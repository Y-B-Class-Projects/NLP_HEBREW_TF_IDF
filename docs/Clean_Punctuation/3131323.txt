מסתמן :  בימים הקרובים ייקבע מועד לעדות נתניהו בפרשת הצוללות
החוקרים צפויים לתאם כבר בימים הקרובים עם לשכת ראש הממשלה מועד בו ימסור עדות בנוגע לתיק 3000 .  בשלב זה נתניהו יתבקש למסור עדות פתוחה בלבד .  במקביל ,  במשרד המשפטים הבהירו כי לא הועברה ליועץ המשפטי לממשלה בקשה מהמשטרה בנושא
המשטרה צפויה בימים הקרובים לתאם עם ראש הממשלה בנימין נתניהו מועד לגביית עדות בפרשת הצוללות המכונה גם  " תיק 3000 "  - כך נודע היום  ( שלישי )  לוואלה !  NEWS .  בשלב זה ,  מדובר במתן עדות פתוחה בלבד במסגרת חקירת הפרשה .
 במקביל ,  משרד המשפטים הפיץ היום הודעת הבהרה שבה נטען כי המשטרה לא העבירה פנייה ליועץ המשפטי לממשלה ,  אביחי מנדלבליט ,  בבקשה לגבות עדות מראש הממשלה בפרשה . " אין שחר לטענה כאילו חוקרי המשטרה העבירו ליועץ המשפטי לממשלה בקשה לגבות את עדותו של ראש הממשלה בפרשה 3000  ( הצוללות וכלי השיט )  והוא לא נתן אישור לכך ",  נכתב .  
לקריאה נוספת :" גנור העיד ששמרון הבטיח לערב את נתניהו בעסקת הצוללות "" ייתכן שנתניהו ייחקר באזהרה במסגרת פרשת הצוללות " 
" הרינו להבהיר בזאת כי בקשה כזו לא הועברה עד כה ליועץ המשפטי לממשלה מטעם המשטרה ,  וגם לא לפרקליט המדינה או לפרקליטות המלווה ",  נכתב . " אנו מציעים להיזהר מפרסומים כאלה ואחרים על מהלך החקירה ,  שמטבע הדברים הם חלקיים ,  לעיתים גם מגמתיים ,  ולא בהכרח משקפים את המציאות ".  
עוד צוין כי  " לנוכח העובדה שהחקירה מתנהלת ועל מנת שלא לפגוע בה ,  לא נוכל לפרט מעבר לכך ,  לעת הזו .  כך באשר לחומרי חקירה למיניהם ,  וכך באשר לדברים המיוחסים ל'מקורבים' או 'גורמים בסביבתו' של בעל תפקיד כזה או אחר ,  וכיוצא באלה ,  היוצרים בציבור רושם שגוי כאילו מדובר במידע המתפרסם מטעם או על דעת הגורמים הנוגעים בדבר ,  בשעה שאין זה מצב הדברים .  הרינו להבהיר כי כל פרסום הוא באחריות המפרסם בלבד ".  
מטעמו של נתניהו נמסר בתגובה כי  " כל ההחלטות של ראש הממשלה היו ענייניות ,  ללא נגיעה או מעורבות של גורם או אינטרס זר כלשהו ,  כשרק ביטחונה של מדינת ישראל עומד לנגד עיניו ".  עוד נמסר כי  " ראש הממשלה כלל אינו מכיר את גנור ולא הכיר שום קשר בין גנור לעו"ד שמרון ,  או בין שמרון לחברת טיסנקרופ .  עו"ד שמרון ועו"ד מולכו מעולם לא שוחחו עם ראש הממשלה בנושא ולו מילה אחת ".  
הודעת משרד המשפטים מגיעה על רקע פרסומים בשבוע האחרון בנוגע לפרשת הצוללות .  בסוף השבוע פורסם בחדשות 2 כי ראש הממשלה ,  בנימין נתניהו ,  עשוי להיות מזומן לעדות או לחקירה במסגרת הפרשה .  על פי הדיווח ,  נתניהו יידרש למסור עדות פתוחה בפרשה בתיק ולאחר מכן ייקרא לחקירה באזהרה .
 הבוקר פורסם ב"ידיעות אחרונות "  כי עד המדינה מיקי גנור טען כי עו"ד דוד שמרון הבטיח לנצל את קשריו עם ראש הממשלה נתניהו כדי לקדם את עסקת הצוללות  .  על פי הפרסום ,  גנור העיד כי שכר את שירותיו של שמרון ,  בן דודו של נתניהו ,  בגלל קשריו בהנהגת המדינה .  על פי העדויות שפורסמו ,  גנור השתמש בשמות קוד כדי לשמור על חשאיות ולהסתיר את זהות המעורבים .  נתניהו כונה  " החבר ",  ועו"ד יצחק מולכו ,  שותפו של שמרון וגיסו וששימש גם כשליחו של נתניהו כונה  " הגיס ".  
לפני כשבועיים נמסר מהמשטרה כי  " חקירת רכש כלי השיט עדיין מתנהלת ועדיין נעשות בה פעולות חקירה .  בעת הזו היחידה החוקרת טרם הגיעה לשלב הסיכומים ;  ומאידך כל אמירה בגין המלצה להגשת כתבי אישום איננה רלוונטית .  זאת ,  מהסיבה הפשוטה שהמלצה על כתבי אישום הינה בסמכות בלעדית של הפרקליטות ולא של המשטרה ".  במשטרה הוסיפו כי  " כמו בכל פרשה אחרת ,  כשהחקירה הפעילה תסתיים ובכפוף לסיכומי החקירה נודיע באם נמצאה לא נמצאה תשתית ראייתית ". 
לפני כחודשיים נחקרו מולכו ושמרון פעם נוספת במסגרת הפרשה .  בחקירתם עומתו השניים עם עדותו של גנור ,  עד המדינה שהיה בעבר נציגו של תאגיד  " טיסנקרופ "  בישראל .  שמרון אף עומת עם גנור עצמו ,  שהטיח בו מידע על סכומי הכסף שקיבל לכאורה בתמורה לקידום חוזים מול התאגיד שבנה את הצוללות שנמכרו לחיל הים .  במסגרת הפרשה ,  נבדק חשד לפיו שילם גנור שוחד כדי לקדם את רכישת הצוללות מהתאגיד שייצג .  
גורם המעורה בחקירה אמר כי בשלב מסוים במהלך ההתקשרות של גנור עם הבכירים הוא הרגיש כי הם מנסים לסחוט אותו ולהוציא ממנו סכומי כסף גדולים יותר ממה שסיכמו תחילה .  על כן ,  גנור החליט לתעד את עצמו ,  בין היתר במצלמות שהותקנו במשרדו ,  וכן לתעד את כל הרישומים של העברת הכספים והפגישות עם כל אחד מהמעורבים .  כל התרשומת הועברה לחוקרי להב 433 במסגרת הסכם עד המדינה שחתם גנור .  חלק מן הדברים הוצגו גם לשמרון ולמולכו ,  במסגרת החקירה .
  ( עדכון ראשון :  13:25 )  

מסתמן :  בימים הקרובים ייקבע מועד לעדות נתניהו בפרשת הצוללות
החוקרים צפויים לתאם כבר בימים הקרובים עם לשכת ראש הממשלה מועד בו ימסור עדות בנוגע לתיק 3000 .  בשלב זה נתניהו יתבקש למסור עדות פתוחה בלבד .  במקביל ,  במשרד המשפטים הבהירו כי לא הועברה ליועץ המשפטי לממשלה בקשה מהמשטרה בנושא

