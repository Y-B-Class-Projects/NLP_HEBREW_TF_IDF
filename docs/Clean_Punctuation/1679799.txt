 " נקטין הריכוזיות בסקטור הפרטי כבר השנה "
 ראש הממשלה בנימין נתניהו בראיון מיוחד בדרכו למטה ה-OECD בפריז : " אחלץ את הפקקים בדרך לשיפור התשתיות .  סירב להביע עמדתו בסוגיית העלאת שכר המינימום 
" אנחנו שוקדים על כלים לצמצום הריכוזיות במשק .  אני אקבל לידיי את ההמלצות במספר תחומים מהצוות מקצועי ,  כולל שר האוצר ,  עם שובי לארץ מנסיעה זו - והם יתבצעו כבר במהלך השנה הקרובה ",  כך אומר ראש הממשלה בנימין נתניהו ,  במענה לשאלה על פרטי התוכנית להקטנת הריכוזיות במשק ,  במסיבת עיתונאים שקיים במטוסו בדרך למטה ה-OECD בפאריס .  
אי אפשר לשבת על זרי הדפנה .  בעבר עשינו רפורמות שהגבירו את התחרותיות ,  יותר מרוב המשקים בעולם ,  והתוצאות הכלכליות מראות זאת .  גם הקבלה שלנו לארגון המדינות המפתוחות ,  ה-oecd ,  הוא ראיה לכך .  אבל עכשיו צריך להמשיך ולהגביר את התחרותיות במשק ,  ולשם כך יש לטפל במוקדי הריכוזיות ,  בין השאר בסקטור הפרטי .
 זה מזכיר לי את הסיפור על גרוצ'ו מרקס ,  שאמר ש"אני לא רוצה להיות חבר במועדון שמסכים לקבל אותי ".  אז ראשית ,  זה בהחלט מועדון נחמד ,  כולם רוצים להיות חברים בו ,  אנחנו מנסים להיכנס אליו כבר תקופה ארוכה - ובצדק .  אבל להצטרפות ל-OECD יש גם תוצאות משמעותיות .  תוצאה אחת היא שישראל מקבלת דירוג איכות ,  אשר יחד עם הכניסה למדדי השווקים המפותחים של ה-msci מאפשר לנו לקבל את חלקנו בקרנות השקעה גדולות המתמחות בהשקעה במדיניות ה-OECD .
 אמנם ניהננו גם מכספים כאלה כאשר היינו אחת הטובות שבקרב המדיניות המתפתחות ,  אבל מיצינו זאת .  כעת נוכל למשוך יותר הון לישראל כמדינה מפותחת ,  שגם ניהנת מצמיחה .
 ה-OECD אכן מציע לחבריו הכללה של סטנדרטים ותקנים ,  למרות שאף מדינה חברה לא מחויבת לקבל את כולם ,  ואכן מדינות רבות מחליטות שלא לאמץ את כל התקנים .  אבל יש כאן ארגון שמציע סרגלי מדידה וכלים סטטיסטיים טובים - מדוע שלא לנצל אותו ?  
זה נכון .  תשתיות הרכבות בישראל תקועות כבר שנים ,  ואני מצהיר כאן שאני מחויב לחלץ את הפקקים הללו ,  גם את הרכבות הקלות בתוך הערים ,  וגם את הרכבות המחברות את הערים ביניהם .  לכן ביקשתי משר התחבורה ישראל כץ ומשר משר האוצר יובל שטייניץ לחלץ את הפקקים הללו ולגבור על החסמים הבירוקרטיים שעוצרים את פיתוח הרכבות .  
זה מדהים :  כשנוסעים לירושלים רואים את תוואי הרכבת ,  ואז רואים גשר שמוביל להר - ונעצר .  הוא נעצר ,  מתברר ,  כיוון שלא היה כביש צדדי לפינוי הפסולת .  אז ביקשתי מהשרים שיחלצו את הפקקים הללו - ובמהירות הגדולה אפשרית .  
אני אביע את דעתי בישיבת הממשלה הקרובה .  
שר התעשייה ,  המסחר והתעסוקה ,  בנימין  ( פואד )  בן אליעזר ,  שהצטרף לראש הממשלה ,  אמר בכינוס מצומצם של שרי סחר של ה-OECD כי תעודת הסמכה לכלכלה הישראלית כמבוססת על פתיחות ,  מניעת אפליה ושקיפות .  עוד אמר כי  " עלינו להוכיח את היכולת להתקדם בשלל המדדים ,  ובעיקר בהקטנת הפערים החברתיים והקטנת שיעור העוני ".  
בן אליעזר הוסיף כי היה לו חלק בהצטרפות של ישראל לארגון . " נפל בחלקי הכבוד לבצע מספר שינויים מהותיים במדיניותה של ישראל בתחום החברתי אשר הוכחו כהכרחיים במהלך בחינת ועדת ה-OECD לתעסוקה ומדיניות חברתית .  אין לי ספק כי לחברות ב-OECD יש השפעה ארוכת טווח על הכלכלה הישראלית ועל קידום ההשקעות הזרות בישראל ביצירת סביבה עסקית ענפה ומצע נוח לעסקים עם ישראל ",  אמר בפגישה . 
" למרות המשבר החמור ב-2009 ,  יחסי הסחר ישראל-צרפת גדלו באופן משמעותי והגיעו ל-2.4 מיליארד דולר אמריקאי .  הסקטורים המרכזיים בסחר ההדדי הם טכנולוגיות ההיי-טק ,  מינרלים ,  רכבים ומוצרים חקלאיים .  קהיליית העסקים הצרפתית יכולה למצוא בישראל שותפים רבים לקידום חדשנות ,  מצע מפותח לפיתוח טכנולוגיות ההיי-טק והביו-טכנולוגיות חדשות לטיפול במים ואנרגיה אלטרנטיבית ותמיכה ממשלתית מאסיבית במימון מחקר ופיתוח ",  הוסיף .  
נשיא התאחדות התעשיינים ,  שרגא ברוש אמר כי  " יש להרחיב את שיתופי הפעולה בין ישראל לצרפת ולבחון דרכים נוספות לקידום יחסי המסחר והכלכלה בין שתי המדינות .  היקף הסחר בין שתי המדינות לא מיצה עדין את הפוטנציאל הגלום בו ,  ולנוכח היקפו הנמוך עלינו להבטיח כי מצב זה ישתנה במהירות .  
היום ומחר נערכת בפאריס ישיבת מועצת שרי האוצר של כל חברות הארגון ,  שבה אמורים לאשרר את צירופה של ישראל לארגון היוקרתי .  ב-29 במאי אמורים ראש הממשלה בנימין נתניהו ,  ומזכ"ל ה-OECD אנחל גורייה ,  לחתום על מסמך ההצטרפות של ישראל לארגון .  בהמשך יובא מסמך ההצטרפות לאישרור הכנסת .  
לרגל ההצטרפות המדינות החדשות ,  הצטופפו שרי האוצר של המדינות החברות לתמונה קבוצתית במטה בפאריס .  הפעם גם שטייניץ היה שם . 

" נקטין הריכוזיות בסקטור הפרטי כבר השנה "
 ראש הממשלה בנימין נתניהו בראיון מיוחד בדרכו למטה ה-OECD בפריז : " אחלץ את הפקקים בדרך לשיפור התשתיות .  סירב להביע עמדתו בסוגיית העלאת שכר המינימום

