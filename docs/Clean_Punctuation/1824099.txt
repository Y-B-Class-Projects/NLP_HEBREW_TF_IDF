דיסקין נפרד מהשב"כ : " תקופה ארוכה וסוערת "
 ראש שירות הביטחון הכללי היוצא יובל דיסקין נפרד באופן סופי מתפקידו באירוע פרידה במטה השב"כ בהשתתפות צמרת המדינה .  דיסקין הודה לפקודיו : " הפתעתם אותי שוב ושוב במקצועיותכם "
 צמרת המדינה התייצבה אמש  ( שני )  במטה השב"כ לאירוע פרידה לראש השב"כ היוצא ,  יובל דיסקין .  בין היתר ,  נטלו חלק בערב נשיא המדינה שמעון פרס ,  ראש הממשלה בנימין נתניהו ,  הרמטכ"ל בני גנץ ,  ראש המוסד תמיר פרדו וראש השב"כ הנכנס יורם כהן שגם נאם באירוע .  במהלך האירוע הודה דיסקין לעובדיו לשעבר ואמר כי  " האירוע הזה חותם עבורי תקופה ארוכה וסוערת של שירות במחיצתם של אנשים איכותיים אמיצים ופטריוטיים אמתיים .  הפתעתם אותי שוב ושוב במקצועיותכם ".  מי שגנבה את ההצגה הייתה בתו בת העשר של דיסקין ,  מיקה ,  שהייתה בין הנואמות . " עכשיו אני קצת מבינה שאתה איש מאוד חשוב ,  אבל רק תחבק ותנשק אותי מתי שרק ארצה כי עכשיו אתה חוזר איתי הביתה ",  אמרה .
 בשיאו של האירוע נערך מופע מיוחד של הזמר שמעון בוסקילה . " כמובן שאני נרגש לקראת האירוע ",  סיפר בוסקילה לוואלה !  חדשות שעות לפני ההופעה , " אלה אנשים מיוחדים וחשובים ואני רוצה לעשות להם ולראש השב"כ דיסקין טוב על הלב .  אלה אנשים שחשובים למדינה ,  והמדינה חשובה להם ומגיע להם שישמחו טיפה ".  בוסקילה התייחס גם לחשאיות של האירוע ,  ואמר כי  " הופעה חשאית שכזו לא הייתה לי מעולם ,  אבל תמיד יש פעם ראשונה .  על השאלות האחרות ,  איך אני מגיע אליהם ,  מתי ואיפה ,  לא אוכל לענות מסיבות ברורות ". 
ביום ראשון נכנס יורם כהן לתפקידו באופן רשמי ,  בטקס חילופים שנערך במטה השירות .  דיסקין עצמו צפוי לצאת לחופשת פרישה .  בשיבת הממשלה שנערכה באותו היום נפרד שר הביטחון אהוד ברק מראש השב"כ היוצא . " השב"כ הוא ארגון חשוב מאוד ויובל דיסקין הוביל אותו לאורך השנים להישגים גבוהים מבחינה מקצועית ומבצעית תוך הפגנת מנהיגות יוצאת דופן ושיתוף פעולה עם צה"ל ",  אמר ברק . " דיסקין ביצע מהפכה עצומה בהתמודדות עם טרור ואתגרים נוספים ושימוש במידע וטכנולוגיה ובשילוב פעיל של השב"כ בפעילות המבצעית של צה"ל .  יובל שמר תמיד על הכלל - דבר מעט ועשה הרבה .  מנהיגותו התאפיינה בתכליתיות והישגים - בעיקר בתחומים שלא ניתן לדבר עליהם ". 
לפניות לכתב :  joshjosh@walla.com

דיסקין נפרד מהשב"כ : " תקופה ארוכה וסוערת "
 ראש שירות הביטחון הכללי היוצא יובל דיסקין נפרד באופן סופי מתפקידו באירוע פרידה במטה השב"כ בהשתתפות צמרת המדינה .  דיסקין הודה לפקודיו : " הפתעתם אותי שוב ושוב במקצועיותכם "
 
