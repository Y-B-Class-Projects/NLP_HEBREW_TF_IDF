אין נציגות בכירה :  גם פרס לא יטוס לאשכבת מנדלה
אחרי שראש הממשלה ביטל את השתתפותו בטקס האשכבה ,  גם נשיא המדינה לא ישתתף באירוע ,  זאת בשל מחלת השפעת ממנה סבל בימים האחרונים וזמן ההתארגנות הקצר
נשיא המדינה שמעון פרס הודיע בצהריים  ( שני )  כי גם הוא לא יטוס לטקס האשכבה של נשיא דרום אפריקה לשעבר ,  נלסון מנדלה ,  שהלך לעולמו בסוף השבוע .  ראש הממשלה בנימין נתניהו היה צפוי להשתתף בטקס ,  אולם הוא ביטל את המסע בשל עלותו הגבוהה .  מאז הביטול של נתניהו אמש ניסו אנשי לשכת הנשיא לארגן את השתתפותו של הנשיא כנציג הרשמי של ישראל באירוע ,  אך בשל לוח הזמנים הקצר לא עלה הדבר .  בנוסף ,  מלשכתו נמסר כי הנשיא פרס מחלים ממחלת השפעת .  לפי ההערכה ,  מי שייצג את המדינה בסופו של דבר בטקס האשכבה יהיה יו"ר הכנסת יולי אדלשטיין - החלטה שעלולה לפגוע במארחים הדרום-אפריקנים ,  בשל הדרג הנמוך יחסית שלו .  בטקס ישתתפו בין היתר ,  נשיא ארה"ב ברק אובמה ,  ראש ממשלת בריטניה דיוויד קמרון וכ-70 ראשי מדינות נוספים .
 גורמים בסביבתו של פרס אמרו לוואלה !  חדשות כי בבית הנשיא נערכו אתמול בדיקות מקדימות בנושא הטיסה ,  אך הן נעצרו לאחר שהתברר להם כי ראש הממשלה נתניהו הוא שייצג את ישראל באירוע .  ההחלטה העקרונית על השתתפות נתניהו התקבלה אתמול בשעות הצהריים ,  ובהתאם לה נערכו הכנות בלשכת ראש הממשלה לקראת השתתפותו בטיסה .  במסגרת ההכנות נדחה חלק מהלו"ז של נתניהו ל-48 השעות הקרובות .
 עוד על הלווייתו של נשיא דרום אפריקה לשעבר:הבוקר התקיים דיון דחוף בסוגיה בלשכתו של פרסיקר מדי :  נתניהו לא ישתתף בטקס האשכבה של מנדלהאין לנתניהו מקום בטקס לזכר מנדלה / דעהמשפחת מנדלה : " איבדנו אדם נהדר ,  רוחו עדיין איתנו "  
אלא שהבדיקות שערכו בלשכת נתניהו העלו שעלות הטיסה לדרום אפריקה בהתראה כה קצרה ,  כולל סידורי האבטחה הנדרשים ,  תעמוד על יותר משבעה מיליון שקלים ,  ולכן החליטו סמוך לשעה עשר בלילה לבטל את הנסיעה .  ההודעה על כך שנתניהו לא ישתתף בטיסה העמידה את אנשי בית הנשיא בפני מצב בעייתי ,  שכן הם לא התכוננו כלל לטיסה אתמול ,  מתוך הבנה שראש הממשלה החליט לייצג את ישראל . " עצרנו את כל הטיפול שלנו בנושא ",  אמר גורם בסביבתו של פרס .
 בסביבתו של ראש הממשלה נתניהו הדגישו כי ברגע שהגיעו הצעות המחיר הסופיות לטיסה ,  כונס דיון בנושא וראש הממשלה  " הגיע במהרה למסקנה שמדובר בסכום גדול מדי .  שבעה מיליון שקלים זה הרבה כסף ".  
הבוקר התכנס בבית הנשיא דיון דחוף בנושא ,  במטרה להכריע אם פרס אכן יטוס בהתראה של כ-24 שעות .  בסביבתו של הנשיא ביקשו להדגיש כי אם אכן היה טס לדרום אפריקה ,  עלויות הטיסה הכרוכות בכך היו נמוכות בהרבה מאלה של נתניהו ,  בעיקר בשל סידורי האבטחה השונים שלהם .  לדברי גורם שמכיר את הנתונים , " המספר שבעה מיליון לא רלוונטי עבור פרס ".  עם זאת ,  הגורם הוסיף שאם הטיפול בטיסה היה נמשך אתמול ולא נעצר בשל החלטת נתניהו ,  ייתכן שהעלויות היו מעט זולות יותר .
 עשרות אלפי בני אדם צפויים להתכנס באצטדיון הכדורגל האולימפי ביוהנסבורג לטקס ,  ומיליונים יצפו בו ברחבי העולם בשידור החי .  טקס האשכבה ינוהל על ידי ידידו של מנדלה וזוכה פרס נובל לשלום ,  הכומר דזמונד טוטו .  בסופו של הטקס תועבר גופתו לכפר קונו שבמזרח המדינה בחלקה המשפחתית ,  שם הוא ייטמן לבקשתו לצד ילדיו שמתו לפניו .  

אין נציגות בכירה :  גם פרס לא יטוס לאשכבת מנדלה
אחרי שראש הממשלה ביטל את השתתפותו בטקס האשכבה ,  גם נשיא המדינה לא ישתתף באירוע ,  זאת בשל מחלת השפעת ממנה סבל בימים האחרונים וזמן ההתארגנות הקצר

