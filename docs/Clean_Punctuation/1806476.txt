המאבק למען שליט :  מפגין נעצר מול מעון נתניהו
פעילים שהפגינו מול מעון ראש הממשלה בקיסריה ניסו למנוע את מעבר שיירת רה"מ לביתו ,  ואחד הפעילים נעצר .  צבי שליט : " קורא להחריף את המחאה עד שנתניהו יפעל לשחררו "
 רק השבוע עמדו עשרות אלפי אזרחים בישראל ועצרו את פעילותם במשך חמש דקות למען החייל החטוף ,  גלעד שליט ,  ואמש  ( שישי )  קרא סבו של החייל החטוף ,  צבי שליט ,  להחריף את המחאה נגד ראש הממשלה . " ביבי הבטיח לי שביום שהוא יהיה ראש הממשלה הוא ישחרר את גלעד והיום הוא מתעלם מאתנו ",  אמר שליט בהפגנת פעילים מול בית ראש הממשלה בקיסריה ," אני קורא להחריף את המחאה על מנת שראש הממשלה יפעל לשחרורו ".  במקביל ,  אחד הפעילים שהשתתף בהפגנה ,  משה צליק ,  נעצר ונלקח למשטרת חדרה בעקבות ניסיונם של המפגינים לחסום את מעבר שיירת ראש הממשלה .
 במהלך ההפגנה ,  התעמתו אחדים מהפעילים עם מאבטחי ראש הממשלה ,  כאשר שיירתו של נתניהו ניסתה לעבור בדרכה לביתו ,  והמפגינים ניסו לחסום את המעבר .  בהמשך נעצר משה צליק ,  פעיל ותיק למען שחרורו של שליט לאחר שלטענת המשטרה ניסה לחסום את הכביש .  מאוחר יותר הגיעו הפעילים לתחנת המשטרה ומחו על המעצר .  כמה שעות לאחר מכן שוחרר צליק בערבות מתחנת המשטרה ,  ועם שחרורו אמר לוואלה !  חדשות : " איני מבין מדוע נעצרתי ,  אך נמשיך להיאבק למען שחרורו של גלעד ".  
במהלך ההפגנה עטו חלק מהפעילים מסכות בדמות נתניהו והניפו שלטים עליהם נכתב : " ויתחפש הליצן למנהיג ,  ויבכה עם ישראל לנצח ".  צבי שליט אמר כי  " ראש הממשלה ממשיך להקריב את גלעד שליט .  כולנו יודעים שאף אחד לא יכול להיות במרתף חמש שנים .  אנחנו גם לא יודעים אם הוא חי או מת .  כבר שנה וחצי לא קיבלנו ממנו סימן חיים ".  אחד הפעילים האחרים ,  פיצ'י דובינר ,  אמר כי  " ביבי ממשיך להתעלם ומפחיד את המפגינים עם נשק .  ביבי הוא שקרן סדרתי ועד היום האו לא עמוד במילה שלו .  אני קורא לעם לצאת לרחובות ולהחריף את המאבק ". 
 ( עדכון ראשון :  20:09 ,  18.0311 ) 

המאבק למען שליט :  מפגין נעצר מול מעון נתניהו
פעילים שהפגינו מול מעון ראש הממשלה בקיסריה ניסו למנוע את מעבר שיירת רה"מ לביתו ,  ואחד הפעילים נעצר .  צבי שליט : " קורא להחריף את המחאה עד שנתניהו יפעל לשחררו "
 
