למרות החקירות :  נתניהו ממשיך לשמור על כוחו ,  לפיד מתחזק | סקר
מסקר  " פאנלס פוליטיקס "  שנערך עבור וואלה !  NEWS עולה כי 37% סבורים שחרף ההתפתחויות האחרונות בפרשת בזק ,  והחקירות בתיקי 1000 ו-2000 ,  נתניהו הוא המועמד המתאים ביותר לכהן כראש ממשלה ,  אולם 49% סבורים שהוא לא יכול להמשיך .  ומה הציבור חושב על מערכת המשפט ?  כל הפרטים
למרות ההתפתחויות בפרשת בזק ,  ראש הממשלה בנימין נתניהו לא מאבד מהתמיכה הציבורית ממנה נהנה - כך עולה מסקר  " פאנלס פוליטיקס "  שנערך עבור וואלה !  NEWS .  על פי הסקר ,  37% מהציבור סבורים כי נתניהו הוא המתאים ביותר לכהן כראש ממשלת ישראל .  מדובר בהתחזקות של שני אחוזים בהשוואה לממוצע סקרים שנערכו בחצי השנה האחרונה .  
כמו כן ,  75% מהנשאלים שהעידו כי הצביעו לליכוד בבחירות 2015 ,  טענו כי נתניהו הוא המועמד המתאים לתפקיד .  מיד אחריו ,  יאיר לפיד עם 20% שהתחזק אף הוא ב-5% בהשוואה לסקרים הקודמים .  במקום השלישי - יו"ר הבית היהודי נפתלי בנט ,  עם 8% .  
על פי אותו הסקר ,  מי שמאבד מאחוזי התמיכה הוא דווקא יו"ר העבודה אבי גבאי ,  שצנח מ-13% בממוצע בחצי השנה האחרונה לכדי 9% בסקר הנוכחי .  אחריו אביגדור ליברמן עם 2% ומשה כחלון עם 5% .  19% מהנשאלים סבורים כי אף אחד מהפוליטיקאים שהוזכרו אינו מתאים לכהן כראש ממשלה .  
באשר למנדטים ,  אילו הבחירות היו נערכות היום מפלגת הליכוד הייתה מקבלת 29 מנדטים ,  אחריה יש עתיד עם 23 .  מדובר בהתחזקות של 3-1 מנדטים לשתי המפלגות בהתאמה ,  בהשוואה לחצי השנה האחרונה .  אחריהם המחנה הציוני עם 13 מנדטים ,  הבית היהודי עם 11 ,  הרשימה המשותפת עם עשרה  ,  יהדות התורה ,  מרצ וכולנו - שמונה מנדטים ,  ישראל ביתנו - שישה מנדטים ,  ואילו ש"ס - ארבעה מנדטים בלבד .  
בעקבות הפרשות האחרונות והחקירות המתנהלות נגד ראש הממשלה ,  51% מהציבור סבורים כי נתניהו יכול להמשיך למלא את תפקידו כראש ממשלה ,  בעוד ש-49% השיבו בשלילה  ( 4% ציינו כי הם לא יודעים )  .
 משתתפי הסקר נשאלו גם על מידת האמון שהם רוחשים למערכת המשפט .  56% מהם השיבו כי סך הכול אין להם אמון במערכת ,  43% השיבו כי סך הכול יש להם אמון בה ו-35% השיבו כי הם רוחשים מידת אמון מועטה למערכת המשפט .  32% מהמשיבים ענו כי הם רוחשים די הרבה אמון למערכת המשפט ו-21% השיבו כי אין להם בכלל אמון .  11% בלבד מהמשיבים ענו כי הם רוחשים הרבה מאוד אמון למערכת המשפט .  
המשיבים התבקשו לענות גם על שאלה הממקמת את המפלגות השונות במפה הפוליטית על סולם של מידת השחיתות - כאשר הציון 1 ניתן למפלגה שאינה מושחתת כלל בעיניהם והציון 10 למפלגה מושחתת מאוד .  מנתוני התשובות לשאלה זו עולה כי מפלגת ש"ס זכתה לציון הגבוה ביותר - 7.4 .  אחריה - ישראל ביתנו  ( 6.9 )  ,  הליכוד  ( 6.5 )  ,  הרשימה המשותפת  ( 5.8 )  ,  המחנה הציוני  ( 5.6 )  ,  יהדות התורה  ( 5.5 )  ,  יש עתיד  ( 5.0 )  ,  מרצ  ( 5.0 )  ,  כולנו  ( 4.7 )  ;  והמפלגה שזכתה לציון הנמוך ביותר היא הבית היהודי עם 4.6 .
 בסקר השתתפו 589 חברי פאנל מקוון המהווים מדגם מייצג של האוכלוסייה הבוגרת במדינה ,  מעל גיל 18 .  85% מהמשיבים הם יהודים ו-15% ערבים .  43% מהם הגדירו את עצמם כחילונים ,  32% כמסורתיים ,  14% כדתיים ו-11% כחרדים .  

למרות החקירות :  נתניהו ממשיך לשמור על כוחו ,  לפיד מתחזק | סקר
מסקר  " פאנלס פוליטיקס "  שנערך עבור וואלה !  NEWS עולה כי 37% סבורים שחרף ההתפתחויות האחרונות בפרשת בזק ,  והחקירות בתיקי 1000 ו-2000 ,  נתניהו הוא המועמד המתאים ביותר לכהן כראש ממשלה ,  אולם 49% סבורים שהוא לא יכול להמשיך .  ומה הציבור חושב על מערכת המשפט ?  כל הפרטים

