נתניהו במסר מפייס :  חופש פולחן לכל הדתות
אלפים השתתפו בטקס חנוכת בית הכנסת  " החורבה "  בעיר העתיקה בירושלים .  הרב הראשי מצגר ניסה להרגיע את הרוחות בעולם הערבי :  אין לנו שאיפה לבנות את בית המקדש
 ( צילום :  גדעון צנטנר ,  עריכת וידאו :  עידן גוראל ) 
בית הכנסת  " החורבה "  נחנך היום  ( שני )  ברובע היהודי בירושלים ,  בטקס רשמי בנוכחות אלפי בני אדם שעבר בשקט יחסי ,  לאחר שעלה חשש שהטקס יגרום למהומות של פלסטינים באיזור .  
הנואמים השונים באירוע ניסו להרגיע את הרוחות .  ראש הממשלה ,  בנימין נתניהו ,  שלח מסר שצולם מראש ובו מסר של פיוס לעולם המוסלמי . " אני יודע שרבים מתרגשים מהרגע הזה ובצדק ",  אמר נתניהו , " לא רק האמונה שלנו מפעמת בנו .  אנחנו אפשרנו לבני הדתות האחרים גם הם לשקם את מקומות התפילה שלהם .  אנחנו מחזיקים בגאון את המורשת שלנו ובמקביל אנחנו נותנים את אותו חופש פולחן גם לדתות האחרות .  עם ישראל שומר על מורשתו וגם שומר על ידי כך על מורשתם של אחרים ". 
הרב הראשי לישראל ,  הרב יונה מצגר ,  אמר בדבריו למנהיגי העולם המוסלמי : " אל תכניסו לנו שאיפות שאין לנו .  אנחנו לא רוצים לעלות ולבנות את בית המקדש בהר הבית ,  אנחנו רק רוצים לשמוח בשמחת בניין זה ,  די להסעיר את הרוחות ".  גם ראש עיריית ירושלים ,  ניר ברקת ,  ניצל את ההזדמנות בכדי  " לשלוח מכאן מסר של שלום לכל הדתות .  אני מאמין שדווקא ממקום זה ,  שבו חווינו פעמיים את הכאב הנורא והרס של מקום קדוש ,  נדע להיות רגישים לחששותיהם ומצוקותיהם של כל בני הדתות ". גם יו"ר הכנסת ,  ראובן ריבלין ,  העביר מסר דומה : " אם בעת הזו לא נאמין שאין מוסרית יותר מזכותנו לבנות בירושלים ,  אנו עלולים להביא כליה על אחיזתנו בארץ ",  הצהיר .
 המשטרה נערכה הערב בכוננות גבוהה בירושלים ,  על רקע חנוכתו הרשמית של בית הכנסת ,  שנפתח לראשונה זה 60 שנה .  2,500 שוטרים ,  כשלצדם מאבטחים ולוחמי משמר הגבול ,  נפרשו במזרח הבירה ובעיר העתיקה ,  ובמקביל נמשכים הסגר על השטחים והגבלת גיל כניסת המתפללים להר הבית .  יחד עם זאת ,  כאמור ,  לא נרשמו אירועים חריגים במהלך הטקס .
 
נתניהו במסר מפייס :  חופש פולחן לכל הדתות
אלפים השתתפו בטקס חנוכת בית הכנסת  " החורבה "  בעיר העתיקה בירושלים .  הרב הראשי מצגר ניסה להרגיע את הרוחות בעולם הערבי :  אין לנו שאיפה לבנות את בית המקדש

