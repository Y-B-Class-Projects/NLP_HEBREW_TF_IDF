השרים קיבלו את הדיווח על נתניהו ומוזס בהפתעה : " לא ייצא מזה כלום "
 הידיעה על כך שהמו"ל של ידיעות אחרונות הוא איש העסקים העומד בלב החקירה המרכזית נגד ראש הממשלה התקבלה במהלך ישיבת הממשלה .  חלק מהשרים צחקו ודחו זאת : " אלו שטויות ".  יו"ר מרצ : " על נתניהו ועל מנדלבליט להשעות את עצמם "
 הדיווח שפורסם היום  ( ראשון )  בערוץ 2 ,  שלפיו איש העסקים הנמצא בלב חקירת ראש הממשלה בנימין נתניהו הוא מו"ל ידיעות אחרונות נוני מוזס ,  תפס בהפתעה את השרים שהיו באותו זמן בישיבת ממשלה .  גורמים שנכחו בישיבה אמרו כי הידיעה על כך שהשניים שוחחו על צמצום פעילות  " ישראל היום "  תמורת קו אוהד לנתניהו בידיעות אחרונות עוררה  " רחש בחש "  בקרב השרים .  
חלקם אף הגיבו בצחוק למשמע הידיעה שמדובר דווקא במוזס ,  ואחרים אמרו כי  " אלה שטויות ולא ייצא מזה כלום ".  באופוזיציה שבו על הקריאה כי על נתניהו ,  החשוד גם בקבלת טובות הנאה מאיש העסקים ארנון מילצ'ן ,  להשעות את עצמו .  במהלך הישיבה ,  יצא נתניהו לכמה דקות ,  אם כי לא ברור אם יש קשר לפרסום בערוץ 2 .  
לפני הדיווח ,  אמר נתניהו בישיבת שרי הליכוד כי  " לצערי ,  אני לא יכול למסור פרטים .  מה שאני כן יכול לומר לכם היום ,  כשאני יודע במה מדובר ,  ואני אומר לכם את זה בביטחון מלא - מה שיש פה זה לחץ פסול ובלתי פוסק של גורמים בתקשורת על גורמי האכיפה ".  לדבריו ,  הם מפריחים בלונים שהאוויר החם יוצא מהם זה אחר זה .  כך יהיה גם במקרה הזה .  אני מציע לחבריי באופוזיציה לא לחגוג כי אין מה לחגוג .  את השלטון מחליפים בקלפי ". 
עוד על חקירות נתניהודיווח :  איש העסקים בלב חקירת נתניהו - מו"ל ידיעות אחרונותהחקירה המרכזית נגד נתניהו :  שלושה אנשי עסקים נוספים ייחקרו השבועלקראת חקירה נוספת : " למשטרה הקלטות המו"מ בין נתניהו לאיש העסקים "  
ח"כ דוד אמסלם  ( הליכוד )  אמר בתגובה לדיווח כי  " אין לי מושג במה מדובר .  אני לא מקבל הדלפות מהמשטרה או מגורמים כאלה ,  ככה שאני לא יודע .  אני שומע סיגרים ,  אני שומע שמפניה ,  אני שומע עכשיו נוני מוזס שהקליט .  אני לא סובל אנשים שמקליטים שיחות .  אם אני מדבר עם מישהו אני סומך עליו שהוא לא מקליט אותי .  זה לא מוסרי ולא אתי ".  לדבריו , " יש פה כוחות רשע עצומים ,  חוצים מדינות ,  כדי להפיל את הליכוד משלטון .  שמעון פרס ,  למשל ,  ארגן לפני שלוש שנים מסיבת יום הולדת בשווי שלושה מיליון ". 
יו"ר מרצ ח"כ זהבה גלאון אמרה כי  " ראש הממשלה לא יכול להמשיך לכהן יום אחד כראש ממשלה .  שתי התפתחויות דרמטיות ומרעישות - האחת ,  הוא מקבל קצבה חודשית של 20 אלף בחודש במשך עשר שנים ,  והשנייה שהוא מנסה לתאם עם מול ידיעות סיקור אוהד תמורת אני לא יודעת מה ".  היא הוסיפה כי  " זו לא רק נהנתנות ,  זו שחיתות .  דבר נוסף שמדאיג הוא התנהלות היועץ המשפטי לממשךה .  אם ההקלטות האלה נמצאות בידיו חודשים ארוכים ,  והוא נפנף אותן וקרא לזה בדיקה ,  יש כאן חשש לאתרוג או לניגוד עניינים וגם הוא צריך להשעות את עצמו מכל הקשור בראש הממשלה ".  
היום נודע לוואלה !  NEWS כי היועץ המשפטי אביחי מנדלבליט אישר ליאח"ה לחקור שלושה אנשי עסקים נוספים הקשורים לפרשה .  לאחר מכן ,  צפוי נתניהו להיחקר בפעם השלישית .  ביום שישי מסר פרקליטו של נתניהו ,  עו"ד יעקב וינרוט ,  כי  " אין בדל של עבירה פלילית "  במעשים המיוחסים לו בפרסומים בתקשורת . " כל בר דעת מבין שאם הביא חבר קרוב לחברו סיגרים כמתנה אין בזה ולא יכול להיות בזה שום בדל של איסור ".  לדבריו ,  שמע את תשובות נתניהו בחקירה והוא משוכנע שכשאלה יתפרסמו  " יתברר לכל השומעים כי אין בהם שום חשש או אבק של עבירה פלילית ".  

השרים קיבלו את הדיווח על נתניהו ומוזס בהפתעה : " לא ייצא מזה כלום "
 הידיעה על כך שהמו"ל של ידיעות אחרונות הוא איש העסקים העומד בלב החקירה המרכזית נגד ראש הממשלה התקבלה במהלך ישיבת הממשלה .  חלק מהשרים צחקו ודחו זאת : " אלו שטויות ".  יו"ר מרצ : " על נתניהו ועל מנדלבליט להשעות את עצמם "
 
