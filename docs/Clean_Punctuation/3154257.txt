אושר בכנסת : " הכרזת מלחמה "  תתאפשר בהחלטת רה"מ ושר ביטחון בלבד
נתניהו ביקש סמכות לכך שיוכל להכריז על מלחמה עם שר הביטחון בכל מצב ,  אך לבסוף אושרה הצעה מתונה יותר שלפיה הדבר יתאפשר  " בנסיבות קיצוניות ומנימוקים שיירשמו ".  ח"כ חנין : " הצעה מסוכנת "
 מליאת הכנסת אישרה הערב  ( שני )  בקריאה שנייה ושלישית את החוק שיאפשר לקבינט להכריז על פתיחה במלחמה ,  ואולם  " בנסיבות קיצוניות "  ראש הממשלה ושר הביטחון יוכלו לקבל את ההחלטה לבדם .  החוק עד כה קבע כי את ההחלטה לצאת למלחמה או למבצע צבאי גדול צריכה לקבל הממשלה כולה ,  אבל החלטות כאלה התקבלו בשנים האחרונות בקבינט או בפורום מצומצם של שרים .  
לפי החוק החדש שאושר במליאה ,  מחצית מחברי הקבינט יוכלו להחליט לצאת למלחמה או מבצע צבאי גדול ,  אך  " בנסיבות קיצוניות ומנימוקים שיירשמו ,  ואם הדבר הכרחי מטעמי דחיפות שאינם מאפשרים לכנס את המניין החוקי האמור ,  רשאים ראש הממשלה ושר הביטחון לקבל את ההחלה במניין חוקי מצומצם יותר'' .  החוק אושר ברוב של 62 חברי כנסת בעד לעומת 41 נגד .  יו"ר ועדת החוץ והביטחון ח"כ אבי דיכטר  ( הליכוד )  אמר במליאה כי  " אין קשר בין העיתוי שאנחנו מביאים את ההצעה לכל הדיווחים האחרונים ". 
עוד בוואלה !  NEWS:נתניהו חשף מסמכים חשאיים של איראן :  ממשיכה לשאוף לנשק גרעינילפני ואחרי :  תמונות הלווין שחושפות את היקף הנזק בתקיפה בסוריהגל שמועות חסרות ביסוס בווטסאפ : " איראן תתקוף בתוך 24 שעות "  
ראש הממשלה בנימין נתניהו ביקש הבוקר מהוועדה המשותפת לוועדות החוץ והביטחון והחוקה סמכות לכך שיוכל להכריז מלחמה לאחר התייעצות עם שר הביטחון בלבד בכל מצב .  חברי הוועדה בלמו את בקשתו וביקשו לקדם הצעה מתונה יותר לפיה יצטרך אישור של חצי מחברי הקבינט בלבד כדי לצאת למלחמה ,  ואולם יוכל לקבל את ההחלטה בהתייעצות עם שר הביטחון בלבד רק בנסיבות שתוארו בלשון החוק .  
בחודש יוני 2016 מינה ראש הממשלה ועדה לעניין עבודת הקבינט המדיני-ביטחוני ,  בראשותו של האלוף במיל' יעקב עמידרור .  הוועדה התבקשה לגבש המלצות בנוגע להכשרת שרי קבינט חדשים ,  מידע לשרי הקבינט ,  הכנת השרים לישיבות הקבינט ודרכי פעילות הקבינט .  המלצות הוועדה הוגשו לראש הממשלה בחודש דצמבר 2016  .  דוח הוועדה כלל שורת המלצות שנועדו לשפר את תהליכי קבלת ההחלטות על ידי הקבינט בסוגיות הביטחון הלאומי ויחסי החוץ של מדינת ישראל ,  באמצעות מיסוד תהליכים והטמעת כלים לייעול פעילותו .
 בין השאר עסק הדוח בנושא של  " הכרזת מלחמה ",  ובמסגרתו הומלץ כי הממשלה תקבל החלטה המבהירה את סמכות הקבינט בקשר לאישור פעולות צבאיות .  בדוח צוין כי  " הסמכת הקבינט בנושא זה חשובה לצורך ייעול תהליכי קבלת ההחלטות ,  שימור סודיות טרם תחילת המערכה וקביעת מסגרת מוסמכת אך מצומצמת ,  ככל האפשר ,  של שותפי סוד ".  
שרת המשפטים איילת שקד אמרה בתגובה כי  " החוק מצלם את המצב הקיים ממילא ".  לדבריה , " בעידן הרשתות החברתיות ומהירות המדיה וסכנת ההדלפות ,  עלינו להתאים עצמנו לתפיסת הביטחון המדינית ביטחונית הנוכחית ולייעל את עבודת הממשלה והקבינט ככל הניתן ".  
לעומתה ,  יו"ר סיעת יש עתיד ח"כ עפר שלח מתח ביקורת על כך ש"עכשיו החלטה כזו תוכל להתקבל עם שני אנשים בחדר ".  שלח ציין כי  " בלחצו של ראש הממשלה הצביעו חברי הקואליציה בניגוד לדעתם שלהם - בעניין הכי רציני שיש ,  בהחלטה שנוגעת לחיים של הנערים שאנחנו שולחים לקרב ".  
בדיון במליאת הכנסת תקף ח"כ דב חנין  ( הרשימה המשותפת )  את הצעת החוק ואמר כי  " אין החלטה יותר חשובה בפוליטיקה האנושית מאשר ההחלטה לצאת למלחמה ".  חנין טען כי  " במלחמה נהרגים אנשים ,  והיא מייצרת הרס וחורבן ,  צער ושכול .  נתניהו מקדם היום הצעה מסוכנת שתאפשר לו ולשר הביטחון ליברמן ,  להכריע בעצמם על יציאה למלחמה ".  
ח"כ מיכל רוזין  ( מרצ )  ,  החברה בוועדת החוץ והביטחון ,  אמרה כי  " דווקא עכשיו שמדיניות הממשלה מובילה אותנו להתחממות בכל הגזרות צריך להתנהל באחריות מוגברת ולא בשיכרון כוח ".  

אושר בכנסת : " הכרזת מלחמה "  תתאפשר בהחלטת רה"מ ושר ביטחון בלבד
נתניהו ביקש סמכות לכך שיוכל להכריז על מלחמה עם שר הביטחון בכל מצב ,  אך לבסוף אושרה הצעה מתונה יותר שלפיה הדבר יתאפשר  " בנסיבות קיצוניות ומנימוקים שיירשמו ".  ח"כ חנין : " הצעה מסוכנת "
 
