לקראת הסכם :  תיק המשפטים לשקד - אך עם סמכויות מקוצצות
הליכוד והבית היהודי צפויים לחתום על הסכם קואליציוני בשעות הקרובות ,  ולפיו תקבל חברת הכנסת מהסיעה את התיק הבכיר ,  אולם ייתכן שלא תיכלל בקבינט המדיני-ביטחוני .  שקד גם לא תהיה ממונה על הוועדה למינוי דיינים
לקראת סיכום :  הליכוד והבית היהודי צפויים לחתום בשעות הקרובות  ( רביעי )  על הסכם קואליציוני .  על פי הסיכום המסתמן ,  שעדיין נותר פתוח לשינויים ,  חברת הכנסת איילת שקד תקבל את תיק המשפטים ואף תעמוד בראש ועדת השרים לענייני חקיקה ,  אולם ייתכן כי לא תיכלל בקבינט המדיני-ביטחוני .
 שקד גם לא תהיה ממונה על הוועדה למינוי דיינים ,  אשר נמצא בסמכות משרד המשפטים ,  והנושא יעבור לשר מהליכוד בשיתוף פעולה של שקד ושל נציג מש"ס .  אם אכן שקד לא תהיה חברה בקבינט ,  הדבר יצריך את שינוי החוק הקיים ,  הקובע ששר המשפטים חבר בקבינט מתוקף תפקידו .
 במהלך הלילה נועדו נציג הליכוד ,  עורך הדין דוד שמרון ,  עם היועץ הפוליטי של יו"ר הבית היהודי ,  שלום שלמה .  השניים חידשו השיחות לאחר הנתק בין הצדדים ,  אולם לא סיכמו דבר .  זאת ,  לאחר שאמש הציב נפתלי בנט אולטימטום ולפיו אם חברת סיעתו לא תקבל את משרד המשפטים - הם לא ייכנסו לממשלתו המתגבשת של ראש הממשלה בנימין נתניהו .  
לקריאה נוספת:ניצחון החרדים :  גם אם ייכנס לממשלה ,  בנט כבר הפסידהמפתחות נמצאים בידיים של בנט :  כל תרחישי הקואליציההנתק בין בנט לנתניהו נמשך : " הושפלנו פעם אחת יותר מדי "  
כפי שפורסם שלשום בוואלה !  NEWS ,  בבית היהודי הקשיחו את עמדות המפלגה והחליטו לדרוש את תיק המשפטים לח"כ שקד ,  במקום תיק התרבות והספורט שהוצע למפלגה .  בליכוד טענו בימים האחרונים ,  בשיחות סגורות ,  כי דרישות בנט לא יתקבלו .  בנט ,  מצדו ,  זוכה לתמיכה נרחבת בסיעתו המפולגת .  במהלך הכינוס הלילי שערכה בשני ,  לאחר חתימתה של ש"ס על הסכם קואליציוני ,  הוסמך בנט לקבל החלטה על כניסה לממשלה - או על הליכה לאופוזיציה .  
חבר הכנסת זאב אלקין ,  חבר בצוות הליכוד למשא ומתן הקואליציוני ,  תקף הבוקר את דרישותיהם של חברי הבית היהודי . " אני חושב שזו סחטנות מוגזמת ,  אין לי ביטוי אחר לזה ",  אמר אלקין בריאיון לניב רסקין בגל"צ .  
לדבריו , " אנשי הבית היהודי קיבלו כבר בשלב הזה את תיק החינוך ,  שמאוד חשוב לציבור הציוני דתי ,  תיק החקלאות עם האחריות על החטיבה להתיישבות ,  תיק התרבות והספורט .  שלושה שרים על שמונה חברי כנסת ,  בזה כשלעצמו מגיע להם קצת פחות .  בסך הכל הם קיבלו הצעה מאוד משמעותית שמשקפת את כוחם ואפילו מעבר לזה ". 
 ( עדכון ראשון :  08:30 )  

לקראת הסכם :  תיק המשפטים לשקד - אך עם סמכויות מקוצצות
הליכוד והבית היהודי צפויים לחתום על הסכם קואליציוני בשעות הקרובות ,  ולפיו תקבל חברת הכנסת מהסיעה את התיק הבכיר ,  אולם ייתכן שלא תיכלל בקבינט המדיני-ביטחוני .  שקד גם לא תהיה ממונה על הוועדה למינוי דיינים

