נתניהו :  קיצונים מפיצים שקרים על הר הבית
בפתח ישיבת הממשלה ,  אמר נתניהו כי הטענה לפיה ישראל מתכוונת לחפור מתחת להר הבית היא שקר שהופץ על ידי מיעוט קיצוני . " אזרחי ישראל הערבים הם חלק בלתי נפרד מהמדינה "
  ( עריכת וידאו :  ענת ברק ) 
ראש הממשלה ,  בנימין נתניהו ,  הקדיש את דבריו בפתח ישיבת הממשלה הבוקר  ( שני )  למהומות שהיו בשבוע שעבר בהר הבית .  לדבריו  " בשבוע שעבר גורמים קיצונים ניסו לערער את השקט .  מדובר במיעוט קיצוני ",  אמר נתניהו , " שהפיץ שקרים כאילו אנחנו מתכוונים לחפור מתחת להר הבית .  אני רוצה להבהיר- זה שקר .  לא היה ולא נברא ".  
" הרוב המוחלט של ערביי ישראל לא נגרר אחר הפרובוקציה ",  המשיך נתניהו . " אני פונה לאזרחי ישראל הערבים ,  שרוצים לחיות כאן חיים טובים ושלווים .  אתם חלק בלתי נפרד ממדינת ישראל ואנחנו פועלים לשוויון הזדמנויות מלא - בחינוך ,  בתשתיות וברווחה .  המטרה שלנו היא לחיות בדו קיום ,  בשלום עם עתיד משגשג לילדינו ושוויון זכויות במדינת ישראל ".  
בשבועיים האחרונים קיימת מתיחות באזור הר הבית וזאת עקב מהומות ואלימות רבה במהלך תפילות בסוף השבוע .  גורמים פלסטינים קראו להכריז על יום שישי כ"יום זעם "  ולצאת בהפגנות במחאה על  " הפגיעה הישראלית במסגד אל-אקצא ".  בשל החשש לעימותים במהלך התפילות התפרסו בסוף השבוע בירושלים ובסביבת מתחם הר הבית כ-2,500 שוטרים ,  שוטרי מג"ב ושוטרי יחידות מיוחדות .  כוחות מיוחדים התפרסו גם בישובים מעורבים בצפון הארץ .
 
נתניהו :  קיצונים מפיצים שקרים על הר הבית
בפתח ישיבת הממשלה ,  אמר נתניהו כי הטענה לפיה ישראל מתכוונת לחפור מתחת להר הבית היא שקר שהופץ על ידי מיעוט קיצוני . " אזרחי ישראל הערבים הם חלק בלתי נפרד מהמדינה "
 
