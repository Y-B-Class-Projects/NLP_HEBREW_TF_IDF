 " מבחינה משפטית זו פגיעה בפרטיות ,  ועל הגבול של האזנת סתר "
 בין מבול הפולואפים והפרגון מהקולגות לחשיפת חדשות עשר ,  שתי סוגיות מהותיות מעיבות על פרסום ההתכתבות בין השופטת לחוקר :  החדירה לפרטיות לעומת החשיבות הציבורית ,  והאם מדובר בעבירה על חוק האזנת סתר .  ומה בנוגע להשוואה המתבקשת לקלטת הלוהטת של יאיר נתניהו ? 

החשיפה של חדשות עשר אמש  ( ראשון )  על ההתכתבות בין השופטת רונית פוזננסקי-כץ לחוקר המופקד על התיק מטעם הרשות לניירות ערך ,  ערן שחם-שביט ,  הובילה היום לדיון מחודש בהארכות המעצר של המעורבים בפרשת בזק  ( גילוי נאות :  אתר וואלה !  NEWS הוא חלק מקבוצת בזק )  .  בינתיים איריס אלוביץ' ,  אור אלוביץ' ,  המנכ"לית סטלה הנדלר ועמיקם שורר צפויים להשתחרר למעצר בית .  מיד לאחר הפרסום אמש ,  החשיפה זכתה לפולואפים בכל כלי התקשורת בישראל .  
לוואלה ברנז'ה נודע כי הצילום המדובר הושג במסדרון ביהמ"ש :  לפני הארכות מעצר שוהים באיזור עיתונאים וצלמים ,  וגם פרקליטים וחוקרים - והמצלמה של חדשות עשר פשוט קלטה את המסך של החוקר .  ואולם ,  שתי סוגיות מהותיות מעיבות על הפרסום - ראשית ,  מדובר ללא ספק בחדירה לפרטיות ,  ושנית יש לבחון האם צילום וחשיפת ההתכתבות הפרטית לא נחשבים לעבירה על חוק האזנת סתר .  
ד"ר תהילה שוורץ אלטשולר ,  ראש התכנית לרפורמות במדיה ודמוקרטיה בעידן המידע במכון הישראלי לדמקורטיה ,  סבורה כי יש בהחלט עבירה על הפרטיות בחשיפה ,  אך בכל הנוגע להאזנת סתר מדובר במקרה גבולי .  שוורץ אלטשולר אמרה כי  " מבחינה משפטית זה בטוח פגיעה בפרטיות ,  וללא ספק על הגבול של האזנת סתר .  לפגוע בפרטיות זה לא פחות גרוע מלהאזין האזנת סתר :  האזנת סתר זה מקרה פרטי של פגיעה בפרטיות ,  אך היתרון העיתונאי בחוק הגנת הפרטיות זה שבכל זאת יש הגנה של עניין ציבורי ".  

היא מציינת כי הדבר המרכזי שחוק האזנת סתר מיועד לו זה בדיני ראיות . " אי אפשר להשתמש במשהו שהושג בצורה של האזנת סתר כדי להביא אותו כראייה לביהמ"ש .  זה פחות רלוונטי לסיפור שיש כאן ",  אמרה . " חוק האזנת הסתר נוגע לציתותים בטלפון ,  ולכן המרחב פה הוא של חדירה לפרטיות ולא של האזנת סתר .  מצד שני ,  שיחה לפי חוק האזנת סתר היא בדיבור או בטלפון ,  כלומר זה יכול להיות מסרון ,  וואצאפ .  יכול להיות שמדובר פה בהאזנת סתר אבל זה לא ה"הארד קור' של החוק כי זה באמצעות התכתבות .  אז זאת שאלה לדיון משפטי ". 
שוורץ אלטשולר הוסיפה כי  " זה מוכיח שכיום אין לנו מספיק כלים כדי להתמודד עם כל מיני היבטים שונים של פגיעה בפרטיות בעולם דיגיטלי ".  לסיכום אמרה , " מה שהכי מעניין פה זה הסיפור של הבורות הדיגיטלית של אנשים שמשאירים את הטלפון שלהם עם הפנים כלפי מעלה .  זה חלק מבורות דיגיטלית של מקבלי החלטות ,  של שופטים וגם של עיתונאים ". 
לא ניתן להתעלם מההשוואה המתבקשת של חשיפת ההתכתבות בחדשות עשר לחשיפת הקלטת הלוהטת של יאיר נתניהו בחדשות 2 - שעוררה בזמנו ויכוח על חשיבות הפרסום .  זאת ,  כאשר חלק סברו כי בנו של רה"מ אינו דמות ציבורית ולכן אין הצדקה בחדירה לפרטיות במקרה שלו .  
בהקשר הזה אמר לוואלה ברנז'ה עו"ד אלעד מן ,  היועמ"ש של עמותת  " הצלחה ",  כי  " הסיפור הזה הוא בעל חשיבות ציבורית ויש אינטרס ציבורי גדול בדיווח עליו .  אפשר לראות את זה גם באופן שבו הוא התניע תהליכים בתוך המערכת ,  הוא הביא לנקיטת פעולות ,  והדבר השני הוא האופן הרחב שבו הוא דווח גם אצל מתחרים מובהקים של חדשות עשר .  מראש היה ברור לכולם שיש הצדקה עיתונאית לשידור ".  

בנוגע לסוגיית האזנת סתר ,  מן אומר כי  " ספק אם אפשר לראות בדבר הזה האזנת סתר ,  מדובר בצילום ברשות הרבים של משהו שהוא לא הוסתר על ידי בעל המכשיר .  הכל ממה שרואים .  זה נראה שנקלט בעדשה באופן אקראי ואולי רק אחר כך הבינו במה מדובר באמת .  השאלה המרכזית היא האם בעל המכשיר לא גילה בעצם את תוכן השיחה בעובדה שחשף את המסך במקום פומבי והומה אדם .  האם זה לא ויתור שלו על ההתכתבות הפרטית .  ואגב גם אם זו פגיעה בפרטיות ,  ההגנות של חוק הגנת הפרטיות מאפשרות פרסום של דבר כזה בעל חשיבות ציבורית ".  
לסיכום אמר , " אני מניח שזאת גם הסיבה שבחדשות עשר שידרו את החומרים והצילומים ,  ולא הסתפקו רק בלדווח על תכתובות בין השופטת לחוקר - מבלי להראות את צילומי המסך של השיחה בוואצאפ ". 
גורם בחדשות עשר אמר לוואלה ברנז'ה : " ליווי משפטי משמעותי קדם לפרסום ,  ונלקחו בחשבון כל ההיבטים החוקיים ,  הציבוריים והאתיים .  בסופו של דבר התקבלה על ידי מנכ"ל חדשות עשר גולן יוכפז החלטה לשדר את הדברים ".   

" מבחינה משפטית זו פגיעה בפרטיות ,  ועל הגבול של האזנת סתר "
 בין מבול הפולואפים והפרגון מהקולגות לחשיפת חדשות עשר ,  שתי סוגיות מהותיות מעיבות על פרסום ההתכתבות בין השופטת לחוקר :  החדירה לפרטיות לעומת החשיבות הציבורית ,  והאם מדובר בעבירה על חוק האזנת סתר .  ומה בנוגע להשוואה המתבקשת לקלטת הלוהטת של יאיר נתניהו ? 

