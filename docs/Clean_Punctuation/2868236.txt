חדשות 2 : " נתניהו הובהל ברכב של חברת הדברה לטיפול רפואי "
 לפי הדיווח ,  הטיפול הרפואי שעבר ראש הממשלה בחודשים האחרונים כלל שתי בדיקות ,  לפני ואחרי הבחירות ,  שנעשו תחת טשטוש .  באחד המקרים הוא הובהל במהלך הלילה ומאבטחיו התחפשו למדבירים
ראש הממשלה בנימין נתניהו הגיע פעמיים בחודשים האחרונים לקבלת טיפול רפואי במרכז הרפואי מעיני הישועה בבני ברק - כך פורסם אמש  ( שני )  לראשונה בחדשות ערוץ 2 .  לפי הדיווח ,  נתניהו הגיע במסווה למוסד הרפואי לצורך בדיקות ,  שנעשו תחת טשטוש .
 ראש הממשלה הגיע למעיני הישועה לפני הבחירות וסמוך למועד הרכבת הממשלה .  בפעם הראשונה הגיע בשעות הלילה בכלי רכב שהוסווה לכזה המשמש להובלת פיתות .  בפעם השנייה הגיע בכלי רכב של חברת הדברה ,  ואילו מאבטחיו התחפשו למדבירים .
 לקריאה נוספת :" חוק נתניהו ":  האם יוגבל משך כהונתו של ראש הממשלה ? נתניהו לנוסעי המשט : " טעיתם בדרך ,  סוריה זקוקה לכם יותר מעזה"ליברמן : " לא נתמוך בהעברת הסמכויות על מתווה הגז לממשלה "  
מלשכת ראש הממשלה נמסרה בתגובה התייחסותו של רופאו האישי של נתניהו ,  ד"ר צביקה ברקוביץ' . " הפעמים האחרונות שראש הממשלה בנימין נתניהו עבר טשטוש או הרדמה היו בחודש אוגוסט 2013 ,  אז הועברו סמכויותיו של ראש הממשלה לשר משה יעלון למשך כיממה בעקבות ניתוח בקע טבורי ,  ובחודש ינואר 2014 הועברו הסמכויות למשך כשעה לשר ליברמן במהלך בדיקת קולונוסקופיה .  בשאר הבדיקות שעבר מאז היה ראש הממשלה נתניהו ער ועירני ולא עבר בהן טשטוש או ההרדמה ",  נמסר .
" ב-21 במאי פרסם ראש הממשלה ביוזמתו את הדוח הרפואי השנתי כפי שנכתב על ידי רופאו האישי ד"ר ברקוביץ' .  בבדיקות התקופתיות השגרתיות שמבצע ראש הממשלה בנימין נתניהו נמצאו בדיקות הדם תקינות לחלוטין כולל בדיקות סוכר ,  כולסטרול ושומנים .  לחץ הדם של ראש הממשלה תקין בסיוע תרופתי קל ,  כפי שכבר דווח בשנים קודמות . 
" ראש הממשלה מתאמן כמה פעמים בשבוע במכון כושר וכושרו הגופני טוב .  כמקובל בגיל זה נבדקה בשנה שעברה גם בלוטת הערמונית ונמצאה מוגדלת ,  דבר אופייני לגברים בגילו .  בדיקה העלתה כי לא מדובר בממצא פתולוגי כלשהו ,  ואין לכך כל השפעה על בריאותו או תפקודו של ראש הממשלה .  בסיכום הבדיקות ,  קובע רופאו האישי של ראש הממשלה ד"ר ברקוביץ' כי מצבו הבריאותי טוב מאוד ". 
 ( עדכון ראשון :  20:15 )  

חדשות 2 : " נתניהו הובהל ברכב של חברת הדברה לטיפול רפואי "
 לפי הדיווח ,  הטיפול הרפואי שעבר ראש הממשלה בחודשים האחרונים כלל שתי בדיקות ,  לפני ואחרי הבחירות ,  שנעשו תחת טשטוש .  באחד המקרים הוא הובהל במהלך הלילה ומאבטחיו התחפשו למדבירים

