נתניהו באיום ישיר לנסראללה :  אם יתעמת אתנו - יקבל מכת מחץ
ראש הממשלה התייחס לאיומי מזכ"ל חיזבאללה ,  לפיהם ארגונו  " ימשיך לקבל טילים מדויקים למרות פעולות ישראל ",  ואמר : " אני מציע לו לשקול 20 פעם את תגובתו ".  עוד הוסיף : " הוא יקבל מכה שהוא אפילו לא יכול לדמיין ".  על המשבר עם רוסיה :  נמשיך את שיתוף הפעולה בין שתי המדינות
ראש הממשלה ,  בנימין נתניהו ,  שיגר היום  ( חמישי )  איום ישיר בתגובה לאיומי מנהיג חיזבאללה ,  חסן נסראללה ,  על כך שארגונו ממשיך לקבל טילים מדויקים למרות פעולות ישראל בסוריה . " אם יתעמת אתנו - הוא יקבל מכת מחץ שיתקשה לצאת ממנה ",  הזהיר נתניהו .  
ראש הממשלה ,  שהתייחס לאיומים בפתח מפגש חוג התנ"ך במעון ראש הממשלה בירושלים ,  הדגיש כי שמע את דברי הרהב שבאו מהכיוון של חיזבאללה אולם על מנהיג הארגון לשקול את דבריו נוכח תגובת ישראל בשנת 2006 עם פרוץ מלחמת לבנון השנייה . " זה בא מאותו אדם שאמר אחרי 2006 שאם הוא היה יודע מה תהיה תגובת ישראל על חטיפת שלושת חיילינו ,  הוא היה שוקל פעמיים אם לעשות זאת .  אז היום אני מציע לו לשקול לא פעמיים ,  אלא עשרים פעם ,  משום שאם הוא יתעמת איתנו ,  הוא יקבל מכת מחץ שהוא לא יכול אפילו לדמיין אותה ". 
עוד באותו נושא בוואלה ! NEWS :-  נתניהו :  אם תכפה עלינו מלחמה - נפעל במלוא הכוח- בעקבות איומי איראן :  מתקני הגרעין בישראל  " שודרגו ותוגברו "-  בין האינטרס הישראלי והכבוד הרוסי :  מפקד חיל האוויר ינסה לתמרן במוסקבה 
בהתייחסות ראשונה בקולו למשבר עם רוסיה לאחר תקיפת ישראל בלטקיה והפלת המטוס הרוסיה ,  אמר ראש הממשלה כי שוחח עם נשיא רוסיה ולדימיר פוטין וכי הביע צער בשם ישראל על מותם של 15 אנשי צוות האוויר הרוסי  " שמטוסם הופל על ידי אש סורית ".  
נתניהו הבהיר כי אמר לנשיא הרוסי  " ששורש הבעיה זה הניסיון של איראן להשתמש בשטח סוריה להתקפות נגד ישראל ולחימוש אויבינו כמו החיזבאללה וכי עומדת לנו הזכות להגנה עצמית ". 
עם זאת ,  בדבריו לנשיא פוטין הדגיש נתניהו כי קיימת חשיבות גדולה מאוד לשמר את התיאום הביטחוני בין ישראל ובין רוסיה ולכן לטענתו ,  מפקד חיל האוויר ,  האלוף עמיקם נורקין ,  נשלח למוסקבה . " מטרת שליחתו היא כפולה האחת,להמשיך להגן על אזרחינו ,  ומנגד לשמר את שיתוף הפעולה בין שתי המדינות ".  
במקביל ליציאתו של מפקד חיל האוויר למוסקבה ,  משרד החוץ של רוסיה קרא היום לישראל לספק מידע נוסף על התקרית .  מוקדם יותר מסרה שגרירות רוסיה בישראל כי  " מוסקבה רואה בפעולות של חיל האוויר הישראלי חסרות אחריות ובלתי ידידותיות ".  בהודעה שפרסמה בחשבון הטוויטר שלה נכתב כי  " הישראלים חשפו את המטוס לסכנה וגרמו למותם של 15 חיילים .  רוסיה תנקוט את כל האמצעים הדרושים כדי לשמור על ביטחון כוחותיה ". 
בתקיפה האחרונה של חיל האוויר בסוריה ,  לפי צה"ל הושמדו מערכות מתקדמות שאותן התכוונה איראן להעביר לארגון הלבנוני .  במהלך התקיפה ביום שני הופל מטוס הסיור הרוסי בשוגג על ידי מערכות ההגנה הסוריות .
 בנאום שנשא לרגל יום העשורא ,  שאותו מציינים השיעים לזכרו של האימאם חוסיין ,  אמר נסראללה לישראל בנוסף כי  " כל המאמצים שלכם למנוע מחיזבאללה להשיג טילים מדויקים נכשלו .  הסיפור סגור ולהתנגדות יש טילים מדויקים שיכולים לשנות את המשוואה במלחמה עתידית ". 
עוד אמר נסראללה ,  שאתמול הבהיר כי כוחותיו יישארו בסוריה ,  כי  " ישראל יודעת שהטכנולוגיה לבדה לא תספיק להכרעת המלחמה .  האלמנט האנושי הפך להיות מאוד חשוב ".  לדבריו ,  נקודות התורפה של ישראל רבות ו"היא מודעת לנקודות החוזקה שלנו .  ישראל חוששת מכל מלחמה באזור ,  במיוחד עם לבנון ,  ומודעת שלכל מלחמה יהיו השלכות גדולות שלהן היא לא ציפתה מעולם ".  

נתניהו באיום ישיר לנסראללה :  אם יתעמת אתנו - יקבל מכת מחץ
ראש הממשלה התייחס לאיומי מזכ"ל חיזבאללה ,  לפיהם ארגונו  " ימשיך לקבל טילים מדויקים למרות פעולות ישראל ",  ואמר : " אני מציע לו לשקול 20 פעם את תגובתו ".  עוד הוסיף : " הוא יקבל מכה שהוא אפילו לא יכול לדמיין ".  על המשבר עם רוסיה :  נמשיך את שיתוף הפעולה בין שתי המדינות

