נתניהו תמך ,  הממשלה אישרה החוק שימנע שחרור מחבלים
ראש הממשלה הורה לשרי הליכוד לתמוך בוועדת השרים לחקיקה בהצעתה של ח"כ איילת שקד למנוע מהנשיא את האפשרות לחון מחבלים .  שבעה שרים תמכו ,  שלושה התנגדו
ועדת השרים לענייני חקיקה אישרה הבוקר  ( ראשון )  את הצעת החוק של חברת הכנסת איילת שקד  ( הבית היהודי )  שמבקשת למנוע מהנשיא את האפשרות לחון מחבלים רוצחים .  שבעה שרים תמכו בהצעה ושלושה שרים - יעקב פרי ,  יעל גרמן וציפי לבני ,  התנגדו .  זמן קצר לפני התכנסות הוועדה הורה ראש הממשלה בנימין נתניהו לשרי הליכוד החברים בוועדה לתמוך בהצעה .  השרים שתמכו בהצעה :  אורי אריאל ,  אורי אורבך ,  גדעון סער ,  לימור לבנת ,  יאיר שמיר וסופה לנדבר .  השר גלעד ארדן תמך בבהצעה גם הוא ,  אך אמר כי לדעתו החוק מקל מדי .  לדברי ארדן ,  יש צורך להוסיף לחוק תנאים בהם השופט יהיה חייב למנוע חנינה או שחרור עתידי .
 עוד בוואלה !  חדשות:תכנית נתניהו :  בלי נשיא לחצי שנה ,  והסמכויות יצומצמועמוס עוז לא מתקפל על ה"ניאו-נאצים ":   " רציתי לזעזע"ג'ודי שלום ניר מוזס : " הייתי שמחה להיות בבית הנשיא "
 הבוקר התכנסה ועדת השרים לענייני חקיקה כדי לדון בהצעת חוק לתיקון חוק יסוד :  נשיא המדינה ,  תיקון שיאפשר לשופטי בית המשפט לשלול את האפשרות למתן חנינה עתידית לרוצחים בזמן מתן גזר הדין .  ההצעה מתייחסת למקרי רצח כגון רצח על רקע לאומני ,  פעילויות טרור או כל מעשה רצח יוצא דופן .  שרת המשפטים ,  ציפי לבני ,  מתנגדת לחוק ,  מחשש שהוא עלול למנוע עסקאות שחרור אסירים במסגרת תהליך השלום .  
יו"ר הבית היהודי ,  השר נפתלי בנט ,  אמר לאחר אישור ההצעה : " רוצחים צריכים למות בכלא ולא לחגוג בבית .  מדינת ישראל פתחה היום דף חדש ביחס למלחמה בטרור ובמחויבותה המוסרית למשפחות השכולות .  שנים של סחיטה ושל שחרורי מחבלים סיטונאיים ייעצרו עם העברתו של החוק הזה בכנסת .  אני מברך את השרים על תמיכתם בחוק ,  הבית היהודי יפעל במושב הקרוב להעביר את החוק ללא עיכובים ובמהירות ". 
השר אורי אריאל  ( הבית היהודי )  אמר במהלך הדיון : " הרוצחים והמחבלים צריכים לדעת שהם לא ישוחררו וזאת הרתעה משמעותית מול הטרור .  ברוב מדינות העולם לא מנהלים משא ומתן עם רוצחים וחוטפים וזה הרבה יותר טוב ממה שקורה במדינת ישראל בשנים האחרונות ". 
במסגרת המשא ומתן בין ישראל לפלסטינים ממשלת נתניהו שחררה עשרות מחבלים פלסטינים בשלוש פעימות .  חברי הבית היהודי דחו את הצעת ראש הממשלה ,  לפיה במסגרת המשא ומתן הבנייה בהתנחלויות תוקפא בתמורה להפסקת שחרור המחבלים הפלסטינים .  
שר התחבורה ,  ישראל כ"ץ ,  הגיב גם הוא לאישור ההצעה ואמר : " אני מברך על אישור הצעת החוק למניעת מתן חנינה למחבלים .  מדובר בחוק צודק ומרתיע שימנע מישראל להיגרר למקרים של סחטנות וכניעה בעת משא ומתן ,  וישים סוף לשחרור המחבלים הרוצחים ". 
יוזמת ההצעה ח"כ איילת שקד אמרה כי  " רק בשבוע האחרון געשה המדינה מסיפורה של שלי דדון אשר נחטפה ,  עברה התעללות קשה ונרצחה בדרכה לראיון עבודה ".  היא הוסיפה כי אסור שמחבלים ישתחררו טרם זמנם . " איזה כוח הרתעה יש למדינת ישראל כיום מול פושעים חסרי לב ,  אם ברור שישוחררו בעסקה מדינית עתידית כזו או אחרת ?  ". 
השתתף בהכנת הידיעה :  שבתי בנדט 

נתניהו תמך ,  הממשלה אישרה החוק שימנע שחרור מחבלים
ראש הממשלה הורה לשרי הליכוד לתמוך בוועדת השרים לחקיקה בהצעתה של ח"כ איילת שקד למנוע מהנשיא את האפשרות לחון מחבלים .  שבעה שרים תמכו ,  שלושה התנגדו

