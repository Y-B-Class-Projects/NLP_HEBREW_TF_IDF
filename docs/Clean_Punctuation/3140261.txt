טראמפ ונתניהו נועדו בבית הלבן : " ייתכן שאגיע לחנוכת השגרירות "
 שני המנהיגים יצאו בהצהרות משותפות בפתח פגישתם בוושינגטון והתייחסו להעברת שגרירות ארה"ב לירושלים כבר בחגיגות ה-70 למדינה .  על הסוגיה הפלסטינית אמר טראמפ :  הפלסטינים מעוניינים לחזור לשולחן המו"מ
- טראמפ הצהיר :  ייתכן ואגיע לירושלים לחנוכת השגרירות- נתניהו הודה לנשיא ארצות הברית על הכרה בירושלים כבירה :  מעשיך ייזכרו לנצח- טראמפ התייחס לתהליך המדיני :  הפלסטינים מעוניינים לחזור למו"מ- נתניהו הציג את האיום האיראני בפני נשיא ארה"ב :  אסור לאפשר לאיראן להתפרש בגבולנו 
בצל ההודעה על חתימת הסכם עד המדינה עם ניר חפץ והמשבר הפוליטי בישראל על רקע חוק הגיוס ,  ראש הממשלה בנימין נתניהו הגיע הערב  ( ראשון )  יחד עם רעייתו שרה לבית הלבן לפגישה עם נשיא ארצות הברית דונלד טראמפ .  
הנשיא טראמפ בירך את ראש הממשלה ואף ציין כי ייתכן ויגיע לירושלים לחנוכת בניין השגרירות ,  בחגיגות ה-70 לישראל . " אני יודע שהעולם מעריך את ירושלים ולכן זו ההחלטה שהייתי צריך לקבל ",  אמר טראמפ . " דיברנו על העברת השגרירות אך מעולם לא הצלחנו לעשות זאת .  אני חושב שכעת זה צעד שמעריכים אותו ".  טראמפ אף התייחס ליחסים בין ארה"ב לישראל וציין כי הם קרובים מתמיד .  
עוד בוואלה !  NEWS:לא רק בזק ומילצ'ן :  עד המדינה חפץ יספק מידע גם בפרשת גרסטלהבחירות באיטליה עשויות לממש את חלום הבלהות של אירופהכחלון :  אם התקציב לא יאושר ,  לא אוכל להמשיך כשר האוצר 
כמו כן ,  התייחס טראמפ לתהליך לניסיונות ממשלו להניע תהליך מדיני בין ישראל והפלסטינים . " אם נשיג שלום בין ישראל לפלסטינים זה יהיה דבר אדיר לעולם ",  הצהיר . " אנו עובדים קשה לעשות זאת .  אני מתרשם שהפלסטינים מעוניינים לעשות זאת ". 
נתניהו מצדו הודה לטראמפ על הכנסת האורחים ובירך אותו על העברת השגרירות . " לירושלמים יש זיכרון ארוך וטוב ,  הם זוכרים את כורש ,  נבוכדנצר ,  והלורד בלפור אשר בהצהרתו הכיר בזכות העם היהוד למדינתו .  מה שעשית ייזכר לנצח על ידי עמנו ".  
ראש הממשלה ינסה למקד את הפגישה בהתבססות האיראנית בסוריה .  הוא צפוי להציג לטראמפ את הסכנות הנשקפות לישראל מן הנוכחות של כוחות קודס של משמרות המהפכה מן הצד השני של הגבול . 
" אני מצפה לדיונים בינינו על האתגרים וגם על ההזדמנויות ",  המשיך נתניהו . " האתגרים במזרח התיכון הם רבים .  היום שכנינו הערבים הבינו את המצב לגבי שאיפות איראן שיצאה מחוזקת מהסכם הגרעין ופורשת כוחות על גבולותנו ואנחנו צריכים להפסיק את זה .  יש לנו הזדמנות לקרב את מדינות ערב השכנות ולנו ואחנו רוצים לעשות משהו בכיוון הזה ".  
השיחה בין שני המנהיגים נערכת על רקע הדיונים לגבי לאפשרות להכניס נספח להסכם הגרעין שיתייחס לתכנית הטילים הבליסטיים של איראן .  
אמש נועד ראש הממשלה ,  השוהה בבלייר האוס ,  בית ההארחה הרשמי של הבית הלבן ,  עם יועציו של טראמפ חתנו ג'ראד קושנר ושליח המזרח התיכון ג'ייסון גרינבלט כהכנה לפגישה עם הנשיא .  מנגד ,  צפוי הנשיא להעלות את סוגיית חידוש המשא ומתן עם הפלסטינים ואת התוכנית המדינית עליה שוקדים בממשל .  בבית הלבן אותתו בשבועות האחרונים כי לא הרימו ידיים מן הניסיון לחדש את המשא ומתן בין ישראל והפלסטינים .  
אחרי פגישת נתניהו וטראמפ ,  גם ראש האופוזיציה ,  יצחק הרצוג ,  הגיע הערב לבית הלבן ונפגש עם סגן הנשיא מייק פנס .  הפגישה תואמה לאחר שבכיר בבית הלבן פנה לראש המטה של הרצוג אייל שווקי ,  וביקש להזמין את יו"ר האופוזיציה .  בפתח הפגישה הרצוג הביע את הערכתו על ההחלטה להעביר את השגרירות האמריקנית לירושלים והתייחס לתכנית השלום של הנשיא טראמפ ואמר למייק פנס : " כפי שהנשיא טראמפ עמד בהבטחתו על העברת השגרירות ,  אנחנו בישראל סומכים על הנשיא שיניח תכנית מדינית לפתרון הסכסוך בהקדם האפשרי .  מדינת ישראל עוד מעט תציין 70 שנות עצמאות וסיום הסכסוך יבטיח עוד 70 שנות עצמאות ויעשה צדק היסטורי עם שני העמים ".  
בהמשך הפגישה שוחחו פנס והרצוג על האיום האיראני והמצב בלבנון ובסוריה .  הרצוג אמר : " בנושא האיראני אין מחלוקת בין האופוזיציה לקואליציה בישראל .  ישראל לא תוכל לקבל נוכחות איראנית בגבולה הצפוני של ישראל ואני יודע שארה"ב מבינה זאת היטב ". 
 ( עדכון ראשון :  18:18 )  

טראמפ ונתניהו נועדו בבית הלבן : " ייתכן שאגיע לחנוכת השגרירות "
 שני המנהיגים יצאו בהצהרות משותפות בפתח פגישתם בוושינגטון והתייחסו להעברת שגרירות ארה"ב לירושלים כבר בחגיגות ה-70 למדינה .  על הסוגיה הפלסטינית אמר טראמפ :  הפלסטינים מעוניינים לחזור לשולחן המו"מ

