טעות בכתובת הגיליוטינה
המסר שביקש לשדר מי שהציב את הגיליוטינה ברוטשילד מקומם :  ראש הממשלה מקביל בעצם למלך צרפתי המנותק ומנצל את עמו .  איתמר דוננפלד ועמרי אקוניס חושבים שראוי להתאזר בסבלנות ולתת לנתניהו לעשות את העבודה
פסל הגיליוטינה שהוצב בשבוע שעבר בלב מאהל המחאה בשדרות רוטשילד בתל אביב מעורר לא רק שאט נפש כי אם בעיקר דאגה ותחושה מקוממת .  עד עתה לא לקח אף גורם אחריות על הצבתה ,  והיא טרם פונתה ממקומה .  לא מעט אזרחים הביעו סלידה מופגנת מעצם הצבת הפסל והקונוטציות והאסוציאציות משרות תחושה קשה .  הגיליוטינה ,  כלי שהומצא על ידי הרופא ההומניסט ד"ר ז'וזף אינייאס גיוטן כמכשיר שיהרוג ללא כאבים הפך עד מהרה לאחד הכלים ההרסניים המזוהים עם המהפכה הצרפתית .  עשרות אלפי אנשים הוצאו להורג באותו מכשיר כאשר המפורסמים שבהם הם המלך לואי ה-16 ואשתו מרי אנטואנט  ( כן ,  אותו מלכה שאמרה או לא אמרה את המשפט הנודע  : " אם אין לחם שיאכלו עוגות ")  .
 מחאת האוהלים - כותרות אחרונות:גם בפריפריה - 70 אלף יצאו להפגין ברחובותמחאה בתמונות - כך זה נראהאהוד ברק :  הפתרון למצוקה - מסים של העשיריםמה חושבים בבאר שבע על המחאה ברוטשילד ? 
הדעת מתקוממת על המסר הסמוי ,  אך הבוטה ,  שביקש לשדר מי שהציב את הגיליוטינה :  ראש הממשלה בנימין נתניהו מקביל בעצם לסוג של אציל צרפתי ,  אם תרצו מלך צרפתי המנותק מהעם ,  מנצל את העם ומנציח את עוניו .  ואולם ,  מבט היסטורי מעמיק מוכיח שאין דבר רחוק מכך .  שכן ,  לא יהיה זה מופרך לומר כי לולא נתניהו ,  סימן שאלה גדול היה מרחף מעל כלכלת ישראל של תחילת אמצע שנות האלפיים .  די אם ניקח למשל את ההחלטה להלאים את קרנות הפנסיה הגרעוניות ,  שלמעשה הצילה מאבדון פנסיות של אלפים מהמפגינים נגדו .  אותם מפגינים רוצים להחזיר את הסוציאליזם אבל בגין אותו סוציאליזם הם נותרו כמעט ללא פנסיה ,  ומי שהצילם היה מושא הפגנתם  ראש הממשלה .  פרדוקס גדול מזה .  ובשולי הדברים אנו נדרשים לשאלה האם זה מקרי שהגיליוטינה הוצבה במקום שבו השמאל מוביל את ההפגנה ? 
וכאן בעצם הנקודה .  אנו מוכרחים לעשות הפרדה ברורה בין המחאה של מרכז וצפון תל אביב לבין המחאה בשאר חלקי הארץ .  אי אפשר להתכחש לכך שאת המחאה ברוטשילד מובילים פעילי שמאל בעוד המחאה בשאר רחבי הארץ היא מחאה אותנטית אליה ראש הממשלה נדרש .  ואולם ,  בתוך כל אלו עלינו לזכור כי אין אף תוכנית שתספק את כל המפגינים .  מכלול המפגינים הסובלים באמת מקשיי המחייה בארץ יוצר רשימת דרישות ובקשות שאף ממשלה ,  סוציאליסטית ככל שתהיה ,  לא תעמוד בה .  וזאת משום שתוכנית שתספק את כל המפגינים תעלה עשרות מיליארדי שקלים ואותה המפגינים ייצטרכו לממן .  הנה כי כן ,  עלול להיווצר מצב שיוקר המחייה ירד ,  אך הוא יוחלף בעול מיסים יקר יותר .  הרבה יותר .  
כמו כן ,  מבחינה זאת שומה עלינו להסתכל מה מתרחש מעבר לים .  באנגליה וביוון מהומות .  ספרד ואיטליה במצב קטסטרופלי ואילו ארצות הברית  ?  פרשנים כלכליים טוענים כי היא המצב הכי קרוב אי פעם למצבה בשנות ה  30 .  דווקא מבחינה זאת ,  עלינו לתת לראש הממשלה הזדמנות לתקן .  מומלץ למפגינים ולתקשורת  שהפכה ממסקרת ההפגנות למכווינתן מהרגע שהחלו  להתאזר בסבלנות ולתת לנתניהו לעשות את העבודה .  את פסל הגיליוטינה היינו שולחים לכתובת אחרת .
  *  איתמר דוננפלד ועמרי אקוניס הינם רכזי הצעירים של תנועת הליכוד

טעות בכתובת הגיליוטינה
המסר שביקש לשדר מי שהציב את הגיליוטינה ברוטשילד מקומם :  ראש הממשלה מקביל בעצם למלך צרפתי המנותק ומנצל את עמו .  איתמר דוננפלד ועמרי אקוניס חושבים שראוי להתאזר בסבלנות ולתת לנתניהו לעשות את העבודה

