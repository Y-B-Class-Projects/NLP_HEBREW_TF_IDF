הוא מפחד ?  נתניהו ישכנע ראשי רשויות לתמוך באיחוד
ראש הממשלה לא חוסך במאמצים לאשר את האיחוד עם ישראל ביתנו בוועידת הליכוד מחר .  פעילי המפלגה קיבלו הודעה מוקלטת של ראש הממשלה ,  שינסה לשכנע ראשי רשויות לתמוך במהלך
 ( האזינו להודעת ראש הממשלה לפעילי הליכוד )  
ראש הממשלה בנימין נתניהו פועל במרץ להעביר מחר  ( שני )  בוועידת הליכוד את הסכם הריצה המשותפת בין הליכוד לישראל ביתנו .  כחלק ממאמציו ,  נתניהו צפוי להיפגש הערב במעונו הרשמי עם ראשי הרשויות המקומיות מהליכוד וראשי סניפים כדי לשכנעם לתמוך בהצבעה על איחוד עם ישראל ביתנו .  במקביל ,  חברי ועידה קיבלו בשעות האחרונות שיחת טלפון ובו הודעה מוקלטת מראש הממשלה שמבקש את תמיכתם בהצבעה . " אין כאן עניין של לחץ אלא קידום עבודת מטה ,  על מנת לוודא שהמהלכים של ראש הממשלה יקבלו מחר גיבוי מלא במפלגה ",  אמר חבר ועידה הנחשב מקורב לאנשי ראש הממשלה .
" חבריי לליכוד ,  שלום ,  מדבר בנימין נתניהו ",  נשמע ראש הממשלה בהודעה המוקלטת . " אני קורא לכם לבוא מחר בשעה 17:00 לגני התערוכה בתל אביב ולתמוך בהצעה להביא רשימה משותפת לכנסת של הליכוד וישראל ביתנו .  שיהיה ברור :  הצעה זאת משאירה את הליכוד כמפלגה עצמאית שתמשיך את דרכנו ,  בשמירה על ביטחון ישראל ,  ארץ ישראל ומורשת ישראל .  הריצה המשותפת לבחירות בפתק אחד היא להבטיח שהליכוד ימשיך להנהיג בעוצמה את מדינת ישראל .  בואו להצביע בעד ,  כי מדינת ישראל זקוקה לליכוד חזק .  שלום ולהתראות ". 
הליכוד וישראל ביתנו מתאחדות - כותרות אחרונות:ליברמן סיכם עם נתניהו - ימשיך במשרד החוץבני בגין : " קורא לאיחוד השורות גם בשמאל"יאיר לפיד לוואלה !  : " לא יהיה איחוד בשמאל-מרכז "  
בשיחה הערב ,  צפויים ראשי רשויות ביהודה ושומרון להעלות את נושא אישור דו"ח השופט לשעבר אדמונד לוי שקבע כי  " אין כיבוש "  בשטחי הגדה המערבית בממשלה .  הבוקר הם פתחו בקמפיין הקורא לראש הממשלה ולשרי הליכוד להביא את הדו"ח לאישור כבר בישיבתה הבאה של הממשלה .  הקמפיין נועד גם ליצור לחץ על המתמודדים בפריימריז בליכוד להבין כי אי קידום הדוח ישפיע על מקומם ברשימת הליכוד לכנסת .  לדברי ראש המועצה האזורית בקעת הירדן ,  דוד אלחיאני , " אישור דו"ח לוי בישיבת הממשלה כבר בשבוע הבא רק יחזק את הימין ואת ההלכה המשותפת של הליכוד עם ישראל ביתנו ". 
בתוך כך ,  שר החינוך גדעון סער מתח ביקורת מרומזת הערב על  " ישראל ביתנו "   שותפתה הפוליטית של הליכוד .  במהלך טקס לזכרו של יצחק רבין במלאות 17 שנים להירצחו בעצרת הנוער הממלכתית לזכר רבין באור יהודה ,  סער דיבר על מפלגות שבוחרות את נציגיהן לכנסת שלא בדרך דמוקרטית ,  כאשר לא מן הנמנע שהתכוון גם לישראל ביתנו . " מעורבות פוליטית אזרחית היא מסימני ההיכר של חברה בריאה ",  אמר . " הולכות ומתרבות מפלגות שבוחרות את נציגיהן לא בהליך דמוקרטי .  יש בכך שחיקה בעייתית כך הופכת הכנסת לאסופה של בעלי מניות במקום נבחרי ציבור .  גם חלק מהכוחות שקיימו עד כה בחירות דמוקרטיות נסוגו מכך וזה דבר שלילי .  תרבות דמוקרטית משמעותה קבלת החלטות ברוב דעות ושקיפות .  דמוקרטיה אינה רק צורת המשטרה הטובה ביותר היא מקור לחוסן חברתי ".  

הוא מפחד ?  נתניהו ישכנע ראשי רשויות לתמוך באיחוד
ראש הממשלה לא חוסך במאמצים לאשר את האיחוד עם ישראל ביתנו בוועידת הליכוד מחר .  פעילי המפלגה קיבלו הודעה מוקלטת של ראש הממשלה ,  שינסה לשכנע ראשי רשויות לתמוך במהלך

