נתניהו בדיון סוער : " אצל השמאל ,  אם לא פינית - לא עשית "
 ראש הממשלה ניסה להצדיק בנאומו את הצורך בחוק הלאום וספג מטחי ביקורת מספסלי האופוזיציה . " ישראל היא מדינת הלאום של העם היהודי בלבד ",  אמר .  ח"כ הרצוג : " אתה בלחץ .  תתפטר ".  כמה חברי כנסת הוצאו מהאולם
סוער גם בכנסת :  חברי הכנסת מהמרכז ומהשמאל קטעו היום  ( רביעי )  את נאומו של ראש הממשלה בנימין נתניהו בדיון מיוחד בנושא יוקר המחיה ,  שכונס בעקבות חתימות של 40חברי כנסת .  במשך דקות ארוכות ניסה נתניהו לשאת דברים ,  במיוחד בנוגע לחוק הלאום השנוי במחלוקת ולשלילת תושבות של תומכי טרור - אלא שקריאות הביניים הקשו עליו להשלים את דבריו .  שורת חברי כנסת ,  בהם איציק שמולי  ( העבודה )  ,  תמר זנדברג  ( מרצ )  ומסעוד גנאים  ( רע"מ- תע"ל )  הוצאו מהאולם .  
נתניהו בחר להצדיק את הסיבה שבגינה הוא תומך בחוק הלאום . " ישנו ערעור יסודי וקריאת תיגר על היותה של מדינת ישראל מדינת לאום - מי שלא רואה את זה ,  לא שומע מה שנאמר כאן בכנסת ,  ואת מה שאומרת הרשות הפלסטינית שמסרבת בכל תוקף להכיר בישראל כמדינה יהודית ".   
" נוצר חוסר איזון מובהק בין שני היסודות במדינה :  היהודי והדמוקרטי ,  ולכן יש צורך בשני חוקי יסוד ",  אמר נתניהו . " לדעתי היה צריך לחוקק את שניהם באותה עת .  ישראל היא מדינת הלאום של העם היהודי ,  ושל העם היהודי בלבד ".  לטענת נתניהו ,  לשם המחשה - מבקשי המקלט מאפריקה ש"חדרו למדינה "  הם בני אדם ,  שיש להם זכויות לפי חוק כבוד האדם וחירותו  - " אך האם הזכויות שלהם גוברות על אלו של היהודים במדינת הלאום שלהם ?  אותו הדבר עם איחוד המשפחות של הפלסטינים ".  
משבר בקואליציה - כותרות נוספות:נתניהו : " נחוש להעביר את חוק הלאום - עם או בלי הסכמה"יורים ומדליפים :  המשבר שדרדר את הממשלה לשפל חסר תקדיםבתום התנגחות בין נתניהו ללבני , " חוק הלאום "  עבר בממשלה
נתניהו חזר על כך שהוא נגד מדינה דו-לאומית ובעד מדינה חד-לאומית והוסיף : " איך אפשר לדבר על שתי מדינות לשני עמים ,  ולא להסכים שאחת מהן תהיה מדינת לאום יהודית ?  אני נחוש להעביר את חוק הלאום בנוסח שמקובל עליי .  הוא יסכל ניסיונות לפגוע בצביונה היהודי של המדינה ,  לשנות את ההמנון והדגל .  הוא יסכל כל ניסיון להציף את ישראל בפליטים פלסטינים בכל דרך ".  
בדבריו בנוגע ליוקר המחיה ניסה נתניהו לטבוע מטבע לשון - בתגובה להאשמות משמאל שלפיהן הוא  " תוקע "  את המדינה . " עשינו שלל של רפורמות שקידמו את ישראל ,  ציידנו את צה"ל באלפי מיירטים של כיפת ברזל ,  אנחנו מחברים את הנגב והגליל באמצעות מחלפים ,  מנהרות ,  גשרים .  הקמנו בית ספר לרפואה בגליל ,  חינוך חינם לילדים מגיל 3 ,  ביטול האגרהאבל אצלכם - לא פינית ,  לא עשית !  ".  נתניהו חזר על הביטוי יותר מעשר פעמים ,  וסיים את דבריו במילים : " יש לנו עוד הרבה מה לעשות .  לא פיניתי ,  ועשיתי ,  ונעשה עוד הרבה למען מדינת ישראל ואזרחיה ,  מדינתו של העם היהודי ".  
מיד אחריו עלה יו"ר האופוזיציה ,  ח"כ יצחק הרצוג  ( העבודה )  וטען : " אתה בלחץ ,  אדוני ראש הממשלה .  גם פינית את חברון ,  גם הצבעת בעד ההתנתקות ,  פינית את המקררים ,  את הכיסים ואת הארנקים של אזרחי ישראל .  פינית את העתיד של ילדי ישראל .  אז פינית - ולא עשית כלום !  ",  אמר . " מדינת ישראל חייבת הנהגה אחרת ,  שדואגת לקידום ענייני האזרחים הציבור כבר מבין שיש לך אינטרס פוליטי לדבר עוד ועוד על בעיות הלאום כדי שהישראלים לא יתעסקו בחשבון הבנק ובאוכל שאין במקרר .  לישראל דרוש דבר אחד בלבד - התפטרות ראש הממשלה והחלפתו ". 
גם עמיתו לסיעה ח"כ שמולי הטיח בראש הממשלה כי  " במקום להתעסק בהריסת בתים של פלסטינים תתחיל לדבר על בניה של הדירות שלנו ".  לדבריו , " מעולם לא היה כל כך גרוע כאן מבחינה חברתית וכלכלית אבל כל מה שמעניין אותך הוא חוק זהות יהודית עבור חברי מרכז הליכוד .  שום מילה ושום פתרון ליוקר המחיה ומחירי הדיור .  פשוט אובדן דרך מוחלט ".  
ביום שני הגן נתניהו בתקיפות בפתח ישיבת סיעת הליכוד בכנסת על החוק השנוי במחלוקת שאותו הוא מקדם ,  והדגיש כי  " מדובר בחוק חשוב מאוד כדי להבטיח את עתידו של עם ישראל בארץ ישראל ".   " אני חייב לומר שהחוק והעקרונות שאני מקדם ישמרו על מדינת ישראל כמדינת העם היהודי - ורק שלו - לצד שמירה על זכויות של כל מיעוט ",  הוסיף ,  והבהיר : " אני מוכן לתת סיכוי להידברות ולהגיע להסכמה ,  זה עדיף ,  אבל אני נחוש להעביר את החוק עם או בלי הסכמה ".  
הצעת  " חוק הלאום "  המרוככת של נתניהו ,  שאושרה ביום ראשון בממשלה חרף התנגדות שרי יש עתיד והתנועה ,  מבטלת את המדרג בין הזהות היהודית לזהות הדמוקרטית של המדינה ,  ושתי הזהויות מופיעות באותו סעיף .  בדומה להצעות הקודמות ,  ההצעה אינה מזכירה בפירוש כי למיעוטים בישראל יינתן שוויון זכויות מלא - ומן הסתם עוררה זעם רב לא רק בספסלי האופוזיציה ,  אלא גם בממשלה עצמה .  
אמש ביקר בחריפות נשיא המדינה ,  ראובן ריבלין ,  את הצעת החוק . " מה הטעם בהצעת החוק ?  האם אין בעצם הצעה זאת משום הטלת ספק בהצלחתו של המפעל הציוני הכביר ?  ",  אמר ריבלין בכנס פורום הפרקליטים באילת .  לדבריו ,  נוסח החוק - כפי שאושר בממשלה ,  פועל פעולה הפוכה ומערער בעצם את הנחות היסוד של הרוב הציוני בישראל . " מדינת ישראל היא מדינת הלאום של העם היהודי ,  עם חופשי בארצו .  מעטים ,  מוקצים ומשוקצים הם המערערים על כך ,  מבית ומחוץ גם יחד .  לכן ,  יש לשאול היום בכובד ראש :  האם הצעת החוק אינה למעשה דוחפת ומעודדת אותנו לחפש סתירה בין אופיה היהודי של מדינת ישראל לאופיה הדמוקרטי ?  האם בכך ,  הצעת החוק הזאת ,  לא משחקת לידי המבקשים להשמיצנו ?  לידי אלה המבקשים להראות כאילו גם בתוכנו יש כאלה המוצאים סתירה בין היותנו עם חופשי בארצנו ,  לבין חירותם של ציבורים לא יהודים בתוכנו ?  ",  תהה .
 עוד אמר ריבלין ,  כי הציבור הערבי בישראל אינו מיעוט כפי שהציבור החרדי כבר אינו מיעוט . " כאשר קרוב לרבע מהילדים בכיתות א' הם ערבים ,  וכחמישית מהילדים בכיתות א' הם חרדים ,  השימוש במושג של 'מיעוט' בהתייחס לציבורים אלה עשוי להיות מוטעה ומטעה ",  טען .  לדבריו , " גם אם החוק יעבור לבסוף בכנסת הנוכחית ,  יש חשש שהאווירה שהביאה ללידתו לא תעבור מהכנסת ,  ומהציבוריות הישראלית במהרה ".  

נתניהו בדיון סוער : " אצל השמאל ,  אם לא פינית - לא עשית "
 ראש הממשלה ניסה להצדיק בנאומו את הצורך בחוק הלאום וספג מטחי ביקורת מספסלי האופוזיציה . " ישראל היא מדינת הלאום של העם היהודי בלבד ",  אמר .  ח"כ הרצוג : " אתה בלחץ .  תתפטר ".  כמה חברי כנסת הוצאו מהאולם

