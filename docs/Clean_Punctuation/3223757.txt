ריבלין : " אין מצביעים סוג ב' - מול הקלפי כולנו שווים "
 נשיא המדינה הביע תמיכה בפוסט שפרסמה המגישה רותם סלע והדגיש כי  " במדינת ישראל שוויון מוחלט לכל אזרחיה "  בכנס בו נאם .  ריבלין חזר על דבריו בטוויטר וציין כי  " המחשבה הפוליטית מסחררת כל היגיון שהכרנו ".  יאיר נתניהו : " זה כי בני עמך הלכו בדרך הטרור "
 נשיא המדינה ראובן ריבלין אמר היום  ( שני )  כי  " מי שמאמין בחובתה של מדינת ישראל להיות יהודית ודמוקרטית במלוא מובן המילה ,  חייב לזכור שבמדינת ישראל יש שוויון זכויות מוחלט לכל אזרחיה ".  בנאום שנשא בכנס טרומן באוניברסיטה העברית לציון 40 שנה לחתימת הסכם השלום בין ישראל למצרים ,  הוסיף הנשיא כי  " אין אזרחים סוג א' ,  אין מצביעים סוג ב' ,  מול הקלפי נהיה שווים כולנו ,  יהודים וערבים .  בכנסת ניוצג כולנו - יהודים ושאינם יהודים ".  
בדבריו הביע ריבלין תמיכה בפוסט שפרסמה שלשום המגישה רותם סלע ועורר סערה בצמרת הפוליטית .  סלע הביעה ביקורת כלפי דבריה של שרת התרבות והספורט מירי רגב שהעניקה לעיתונאית רינה מצליח בסוף השבוע ,  במהלכם הזהירה את הציבור כי אם בני גנץ ייבחר לראשות הממשלה הוא יהיה חייב להקים ממשלה עם הערבים .
 בחירות 2019 - סיקור מיוחד בוואלה !  NEWSנתניהו : " אם הליכוד ירכיב את הממשלה - תיק החינוך יישאר בידינו"מי לפתקי הקלפי - ומי למבחן בג"ץ :  מה באמת קובעת ועדת הבחירות ? זנדברג נועדה עם אבו מאזן ברמאללה : " שתי מדינות - אינטרס עליון " 
" אמת ,  השלום עם מצרים טרם הבשיל למציאות של גבולות פתוחים ,  וחיים משותפים בין העמים .  אולם בל נטעה ולו לרגע :  'טובים קשיי השלום' ,  כמאמרו של ראש הממשלה בגין זכרו לברכה ,  'מייסורי המלחמה' ",  ציין הנשיא . " השלום עם מצרים אפשר לכולנו ,  ישראלים ,  מצרים ,  ומאוחר יותר גם ירדנים ,  להתמקד ביוזמות של שיתוף פעולה כלכלי ,  במיזמי אנרגיה ,  מים ותיירות - חוצי גבולות .  מאז חתימתו ,  מתפקדת תעלת סואץ באופן תקין ומאפשרת מעבר סחורות בהיקף גלובלי ובין יבשתי ". 
לדבריו , " השלום עם מצרים מוכיח את עצמו שוב ושוב בהתמודדות עם מצבים ביטחוניים מורכבים ביותר ובראשם המערכה בין ישראל לבין תנועת חמאס ברצועת עזה ". 
עוד הוסיף הנשיא כי  " זה המקום לומר בקול ברור שבתקופה האחרונה בה המחשבה הפוליטית מסחררת כל היגיון שהכרנו אנו נחשפים לשיח בלתי מתקבל על הדעת ,  כלפי אזרחי ישראל הערבים .  אני מסרב להאמין שיש מפלגות שוויתרו על דמותה של מדינת ישראל ,  כמדינה יהודית ודמוקרטית ,  דמוקרטית ויהודית ,  בדיבור אחד .  אנו אוהבי שלום ,  אולם עלינו גם לרדוף את השלום .  לרדוף ,  עד שנשיגהו ".  
בהמשך היום פרסם ריבלין ציוץ ברוח דומה בחשבון הטוויטר שלו . " בתקופה האחרונה בה המחשבה הפוליטית מסחררת כל היגיון שהכרנו ,  אנו נחשפים לשיח בלתי מתקבל על הדעת כלפי אזרחי ישראל הערבים ",  כתב . " אני מסרב להאמין שיש מפלגות שויתרו על דמותה של מדינת ישראל ,  כמדינה יהודית ודמוקרטית .  במדינת ישראל - שוויון זכויות מוחלט לכל אזרחיה ".  זמן קצר לאחר מכן ,  הגיב יאיר נתניהו ,  בנו של ראש הממשלה בציוץ משלו : " זה הכל כי בני עמך בחרו בטרור .  מה אתה מתפלא ",  בדומה לדבריו של ריבלין לאחר רצח משפחת דוואבשה בדומא .  
בעקבות רצף הציוצים ,  בכחול לבן תקפו בחריפות את ראש הממשלה ובנו . " לאורך הקמפיין הקפדנו לשמור על כבודה של משפחת נתניהו ,  אבל אנחנו קוראים עכשיו למר בנימין נתניהו ,  שלוט בפיו ובמקלדתו של בנך יאיר ",  אמרו . " ההסתה שלכם כלפי נשיא המדינה של כולנו חוצה כל גבול אפשרי .  ישראל לפני הכל לא משפחת נתניהו לפני הכל ". 
 ( עדכון ראשון :  12:06 )  

ריבלין : " אין מצביעים סוג ב' - מול הקלפי כולנו שווים "
 נשיא המדינה הביע תמיכה בפוסט שפרסמה המגישה רותם סלע והדגיש כי  " במדינת ישראל שוויון מוחלט לכל אזרחיה "  בכנס בו נאם .  ריבלין חזר על דבריו בטוויטר וציין כי  " המחשבה הפוליטית מסחררת כל היגיון שהכרנו ".  יאיר נתניהו : " זה כי בני עמך הלכו בדרך הטרור "
 
