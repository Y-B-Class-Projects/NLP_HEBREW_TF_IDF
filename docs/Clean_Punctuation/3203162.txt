נשיא צ'כיה בכנסת : " בגידה בישראל פירושה בגידה בעצמנו "
 מילוש זמאן המשיך בתמיכתו הידועה בישראל בנאומו במליאה וזכה למחיאות כפיים מצד חברי הקואליציה והאופוזיצה .  זמאן ביקר את האיחוד האירופי וקרא לחזק את התמיכה בישראל . " כאירופאים ,  אנחנו לעיתים פחדנים ",  אמר .  נתניהו בירך : " ידיד אהוב ומנהיג דגול שמגן על האמת "
 נשיא צ'כיה מילוש זמאן אמר היום  ( שני )  כי  " נחוץ לבטא את ההזדהות עם מדינת ישראל ,  משום שבגידה בישראל פירושה בגידה בעצמנו ".  בנאום שנשא במליאת הכנסת אמר זמאן ,  הנחשב לתומך גדול במדינת ישראל ,  כי  " הנאום שלי הוא מסר שמופנה לסולדיריות עם מדינת ישראל וגם עם העם היהודי .  לפעמים זה נחוץ לא לדבר פוליטיקלי קורקט ,  ולכן אני לא מדבר על הטרור העולמי אלא הטרור האסלאמי ".  הנשיא הוסיף כי  " אנחנו אירופאים ,  ולפעמים יש לנו יותר ספק ,  אנחנו לפעמים פחדנים ,  זה מאוד לא אדיב לומר דברים כאלה אבל אני אומר דברי אמת ". 
זמאן הבטיח בנאומו כי  " מחר אפתח את בית צ'כיה בירושלים וזה מקשר את קשרי המסחר ,  הכלכלה והתיירות של צ'כיה לישראל .  אני לא דיקטטור ,  למרבה הצער ,  אבל אני מבטיח שאעשה את המרב על מנת להבין שצפויים לנו צעדים נוספים אחרי פתיחת השגרירות בירושלים ופתיחת בית צ'כיה .  יכולים רק לנחש מה יהיה הצעד השלישי שלי ".  בסיום הנאום עמדו חברי כנסת מהקואליציה ומהאופוזיציה על רגליהם ומחאו כפיים .  
ראש הממשלה בנימין נתניהו אמר בירך אץ זמאן על הגעתו לישראל ואמר כי  " כולנו התרגשנו שהכרזת בנאומך לרגל יום העצמאות ה-70 שלנו 'לשנה הבאה בירושלים' .  ובכן ידידי ,  זה לקח פחות משנה ,  והיום אתה פה איתנו כאורח רצוי ,  כידיד אהוב וכמנהיג דגול שמגן על האמת .  ובשם האמת ,  היית אחד המנהיגים הראשונים בעולם בעת הזו שהכירו בירושלים כבירת ישראל ".  
נתניהו הוסיף כי  " תמיכתך העקבית בהעברת השגרירות בירושלים - הולכת ומתממשת .  זה ביטוי נוסף מיני רבים לברית האמיצה ביננו ,  בין שתי מדינותינו .  פנינו נשואות לעתיד ,  רוב הזמן אנחנו יונקים רבות משורשי העבר .  שני העמים שלנו הם בעלי מורשת מופלאה ".  
לפני הנאומים במליאה נשיא צ'כיה קיבל אות הוקרה מיוחד  " מגן ירושלים "  שהעניק לן השר לעניני ירושלים ומורשת ,  זאב אלקין .  זמאן הוא המנהיג השני שמקבל את המגן ,  שנועד לציין אישים מרחבי העולם שבפועלם הייחודי העלו את קרנה של ירושלים כבירת ישראל .  המגן מוענק לזמאן שתמך בהעברת שגרירות צ'כיה לירושלים למרות התנגדויות האיחוד האירופי .  אלקין אמר כי  " כבר שנים ,  בניגוד הגישה הרווחת באיחוד האירופי ,  הוא מקדם את ההכרה בירושלים כבירת ישראל ,  ופועל למען קידום העברת השגרירות הצ'כית לירושלים ".  
אלקין קרא ליתר מדינות אירופה לאמץ את קריאתו של זמאן ואמר כי  " הגיע הזמן שמדינות האיחוד האירופי יכירו באמת הפשוטה שירושלים המאוחדת היא בירתה הנצחית של העם היהודי ושל מדינת ישראל ,  ואך טבעי הוא שצ'כיה שכמו שהייתה בין המדינות הראשונות שהושיטו את היד לעזרה למדינת ישראל בימי מלחמת העצמאות תהיה גם בין המדינות הראשונות שלוקחות חלק בקידום ההכרה בירושלים כבירתה של מדינת ישראל מול האיחוד האירופי ".  
ראש האופוזיציה ציפי לבני נאמה גם היא במליאה ואמרה כי  " אמירתך בועידת אייפאק - 'אני יהודי "  לא תשכח מליבנו כשהיא באה ממנהיג אירופאי .  רק לפני עשרות שנים ,  לא ניתן היה לומר באירופה את המילים אני יהודי ולהישאר בחיים ". 
אדלשטיין בנאומו במליאה החיבור כאן הוא לא רק בין ישראל לצ'כיה ,  אלא בין ישראלים לצ'כים .  זה חיבור בין שני עמים שבדמם זורמת שאיפת החופש ;  עמים שהקריבו קרבנות עצומים כדי להשתחרר מעול שלטונות זרים ולזכות בעצמאות .  בני העם היהודי ,  שנושאים עוד מהימים ההם את בשורת היציאה מעבדות לחירות ,  מזדהים באופן טבעי עם בני העם הצ'כי - שהוכיחו שלבשורה הזו עדיין יש כוח עצום ,  גם בזמן הזה .  

נשיא צ'כיה בכנסת : " בגידה בישראל פירושה בגידה בעצמנו "
 מילוש זמאן המשיך בתמיכתו הידועה בישראל בנאומו במליאה וזכה למחיאות כפיים מצד חברי הקואליציה והאופוזיצה .  זמאן ביקר את האיחוד האירופי וקרא לחזק את התמיכה בישראל . " כאירופאים ,  אנחנו לעיתים פחדנים ",  אמר .  נתניהו בירך : " ידיד אהוב ומנהיג דגול שמגן על האמת "
 
