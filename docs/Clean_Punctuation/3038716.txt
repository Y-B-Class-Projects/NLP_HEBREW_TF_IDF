ישראל נעדרה מהצבעה באו"ם נגד סוריה : " ארגון עוין "
 סגנית שר החוץ נתבקשה לספק הסבר להיעדרות מהדיון על הקמת מנגנון חקירה לפשעי מלחמה במדינה המשוסעת ,  ואמרה כי ההצבעה מרחיבה למעשה את סמכויות העצרת הכללית - דבר שעשוי לפגוע בעתיד במדינה . " הגוף תומך בכל החלטה אנטי-ישראלית ",  ציינה .  ח"כ זנדברג : " צביעות "
  ( עשרות הרוגים בתקיפה אווירית בעיר אידליב שבסוריה המוחזקת בידי המורדים ,  אתמול )  
ישראל החליטה להיעדר מההצבעה בעצרת האו"ם על הקמת מנגנון חקירה בינלאומי לפשעי מלחמה בסוריה בגלל שהארגון  " עוין ואנטי-ישראלי "  - כך עולה מתשובה רשמית של סגנית שר החוץ ציפי חוטובלי לשאילתה שהוגשה לכנסת בנושא .  לדברי חוטובלי ,  ישראל אמנם תומכת בצורך לחקור ולהעמיד לדין את האחראים לפשעי מלחמה במדינה המשוסעת ,  אך היא מתנגדת לאופן שבו אישור ההחלטה ירחיב את סמכויות העצרת הכללית של האו"ם  דבר שלטענתה עשוי לפגוע בעתיד בישראל .
 ההצבעה על הצעת ההחלטה נערכה בעצרת הכללית בסוף דצמבר - יום לפני ההצבעה נגד ההתנחלויות במועצת הביטחון .  ראש הממשלה בנימין נתניהו הורה אז שלא לתמוך בהצעה ,  שנועדה לעקוף את הווטו הרוסי במועצת הביטחון שמונע כל החלטה בנושא הסורי .  ההחלטה אמנם התקבלה ברוב גדול בעצרת הכללית ,  אך היעדרותה של ישראל עוררה מבוכה .  זאת ,  לאור הפרסום בעיתון  " ידיעות אחרונות "  לפיו ההחלטה להיעדר התקבלה בלחץ רוסי כבד ,  בעוד שיממה לאחר מכן מוסקבה תמכה בהחלט 2334 במועצת הביטחון .  
בתחילת החודש שעבר פנתה ח"כ תמר זנדברג  ( מרצ )  בשאילתה ישירה לשר החוץ נתניהו בנוגע להיעדרותה של ישראל מההצבעה וביקשה מידע לגבי הצבעות אחרות של ישראל הנוגעות למצב בסוריה .  בתשובה שקיבלה בסוף החודש שעבר מחוטובלי בשמו של נתניהו הודתה סגנית השר ש"הייתה לנו התלבטות לא פשוטה ",  בשל התקדים שההחלטה ביקשה ליצור בהענקת סמכויות נרחבות לעצרת הכללית של האו"ם ,  שיאפשרו לה לקבל החלטות מדיניות ולא טכניות בלבד ועשויות לשחק בעתיד נגד האינטרס הישראלי .
" ישראל שותפה לדאגה של הקהילה הבינלאומית מהמשך מעשי הטבח בסוריה ותומכת כמובן בחקר פשעי המלחמה של משטר אסד ושל שותפיו  איראן והחיזבאללה ",  כתבה חוטובלי ,  והוסיפה שישראל השתתפה בכל ההצבעות שהתקיימו ביחס למצב בסוריה והתייצבה לצדן של המדינות שגינו את המשטר ודרשו העברת סיוע הומניטרי לאזרחי המדינה .  
עם זאת ,  לטענתה , " כמו שאר המדינות החברות באו"ם ,  גם ישראל צריכה לשקול את הצבעתה ביחס לכל החלטה בהתחשב בניסוחה ובהשלכות האפשריות הן של ההחלטה והן של הצבעת ישראל על מעמדה המדיני .  לצערנו מדובר בגוף בעל רוב אוטומטי עוין לישראל ,  התומך בכל החלטה אנטי-ישראלית ולכן אנו מתנגדים להרחבת סמכויותיו ".  
זנדברג אמרה לוואלה !  NEWS כי תגובתה של חוטובלי היא  " שיא הצביעות ".   " להטיל רפש באו"ם כדי לתרץ את ההיעדרות של ישראל בהצבעה על הקמת ועדת חקירה נגד פשעים נגד האנושות בסוריה ,  ובאותה נשימה להאשים את האו"ם שלא מטפל בסוריה אלא מגנה את ישראל זו צביעות ",  ציינה .  
לדברי זנדברג , " מדינת ישראל חייבת לכולנו התנצלות על ההיעדרות מההצבעה המוסרית החשובה הזאת .  באופן כללי כדאי שיפסיקו לזרוק בוץ לכל כיוון כדי להימלט מהצעדים ההרסניים של ממשלת ישראל כמו חוק ההסדרה ".  

ישראל נעדרה מהצבעה באו"ם נגד סוריה : " ארגון עוין "
 סגנית שר החוץ נתבקשה לספק הסבר להיעדרות מהדיון על הקמת מנגנון חקירה לפשעי מלחמה במדינה המשוסעת ,  ואמרה כי ההצבעה מרחיבה למעשה את סמכויות העצרת הכללית - דבר שעשוי לפגוע בעתיד במדינה . " הגוף תומך בכל החלטה אנטי-ישראלית ",  ציינה .  ח"כ זנדברג : " צביעות "
 
