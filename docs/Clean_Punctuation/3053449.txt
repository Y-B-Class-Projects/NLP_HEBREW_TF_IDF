נתניהו לשרים : " מתוך התחשבות בטראמפ - לא נבנה מחוץ להתנחלויות "
 ראש הממשלה הציג לקבינט המדיני-ביטחוני  " צעדים משמעותיים לצמצם את ההרחבה "  של ההתנחלויות בגדה המערבית ,  והבהיר כי  " ישראל לא תאפשר הקמה של מאחזים לא מוסדרים חדשים ".  אתמול אושרה הקמת התנחלות חדשה
ראש הממשלה בנימין נתניהו הציג לשרים החברים בקבינט המדיני-ביטחוני שורת הגבלות על הבנייה בהתנחלויות בגדה המערבית .  על פי הודעה שנמסרה הבוקר  ( שישי )  ,  נתניהו עדכן את שרי הקבינט במדיניות החדשה ,  לפיה יינקטו  " צעדים משמעותיים לצמצם את ההרחבה של השטח הבנוי מעבר לקו הבנייה ביישובים הקיימים ",  מתוך  " התחשבות בעמדותיו "  של נשיא ארצות הברית דונלד טראמפ .
 באופן כללי ,  על פי ההודעה ,  לא תקודם בנייה מחוץ להתנחלויות הקיימות ,  והובהר כי  " ישראל לא תאפשר הקמה של מאחזים לא מוסדרים חדשים "  וכי  " ישראל תבנה בתוך השטח הבנוי הקיים ,  ככל שהדבר ניתן ".  עוד צוין כי  " במקום שהדבר אינו מתאפשר ,  ישראל תבנה בצמידות לקו הבנייה הקיים .  במקום ששני הקריטריונים הללו אינם מתאפשרים ,  בגלל אילוצים משפטיים ,  ביטחוניים או טופוגרפיים ,  ישראל תאפשר בנייה בשטח הקרוב ככל האפשר לקו הבנייה הקיים ". 
עוד בוואלה !  NEWS:אבו מאזן :  טראמפ רציני לגבי פתרון הסכסוך הישראלי-פלסטיניפסגת הליגה הערבית :  הזירה המדינית מתעוררת - ופלסטין בעדיפות עליונהלא עוסק רק בסכסוך :  שליח טראמפ הגיע לאירוע חרדי בירושלים 
השר ישראל כץ הגיב להחלטה בהודעה שפרסם בחשבון הטוויטר שלו ,  וטען כי  " המסר החשוב מהחלטת הקבינט  ירושלים השלמה והמאוחדת בירת ישראל .  תבוטל הקפאת הבנייה ביישובי יהודה ושומרון ואף יישוב לא ירד לעולם ".  
אתמול אישר הקבינט המדיני-ביטחוני הקמת התנחלות חדשה למפוני עמונה במאחז גאולת ציון ,  בעמק שילה שבבנימין .  ההצבעה התקבלה פה אחד בקבינט ,  ועברה למשאל טלפוני בין שרי הממשלה .  גאולת ציון הוא המקום שאליו ביקשו התושבים המפונים לעבור ,  אף שלא נכלל ברשימת החלופות שהציעה להם המדינה לאחר הפינוי בתחילת פברואר .
 הלילה הגיב הבית הלבן להודעת הקבינט בנוגע לבניית ההתנחלות החדשה ,  ובכיר בוושינגטון אמר כי  " הנשיא טראמפ הבהיר הן באופן פומבי והן בשיחות פרטיות את דאגותיו בנוגע להתנחלויות ".  מנוסח ההודעה משתמעת הסתייגות מן המהלך ,  אך בדברים שנמסרו מן הבית הלבן לא נמתחה ביקורת ישירה על ההחלטה או על פרסום המכרזים לכ-2,000 יחידות דיור נוספות בהתנחלויות .  
בתדרוך מפי הבכיר הודגש כי החלטות אלה התקבלו טרם גיבש הנשיא טראמפ את המדיניות שלו בנושא . " כפי שהממשל הבהיר - בעוד שקיומן של התנחלויות אינו מכשול לשלום ,  בנייה נוספת ובלתי מרוסנת אינה מקדמת את השלום ",  נמסר . " הממשלה הישראלית הבהירה כי מעתה ואילך בכוונתה לאמץ מדיניות אשר לוקחת את דאגותיו של הנשיא בחשבון ". 
לגבי האישור לבניית 1,992 יחידות דיור חדשות מסר הבכיר ,  בתדרוך שפורסם במקביל בכמה כלי תקשורת ,  כי  " יש לציין שאלו יחידות שהודעה על בנייתן נמסרה לפני שהנשיא הבהיר מה הציפיות שלו ".  דברים ברוח דומה נמסרו גם לגבי ההבטחה של נתניהו לבנות התנחלות חדשה למפוני עמונה . " מעתה ואילך ,  וככל שנתקדם בדיונים יותר מפורטים על האפשרות לקדם שלום בין ישראל לפלסטינים ,  הממשלה הישראלית הבהירה כי בכוונתה לאמץ מדיניות אשר לוקחת את החששות הללו בחשבון ".  

נתניהו לשרים : " מתוך התחשבות בטראמפ - לא נבנה מחוץ להתנחלויות "
 ראש הממשלה הציג לקבינט המדיני-ביטחוני  " צעדים משמעותיים לצמצם את ההרחבה "  של ההתנחלויות בגדה המערבית ,  והבהיר כי  " ישראל לא תאפשר הקמה של מאחזים לא מוסדרים חדשים ".  אתמול אושרה הקמת התנחלות חדשה

