חוזר למשרד שבו הורשע :  הממשלה תאשר את מינוי דרעי לשר הפנים
22 שנים לאחר שהתפטר בעקבות כתב אישום שהוגש נגדו בגין קבלת שוחד ,  מרמה והפרת אמונים ,  שבגינו הורשע ונשלח לשלוש שנות מאסר ,  תצביע הממשלה על חזרתו של יו"ר ש"ס לתפקיד .  באופוזיציה שומרים על שתיקה רועמת ,  ובראשה ח"כ לפיד שתקף את דרעי לכל אורך קמפיין הבחירות שלו
 ( נתניהו מודיע על התפטרותו של דרעי ממשרד הכלכלה ,  לפני חודשיים )  
הממשלה צפויה לאשר היום  ( ראשון )  במהלך ישיבתה השבועית את מינויו של יו"ר ש"ס ,  אריה דרעי ,  לשר הפנים .  זאת ,  22 שנה לאחר שהתפטר מאותו תפקיד בעקבות הגשת כתב אישום נגדו בעבירות שוחד ,  מרמה והפרת אמונים .  
דרעי צפוי לקבל את המינוי לאחר שהתפטר מתפקידו כשר הכלכלה על מנת לאפשר לראש הממשלה בנימין נתניהו לחתום במקומו על מתווה גז .  בתמורה ,  עבר למשרד לפיתוח הפריפריה ,  הנגב והגליל וקיבל סמכויות נרחבות ותוספת תקציבית .  לאחר מכן נאלץ להתפטר שר הפנים הקודם ,  סילבן שלום ,  בשל החשד כי הטריד מינית נשים ,  ובהן כאלה שעבדו תחתיו - ועתה דרעי יחליפו בתפקיד .
 כמה משרי הליכוד לטשו עיניים לתפקיד היוקרתי .  עם זאת ,  כפי שפורסם בוואלה !  NEWS ,  הבהיר נתניהו בישיבה סגורה של הסיעה כי הוא מייעד את התיק  " לסיעה שלא קיבלה מספיק תפקידים בכירים ".  בכך למעשה אותת שהוא שומר את התפקיד לדרעי .  
לקריאה נוספת:חיים כץ : " נתניהו ודרעי הציעו לי את משרד הכלכלה - וסירבתי"מפנה כיסאות :  סילבן  " קץ בדרך הייסורים "  ובליכוד בונים על השללמתווה הגז :  נתניהו מגייס רוב להעביר לידיו את סמכויותיו של דרעי 
שר הפנים המיועד מונה לראשונה לתפקיד בשנת 1988 בהיותו בן 29 בלבד ,  והיה לשר הצעיר בתולדות ישראל .  הוא החזיק במשרה בכנסת ה-12 ובכנסת ה-13 ,  תחת ראשי הממשלה יצחק שמיר ויצחק רבין .  ביוני 1993 הוגש נגדו כתב אישום וגם בג"ץ שהגישה התנועה לאיכות השלטון ,  שהובילו להתפטרותו שלושה חודשים מאוחר יותר ,  בספטמבר 1993 .  הוא נידון לשלוש שנות מאסר והוטל עליו קלון .
 מינוי דרעי התאפשר לאור חוות דעת משפטית של היועץ המשפטי לממשלה ,  יהודה וינשטיין ,  שקבע ביום חמישי האחרון כי  " מינויו של דרעי לתפקיד שר הפנים אינה לוקה ,  במישור המשפטי ,  באי סבירות קיצונית ".  ואולם ,  הדגיש , " אין בכך כדי לומר שהחלטה כזאת היא טובה וראויה ".  
על אף שהודעה רשמית על ההצבעה היום פורסמה כבר ביום חמישי ,  נמנעו באופוזיציה מלהגיב למהלך .  הדבר נראה כמו רצון של המחנה הציוני ,  יש עתיד ומרצ לשמור על יחסים טובים עם ש"ס ,  בתקווה לשיתוף פעולה עתידי .  
בולטת במיוחד שתיקתו של חבר הכנסת יאיר לפיד .  הוא תקף בעבר את האפשרות שדרעי יהיה שר הפנים ,  אך בימים האחרונים ,  לאחר שהתברר כי המינוי צפוי לצאת לפועל ,  בחר לא להתייחס לכך .  בקשות חוזרות ונשנות של וואלה !  NEWS לקבלת תגובתו למינוי ,  שהופנו ללשכתו ,  נותרו ללא מענה .  
לפיד אף הכריז במהלך קמפיין הבחירות האחרון ,  באירוע מתוקשר שנערך בכניסה לכלא מעשיהו ,  על  " תכנית למלחמה בשחיתות השלטונית ".  לפיד הודיע כי יזום חקיקה ,  לפיה אדם שהורשע בעבירה שיש עמה קלון לא יוכל להתמודד לעולם על משרה ציבורית .  
לפיד פרסם פוסט תקיף במיוחד בפייסבוק במרץ 2015 ,  מיד לאחר הבחירות ,  וקרא לנתניהו לא למנות את דרעי לשר הפנים . " האם אתה שלם עם הרעיון שתמנה אדם כזה לשר בכיר ,  האחראי על תקציב של מיליארדים ?  אל תפקיר בידיו את הקופה הציבורית אדוני ראש הממשלה ,  זה הכסף של כולנו ",  כתב .  
תגובה נדירה למינוי הגיעה מחבר סיעתו של לפיד ,  יעקב פרי .  באירוע שבתרבות שהתקיים אתמול בבאר שבע אמר : " לא הייתי רוצה כי אנשים שהוטל עליהם קלון יחזרו למערכת הפוליטית .  דרושה הצעת חוק כי כל מי שחל עליו קלון לא יחזור למערכת הפוליטית .  למרות זאת ,  כשהוא כבר חלק מהממשלה הנוכחית ,  אין חשיבות לשאלה בראש איזה משרד הוא עומד ". 
מנכ"ל עמותת חדו"ש לחופש דת ושוויון ,  הרב עו"ד אורי רגב ,  הביע התנגדות למינוי הצפוי . " חזרתו של אריה דרעי למקום הפשע ,  כלומר משרד הפנים ,  היא יום שחור לשלטון החוק ולמדינת ישראל ".  לדברי רגב , " הרשעתו של דרעי מלמדת כי הפך את המשרד לפרה חולבת לענייניו האישיים ,  לבני משפחתו ולמוסדות מקורבים ".  

חוזר למשרד שבו הורשע :  הממשלה תאשר את מינוי דרעי לשר הפנים
22 שנים לאחר שהתפטר בעקבות כתב אישום שהוגש נגדו בגין קבלת שוחד ,  מרמה והפרת אמונים ,  שבגינו הורשע ונשלח לשלוש שנות מאסר ,  תצביע הממשלה על חזרתו של יו"ר ש"ס לתפקיד .  באופוזיציה שומרים על שתיקה רועמת ,  ובראשה ח"כ לפיד שתקף את דרעי לכל אורך קמפיין הבחירות שלו

