שפעת החזירים :  תוחמר בדיקת הנכנסים לישראל
ראש הממשלה הנחה להחמיר את הבדיקות לנכנסים לארץ בשל התפשטות שפעת החזירים בעולם .  קיים חשש כי אישה נוספת חלתה בנגיף
 ( צילום :  רויטרס ,  עריכת וידאו :  גדי וינסטוק ,  קריינות :  אילן שניג ) 
ראש הממשלה בנימין נתניהו הנחה הבוקר  ( חמישי )  להחמיר את הבדיקות לנכנסים לארץ בעקבות התפשטות מחלת שפעת החזירים בעולם .  הבדיקות יוחמרו בכל גבולות המדינה  בנמל התעופה בן גוריון ,  בנמלי הים ובנמלי היבשה .  במסגרת החמרת הבדיקות ,  כל מי שייכנס לגבולות ישראל ימלא שאלון רפואי ובמידה שהוא אינו חש בטוב הוא ייבדק על ידי רופא ,  שיחליט על המשך הטיפול ואם יש צורך להכניסו לבידוד .
 החלטת ראש הממשלה ניתנה בהמשך להיערכות שהוביל סגן שר הביטחון מתן וילנאי האחראי על גופי החירום .  לפי שעה הטיפול יישאר במשרד הבריאות למרות ההערכות ,  כי הממשלה תחליט להעלות את רמת הכוננות בישראל בעקבות הודעת ארגון הבריאות העולמי ,  הוחלט להשאיר את רמת הכוננות על רמה 4 .
 עוד הוחלט ,  כי משרד הבריאות ימשיך במעקב אחר הנבדקים ששהו בשבוע האחרון במקסיקו והם יתבקשו להישאר בביתם .  ראש הממשלה הנחה את משרד הבריאות להגדיל את מלאי התרופות למחלה ולהתעלם משיקולי תקציב .  כמו כן ,  ראש הממשלה הנחה את משרד הבריאות להגדיל את מלאי התרופות למחלה ולהתעלם משיקולי תקציב .  נתניהו הורה שאחוז החיסונים ביחס לאוכלוסייה יהיה הרבה מעל הממוצע העולמי ולמעלה מהמלצות ארגון הבריאות העולמי ,  מהלך שיציב את ישראל בין 5 המדינות המובילות בעולם מבחינת אחוז התרופות ביחס לאוכלוסייה .
 בדיון החליטו בנוסף ,  כי משרד החוץ יעצור יציאת משלחות מישראל למקסיקו ,  ייתן הזהרת מסע לגבי ישראלים ויקרא להם להימנע מלבקר במקסיקו בשלב זה .  במקביל ,  משרד החוץ יפנה עוד היום לשלטונות מקסיקו ויבקש מהם להימנע בשלב זה מלשגר משלחות ותיירים לישראל .
 בתוך כך נבדק חשד כי אישה ,  בת 40 תושבת תל-מונד לקתה בשפעת החזירים .  האישה חזרה מחו"ל וחשה ברע .  צוות של מד"א ירקון פינה אותה לבית החולים מאיר בכפר סבא .  אמש התברר כי ארבעת המקרים בהם התעורר חשד כי אזרחים ישראלים נדבקו בשפעת החזירים התבררו כשליליים ,  וכל הארבעה אינם חולים בנגיף הקטלני ,  כך הודיע ד"ר איתמר גרוטו ,  ראש מנהל שירותי בריאות הציבור במשרד הבריאות  .  לדבריו , " כל המקרים שהיו חשודים יצאו שליליים ,  ומדובר בנגיפים אחרים שאינם קשורים לעניין ".  הוא הוסיף כי  " הארבעה חולים במחלות ויראליות אחרות ,  ומי מהם שמצבו מצריך אשפוז יישאר מאושפז ". 
במשרד הבריאות הביעו אופטימיות זהירה לגבי התפשטות המחלה בארץ . " חששנו ממצב של העברה מקומית בארץ אולם אין אף אחד שנדבק בישראל ",  אמר ד"ר גרוטו והבהיר כי  " עם זאת אנחנו לא מתחייבים וייתכן מצב שאנשים יידבקו גם בארץ .  אנחנו עושים מאמצים כבדים על מנת למנוע זאת ".  ד"ר גרוטו ציין כי  " אנו עדיין לא נחים על זרי הדפנה ,  ויש להמשיך לעקוב במלוא המרץ .  זה לא נגמר עדיין ". 
שני הישראלים שאובחנו כחולים במחלה הם הצעיר תומר וג'ים ואדם נוסף בן 47 .  השניים שבו לאחרונה מטיול במקסיקו והוכנסו להסגר .
 ד"ר גרוטו הוסיף כי  " זמן הדגירה של השפעת הוא קצר ולכן הסיכויים להידבקות כעת מהחולים שאובחנו בארץ הם יחסית קלושים ,  אולם מדובר בנגיף חדש וכדי להיות על הצד הבטוח אנו מתחייסים לזמן הדגירה כשל שבוע ".  הוא הוסיף כי  " מי שאובחן כחולה יאושפז כשבוע מהיום בו הופיעו הסימנים הראשונים למחלה ". 
יאיר עמיקם ,  ראש מערך ההסברה במשרד הבריאות ,  ציין כי  " ביום שישי תתקיים פגישה עם אנשים מהרשות הפלסטינית ומירדן בנושא שפעת החזירים ".  עמיקם הוסיף כי  " מתקיים קשר רצוף עם שירותי הבריאות הן ברשות והן בירדן על מנת למנוע את התפשטות המחלה ". 

שפעת החזירים :  תוחמר בדיקת הנכנסים לישראל
ראש הממשלה הנחה להחמיר את הבדיקות לנכנסים לארץ בשל התפשטות שפעת החזירים בעולם .  קיים חשש כי אישה נוספת חלתה בנגיף

