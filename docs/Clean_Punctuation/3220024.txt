מכתב חריף לנתניהו : " המחלוקת על הטיפול בעורף פוגעת במוכנות "
 ראשי השלטון המקומי התריעו במכתב לראש הממשלה על חילוקי הדעות בין רשות החירום הלאומי לבין פיקוד העורף שנחשפה בוואלה !  NEWS : " המצב שנוצר עלול לפגוע קשות במוכנות הרשויות למצבי החירום ובכל הקשור למענה לאזרחי המדינה "
 ראשי המועצות האזוריות פנו היום  ( שלישי )  במכתב חריף לראש הממשלה בנימין נתניהו כדי להתריע על  " פגיעה במוכנות הרשויות המקומיות ואזרחי ישראל להתמודדות עם מצבי חירום ".  בשבוע שעבר פורסמה בוואלה !  NEWS המחלוקת הקשה במערכת הביטחון סביב חלוקת האחריות על המשק בחירום בצל הפערים בתחום מוכנות העורף .
 שי חג'ג' ,  יו"ר מרכז המועצות האזוריות וראש המועצה האזורית מרחבים ,  וחיים ביבס ,  יו"ר מרכז השלטון המקומי וראש עיריית מודיעין מכבים רעות ,  פתחו את מכתבם בכך ש"בשנים האחרונות הושגו הבנות בין שני הגופים ביחס לחלוקת תחומי האחריות והטיפול בכל הקשור למוכנות הרשויות המקומיות לחירום ונבנו יכולות בתחומי האימונים ,  ההדרכה והחניכה בעיקר בפיקוד העורף ". 
עוד בוואלה !  NEWS:גנץ הציג את רשימתו ותקף את נתניהו : " לחוץ ,  פוחד ,  מזיע"ללא לנדבר ואילטוב :  ליברמן הציג את רשימת ישראל ביתנו לבחירותשברים ,  דם וחבלות :  כך הגיעו לביה"ח העצורים שהוכו בידי לוחמים 
השניים התייחסו להבנות בוועדה בראשות האלוף במיל' אבי מזרחי שמינה שר הביטחון לשעבר אביגדור ליברמן ואימץ את מסקנותיה .  הם פירטו כיצד  " לאחר שתא"ל במיל' מר זאב  ( ווה )  צוק-רם ,  נכנס לתפקידו כראש ראשות חירום לאומית  ( רח"ל )  ,  נוצר משבר בין רח"ל לפקע"ר ובוטלו ההבנות שהושגו בעבר .  אנו רואים בחומרה רבה את המצב שנוצר ואשר עלול לפגוע קשות במוכנות והיערכות הרשויות המקומיות למצבי החירום וכנגזרת מכך גם בכל הקשור למענה לאזרחי המדינה ".  
ביבס וחג'ג' דרשו בסיום מכתבם מראש הממשלה  " להנחות את רח"ל ופקע"ר ,  'להקפיא מצב' ולהמשיך לפעול בהתאם להבנות שהושגו ,  טרם כניסתו של מר צוק רם לתפקידו וזאת עד כניסתו של שר ביטחון חדש לתפקידו לאחר הבחירות ".  
אחרי שוועדת מזרחי הציגה במאי 2018 את מסקנותיה ,  קבע ליברמן כי פיקוד העורף הוא גוף אופרטיבי שתכליתו הצלת חיים ושרח"ל היא גוף המטרה והעוזר של שר הביטחון למוכנות העורף .  לוואלה !  NEWS נודע כי צוק-רם כתב לאחרונה מכת ביקורתי לרמטכ"ל רב-אלוף אביב כוכבי בנושא האחריות על המשק האזרחי במלחמה .  במכתב שהועבר לרמטכ"ל נכתב כי  " התהליך שמבקש משרד הביטחון אינו חוקתי ונוגד את סדרי השלטון והמשפט ואין על מערכת הצבאית לעסוק במשק האזרחי ".  לדבריו , " האם צה"ל הוא זה שצריך לעסוק בנושאים אלה בתקופת מלחמה ?  לדעתי המקצועית - לא !  ". 
גורם בכיר לשעבר המצוי בפרטי המחלוקת המתנהלת מאחורי הקלעים ,  אמר בשבוע שעבר כי  " מדובר בלא פחות משערורייה ".  על רקע החשש בישראל ממלחמת טילים עם חיזבאללה בצפון ועם חמאס בדרום הוא הוסיף כי  " לא סביר שצה"ל ינהל את המשק האזרחי במלחמה .  צה"ל לא יכול לדאוג לחלק אוכל לאזרחים כשיפלו בתל אביב טילים ולא לגרום לחלוקת כסף לכספומטים השונים ברחבי הארץ .  צה"ל לא יכול להגיד לחברת חשמל לשמור רזרבות לשעת חירום ".  

מכתב חריף לנתניהו : " המחלוקת על הטיפול בעורף פוגעת במוכנות "
 ראשי השלטון המקומי התריעו במכתב לראש הממשלה על חילוקי הדעות בין רשות החירום הלאומי לבין פיקוד העורף שנחשפה בוואלה !  NEWS : " המצב שנוצר עלול לפגוע קשות במוכנות הרשויות למצבי החירום ובכל הקשור למענה לאזרחי המדינה "
 
