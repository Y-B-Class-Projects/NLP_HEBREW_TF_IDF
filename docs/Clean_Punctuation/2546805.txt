שיא המשבר הקואליציוני ?  ועדת פלסנר תגיש המלצותיה
הוועדה לקידום השוויון בנטל ,  שהתפרקה בשל פרישת חלק מחבריה ,  תציג מסקנותיה בהן גיוס 80% מהחרדים תוך 5 שנים והטלת סנקציות אישיות .  אם נתניהו ידחה המתווה ,  קדימה תפרוש
רגע השיא של המשבר הקואליציוני מתקרב ?  יומיים לאחר שראש הממשלה ,  בנימין נתניהו ,  הודיע על פירוקה של הוועדה לקידום השוויון בנטל ,  צפוי ראש הוועדה ,  ח"כ יוחנן פלסנר  ( קדימה )  לפרסם היום  ( רביעי )  בשעה 10:00 את מסקנותיה ,  באירוע שיועבר בשידור חי בוואלה !  חדשות .  
הוועדה ,  שהחלה כוועדה קואליציונית במטרה למצוא נוסחה מוסכמת לגיוס חרדים לצה"ל ,  סיימה את עבודתה כוועדה חסרת שיניים ,  לאחר שבשבוע שעבר נטשו אותה נציגי סיעות ישראל ביתנו והבית היהודי ,  והשבוע עזב בטריקת דלת גם נציג החרדים בוועדה ,  עו"ד יעקב וינרוט .  אמש הודיעו חברים במפלגת קדימה אם 
אתמול נמשכו עד שעות הלילה המגעים בין נתניהו לבין משנהו ,  יו"ר קדימה שאול מופז ,  בהשתתפות שר הביטחון אהוד ברק ,  כדי למצוא פתרון לסוגיה ובניסיון לצאת מהמשבר הפוליטי .  בכירים בקדימה ,  שנחושים לפרסם את ההמלצות ,  אמרו כי  " המגעים מוצו "  וכעת הם מצפים שראש הממשלה יקבל את המלצות הוועדה ,  אחרת יפרשו מהקואליציה .
 המסקנות כוללות מתווה גיוס לפיו המדינה תאפשר למועמדים לשירות ביטחון מהמגזר החרדי לבחור ,  מגיל 18 עד 22 ,  מסלול אחד מתוך כמה מסלולים אפשריים .  המטרה של המהלך היא להעניק תמריץ לגיוס מוקדם ,  ככל הניתן ,  באמצעות שורה של  " מקלות וגזרים "  - נקודות זכות למוסדות הלימוד של בחורי הישיבה .  תלמיד ישיבה שיתגייס בין גיל 18 ל-19 ,  ייזכה את הישיבה שלו ב- 1.5 נקודות זכות לצורך קבלת תקציבים מהמדינה .  ככל שהגיוס יהיה מאוחר יותר ,  כך התקצוב בגין אותו תלמיד יילך ויפחת ,  עד לכדי 0.4 נקודות לתלמיד ישיבה בן 22 שלא התגייס .
 ההטבה לישיבות ,  שתלמידיהן יתגייסו בגיל מוקדם ,  היא כפולה - גם תקצוב גבוה יותר בהשוואה להיום וגם מספר מועט יותר של תלמידים שעליהן לכלכל .  התמריצים למוסדות הלימוד יופסקו אם תלמיד הישיבה יבחר שלא להתגייס עד גיל 22 .  מכאן ואילך ,  תלמיד הישיבה שסירב להתגייס יצטרך להתמודד עם סנקציות אישיות ,  כמו מניעת הטבות דיור  תמריץ שחשוב מאוד במגזר החרדי .  סוגיית הטלת הסנקציות האישיות על תלמידי ישיבה סרבנים היא סלע המחלוקת העיקרי בין מופז לנתניהו .  יו"ר קדימה דורש ליישם את מסקנות הוועדה בנוגע לסנקציות האישיות ,  בעוד ראש הממשלה מבקש להקל בהן .
 שירות צבאי מגיל 22 יימשך 24 חודשים בלבד ושירות אזרחי ייארך 18 חודשים .  המתווה של ועדת פלסנר כולל גם קיצור משך השירות הצבאי ליתר החיילים בארבעה חודשים .  אלה שישרתו במשך שלוש שנים ,  יקבלו 20 אלף שקלים עבור ארבעת חודשי השירות האחרונים שלהם .  
המסקנות כוללות פטור מלא משירות צבאי לתלמידי ישיבה שיוגדרו  " תורתם אומנותם ".  בניגוד לנהוג כיום ,  כמות הפטורים תפחת משמעותית באמצעות קביעת יעדי גיוס בכל שנה .  כמו כן ,  תוגבר האכיפה על הימצאות תלמידים שהצהירו כי  " תורתם אומנותם "  בישיבות על ידי איחוד הרישומים של משרדי הביטחון והחינוך וביקורים תכופים יותר במוסדות .  היעד שקבעה הוועדה הוא גיוס 80% מהחרדים לשירות צבאי או אזרחי תוך חמש שנים .
 אחד ממסלולי הגיוס הוא  " ישיבות הסדר "  לחרדים ,  על פי המודל המוצלח של ישיבות ההסדר המיועד למגזר הדתי-לאומי .  המסלול ,  בן ארבע שנים ,  כולל לימודים וכן שירות צבאי שאורכו שנה וארבעה חודשים .  אמנם אורך השירות הצבאי במסלול קצר מאשר מאורך שירות צבאי רגיל ,  אך ישיבות ההסדר הוכיחו את נחיצותן ,  כאשר אחוז גבוה מאוד של בוגריהן מבצע שירות משמעותי ומקפיד להתייצב לשירות המילואים שנים רבות .
 בנוסף לישיבות ההסדר ,  המסקנות כוללות הקמת שני גדודי נח"ל חרדי ,  בנוסף לגדוד  " נצח יהודה "  הפועל כיום ,  ששמו ישונה ל"נצח ישראל ".  כמו כן ,  יוקם מסלולי גיוס למשטרה ויתווספו תפקידים גם לתלמידי ישיבה שיגויסו לשירות בתי הסוהר .  בשירות האזרחי תינתן עדיפות לשירות משמעותי ,  כגון מד"א ,  כיבוי אש ,  שב"כ ,  המוסד והמשרד לביטחון פנים .  
ההמלצות כלפי ערביי ישראל שונות מאשר ההמלצות לציבור החרדי ,  עובדה שגרמה לזעם רב בקרב סיעות הימין בקואליציה .  אומנם הוועדה קבעה יעד גיוס של 6,000 מבני המגזר הערבי באופן מידי ,  על בסיס נתונים שסיפקה מנהלת השירות האזרחי ,  אך מדובר בהמלצה בלבד והוועדה לא מתכוונת להטיל סנקציות אישיות על בני המגזר שיסרבו לכך .  פוטנציאל הגיוס מקרב ערביי ישראל עומד על כ-23 אלף גברים ונשים בשנה .
 הוועדה בחרה ליצור תמריצים עבור ערבים שיבחרו לשרת ,  ולהטיל סנקציות על גופים שמקבלים תקציב מהמדינה ,  כגון עיריות ,  הפועלים נגד התנדבות לשירות אזרחי .
 חברי הוועדה ציינו כי נדרשת עבודת מטה בת חצי שנה כדי לבחון סוגיות כגון מתן פטור מגיוס לנשים ערביות ויהודיות המצהירות כי הן דתיות ,  לפני העברת החוק .  כמו כן ,  יש לבחון כיצד להגדיר יעדי גיוס ומהו גובה התקציב הנדרש לשירות אזרחי .  
תפוח האדמה הלוהט עובר כעת לידי הפוליטיקאים .  השאלה היא האם נתניהו יאמץ את רוח המתווה ,  כפי שדורש מופז ,  או שקדימה תפרוש מהממשלה ונתניהו יצטרך לתחזק את הקואליציה שלו .  התרחיש הגרוע ביותר מבחינתו הוא הליכה לבחירות על רקע מה שעשוי להצטייר ככניעה לדרישות החרדים בסוגיה שחשובה לרוב אזרחי ישראל .  

שיא המשבר הקואליציוני ?  ועדת פלסנר תגיש המלצותיה
הוועדה לקידום השוויון בנטל ,  שהתפרקה בשל פרישת חלק מחבריה ,  תציג מסקנותיה בהן גיוס 80% מהחרדים תוך 5 שנים והטלת סנקציות אישיות .  אם נתניהו ידחה המתווה ,  קדימה תפרוש

