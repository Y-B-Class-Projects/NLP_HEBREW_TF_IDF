דיווח :  נתניהו וארדואן ייפגשו בחסות יוונית
העיתון היווני  " טו וימא "  מדווח כי ראש ממשלת יוון ,  יורגוס פפנדראו ,  הזמין את ראש הממשלה ואת ראש ממשלת טורקיה להיפגש בוועידה שתיערך בסוף השבוע הבא באתונה ,  במטרה לרכך את היחסים בין המדינות
שידוך יווני ?  ראש ממשלה יוון ,  יורגוס פפנדראו מנסה להפגיש בין ראש הממשלה בנימין נתניהו וראש ממשלת טורקיה ,  רג'פ טייפ ארדואן ,  בוועידה שתיערך באתונה בסוף השבוע הבא ,  כך פירסם היום  ( שבת )  העיתון היווני  " טו וימא ".  על פי הדיווח ,  הוועידה ,  בה הוזמנו השניים להשתתף ,  תתקיים ב-22 באוקטובר באתונה תחת הכותרת  " היוזמה הים-תיכונית בנוגע לשינויי האקלים ". 
על פי הדיווח ,  אל הוועידה אמורים להגיע נתניהו וארדואן על מנת לרכך את היחסים בין שתי המדינות . " אם נתניהו יחליט להגיע לאתונה ,  זו תהיה הפעם הראשונה בה יערכו שיחות בדרג הבכיר ביותר בין שתי המדינות ,  במיוחד לאחר התקראית בדאבוס בין ארדואן והנשיא הישראלי ,  שמעון פרס ",  נכתב בדיווח .
 השבוע הודיעה טורקיה כי לא תשתתף בכנס התיירות של ארגון מדינות ה-OECD שיתקיים החודש בירושלים .  שר התיירות הטורקי ,  ארטוגול גונאי התייחס בראיון לעיתון הטורקי  " הורייט "  לדבריו של שר התיירות סטס מיסז'ניקוב לפיהם הכנס מהווה הכרה בירושלים כבירת ישראל ואמר כי  " נאמרו הצהרות שיש להתחרט עליהן .  אנחנו רוצים לדבר על תיירות ,  לא פוליטיקה ". 

דיווח :  נתניהו וארדואן ייפגשו בחסות יוונית
העיתון היווני  " טו וימא "  מדווח כי ראש ממשלת יוון ,  יורגוס פפנדראו ,  הזמין את ראש הממשלה ואת ראש ממשלת טורקיה להיפגש בוועידה שתיערך בסוף השבוע הבא באתונה ,  במטרה לרכך את היחסים בין המדינות

