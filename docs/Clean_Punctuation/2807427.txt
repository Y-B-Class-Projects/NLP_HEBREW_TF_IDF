תתרגלו במהירות ליום שאחרי נתניהו
כמו במקרה חילופי השוערים בנבחרת ישראל בכדורגל ,  גם לשינוי כזה בדמות ראש הממשלה הציבור ילמד להתרגל .  אתם לא חושבים כך ?  תראו איך ריבלין נכנס לנעליים של פרס בשלמות
לפני כשנה וחצי הודיע שוער נבחרת ישראל בכדורגל דודו אוואט על פרישה .  כל הפרשנים ובכלל אזרחי ישראל הסתובבו חפויי ראש - מי יוכל להחליף את השוער האגדי אחרי שנים ארוכות שהוא היה העמדה הבטוחה בהרכב הנבחרת המשתנה כל העת .  וראו איזה פלא ,  רק עברה שנה ,  והיום ,  אופיר מרציאנו ,  שוער קבוצת מ.ס .  אשדוד ,  עומד בבטחה בשער הנבחרת ,  וזה נראה טבעי כמו זריחת השמש מדי יום .
 מרציאנו הוא רק משל לתופעה שקורה כל הזמן ובכל מקום .  כאשר ראש ארגון עסקי ,  ראש עיר או ראש ממשלה עומד לבחירה מחדש ,  כל מי שלא היה בתפקיד נראה לא מתאים ולא רלוונטי .  כמעט כל ראש עיר ,  לפני שנבחר הוא אנונימי ,  וכך גם ברמה הלאומית .  מי הכיר אצלנו את בנט לפני שלוש שנים ?  והיום יתכן שיעמוד בראש המפלגה הגדולה ביותר .  מי חשב שנתניהו הצעיר יוכל להחליף את שמעון פרס הוותיק בשנת 96' - ויש אין ספור דוגמאות לחוק הקבוע הזה :  מי שנמצא בשלטון חושב שאין לו תחליף ,  ופעם אחר פעם הוא מתגלה כטועה .
 אני חושב שיש סיכוי יותר מסביר שנתניהו לא יהיה ראש הממשלה הבא .  נתניהו נמצא במומנטום שלילי .  הוא מתחיל מערכת בחירות עם 22 מנדטים - ומכיוון שיהיה המטרה לחצי מרבית המפלגות ,  הוא צפוי עוד לרדת בסקרים .  בבחירות הקודמות התחיל עם 40 וסיים עם 31 מנדטים ,  ולפני ארבע שנים התחיל עם 35-36 מנדטים וסיים עם 28 .  זה הצפי שלי גם לבחירות הנוכחיות - אני מעריך שנתניהו יהיה יותר קרוב לתוצאות שלו ב-2006 מאשר לתוצאות בשנת 2013 .  

אז מי יחליף אותו ?  כולם נראים  " גמדים "   חסרי ניסיון מדיני או ביטחוני .  יש חשש אמיתי בציבור לגבי זהות מי שיעמוד בראש מדינה כל כך מורכבת שצריכה להתמודד עם איראן ,  חיזבאללה וחמאס ,  עם פערים חברתיים ,  חרדים שלא מתגייסים ,  גזענות ואלימות .  כאן נכנס תקדים  " אופיר מרציאנו ".  כל מי שנראה לא רלוונטי כיום ,  יראה טבעי בתוך שנה ,  הוא יהיה  " המנוסה ",   " האחראי "  ומי שיעמוד מולו יהיה חסר הניסיון .  למעשה ,  מה שהתחיל אתמול זה פריימריז בין המועמדים החליפים לנתניהו .  זה יכול להיות כחלון ,  לפיד או הרצוג - מי מהם שיצליח לעבור את 15 המנדטים יכול להיות המנצח הגדול  ( מצב נוראי מבחינת משילות ,  אבל זה המצב )  .  יש גם סיכוי מסוים לבנט או ליברמן ,  אבל קשה לראות אותם עוקפים מימין את הליכוד ועדיין עם מספיק מנדטים בכדי לנצח .
 כל מי שאומר שאלו בחירות על שום דבר ושבסופן נקבל עוד מאותו הדבר ,  טועה טעות קשה .  אני צופה שינויים גדולים ,  כפי שמתרחשים מדי מערכת בחירות .  כפי שלא צפינו את נסיקת הגמלאים ,  את ההצלחה של לבני בשנת 2009 ,  את הניצחון של לפיד בבחירות האחרונות ואין ספור דוגמאות אחרות  לא ניתן להעריך מה יהיה כאן בעוד ארבעה חודשים - אבל אני מסתכן להמר שיהיה מעניין מאוד ושונה מאוד מהכנסת הנוכחית .
 בכדי להבין שאין באמת נעליים גדולות מדי ,והציבור מיד מתרגל לראש החדש ,  לא חייבים להרחיק עד נבחרת הכדורגל ,  הציבור יכול להשקיף לשכן שלו שאותו הוא מאוד יצטרך בעוד ארבעה חודשים .  קוראים לו רובי ריבלין ,  נשיא ישראל פופולרי ביותר שגם החליף אחד עם נעליים בגודל של אוניה .  
הכותב הוא יועץ אסטרטגי 
לפרסום מאמרים בוואלה !  דעות לחצו כאן
המאמרים המתפרסמים במדור הדעות משקפים את עמדת הכותבים בלבד 

תתרגלו במהירות ליום שאחרי נתניהו
כמו במקרה חילופי השוערים בנבחרת ישראל בכדורגל ,  גם לשינוי כזה בדמות ראש הממשלה הציבור ילמד להתרגל .  אתם לא חושבים כך ?  תראו איך ריבלין נכנס לנעליים של פרס בשלמות

