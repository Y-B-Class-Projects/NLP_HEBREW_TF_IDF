ברק :  נתניהו ושטייניץ דוגלים במשנה כלכלית מיושנת
לדברי שר הביטחון בדיונים פנימיים ,  התיאורה מבית מילטון פרידמן לא יכולה לתת פתרון למשבר הנוכחי . " היום השוק הפרטי הוא הבעיה והממשלה היא הפיתרון "
" ראש הממשלה בנימין נתניהו ,  שר האוצר יובל שטייניץ ושרים בממשלה אוחזים בתיאוריה מקרו כלכלית אידיאולוגית שהייתה רלוונטית בעבר ,  פשטה את הרגל ,  ואינה רלוונטית היום ",  כך אמר ,  שר הביטחון ,  אהוד ברק ,  בדיונים פנימיים במשרד הביטחון .  
לדבריו ,  התיאוריה  " מבית מדרשו של מילטון פרידמן אינה יכולה לתת פתרון למשבר הכלכלי הנוכחי ,  לכן גם התגובה שלהם למשבר ,  אינה נכונה ורק תחמיר את הבעיות ,  תביא למיתון ,  במקום לפתור אותן .  הכול גם נעשה באיחור ולא נכון .  נגמרה התקופה שבה הממשלה הייתה הבעיה והשוק הפרטי הפיתרון .  להיפך ,  היום השוק הפרטי הוא הבעיה והממשלה היא הפיתרון ".  לדעת שר הביטחון הממשלה צריכה כעת לנקוט מדיניות אנטי מחזורית ,  להרחיב ,  להשקיע במשק ,  ליזום פרויקטים חדשים ,  ולא לקצץ תקציבים .  
לדעת ברק ,  נעבור בצורה מכובדת את המשבר הכלכלי העולמי ,  ובתנאי שננהג נכון .  תהיה פגיעה ברמת החיים ,  תהיה העלאת מסים ,  אבל אם ננהג נכון ,  נצא מהמשבר טוב יותר ממדינות אחרות ".  
לגישתו של ברק ,  העלאת המע"מ היא טעות : " למה שאני אשלם על סל מוצרי בסיס את אותו מע"מ שמשלם אזרח מדרום תל אביב ?  בהעלאת מס ההכנסה היה צריך להעלות את המס יותר למשכורות הגבוהות ".  ברק אמר עוד כי היה מצמצם חלק מהפטורים ממסים שהיקפם כ-38 מיליארד שקל .  כדוגמה ציין פטורים והקלות מס לחברות היי-טק מבוססות .  
לדעת שר הביטחון אין שחר לטענה שהביטחון מעיק כלכלית על המשק .  להיפך ,  הביטחון נותן למשק את השקט להתקדם ,  להמשיך להתפתח .  לדבריו ,  מניעת טילים ,  גם אם מדובר בתוספת תקציב ,  היא השקעה כלכלית נכונה וזולה .  בכל מקרה ,  לדעתו ,  נושא הביטחון צריך להיות מוכרע בממשלה בצורה לאומית אחראית ולא על ידי פקידים ויהיו מוכשרים וחכמים כאשר יהיו .  

ברק :  נתניהו ושטייניץ דוגלים במשנה כלכלית מיושנת
לדברי שר הביטחון בדיונים פנימיים ,  התיאורה מבית מילטון פרידמן לא יכולה לתת פתרון למשבר הנוכחי . " היום השוק הפרטי הוא הבעיה והממשלה היא הפיתרון "
 
