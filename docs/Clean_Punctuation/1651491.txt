אדלשטיין : " למנוע הקמת כיכר ע"ש מחבלת "
 שר ההסברה והתפוצות פנה לרה"מ נתניהו בדרישה שיפעל לסיכול חנוכת כיכר ציבורית ברמאללה .  הסיבה :  הכיכר צפויה להיקרא על שמה של מחבלת שהיתה מעורבת בפיגוע
עם פתיחת שיחות הקירבה בין ממשלת ישראל לרשות הפלסטינית מתחדשות גם הטענות הישראליות בדבר ההסתה החמורה נגד ישראל בשטחי הרשות .  הרקע לטענות :  כוונת הרשות הפלסטינית לחנוך כיכר ציבורית ברמאללה על שם המחבלת דלאל מוגרבי שהייתה מעורבת בפיגוע  " אוטובוס הדמים "  בשנת 1978 .  
שר ההסברה והתפוצות יולי אדלשטיין ,  פנה היום  ( שלישי )  לראש הממשלה נתניהו בדרישה שיפעל לסיכול חנוכת הכיכר ברמאללה : " לפני כחודשיים הבאתי לידיעתך את הנושא החמור של קריאת כיכר ציבורית על שמה של המחבלת דלאל מוגרבי אשר הייתה שותפה לרציחתם של 37 אזרחים ישראלים .  בשיחתנו הגבת כראוי ,  גם באמצעי התקשורת ,  ושר החוץ אף העביר מחאה רשמית לארה"ב נגד יו"ר הרשות הפלסטינית ,  אבו מאזן ,  אשר מתגאה באירוע זה ".  
" עם זאת ",  כתב אדלשטיין , " לצערי הרב ,  מסתבר כי אלה שבאים לשיחות הקרבה הנרקמות בימים אלה  מתרחקים מאיתנו ומכל נורמה אנושית ומוסרית ".  אדלשטיין מציין במכתבו כי הכיכר תיחנך בטקס רשמי ביום חמישי הקרוב  יום השנה ה-32 לפיגוע הטרור . " אבקש להפנות את תשומת ליבך להתנהגותה של הרשות והעומד בראשה ולפעול בנחישות לסיכול האירוע ",  דברי אדלשטיין .
 בתוך כך נודע כי נושא ההסתה הפלסטינית הועלה אתמול במהלך פגישת ראש הממשלה בנימין נתניהו עם השליח האמריקאי המיוחד למזרח התיכון ,  ג'ורג' מיטשל .  נתניהו גם צפוי להציג מחר בפני השרים בישיבת הקבינט המדיני-ביטחוני  " מדד "  חדש לבדיקת רמת ההסתה ברשות הפלסטינית שפותח לאחרונה .
 
אדלשטיין : " למנוע הקמת כיכר ע"ש מחבלת "
 שר ההסברה והתפוצות פנה לרה"מ נתניהו בדרישה שיפעל לסיכול חנוכת כיכר ציבורית ברמאללה .  הסיבה :  הכיכר צפויה להיקרא על שמה של מחבלת שהיתה מעורבת בפיגוע

