נתניהו ביקר בפיקוד הצפון : " לאיראן מטרה מוצהרת להשמיד אותנו "
 ראש הממשלה ,  שהגיע עם שר הביטחון כדי לבחון את היערכות צה"ל לאיומים באזור ,  הבהיר : " אנחנו ערוכים לכל תרחיש ".  יעלון : " האיראנים ממתינים ליישום ההסכם עם המעצמות כדי להביא עוד כסף לחיזבאללה "
 ראש הממשלה בנימין נתניהו ושר הביטחון משה יעלון ביקרו היום  ( שלישי )  בפיקוד הצפון ,  והתייחסו למצב הנפיץ באזור ,  בדגש על האיום האיראני . 
" איראן מקדמת את הגרעין במטרה מוצהרת להשמיד את ישראל ",  אמר נתניהו . " אני כאן כדי לבחון מקרוב את ההיערכות של צה"ל אל מול האיומים הללו .  צה"ל הוא חזק ,  מדינת ישראל חזקה .  אנחנו ערוכים לכל תרחיש .  מי שינסה לפגוע בנו - אנחנו נפגע בו ". 
שר הביטחון התייחס ,  מצדו ,  לארגוני הטרור הפועלים באזור בחסות איראנית . " ברמת הגולן לא שקט ,  ומי שחותר לכך שלא יהיה שקט זה האיראנים ,  שמנסים להפעיל שלוחים שלהם כדי לבצע פיגועים נגדנו ",  אמר , " כמו גם נציגים של משמרות המהפכה .  הם ממתינים כעת ליישום ההסכם הרע שנרקם עם המעצמות כדי להביא עוד כסף לחיזבאללה ולארגוני הטרור האחרים - אלה שבגולן ואלה שבזירה הפלסטינית ". 

נתניהו ביקר בפיקוד הצפון : " לאיראן מטרה מוצהרת להשמיד אותנו "
 ראש הממשלה ,  שהגיע עם שר הביטחון כדי לבחון את היערכות צה"ל לאיומים באזור ,  הבהיר : " אנחנו ערוכים לכל תרחיש ".  יעלון : " האיראנים ממתינים ליישום ההסכם עם המעצמות כדי להביא עוד כסף לחיזבאללה "
 
