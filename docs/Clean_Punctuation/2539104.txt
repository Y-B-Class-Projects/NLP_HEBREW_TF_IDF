וינשטיין :  פינוי בתי גבעת האולפנה - אינו תקדים
היועץ המשפטי העביר לנתניהו את חוות דעתו בנושא ,  והבהיר כי הדבר לא צפוי להביא להגשת עתירות נוספות ,  אם כי משרדו עדיין לא גיבש עמדה לגבי בניית שכונה אזרחית בשטח צבאי
יום לאחר פגישת היועץ המשפטי לממשלה יהודה וינשטיין וראש הממשלה בנימין נתניהו ,  מתבהר המצע המשפטי ליישום פינוי חמישה ממבני גבעת האולפנה בבית אל לשטח צבאי .  וינשטיין אמר לנתניהו כי פינוי הבתים אינו מהווה תקדים משפטי ,  ולכן הדבר לא צפוי להביא להגשת עתירות נוספות על בסיס ההחלטה ,  אם הממשלה תחליט על העתקת המבנים .  
בשעות שלפני הפגישה התקיים דיון ממושך בלשכת היועץ ,  בהשתתפות גורמים בכירים בפרקליטות ,  וכן גורמים נוספים מהממשלה ומצה"ל .  הדיון עסק בשתי נקודות עיקריות עליהן מבקש ראש הממשלה לקבל תשובה מהיועץ המשפטי :  מחד ,  חוקיות הקמת שכונת מגורים על שטח צבאי ,  אשר לגביה טרם התקבלה החלטה סופית בפרקליטות ,  והיועץ יקיים דיונים נוספים בנושא בימים הקרובים .  
הנושא השני על הפרק ,  שמטריד מאוד את חברי הכנסת מימין ,  הוא החשש שפסק הדין שניתן בבג"ץ יהווה תקדים גם לגבי שורה ארוכה של מבנים אחרים שנבנו באופן דומה ברחבי יהודה ושומרון .  כאמור ,  וינשטיין הודיע לנתניהו כי לא מדובר בתקדים ,  מכיוון שהפינוי מתבצע בעקבות התחייבות המדינה לפנות את הבתים ,  לאחר שנקבע על ידי נציגי המינהל האזרחי כי הם נבנו על קרקע פרטית .  במקרים שבהם לא תתקבל הסכמת המדינה לפינוי ,  לא ניתן יהיה להסתמך על פסק הדין בנוגע לגבעת האולפנה כאל תקדים .
 לפי ההערכה ,  אם חוות הדעת תרגיע את חששו של נתניהו מהיווצרות תקדים משפטי ,  רוב שרי הליכוד יצביעו נגד חוק ההסדרה ויתמכו במתווה הכפול שהציע נתניהו ,  לפיו הבתים יועתקו ובתמורה ייבנו 300 דירות לפי יחס של עשרה בניינים על כל בניין כאשר בכל אחד ממנו 30 דירות .  
לקריאה נוספתהדיווח על הפגישה אתמול בין וינשטיין ונתניהוקצין בכיר : " פינוי האולפנה - כמו מיני התנתקות"המתנחלים נגד האוזר : " קורא להחרבת גבעת האולפנה "  

וינשטיין :  פינוי בתי גבעת האולפנה - אינו תקדים
היועץ המשפטי העביר לנתניהו את חוות דעתו בנושא ,  והבהיר כי הדבר לא צפוי להביא להגשת עתירות נוספות ,  אם כי משרדו עדיין לא גיבש עמדה לגבי בניית שכונה אזרחית בשטח צבאי

