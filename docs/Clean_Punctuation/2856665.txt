אכן רפורמה בתקשורת
עם כניסתו של ראש הממשלה ושר התקשורת בנימין נתניהו לתפקיד ,  הוא פיטר בשיחת טלפון את המנכ"ל אבי ברגר .  היום ניר אוגולניק ,  יועץ התקשורת של השר הקודם גלעד ארדן ,  עוזב את המשרד
עם כניסתו של ראש הממשלה ושר התקשורת בנימין נתניהו לתפקיד ,  הוא פיטר בשיחת טלפון את המנכ"ל אבי ברגר ,  והיום עוד אחד מאנשיו של השר הקודם ,  גלעד ארדן ,  עוזב את משרד התקשורת .  מדובר בעו"ד ניר אוגולניק ,  היועץ המקצועי - שהודיע על סיום תפקידו .  
עו"ד אוגולניק ,  הגיע למשרד התקשורת ממשרד עורכי הדין  " פישר בכר חן ".  הוא שימש יועץ המקצועי של ארדן בזמן שכיהן כשר התקשורת ולאחר מכן עבד גם עם בנימין נתניהו .  אוגולניק סייע מקצועית לרפורמות בשוק התקשורת ,  בין היתר יישום הרפורמה להגברת התחרות בשוק הקווי ,  גיבוש תוכנית ההבראה של חברת דואר ישראל ,  מכרז הדור הרביעי בסלולר ,  ליווי העבודה המקצועית השוטפת של המשרד ועוד .  כמו כן שימש אוגולניק נציג שר התקשורת בוועדות המקצועיות ,  ועדת שכטר וועדת אייל .
 אוגולניק : " הייתה לי זכות גדולה לעבוד במשרד התקשורת בתקופה מרתקת של רפורמות ושינויים בשוק התקשורת .  אני מודה לשר ארדן ולראש הממשלה על התקופה המרתקת והמאתגרת ".  

אכן רפורמה בתקשורת
עם כניסתו של ראש הממשלה ושר התקשורת בנימין נתניהו לתפקיד ,  הוא פיטר בשיחת טלפון את המנכ"ל אבי ברגר .  היום ניר אוגולניק ,  יועץ התקשורת של השר הקודם גלעד ארדן ,  עוזב את המשרד

