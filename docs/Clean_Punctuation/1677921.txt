נתניהו : " על מדינות העולם לעצור את אירן "
 ראש הממשלה בנימין נתניהו נשא דברים בכנס עיתונאים דוברי רוסית ,  ואמר כי לנוכח הסכנה האירנית ,  חייבות מדינות העולם  " לשלב ידיים ולעצור את הרעה "
  ( צילום :  עוז מרון ) 
ראש הממשלה בנימין נתניהו קורא למדינות העולם לעצור את אירן לפני שתשיג נשק גרעיני .  בנאום שנשא הערב  ( ראשון )  בקונגרס העולמי ה 12 של עיתונאים דוברי השפה הרוסית ,  שנערך במלון דן פנורמה תל אביב ,  אמר נתניהו ,  כי על מדינות העולם למהר להכיר בסכנה הנשקפת מאירן ,  ולפעול יחד מולה .
 נתניהו ציין ,  כי  " עיקר הטרור בעולם מגיע מהאיסלם הרדיקלי .  הסכנה הגדולה ביותר בפני האנושות היא שהאידיאולוגיה הפנאטית והאלימה תגיע לדרגת הטרור הגבוהה ביותר  נשק גרעיני .  מצד אחד זה אירן ,  מצד שני הטאליבן באפגניסטן ". 
הוא הוסיף ,  כי  " הטרגדיות הגדולות ביותר שפקדו את העם היהודי ,  הרוסי ,  האוקראיני הגיעו כשלא זיהו סכנה בזמן .  אני מצפה ממדינות שרוצות להגיע לשלום לשלב ידיים ולעצור את הרעה ". 
מחר אמורה אירן למסור לסוכנות הבינלאומית לאנרגיה אטומית ולפקחי הא"ום דו"ח ,  הכולל את פרטי עסקת העברת האורניום שחתמה לפני מספר ימים עם טורקיה וברזיל .  אתמול דיווחה סוכנות הידיעות האירנית IRNA ,  כי אירן הודיעה על מוכנותה להעביר בכתב מפרט שלם של ההסכם .
 שר החוץ ,  אביגדור ליברמן ,  דיבר אף הוא עם העיתואנים הרוסים ואמר כי  " ההנהגה הפלסטינית עשתה את הבחירה שלה כבר בשנות השלושים ,  כאשר חתמה הסכם עם אדולף היטלר .  התמונה שלו עם חאג' אמין אל חוסייני מסמלת את הכוונות של ההנהגה ". 

נתניהו : " על מדינות העולם לעצור את אירן "
 ראש הממשלה בנימין נתניהו נשא דברים בכנס עיתונאים דוברי רוסית ,  ואמר כי לנוכח הסכנה האירנית ,  חייבות מדינות העולם  " לשלב ידיים ולעצור את הרעה "
 
