הקראת מגילה ונאום במרוקאית :  יותר מ-15 שעות דיון בחוק ההמלצות
האופוזיציה הגישה יותר מ-300 הסתייגויות לחוק שיאסור על המשטרה לפרסם המלצות חקירה .  אחרי חצי יממה של דיון במליאה ,  באופוזיציה אומרים כי הם לא מתכוונים לוותר ולהמשיך לדבר נגד החוק .  בקואליציה השיבו : " עברנו את פרעה ,  לא תשברו אותנו "
 מליאת הכנסת דנה היום  ( שלישי )  בחוק ההמלצות שאוסר על המשטרה לפרסם את המלצותיה בתום החקירות בקריאה שנייה ושלישית .  הצעת החוק שיזם יו"ר הקואליציה ח"כ דוד אמסלם  ( הליכוד )  עברה שינויים רבים - המרכזי שבהם נועד להחריג את חקירותיו של ראש הממשלה בנימין נתניהו מהחוק כך שבתיקים 1000 ו-2000 המשטרה תוכל לפרסם את המלצותיה .  
ההצעה קובעת כי בחקירות בליווי פרקליט מלווה ,  כמו חקירות אישי ציבור ,  ראשי משפחות פשע ותיקים מורכבים ,  המשטרה לא תעביר המלצה אלא אם היועץ המשפטי לממשלה יבקש זאת .
 עוד בוואלה !  NEWS:בתום דיון מרתוני בשורת חוקים :  החל הקרב על חוק ההמלצותבתום דיון לילי :  חוק המרכולים עבר בקריאה ראשונה בכנסתפרסום ראשון :  יפן יוזמת מפגש בין נתניהו ,  אבו מאזן וקושנר בטוקיו 
19:52 - דיוני וועדות הכנסת לא יתקיימו מחר  ( רביעי )  זה היום השני בשל הדיונים שצפויים להימשך במליאה על חוק ההמלצות .  ההערכה היא כי ההצבעה על החוק תתקיים בבוקר או לכל המאוחר בצהריים .
 18:47 - ח"כ מיקי לוי  ( יש עתיד )  ,  שאמור לנאום הלילה במשך כמעט שמונה שעות ,  אמר בנאום אחר שנשא במליאה : " החוק נולד בחטא והוא יאושר בחטא .  הערב הזה הוא אות וקלון ליוזם הצעת החוק ראש ממשלת ישראל בנימין נתניהו .  אני מאמין שח"כ דודי אמסלם הוא לוחם זכויות והפרט אבל למה זה לא בער בעצמותיו לפני כן ?  לפני שלוש שנים כשהוא הגיע לכנסת ?  מתי זה להתחיל לבעור בעצמותיו ?  כשנפתחה חקירה נגד ראש הממשלה בחשד למרמה ,  הפרת אמונים ושוחד ". 
17:00 - ח"כ אילן גילאון  ( מרצ )  : " אולי צופים בנו אנשים ושואלים את עצמם מה האנשים האלה עושים ?  אולי אנשי הפריפריה שהם חסרי שירותים רפואיים חיוניים ,  אולי אנשי גבעת עמל שיום אחד זורקים אותם כמו פירורים על מפה ,  וכל אלה מסתכלים ושואלים את עצמם מה האנשים האלה עושים ?  האמינות של הממשלה היא ברמה כזו שלא הייתי קונה מהם קלנועית משומשת ". 
16:00  בתשובה לכך שח"כ אמסלם האשים הלילה את ח"כ יאיר לפיד שהוא  " האיש הכי מושחת פה ",  פנה ח"כ מאיר כהן מיש עתיד במרוקאית ומנה על דוכן הנואמים את הפרשיות שבגינן ראש הממשלה בנימין נתניהו נחקר : " את ההיבה  ( ההילה )  של בגין ,  החליפה הזחיחות .  את הניה  ( טוב הלב )  של בגין ,  החליף נתניהו בראוותנות ואת המחבה  ( האבה לכל )  ,  החליף בפלגנות ".  
15:43 - יו"ר סיעת יש עתיד עפר שלח ,  נואם למעלה משעה ,  ואומר כי  " רה"מ איבד את הבושה של מראית העין של הממלכתיות .  נראה שתנצחו בהצבעה ,  אבל אם לא נחזיר את הכבוד לתהליך הפוליטי ואכיפת החוק ,  נגיע למקום נוראי .  אם הדם של הדמוקרטיה יישפך ,  לא נוכל להשיבו ". 
14:48 - אחרי יותר מ-12 שעות דיון ,  באופוזיציה אומרים כי הם לא מתכוונים לוותר . " נמלא את כל השעות שיש לנו כדי לדבר ".  בקואליציה הגיבו ואמרו כי  " עברנו את פרעה ,  נעבור גם את זה ". 
11:34 - ח"כ איתן כבל  ( המחנה הציוני )  הניח כיפה על ראשו בנאומו והעביר את הנאום בהקראת מגילת איכה . " המגילה היא אחת התוכחות המשמעותיות בתנ"ך ",  הסביר .  
10:35 - ח"כ נחמן שי  ( המחנה הציוני )  מתווכח עם סגן יו"ר הכנסת אחמד טיבי שמנהל דיון על חוק המבקש לתת עדיפות בקבלה לעבודה בשירות המדינה למי שסיים שירות בצה"ל . " זה פוגע בערבים .  לא יעבור ",  אמר טיבי .  ח"כ שי השיב : " הוא פוגע במי שלא שירת בצה"ל ". 
8:22 - יו"ר סיעת המחנה הציוני יואל חסון הקריא מסרונים ששלחו אזרחים רבים מאז אמש נגד חוק ההמלצות ,  במסגרת קמפיין שערכה מפלגתו .  חסון כינה את נאומו  " נאום הווטסאפ ". 
7:20 - ח"כ סתיו שפיר  ( המחנה הציוני )  מתחה ביקורת במשך למעלה משעה . " ממשלה שמעדיפה את החזקים והעשירים ,  במה היא מתעסקת ?  למה לא בנכים ?  למה לא בניצולי השואה ,  בעניים ,  באנשים עם מוגבלות שכלית ?  למה עוסקים רק בשימור הכיסא של איש אחד שכבר מזמן נותק מאזרחי ישראל ".  שפיר אמרה את הדברים למרות שנתניהו הוחרג מההצעה המקורית .  
5:49 - ח"כ רויטל סויד  ( המחנה הציוני )  : " החוק לא בא לעזור לאזרח הקטן ולא למנוע הדלפות ". 
4:27 - ח"כ ציפי לבני  ( המחנה הציוני )  : " הציבור יצא לרחובות כי פתאום הוא קלט שראש הממשלה משתמש בחקיקה בשביל להרוס את המשטרה ,  את הפרקליטות ואת בית המשפט ". 
4:19 - ח"כ מיקי לוי  ( יש עתיד )  : " אין המלצות בתיק חקירה .  אני הייתי שם ,  אני מכיר את זה ". 
2:42  ח"כ אמסלם פנה לחברי האופוזיציה במליאה : " אתם משקרים ומטעים את הציבור ". 
2:40 - החלו הדיונים על הצעת החוק .  
אתמול הגיע ח"כ דוד ביטן ,  יו"ר הקואליציה לשעבר שנאלץ לפרוש בצל חקירתו ,  לישיבת סיעת הליכוד והתקבל במחיאות כפיים .  ח"כ אמסלם ,  יוזם חוק ההמלצות ,  ביקש להודות לביטן  " בשם כל חברי הליכוד "  והביע תקווה  " שהעננה הזו תתפזר ואהיה תמיד מאחוריך ,  לא משנה מה יקרה ".  גם נתניהו עצמו הודה לביטן על תקופתו בהובלת הקואליציה .
 הדיון נמשך לתוך הלילה ,  לאחר שהאופוזיציה הגישה הצעה ל"דיון פרלמנטרי ראוי ".  זאת ,  במקום שהקואליציה תפעיל סעיף שכופה על האופוזיציה סדרי דיון מיוחדים שרק במסגרתם יוכלו לדון או להצביע על ההצעה .  האופוזיציה משכה חלק ניכר מ-1,275 ההסתייגויות שהוגשו ,  ונותרו על שולחן הכנסת 307 הסתייגויות .  הדיון עשוי להימשך לכל היותר 45 שעות .  
עם זאת ,  האופוזיציה יכולה להחליט בכל שלב שהיא מקיימת את ההצבעה תוך זמן קצר ,  בניסיון להביך את הקואליציה בגיוס רוב .  המשמעות היא כי שרי הממשלה וחברי הכנסת ייאלצו להישאר בקרבת המשכן עד להצבעה בפועל .  בשל התמשכות הדיון האווירה במשכן נעשתה משוחררת יותר וכמה חברי כנסת תועדו צופים במחשביהם בחיקוי של ח"כ אמסלם בתכנית  " ארץ נהדרת ". 
היועץ המשפטי לכנסת עו"ד איל ינון הבהיר כי ח"כים שמתנהלת נגדם חקירת משטרה - בהם נתניהו ,  השר חיים כץ ,  ח"כ דוד ביטן וכמה מחברי הכנסת ברשימה המשותפת - יוכלו להצביע ,  אך יידרשו להצהיר על ניגוד עניינים .  ההערכה היא כי ח"כים אלה יימנעו מהצהרה זו ולא ישתתפו בהצבעה .  אליהם יצטרפו ח"כים מ"כולנו "  שחלקם צפויים להימנע או להתנגד בהצבעה .  
במחנה הציוני יזמו קמפיין דיגיטלי תחת הכותרת  " וי כחול נגד השחיתות ",  שבמסגרתו קראו לציבור לכתוב הודעות בווטסאפ נגד הצעת החוק .  מרכז האופוזיציה ח"כ יואל חסון אמר כי חברי הכנסת של המחנה הציוני  " יתגייסו לנאום "  בשם האזרחים שיבחרו לקחת חלק בקמפיין .
 דיוני וועדות הכנסת שהיו אמורים להתקיים מחר ,  בהם דיון עם נתניהו בוועדת חוץ וביטחון ,  בוטלו ,  וכן אירועים מיוחדים שאליהם הוזמנו מאות אנשים .  כפי שפורסם בוואלה !  NEWS ,  סיעת יש עתיד ביטלה בשבוע שעבר יום הצדעה למשטרה שהיה אמור להתקיים במקביל לדיונים במליאה על הצעת החוק . " יום התעשייה כחול לבן "  שהיה אמור להתקיים בכנסת בוטל אף הוא .
 הלילה אישרה הכנסת את  " חוק מסורת ישראל ".  מדובר בהצעה ממשלתית של השר חיים כץ לפיה שר העבודה והרווחה יתחשב במתן היתר לעבודה בשבת בשיקולים כמו רווחת העובד ,  מסורת ישראל ,  חלופה שלא מחייבת העסקה בשבת והשפעה על המרחב הציבורי .  
החוק אושר על רקע המשבר עם ראשי המפלגות החרדיות על חילולי שבת שהתפתח בחודש שעבר .  ביהדות התורה ביקשו להצביע על החוק לפני ההצבעה על חוק ההמלצות ,  ככל הנראה מתוך רצון להציג הישגים ולזרז את שובו של ח"כ יעקב ליצמן לתפקידו במשרד הבריאות ,  כסגן שר .  
גם חוק ירושלים שהוביל השר נפתלי בנט ,  לפיו כל שינוי במעמד הבירה או החלטה על מסירת שטחים ממנה במסגרת הסכם ידרוש אישור של רוב מיוחד של 80 חברי כנסת ,  הונח על סדר היום .  בנט אמר אתמול בישיבת סיעת הבית היהודי כי  " חוק ירושלים חשוב פי אלף מחוק ההמלצות והוא חייב לעבור בתחילת השבוע הבא ". 
חוק נוסף שהונח על סדר היום לקריאה ראשונה הוא מינוי היועצים המשפטיים ,  שנועד לשנות את שיטת הבחירה של יועצים משפטיים במשרדים ממשלתיים .  את החוק הובילה שרת המשפטים איילת שקד דרך משרדה בעקבות הצעת חוק של ח"כ אמיר אוחנה  ( הליכוד )  ,  הקובע כי השר ימנה את היועץ המשפטי במשרדו ,  בהסכמת היועץ המשפטי לממשלה ולאחר עבודת ועדת איתור .  היועץ המשפטי לממשלה הבהיר בחוות דעת שנחשפה בוואלה !  NEWS כי הוא מתנגד להצעה .
  ( עדכון ראשון :  18:40 )  

הקראת מגילה ונאום במרוקאית :  יותר מ-15 שעות דיון בחוק ההמלצות
האופוזיציה הגישה יותר מ-300 הסתייגויות לחוק שיאסור על המשטרה לפרסם המלצות חקירה .  אחרי חצי יממה של דיון במליאה ,  באופוזיציה אומרים כי הם לא מתכוונים לוותר ולהמשיך לדבר נגד החוק .  בקואליציה השיבו : " עברנו את פרעה ,  לא תשברו אותנו "
 
