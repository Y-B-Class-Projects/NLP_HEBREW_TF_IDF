נתניהו :  נחרים את שרי הימין הקיצוני בממשלה החדשה באוסטריה
ראש הממשלה אמר כי ירושלים תמשיך בחרם על מפלגת החירות ,  שחברה לקואליציה החדשה בווינה ,  והקשר עם המשרדים שבראשותה יימשך רק בדרג המקצועי .  אלפים הפגינו בווינה נגד הממשלה החדשה : " אל תתנו לנאצים לשלוט "
 ראש הממשלה בנימין נתניהו אמר היום  ( שני )  כי ישראל תמשיך בחרם על מפלגת החירות באוסטריה .  זאת אחרי השבעת הממשלה החדשה ,  שכוללת לראשונה זה יותר מעשור את מפלגת הימין הקיצוני .  לדבריו ,  הוא מקיים קשר ישיר עם הקנצלר החדש ומנהיג המפלגה השמרנית ,  סבסטיאן קורץ .  
נתניהו ,  המשמש גם שר החוץ ,  הנחה את מנכ"ל המשרד להכין עבודת מטה על האופן שבו תתנהל ירושלים מול הממשלה החדשה בווינה ,  היחידה במערב אירופה שבה חברה מפלגת ימין קיצוני.ישראל תקיים קשרי עבודה עם הדרג המקצועי במשרדי הממשלה שבראשם עומד שר ממפלגת החירות  ( FPO )  ,  כמו משרד החוץ . " מדינת ישראל מבקשת להדגיש את מחויבותה המוחלטת למאבק באנטישמיות ולהנצחת זיכרון השואה ",  נמסר בהודעה מטעם לשכתו של נתניהו .  
למרות המדיניות הרשמית של משרד החוץ ,  מנהיג מפלגת החירות וסגן הקנצלר החדש ,  כריסטיאן היינץ שטראכה ,  ביקר בארץ כמה פעמים בשנים האחרונות ואף נפגש עם בכירים בליכוד .  המפלגה הוקמה על ידי גורמים נאציים לשעבר בשנות ה-50 ,  אך בשנים האחרונות בכירי התנערו מהאידיאלוגיה הזו .  
לקריאה נוספת בנושאהיחידה במערב אירופה :  הימין הקיצוני יהיה חלק מהממשלה באוסטריה 
בווינה ,  אלפי בני אדם הפגינו במרכז העיר נגד הממשלה החדשה בזמן השבעתה . " אל תתנו לנאצים לשלוט ",  קראו המפגינים נגד מפלגת החירות ,  שהתכנסו ליד ארמון הנשיאות .  ואולם ,  ההפגנה היום הייתה קטנה בהרבה מזו שהתקיימה בפעם האחרונה שבה הייתה המפלגה בממשלה ,  בתחילת שנות ה-2000 .  
במחאה שפרצה אחרי כניסתה הראשונה לממשלה ,  עשרות אלפי מפגינים מנעו מחברי הקואליציה להגיע מלשכת הקנצלר אל ארמון הנשיאות בהופבורג הסמוכה ,  ואילצו אותם לעבור דרך מנהרה .  הפעם ,  שובה של מפלגת החירות לממשלת אוסטריה התקבלה באדישות רבה יותר ,  גם בקרב האיחוד ,  שבפעם הקודמת הטיל סנקציות על וינה .  
שתי המפלגות העמידו מצע דומה במהלך קמפיין הבחירות ,  והבטיחו להחמיר את מדיניות קליטת מבקשי המקלט ,  ברקע המשבר ביבשת שחיזק מפלגות לאומניות ופופוליסטיות .  עם זאת ,  הקואליציה החדשה הבטיחה כי אוסטריה תישאר באיחוד האירופי ולא תקיים משאל עם על עזיבתו .
" נגיע עם הראשים מורמים גבוה ",  אמר שטראכה בריאיון שהעניק הבוקר לכלי תקשורת ,  ביחס לתקרית ההיא .  הפעם ,  המשטרה סגרה אזור גדול בסמוך ללשכת הנשיא ,  והותירה את המפגינים במרחק של כמאה מטרים מהכיכר הסמוכה .  
קורץ ,  בן 31 ,  יהיה מנהיג המדינה הצעיר ביותר בעולם אחרי שמפלגתו סיימה במקום הראשון בבחירות שהתקיימו לפני חודשיים .  במסגרת ההסכם הקואליציני ,  מרבית השירותים הביטחוניים יהיו בשליטת מפלגת החירות ,  שסיימה במקום השלישי בבחירות עם יותר מרבע מהקולות .  הסוציאל-דמוקרטים ,  שסיימו במקום השני ,  נותרו באופוזיציה .
" אני חושש מפנייה מוחלטת ימינה ,  הקשחת מדיניות הפנים והסתה נגד זרים ",  אמר וולפגנג פצ'לנר ,  בן 69 ,  שהשתתף בהפגנה .  

נתניהו :  נחרים את שרי הימין הקיצוני בממשלה החדשה באוסטריה
ראש הממשלה אמר כי ירושלים תמשיך בחרם על מפלגת החירות ,  שחברה לקואליציה החדשה בווינה ,  והקשר עם המשרדים שבראשותה יימשך רק בדרג המקצועי .  אלפים הפגינו בווינה נגד הממשלה החדשה : " אל תתנו לנאצים לשלוט "
 
