אולמרט :  לאורך השנים הגזמנו עם ההערכה על התקדמות איראן
ראש הממשלה לשעבר אמר בכנס בניו יורק כי  " איראן לא נמצאת היכן שנתניהו טען ".  הוא בירך על הצטרפות לפיד ובנט לממשלה .  מאיר דגן : " הנשק הכימי בסוריה  החלטה של דרג מקומי "
 ראש הממשלה לשעבר אהוד אולמרט נשא אחר הצהריים  ( ראשון )  דברים בפתח כנס של העיתון  " ג'רולזם פוסט "  בניו יורק .  הוא הבהיר כי אין בכוונתו לבקר את ממשלת ישראל כשהוא מעבר לים .  עם זאת ,  לטענתו אף שנתניהו הוא אחד המנהיגים הרהוטים בעולם - דעתו על פתרון שתי המדינות הוא עמום . " ישראל תהיה מבודדת אם לא תפנים את העובדה שאינה יכולה לשלוט על מיליוני אזרחים מבלי לתת להם זכויות דמוקרטיות .  כדי לשמור על מדינת ישראל - חובה לחדש את הדיאלוג עם הפלסטינים ".  לצד דבריו על נתניהו ,  בירך אולמרט על הצטרפותם של  " כוחות צעירים "  לפוליטיקה . " הפוליטיקה החדשה שמייצגים לפיד ובנט ראויה לחיזוק וההערכה .  יש לקוות שהם ישפיעו ברוחם האנרגטית גם על שרים אחרים בממשלה ".  
אולמרט ,  שהתכוון לשוב למערכת הפוליטית אך החליט לבסוף לדחות את הצעד ,  טען בהמשך דבריו כי  " מצבה האסטרטגי של ישראל בימים אלו הוא מהטובים שהיו בשנים האחרונות ,  ולא נשקפת סכנה כי בעשור הקרוב ישראל תזדקק לצאת למלחמה .  חלק ממדינות ערב אינן כשהיו ביחסן לישראל ".  באשר לאיראן ,  אמר כי היא טרם הגיעה לקו האדום שאותו שרטט נתניהו ,  וכי ישראל הגזימה באיום שתציב הרפובליקה האיסלאמית אם זו תשיג נשק גרעיני . " איראן לא נמצאת במצב שבו נתניהו טען באו"ם שהיא נמצאת .  הם לא מתקדמים כבר שנים ומישהו גרם לכך שהם לא יתקדמו .  אם ארצות הברית מכריזה שהיא תעשה כל שביכולתה כדי שאיראן לא תהיה גרעינית ,  כדאי שאיראן תיקח זאת ברצינות ".  
לדבריו ,  אובמה ,  נתניהו ,  קרי והייגל לא ירצו להשאיר אחריהם מורשת של איראן גרעינית .  אולמרט ניצל את ההזדמנות כדי לבקר את נתניהו ,  וציין כי  " ישראל צריכה לפיכך לעבוד בשיתוף ,  בחוכמה ובשקט עם מנהיג ארצות הברית ,  בלי לצאת בהכרזות ובהבכות פומביות ".  
באשר ליחסים עם בעלת בריתה של ישראל ,  סיפר אולמרט כי בשבוע שעבר פגש את נשיא ארצות הברית לשעבר ג'ורג' וו .  בוש .  לדבריו ,  השניים שוחחו על תקיפת הכור בסוריה בשנת 2007 שיוחסה לחיל האוויר הישראלי .  הוא ציין כי למיטב זכרונו ,  בוש לא התאכזב לשמוע את החדשות על האירוע בזמנו . " אני מודה לג'ורג' בוש על החברות ועל אהבתו לישראל ",  הוסיף .  
על ההתפתחויות האחרונות בסוריה ,  אמר כי  " אסד מנהיג סוריה 'גמור' ,  וזו רק שאלה של זמן ".  לדבריו ,  בשל בעיותיה הפנימיות של סוריה ,  אין ביכולתה לפתוח בעימות רחב היקף עם ישראל .  בדבריו הזכיר גם את הנעשה בלבנון .  הוא הגן על החלטתו לצאת למלחמת לבנון השנייה ,  וטען כי מדובר בהצלחה גדולה של צה"ל . " מנהיג חיזבאללה חושש לחזור על הטעות שהובילה למלחמת לבנון השנייה ושמאז הוא 'קבור בבונקר' ".  
לסיום התייחס אולמרט לבעיותיה הפנימיות של ישראל ,  ואמר : " השכר בישראל אינו מאפשר קיום חברה חזקה ויציבה ויש לבצע שינוי בסדרי העדיפויות של התקצוב הלאומי ,  לטובת נושאי חינוך ,  חברה ורווחה ".  הוא הציע לקצץ בתקציב הביטחון .  
ראש המוסד לשעבר מאיר דגן הנוכח בכנס התייחס אף הוא לאיומים הביטחוניים על ישראל .  דגן הסכים עם דברי אולמרט והעריך שסוריה לא תהווה איום משמעותי על ישראל בחמש השנים הקרובות ,  מפני שהיא שקועה בצרות פנימיות .  עוד העריך ראש המוסד לשעבר כי לנוכח מספר הנפגעים הנמוך ,  השימוש של צבא סוריה בנשק כימי נגד אזרחים לא התקבל על ידי ממשל אסד ,  אלא כהחלטה מקומית של דרג מבצעי .
 השר לעניינים אסטרטגיים ,  למודיעין וליחסים בינלאומיים יובל שטייניץ נשא גם הוא דברים ,  שבמסגרתם התייחס לאיראן . " נתניהו הוא צ'רצ'יל של זמננו בכל הנוגע לאיום האיראני ",  אמר . " אנשים סירבו להקשיב לצ'רצ'יל וחלקם טענו שחשוב לעסוק בסכנות הכלכליות .  חוסר ההקשבה הביא למותם של מיליונים .  אז זו הייתה אירופה ,  היום זו איראן ".  
נוסף על אולמרט ושטייניץ ,  בכנס שאורכו יומיים משתתפים גם ראש המוסד לשעבר מאיר דגן ,  היועץ לביטחון לאומי לשעבר עוזי ארד ,  ראש אמ"ן לשעבר ,  אלוף  ( במיל' )  עמוס ידלין ושגריר ישראל בארצות הברית מייקל אורן .  בכנס ישתתף גם הרמטכ"ל לשעבר ,  רב-אלוף  ( במיל' )  גבי אשכנזי .  כמו כן ,  באירוע יוענק אות הוקרה לרונה רמון ,  אלמנתו של האסטרונאוט הישראלי הראשון אילן רמון ומייסדת קרן רמון .  
 
לקריאה נוספת:אולמרט מתכוון להתמודד : " בפעם הבאה יהיה יותר קל"ראש אמ"ן לשעבר : " איראן חצתה את הקו האדום של נתניהו"פרס להייגל :  רק דיפלומטיה מול איראן - לא אופציה 

אולמרט :  לאורך השנים הגזמנו עם ההערכה על התקדמות איראן
ראש הממשלה לשעבר אמר בכנס בניו יורק כי  " איראן לא נמצאת היכן שנתניהו טען ".  הוא בירך על הצטרפות לפיד ובנט לממשלה .  מאיר דגן : " הנשק הכימי בסוריה  החלטה של דרג מקומי "
 
