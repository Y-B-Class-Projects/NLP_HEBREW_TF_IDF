רוח הזמן :  הטחנה של מונטיפיורי נחנכה מחדש
בנאום שנשא בטקס חנוכת הטחנה המשופצת במשכנות שאננים ,  אמר ראש הממשלה נתניהו : " השאיפה העמוקה לחזור לארצנו התאפשרה רק בזכות הציונות הנוצרית והתמיכה האירופית "
 ראש הממשלה בנימין נתניהו חנך היום  ( שלישי )  מחדש את טחנת הרוח של משה מונטיפיורי במשכנות שאננים ,  וניצל את ההזדמנות לחזור 150 שנה אחורה לימי מונטיפיורי ורוטשילד ,  ולהודות לנדבנים היהודים וכן לנוצרים הציונים שתמכו והניעו את השיבה היהודית לארץ ישראל . " אני לא מאמין שהמדינה היהודית והציונות היו אפשריים בלי הנצרות הציונית ובלי פילנתרופים יהודים ",  אמר נתניהו בטקס חנוכת האתר ,  ששופץ בין היתר בזכות תרומה גדולה מנוצרים הולנדים אוהבי ישראל ,  וכחלק מתכנית המורשת של משרד ראש הממשלה . " תמיד היתה לנו שאיפה עמוקה לחזור לארצנו ,  אך זה התאפשר בזכות הציונות הנוצרית והתמיכה האירופית ",  הוסיף נתניהו .  המרכיב השני להצלחת הציונות ,  ציין עוד ראש הממשלה ,  המוכר כבעל קשרים ענפים עם הנצרות האוונגליסטית ועם יהדות ארצות הברית ,  היה  " פילנתרופים יהודים שנכנסו ברגעים קריטיים ,  כשהיישוב הרופף והחלש עמד על חודו של חוט תיל ".  
נתניהו דיבר בטקס חנוכת הטחנה במשכנות שאננים בנוכחות ראש עיריית ירושלים ניר ברקת ,  שר התיירות סטס מיסז'ניקוב והרב הראשי לישראל יונה מצגר .  טחנת הרוח שהקים הנדבן היהודי משה מונטיפיורי היתה המבנה הראשון שהוקם בשכונת משכנות שאננים - השכונה היהודית הראשונה שנוסדה מחוץ חומות העיר העתיקה בירושלים ,  ב-1858 .  מונטיפיורי ,  אשר נחשב לאחד מבוני היישוב היהודי בארץ ישראל ובירושלים בעיקר ,  ושהונצח בחמש שכונות בבירה ,  ביקש לספק באמצעות הטחנה תעסוקה ופרנסה לתושבי השכונה ,  וכן לספק קמח במחיר זול ליהודים בעיר .  
בפועל פעלה הטחנה במשך כ-20 שנה בלבד .  במלחמת העצמאות ספגה הטחנה פגיעה קשה מהפגזות הבריטים ,  ולאחר איחוד ירושלים נעשו לא מעט סבבים של שיפוצים ושחזורים במבנה ,  והאתר הפך לאתר תיירות פופולרי ,  בין היתר בשל שחזור כרכרת העץ שבה נסע מונטיפיורי בביקוריו הרבים בארץ ישראל .  
השנה חזרו כנפי הטחנה לנוע ,  בעקבות יוזמה של הקרן לירושלים ,  שחיברה את תכנית מורשת במשרד ראש הממשלה ועיריית ירושלים עם כספי תרומות מנוצרים אוהבי ישראל בהולנד ,  וגייסה תקציב של מיליונים לשחזור הטחנה .  במבצע הנדסי מורכב ,  בסיוע אנשי מקצוע הולנדים ,  נבנו מחדש כיפת וכנפי הטחנה - שאף צפויה לשוב ולטחון חיטה באמצעות מנגנון חשמלי משוכלל שיסייע לכוח הרוח .
 לדברי מנהל תכנית מורשת במשרד ראש הממשלה ,  ראובן פינסקי , " לא רצינו עוד מרכז מבקרים או גן משחקים ,  אלא שחזור אותנטי אחד לאחד של היציאה מחומות העיר העתיקה .  זה 'לנדמרק' אדיר בירושלים ,  ואין אחד שלא רואה אותו מכל מקטע היסטורי בעיר .  זה גם אנדרטה וסיפור מורשת ,  אבל ברגע שהטחנה תעבוד ותטחן קמח ותלמידים יבואו ויראו שזה עובד ,  אז החינוך לערכים יקבל מכפלה גדולה ".  
לקריאה נוספתמה כתבה המורה על התלמיד בנימין נתניהו בכיתה ו' ? נתניהו : " נקווה שפינוי מגרון יתבצע בנועם הליכות"נתניהו : " אירן ממשיכה בהתקדמות מואצת להשגת גרעין "
 לפניות לכתבת :  tal_sh@walla.net.il 

רוח הזמן :  הטחנה של מונטיפיורי נחנכה מחדש
בנאום שנשא בטקס חנוכת הטחנה המשופצת במשכנות שאננים ,  אמר ראש הממשלה נתניהו : " השאיפה העמוקה לחזור לארצנו התאפשרה רק בזכות הציונות הנוצרית והתמיכה האירופית "
 
