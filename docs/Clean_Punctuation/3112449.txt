יועצת התקשורת אודליה כרמון :  המדינה כשלה בטיפול בהטרדות מיניות
כרמון ,  שהייתה אחת המתלוננות נגד הנשיא לשעבר קצב ,  אמרה ב"שבתרבות "  בבאר שבע כי גל החשיפות האחרון של טענות להטרדה מינית מצד אישי ציבור  " מעיד על רמת התסכול "  מגישת המדינה לנושא . " הכאוס והבלגן יצרו תחושה של רולטה רוסית "
 יועצת התקשורת אודליה כרמון אמרה היום  ( שבת )  באירוע שבתרבות בבאר שבע כי המדינה כשלה בהתמודדות עם הטרדות מיניות וכי הדבר גרם ל"פרץ של תסכול נוראי "  אצל נשים .  כרמון ,  שנודעה בעבר כא' ממשרד התחבורה בפרשת הנשיא לשעבר משה קצב ,  הוסיפה כי יש לה  " רגשות מאוד מעורבים "  לגבי החשיפות האחרונות כלפי אישי ציבור מצד נשים שטענו כי הוטרדו מצדם .  
לדבריה , " עצם זה שהנושא עולה לסדר היום מעיד איזו רמת תסכול הנשים צברו ,  בגלל שהנושא לא טופל כמו שצריך ברמת קבלת החלטות במדינה .  זה משהו שלא הובא לדיון אצל ראש הממשלה ,  הוא מעולם לא הביע אמירה ערכית בנושא זה .  כך גם שר החינוך שהיה צריך להכניס את זה למערכת החינוך ,  וגם שרת המשפטים והשר לביטחון פנים ".  אולם ,  כרמון טענה כי  " לזכותו של נתניהו יאמר שהוא מאוד הגון ומעולם אין לחשוד פה בדבר הזה ,  של הטרדות מיניות ,  אני מאמינה באמת שהוא לא ידע מה נתן אשל עשה  ( ראש הסגל לשעבר בלשכת ראש הממשלה שפרש בגין טענות כי צילם עובדות בלשכה מבלי שידעו ,  י"י )  ".  
כרמון הוסיפה כי היא אינה שלמה עם ההתרחשויות האחרונות בתחום זה וכי אינה אוהבת את המצב . " יש לי תחושה שהכאוס והבלגן הזה יצר מצב של רולטה רוסית ",  הוסיפה . " אין פה משפט והליך תקין שצריך להתקיים ,  אתה יכול להיות איש תקשורת או איש ציבור ידוע ,  אתה יכול לקום מחר בבוקר ויורים בך באמצע כיכר העיר ,  ואין לך מה לעשות ,  יש לי תחושה של זילות ומיאוס בציבור .  יחד עם זה אני מבינה שזה הקיצון השני ,  שמישהו לא מטפל בצורה טובה ,  יש גל שיוצר את הצונאמי הזה ,  באופן אישי לי קשה עם זה .  אני משערת שזה יתחיל להתאזן ".  יחד עם זאת אמרה כרמון כי היה לה  " קל יותר "  עם חשיפות על אודות הטרדות שאירעו בשנים האחרונות ,  ולא על מקרים מלפני שנים רבות .
 עוד אמרה כרמון כי סלחה למשה קצב וכי הרגישה ש"הצדק בא על כנו ".  לדבריה ראתה חשיבות בכך שבהכרעת הדין אמרו השופטים כי קצב היה  " שקרן פתולוגי "  וכי לא התעניינה בחומרת עונש המאסר שקיבל . " אני לא חיה אותו ,  הוא לא שלח לי מסרים לאחר מכן ",  הוסיפה . " אני לא זקוקה לסליחתו ,  מדובר באדם שחי בהכחשה ולא מוכן לקבל אחריות על מעשיו ,  הוא שילם את חובו לחברה ,  דייני ".  
כרמון ,  שהייתה בעברה יועצת קשרי החוץ של ראש הממשלה בנימין נתניהו ,  בימיו כיו"ר האופוזיציה ,  התייחסה גם לפרשות 1000 ו-2000 שבהן נחקר נתניהו לפרשות הנוספות שנקשרו בשמו בעת האחרונה ואמרה כי  " בפרמטרים שלי ,  נתניהו מושחת ".  לדבריה , " אנחנו רואים ,  אנחנו עדים .  עו"ד וינרוט אמר את דעתו .  מדובר בראש ממשלה רהוט וכריזמטי ,  גאון פוליטי ,  אחד האנשים האינטליגנטיים שפגשתי ".  כרמון הוסיפה כי  " אין לה ספק "  בכך שהעיתונאי יגאל סרנה דיבר אמת כשפרסם בפוסט בפייסבוק על תקרית שבה אשת ראש הממשלה שרה נתניהו הורתה לו לצאת מהרכב במהלך נסיעה משותפת בכביש 1 עם שיירת מאבטחים  על אף שסרנה הפסיד בתביעת לשון הרע שהגישו בני הזוג נתניהו בגין הפרסום . " אם המאבטחים היו יכולים לדבר ,  הם היו אומרים שיגאל סרנה דיבר אמת ,  אין לי ספק ",  אמרה כרמון .
 היא הוסיפה כי נתניהו  " מאוד אוהב בעלי הון ",  וכן  " את החיים הטובים ",  אך כי הוא מוקף ב"חבורה של שקרנים וחנפנים "  - ובראשם שרי הממשלה שעבדו בעבר בסביבתו הקרובה ,  בהם נפתלי בנט ,  אופיר אקוניס ואביגדור ליברמן .  לדבריה , " כל מי שנמצא שם מכיר את ההתנהלות שם וכולם מתכופפים ומתרפסים בפני הכוח ".  בתשובה לשאלה על אודות מידת הדומיננטיות של שרה נתניהו בנעשה בסביבתו של ראש הממשלה השיבה כרמון כי  " כל סדר היום עובר לרשותה ,  כלומר מי שלא מוצא חן בעיניה הפגישה יורדת מסדר היום .  אין מינוי שלא עובר דרכה .  נחמדים אליה ,  משתחווים ,  ומקבלים תפקיד ".  כרמון הוסיפה עוד כי היא  " מאמינה במאה אחוזים "  לשירה רבן ,  העובדת לשעבר במעון ראש הממשלה שהגישה תביעה נגד שרה נתניהו בגין העסקה פוגענית .  

יועצת התקשורת אודליה כרמון :  המדינה כשלה בטיפול בהטרדות מיניות
כרמון ,  שהייתה אחת המתלוננות נגד הנשיא לשעבר קצב ,  אמרה ב"שבתרבות "  בבאר שבע כי גל החשיפות האחרון של טענות להטרדה מינית מצד אישי ציבור  " מעיד על רמת התסכול "  מגישת המדינה לנושא . " הכאוס והבלגן יצרו תחושה של רולטה רוסית "
 
