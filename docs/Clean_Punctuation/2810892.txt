ארה"ב לא תטיל וטו באו"ם ?  כך זה ישפיע על ישראל
ראש הממשלה ושר החוץ האמריקני דנים כיצד למנוע החלטה חד-צדדית באו"ם .  ישראל מעדיפה שארה"ב תטיל וטו על כל יוזמה שהיא ,  אך האמריקנים מעדיפים לקדם יוזמה מרוככת עם אירופה
ראש הממשלה בנימין נתניהו נחת הבוקר  ( שני )  באיטליה וייפגש בשעות הצהריים עם שר החוץ האמריקני ג'ון קרי .  בפתח פגישתם של השניים הייתה אמורה להתקיים הצהרה משותפת לעיתונות ,  אולם האמריקנים החליטו לבטל אותה ,  ככל הנראה מחשש לעימות פומבי בין שני האישים .  ביטול ההצהרה המשותפת מצביע על המתיחות סביב הפגישה .  
הפעם האחרונה שבה האמריקנים ביטלו הודעה משותפת לעיתונות בפתח פגישה מסוג זה הייתה בנובמבר 2013 ,  אז נפגשו נתניהו וקרי בנתב"ג כדי לדון בהסכם הגרעין בין איראן למעצמות .  אותה פגישה הייתה אחת הקשות והמתוחות ביותר בין השניים ,  וצפוי שגם הפגישה היום ברומא לא תהיה קלה .  לישראל ולארה"ב מטרה משותפת - למנוע ממועצת הביטחון של האו"ם לאשר את ההצעה הפלסטינית להקמת מדינה בגבולות 1967 בתוך שנתיים - אולם הן מתקשות להסכים על הדרך לעשות זאת .
 עוד ידיעות בוואלה !  חדשותמכרזים תפורים ובחישה מבחוץ :  החשדות בעיריית רמת גןחצי יממה למצור בסידני :  החטופים מוחזקים בחשיכההתכנית :  מחבלת מחופשת להרה תתאבד בתל אביב
בשעה שישראל דורשת מארה"ב להטיל וטו על כל הצעה מסוג זה ,  האמריקנים חוששים שהטלת וטו על ההצעה הפלסטינית תפגע ביחסים בין ארה"ב למדינות ערב ,  שתומכות במהלך הפלסטיני .  ארה"ב זקוקה בעת הזו לתמיכת המדינות הללו לצורך המאבק בארגון הטרור  " המדינה האיסלאמית "   ( דאעש )  .  כדי להימנע ממשבר ביחסים עם המדינות הללו ,  האמריקנים שוקלים לקדם הצעת החלטה חלופית להצעה הפלסטינית ,  שגם בה יוזכרו גבולות 1967 ,  אך הניסוח הכללי שלה יהיה נוח יותר לישראל .  
נתניהו ,  מצדו ,  מסרב להתרשם מההצעה החלופית שארה"ב מגבשת יחד עם מדינות אירופה .  אף שההצעה הזו כוללת סעיפים החשובים לישראל כגון חילופי שטחים ,  סידורי ביטחון והכרה בזהותה היהודית של ישראל ,  נתניהו מתנגד לכל הצעת החלטה שכוללת בתוכה את גבולות 1967 .  הוא ינסה לשכנע את האמריקנים לדחות את הדיון בנושא עד לאחר הבחירות בישראל ,  אולם הפלסטינים מאיימים כי אם זו ההחלטה שתקבל וושינגטון ,  הם יפנו בכל זאת למועצת הביטחון ,  ולאחר שייתקלו בווטו האמריקני ,  יפנו לבית הדין הבינלאומי בהאג .  
התסבוכת הדיפלומטית הזו רחוקה מפיתרון ,  אולם בתום פגישתו עם נתניהו צפוי שר החוץ קרי להמשיך לפגישות עם שרי החוץ של אירופה וכמה ממדינות ערב ,  בניסיון להגיע לפשרה שתוסכם על כל הצדדים .  הסיכוי לכך כרגע נראה נמוך .  לפחות אחד מהצדדים יהיה לא מרוצה בסופו של יום ,  אך עדיין לא ברור במי מדובר .  
לפניות לכתב אמיר תיבון :  amir.tibon@walla.co.il 

ארה"ב לא תטיל וטו באו"ם ?  כך זה ישפיע על ישראל
ראש הממשלה ושר החוץ האמריקני דנים כיצד למנוע החלטה חד-צדדית באו"ם .  ישראל מעדיפה שארה"ב תטיל וטו על כל יוזמה שהיא ,  אך האמריקנים מעדיפים לקדם יוזמה מרוככת עם אירופה

