רה"מ : " דו"ח גולדסטון יפיל מעמד האו"ם "
 ראש הממשלה נתניהו תקף במפגש עם שגרירי אסיה והפסיפיק בישראל לדו"ח השופט גולדסטון . " מי שתומך בדו"ח גולדסטון ,  מתנגד לשלום ".  לדבריו ,  יש תמיכה בינלאומית להשאירו במועצת זכויות האדם בז'נבה
ראש הממשלה בנימין נתניהו ,  שב ותקף היום  ( רביעי )  את דו"ח גולדסטון ",  שחקר את אירועי מבצע  " עופרת יצוקה ",  ואת המועצה לזכויות אדם של האו"ם .  על רקע כינוס המועצה בז'נבה ,  אמר ראש הממשלה במהלך ארוחת צהריים עם שגרירי אסיה והפסיפיק בישראל כי  " דו"ח גולדסטון יגרום לנפילה גדולה במעמד האו"ם ויגרום לו להיות בלתי רלבנטי .  יש סביב הדו"ח פעילות שמעודדת טרור ". 
עוד אמר נתניהו לגבי הדו"ח כי  " מי שתומך בדו"ח גולדסטון ,  מתנגד לשלום .  אין אף מדינה ואף ציבור ,  בטח לא הציבור בישראל ,  שיסכימו לקחת סיכונים למען השלום ,  אם ישללו מהם את הזכות להגן על עצמם .  עזבנו את עזה באמונה ,  לפחות של חלקנו ,  שלא יירו טילים .  אחרים אמרו שגם אם יירו טילים ,  לישראל תהיה הזכות להגן על עצמה .  הדו"ח הזה מונע את זכות ההגנה העצמית ". 
נתניהו הזהיר כי  " אם הדו"ח ימשיך מז'נבה לבית הדין הבינלאומי בהאג ,  הוא יעצור את תהליך השלום ,  משום שישראל לא תיקח סיכונים אם ימנעו ממנה להגן על עצמה .  לכן עליכם לבלום את דוח גולדסטון עכשיו .  יש תמיכה בינלאומית להשאיר את הדוח בז'נבה ואני מבקש להעביר את המסר לממשלותיכם ". 
בנוגע לכינוס המועצה לזכויות אדם של האו"ם אמר נתניהו כי  " מה שקורה בז'נבה יכול להיות אסון לשלום ולמאבק בטרור .  העיקרון של זכות תגובה לגיטימית נגד הטרור מרוסק על ידי גוף ששייך לאו"ם .  המשמעות היא שכולנו עלולים להיות משותקים במלחמתנו בטרור .  זו מכה איומה לאו"ם .  יש שוב סכנה שהאו"ם יחזור לימים האפלים שבהם התקבלה החלטה על השוואה בין הציונות לגזענות .  זה מתחיל בישראל ועלול להסתיים במדינות נוספות .  זכרו שהזהרתי מפני תופעה זו ". 
לשכת שר הביטחון אהוד ברק הכחישה הבוקר את הפרסומים לפיהם בכוונתו להמליץ לממשלה על הקמת ועדה ישראלית לבדיקת טענות דו"ח גולדסטון .  מלשכת שר הביטחון נמסר ,  כי  " אהוד ברק לא הציע מעולם להקים ועדת בדיקה לבחינת טענות דו"ח גולדסטון .  השר ברק מתנגד לכל בדיקה כזאת .  שר הביטחון ,  אהוד ברק ,  סומך על בדיקות צה"ל ומתנגד באופן עקבי ,  גם בפרשות קודמות ,  לכל חקירה חיצונית במקום חקירות צה"ל "
 
רה"מ : " דו"ח גולדסטון יפיל מעמד האו"ם "
 ראש הממשלה נתניהו תקף במפגש עם שגרירי אסיה והפסיפיק בישראל לדו"ח השופט גולדסטון . " מי שתומך בדו"ח גולדסטון ,  מתנגד לשלום ".  לדבריו ,  יש תמיכה בינלאומית להשאירו במועצת זכויות האדם בז'נבה

