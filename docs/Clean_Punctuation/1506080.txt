לבני :  לחדש המו"מ המדיני ולקבל הכרעות
לדברי יו"ר האופוזיציה ,  הקמת מדינה פלסטינית היא אינטרס ישראלי .  על המתיחות עם ארה"ב : " הממשל החדש הוא לא איום על ישראל "
 יו"ר האופוזיציה ציפי לבני קראה היום  ( שישי )  לראש הממשלה בנימין נתניהו לחדש את המו"מ עם הרשות הפלסטינית .  במפגש של האוניברסיטה הפתוחה בבית ציוני אמריקה בתל אביב אמרה לבני ,  כי  " תהליך אנאפוליס הופסק בשל התהליכים הפוליטיים בישראל ויש להמשיך אותו .  לא רק להיכנס פיזית לחדר המשא ומתן .  מי שנכנס לחדר צריך להיות מובל פנימית ,  לא בגלל לחצים ובגלל שצריך להגיד כמה מילים כטובה ,  מי שנכנס למשא ומתן צריך להגיע לתובנה שהגיע זמן ההכרעה .  ששתי מדינות לאום זה אינטרס ישראלי מהמעלה הראשונה ,  שהזמן אינו משרת אותנו .  והכרעה כזאת ,  אם נגיע אליה ,  אין לי ספק שתיתמך על ידי הציבור הישראלי ". 
לבני גם התייחסה בדבריה למפת הדרכים ולתכנית ההתנתקות . " מפת הדרכים ",  אמרה , " היה מסמך שהוא תוצאה של רצון העולם לייצר פתרון בזמן האינתיפאדה .  מסמך שהונח על שולחנה של ישראל ושהיא לא יזמה .  קיבלנו את המסמך עם הסתייגויות ,  אבל זו דוגמה ליצירה משותפת של האמריקאים עם הקוורטט ולא משהו שישראל יצרה בעצמה .  גם כאן היה מדובר על תהליך  כמו מלחמה בטרור מצד הפלסטינים ,  וישראל מצדה שהיתה צריכה להקפיא את ההתנחלויות .  בשלב השני מדינה פלסטינית כאופציה ורק אחרי כל זה וכל השינויים בשטח  נכנסים למשא ומתן .  התוצאה היתה שלמעשה לא קרה דבר .  כל צעד האשים את השני באי קיום החלק שלו .
 לדבריה , " יכולנו להימצא בשלב הראשון של מפת הדרכים לנצח .  אריאל שרון החליט ,  ואני הייתי שותפה להחלטה הזאת ,  שקיפאון אינו משרת אותנו והוחלט על ההתנתקות ,  מכיוון שהיה ברור שבכל הסדר עתידי עזה לא תישאר בשליטת ישראל .  כמובן בכפוף לדרישות ביטחוניות וחופש פעולה מול הטרור .  הייתי מאלה שתמכו בפעולה בכוח במבצע עופרת יצוקה ". 
באשר לממשל אובמה אמרה לבני ,  כי  " ממשל אמריקאי חדש הוא לא איום על ישראל .  אם נתנהל נכון ,  תוך שמירה על האינטרסים של ישראל ,  אין מישהו בעולם שרוצה שהמדינה הפלסטינית תהיה מדינת טרור ,  מדינה נחשלת או מדינה איסלמית קיצונית .  אפשר לגייס את העולם לאינטרסים הבסיסיים של ישראל .  לדוגמה ,  אחרי שחמאס עלה לשלטון ,  ניהלנו אסטרטגיה דואלית .  בעוד אנחנו מדברים עם הגורמים הפרגמטיים ,  ביקשנו מהעולם ,  כדי לחזק את אותה קבוצה ,  להחרים ולא להעניק לגיטימציה לחמאס בעזה .  שלוש שנים ,  כאשר ישראל ניהלה תהליך ,  חמאס אכן לא קיבל לגיטימציה ואף אחד לא חשב שישראל צריכה לקיים איתו דיאלוג ,  מה שלא היה קורה אם לא היינו מנהלים משא ומתן ". 
יו"ר האופוזיציה אף דיברה במפגש על האיום האירני . " במקביל להתחזקות הקיצוניים ",  הצהירה , " נוצר כאן מחנה כמעט בלתי נתפס .  מדינות ערביות ומוסלמיות שנמצאות בהגדרה במחנה של ישראל .  פתאום האויב ישראל הוחלף באירן .  פתאום מזכירת המדינה האמריקאית שומעת על האיום האיראי יותר בערבית מאשר בעברית .  אז בואו ניקח את אותם גורמים מתונים ,  למרות שאינם חזקים  נגיע איתם להסכמות ונגייס את העולם כולו ". 

לבני :  לחדש המו"מ המדיני ולקבל הכרעות
לדברי יו"ר האופוזיציה ,  הקמת מדינה פלסטינית היא אינטרס ישראלי .  על המתיחות עם ארה"ב : " הממשל החדש הוא לא איום על ישראל "
 
