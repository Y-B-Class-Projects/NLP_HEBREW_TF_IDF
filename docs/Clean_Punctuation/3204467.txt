נתניהו :  ההמלצות הזויות והעיתוי לא מפתיע - זה משחק מכור מראש
בנאום תקיף וחריף במיוחד של ראש הממשלה בכפר המכביה התייחס באריכות להמלצות המשטרה נגדו ונגד רעייתו בתיק 4000 . " תזמנו את ההמלצות ההזויות ליום האחרון של אלשיך ",  האשים . " למפכ"ל הבא תהיה עבודת שיקום גדולה .  משהו פה לא בסדר וכולם מרגישים את זה "
 -נתניהו בנאומו : " מסע הציד נגדנו נמשך בעיתוי שקוף וקטנוני "- מתקפה נגד אלשיך : " למפכ"ל הבא תהיה עבודה שיקום גדולה "- על המלצות המשטרה : " אין להן שום תוקף חוקי "- על הטענות לשוחד : " קיבלתי סיקור איום ונורא בוואלה ,  אתר שמאלני "  
אחרי פרסום המלצות המשטרה בתיק 4000 להעמיד אותו לדין בגין שוחד ,  ראש הממשלה בנימין נתניהו נשא הערב  ( ראשון )  נאום תקיף במיוחד שבו טען כי  " זה משחק מכור מראש "  ולכן  " ההמלצה לא מפתיעה והעיתוי לא מפתיע ".  נתניהו ,  שנאם בהדלקת נר לפעילי ליכוד בכפר המכביה ,  אמר כי  " בסוף האור תמיד מנצח את החושך "  וביקר את עיתוי פרסום ההמלצות נגדו : " חנוכה זה אמנם לא של נסים ,  אבל אני חייב לשאול אתכם ,  איך ידעו לתזמן את פרסום ההמלצות ההזויות בדיוק ביום האחרון של המפכ"ל ?  ".  
נתניהו התלוצץ כי מדובר ב"נס חנוכה אמיתי "  וטען כי  " מסע הציד נגדנו נמשך בעיתוי שקוף וקטנוני ובתהליך נגוע מראשיתו .  לא הופתעתי מההמלצות שפורסמו ולא הופתעתי שהן פורסמו היום .  הרי עוד לפני תחילת החקירה קבעו והדליפו שאלה יהיו ההמלצות .  אז מה חדש ?  ".  הוא התייחס לטענות שהופנו נגדו ,  על כך שהוא פעל נגד חוקרי המשטרה ,  וכינה אותן  " מטורללות "  ו"הזויות ". 
עוד בוואלה !  NEWS:נתניהו :  ההמלצות לא מפתיעות ,  וגם לא העיתוי השקוף של פרסומןאקדח מעשן או הר של ראיות נסיבתיות :  הדילמה של הפרקליטות בתיק 4000הטבה לאלוביץ' במיליארד שקל | פרטים חדשים מחקירת תיק 4000 
בנאומו יצא ראש הממשלה גם נגד  " עשרות שרים וחברי כנסת ועד המפתח יאיר לפיד שנפגש בסתר עשרות פעמים עם נוני מוזס כדי להעביר את החוק שהיה סוגר את ישראל היום ,  חוק שאלמלא ההתנגדות העזה שלי היה עובר בכנסת ומכניס הון עתק לכיסוי של נוני מוזס ".  לדברי נתניהו , " איזה סיקור אוהד ומלטף הם קיבלו ,  אותם שרים וח"כים .  ואותי שקברתי את החוק אותי חוקרים ?  זה לא תקין בדמוקרטיה שהמשטרה תחקור יחסי עיתונאים ופוליטיקאים ,  אבל אם חוקרים ,  שיחקרו את כולם ". 
נתניהו הכריז כי  " זה הזמן לומר את האמת "  ואמר שאזרחי ישראל יודעים ש"הוציאו לפחות עשרות מיליונים על חקירות סרק אבל סיקור אוהד לעשרות ח"כים תמורת חקיקה בכנסת - את זה לא חקרו .  לא ביבי - לא חוקרים ".  הוא השתלח במפכ"ל המשטרה היוצא רוני אלשיך ואמר : " אינני יודע מי יהיה המפכ"ל הבא אבל אני יודע דבר אחד - תהיה לו עבודת שיקום גדולה מאוד ".  
ראש הממשלה הוסיף כי  " משהו פה לא בסדר וכולם מרגישים את זה "  וכי  " ישראל היא מדינת חוק ובמדינת חוק להמלצות המשטרה אין שום תוקף חוקי ".  לטענתו , " אינספור המלצות של המשטרה נדחו אינספור פעמים על ידי הגורמים המוסמכים .  רק לפני מספר שבועות נדחתה שורה של המלצות נגד ראשי ערים .  זה נגמר באפס .  ההמלצות נדחו בזו אחר זו .  הם הסתיימו בלא כלום .  וגם כאן אתם יודעים איך זה יסתיים .  לא יהיה כלום כי אין כלום ולא היה כלום ". 
בנוסף לכך ,  הוא יצא נגד הטענה שפעל להחלטות רגולטריות שמיטיבות עם  " בזק "  ותהה מה קיבל ממנו בעל השליטה לשעבר בחברה שאול אלוביץ' : " לא רק שהוא לא קיבל דבר ,  בתקופתו הוא ובזק רק הפסידו .  כי בתקופת הנהגתו העברנו והנהגנו את רפורמת השוק הסיטונאי שהורידה את מחירי האינטרנט למשקי הבית ופגעה קשות באלוביץ' ובזק .  בזק לא קיבלה דבר היא רק הפסידה ". 
עוד הוסיף כי הוא קיבל  " סיקור איום ונורא בוואלה "  והאשים כי מדובר ב"אתר שמאלני שנתן ונותן לי סיקור שלילי במשך שנים .  כולם יודעים את זה .  בייחוד נתן סיקור עוין ערב הבחירות .  זה הזוי .  זאת עסקה חסרת תקדים בתולדות העסקים .  אף אחד לא נותן כלום ואף אחד לא מקבל כלום ".  
מוקדם יותר היום המשטרה המליצה להעמיד לדין את נתניהו בגין עבירות שוחד ועבירות נוספות .  המלצות דומות פורסמו גם בנוגע לרעייתו שרה לנתניהו ,  וכן לשאול אלוביץ' ,  מחזיק השליטה לשעבר בקבוצת בזק ובאתר וואלה !  NEWS ,  ולרעייתו איריס .  מלבד בני הזוג נתניהו ואלוביץ' ,  המשטרה המליצה להעמיד לדין את מנכ"לית בזק לשעבר סטלה הנדלר ,  ואנשי עסקים נוספים .  נגד בנו של ראש הממשלה יאיר נתניהו ,  לא התגבשה תשתית ראייתית לביצוע עבירות .
 במרכזו של תיק 4000 עומד חשד לעבירות שוחד ,  מרמה והפרת אמונים שבוצעו לכאורה על ידי ראש הממשלה נתניהו ועל ידי אלוביץ' .  לטענת המשטרה ,  החשד המרכזי שעמד בלב החקירה היה שראש הממשלה לקח לכאורה שוחד ופעל תוך ניגוד עניינים ,  בכך שהתערב ופעל בהחלטות רגולטוריות המטיבות עם שאול אלוביץ' ועם קבוצת בזק .  במקביל עלה חשד שנתניהו דרש במישרין ובעקיפין ,  להתערב בתכני וואלה !  NEWS באופן שיטיב עמו .  
לפני נאומו של ראש הממשלה ,  דיבר יו"ר הקואליציה דוד אמסלם ואמר כי  " רוב העם עצוב היום בגלל מה שקורה .  שלטון מחליפים בקלפי ולא באמצעות משטרת ישראל ".  בפנייה לנתניהו אמר : " אני גאה ברוח שאתה משרה עלינו ואני רוצה לחזק אותך ואת בני ביתך ובעשורים הבאים תמשיך להנהיג אותנו ". 
במהלך היום שרים ממפלגת השלטון הביעו את תמיכתם בנתניהו ,  בהם השרים ישראל כץ ,  שאמר כי הוא מחזק את ראש הממשלה ,  והשרה מירי רגב ,  שתקפה את אלשיך על כך שהוא  " ממשיך לעשות הכול כדי שטריקת הדלת ביציאתו מהתפקיד תהיה חזקה ככל שניתן ".  גם השרה גילה גמליאל ,  שהשתתפה הערב עם נתניהו בטקס להענקת עיטור למאבק בסחר בבני אדם שהתקיים בבית הנשיא ,  הביעה תמיכה בראש הממשלה ופנתה אליו בנאומה : " אנחנו מכירים קצת יותר מעשרים שנה ,  ואני יודעת שאתה תמיד ,  אבל תמיד פועל מתוך שיקולים ענייניים לטובת מדינת ישראל והטובה של המדינה הזאת זה הדבר היחידי שמנחה אותך .  ערב חג החנוכה ,  אין לי ספק שהאור יגבר על החושך ".  
באופוזיציה תקפו את נאומו של נתניהו .  יו"ר המחנה הציוני אבי גבאי כינה את הנאום  " בכייני "  וטען כי מדובר ב"עוד דוגמה מצערת עד כמה הוא מנותק מהאמת ,  שישראל רוצה שינוי ועייפה מראש ממשלה שעסוק מבוקר עד ערב בחקירות פליליות ובהתקפות על רשויות החוק שמונו על ידו ".  
יו"ר האופוזיציה ציפי לבני כינתה את הנאום  " מופע השתלחות מזעזע "  ואמרה כי  " כשראש ממשלת ישראל משקר שמשטרת ישראל תופרת תיקים ,  זה יהיה גם כתב ההגנה של ראש ארגון הפשע הבא ".  היא אמרה כי  " ישראל היא לא מדינה מושחתת אבל נתניהו משחית את ישראל .  מבקש למוטט סדרי עולם ולהסיט אזרחים טובים נגד טובי אנשינו .  אמת היא שקר ושקר הוא אמת .  הכאוס טוב לנתניהו אבל ישראל חשובה ממנו .  על החשוד בקבלת שוחד להיאבק על חפותו בלי למשכן מדינה שלמה עבורה ".  
בנוסף אליהם ,  ח"כ שלי יחימוביץ' אמרה כי  " המופע הפרוע של נתניהו נגד המשטרה אינו שונה מכל דבר בלע שמשמיעים נחקרים במצבו שהמשטרה מוצאת נגדם תשתית ראייתית לעבירות חמורות ביותר .  אלא שבמקרה הזה החשוד מחסל בחוסר אחריות את מוסדות שלטון החוק כשעל הכוונת עכשיו ,  אחרי המשטרה ,  הפרקליטות ואחר כך בתי המשפט ".  עוד היא טענה על הביקורת נגד עיתוי פרסום ההמלצות כי  " ברור לכולם שההשתלחות הייתה זהה בכל עיתוי אחר ". 
יו"ר  " יש עתיד "  ח"כ יאיר לפיד אמר בתגובה לנאום כי נתניהו הוא  " ראש ממשלה לחוץ ומבוהל שעננת שחיתות כבדה מרחפת מעל ראשו ,  ראש ממשלה ששקוע עד צוואר במאבק משפטי בעבירות של שוחד ומרמה .  אין לו מנדט מוסרי וציבורי לקבוע דברים גורליים במדינת ישראל ".  לפיד הוסיף כי  " ראש ממשלה בישראל אינו יכול לתקוף את רשויות החוק בצורה כזו רק בגלל שהוא מבועת מההאשמות נגדו ". 
גם יו"ר מרצ ח"כ תמר זנדברג אמרה כי  " בראשות הממשלה עומד עבריין שאימץ התנהגות עבריינית ושפה של עולם תחתון "  וכי  " ניצחון האור על החושך יהיה כשביבי ילך הביתה ,  למדינת ישראל יש עבודת שיקום גדולה ". 
שר הביטחון לשעבר בוגי יעלון אמר כי נתניהו מתנהג  " כמו אחרון עבריינים "  בכך ש"הוא מאשים את המשטרה ,  משתלח בחוקריו וממשיך את מסע השיסוי וההסתה נגד המפכ"ל היוצא ".  יעלון הוסיף כי  " גם אם יתברר שאכן כל החשדות נגד נתניהו נכונים ,  כולם יחד מתגמדים בנזקם למדינת ישראל ,  לעומת אותו מסע שיסוי נגד שלטון החוק וגורמי האכיפה ,  שאותו מוביל נתניהו "  וטען כי  " האיש אינו ראוי ואינו כשיר עוד להנהגת המדינה ".  
כשעה לפני האירוע בכפר המכביה ,  פרסם נתניהו סרטון בפייסבוק לרגל הדלקת הנר הראשון של חנוכה ,  שבו פירט את הישגיו בתחום הכלכלה ,  יחסי החוץ והתשתיות ושיגר כמה רמיזות לחקירות המתנהלות נגדו .  בסרטון נראה נתניהו כשהוא משוחח עם אדם שעומד בתור למכירת סופגניות ואומר : " אני מצלצל אליהם כל הזמן ,  מבקש להזמין טייק אווי .  הם לא מאמינים לי וחושבים שאני עובד עליהם ,  והזמינו לי משטרה ".  האזרח שאיתו הוא משוחח אומר : " תיק 5000 ".  נתניהו משיב לו : " עזוב ..  .  מי סופר בכלל .  העיקר שיגיע התור שלנו ".  בהמשך מופיע על הצג מאחורי הקופה המספר  " 6000 ",  ונתניהו אומר : " תירגע ,  זה המספר שלך בתור ". 
 ( עדכון ראשון :  18:35 )  

נתניהו :  ההמלצות הזויות והעיתוי לא מפתיע - זה משחק מכור מראש
בנאום תקיף וחריף במיוחד של ראש הממשלה בכפר המכביה התייחס באריכות להמלצות המשטרה נגדו ונגד רעייתו בתיק 4000 . " תזמנו את ההמלצות ההזויות ליום האחרון של אלשיך ",  האשים . " למפכ"ל הבא תהיה עבודת שיקום גדולה .  משהו פה לא בסדר וכולם מרגישים את זה "
 
