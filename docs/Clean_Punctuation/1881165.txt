היועמ"ש : " אהיה אויב מר לכל ניסיון לפגוע בעצמאות העליון "
" אסור לפגוע בבית המשפט העליון ובמערכת המשפט .  לא יהיה כדבר הזה "  - כך אמר היועץ המשפטי לממשלה יהודה וינשטיין בהתייחסות ראשונה לשורת הצעות החוק המגבילות את בית המשפט 
" אני מבטיח לכם שכל אימת שייעשה ניסיון לפגוע בעצמאות העליון ,  ימצאו בי ,  היועץ המשפטי לממשלה ,  אויב מר ועיקש .  לא יהיה כדבר הזה "  - כך אמר היום  ( שלישי )  היועץ המשפטי לממשלה ,  יהודה וינשטיין ,  במהלך ההשתלמות השנתית של הפרקליטים בפרקליטות המדינה שנערכה באילת . 
" בית המשפט שלנו הוא בית משפט לתפארת ",  אמר וינשטיין , " שבמשך שנות דור עיצב עצמו כשומר אמיץ ונוקשה לשלטון החוק ולזכויות האזרח .  אסור לפגוע בבית המשפט העליון ובמערכת המשפט .  זו הדמוקרטיה שבה אנו רוצים לחיות .  בארץ אחרת ובשיטת משפט אחרת איננו חפצים להיות ".  וינשטיין התייחס להצעה לקיים שימוע לשופטים המועמדים לבית המשפט העליון ואמר : " כשהגיע הדבר לידיעתי ,  התקשרתי מיד לראש הממשלה ואמרתי לו שהצעת חוק כזו לא תעבור .  היא צריכה להיות מסולקת עכשיו ולאלתר .  אמרתי לו שאינני מוכן שעל שמי יופיע חוק כזה ,  וגם לא על שמו .  הוא השיב לי :  'מיניה וביה ,  אל תהיה מוטרד ,  החוק לא יופיע על שמך ולא על שמי ,  הוא יירד מיד מסדר היום הציבורי' וכך היה ". 
גם ראש הממשלה ,  בנימין נתניהו ,  נשא דברים בכנס ואמר כי  " אנחנו נגן על סמכויות בית המשפט ".  נתניהו הוסיף כי  " היה רעיון לשימוע לשופטים - נגנז .  יש שופטים בירושלים ותמיד יהיו ,  בטח במשמרת שלי .  העיקרון של הפרדת הרשויות ורשויות עצמאיות חייב להישאר ,  ואנחנו נשמור על זה מכל משמר ". 
פרקליט המדינה ,  משה לדור ,  אמר בכנס כי  " כולנו שומעים קולות ,  רעיונות והצעות שצריכים לגרום לכולנו להרים גבה ואמורים להדאיג את כולנו ".  גם שר המשפטים ,  יעקב נאמן ,  דיבר בכנס ואמר כי  " אני רואה בפרקליטות את סיירת המטכ"ל של אכיפת המשפט והצדק ". 
עוד באותו בנושא:נתניהו הורה לגנוז את ההצעה לערוך שימוע לשופטיםהממשלה תומכת :  ישונה הרכב הוועדה למינוי שופטים 

היועמ"ש : " אהיה אויב מר לכל ניסיון לפגוע בעצמאות העליון "
" אסור לפגוע בבית המשפט העליון ובמערכת המשפט .  לא יהיה כדבר הזה "  - כך אמר היועץ המשפטי לממשלה יהודה וינשטיין בהתייחסות ראשונה לשורת הצעות החוק המגבילות את בית המשפט

