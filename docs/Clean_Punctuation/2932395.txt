נתניהו ליועמ"ש :  לנקוט צעדים נגד הח"כים שנפגשו עם משפחות מחבלים
ראש הממשלה ביקש מאביחי מנדלבליט לבחון אילו צעדים ניתן לנקוט נגד הח"כים מבל"ד ,  שהודיעו כי מדובר ב"לחץ פוליטי פסול ".  גם יו"ר יש עתיד ,  יאיר לפיד ,  פנה בעניין ליועץ המשפטי : " עצם קיום המפגש קורא לרצח ישראלים "
 ראש הממשלה ,  בנימין נתניהו ,  שוחח אמש  ( שבת )  עם היועץ המשפטי לממשלה ,  אביחי מנדלבליט ,  בבקשה לבחון צעדים משפטיים שאותם ניתן לנקוט נגד חברי הכנסת מסיעת בל"ד שנפגשו עם משפחות מחבלים .  נתניהו הזכיר כי יגיש השבוע קובלנה אישית בנושא לוועדת האתיקה של הכנסת ,  לצד קובלנה זהה שתוגש מטעם יושב הכנסת ,  יולי אדלשטיין .  
חברי מפלגת בל"ד ברשימה המשותפת התייחסו לדבריו של ראש הממשלה ומסרו כי  " נתניהו מפעיל לחץ פוליטי פסול על היועץ המשפטי ועדיין מתייחס אליו כמזכיר ממשלתו .  הוא שכח שיש לו מעמד עצמאי והוא לא מקבל ממנו הוראות ".  לפי הודעת המפלגה , " המשך ההסתה של נתניהו נגד הח"כים הערבים היא נדבך נוסף בביסוס שלטונו המושתת על הפחדה וגזענות ,  בכדי להסיט את הדיון מהנושא המרכזי :  החזרת הגופות למשפחות לקבורתם ,  כמתחייב בכל אמת מידה מוסרית אנושית או דתית ". 
עוד בוואלה !  NEWS:בנו של פעיל שמאל שנרצח :  הח"כים הערבים עודדו מחבל שרצח מחנך לדו-קיוםשטייניץ :  ישראל לא יודעת על כל מנהרה שחמאס חופרהברית החדשה של הרצוג שעשויה לחזור אליו כבומרנג 
גם יושב ראש מפלגת יש עתיד ,  יאיר לפיד ,  פנה אמש במכתב למנדלבליט .  הוא דרש לפתוח בהליך להסרת חסינות חברי הכנסת ,  שיוביל בהמשך להגשת כתבי אישום בגין הסתה ותמיכה בטרור .  לדבריו ,  חברי הכנסת חנין זועבי ,  ג'מאל זחאלקה ובסאל גטאס מנצלים לרעה את חסינותם הפרלמנטרית  " עבור מפגן שנאה וחתרנות נגד מדינת ישראל ,  שמעודד רצח חפים מפשע ".  
לפיד הוסיף כי עצם קיום הפגישה קורא לאלימות נגד ישראלים .  הוא ציטט מהדיווחים השונים בתקשורת ,  שלפיהם חברי הכנסת עמדו במהלך הפגישה לשם קיום  " דקת דומייה לזכר השהידים "  וכן  " הצדיעו לעמידתן האיתנה של המשפחות נגד המתקפות על העם הפלסטיני ".  דברים אלו ,  לדבריו ,  עומדים בקנה אחד עם קביעתה של השופטת אסתר חיות לגבי חבר הכנסת לשעבר עזמי בשארה ,  שבה נכתב : " תמיכה במאבק מזוין של ארגון טרור נמצאת הרחק מעבר ל'קו האדום' אותו הציבה הדמוקרטיה הישראלית להגנה על עצם קיומה ".  
שלשום הגישו תלונה לוועדת האתיקה של הכנסת גם ח"כ קסניה סבטלובה  ( המחנה הציוני )  וח"כ אמיר אוחנה  ( הליכוד )  והסבירו : " לא מדובר בעניין של ימין או שמאל באשר למעשים נוראים כאלה הפוגעים בדמותה היהודית והדמוקרטית של מדינת ישראל ".  ח"כ אוחנה הוסיף כי  " אין עוד שאלה לגבי הצד בו בחרו זחאלקה ,  זועבי וגטאס - המשמשים כסייעני טרור בכנסת ישראל ". 
ביום שלישי נפגשו שלושת חברי הכנסת מהרשימה המשותפת עם אביו של בהא עליהן ,  שביצע את פיגוע הדקירה והירי בארמון הנציב בחודש אוקטובר האחרון ,  והביא למותם של שלושה בני אדם ,  ועם קרובי מחבלים נוספים ממזרח ירושלים .  בפגישה ,  שמיקומה לא נודע ,  סיפרו קרובי המחבלים על הסבל שבאובדן יקיריהם והדגישו את החשיבות שבהבאת גופותיהם לקבורה ,  וכן מחו על האופן שבו קרוביהם  " הוצאו להורג ".  חברי הכנסת מצדם הבטיחו כי יפעילו את כל הלחצים האפשריים על מנת להביא את הגופות לקבורה בהקדם האפשרי .
  ( עדכון ראשון :  18:52 )  

נתניהו ליועמ"ש :  לנקוט צעדים נגד הח"כים שנפגשו עם משפחות מחבלים
ראש הממשלה ביקש מאביחי מנדלבליט לבחון אילו צעדים ניתן לנקוט נגד הח"כים מבל"ד ,  שהודיעו כי מדובר ב"לחץ פוליטי פסול ".  גם יו"ר יש עתיד ,  יאיר לפיד ,  פנה בעניין ליועץ המשפטי : " עצם קיום המפגש קורא לרצח ישראלים "
 
