רה"מ שוחח עם בנו של פואד ,  ח"כ קרא נתן לו קמע
ראש הממשלה שוחח עם יאיר בן אליעזר ,  בנו של חבר הכנסת המאושפז מזה שבוע בשל דלקת ריאות .  ח"כ איוב קרא הגיע לבקרו ,  ומסר לו קמע שלדבריו הציל את חייו כשהיה קצין תחת פיקודו של פואד
ראש הממשלה בנימין נתניהו שוחח הערב  ( רביעי )  עם אחד מחמשת בניו של ח"כ בנימין בן אליעזר ,  יאיר ,  ואמר לו : " אני מחבק אתכם ומאחל לאביכם התאוששות מהירה .  אנחנו דואגים ואוהבים מאוד את פואד .  אני ממתין בקוצר רוח לכך שיפקח את עיניו ואגיע לבקרו ברגע שזה יקרה .  אנחנו מקווים ומאמינים שיחזור בקרוב לחיק משפחתו ולחיים הציבוריים ומתפללים לשלומו ". 
שר הביטחון לשעבר מאושפז בבית החולים אסף הרופא בראשון לציון מזה שבוע ,  ובימים האחרונים החריף מצבו .  הוא סובל מדלקת ריאות ,  ובימים האחרונים הינו מורדם ומונשם .  היום הגיע לבקרו סגן השר לפיתוח הנגב והגליל ,  איוב קרא  ( ליכוד )  ,  שהגיש לבנו קמע לרפואת אביו .
 קרא סיפר לוואלה !  חדשות על מקרה ,  בו לדבריו הציל אותו הקמע ממוות .  בשנת 1974 ,  עת ששירת קרא כקצין צעיר בחטיבה הדרומית של צה"ל בדרום לבנון ,  עליה פיקד באותה תקופה בן אליעזר ,  נשלח קרא לפעולה בה נתקלו לוחמיו במחבלים שעמדו מעליהם . " פואד היה בטוח שכמה מאיתנו הלכו ",  סיפר קרא . " הגענו חזרה דרך ראש הנקרה .  כשהגענו בריאים ושלמים הוא שאל אותי איך יכול להיות שניצלנו מדבר כזה .  אמרתי לו 'אמא שלי נתנה לי קמע .  היא אמרה לי שאשמור אותו עליי כל הזמן ,  ואף אחד לא יוכל לפגוע בי' .  מאז אותה תקרית הקמע מונח אצלי בכיס ". 
בצאתו מבית החולים ,  היה קרא אופטימי וסיפר כי בנו של בן אליעזר אמר שחוות הדעת של הרופאים קובעת ,  כי אביו ייצא מהמחלה וישוב לאיתנו . " הייתי מוכן לוותר על דבר שצמוד אצלי הרבה שנים כדי לראות אותו בריא ושלם .  הוא חסר לנו וחשוב לנו שיחזור מהר ,  אחרת יהיה משעמם ". 

רה"מ שוחח עם בנו של פואד ,  ח"כ קרא נתן לו קמע
ראש הממשלה שוחח עם יאיר בן אליעזר ,  בנו של חבר הכנסת המאושפז מזה שבוע בשל דלקת ריאות .  ח"כ איוב קרא הגיע לבקרו ,  ומסר לו קמע שלדבריו הציל את חייו כשהיה קצין תחת פיקודו של פואד

