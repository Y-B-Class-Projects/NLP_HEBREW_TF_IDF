התעשיינים לנתניהו : " גבש תכנית לטיפול בדולר "
 נשיא התאחדות התעשיינים ברוש התייאש משטייניץ ועבר לראש הממשלה : " הכלים שבהם משתמש הבנק המרכזי ,  ובהם הגדלת יתרות המט"ח וקביעת שער ריבית נמוך - קרובים למיצוי "
 שרגא ברוש ,  נשיא התאחדות התעשיינים ויו"ר לשכת התיאום של הארגונים הכלכליים ,  שיגר היום  ( רביעי )  מכתב לראש הממשלה ,  בנימין נתניהו ,  וביקש לקיים דיון חירום בנושא כושר התחרות של היצוא הישראלי ,  לנוכח היחלשות שער הדולר .  במכתב ציין ,  כי  " שורה של החלטות המתקבלות במשרדים הממשלתיים אף גורמות לפגיעה נוספת בכושר התחרות ". 
ברוש התייחס למשרד האוצר ,  שמסרב לגבש תוכנית לפיצוי פיסקלי ליצואנים בגין שחיקת שער הדולר מול השקל ולמשרדי התשתיות והפנים המעלים מחירי תשומות לתעשייה .
 עוד הוסיף ברוש : " לצערי ,  למרות סדרה של פגישות שנערכו מול משרד האוצר ,  וגם לאחר דו"ח קשה של מבקר המדינה מהתאריך 16 באפריל 2009 אשר הצביע על הליקויים לאורך שנים בנושא ההתמודדות הממשלתית עם השינוי בשערי המטבע ,  טרם ננקטו צעדים פיסקליים ממשיים לחיזוק כושר התחרות של היצוא בישראל .  יתר על כן ,  שורה של החלטות המתקבלות במשרדים הממשלתיים ,  אף גורמות לפגיעה נוספת בכושר התחרות ".  
" תהליך היחלשותו של הדולר מלווה את היצוא הישראלי כבר משנת 2006 ולצערי ,  בשלבים אלו לא נותר לתעשיין הישראלי מרווח התייעלות אלא לוותר על לקוחות ,  לסגור פעילויות ולהוציא קווי ייצור מחוץ לישראל .  ההשלכות של צעדים כאלו למשק כולו ברורות ",  כתב ברוש .  
עם זאת ,  יו"ר מכון היצוא ,  עמי אראל אמר באחרונה בראיון ל-TheMarker כי  " היצואנים יצטרכו לנשוך שפתיים ולהמשיך להתייעל גם ב-2010 ". 
ברוש מציין את פעולותיו החיוביות של הבנק המרכזי וציין ,  כי  " הכלים שבהם משתמש הבנק המרכזי ,  ובהם הגדלת יתרות המט"ח וקביעת שער ריבית נמוך ,  קרובים למיצוי ,  ויש לפעול בדחיפות לגיבוש תוכנית חרום להתמודדות עם ההשלכות שעלולות להיגרם למשק הישראלי כתוצאה מהמשך התחזקות השקל ".   " לפיכך ",  מסיים ברוש , " אבקש לקיים דיון חירום בנושא בראשותך ". 

התעשיינים לנתניהו : " גבש תכנית לטיפול בדולר "
 נשיא התאחדות התעשיינים ברוש התייאש משטייניץ ועבר לראש הממשלה : " הכלים שבהם משתמש הבנק המרכזי ,  ובהם הגדלת יתרות המט"ח וקביעת שער ריבית נמוך - קרובים למיצוי "
 
