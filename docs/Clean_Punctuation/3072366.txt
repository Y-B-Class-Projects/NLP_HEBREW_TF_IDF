 " נתניהו והרצוג נועדו בחשאי עם א-סיסי בקהיר בשנה שעברה "
 לפי דיווח ב"הארץ ",  ראש הממשלה ויו"ר האופוזיציה נועדו בקהיר עם נשיא מצרים ,  כחלק מהניסיון להתניע מהלך מדיני אזורי .  הפגישה התקיימה חודש לאחר הפסגה המרובעת בעקבה .  גורם ישראלי בכיר אישר את קיום הפגישה
ראש הממשלה בנימין נתניהו ויושב ראש האופוזיציה יצחק הרצוג קיימו בשנה שעברה פגישה חשאית עם נשיא מצרים עבד אל-פתאח א-סיסי בארמון הנשיאות בקהיר  כך דווח הבוקר  ( שני )  בעיתון  " הארץ ".  גורם ישראלי בכיר אישר את קיום הפגישה .
 הפגישה נערכה בחודש מרץ 2016 כחלק מהניסיון להתניע מהלך מדיני אזורי בשנה שעברה ,  שבמסגרתו ניהל ראש הממשלה מגעים עם הרצוג להקמת ממשלת אחדות .  היא התקיימה חודש לאחר הפסגה המרובעת שנערכה בעקבה בהשתתפות נתניהו ,  א-סיסי ,  עבדאללה מלך ירדן ושר החוץ של ארצות הברית דאז ג'ון קרי .  
עוד בוואלה !  NEWS:בהתאם להמלצת צה"ל :  הקבינט החליט לצמצם את אספקת החשמל לעזהאלפי שקלים בכלא ,  עשרות אלפים בשחרור :  מחירון המחבליםנתניהו לראשי הקואליציה :  בוחן הצעה שתגביל הזכות לעתור לבג"ץ 
בפגישה בעקבה הציג קרי מתווה ליוזמת שלום אזורית ,  שכלל הכרה בישראל כמדינה יהודית וחידוש המשא ומתן עם הפלסטינים בתמיכת מדינות ערב .  נתניהו לא השיב בחיוב ,  בטענה כי יתקשה להשיג למהלך רוב בקואליציה .
 בהמשך השנה שעברה קיימו הרצוג ונתניהו מגעים חשאיים להקמת ממשלת אחדות ,  שבשיאם העביר ראש הממשלה מסמך ובו הצהרה להתנעת יוזמת שלום אזורית ,  שתהווה בסיס לממשלת אחדות .  בין השניים הושגה הסכמה עקרונית על מתווה לחבירה ,  אך נתניהו נסוג ממנו והמגעים הגיעו למבוי סתום .
 הרצוג מתמודד בימים אלה בבחירות לראשות מפלגת העבודה ,  בניסיון להבטיח תקופת כהונה שניה בהנהגת המפלגה ולעמוד בראשה גם בבחירות הבאות .  סיבוב ההצבעה הראשון יתקיים ב-4 ביולי ,  כשהמועמדים המובילים לצד הרצוג הם ח"כ עמיר פרץ ,  ח"כ אראל מרגלית ,  השר לשעבר אבי גבאי ,  ח"כ עמר בר-לב והאלוף במיל' עמירם לוין . 

" נתניהו והרצוג נועדו בחשאי עם א-סיסי בקהיר בשנה שעברה "
 לפי דיווח ב"הארץ ",  ראש הממשלה ויו"ר האופוזיציה נועדו בקהיר עם נשיא מצרים ,  כחלק מהניסיון להתניע מהלך מדיני אזורי .  הפגישה התקיימה חודש לאחר הפסגה המרובעת בעקבה .  גורם ישראלי בכיר אישר את קיום הפגישה

