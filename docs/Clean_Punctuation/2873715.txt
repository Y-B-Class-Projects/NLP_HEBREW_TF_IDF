בית"ר ירושלים : " רק בנימין נתניהו יכול לשנות את המצב "
 בית"ר ירושלים בכאוס מוחלט מאז הודעת העזיבה של טביב אך בקבוצה משאירים פתח לחזרה : " רק שינוי בעזרתה של המדינה עשוי להשאיר אותו ".  עובדים חוששים לפרנסתם ,  הזרים ישוחררו ? 
בית"ר ירושלים חזרה אתמול  ( שישי )  לישראל בשלוש טיסות שונות כאשר אירועי המשחק בשרלרואה והתוצאה כבר מזמן נשכחו .  כל מה שעניין את אנשי הצוות ,  השחקנים וכל מי שקשור למועדון זוהי הודעת הבעלים ,  אלי טביב על כך שהוא עוזב את הקבוצה וחוזר לארצות הברית .
 אחד העובדים שאל עם נחיתתו : " תגיד ,  תהיה לי משכורות חודש הבא ?  זה נשמע רע ",  עובד נוסף אמר : " נחכה יום יומיים ,  אם לא יהיה שינוי נתחיל לחפש עבודה ,  אני לא אקח את הסיכון הזה ".  בית"ר כולה בלחץ וכאוס מוחלט מאז הודעת טביב כאשר כולם עדיין משאירים תקווה קטנה כי בעוד כמה ימים הדברים אולי ישתנו .
 בעוד כולם חושבים כי פגישה בין ניר ברקת לאלי טביב וחיבור ביניהם עשויים להביא את השינוי ,  גורם בבית"ר הבהיר כי השינוי היחיד יכול דווקא לבוא מכיוון ראש הממשלה : " ההצהרה של ביבי חשובה .  הרבה פנו אליו וביקשו ממנו לטפל בנושא .  הוא היחיד שיכול לעשות משהו ואולי לגרום לאלי טביב להישאר .  כל הטיפול בנושא מול המשטרה והפרקליטות לא ישתנה אלא אם ראש הממשלה יתערב וייתן הוראות .  הלוואי שהוא יעמוד במסרים שהעביר וכבר בשבוע הבא יתחיל לפעול בעניין ". 
בנוגע לראש העיר אמרו במועדון : " הוא לא אוהב את טביב ולא ירצה לסייע .  הוא לא הגיב למלחמה בגזענות בשנה שעברה וגם עכשיו לא היה מגיב אם כולם לא היו מתעוררים .  במצב היחסים בינו לבין טביב קשה מאוד יהיה לראות אותו לוקח את העניינים לידיים ומסייע ".  
אתמול ערכו אנשי המועדון הערכות בנוגע לסיטואציה אם הבעלים יעזוב והסבירו את גודל הקריסה : " אתם רושמים שאם טביב עוזב אז דסה ואזולאי יימכרו .  אתם חושבים שכאן זה נגמר ?  שחקנים שיימכרו זה עבור טביב החזר השקעה ,  זה לא קושר לתקציב ,  עדיין צריך להעביר כאן 8-10 מיליון ש"ח ערבויות לתקציב .  אם לא המשמעות היא שכמעט כל שחקן יקר כאן נמכר .  ישוחררו דה לוקאס ,  קלאודמיר ומוראר וגם אצילי ולידור יימכרו .  לא תהיה ברירה ,  ללא בעל בית תהיה כאן קבוצה של ילדים שתרד ליגה ". 
טביב נשמע עדיין זועם ומאוכזב מהקהל .  העובדה כי פנה לאוהדים לפני המשחק וקיבל בחזרה קללות וזלזול היו הפתיח להחלטה שלו לעזוב את המועדון .  לאחר זריקת האבוקות בתחילת המשחק אמר טביב לסובבים : " זהו ,  השופט סימן אותנו ,  על זה נפסיד את המשחק ".  לאחר שהשופט החל להוציא כרטיסים צהובים לשחקנים אמר טביב לסובבים : " אמרתי לכם ,  הוא בטירוף עלינו ,  הוא גם יוציא אדומים ". 
אם יהיה שינוי בהחלטת הבעלים ,  אמורה להיות מעתה יד הרבה יותר קשה אל מול האוהדים ואירגון לה פמיליה .  בקבוצה אמרו כי כבר בקרוב יתבקשו האוהדים לפנות את מחסן הציוד באיצטדיון ולמעשה מבחינת טביב הסתיימו היחסים בין הצדדים מעתה ולתמיד .  הקבוצה עשויה לדרוש כי כל מי שילבש את מדי האירגון או יניף שלטים או דגלים הנושאים את שם האירגון לא יוכל להיכנס למגרשים .  
מחר צפויים השחקנים לחזור להתאמן .  הקשר הניגרי סמואל אורוולו נחת בישראל ואמור להתחיל להתאמן ,  כמו גם שניר משען שמצטרף למועדון .  שחקנים לא בדיוק מבינים לאן הם חוזרים ואחד מהם אמר : " הכול הזוי עכשיו .  אף אחד לא מבין מה הולך כאן .  אנחנו אחרי משחק סוער ובעלים שעוזב ,  לא יודעים בכלל אם תהיה קבוצה ולאן כל הסיפור הזה הולך .  מקווים שדברים יתבהרו בימים הקרובים ". 
סלובודן דראפיץ' נמנע ממגע עם כלי התקשורת .  דראפיץ' עדיין מצפה לתשובות בנוגע לעתיד הקבוצה .  המאמן סיפר לאחר המשחק כי לאחר הרחקת דה לוקאס החל להשתולל ולנסות לייצר פרובוקציה אך השופטים לא התייחסו : " כנראה שהם כבר קיבלו את ההחלטות שלהם בנוגע למשחק ",  אמרו בבית"ר .
 אלי דסה היה מתוסכל מאוד .  לחבריו הוא סיפר כי השופט פנה אליו כדי להרגיע את שחקני בית"ר והוא ענה לו כי גם הוא צריך להרגיע עם הצהובים והיחס הלא הוגן לבית"ר ולכן ייתכן כי חיפש אותו .  פאבלו דה לוקאס אמר לשחקנים : " לא ראיתי דבר כזה ,  השופט איבד שליטה על המשחק ".  דה לוקאס טס לספרד לארגן את חפציו ויחזור לישראל מחר .  

בית"ר ירושלים : " רק בנימין נתניהו יכול לשנות את המצב "
 בית"ר ירושלים בכאוס מוחלט מאז הודעת העזיבה של טביב אך בקבוצה משאירים פתח לחזרה : " רק שינוי בעזרתה של המדינה עשוי להשאיר אותו ".  עובדים חוששים לפרנסתם ,  הזרים ישוחררו ? 

