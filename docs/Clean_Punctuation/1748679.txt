הקבינט :  בניית הגדר עם מצרים תחל בנובמבר
משרד הביטחון הודיע לקבינט המדיני בטחוני כי בניית הגדר בגבול בין ישראל למצרים תחל בחודש הבא .  ראש הממשלה הורה לזרז את פעולות הבנייה
הקבינט המדיני-ביטחוני קיים היום  ( רביעי )  דיון בנושא המעקב אחר ביצוע החלטת הממשלה להקמת גדר בגבול ישראל מצרים שהתקבלה בחודש מרץ .  בדיון אמר משרד הביטחון שהעבודות בשטח אמורות להתחיל בחודש נובמבר .  
ראש הממשלה ,  בנימין נתניהו ,  הנחה את כל הגורמים לפעול באופן מיידי להאצת העבודות ,  ובמקביל לגבש פתרונות נוספים לצמצום זרם הפליטים ומהגרי העבודה בפרק הזמן הקרוב יותר שעד להשלמת המכשול .  נתניהו הנחה לדווח לו בתוך חודש על תחילת העבודות בשטח והורה לנציגי מערכת הביטחון לשתף פעולה באופן מלא עם צוות המעקב בראשות מנכ"ל משרד ראש הממשלה .  כמו כן ראש הממשלה הודיע שהחליט למנות פרויקטור מיוחד לנושא .  
נתניהו אמר כי  " בעיית המסתננים הלא חוקיים בגבול הדרום מהווה איום על אופייה היהודי והדמוקרטי של ישראל .  אני רוצה לראות תוצאות מעשיות של תחילת ביצוע המכשול הקרקעי כבר בשבועות הקרובים .  בעוד ארבעה שבועות נכנס שוב את הקבינט ,  ונשמע דיווח על כך ממשרד הביטחון .  עד אז משרד הביטחון ידווח על ההתקדמות לצוות המעקב בראשות מנכ"ל משרד ראש הממשלה אייל גבאי ".  
נתניהו הוסיף כי  " הצוות יבחן גם צעדים מידיים יותר למניעת הצפתה של מדינת ישראל במסתנני עבודה ,  כגון פריסת כוחות נוספים לאורך הגבול ,  הקמת מתקן לקליטת מסתננים ,  בחינת דרכים חוקיות להוצאתם מהארץ והטלת סנקציות על מעסיקים .  דחיפות הבעיה מחייבת טיפול צמוד וממוקד .  אני מתכוון גם למנות איש מקצוע ייחודי ,  שיעסוק רק בזה ,  על בסיס יומיומי ". 

הקבינט :  בניית הגדר עם מצרים תחל בנובמבר
משרד הביטחון הודיע לקבינט המדיני בטחוני כי בניית הגדר בגבול בין ישראל למצרים תחל בחודש הבא .  ראש הממשלה הורה לזרז את פעולות הבנייה

