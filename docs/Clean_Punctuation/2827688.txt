אחרי דרעי ,  גם ביהדות התורה רומזים :  נמליץ על נתניהו
לאחר שיו"ר ש"ס הבהיר שהוא  " לא חלק מקואליציית רק לא ביבי ",  במפלגה החרדית-אשכנזית הצהירו : " נתאם מהלכים עם ש"ס ".  בינתיים ,  נתניהו רומז על כוונתו :  ממשלת ימין רחבה וחרדים .  צפו בריאיון שהחל את הסחף
 ( דרעי באולפן וואלה !  חדשות : " לא חלק מקואליציית 'רק לא ביבי' ")  
הסחף נגד הרצוג נמשך :  אחרי שיו"ר ש"ס ,  אריה דרעי ,  רמז היום  ( ראשון )  בריאיון לוואלה !  חדשות על כך שימליץ על ראש הממשלה ,  בנימין נתניהו ,  להיות זה שירכיב את הממשלה הבאה ,  חברי הכנסת של יהדות התורה ,  משה גפני ויעקב ליצמן ,  שיגרו הערב מסרים ברוח דומה .  ח"כ ליצמן ,  יו"ר אגודת ישראל ,  אמר בשיחה עם וואלה !  חדשות כי הוא  " צופה שנתאם יחד עם ש"ס את המהלכים ".  עם זאת ,  ציין כי  " ההחלטה הסופית בידי הרבנים - מועצת גדולי התורה ".  
ח"כ משה גפני הדגיש בכנס בקריות שבו השתתף היום כי  " עד היום לא הלכנו עם השמאל ,  וזו ההנחיה שיש לנו ".  בכנס בחירות בנתניה שבו השתתף לפני יומיים הוא שיגר מסר דומה .  לדבריו ,  הרב שך המנוח ,  מייסד הסיעה הליטאית  " דגל התורה ",  שבראשה הוא עומד , " לא נתן לנו ללכת עם השמאל כי הוא אמר שאנחנו חייבים לדאוג לילדים החילונים שלומדים בבתי הספר הממלכתיים שידעו להגיד 'שמע ישראל' .  עוד ציין ,  כי  " יש יותר ממיליון ילדים שלא יודעים מה זה 'שמע ישראל' ויש לנו אחריות כלפיהם ".  גם הוא עצמו אמר ,  עם זאת ,  כי  " החלטה סופית תתקבל רק לאחר הבחירות ". 
בחירות 2015 || כל הסיפורים החמים בוואלה !  חדשות :" מוכן להתייחס רק לבית הזה ":  איפה מתגוררים הח"כים שלנו ? איפה קמפיין הרשימה המשותפת ?   " לא מסכימים על התוכן"לבני : " לא נשב בממשלה אחת עם הליכוד והבית היהודי "  
למרות הרמזים הברורים של בכירי יהדות התורה הערב בנוגע לתמיכה בנתניהו ,  גורמים במפלגה טוענים כי טרם הוחלט דבר בנושא . " אין ספק כי למרות הכעס העצום על בנט ונתניהו ,  בסופו של דבר ההכרעה תהיה ככל הנראה להמשיך עם הברית ההיסטורית ",  אמר לוואלה !  חדשות בכיר במפלגה .  עם זאת ,  הוא דאג להבהיר כי  " בכל מקרה ,  אנו בניגוד לאחרים ,  משאירים את האופציות פתוחות לא רק בגלל המשחק הפוליטי אלא בעיקר בגלל הרצון להוכיח לימין שאנחנו פשוט לא בכיס שלהם כפי שהיה בעבר ".  
מוקדם יותר היום סירב יו"ר ש"ס ,  אריה דרעי ,  לנקוב בשמו של המועמד שבו מפלגתו תתמוך בסופו של דבר לראשות הממשלה ,  אך רמז שהנטייה היא לכיוונו של נתניהו . " אמרתי שלא נשב בממשלת שמאל ?  זה פשוט מאוד ,  תקרא את המנדטים ",  הסביר דרעי בריאיון מיוחד באולפן וואלה !  חדשות . 
" אין אפשרות לפי הסקרים היום לבוז'י הרצוג להקים  ( ממשלה  ע"נ )  .  ברגע שאיווט ליברמן הודיע שהוא לא יישב בממשלת שמאל ,  אז אני לא רואה מאיפה בוז'י ..  ."  .  כשנשאל האם יש בכל זאת סיכוי שימליץ על הרצוג לתפקיד ,  אמר : " אמרתי שאני לא חלק מקואליציית רק לא ביבי .  נראה מי יביא מנדטים ".  
בתוך כך ,  ראש הממשלה ,  בנימין נתניהו ,  שלל הערב את האפשרות שישב בממשלת אחדות עם המחנה הציוני אחרי הבחירות . " לא ארכיב ממשלה עם מפלגות השמאל כיוון שתהום פעורה ביני ובינן ",  צייץ נתניהו בטוויטר .
  אמנם נתניהו כתב דברים דומים לפני כשלושה שבועות ,  אך הפעם היה נחרץ יותר ,  וכתב עוד : " תהום אידיאולוגית פעורה בין הליכוד ובין ציפי ובוז'י ".  במה שנראה כמו צעד שנועד למנוע מעבר קולות לבית היהודי הוסיף נתניהו : " הבית היהודי יישבו בממשלת ליכוד רחבה שאקים .  אך אם הליכוד לא יהיה מספיק גדול ,  אין שום ביטחון שהרכבת הממשלה תוטל עליי .  ייתכן שתקום מנשלת שמאל ".  את דבריו חתם נתניהו במילים : " הבחירה היא בין ליכוד גדול ובין ממשלת שמאל ".  

אחרי דרעי ,  גם ביהדות התורה רומזים :  נמליץ על נתניהו
לאחר שיו"ר ש"ס הבהיר שהוא  " לא חלק מקואליציית רק לא ביבי ",  במפלגה החרדית-אשכנזית הצהירו : " נתאם מהלכים עם ש"ס ".  בינתיים ,  נתניהו רומז על כוונתו :  ממשלת ימין רחבה וחרדים .  צפו בריאיון שהחל את הסחף

