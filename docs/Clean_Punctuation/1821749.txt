רה"מ נתניהו : " פועלים בדרכים סמויות להשבת חטופינו "
 ראש הממשלה ,  בנימין נתניהו ,  נשא הערב  ( ראשון )  דברים בטקס פתיחת אירועי יום הזיכרון בגבעת התחמושת בירושלים . " כבן למשפחה שכולה ,  אני מכיר היטב את הכאב ,  את תחושת האובדן ,  את תחושת חוסר האונים ",  אמר נתניהו . " לכל אלה מתווסף יגון ההחמצה ,  לעולם לא נדע מה היה קורה אילו יקירנו היה נשארים בחיים .  לו יכלו הנופלים לראות את תקומת המדינה ,  היו משתאים בוודאי כיצד הפכה ישראל ,  מדינה דלת משאבים בגבול מדבר ,  לאחת המדינות המפותחות ,  המשגשגות והמתקדמות בעולם .  כל זה לא היה מתאפשר אלמלא הצעירים והצעירות אשר חירפו נפשם כדי להבטיח את קיומנו ".  נתניהו הוסיף כי  " אין יום שאיננו פועלים לשלום אסירנו ,  חטופינו ,  שבויינו ונעדרינו ,  למען חזרתם הביתה ,  ובכללם גלעד שליט שמוחזק בידי אויב אכזר .  אנו פועלים בכל הימים להשבתם כולל בדרכים סמויות מן העין ,  לא נרפה עד שישובו ". 

רה"מ נתניהו : " פועלים בדרכים סמויות להשבת חטופינו "
 nan
