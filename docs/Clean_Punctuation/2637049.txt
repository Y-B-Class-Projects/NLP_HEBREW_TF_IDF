נתניהו :  בשטרות הבאים שיודפסו - משורר ספרדי
ראש הממשלה התייחס לביקורת שנמתחה על חוסר הייצוג ליהודי ספרד על גבי השטרות החדשים והציע כי בפעם הבאה תודפס דמותו של המשורר יהודה הלוי .  דרעי :  מזרחי לא שווה פחות
בפתח ישיבת הממשלה הבוקר  ( ראשון )  התייחס ראש הממשלה בנימין נתניהו לביקורת שנמתחה על חוסר ייצוג לאישים ממוצא מזרחי על גבי השטרות החדשים המובאים לאישור הממשלה . " השטרות החדשים יפים ונוגעים בנפש שלנו ,  בשירה ",  אמר נתניהו . " אני מסכים עם אלה שחושבים שיש מקום להביא נציגים של משוררי ספרד .  אני מוכרח להגיד שאני מציע שהראשון שנביא בשטרות הבאים יהיה מי שאני חושב שהוא אחד מגדולי משוררי ישראל ,  רבי יהודה הלוי ".  נתניהו התייחס לשטרות שייאושרו בעתיד - בעוד מספר שנים ,  ולא לשטרות בסדרה הקרובה .
 רבי יהודה הלוי היה מגדולי המשוררים וההוגים של יהדות ימי הביניים .  הוא חי בין השנים 1075-1141 בעיר טולדו בספרד ,  וכם היה רופא בהכשרתו .  בשנת 1141 עלה ארצה בעקבות כמיהתו לארץ ישראל ,  כמיהה שמהדהדת בחלק משיריו .  רחובות רבים בישראל קרויים על שמו של המשורר היהודי-ספרדי וכן מושב בית הלוי בשרון .  
הממשלה צפויה לאשר שניים מארבעת שטרות הכסף החדשים שייכנסו לשימוש בשנים הקרובות ,  ויחליפו בהדרגה את השטרות הקיימים .  על גבי ארבעת השטרות החדשים יתנוססו תמונותיהם של משוררים ידועים ,  והיום יאושרו שטרות בסך 50 שקלים ו-200 שקלים ,  שעליהם יופיעו שאול טשרניחובסקי ונתן אלתרמן ,  בהתאמה .
 על שטר ה-50 שקלים עם דיוקנו של טשרניחובסקי ,  ברקע ירוק ,  יופיעו ציטוטים משיריו  " הוי ארצי מולדתי "  ו"אני מאמין ",  בעוד שעל שטר ה-200 שקלים ,  ברקע כחול ,  יופיעו ציטוטים משיריו  " פגישה לאין קץ "  ו"שיר בוקר ".  הם יחליפו את השטרות הנוכחיים ,  שעליהם מופיעים ש"י עגנון ויצחק בן צבי .  הממשלה צפויה לאשר במועד אחר גם את שינוי השטרות בסך 20 שקלים ו-100 שקלים ,  שעליהם יופיעו רחל המשוררת ולאה גולדברג ,  בהתאמה .  שטרות אלה מיועדים להנפקה במהלך שנת 2014 .  
נגד בחירת דמויות השטרות החדשים נמתחה ביקורת מכיוון שכל המיוצגים בהם הם אישים ממוצא אשכנזי .  ח"כ אריה דרעי  ( ש"ס )  כתב בעמוד הפייסבוק שלו : " אמרתי השבוע כי לא ייתכן שלא מצאו ולו משורר מזרחי אחד להטביע את דיוקנו על השטרות .  הבהרתי כי כסף עם דמות מזרחית לא שווה פחות .  קראתי לשרי הממשלה לא להרים יד בעד אישור השטרות החדשים ".  בנוסף כתב דרעי כי שמח לשמוע שגם שר הכלכלה והמסחר נפתלי בנט הביע תמיכה בשינוי השטרות ואמר כי יעמוד על כך שיכללו בהם גם משוררים מיהדות ספרד . " אני כולי תקוה שזו תהיה ההבנה גם בקרב יתר שרי הממשלה ,  יש לשים סוף להיעדר הייצוג של יהדות ספרד בסמלי המדינה ",  כתב דרעי .  
תוכל לפרוט אלתרמן ?  הממשלה תאשר השטרות החדשים 

נתניהו :  בשטרות הבאים שיודפסו - משורר ספרדי
ראש הממשלה התייחס לביקורת שנמתחה על חוסר הייצוג ליהודי ספרד על גבי השטרות החדשים והציע כי בפעם הבאה תודפס דמותו של המשורר יהודה הלוי .  דרעי :  מזרחי לא שווה פחות

