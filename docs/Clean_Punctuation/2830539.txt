מנהיגים תמיד רצו יותר ,  אך לא כך
דוח מבקר המדינה על הוצאות מעונות ראש הממשלה חושף תרבות של נהנתנות ,  בזבוזים ויחס מעט מזלזל לכספי ציבור .  מנהיגים תמיד ביקשו לעצמם יותר ,  אבל יש מרחק עצום בין הספרים של בן גוריון לסושי של נתניהו
אחד המכתבים האחרונים שקיבל דוד בן-גוריון בחייו נשלח אליו מספריה ציבורית .  הספרנית דרשה מהאב המייסד להחזיר מיד שלושה ספרים שביקש לקרוא .  בן-גוריון ,  שהיה בשלב זה ,  בספטמבר 1973 ,  כבר בדמדומיו ,  לא הספיק להשיב .  חודש לאחר מכן הוא נפטר .  גורל הספרים לא נודע .  
אם תרצו ,  בסיפור זה מקופל ההבדל בין מנהיגי העבר לימינו .  מנהיגים תמיד היו מורמים מעם ,  תמיד הרשו לעצמם קצת יותר  אבל אם בן-גוריון נטל לעצמו את החירות לעכב החזרת ספרים לספריה ,  הדו"ח שפרסם מבקר המדינה על ההוצאות של משפחת נתניהו מעיד כי הם ביקשו ,  איך נאמר ,  מעט יותר :  סושי ,  הוצאות ניקיון ,  עוזרים שישלמו עליהם מכספם הפרטי ,  ועוד .
 דוח המבקר על הוצאות נתניהו - סיקור מיוחדהמבקר :  בזבוז כספי ציבור לצרכים פרטיים במעון רה"מ ,  אין חשד לפליליםהחשמלאי של נתניהו :  איש ליכוד שקיבל 10,500 שקלפרשנות משפטית :  שפירא הלך על ביצים 
למתבונן מהצד ,  יש בעיה עם ההתייחסות לדו"ח ההוצאות של משפחת נתניהו ,  שכן קשה לבחון אותו באופן נקי ,  במנותק מהקרב הפוליטי .  ברור שהתמונה המצטיירת אינה מחמיאה ,  בלשון המעטה ,  לבני הזוג נתניהו .  יש בדוח פרקים  כמו הוצאות ניקיון בסך 8,000 שקל בחודש על הבית הפרטי בקיסריה  שלכל הפחות מעידים על יחס מזלזל לקופה הציבורית .  על השאלה אם יש כאן חשד לשחיתות ,  או נהנתנות גרידא  ישיבו משפטנים .  בכלל ,  אף שלכאורה העיסוק בדוח פוגע בנתניהו ,  למעשה הוא פועל כחרב פיפיות .  הוא גם מסווה את הדיון במחדלים המשמעותיים ,  וגם מעורר בקרב רבים אהדה כלפי ראש הממשלה ורעייתו ,  שכן לכאורה נטפלים אליהם בזוטות .  
ואולם מי שמחפש להכריע בסוגיית הדוח לא חייב לקרוא את השורות הקטנות .  מספיק להתייחס לעצם רכישת הווילה בקיסריה ,  שמככבת בדוח ,  בעוד נתניהו מכהן כראש ממשלה .  על פניו ,  אין בכך כל רע .  זהו חלומם של ישראלים רבים .  אבל ראש ממשלה לא מבקש להיות ישראלי רגיל .  הוא מבקש להנהיג אותנו .  תמורת ההזדמנות לחיים מרתקים הוא נאלץ לעבוד קשה .  אין ספק בכך .  אבל העבודה הקשה מלווה בהטבות .  המדינה ,  ובצדק יש לומר ,  מכסה את רוב הוצאות המחיה של המשפחה ,  ודואגת לתפקוד משק הבית .  זו העסקה הבסיסית בין המנהיג למונהגיו ,  בכל שלטון .  כמובן שראש ממשלה רשאי גם לבקש עסקה טובה יותר .  אם אין בכך עבירה על החוק ,  ואם מבחינה כספית הוא יכול להרשות זאת לעצמו  זכותו לרכוש גם בית בקיסריה ,  כדי ליהנות בסופי שבוע .  הבעיה בכך היא מה שמוגדר במשפט העברי , " למראית העין ".  כלומר ,  כיצד הדברים נראים .  וראש ממשלה שאינו מסוגל להתאפק ודואג לבסס לעצמו וילה בקיסריה במקביל למגוריו במעונו הרשמי ,  משדר לנו מסר ברור :  הוא לא טרוד רק בתפקידו הציבורי .  
חשוב להזכיר שנתניהו הוא לא ראש הממשלה היחידי שמתנהל באופן מלכותי  גם המגורים במגדלים של אהוד ברק ,  וגם החיבה של אהוד אולמרט לחיים הטובים הם חלק מאותו פסיפס מנהיגותי .  אבל נתניהו הוביל את המגמה הזו ,  שכן הוא ראש הממשלה הראשון בהיסטוריה של ישראל שיצר את הנוהג של לצאת לפסק זמן כדי  " לעשות לביתו ",  לאחר שהפסיד בבחירות ב-99' .  זה לא מקרה שהנוהג הזה החל בשנות ה-90' ,  שכן זהו העשור שמסמן את הקו שבין ישראל של פעם ,  זו שהתרכזה סביב מדורת שבט אחת ,  ונותרה תחומה מפני העולם ;  לבין העידן החדש ,  שהחל דווקא תחת ממשלת יצחק רבין ,  שבו נפתחה ישראל לעולם לאחר שמגבלות על יבוא הוסרו ,  ערוץ 2 והכבלים חדרו לחיינו ,  המזרח התיכון החדש נראה היה כעומד בפתח  ואט-אט התנדפו גם ספיחי עידן האתוס הציוני שבלט כאן עד אז .  
בהקשר זה עולה השאלה הטבעית מה היה נהוג פעם .  נוסטלגיה היא נושא מתעתע ,  שכן יש לנו נטייה להתרפק על העבר ולהפוך אותו לזיכרון פרטי במקום לבחון אותו כאמת היסטורית .  מבחינה נוסטלגית אומנם ניתן להצביע על עשרות סיפורים שמעידים על הפער בין צניעות המנהיגים בעבר להיום .  הנשיא בן צבי התגורר בצריף .  בן-גוריון עזב את משרת ראש הממשלה בגיל 67 והחל לעבוד בדיר של שדה בוקר .  לבגין ,  כידוע ,  לא היתה דירה בבעלותו כאשר התפטר מראשות הממשלה .  גולדה אירחה בעצמה במטבח שמוכר לכולנו מהדירות השכורות של הסבתות .  שמיר העדיף לצעוד ברגל ,  ודירתו במרכז תל-אביב לא בדיוק עמדה בקריטריונים של ארמון האליזה .  ההבדל בינם לבין נתניהו  ודומיו  מעורר השתאות .  
אבל זה רק צד אחד בתמונה הכללית .  שכן כל המנהיגים שנסקרו לעיל היו בני תקופת היישוב ,  חניכי האתוס הציוני ,  שבז לבורגנות .  זה ניכר בלבוש ,  בצניעות כאידיאולוגיה ,  בברמודות שעימם התהלך בן-גוריון ,  ובחולצת הספארי שאהב יצחק רבין ,  אחרון המנהיגים הצנועים .  למען הדיוק ,  לא רק המנהיגים היו צנועים יותר .  החברה הישראלית כולה הסתפקה במועט ,  לא רק מתוך ערכים נשגבים  בהנחה שסגפנות היא ערך- אלא גם ,  אסור לשכוח ,  משום שאי אפשר היה אחרת .  פשוט לא היה .  האם מישהו מסוגל לדמיין לעצמו כיום עשרות אלפי ישראלים שמוכנים להתגורר בפחונים בלי להתקומם ?  והרי עידן המעברות היה לפני כ-60 שנה בלבד ,  לא הרבה במונחים היסטוריים .  אבל התקופה אכן היתה אחרת ,  וההתייחסות לאורח החיים היתה שונה .  
היסטוריון שהתחנך בבריטניה היה מסתפק באמירה המאופקת שלאור הדו"ח לכל הפחות אי אפשר להעריך את בני הזוג נתניהו על התנהלותם ביחס לתקציב המדינה .  אבל היסטוריון ישראלי שמבקש לבחון את תופעת ההתנהלות התקציבית של נתניהו בהקשר הרחב לא יכול להתעלם מהפניית הזרקור גם לחברה כולה .  כאשר המושגים הרווחים בשיח הישראלי הם  " קומבינה ",   " להסתדר ",   " לשדרג ",  והרדיפה אחר  " מכה "  היא חלום פופולרי  גם הזיקה בין המנהיג לאזרחים ולשינויים בתרבות הישראלית חשובים להדגשה בסיפור הזה .  
ד"ר שילון הוא מחבר הביוגרפיה של מנחם בגין  ( "בגין 1913-1992 ",  עם עובד )  ושל דוד בן-גוריון ,   ( "בן-גוריון ,  אפילוג ",  עם עובד )  .  
לפרסום מאמרים בוואלה דעות לחצו כאן
המאמרים המתפרסמים במדור הדעות משקפים את עמדת הכותבים בלבד 

מנהיגים תמיד רצו יותר ,  אך לא כך
דוח מבקר המדינה על הוצאות מעונות ראש הממשלה חושף תרבות של נהנתנות ,  בזבוזים ויחס מעט מזלזל לכספי ציבור .  מנהיגים תמיד ביקשו לעצמם יותר ,  אבל יש מרחק עצום בין הספרים של בן גוריון לסושי של נתניהו

