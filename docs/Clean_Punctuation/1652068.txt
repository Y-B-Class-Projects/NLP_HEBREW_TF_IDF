הפלסטינים מנסים לגזור קופון  ( ובצדק ) 
המכה הדיפלומטית שספגה ישראל בפתיחת ביקורו של ג'ו ביידן היתה חזקה במיוחד מפני שמסעו של סגן הנשיא האמריקני לא נועד לדון במחלוקות כואבות ,  אלא דווקא לשכך ולרכך כעסים בין ירושלים לבין וושינגטון .  מה שתוכנן להיות פיוס החליק למשגה כבד בציר ההתנהלות שבין בנימין נתניהו  ( מחדל )  לבין השר אלי ישי  ( איטיות מדינית )  ,  עד כי קשה לכעוס על הפלסטינים שניצלו את המצב אשר נקרה לידם  " לגזור קופון ". 
ישראל הרימה להם להנחתה ,  והם עשו כן ,  אך השאלה היא מה ההמשך .  בסופו של דבר ארה"ב מעוניינת בשיחות הקירבה .  הן משרתות את אבו מאזן ואת מדינות ערב המתונות ,  וגם נתניהו מצהיר כי פניו למשא ומתן רציני עם הפלסטינים תוך חתירה שיתנהל באורח ישיר .
 אין ברירה אלא לאפשר לביידן לגנות ולפלסטינים לחגוג ,  ואפילו לליגה הערבית להעמיד פנים כי ייתכן שתסרב להעניק את ברכתה לשיחות הקירבה ,  אבל סביר להניח שזה לא יקרה .  העולם הערבי מיטיב לדעת כי תקלה ישראלית ,  שתגובת נתניהו מעידה כי הוא מבין מה משמעותה ויפעל לא לחזור עליה ,  לא תיחשב בבית הלבן לעילה מוצדקת לסגת מן ההסכמה הבסיסית והדקיקה של הפלשתינים לפתוח במשא ומתן .
 הצד הערבי ? פלסטיני יתפוס את מרכז הבימה לזמן מה ,  ויפיק מן המבוכה את המירב ,  אבל ארה"ב לא תלך שולל אחר התלהמות ערבית שעלולה להוביל למבוי סתום .  עד שעלה בידה לעלות את המשא ומתן על הפסים היא לא תניח לקטר ולקרונות להישמט מהם .
 הפלסטינים יתבעו עתה מחויבויות חדשות כדי לחזור אל האריח שבו ניצבו עד לרגע שבו נחת ביידן בישראל .  נתניהו ,  שכבר הביע צער על המבוכה שגרם לביידן ,  יכול לחזור ולהתנצל בפניו ולשפר את הליכי ההתנהלות של שריו כדי למנוע מצבים דומים בעתיד ,  אבל אינו צריך להעניק לפלשתינים ויתורים נוספים תמורת עצם פתיחת שיחות הקירבה .  אם יעמוד על דעתו ,  יחזור המשא ומתן אל הרגע שבו נעצר עקב מהלכו הבלתי אחראי של ישי .
 
הפלסטינים מנסים לגזור קופון  ( ובצדק ) 
nan
