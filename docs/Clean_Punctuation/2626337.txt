א' מפרשת קצב נחשפת : " שלף מולי את איבר המין "
 בראיון לתכנית  " עובדה "  נחשפה לראשונה אודליה כרמון ,  שעבדה תחת קצב במשרד התחבורה ,  וסיפרה על מה שהתחולל בלשכתו .  עוד סיפרה על התנהלות שרה נתניהו ,  כשעבדה עם ראש הממשלה
אמש  ( שני )  נחשפה לראשונה בתכנית  " עובדה "  בערוץ 2 זהותה של א' ממשרד התחבורה ,  ששימשה אחת מעדות השיטה במשפטו של הנשיא לשעבר ,  משה קצב ,  המרצה עונש מאסר בגין מעשי אונס ועבירות מין נוספות בנשים שהיו כפופות לו בעת שכיהן כשר התיירות וכנשיא .  במהלך הריאיון סיפרה א'  שנחשפה בפנים גלויות ובשמה המלא - אודליה כרמון - על מסכת ההטרדות המיניות שעברה כשעבדה בתחילת שנות ה-90' תחת קצב בעת שהיה שר התחבורה .  
בין היתר סיפרה כרמון : " הייתי בחורה צעירה .  יש לי בוס שאני מעריכה עד בלי די ,  ופתאום ,  בערך אחרי שבעה חודשי עבודה ,  הוא בא והוא אומר לי 'התאהבתי' .  לא ידעתי מה לעשות עם עצמי ".  לדבריה ,  השיחה הזאת חזרה על עצמה מדי יום ,  וקצב היה נוהג לומר לה : " אולי בכל זאת תאהבי אותי ?  אולי יש צ'אנס שהקשר בינינו יתפתח ?  את רוצה גבר אחר ?  אולי את מעדיפה את ביבי על פני ?  אולי ביבי יותר מושך ולכן את לא מעוניינת בי ?  ".  ואולם לדברי כרמון ,  היא הייתה חוזרת ומבהירה לקצב כי היא אינה מעוניינת .
 בהמשך הריאיון שחזרה כרמון את מעשיו של הנשיא לשעבר . " נותרנו לבד במשרד לכתוב הודעה לעיתונות .  קצב היה מאחוריי והכתיב לי דברים ,  ואני ניסחתי אותם מחדש .  ואז הוא השתתק .  זה היה מאוד טבעי שהוא ישתתק ,  כי כל מילה בהודעה צריכים לשקול אותה ,  יש לה משמעות .  אבל אז סובבתי את הראש ,  והמחזה שנגלה לי זה לא שהוא שקוע במחשבותיו ,  אלא שהוא שקוע באיבר אחר והוא עמד איתו שלוף לפני ".   
" קפאתי ,"  מספרת כרמון , " ואז הסתכלתי על הסיטואציה ופשוט התגלגלתי מצחוק .  נשמתי עמוק וריחמתי עליו .  הוא לא אמר לי מילה .  אף מילה ".  לדבריה ,  כעבור כמה חודשים במלון  " ענבל "  בירושלים אירע אירוע נוסף ,  שהיווה מבחינתה את פרשת קו המים . " קצב ביקש ממני להישאר בחדר אחרי שכולם עוזבים ",  שחזרה כרמון . " עמדתי עם הקלסר והעט בידי ואז הוא תפס אותי ביד ומשך אותי למיטה ,  וניסה ..  .  כמו שאומרים .  אני פשוט הזדעקתי ויצאתי מהדלת ". 
כרמון ,  שהחלה לעבוד ב-2006 כיועצת התקשורת של ראש הממשלה בנימין נתניהו בעת שהיה יו"ר האופוזיציה ,  סיפרה בראיון גם על אופן התנהלותו של ראש הממשלה ורעייתו .  הקשר בין השניים החל 20 שנה קודם לכן ,  כשנתניהו היה שגריר ישראל באו"ם .  ב-2006 אף זכתה להתוודע לרעייתו ,  שרה ולמעורבותה בלשכה .  
לדבריה , " שרה מעורבת בכל דבר .  המעורבות שלה היא כמידת המעורבות שבעלה מאפשר לה .  והוא מאפשר לה מעורבות מוחלטת .  יש אותו כמנהל ויש אותה כמנהלת .  שניהם מנהלים את העסק ,  כצוות .  הלו"ז פתוח בפניה ,  עם מי הוא נפגש ,  על מה נפגשים ,  מה מהות הדברים .  יש פה איזו מערכת יחסים סימביוטית .  ההחלטות מתקבלות ביחד ,  כאשר לתחושתי הסובייקטיבית ,  היא הדומיננטית ".  
כאשר נשאלה אם ראתה את נתניהו פוסלת אדם בעל תפקיד כלשהו ,  השיבה : " ברגע שמישהו לא עובר את סף הסינון שלה ,  אז אין לו סיכוי אצלו .  זה כבר עניין שביניהם .  אם ראיתי את זה ?   כן ".  כמו כן סיפרה כרמון כי כאשר גילתה שרה שמשכורתה של כרמון ממומנת מכיסו הפרטי של בעלה ,  היא  " אמרה שהיא מבקשת שאני אחזיר את הכסף ,  שזה הכסף הפרטי שלהם .  אני שילמתי את המחיר ".  
בהמשך נשאלה כרמון אם ראש הממשלה נהג לוותר לרעייתו ,  והשיבה כי  " הוא תמיד ויתר ",  ואולם לדבריה היא מעולם לא דיברה על כך עמו .  כמו כן ,  התייחסה כרמון לבעלי התפקידים בלשכתו ,  שפנו ליועץ המשפטי לממשלה ,  יהודה וינשטיין ,  בשל פרשת נתן אשל ,  ואמרה : " אלה שפתחו את זה הם במצב מאוד קשה .  הם כבר לא אתו ". 
בתגובה מסרה משפחת קצב : " 'מדובר ברכלנית פושקת פה שמצאה הזדמנות נאותה להשתתף באורגיית ההשמצות כנגד משה קצב' ,  אלו דברי עו"ד אביגדור פלדמן לבית משפט העליון שמסכמים במשפט אחד את אישיותה של אודליה כרמון .  אנחנו נוסיף שכרמון מלבישה את עצמה כל פעם בסיפור אחר ,  כל פעם בפנים אחרות וכל פעם בשם אחר ,  הכל לפי התועלת האופורטוניסטית שהיא מפיקה לעצמה .  כמו שכרמון ידעה להידבק בלי בושה למשה קצב בתקופת כהונתו כשר ונשיא ,  עכשיו היא יודעת לחלוב את עטיני התקשורת לטובת ספר זיכרונותיה ".  
עוד על פרשת קצבמאחורי סורג ובריח :  משה קצב נכנס לכלא מעשיהוקצב בדרך לכלא :  מוציאים אדם להורג ,  קברתם אדם חימחשש שיתאבד :  סוהר יוצמד לקצב עם כניסתו מחר לכלא
 ( עדכון ראשון :  21:59 )  

א' מפרשת קצב נחשפת : " שלף מולי את איבר המין "
 בראיון לתכנית  " עובדה "  נחשפה לראשונה אודליה כרמון ,  שעבדה תחת קצב במשרד התחבורה ,  וסיפרה על מה שהתחולל בלשכתו .  עוד סיפרה על התנהלות שרה נתניהו ,  כשעבדה עם ראש הממשלה

