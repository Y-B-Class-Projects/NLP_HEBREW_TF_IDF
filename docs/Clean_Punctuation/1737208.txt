נתניהו הודה למתנחלים :  פעלתם באופן מרוסן
ראש הממשלה נועד עם ראשי המתנחלים והודה להם על תגובתם המאופקת ,  כלשונו ,  עם סיום הקפאת הבנייה ביו"ש .  נתניהו ביקש מהם להמשיך בקו זה גם בעתיד
ראש הממשלה בנימין נתניהו נפגש הערב  ( שני )  עם ראשי המתנחלים ביהודה ושומרון והביע בפניהם שביעות רצון מכך שלדבריו ,  הם פעלו בצורה מרוסנת בתום הקפאת הבנייה בהתנחלויות .  נתניהו אמר למתנחלים כי הם פעלו באיפוק ובאופן שלא גורם לנזקים וביקש מהם להמשיך בקו זה גם בעתיד .
 ראש הממשלה נועד מוקדם יותר עם שליח הקוורטט למזרח התיכון טוני בלייר ודן עמו בדרכים לקידום המגעים הישירים עם חידוש הבנייה .  בלשכת ראש הממשלה אמרו לאחר הפגישה ,  כי  " אנחנו מקווים שאבו מאזן ימשיך במאמצים להגיע להסכם אמיתי ,  שישים קץ לסכסוך בין העמים .  נתניהו פועל במטרה להביא לקידום המו"מ ולהמשך השיחות ".  מלשכת נתניהו נמסר עוד ,  כי ראש הממשלה ייפגש ביום רביעי עם צאת החג עם השליח האמריקאי למזרח התיכון ג'ורג' מיטשל ,  אשר יגיע לאזור כבר מחר כדי לנהל שיחות עם שני הצדדים .
 בתום תקופת הקפאת הבנייה בהתנחלויות אמש ,  נתניהו פנה במסר ליו"ר הרשות אבו מאזן ,  והפציר בו שלא לעזוב את השיחות הישירות . " למען עתידם של שני עמינו ,  הבה נתמקד במה שחשוב באמת .  נמשיך בשיחות מואצות ,  כנות ורציפות כדי להביא הסכם מסגרת היסטורי של שלום תוך שנה ",  אמר נתניהו .
 לאחר חידוש הבנייה ,  הממשל האמריקאי ויו"ר הרשות הפלסטינית אבו מאזן שבו והפצירו בנתניהו לשקול מחדש את החלטתו ,  ולהמשיך את ההקפאה על מנת לשמר את המשא ומתן הישיר .  דוברו של אבו מאזן ,  נביל אבו רודיינה ,  אמר כי אבו מאזן  " מעוניין להמשיך במגעים אך על נתניהו לקבל החלטה להקפיא את ההתנחלויות במטרה ליצור אווירה מתאימה להמשך שיחות השלום ".  מנגד ,  דובר מחלקת המדינה האמריקאית ,  פיליפ קראולי ,  אמר כי  " המדיניות שלנו בנוגע להתנחלויות לא השתנתה ואנו מעודדים את הצדדים לפעול למען מטרה זו ". 

נתניהו הודה למתנחלים :  פעלתם באופן מרוסן
ראש הממשלה נועד עם ראשי המתנחלים והודה להם על תגובתם המאופקת ,  כלשונו ,  עם סיום הקפאת הבנייה ביו"ש .  נתניהו ביקש מהם להמשיך בקו זה גם בעתיד

