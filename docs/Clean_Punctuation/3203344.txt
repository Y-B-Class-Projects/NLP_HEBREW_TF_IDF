לאחר הביקור בישראל :  נתניהו יטוס לצ'אד ויכריז על חידוש היחסים
בתום הפגישה של ראש הממשלה עם השליט אידריס דבי בלשכתו בירושלים נמסר כי הוא ימריא בקרוב למדינה שבמרכז אפריקה כדי לחדש את הקשרים שנותקו ב-1972 .  השניים דנו במאבק המשותף בטרור ובשיתוף פעולה בתחומים נוספים
ראש הממשלה בנימין נתניהו ימריא בקרוב לצ'אד ויכריז עם הנשיא אידריס דבי על חידוש היחסים - כך נמסר היום  ( שלישי )  מלשכת נתניהו .  השניים נפגשו הבוקר בלשכתו של נתניהו בירושלים ודנו באיומים המשותפים ובמאבק נגד הטרור .  כמו כן ,  הם דנו בהגברת שיתוף הפעולה בין המדינות בתחומי החקלאות ,  הגנת גבולות ,  טכנולוגיה ,  אנרגיה סולרית ,  מים ובריאות .
 ביום ראשון ,  עם נחיתתו של דבי בישראל ,  הבטיח נתניהו כי היחסים בין שתי המדינות יחודשו במהרה ,  זאת לאחר נתק של 46 שנים . " צ'אד היא מדינה חשובה מאוד ,  מדינה חשובה באפריקה ,  מדינה חשובה עבור ישראל ,  ואני שמח שאנחנו מחדשים את ידידותינו ",  אמר אז נתניהו . " אנחנו מקווים להרחיב את שיתוף פעולה בלוחמה בטרור .  צריך לתת לעמים שלנו מה שמגיע להם - ביטחון ,  בריאות ,  מים נקיים ואוכל .  אלה דברים ששיתוף הפעולה בינינו יכול לייצר .  ישראל שיתפה פעולה עם מדינות אפריקה בשנות השישים והשבעים ,  בעיקר בחקלאות ובמים ,  וכעת יש שגשוג בתחום .  בשנתיים האחרונות הייתי באפריקה שלוש פעמים ". 
לקריאה נוספת:נתניהו : " ישראל חוזרת לאפריקה ";  נשיא צ'אד : " דף חדש ביחסים"אחרי נתק של 46 שנים :  נשיא צ'אד יגיע היום לביקור היסטורי בישראל 
זהו הביקור הראשון מאז קום המדינה של נשיא המדינה האפריקנית שרוב אוכלוסייתה מוסלמית ,  ונתניהו התייחס לכך כשפנה לדבי ואמר כי  " העובדה שאתה מגיע לישראל היא עדות למה שיקרה עם מדינות נוספות באפריקה ",  ואמר כי  " יהיו ביקורים במדינות ערביות בקרוב מאוד ". 
דבי ענה לנתניהו ואמר כי  " אני שמח להיות כאן בארץ היפה בביקור רשמי ,  במענה להזמנה שלך .  זה ביקור היסטורי ,  גם עבור צ'אד וגם עבור מדינת ישראל ,  וזה ללא ספק ביקור שיאפשר לפתוח דף חדש ביחסים בינינו ".  עם זאת ,  התייחס דבי לסוגייה הפלסטינית ,  ואמר כי  " חידוש היחסים הדיפלומטיים לא יכול להעלים את הבעיה .  מדינתי מייחלת לתהליך שלום בין ישראל לפלסטינים ".  
עוד הדגיש דבי כי  " היחסים בין המדינות נותקו בנסיבות היסטוריות מיוחדות ,  אבל הניתוק לא בודד את המדינות באופן מלא .  היחסים הטובים נמשכו גם אם לא היו מגעים דיפלומטיים בדרג גבוה .  היחסים הטובים נמשכו כל העת ". 
אחרי פגישתו עם נתניהו נפגש דבי עם הנשיא ראובן ריבלין ,  שאמר לו כי  " זהו אירוע היסטורי יוצא דופן .  אנו שמחים לחדש את הקשר לאחר שנים ארוכות מדי של נתק .  צ'אד היא מדינה חשובה .  אפריקה היא העתיד ,  צ'אד היא העתיד ,  וישראל רוצה ומעוניינת לשתף מהניסיון שיש לה ".  

לאחר הביקור בישראל :  נתניהו יטוס לצ'אד ויכריז על חידוש היחסים
בתום הפגישה של ראש הממשלה עם השליט אידריס דבי בלשכתו בירושלים נמסר כי הוא ימריא בקרוב למדינה שבמרכז אפריקה כדי לחדש את הקשרים שנותקו ב-1972 .  השניים דנו במאבק המשותף בטרור ובשיתוף פעולה בתחומים נוספים

