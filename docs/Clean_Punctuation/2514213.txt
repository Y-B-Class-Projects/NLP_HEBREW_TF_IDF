נתניהו בוועידת איפא"ק : " אי אפשר לחכות עוד לדיפלומטיה "
 לאחר 10 חודשים שוב נאם ראש הממשלה בפני השדולה הפרו-ישראלית בוושינגטון ,  והתבטא בחריפות בסוגיית הגרעין האירני . " אסור לקבל עולם שבו לאייתוללות יש פצצה גרעינית "
  ( צילום :  רויטרס ,  עריכה :  גדי וינסטוק ,  קריינות :  אביב אברמוביץ' )  
מספר שעות לאחר פגישתו עם הנשיא ברק אובמה בבית הלבן ,  נשא ראש הממשלה ,  בנימין נתניהו ,  לפנות בוקר  ( שלישי )  נאום בפני הכינוס השנתי של השדולה הפרו-ישראלית בוושינגטון - איפא"ק .  נתניהו ,  שזכה לתשואות רבות מצד הנוכחים ,  אמר כי ישראל המתינה בסבלנות שהדיפלומטיה והסנקציות יפעלו ,  אולם  " אף אחד לא יכול להרשות לעצמו להמתין עוד ,  אי אפשר לחיות תחת הצל של אירן גרעינית ".  הוא הוסיף כי  " אסור לקבל עולם שבו לאייתוללות יש פצצה גרעינית ". 
בפתח דבריו ,  השתעשע נתניהו ,  ואמר כי הוא  " רוצה לדבר על נושא שאף אחד לא דיבר עליו לאחרונה  אירן ".  נתניהו ציין כי הוא לא עומד לדבר על מה שישראל עשויה לעשות  - " אני לא מדבר על כך אף פעם ",  אמר אולם סיפר כי הנשיא אובמה חזר על מחויבותו למנוע אירן גרעינית .  הוא הבהיר שכל האופציות על השולחן וכי מדיניות ארצות הברית איננה להכיל את הגרעין האירני . " מדיניות ישראל זהה ,  אנחנו נחושים למנוע אירן גרעינית ",  הבהיר ראש הממשלה , " כל האופציות נמצאות על השולחן ,  ההסכמה לגרעין אינה אופציה ".  
נתניהו אמר כי הוא  " נדהם "  שיש עדיין כאלה המסרבים להכיר בכך שמטרת תכניתה הגרעינית של אירן היא ייצור נשק גרעיני . " מדינה שבונה מתקנים תת-קרקעיים ויוצרת צנטריפוגות ואיזוטופים לא עושה כל זאת לפיתוח רפואי ",  ציין נתניהו ,  והוסיף : " אם זה נראה כמו ברווז ,  הולך כמו ברווז ונשמע כמו ברווז ,  מה זה יכול להיות ?  זה ברווז .  ברווז גרעיני .  והגיע הזמן שהעולם יקרא לברווז ברווז ". 
נתניהו ,  שנאם על פודיום מיוחד של ממשלת ישראל ,  הודה בתחילת נאומו לחברי הקונגרס הרבים ,  כמו גם לשגריר ישראל בארצות הברית ,  מייקל אורן ,  ושגריר ארצות הברית בישראל ,  דן שפירו ,  על  " תמיכתם ועבודתם למען חיזוק היחסים בין ישראל וארצות הברית ". 
נתניהו הציג מכתבים של הקונגרס הציוני העולמי משנת 1944 בעת שלחץ על הממשל האמריקאי להפציץ את מחנה ההשמדה אושוויץ .  לדבריו ,  המענה למכתבים הגיע חמישה ימים אחר כך ,  והתשובה שהגיעה הסבירה כי הפצצה כזו עשויה לגרור תגובה קשה עוד יותר ,  תגובה קשה עוד יותר מהשואה . " 2012 אינה 1944 ",  אמר נתניהו , " הממשל האמריקאי היום הוא שונה ,  שמעתם את זה אתמול בנאום הנשיא אובמה .  גם העם היהודי הוא שונה  היום יש לנו מדינה משלנו ומטרת המדינה היהודית היא להגן על חיי היהודים ".  
פגישת נתניהו ואובמה אתמול בחדר הסגלגל עסקה בהרחבה בנושא האירני ,  ובוושינגטון הבינו מדברי נתניהו כי בישראל טרם התקבלה החלטה על תקיפה צבאית באירן . " זה הישג שישראל הצליחה לשכנע את העולם ואת הקהילה הבינלאומית שהנושא האירני נמצא בראש סדר היום ",  אמר נתניהו בתום הפגישה , " העמדה הישראלית התקבלה בהבנה שלישראל הזכות להגן על עצמה ".  
ביום ראשון נאם הנשיא אובמה בפני ועידת איפא"ק ,  והדגיש את נאמנותו כלפי ישראל . " כנשיא ,  שמרתי על מחויבותי לישראל ,  בכל צומת בדרך ,  עמדנו לצדה של ישראל בכל פעם ",  אמר אובמה . " מחויבותי לביטחון ישראל לא הייתה כה חזקה מעולם ,  ושיתוף הפעולה הביטחוני מעולם לא היה הדוק יותר .  למרות קשיי התקציב שלנו ,  הסיוע לישראל גדל משנה לשנה .  אל תטעו - אנחנו נעשה כל מה שצריך כדי לשמר את היתרון הטכנולוגי והאיכותי של ישראל ,  כי לישראל יש את הזכות לשמור על עצמה ,  בעצמה ,  מול כל איום שקם נגדה ". 
אובמה התייחס לסוגיית אירן ,  וציין כי אירן גרעינית  " מנוגדת לאינטרס הביטחוני של ארצות הברית ".  לגבי הדרכים לעצור את הגרעין האירני ,  אמר אובמה כי הוא מאמין ש"האפשרות עדיין פתוחה לדיפלומטיה ,  כל עוד היא תביא לתוצאה ".  הוא עוד אמר כי כמפקד העליון של צבא ארצות הברית ,  יש לו מחויבות אישית לשלום העולם . " למנהיגי אירן לא צריך להיות שום ספק לגבי הרצינות של ארצות הברית ,  בדיוק כמו שאל להם לפקפק בהחלטה הריבונית של ישראל לקבל את ההחלטות שלה באשר למה שנחוץ כדי לשמור על ביטחונה ". 
בנאומו האחרון של נתניהו בפני ועידת איפא"ק בחודש מאי האחרון ,  הנושא המרכזי היה תהליך השלום הישראלי-פלסטיני .  נתניהו הדגיש בזמנו כי ישראל לא תשוב לגבולות 67' במסגרת הסדר שלום עם הפלסטינים . " ביטחונה של ישראל חייב להישמר ,  ולכן היא אינה יכולה לחזור לגבולות 67' ,  שאינם ברי הגנה ",  הוא אמר , " ישראל רוצה שלום ,  הפלסטינים מסרבים לסיים את הסכסוך ". 
עוד על הביקור בוושינגטון:פגישת נתניהו-אובמה : " קשר שאינו ניתן לערעור"הפסגה בוושינגטון התארכה בשעה ;  נתניהו : " טובה וחיובית"אובמה באיפא"ק :  לישראל זכות להגן על עצמה בעצמהפרס בפני איפא"ק : " יש לעצור את אירן - והיא תיעצר "
 לפניות לכתבת :  tal_sh@walla.net.il
עדכון ראשון :  5:00 

נתניהו בוועידת איפא"ק : " אי אפשר לחכות עוד לדיפלומטיה "
 לאחר 10 חודשים שוב נאם ראש הממשלה בפני השדולה הפרו-ישראלית בוושינגטון ,  והתבטא בחריפות בסוגיית הגרעין האירני . " אסור לקבל עולם שבו לאייתוללות יש פצצה גרעינית "
 
