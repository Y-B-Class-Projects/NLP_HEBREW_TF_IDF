נתניהו : " מתווה הגז אופטימלי ";  ח"כ כבל : " לא ענית על השאלות "
 ראש הממשלה הסביר בדיון בוועדת הכלכלה כי נדרש לעקוף את הממונה על ההגבלים העסקיים לאור דוחות מודיעניים שאליהם נחשף ובשם התחרות .  לדבריו ,  מתנהל מו"מ על ייצוא עם מצרים וטורקיה .  ח"כ חנין : " אתה מפקיר אותנו למונופול אימתני ".  חברי מטה מאבק הגז הפגינו בחוץ
ראש הממשלה בנימין נתניהו הגיע הבוקר  ( שלישי )  לוועדת הכלכלה של הכנסת בשבתו כשר הכלכלה ,  במטרה לנמק את עקיפת הממונה על ההגבלים העסקיים באמצעות שימוש בסעיף ביטחוני שמעולם לא נעשה בו שימוש .  יחד עמו התייצב שר האנרגיה והמים יובל שטייניץ וראש המוסד הנכנס יוסי כהן .
 יו"ר הוועדה חבר הכנסת איתן כבל פתח את הדיון : " פעם אדוני ראש הממשלה נשאת את הדגל של קידום תחרות .  המתווה הזה הוגש לנו רק משום שהוא מתיימר לפתור את מונופול הגז הטבעי .  לא באמצעות הממונה ,  לא באמצעות בית הדין להגבלים עסקיים ,  אלא בהליך חריג וקיצוני שטרם נעשה כמותו ".  במהלך הדיון הזהיר כבל כי מי שיקרא קריאות ביניים יוצא מיד מהאולם .  בשלב כלשהו הוצא ח"כ עיסוואי פריג'  ( ממרצ )  לאחר שדיבר ללא אישור .
 נתניהו אמר בפתח דבריו : " אנחנו רוצים להבטיח את הביטחון האנרגטי של המדינה .  בלעדי האנרגיה לא נוכל להפעיל את מערכות החשמל ,  וכשהן קורסות אז המדינה קורסת .  זה יכול לפגוע בביטחון הלאומי שלנו ". 
לקריאה נוספת:מצרים הורתה להקפיא את השיחות לייבוא גז טבעי מישראלקנדל :  חיבור מהיר לגז יקרה רק אם יפתחו את המאגריםהשר גבאי על מתווה הגז : " נחצו פה גבולות ,  אנחנו לא המדינה שהיינו"המחאה נמשכת :  אלפים הפגינו נגד מתווה הגז ב-7 מוקדים ברחבי הארץ 
לדבריו , " היכולת שלנו לייצא גז מעצימה את כוחה של מדינת ישראל .  היא נותנת לנו בסיס הרבה יותר חזק והופכת את ישראל לחסינה יותר ללחצים בינלאומיים ". 
הוא הוסיף על המגעים עם מצרים בנושא : " סיכמתי אתמול עם ממשלת מצרים שאשלח שליח מיוחד לקהיר כדי לקיים דיון במטרה להשיג פתרון לאתגר שנוצר .  אני מאמין שיושג פתרון כזה נוכח האינטרסים המשותפים ובכלל זה הגז .  האינטרסים יכתיבו את המציאות ".  לדבריו ,  מתקיים משא ומתן עם טורקיה : " כמדינה ששואפת לייצא גז הסתכלנו על מדינות שונות ,  כמו גם על טורקיה .  היו לנו מגעים עם טורקיה ,  נציג אישי שלי דיבר עם בכיר מאוד בממשלת טורקיה .  בדיון עלתה אפשרות של יצוא גז ישראלי לטורקיה וגם דרך טורקיה .
" אם לא נקבל את המתווה נשאר בלי ביטחון ובלי גז .  הועמדתי בפני שלוש אפשרויות .  אחת מהן להיכנס להליך משפטי ,  מה שהיה משאיר שחקן יחיד ואנו לא יודעים מה היה קורה בסופו .  אפשרות שנייה היא מונופול מפוקח ,  אך כשמפקחים על מחירים הם עולים .  האפשרות השלישית זה המתווה המוסכם ,  שלוקח מאה אחוז אחזקות של  " דלק "  ונובל אנרג'י ופותח לשחקנים חדשים .  זה עדיף על האופציות האחרות ואני מאמין שזה המתווה היחיד שבא בחשבון .  שיקולי הביטחון מחייבים אותנו לפיתוח עוד שדות ועוד אסדות .  האינטרסים הביטחוניים דורשים את מגמת הייצוא .  מכל השיקולים הללו ,  ובראש ובראשונה החוץ והביטחון ,  אני מאמין שהמתווה הזה חיוני למדינת ישראל ".  

יו"ר המחנה הציוני והאופוזיציה ,  חבר הכנסת יצחק הרצוג ,  הביע פליאה על התנהלותו של נתניהו בסוגיה . " ברור לכולם שההתנהלות של הממשלה שבראשה אתה עומד היא חובבנית במקרה הטוב ורשלנית במקרה הרע .  לא מבין איך כל ההרצאה המפורטת שלך קשורה למחיר הגז לצרכן ולפיתוח המשק בישראל .  פתאום בתחום הזה אתה אומר מצטער מאוד ,  אני עוקף את הרגולטורים מטעמי ביטחון המדינה ויחסי החוץ שלה ,  ולא שכנעת אותנו איך זה קשור למחירים לצרכן .  איך אפשר לקחת את המשא ומתן עם טורקיה ,  יוון ,  ירדן והרשות ולהגיד שזה קשור למחיר ליחידת חום אחת לצרכן שנקבע במשא ומתן או בהסכמי חברת חשמל ,  שהיום אנחנו יודעים שהם שערורייתיים .  האם אין פה נשיאת יחסי החוץ לשווא ?  
" אם כבר נקבע שיש מונופול מאחר שהממשלה התרשלה בחלוקת הרישיונות ,  ראוי לבוא ולומר :  'אני הריבון ,  אני אקבל החלטות' ,  ולומר לספקים שנפעיל פיקוח על המחירים .  חוק הפיקוח עוד אומר שזה כולל משאבי טבע ומחצבים .  מעולם לא הפעלת זאת :  לא בנפט ולא באף מוצר אחר .  על מי אתה מגן ?  איפה האינטרס הצרכני ?  ראוי היה להקשיב למפגינים ,  להביא אותם לשולחן ולשמוע מה יש להם לומר .  לסיום ,  אם אתה מאמין בשקיפות ובאספקת מידע לציבור ,  היה ראוי לחשוף הפרוטקולים של מועצת הנפט .  האם אין פה עקיפה של הסמכות הנמצאת בחוק ההגבלים העסקיים ,  שקובעת שכאשר יש מונופול יש עליו פיקוח כמעט טבעי במחיר סביר ?  אתה אומר שזה מונע תחרות ,  ואני חולק על כך .  עובדה שבתעופה זה לא קרה ".  

ח"כ דב חנין  ( הרשימה המשותפת )  הטיח בראש הממשלה : " אתה מסכים למונופול 'אימתני שלא נראה כמותו בהיסטוריה ושכולנו נהיה בני ערובה שלו' .  אתם מפקירים את הביטחון האנרגטי ,  אבל זה ביטחון לרווחי הענק של המשקיעים הטייקונים .  למה ?  ".  בתגובה השיב לו נתניהו : " אני לא מקבל את ההנחות שלך ". 
ח"כ שלי יחימוביץ'  ( המחנה הציוני )  שאלה את נתניהו : " מדוע אין חובת הנחת צינור שני ?  המתווה למעשה מערער על החוק .  במתווה ,  פיתוח לוויתן מעוכב בשנה יותר ממה שהחברות היו מחויבות לו כיום .  מדוע אין חובת אסדה שנייה ?  על אילו מדינות אתה מדבר שבהן 'הגז נשאר באדמה' ?  לא מכירים שום מדינה כזו .  אמרת שהגז יישאר באדמה ,  אבל הוא זורם כבר שנתיים ממאגר תמר ומספיק ל-15 שנה .  האם אתה מתכוון להודיע למצרים על ויתור הכספים ,  1.8 מיליארד שקלים ,  שנפסקו לנו בבוררות בינלאומיות כדי שהם יסכימו שנייצא להם גז ?  "  
נתניהו ענה : " אנחנו בסכנה גדולה שאף אחד לא ירצה לבוא להשקיע כאן ,  בדיוק בגלל המסע המפרך הזה .  הגענו עד קצה החוט שעומד להיקרע .  ההתערבות הבלתי פוסקת הזו מוציאה שם רע לכלכלה הישראלית בעולם ".  
יחימוביץ' הקשתה : " תוכל לכבד אותנו ולהשיב לנו על השאלות ?  ".  כבל קטע אותה : " את צודקת ,  הוא לא ענה על השאלות שלך .  הקשבתי ,  אבל לא ננהל פה דו-שיח של כל חבר כנסת עם ראש הממשלה .  אנחנו נמשיך ".  
מאוחר יותר הוסיפה לפרוטוקול כי לדעתה חובת ההיוועצות לא מתקיימת בוועדה ,  שכן נתניהו ,  שטייניץ ואחרים משיבים נאומים ולא תשובות לשאלות שהופנו אליהם .  כבל ,  בתגובה ,  רמז כי השאלות שנותרו ללא תשובה יצטרכו לקבל מענה בפורום אחר ,  וייתכן גם במבחן המשפט .  
ח"כ איילת נחמיאס ורבין  ( המחנה הציוני )  שאלה את נתניהו אם לדעתו השימוש באמתלה ביטחונית נעשה שלא לצורך . " מקודם אמרתי שנורה טיל במלחמת לבנון השנייה לעבר אסדה .  לא פירטתי את הדוחות המודיעניים שאני קראתי .  האויבים שלנו מכוונים לפלטפורמות האלו .  לכן ,  השאלה של הגנה עליהן היא קרדינלית .  זו האמת הצרופה ",  השיב לה .
 על הסאגה הפוליטית והבירוקרטית סיפר נתניהו : " ההתנהלות של הממונה על ההגבלים העסקיים  ( דיויד גילה ,  שהתפטר בשל התנגדותו למתווה ,  מ"ש )  תמוהה .  רוב אנשי המקצוע חולקים עליו .  יש מצבים שבהם הוא אמר את שלו ,  ואנחנו עושים את מה שאנחנו רואים לנכון .  היכולת לייצר תחרות היא רק דרך המתווה ,  אחרת נישאר עם מונופול קטן ". 
ח"כ כבל סיים את הדיון בהערה כי נתניהו התחמק שוב ושוב מהשאלות . " לדבר יפה אתה יודע ,  אבל לא סיפקת תשובות ",  האשים את ראש הממשלה .  
במטה המאבק נגד מתווה הגז התאכזבו מדבריו של נתניהו בוועדת הכלכלה . " נתניהו ,  המשמש גם שר הכלכלה ,  הזכיר את חשיבות הביטחון האנרגטי וייצוא הגז באותה נשימה ,  מה שמהווה סתירה .  במדינת ישראל אין מספיק גז ליצוא מופקר ,  מה שיפגע בביטחון האנרגטי והעצמאות האנרגטית של ישראל .  אזרחי ישראל לא קיבלו תשובה להעדפת האינטרסים של טייקוני הגז על שלהם ".  
מוקדם יותר הבוקר ,  בסביבות השעה 05:00 ,  הפגינו פעילי ארגון הסטודנטים  " מגמה ירוקה "  מול ביתו של נתניהו בירושלים נגד המתווה הנרקם .  בין היתר הם הניפו שלטים וקראו במגפון נגד המהלך .  המפגין עומרי בללי ,  מוביל מאבק הגז מטעם הארגון ,  מסר כי  " קמנו לפנות בוקר לומר לראש הממשלה :  'תתעורר - השוד לא יעבור ,  ולא נניח ראשנו על הכר עד שלא נדע שעשינו הכול ושאפשר לישון בשקט - גם נבחרנו לא יישנו בשקט' .  זה לא מאבק של ימין או שמאל - הציבור כולו התעורר ומבין שזה הרגע להפעיל כל לחץ אפשרי ולצאת לרחובות עד שהקול שלנו יילקח בחשבון ".  
במקביל לשימוע הגז הפגינו מחוץ למשכן הכנסת חברי מטה מאבק נגד המהלך . " ההפגנה מול הכנסת נועדה להזכיר כי אזרחי ישראל אינם מוכנים לחתום על מתווה ההון-שלטון ,  שמעביר את נכסי ישראל לידי קומץ טייקונים לאחר שרגולטורים הודרו מגיבוש המתווה ולאחר שרגולטורים שהתנגדו למתווה הודחו .  לאחר שאף שר לא היה מוכן לעמוד מאחורי מתווה מונופול הגז ,  נתניהו הפך לשר הכלכלה ונאלץ לעקוף בעצמו את הממונה על ההגבלים העסקיים "
 עוד הוסיפו במטה : " העדויות של פקידי ממשל בוועדת הכלכלה בשבוע האחרון ,  לצד חשיפת הספינים של מונופול הגז באשר לחוזים של יצוא למצרים שאינם קיימים ,  והודעת מצרים כי היא משעה כל יבוא גז מישראל - כל אלו שמטו את הקרקע באופן סופי מתחת לשימוש השקרי בסעיף 52 ". 
 ( עדכון ראשון :  09:30 )  

נתניהו : " מתווה הגז אופטימלי ";  ח"כ כבל : " לא ענית על השאלות "
 ראש הממשלה הסביר בדיון בוועדת הכלכלה כי נדרש לעקוף את הממונה על ההגבלים העסקיים לאור דוחות מודיעניים שאליהם נחשף ובשם התחרות .  לדבריו ,  מתנהל מו"מ על ייצוא עם מצרים וטורקיה .  ח"כ חנין : " אתה מפקיר אותנו למונופול אימתני ".  חברי מטה מאבק הגז הפגינו בחוץ

