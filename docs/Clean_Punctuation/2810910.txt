הפנייה הפלסטינית לאו"ם :  אבו מאזן משחק שחמט מול נתניהו
ברשות מבינים שישנה אפשרות סבירה שארה"ב תטיל וטו על הצעת ההחלטה להכיר בפלסטין ,  וכבר עומלים על תכנית אסטרטגית שנועדה להביך את ראש הממשלה .  נשק יום הדין :  הפסקת התיאום הביטחוני
ההחלטה של הרשות הפלסטינית לפנות למועצת הביטחון של האו"ם ביום רביעי בבקשה להכיר במדינה פלסטינית מבלי להפסיק את התיאום הביטחוני ,  מעידה ,  עד כמה שיישמע הדבר מוזר ,  על רצון להימנע מפיצוץ ,  לפחות בטווח הזמן המידי .  הדבר ניכר גם בסוף השבוע האחרון ,  שבו נשמר השקט היחסי בגדה למרות מותו של השר זיאד אבו עין בהפגנה ,  תוך עימות עם כוחות הביטחון הישראליים .  
ייתכן שלתזמון הרע של מותו של אבו עין ,  ערב יום השנה להקמת חמאס ,  היה גם כן חלק בהחלטה של הפתח שלא להוציא הפגנות ענק לנקודות החיכוך מול ישראל .  אף אחד ברשות ובפתח לא רצה שתפרוץ אינתיפאדה שלישית ביום החג של האויב מבית .  
תהליך השלום | כותרות נוספות:60% מהיהודים בארץ בעד פשרה טריטוריאלית עם הפלסטיניםארה"ב לא תטיל וטו באו"ם ?  כך זה ישפיע על ישראלההתחפרות המדינית תוביל להפסד | דני אילון 

כלי התקשורת בישראל ובעולם התייחסו מטבע הדברים בעיקר לחצי הראשון של החלטת ההנהגה הפלסטינית ,  שהוא הפנייה למועצת הביטחון ,  ופחות להמשך .  אלא שעצם המסקנה של הרשות כי יש לשמור על התיאום הביטחוני מבהיר שפניה נועדו אולי לעימות דיפלומטי עם ישראל ,  אך בוודאי שלא לעימות אלים .  זו אותה מנטרה שיו"ר הרשות הפלסטינית ,  אבו מאזן ,  משנן חזור ופצור :  כן להתנגדות עממית ודיפלומטית ,  אך לא לאלימות .  השמירה על התיאום הביטחוני מול ישראל עשויה לסייע בשימור השקט היחסי בגדה .  
אם כן ,  למה בכל זאת ההחלטה היא לפנות כבר ביום רביעי למועצת הביטחון ולא להמתין לבחירות בישראל ?  ראשית ,  הצמרת הפלסטינית הבינה שמבחינת דעת הקהל המקומית עליה לעשות מעשה כדי להבהיר שאינה עומדת חסרת אונים אל מול ישראל .  נוסף על כך ,  החשש הפלסטיני בימים האחרונים היה שהממשל האמריקני יחד עם ממשלת צרפת יגישו הצעת החלטה ידידותית יותר לישראל ,  שתעקר את זו הפלסטינית - הכוללת לוח זמנים ברור של שנתיים לסיום הכיבוש הישראלי ,  ומכאן הבהילות .  ועדיין ,  בעצם הותרת חלון של שלושה ימים עד ליום רביעי ,  מאפשרת הרשות הפלסטינית פתח למשא ומתן מול צרפת וארצות הברית כדי לנסח החלטה שתהיה קרובה יותר לעמדה הפלסטינית .  
ברשות מנסים כעת לשחק שחמט מול נתניהו ומול הממשל האמריקני .  ברמאללה מבינים שישנה אפשרות סבירה שדווקא לנוכח העמדה הפלסטינית הלכאורה בלתי מתפשרת ,  יחליט הבית הלבן להטיל וטו על הצעת ההחלטה הפלסטינית .  וכאן כבר נרקמים הצעדים הבאים :  תכנית אסטרטגית שלמה ,  שמנסה להתעלם מהבחירות בישראל ,  אך ללא ספק נועדה גם להביך את נתניהו .  
במקרה של כישלון בהצבעה במועצת הביטחון או וטו אמריקני ,  הרשות תפנה לבית הדין הבינלאומי בבקשה להצטרף אליו .  אם ישראל תנסה להעניש את הרשות בעיקר בצעדים כלכליים ,  הרי שאז יפנו הפלסטינים ל"ברירת שמשון ":  הפסקת התיאום הביטחוני .  לצעד הזה יהיו השפעות דרמטיות על יכולת הרשות לתפקד ולשמר את מעמדה בגדה ,  אך אפשר לנחש שגם במקרה של הפסקת העברת כספי המיסים לרשות ,  כצעד ענישה צפוי של ישראל ,  תתקשה הרשות לתפקד .  
לפניות לכתב אבי יששכרוף :  aviissacharoff@walla.com 

הפנייה הפלסטינית לאו"ם :  אבו מאזן משחק שחמט מול נתניהו
ברשות מבינים שישנה אפשרות סבירה שארה"ב תטיל וטו על הצעת ההחלטה להכיר בפלסטין ,  וכבר עומלים על תכנית אסטרטגית שנועדה להביך את ראש הממשלה .  נשק יום הדין :  הפסקת התיאום הביטחוני

