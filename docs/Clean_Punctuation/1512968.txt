נתניהו : " הקשר עם ארה"ב בלתי שביר "
 ראש הממשלה ניסה להפיג את המתיחות עם וושינגטון באירוע לציון יום העצמאות האמריקאי . " יש לנו קשר אמיץ עם ארצות הברית "
" יש לנו קשר אמיץ עם ארצות הברית ".  כך אמר הערב  ( רביעי )  ראש הממשלה בנימין נתניהו באירוע לציון יום העצמאות האמריקאי .  נתניהו ציטט את דברי הנשיא ברק אובמה בקהיר בדבר הקשר בין ישראל לארצות הברית והוסיף כי , " הקשר הזה אכן בלתי שביר ".  
בנוגע לאיום האירני אמר נתניהו כי  " ישנם משטרים קיצוניים וזו הסכנה לפנינו היום ,  וזה יהיה קשה ומסוכן יותר אם המשטרים ישיגו נשק גרעיני .  אסור שזה יקרה ".  נתניהו איחל לשגריר ארה"ב בישראל ,  יום עצמאות שמח בשם העם בישראל .
 שגריר ארצות הברית בישראל ,  ג'יימס קניגהאם אמר : " אנחנו חוגגים 230 שנות עצמאות של ארצות הברית .  הנשיא ,  ברק אובמה ,  אמר בנאומו בקהיר שהקשר בין ישראל לארצות הברית הוא בלתי שביר .  ארצות הברית מחויבת לביטחון ישראל ותושביה ".  
באירוע השתתפו גם השרים אהוד ברק ,  אביגדור ליברמן ,  משה יעלון ויצחק הרצוג .  ח"כ דני דנון החרים את האירוע בשל מה שהוא מכנה  " ההתערבות הבוטה של הממשל האמריקאי במדיניות הפנים של ישראל ". 

נתניהו : " הקשר עם ארה"ב בלתי שביר "
 ראש הממשלה ניסה להפיג את המתיחות עם וושינגטון באירוע לציון יום העצמאות האמריקאי . " יש לנו קשר אמיץ עם ארצות הברית "
 
