סבב בחירות שני ברמת השרון :  חמישה דברים שאתם צריכים לדעת היום
לאחר שאף אחד מהמועמדים לא הצליח להגיע לפני כשבועיים ל-40% מהקולות ,  גם היום תושבי העיר יגיעו לקלפיות .  כנס ה"סייברטק "  ייפתח בתל אביב במעמד ראש הממשלה ,  אוסטרליה תציין חג לאומי ועוד שני דברים שכדאי לדעת היום
אתם צריכים לדעת שהיום יתקיים סבב שני בבחירות לראשות עיריית רמת השרון .  זאת ,  לאחר שבבחירות שהתקיימו לפני כשבועיים אף אחד מהמועמדים לא הצליח להשיג רוב של 40% .  איש האופוזיציה אבירם גרובר ,  שגרף בסבב הראשון 35.61% ,  יתמודד מול יעקב קורצקי מיהדות התורה שזכה בסבב הקודם ל-23.16% .  הבחירות בעיר מתקיימות עקב הקלון שהטיל בית משפט השלום בתל אביב על ראש העיר הקודם ,  יצחק רוכברגר ,  שהורשע בעבירות מרמה ,  הפרת אמונים ,  רישום כוזב במסמכי תאגיד וזיוף מסמך .  
אתם צריכים לדעת שהיום יתקיים כנס  " סייברטק "  הבינלאומי בגני התערוכה שבתל אביב .  ראש הממשלה בנימין נתניהו יישא דברים בנאומי הפתיחה של הכנס ,  ושר התשתיות ,  האנרגיה והמים יובל שטייניץ יישא דברים בנאומי הסיום .  כנס ה"סייברטק ",  שיימשך יומיים ,  עוסק בחידושים ובטכנולוגיות שהוצגו על ידי הקהילה הבינלאומית בתחום הסייבר ומציג תמונת מצב עדכנית של ישראל בתחום .  בכנס צפויים להשתתף תאגידים ,  חברות סטארט-אפ ,  משקיעים פרטיים ,  יזמים ומומחים בתחום .  
אתם צריכים לדעת שהיום מציינים באוסטרליה את החג הלאומי הרשמי  " יום אוסטרליה ".  התאריך מציין את היום שבו הגיע הצי הבריטי הראשון למפרץ סידני קוב בשנת 1788 ,  הניף דגל את דגל בריטיניה והכריז על ריבונות בריטית על חופה המזרחי של אוסטרליה .  במהלך היום ,  שהוא יום שבתון ,  יש אירועים וחגיגות ברחבי היבשת ,  בהם תחרויות ,  מסיבות ומופעים .  כמו כן ,  מוענקים פרסים לאישי ציבור על פועלם והנשיא נושא נאום מיוחד .  עם זאת ,  יש מי שסולד מהחג וטוען כי הוא מסמל את  " הכיבוש הבריטי ".  
אתם צריכים לדעת שהיום ייפתח סיבוב ט' של גביע המדינה בכדורגל ,  עם חמישה משחקים .  הפועל תל אביב ,  שנמצאת במשבר עמוק ,  תתארח אצל הפועל כפר סבא ותנסה לשכוח מהצרות עם העפלה לרבע הגמר .  בשאר המשחקים ייפגשו הפועל אשקלון והפועל רמת גן ,  מ.ס אשדוד ובני יהודה ,  הפועל רעננה ובית"ר תל אביב\רמלה ,  וסקציה נס ציונה ובני סכנין .  
אתם צריכים לדעת שהיום תחגוג הקומיקאית והשחקנית האמריקנית אלן דג'נרס יום הולדת 58 .  מאז 2003 היא מנחה את תכנית האירוח  " המופע של אלן דג'נרס "  שזכה ב-15 פרסי אמי .  בתכניתה התארחו ידוענים רבים ,  בהם גם נשיא ארצות הברית ברק אובמה והדוגמנית הישראלית בר רפאלי .  דג'נרס ,  אשר משתייכת לקהילת הלהט"ב ,  הפכה במידת מה לסמל שלה .  

סבב בחירות שני ברמת השרון :  חמישה דברים שאתם צריכים לדעת היום
לאחר שאף אחד מהמועמדים לא הצליח להגיע לפני כשבועיים ל-40% מהקולות ,  גם היום תושבי העיר יגיעו לקלפיות .  כנס ה"סייברטק "  ייפתח בתל אביב במעמד ראש הממשלה ,  אוסטרליה תציין חג לאומי ועוד שני דברים שכדאי לדעת היום

