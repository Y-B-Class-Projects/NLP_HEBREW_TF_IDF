מוכר הגלידה של ראש הממשלה : " הוא הלך על הטופ "
 כיו"ר האופוזיציה נהג נתניהו לפקוד את הגלידרייה של הלל פרקש בעצמו ,  וגם עם שובו לשלטון לא ויתר על הטעם האהוב שזכה להיקרא על שמו : " יש התעניינות עצומה בפיסטוק של ביבי "
 חשיפת האישור המיוחד לרכישת גלידה בהיקף של 10,000 שקלים בשנה ,  שביקשה וקיבלה לשכת ראש הממשלה בנימין נתניהו ,  גרמה אמנם למבוכה במעון ראש הממשלה ,  אך ספק אם בעלי הגלידריה יכול היה לשער את גודל החשיפה לו זכה בית העסק השכונתי שלו . " מבחינת הטעמים ,  גלידת הפיסטוק היא באמת רמה אחת מעל הגלידות הרגילות ",  סיפר אתמול  ( ראשון )  לוואלה !  חדשות הלל פרקש ,  הבעלים הגאה של הגלידרייה של מעון ראש הממשלה , " גלידה מטודלה ".  על הטעם האהוב בבית נתניהו ,  סיפר : " אנשים יחודיים עד הזמינו את הגלידה הזאת .  היא גם יותר יקרה מהאחרות ,  ובקטע הזה ,  בוא נגיד שהוא הלך על הטופ ".  
כאשר כיהן נתניהו כיו"ר האופוזיציה ,  נזכר פרקש ,  נהגו בני הזוג נתניהו לפקוד את הגלידרייה ,  דבר שנבצר מהם מאז חזר לכיסא ראש הממשלה . " הם גרים מעבר לכביש ,  אני חושב שדי טבעי שיירד לגלידה השכונתית שלו ",  סיפר .  אך לא הכל נוצץ כשאתה ספק הגלידה של מעון ראש הממשלה ,  דבר שמצריך להכין את הגלידה לעיני מאבטחיו של ראש הממשלה ,  שלא לוקחים סיכון . " לפני שמבצעים הזמנה ,  הם מגיעים לפה ואנחנו מכינים להם את הגלידה מול העיניים ,  אבל הם סומכים עלינו כי מכירים אותנו ",  הוא התגאה . " אולי הם נותנים למישהו לטעום לפני ",  מנחש פרקש את סדר פעולות אנשי שירות הביון .
 הטענות שהופנו כלפי נתניהו ,  בדבר הסכום השנתי שמשולם על גלידה מכספי ציבור ,  לא עושות רושם על פרקש . " משרד ראש הממשלה מזמין בערך אחת לעשרה ימים-שבועיים ,  עושים הזמנה .  משהו כזה .  לבנאדם כמוני כמוך זה הרבה ,  אבל אם אתה פורט את זה לשנתי ,  זה 800 שקל בחודש ",  הוא מסביר . " אם אתה יודע שהוא מארח אנשים ,  אני חושב שעדיף שיארח אותם עם גלידה מאשר עם חברת קייטרינג  ( שתספק להם )  סושי או פילה .  עדיף ,  זה נראה לי זול וטוב ,  לא ?  ".  
הסלידה הציבורית מהרכש השנתי ,  שהביאה לביטולו מצד ראש הממשלה ,  לא משמחת את פרקש . " אני לא חושב שזה מרצונו ,  כי הוא אוהב את הגלידה שלנו .  מקווה שהוא יזמין מכיסו הפרטי ",  אמר .  על יחסי הציבור להם זכתה הגלידרייה ,  אומר פרקש כי הטעם האהוב על ראש הממשלה - פיסטוק - זוכה מאז לעלייה במכירות . " אנחנו מכינים עוד פיסטוק כי כמובן יש התעניינות עצומה סביב הפיסטוק של ביבי ,  ונגמר ",  מסביר פרקש ומצביע לעבר  " רפי השף ",  שאחראי לתוצר הסופי . " אתה רואה בעצמך ,  הום מייד ",  הוא מתמוגג .
 לפניות לכתב יאיר אלטמן :  talk2yaira@walla.com 
גלידה ב-10,000 ש' ?  נתניהו הורה לבטל את הרכישה 

מוכר הגלידה של ראש הממשלה : " הוא הלך על הטופ "
 כיו"ר האופוזיציה נהג נתניהו לפקוד את הגלידרייה של הלל פרקש בעצמו ,  וגם עם שובו לשלטון לא ויתר על הטעם האהוב שזכה להיקרא על שמו : " יש התעניינות עצומה בפיסטוק של ביבי "
 
