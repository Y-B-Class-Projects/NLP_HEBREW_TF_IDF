מרכז שלם לאברמוביץ' :  התנצל או שלם
המרכז מאיים בתביעת לשון הרע נגד חברת החדשות של ערוץ 2 והפרשן אמנון אברמוביץ' שטען ב"אולפן שישי "  לקשר לא הולם בין בנימין נתניהו למרכז ולמו"ל ישראל היום שלדון אדלסון
מרכז שלם בירושלים דורש מחברת החדשות של ערוץ 2 והפרשן אמנון אברמוביץ פרסום התנצלות והבהרה בעקבות הדברים שאמר במהדורת  " אולפן שישי "  האחרונה ,  לפיהם מרכז שלם מהווה צינור מימון בין מו"ל ישראל היום שלדון אדלסון וראש הממשלה בנימין נתניהו .  במכתב שנשלח הערב לאברמוביץ וחברת החדשות באמצעות עורך הדין נדב העצני מאיים המרכז בהליכים משפטיים אם התנצלות זו לא תפורסם .
 מרכז שלם הוא מכון מחקר ירושלמי בנושאי יהדות ,  אסטרטגיה ,  הגות יהודית וציונית ומדיניות חברתית וכלכלית .  המכתב מתייחס לדברים שהופיעו בדבריו של אברמוביץ ,  לפיהם מרכז שלם  ( אותו הוא כינה מכון מ-שלם )  עמד מאחורי מהלכים של נתניהו ובהם מינויים בממשלתו ועשה זאת בשליחותו של אדלסון .  אברמוביץ אף הוסיף כי הנושא יגיע לטיפול היועץ המשפטי לממשלה .  בפנייה נטען ,  כי למרכז מעולם לא היה קשר למינויים בממשלת נתניהו כי מעולם לא היה בבעלותו של אדלסון .  לטענתם ,  המרכז קיבל מענק ייעודי מקרן התרומות של אדלסון להקמת מכון למחקרים אסטרטגיים וסכום זה ,  שלא עלה על 15% מהתקציב השנתי של המרכז ,  משמש את המכון על שם משפחת אדלסון ופעילותו בלבד .
 עוד קובלים במרכז שלום על כך שאברמוביץ' לא ביקש את תגובתם וכותבים : " ברי גם כי התפוצה הדרמטית של חדשות ערוץ 2 ביום שישי גרמה לחשיפה רחבה ביותר של צופים לדיבה שהושמעה על ידכם ".  
אמנון אברמוביץ מסר הערב : " אנחנו נקרא ונלמד את המכתב ונגיב בהתאם ".  בחברת החדשות של ערוץ 2 סירבו להגיב .
 
מרכז שלם לאברמוביץ' :  התנצל או שלם
המרכז מאיים בתביעת לשון הרע נגד חברת החדשות של ערוץ 2 והפרשן אמנון אברמוביץ' שטען ב"אולפן שישי "  לקשר לא הולם בין בנימין נתניהו למרכז ולמו"ל ישראל היום שלדון אדלסון

