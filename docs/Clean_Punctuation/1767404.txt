רה"מ למיטשל :  נעבוד יחד להקים נתיב חדש לשלום
ראש הממשלה בנימין נתניהו נפגש עם השליח האמריקאי למזרח התיכון ,  ג'ורג' מיטשל ,  והביע תקווה להשגת הסכם  " בחודשים הקרובים ".  מיטשל : " הצדדים ידברו על כל סוגיות הסדר הקבע "
 ראש הממשלה בנימין נתניהו נפגש הערב  ( שני )  במעונו עם השליח האמריקאי למזרח התיכון ,  ג'ורג' מיטשל .  לפני הפגישה ,  אמר נתניהו למיטשל כי  " אנחנו הולכים לעבוד יחד כדי להקים את הנתיב החדש להשגת מטרה משותפת ,  כאשר הסכם יבטיח גם שלום וביטחון שגשוג .  זוהי מטרה ראויה ואני יודע שהנשיא ,  מזכירת המדינה והממשל האמריקאי רואים עצמם מחויבים לשלום ,  כמו שאנחנו ,  ואני מקווה ששכנינו הפלסטינים ישתתפו איתנו כדי להשיג את זה בחודשים הקרובים ". 
מיטשל ,  שנחת מוקדם יותר בארץ ,  ציין כי  " בשיחות הישירות ,  שני הצדדים החליטו יחדיו לדבר על כל סוגיות הסדר הקבע ולסלול את הדרך להסכם שלום סופי .  זאת עדיין המטרה שלנו ".  לאחר מכן ,  ציטט מיטשל מנאומה של מזכירת המדינה האמריקאית ,  הילרי קלינטון ,  ביום שישי בפורום סבן .
 בנאומה אז הבהירה קלינטון כי ארה"ב תאיץ בישראל ובפלסטינים לפתור את בעיות הליבה העומדות כמכשול לשלום .  לדבריה ,  שני הצדדים צריכים להתקדם למרות הקיפאון בשיחות הישירות ביניהם .  קלינטון הכריזה עוד כי ארה"ב תפתח בסבב נוסף של שיחות עקיפות מתוך כוונה להגיע להישגים שיבטיחו מסגרת להסכם שלום תוך מספר חודשים .
" ארצות הברית לא תהיה משתתפת פאסיבית בשיחות ",  אמרה אז קלינטון . " נלחץ על הצדדים להציג את עמדותיהם בנושאי הליבה ללא דיחוי ,  מתוך אמון ובפירוט רב ".  קלינטון הוסיפה כי  " נעבוד על צמצום הפערים ,  נשאל שאלות קשות ונצפה לתשובות ענייניות ".  היא הדגישה כי ארה"ב תעלה הצעות לקידום השיחות  " בזמן המתאים לכך ".  היא פירטה אף את נושאי הליבה הכוללים לדבריה :  ביטחון ,  גבולות ,  מים והתנחלויות ואת שני הנושאים הרגישים :  ירושלים ובעיית הפליטים .
 
רה"מ למיטשל :  נעבוד יחד להקים נתיב חדש לשלום
ראש הממשלה בנימין נתניהו נפגש עם השליח האמריקאי למזרח התיכון ,  ג'ורג' מיטשל ,  והביע תקווה להשגת הסכם  " בחודשים הקרובים ".  מיטשל : " הצדדים ידברו על כל סוגיות הסדר הקבע "
 
