אחרי הניצחון הגדול ,  החלה המלחמה על חלוקת השלל בליכוד
במפלגת השלטון לא מבזבזים זמן וכבר קראו לראש הממשלה לבטל את ההחלטה לצמצם את מספר השרים .  יעלון צפוי להמשיך בתפקידו ,  ארדן רוצה את תיק החוץ ואיזה תפקיד תקבל האישה החזקה בליכוד מירי רגב ? 
 ( נתניהו לאחר הבחירות :  מעריך את הבחירה בי )  
בליכוד סיימו הבוקר  ( חמישי )  את חגיגות הניצחון ,  ועברו לתכנן את חלוקת התיקים בממשלה הבאה .  אמנם ראש הממשלה ,  בנימין נתניהו ,  מנסה לתכנן בימים אלה את קווי היסוד וחלוקת התיקים ליתר החברות הצפויות בקואליציה ,  אבל בתוך מפלגת השלטון לא מבזבזים זמן .  חברים בסיעה קוראים לבטל את ההחלטה מהכנסת הקודמת שלפיה בממשלה יכהנו רק 18 שרים ,  ולהרחיב את המספר ל-22 ,  בדומה למספר השרים שכיהנו בסוף הכנסת היוצאת .
 אם אכן כך יהיה ,  נתניהו צפוי להשאיר בידיו 11 תפקידי שרים בנוסף אליו .  זאת ,  במטרה להבטיח שלליכוד יהיה רוב בממשלה כדי להעביר כל החלטה שראש הממשלה יהיה מעוניין בה .  כבר עתה מסתמן כי יו"ר הכנסת ,  יולי אדלשטיין ,  המוערך מאוד על ידי נתניהו ,  ואשר הגיע למקום השני בבחירות המקדימות ברשימת הליכוד לכנסת ,  ימשיך בתפקידו .  למעשה ,  זו המשבצת היחידה שכבר עתה איושה כמעט שאינו מוטל בספק .  
בחירות 2015 - כותרות נוספות:מתחילים לחלק את עוגת הקואליציה :  מה ידרשו השותפות מנתניהו ? אבו מאזן : " ישראל איננה רצינית בנוגע לפתרון שתי המדינות"החיילים העניקו למרצ מנדט חמישי - גלאון לא תתפטר 
על יתר התיקים צפויה להתחולל מלחמה בין חברי הליכוד ,  כאשר חמשת השרים המכהנים - משה  ( בוגי )  יעלון ,  גלעד ארדן ,  ישראל כץ ,  סילבן שלום ויובל שטייניץ - צפויים בכל מקרה לקבל הצעה מנתניהו לכהן בממשלה .  על ששת התיקים הנותרים יתמודדו שאר חברי הכנסת - וזה לא הולך להיות פשוט .  
שר הביטחון יעלון היה רוצה ,  מן הסתם ,  להמשיך בתפקידו ,  והסיכויים לכך נראים בהחלט לא רעים לאור מספר המנדטים הנמוך שקיבל אביגדור ליברמן ,  אשר הצהיר כי גם הוא מעוניין בתפקיד .  יעלון הוא גם היחיד בסיעה שאיש מהשרים האחרים אינו מנסה להתחרות איתו על אותה המשבצת ,  ובליכוד שוררת תמימות דעים כי אם התיק יישאר בידי המפלגה ,  הוא יגיע אליו .  
שר הפנים ארדן ,  אשר סיים את הבחירות המקדימות לכנסת במקום הראשון ,  אחרי שנבחר שלוש פעמים ברצף במקום השני ,  הוא למעשה הדמות הבכירה ביותר מבחינה פוליטית בליכוד אחרי נתניהו .  ככזה ,  הוא מצפה גם כן לשדרוג במעמדו .  הוא היה מעוניין להתמנות לשר האוצר ,  אולם לאור ההצהרה של נתניהו ,  שלפיה הוא מייעד את התפקיד למשה כחלון ,  הוא צפוי לדרוש את תיק החוץ .  ארדן גם היה מועמד להתמנות בעבר לכהן כשגריר ישראל באו"ם וכשגריר ישראל בוושינגטון ,  אולם עם פרישתו של השר גדעון סער ,  פנה נתניהו לארדן וביקש ממנו להישאר בתפקידו כשר ,  על מנת שנסיעתו לא תצטייר כמגמה של עזיבת שרים בכירים בליכוד .  
גם שר האנרגיה שלום מצפה לשדרוג .  מי שכבר כיהן בעבר כשר החוץ ,  היה שמח לחזור למשרד הנחשק .  בריאיון לרשת ב' היום בצהריים אמר : " אני זקן השבט .  הכי ותיק בממשלה .  כיהנתי בחמש ממשלות .  אך טבעי שאוביל את התיק הבכיר מטעם הליכוד ".  השר שטייניץ מצדו ,  אמר בריאיון לגלי צה"ל : " אני חושב ששר חוץ זה תפקיד שאני מתאים לו והוא מתאים לי ".  
על רקע המאבק הצפוי על התיק ,  נשמעה הערכה במפלגה כי נתניהו יעדיף לוותר עליו ,  ולהעניק אותו לשר החוץ הנוכחי ליברמן או ליו"ר הבית היהודי ,  נפתלי בנט .  אלא שבליכוד התגברו ביממה האחרונה הקריאות שלא להעניק לשניים תפקיד כה בכיר לאור מספר המנדטים הנמוך שקיבלו ,  וכן בשל הביקורת הפומבית שהשמיעו על תפקודו של נתניהו במהלך מבצע  " צוק איתן ".  
גם שר התחבורה כץ ,  שהגיע למקום השלישי בפריימריז ,  משוכנע שיכהן בתפקיד בכיר בממשלה הבאה .  לצד שר הביטחון ,  מצפה למלא את התפקיד הבכיר ביותר מטעם הליכוד בממשלה הנכנסת .  
יתר חברי הכנסת וסגני השרים שמצפים לקבל מנתניהו תיק ,  הם זאב אלקין ויריב לוין ,  שני בעלי הברית הפוליטיים שניהלו את הקואליציה בכנסת היוצאת .  בימים אלה השניים הם מהבודדים בסיעה איתם נתניהו מתייעץ באינטנסיביות כיצד להרכיב את הממשלה הבאה .  העובדה כי הם נבחרו בעשירייה הראשונה ,  אחרי שתי קדנציות מוצלחות כיו"ר קואליציה  ( אלקין )  וכיו"ר קואליציה וועדת הכנסת  ( לוין )  ,  סוללת כמעט בוודאות את דרכם לתפקידי שרים .  
גם חברת הכנסת מירי רגב ,  שהגיעה למקום הרביעי ברשימה ,  צפויה על פי כל ההערכות להתמנות לשרה .  במהלך קמפיין הבחירות חלה גם התקרבות בינה ובין נתניהו ,  וזה צירף אותה בכמה הזדמנויות לכנסים שערך .  בין התיקים שהוזכרו ככאלה שרגב עשויה לקבל :  תיק הרווחה ,  הגנת הסביבה ,  והתרבות והספורט .  
על יתר המקומות שנותרו בממשלה יתחרו שניים .  הראשון הוא סגן שר החוץ ,  צחי הנגבי ,  שנחשב גם הוא לאיש אמונו של נתניהו .  אתמול אמר הנגבי כי  " הייתי רוצה למחוק את המילה סגן מהתואר ".  השני הוא חבר הכנסת דני דנון ,  יו"ר מרכז הליכוד ,  שצפוי גם הוא להילקח בחשבון .  עם זאת ,  יש לזכור כי יחסיו עם נתניהו ידעו לאורך החודשים האחרונים עליות ומורדות ,  בין היתר כאשר ראש הממשלה פיטר אותו במהלך מבצע  " צוק איתן "  מתפקידו כסגן שר הביטחון ,  כך שלא ברור אם המינוי ייצא לפועל .  דנון מקווה לזכות בתיק בעיקר לאור מעמדו בתוך המפלגה .
 גם מקורבו של נתניהו ,  אופיר אקוניס ,  שכבר כיהן בעבר כסגן יו"ר הכנסת וסגן שר במשרד ראש הממשלה ,  היה מעוניין להתקדם בקדנציה הנוכחית ולהתמנות לשר ,  והסיכויים לכך סבירים .  עם זאת ,  העובדה כי הוא ממוקם בעשירייה השנייה של חברי הכנסת ,  עלולה להקשות על כך .  בשיחות סגורות ,  הוא הביע עניין בתיק התקשורת או בתיק התרבות והספורט .  
חברת הכנסת גילה גמליאל ,  אשר שימשה גם היא בעבר סגנית שר וסגנית יו"ר הכנסת ,  ואמרה בכמה הזדמנויות כי היא מחזיקה בהבטחה מנתניהו להתמנות לשרה ,  מצפה גם היא לשבת הפעם מסביב לשולחן הממשלה .  בכנסת ה-19 היא סירבה להתמנות לסגנית שר ,  והבהירה לנתניהו כי היא רואה עצמה מתאימה לכהן בממשלה .  
אנשים נוספים ששמם הוזכר כמי שמעוניינים לכהן כשרים הם השר לשעבר בני בגין ,  שהיה חבר השמינייה בכנסת ה-18 ,  וכן ראש שירות הביטחון הכללי  ( שב"כ )  והשר לביטחון הפנים לשעבר ,  אבי דיכטר ,  שעל אף מיקומו הנמוך ברשימה נחשב כבעל קשרים מצוינים עם נתניהו .  סגנית שר התחבורה ,  ציפי חוטובלי ,  הוזכרה בעבר כמי שעשויה להתמנות לשרה ,  אולם לאור העובדה שסיימה את הקמפיין במקום ה-20 ,  נראה כי הסיכויים לכך נמוכים .  
לפניות לכתב עמרי נחמיאס :  omri_n@walla.net.il 

אחרי הניצחון הגדול ,  החלה המלחמה על חלוקת השלל בליכוד
במפלגת השלטון לא מבזבזים זמן וכבר קראו לראש הממשלה לבטל את ההחלטה לצמצם את מספר השרים .  יעלון צפוי להמשיך בתפקידו ,  ארדן רוצה את תיק החוץ ואיזה תפקיד תקבל האישה החזקה בליכוד מירי רגב ? 

