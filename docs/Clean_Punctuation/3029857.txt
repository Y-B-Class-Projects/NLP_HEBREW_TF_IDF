בצל הפיגוע :  הידיעות על פרשת ביבי-נוני נדחקו ממרכז השערים
הפיגוע דחק את הדילמה באשר לסיקור הפרשה בשני העיתונים :  בידיעות מיקמו את ההפנייה בתחתית השער והקדישו לנושא כותרת ראשית וכותרת משנה ארוכה ,  וב"ישראל היום "  מיקמו הפנייה קטנה יותר עם כותרת ראשית בחלק העליון
הפיגוע הקטלני בירושלים אתמול  ( ראשון )  ,  שגבה את חייהם של 4 חיילים ,  דחק את סיקור פרשת נתניהו-מוזס לעמודים הפנימיים של  " ישראל היום "  ו"ידיעות אחרונות ".  שני העיתונים אשר נקשרו לפרשה שנחשפה בחדשות 2 ,  לפיה ראש הממשלה בנימין נתניהו ומו"ל ידיעות נוני מוזס דנו בדיל אשר יזכה את נתניהו בסיקור אוהד בעיתון בתמורה להחלשת כוחו של  " ישראל היום ",  הקדישו לסיקור ידיעת מסגרת קטנה בחלק העליון או התחתון של השער .
 בתחתית שער  " ידיעות אחרונות "  מופיעה הכותרת  " נתניהו ומוזס נחקרו על תוכן פגישתם ",  עם תמונות של ראש הממשלה ומו"ל  " ידיעות אחרונות "  בשני הצדדים והפנייה לכתבה של כתב הפלילים אלי סניור בעמודים 10-11 .  בכותרת המשנה מצויין כי ראש לשכת רה"מ ארי הרו הקליט את הפגישה לבקשת נתניהו ,  וכי בשיחה ,  שנערכה לבקשת נתניהו , " נידונה אפשרות שנוגעת לסיקור רה"מ ב'ידיעות אחרונות' ולהפצת החינמון 'ישראל היום' ".  
הסיקור בידיעות הרבה יותר רחב ובולט לעומת הסיקור של הפרשה ב"ישראל היום ":  הכתבה נדחקה לעמוד 13 ,  עם הפנייה קטנה בחלק העליון של שער החינמון ,  תחת הכותרת  " נוני מוזס נחקר באזהרה בחשד למו"מ על 'דיל' עם רה"מ ".  בכתבה ,  שמתפרסמת עם קרדיט ל"כתב 'ישראל היום' ",  נטען כי מוזס הבטיח לנתניהו סיקור אוהד בעיתונו בתמורה לסיוע בחוק  " ישראל היום ".  עוד נכתב כי  " יצוין כי תמליל השיחה טרם פורסם ועל תוכנה נפוצו שמועות רבות ".  

בצל הפיגוע :  הידיעות על פרשת ביבי-נוני נדחקו ממרכז השערים
הפיגוע דחק את הדילמה באשר לסיקור הפרשה בשני העיתונים :  בידיעות מיקמו את ההפנייה בתחתית השער והקדישו לנושא כותרת ראשית וכותרת משנה ארוכה ,  וב"ישראל היום "  מיקמו הפנייה קטנה יותר עם כותרת ראשית בחלק העליון

