הטורף נתניהו :  שיא מנדטים לליכוד ,  עם כוכבית מבהילה לראש הממשלה
תרחיש האימה של ליברמן ואורלי לוי ,  האופטימיות של גנץ ולפיד ואפקט החיסול של גדעון סער :  יום הפריימריז המוצלח של מפלגת השלטון נותן אותותיו גם בסקר המעודכן של וואלה !  NEWS
יממה לאחר הפריימריז בליכוד ,  נראה שהנבחרת שבחרה מפלגת השלטון מחזקת את מעמדה בציבור ומביאה אותה לשיא של מנדטים מאז פתיחת מערכת הבחירות :  סקר וואלה !  NEWS ומכון פאנלס פוליטיקס בראשות מנחם לזר מעלה כי אם הבחירות היו נערכות היום ,  הליכוד הייתה מקבלת 34 מנדטים - 5 מנדטים יותר מהסקר הקודם שנערך בשבוע שעבר .  
עם זאת ,  התחזקות המפלגה גורמת לכך ששתי מפלגות אחרות מגוש הימין הפוטנציאלי - ישראל ביתנו וגשר של ח"כ אורלי לוי-אבקסיס - יורדות מתחת לאחוז החסימה ,  לעומת 4-5 מנדטים ששתי המפלגות קיבלו בסקרים קודמים בשבועות האחרונים .  שתי מפלגות אלה ,  וגם מפלגת הימין הקיצוני  " עוצמה יהודית "  של ברוך מרזל ואיתמר בן גביר - מצויות על סף המעבר של אחוז החסימה עם 2.8-2.9% .  כך שמהסקר עולה כי הליכוד אמנם מתחזק ,  אך כפי שנתניהו מזהיר בשבועות האחרונים ,  ישנה סכנה גדולה שמנדטים מהימין יישארו מתחת לאחוז החסימה ,  בתרחיש שפוגע משמעותית בגודל גוש הימין של הקואליציה הנוכחית - 62 מנדטים בלבד ,  לעומת 66 בכנסת היוצאת ,  יחד עם ליברמן שפרש רק בישורת האחרונה .  
בחירות 2019 - סיקור מיוחד בוואלה !  NEWS :" לוקחת את האמונה צעד אחד קדימה ":  אלונה ברקת מצטרפת למפלגת  " הימין החדש"תודה לדיל ,  תודה לרב ,  תודה לגלעד שרון :  הפתעת הנגב בליכוד 
מהסקר עולה כי מפלגת  " חוסן לישראל "  של הרמטכ"ל לשעבר בני גנץ ממשיכה לצבור מומנטום ,  ומגיעה ל-22 מנדטים  ( 19 בסקר הקודם )  .  גם  " יש עתיד "  של יאיר לפיד מתחזקת קלות ,  במנדט אחד ,  ל-13 מנדטים .  במפלגות הימין יש תזוזה קלה של מנדטים אחרי ההכרזה על בחירתו של הרב הראשי לשעבר רפי פרץ לראשות הבית היהודי ,  והמפלגה המאוחדת שלו ושל בצלאל סמוטריץ' מקבלת 6 מנדטים - לעומת 4 בשבוע שעבר .  הימין החדש של נפתלי בנט ואיילת שקד נחלשים במנדט אחד מ-7 ל-6  ( תוצאות הסקר הנוכחי נערכו לפני הצטרפותה של אלונה ברקת למפלגה )  .  
בשמאל ,  לעומת זאת ,  המצב הרבה פחות אופטימי .  התחזקות גנץ ממשיכה לפגוע בעיקר במפלגת העבודה ,  שיורדת לשפל של 5 מנדטים ,  מה שהופך את הפריימריז במפלגה בשבוע הבא לקרב אכזרי במיוחד על מספר קטן של מקומות ריאליים .  מרצ ממשיכה לא להרוויח דבר מאובדן הקולות אצל אחותה הגדולה ,  ונותרת יציבה על 5 מנדטים גם היא .  מפלגת התנועה של ציפי לבני נותרת רחוק מאוד מאזור אחוז החסימה ,  עם 1.6% מהמשיבים .  כולנו ,  לעומת זאת ,  לא נפגעת לא מגנץ ולא נתניהו וממשיכה לשמור על בסיס יציב של 5 מנדטים ,  וכך גם המפלגות החרדיות :  יהדות התורה עם 7 מנדטים וש"ס עם 4 ,  והמפלגות הערביות :  הרשימה המשותפת עם 6 מנדטים ותע"ל של אחמד טיבי עם 6 .  
הסיפור הפוליטי הלוהט של הפריימריז בליכוד היה מבחן הקאמבק של גדעון סער למפלגה ,  בצל ניסיון חיסול פוליטי חד ,  ישיר ובוטה מכיוון ראש הממשלה .  נתניהו ומקורביו עשו מאמץ גדול כדי למנוע מסער את הבכורה ,  והוא הגיע למקום ה-4 בלבד ,  אך בינתיים הם הצליחו לסמן אותו כיריב הפוליטי מספר אחת שלו - ולתת לו עמדת הובלה משמעותית בקרב על הירושה .  
מסקר וואלה !  NEWS עולה כי מבין כל חברי החמישיה הפותחת של הליכוד בפריימריז ,  סער הוא המועמד המועדף להוביל את הליכוד ביום שאחרי נתניהו - גם בציבור הכללי  ( 33% )  וגם בקרב מצביעי ליכוד  ( 19% )  .  בציבור הכללי הוא מוביל בפער גדול על פני יולי אדלשטיין ,  שאמנם כבש את המקום הראשון בפריימריז אבל רק 7% מסמנים אותו כיורש ,  ישראל כץ  ( 6% )  ,  גלעד ארדן ומירי רגב  ( 4% כל אחד )  .  גם מצביעי הליכוד מסמנים את סער כמועמד המועדף עליהם ,  אבל בפער קטן יותר מחבריו לחמישיה .  12% מהליכודניקים שהשיבו לסקר אמרו כי גלעד ארדן הוא המתאים ביותר להוביל את הליכוד ביום שאחרי נתניהו ,  11% תומכים ברגב ,  ו-10% בכץ .  דווקא אדלשטיין ,  שזכה במניין קולות המתפקדים שהצביעו בבחירות המקדימות ,  לא זוכה לתמיכה רבה בקרב מצביעי הליכוד שנותנים לו 5% בלבד .
 נתוני הציבור הכללי לגבי סער  ( וגם באשר למועמדים האחרים ,  בהתאמה )  מעוותים במידת מה ,  כי הם משקפים גם הערכה של מי שאינו מצביע ליכוד ומתנגד לנתניהו כלפי השר לשעבר ,  שמתויג כעת כיריבו של ראש הממשלה .  הנתון הרלבנטי לבחינת המאבק על הובלת הליכוד ביום שאחרי נתניהו הוא בקרב מצביעי הליכוד ,  שם הפער בין סער וארדן קטן יותר .  
בצד השני של המתרס ,  השם החם של השבועות האחרונים הוא של הרמטכ"ל לשעבר גבי אשכנזי ,  שמחוזר באינטנסיביות על ידי גנץ כדי להצטרף אליו וליעלון למפלגת גנרלים ,  ופועל בעצמו בניסיון להביא לחיבור בין גנץ ולפיד ,  שלפי הסקרים צפוי להביא למהפך .  מהסקר עולה כי הציבור ,  ככלל ,  מקבל בשוויון נפש את אשכנזי ומתחלק בין 31% שהיו רוצים לראות אותו נכנס לפוליטיקה ,  33% שלא היו רוצים ,  ו36% מהמשיבים שאמרו שאין להם דעה .  עם זאת ,  אשכנזי מאוד מאוד רצוי אצל מצביעיהם של גנץ ולפיד - 61% מתומכיהם רוצים לראות אותו מצטרף לזירה ,  ורק 18% ביש עתיד ו-24% בחוסן לישראל השיבו שהם לא מעוניינים לראות אותו בפוליטיקה .   הסקר נערך לאחר פרסום הרשימה הסופית בפריימריז בליכוד ,  בקרב פאנל אינטרנטי של 1,009 משיבים המהווים מדגם מייצג של האוכלוסייה היהודית והערבית בישראל .  טעות הדגימה הינה 3.3% .  
מסקר נוסף שפורסם הערב ב"חדשות 13 "  עולה כי אם הבחירות היו נערכות היום ,  הליכוד היה מקבל 32 מנדטים וחוסן לישראל 24 מנדטים .  עוד עולה כי יש עתיד מקבלת עשרה מנדטים ,  הימין החדש - טרם ההודעה על הצטרפותה של אלונה ברקת - תשעה מנדטים ,  הרשימה המשותפת עם שבעה מנדטים ותע"ל עם שישה .  ש"ס ,  יהדות התורה ,  הבית היהודי ומפלגת העבודה מקבלות חמישה מנדטים כל אחת בעוד שמרצ ,  ישראל ביתנו וכולנו מקבלות ארבעה מנדטים .  מפלגת גשר של אורלי לוי-אבקסיס והתנועה של ציפי לבני לא עוברות את אחוז החסימה .  עוד עלה מהסקר כי אם גנץ ולפיד יתאחדו הם יעקפו את הליכוד עם 36 מנדטים ,  אך גוש המרכז-שמאל לא יגדל מאחר שמרצ תרד מתחת לאחוז החסימה .
  ( עדכון ראשון :  13:47 )  

הטורף נתניהו :  שיא מנדטים לליכוד ,  עם כוכבית מבהילה לראש הממשלה
תרחיש האימה של ליברמן ואורלי לוי ,  האופטימיות של גנץ ולפיד ואפקט החיסול של גדעון סער :  יום הפריימריז המוצלח של מפלגת השלטון נותן אותותיו גם בסקר המעודכן של וואלה !  NEWS

