נתניהו :  הבהרתי לרוסיה ולארה"ב - זכותנו להגן על עצמנו מאיראן
רה"מ אמר כי שוחח עם נשיא רוסיה ועם שר החוץ האמריקני וחזר באוזניהם על  " זכותה וחובתה של ישראל להגן על עצמה מול התקפות משטח סוריה ".  לדברי נתניהו ,  הוא ופוטין סיכמו על המשך התיאום הביטחוני בין הצבאות .  פוטין ביקש מנתניהו להימנע מצעדים שיגררו את האזור לעימות חדש
ראש הממשלה בנימין נתניהו התייחס אמש  ( שבת )  לאירועים בצפון ,  ואמר כי שוחח עם נשיא רוסיה ולדימיר פוטין ועם שר החוץ של ארצות הברית רקס טילרסון בעקבות ההסלמה בצפון . " חזרתי באוזני פוטין על זכותנו וחובתנו להגן על עצמנו מול התקפות עלינו משטח סוריה .  סיכמנו שהתיאום הביטחוני בין הצבאות שלנו יימשך ",  אמר .  לפי הקרמלין ,  פוטין אמר לנתניהו כי יש להימנע מצעדים שיובילו לעימות חדש באזור .
 בשיחה עם טילרסון דיבר נתניהו  " על ההתפתחויות של היממה האחרונה ועל התפתחויות נוספות באזור ".  
ארצות הברית מסרה קודם לכן כי היא תומכת בזכותה של ישראל  " להתגונן מפני איומים על שטחה או על אנשיה ",  וכי יש ליזום פעילות בינלאומית נגד התנהגותה המזיקה של איראן .  בהודעה מטעם הפנטגון הובהר כי האמריקנים לא לקחו חלק בתקיפות הישראליות בסוריה ,  בעקבות יירוט המל"ט האיראני שחדר הלילה מכיוון סוריה לישראל .  
מחלקת המדינה האמריקנית מסרה כי ארצות הברית  " מודאגת מאוד מההסלמה בגבול ישראל ,  ותומכת בזכות הישראלית להגן על עצמה ". 
עוד בנושא בוואלה !  NEWS :  שלא נשלה את עצמנו :  האינטרס של פוטין הוא להתייצב לצד אויבינוהערכות :  גורמים איראניים נהרגו בתקיפת צה"ל בסוריהשני טייסי חיל האוויר נפצעו קשה וקל בהתרסקות מטוס שתקף בסוריה 
נתניהו הוסיף כי  " פניה של ישראל לשלום ,  אך נמשיך להגן על עצמנו בנחישות מול כל התקפה נגדנו ומול כל ניסיון של איראן להתבסס צבאית נגדנו בסוריה או בכל מקום אחר ".  ראש הממשלה הדגיש כי קיים במהלך היום שורה של התייעצויות עם שר הביטחון אביגדור ליברמן ועם הרמטכ"ל גדי איזנקוט .  לדבריו , " המדיניות שלנו ברורה לחלוטין - ישראל תגן על עצמה מפני כל התקפה ומפני כל ניסיון לפגוע בריבונות שלנו . 
" איראן עשתה ניסיון כזה היום .  היא הפרה את הריבונות שלנו ,  היא החדירה כלי טיס שלה לשטחה של ישראל משטח סוריה ",  אמר נתניהו . " חיל האוויר הפיל את כלי הטיס הזה ,  ופגע במרכז השליטה והבקרה ששיגר אותו ".  לדברי ראש הממשלה , " חיל האוויר הפיל את כלי הטיס הזה ,  ופגע במרכז השליטה והבקרה ששיגר אותו ".  
שר הבינוי והשיכון יואב גלנט אמר כי  " זוהי חובתנו להגן בנחישות מול כל מתקפה ,  וכך נעשה ".  לדבריו , " מדינת ישראל לא תסבול התגרויות ולא תשב בחיבוק ידיים נוכח ניסיונות הפרת ריבונותה .  צה"ל הגיב בעוצמה לחדירת כלי הטיס לשטח ישראל ,  וימשיך לעמוד איתן על מול הפועלים נגדנו .  זוהי חובתנו להגן בנחישות מול כל מתקפה ,  וכך נעשה ". 
שר המודיעין ישראל כץ אמר כי  " ישראל מזהירה כבר זמן רב שנוכחות איראן ושלוחותיה בסוריה היא מקור למתח ולחיכוך ".  לדבריו , " ישראל הבהירה שלא תקבל מצב שבו איראן מתבססת צבאית בסוריה .  האיראנים חוצים קווים אדומים ומשחקים באש ,  והנוכחות של איראן בסוריה מהווה איום לא רק על ישראל אלא על האזור כולו ".  
אתמול בבוקר הגיעו שני הטייסים שנטשו את מטוס הסופה בעמק יזרעאל לבית החולים רמב"ם שבחיפה .  אחד מהם אושפז במצב קל ,  ומצבו מוגדר טוב .  מצבו של הטייס השני קשה אך יציב .  מבית החולים נמסר כי  " הייתה לו פציעה חודרת בבית החזה הימני ובבטן העליונה ,  ולכן הוא נותח .  במהלך הניתוח מצבו היה יציב וגם לאחריו ,  ואנו מקווים שבבוקר הוא ינשום בעצמו ". 
גורמים ביטחוניים העריכו אמש ,  כי במהלך תקיפת מרכז השליטה האיראני בסוריה על ידי חיל האוויר הישראלי נהרגו חיילים איראניים .  על פי ההערכות ,  החיילים היו בקרון השליטה שהיה בתנועה והפעיל את המל"ט האיראני שיורט בישראל בלילה .
  ( עדכון ראשון :  20:28 )  

נתניהו :  הבהרתי לרוסיה ולארה"ב - זכותנו להגן על עצמנו מאיראן
רה"מ אמר כי שוחח עם נשיא רוסיה ועם שר החוץ האמריקני וחזר באוזניהם על  " זכותה וחובתה של ישראל להגן על עצמה מול התקפות משטח סוריה ".  לדברי נתניהו ,  הוא ופוטין סיכמו על המשך התיאום הביטחוני בין הצבאות .  פוטין ביקש מנתניהו להימנע מצעדים שיגררו את האזור לעימות חדש

