גורמים בלשכת נתניהו :  אבו מאזן מתקרב לחמאס ומתרחק מהשלום
גורמים בלשכת ראש הממשלה התייחסו לפגישה שנערכה בין אבו מאזן לראש הלשכה המדינית של חמאס בקהיר .  במערכת הביטחון עם זאת ,  סבורים שיש להפשיר את הכספים לרשות 
" ככל שאבו מאזן יתקרב לחמאס ,  כך הוא יתרחק מהשלום בישראל ",  כך הגיבו הערב בלשכת ראש הממשלה לפגישת יו"ר הרשות הפלסטינית ,  אבו מאזן עם ראש הלשכה המדינית של חמאס ,  חאלד משעל ,  שהתקיימה אתמול  ( חמישי )  בקהיר ,  על רקע מאמצי הפיוס בין הפלגים הפלסטיניים .  ראש הממשלה קרא היום להפסיק את תהליך הפיוס הפלסטיני ,  אך גורמים מדיניים העריכו כי בשל העובדה שלא התקבלו בפגישה החלטות ממשיות לקראת ממשלת אחדות ,  היא נראית כטקסית בלבד ולא מעשית .  כמו כן ,  נתניהו כינס אמש את הקבינט המדיני-ביטחוני להמשך הערכת המודיעין השנתית שנסקרה השבוע בפני השרים .  גורם מדיני העריך כי בין היתר ,  ידונו חברי הקבינט בפגישה שנערכה בקהיר .  
אולם למרות שהפגישה הסתיימה ללא תוצאות פרקטיות הקשורות להמשך תהליך האחדות ,  היא עוררה תגובות נזעמות בקרב חלק משרי הממשלה . " הרשות ששאפה להיות גוף ששולט ומנהל את חיי הפלסטינים היא מהיום גוף טרור לכל דבר ועניין ",  אמר שר ההסברה והתפוצות ,  יולי אדלשטיין , " אבו מאזן בחר היום להסלים את הקונפליקט בין ישראל לפלסטינים ותוצאות השותפות עם חמאס יהיו אסון לעם הפלסטיני ולאזור כולו ".  המשנה לראש הממשלה ,  סילבן שלום ,  אף הרחיק לכת ואמר כי  " מפגן האחדות הפלסטיני סותם את הגולל על שיחות ישירות עם הפלסטינים ",  שלום הכריז כי  " לא נדבר עם ממשלה שלא תכריז באופן פומבי על הכרה במדינת ישראל ,  התנערות מטרור והכרה בהסכמים קודמים ". 
בימים האחרונים דווח על לחצים בינלאומיים בירושלים לשחרור כספי המסים של הרשות הפלסטינית ,  אותם מעכבת ישראל מאז התקבלה הרשות הפלסטינית כחברה באונסק"ו .  גורמים מדיניים אמרו אמש לוואלה !  חדשות כי נכון לעכשיו הכספים עדיין מעוכבים ,  עד אשר תתקבל החלטה אחרת .  שר החוץ ,  אביגדור ליברמן ,  הצהיר בימים האחרונים כי ישראל לא תכיר בממשלת אחדות שלא תקבל  " בצורה חדה וברורה "  את תנאי הקוורטט ,  ו"לא תעביר לה אפילו שקל אחד ",  ההתבטאויות הללו מגיעות למרות העובדה כי לא התקבלו בפגישת אבו מאזן-משעל החלטות ממשיות לקראת הקמת ממשלת אחדות .
 בחודש שעבר ,  בעקבות קבלת הרשות הפלסטינית כחברה באונסק"ו ,  החליטו שרי השמינייה להקפיא 100 מיליון דולר מכספי המסים שישראל מעבירה לרשות הפלסטינית .  שבועיים אחר כך ,  הקבינט התכנס לדון בנושא אך לא החליט לשחרר את הכספים .  ביום ראשון האחרון ,  לאחר דיון נוסף בנושא ,  החליטו שרי השמינייה להמשיך ולהקפיא את הכספים עד שיתבררו תוצאות הפגישה בין אבו מאזן למשעל .  בשבוע האחרון קראו גורמים בינלאומיים שונים ,  בהם שרת החוץ האמריקאית ,  הילרי קלינטון ,  מזכ"ל האו"ם ,  באן קי מון ,  ושליח הקוורטט למזרח התיכון ,  טוני בלייר ,  לשחרר את הכספים אותם מעבירה ישראל לרשות כחלק מההסכמים הכלכליים בין ישראל והרשות .
 במערכת הביטחון מביעים תמיכה רחבה בשחרור הכספים המוקפאים ,  המשמשים לתשלום משכורות השוטרים הפלסטינים ,  בהקדם האפשרי ,  ומדגישים כי העיכוב פוגע באינטרס הישראלי לשמירה על רגיעה בשטחים .  על רקע קריאתו של ראש הממשלה הפלסטיני ,  סלאם פיאד ,  כי הרשות הפלסטינית עומדת בפני שיתוק מוחלט בעקבות אי העברת הכספים ,  אמרו אמש גורמים בסביבת שר הביטחון ,  אהוד ברק ,  כי התמוטטות הרשות מנוגדת לאינטרס הישראלי והוסיפו כי  " אם הרשות תתמוטט ,  ייווצר ואקום מסוכן ". 
עוד בנושא :
 אבו מאזן ומשעל נועדו בקהיר :  פתחנו דף חדשחאלד משעל הגיע לקהיר לקראת פגישה עם אבו מאזןבית הנבחרים בארהב :  נפשיר כספי הסיוע לפלסטינים
 ( עדכון ראשון :  20:51 ) 

גורמים בלשכת נתניהו :  אבו מאזן מתקרב לחמאס ומתרחק מהשלום
גורמים בלשכת ראש הממשלה התייחסו לפגישה שנערכה בין אבו מאזן לראש הלשכה המדינית של חמאס בקהיר .  במערכת הביטחון עם זאת ,  סבורים שיש להפשיר את הכספים לרשות

