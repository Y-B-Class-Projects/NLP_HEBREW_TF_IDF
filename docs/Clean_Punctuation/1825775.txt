בליכוד מרוצים : " אובמה יישר קו עם נתניהו "
 שרים וח"כים בליכוד הביעו שביעות רצון מנאומו של נשיא ארה"ב אובמה בפני השדולה הפרו-ישראלית בארה"ב ,  אך הלינו על כך שהוא לא עסק בבעיית הפליטים . " עוד לא ניתן לקבל את כל דבריו "
  ( צילום :  טל אנגלנדר ,  עריכה :  יותם בן-דוד ) 
נאומו של נשיא ארה"ב ברק אובמה בפני השדולה הפרו-ישראלית בארה"ב איפא"ק ,  גרר תגובות חיוביות ברובן בקרב מפלגתו של ראש הממשלה בנימין נתניהו .  שרים וחברי כנסת מטעם הליכוד אמרו בתום הנאום כי הנשיא האמריקני ציטט בדבריו את  " נאום בר אילן "  של ראש הממשלה ,  וחיזקו את נתניהו בשליחותו החשובה .
 במהלך הילולת ל"ג בעומר של העדה הטריפוליטאית שנערכה אמש  ( ראשון )  במושב זיתן שבאזור לוד ,  אמרה שרת התרבות והספורט לימור לבנת לוואלה !  חדשות ,  כי  " נשיא ארה"ב ברק אובמה חידד בנאומו הערב שלוש נקודות חשובות :  האחת ,  היא נושא גושי ההתיישבות ,  כאשר הוא כמעט ציטט ממכתב בוש בדבריו לפיהם לא ניתן להתעלם מהעובדות הדמוגרפיות .  הוא חידד את הנושא שחמאס יצטרך לחזור בו מהטרור ולהכיר במדינת ישראל ושמדינת ישראל היא מדינת הלאום של העם היהודי ,  שזה ציטוט מדויק מ'נאום בר אילן' של ראש הממשלה שאז היו גם מי שלעגו לו ".  
לבנת הוסיפה כי  " עם זאת ,  הוא לא התייחס לפליטים .  בפגישתו עם ראש הממשלה הוא אמר דברים ברורים ,  אך הוא  ( נתניהו - פ.ו .)  חייב לומר אותם ולהגדיר באופן חד את הדברים ההכרחיים שישראל לא יכולה לסגת מהם ושהנשיא יבין שיש נקודות מסוימות שהוא חייב לקבל .  עדיין לא ניתן לקבל את כל מה שהוא אמר .  צריך לדבר על כל נושאי הליבה ביחד ורק אז להגיע לנושא הגבולות ". 
בדומה לדבריה של השרה לבנת ,  אמר ח"כ כרמל שאמה הכהן ,  כי  " חכמת פועלו ונחישותו של ראש הממשלה ופירותיהם כבר ניכרו בנאומו של הנשיא אובמה שאמר 'לא' מוחלט ומפורש לגבולות 67' ולחמאס ,  ותמיכה אינסופית למדינת ישראל כמדינה יהודית ודמוקרטית והבטחת ביטחונה ". 
שר החינוך גדעון סער אמר באותו אירוע ,  כי  " נאמר מכאן דברי חיזוק לראש ממשלת ישראל שנמצא בשליחות מדינית חשובה בארה"ב .  שהשם ייתן לו כוח לעמוד על זכויותינו בארץ ישראל ובירושלים ,  למנוע חזרה של פליטים לתוך ישראל ולשמור על הביטחון של עמנו שחזר אחרי 2,000 שנה לארץ הזו ". 
יו"ר הכנסת ראובן  ( רובי )  ריבלין התייחס אף הוא לנאומו של אובמה ,  ואמר כי  " ירושלים היא ציון וציון היא ירושלים וזאת הארץ כולה שעליה כולנו חלמנו .  נאמר לידידינו האמריקאים לאירופאים ולכל העולם :  הניחו לנו כאשר אתם מדברים על ירושלים .  לפני שחזרנו לארצנו התפללו מיליוני יהודים :  'השיבנו לציון עירך' כי ירושלים היא ארץ ישראל כולה .  אולי הנשיא מתכוון לטוב ,  אך אוי לנו אם דיבורים על ירושלים או על חזרת פליטים יתממשו .  אלו יכולים להיות סיכון לעם בישראל ". 
שר התקשורת והרווחה משה כחלון אמר כי  " בשעה זו ראש הממשלה נמצא בארה"ב בשליחות עם ישראל .  מה שהוא עושה זה לוודא שדגל ישראל יהיה מונף בראש התורן ואני שמח שהוא אומר דברים ברורים ,  שירושלים שלנו היא בירת ישראל ולשליחות הזו הוא נסע ". 
לפניות לכתב :  pinhas_wolf@walla.co.il
 ( עדכון ראשון :  21:08 ,  22.05.11 ) 

בליכוד מרוצים : " אובמה יישר קו עם נתניהו "
 שרים וח"כים בליכוד הביעו שביעות רצון מנאומו של נשיא ארה"ב אובמה בפני השדולה הפרו-ישראלית בארה"ב ,  אך הלינו על כך שהוא לא עסק בבעיית הפליטים . " עוד לא ניתן לקבל את כל דבריו "
 
