על המפה :  4 מדליות לישראל באוליפיאדת המחשבים
חברי המשלחת הישראלית ,  שדורגו במקום השמיני מתוך 80 מדינות בתחרות שהתקיימה באוסטרליה ,  חזרו עם מדליית זהב ,  שתי מדליות כסף ומדליית ארד - והרבה כבוד .  במקום הראשון :  סין
הישג נאה למשלחת הישראלית באולימפיאדה למדעי המחשב .  בתחרות שהסתיימה הערב  ( רביעי )  באוסטרליה ,  זכתה הנבחרת הישראלית בארבע מדליות אולימפיות :  מדליית זהב אחת ,  שתי מדליות כסף ומדליית ארד .  הנבחרת הישראלית דורגה במקום השמיני מתוך 80 מדינות .  מדובר בהישג הטוב ביותר של הנבחרת מאז שישראל החלה להשתתף בתחרויות הבינלאומיות ,  ובקפיצה מרשימה של תשעה מקומות בדירוג העולמי לעומת שנת 2012 ,  אז דורגה 17 .  בשנת 2011 ישראל דורגה במקום ה-19 ושנה קודם לכן דורגה ישראל במקום ה-23 בלבד .  
במקום הראשון בתחרות זכתה נבחרת סין ,  אחריה דורגה הנבחרת הרוסית ובמקום השלישי דורגה נבחרת קוריאה הדרומית .  במדליית הזהב זכה דניאל הדס בן ה-18 וחצי מתיכון  " איילון "  בחולון ,  במדליות הכסף זכו תום קלוורי ,  תלמיד תיכון  " הכפר הירוק "  ברמת השרון בן 17 ,  ואוהד קליין בן ה-17 ,  תלמיד ישיבת אמי"ת שבכפר גנים .  רון ריבצ'ין בן ה-18 ,  תלמיד  " אורט השומרון "  מבנימינה ,  זכה במדליית ארד .  
האולימפיאדה הבינלאומית למדעי המחשב מתקיימת זו השנה ה-16 .  היא נמשכת ארבעה ימים ומשתתפים בה תלמידים מרחבי העולם עד גיל 20 .  לאולימפיאדה העולמית מגיעים התלמידים שעברו בהצלחה את התחרות הארצית שנערכת בשיתוף אוניברסיטת תל-אביב והאוניברסיטה הפתוחה ,  ובתמיכה של משרד החינוך .  התחרות כוללת פתרון ארבע בעיות אלגוריתמיות ללא חומר עזר וללא מחשבים ,  וכן פתרון בעיות תכנות .  
הדס ,  זוכה מדליית הזהב ,  סיפר בהתרגשות : " זו הרגשה מצוינת ,  אני לא יכול להגיד שציפיתי למדליית זהב ,  היה לי מזל ואני שמח מאוד על ההישג ".  מדובר במדליה השנייה להדס באולימפיאדה זו ,  לאחר שזכה במדליית ארד באולימפיאדת מדעי המחשב שנערכה ב-2010 .  חברו לנבחרת קלוורי ,  הוסיף : " עבדנו על זה מאוד קשה ,  ביום הראשון היה נדמה לרגע שאנחנו לא מצליחים ,  אך ביום השני התאפסנו על עצמנו ,  התאמצנו מאוד והצלחנו להגיע למקומות מאוד מכובדים ".  
אורן בקר שמאמן את הנבחרת יחד עם יונתן מושיוב ,  ציין כי  " ההישג של התלמידים מרשים במיוחד לאור העובדה שביום הראשון סבלנו מתקלה טכנית שפגעה בהצלחתנו .  לשמחתנו ,  ביום השני התלמידים נלחמו בכל הכוח ועל אף הקשיים טיפסו למעלה וזכו להישג יפה ומכובד ".  עופר רימון ,  ראש מנהל מדע וטכנולוגיה במשרד החינוך ,  אמר כי  " בשנים האחרונות אנחנו שמים יותר דגש על המפעל של האולימפיאדות הבינלאומיות ,  החל משלב האיתור דרך שלבי האימון .  נראה שהעבודה הקשה והשיטתית מתחילה לשאת פרי ואנחנו נעשה מאמצים להמשיך ולטפס אל הפסגה העולמית ".  
שר החינוך ,  שי פירון בירך את התלמידים ואמר : " מדובר בהישג מרשים ומרגש ,  זוהי הוכחה נהדרת ליכולתם של ילדי ישראל "  אין ספק שבזכות הכישרונות שלנו בתחום המדעים ,  מדינת ישראל תמשיך בעתיד להוביל את העולם באיכות המחקר המדעי ,  היזמות והחדשנות ".  ראש הממשלה ,  בנימין נתניהו ,  בירך את חברי המשלחת הישראלית . " מדובר בהישג הטוב ביותר של הנבחרת מאז שישראל החלה להשתתף בתחרויות הבינלאומיות ",  כתב ראש הממשלה נתניהו בעמוד הפייסבוק שלו . " הבאתם גאווה גדולה למדינת ישראל והוכחתם שיש לנו נוער עם עתיד מבטיח ",  הוסיף נתניהו .  
לקריאה נוספת:רוצים מיליון דולר ?  רק תפתרו את החידה המתמטית הזו 

על המפה :  4 מדליות לישראל באוליפיאדת המחשבים
חברי המשלחת הישראלית ,  שדורגו במקום השמיני מתוך 80 מדינות בתחרות שהתקיימה באוסטרליה ,  חזרו עם מדליית זהב ,  שתי מדליות כסף ומדליית ארד - והרבה כבוד .  במקום הראשון :  סין

