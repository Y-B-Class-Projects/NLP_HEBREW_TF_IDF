ריבלין : " אחדות העם היהודי צריכה לעמוד לנגד עיני ממשלת ישראל "
 נשיא המדינה התייחס לראשונה לסערה סביב הקפאת מתווה הכותל : " מדינת ישראל היא מדינת העם היהודי והיא תמשיך להיות נאמנה למחויבותה זו .  לאחינו יהודי התפוצות מקום חשוב ומשמעותי בעשייה ובבנייה של מדינת ישראל "
 נשיא המדינה ראובן ריבלין התייחס בצהריים  ( חמישי )  לראשונה לסערת סביב הקפאת מתווה הכותל ,  שגררה תגובות חריפות מצד יהדות ארצות הברית ,  וקרא לממשלה  " להעמיד כל העת לנגד עיניה את אחדות העם היהודי ".  
" חובה עלינו לזכור שכולנו משפחה אחת ,  ולכל יהודי מקום מיוחד בליבו לכותל המערבי ,  שריד מקדשנו .  מדינת ישראל היא מדינת העם היהודי והיא תמשיך להיות נאמנה למחויבותה זו ",  כתב ריבלין בתגובה לפניות שהופנו אליו , " לאחינו יהודי התפוצות מקום חשוב ומשמעותי בעשייה ובבנייה של מדינת ישראל .  כך היה וכך ימשיך להיות ".  
לקריאה נוספת :" כותל אחד לעם אחד "?  ישראל עושה דה-לגיטימציה ליהודי ארה"בהממשלה אישרה  והתחרטה :  מה עומד מאחורי הקפאת מתווה הכותל ? דוח שהוצג לשרים :  ביטול מתווה הכותל עלול להוביל לשבר עם יהודי ארה"ב 
ראש הממשלה בנימין נתניהו נפגש הבוקר עם ראשי ארגון איפא"ק ,  שהגיעו לישראל אמש לביקור חירום בעקבות הסערה סביב השעיית מתווה הכותל המערבי וחוק הגיור .  המשלחת ,  הכוללת את נשיאת איפא"ק היוצאת ליליאן פינקוס ,  את מחליפה מורט פרידמן ואת סמנכ"ל הארגון ריצ'רד פישמן ,  הגיעה בעקבות הזעם על החלטת הממשלה בקרב פעילי הארגון ,  המשמש לובי פרו ישראלי בקונגרס האמריקני .
 ראשי ועידת הנשיאים של יהדות ארצות הברית ,  סטיבן גרינברג ומלקולם הונליין ,  שלחו אמש  ( רביעי )  מכתב לנתניהו והביעו את דאגת ארגון ,  המהווה ארגון גג עבור רבים מהארגונים והתנועות היהודיות בארצות הברית ,  מהשעיית מתווה הכותל .  במכתב הדגישו השניים כי  " הכרחי שהממשלה תפעל במהירות בעניין זה ותגבש החלטה שוויונית לכולם ". 
גורם מדיני בכיר אמר לוואלה !  NEWS : " אנחנו בצונאמי .  לא מדובר רק בתנועות הרפורמיות והקונסרבטיביות אלא במיינסטרים האמריקני שמרגיש שמדינת ישראל פשוט נתנה לו סטירת לחי ".  במשרד החוץ ובנציגויות ישראל בארצות הברית התקבלו בימים האחרונים מאות פניות מארגונים יהודיים גדולים ופעילים בולטים ,  שהביעו אכזבה קשה מהחלטת הממשלה .  

ריבלין : " אחדות העם היהודי צריכה לעמוד לנגד עיני ממשלת ישראל "
 נשיא המדינה התייחס לראשונה לסערה סביב הקפאת מתווה הכותל : " מדינת ישראל היא מדינת העם היהודי והיא תמשיך להיות נאמנה למחויבותה זו .  לאחינו יהודי התפוצות מקום חשוב ומשמעותי בעשייה ובבנייה של מדינת ישראל "
 
