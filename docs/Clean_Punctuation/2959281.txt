ליברמן מכחיש שהדליף את דוח  " צוק איתן ":   " מוכן לעבור פוליגרף "
 יו"ר ישראל ביתנו ,  ומי שהיה שר החוץ בזמן המבצע ,  אמר בריאיון לאולפן וואלה !  NEWS כי הוא מופתע שנתניהו לא הורה לפתוח בחקירה למציאת מקור ההדלפה מתוך דוח מבקר המדינה . " מסתפק בהשמצות ומנסה להסיח את הדעת מהכישלון שלו "
 יו"ר ישראל ביתנו ,  אביגדור ליברמן ,  דחה הבוקר  ( ראשון )  את הרמיזות על כך שהוא זה שהדליף לתקשורת חלקים מתוך דוח מבקר המדינה בנושא מבצע  " צוק איתן ",  שמהם עלתה ביקורת קשה על ראש הממשלה בנימין נתניהו ,  על שר הביטחון משה יעלון ועל הרמטכ"ל דאז ,  בני גנץ . " אני המדליף ?  זה דבר חמור ביותר .  מדובר במעשה פלילי ,  בלתי-אחראי ובלתי-סביר ",  אמר ליברמן בריאיון לאולפן וואלה !  NEWS .  הוא הוסיף כי על נתניהו לדרוש חקירה מידית למציאת מקור ההדלפה . " אני מוכן להגיע ראשון לחקירה ,  כולל בדיקת פוליגרף ",  אמר .
" אני מתפלא שראש ממשלה מסתפק בהשמצות ומנסה להסיח את הדעת מהכישלון שלו ",  אמר ליברמן ,  שהיה שר החוץ בעת המבצע . " זה מקרה קלאסי של 'על ראש הגנב בוער הכובע' .  אנחנו יודעים מי הדליף ב'צוק איתן' מצגת סודית ומי מנע מהיועץ המשפטי לפתוח חקירת בנידון .  אני מופתע שראש הממשלה לא תובע מהיועץ המשפטי לפתוח בחקירה ".  ליברמן התייחס גם לתגובות מצד מקורביו של נתניהו בניסיון להדוף את הביקורת העולה מן הדוח ,  שתקפו את מבקר המדינה יוסף שפירא ,  הגדירו אותו  " לא רציני "  והאשימו אותו במניעים פוליטיים . " מבקר המדינה איש לא רציני ?  לא במקרה מישהו דאג למנוע חקירה תוך כדי מבצע 'צוק איתן' ".  
עוד על דוח המבקר:בעיתוי הגרוע ביותר :  דוח המבקר על  " צוק איתן "  מאיים לטלטל את הממשלהמקורבים לנתניהו : " חברי קבינט חסרי אחריות עוותו את דוח המבקר "  
בנוגע לביקורת על התנהלות הבכירים שעלתה מן הדוח ,  סירב ליברמן להתייחס למה שהיה בדיוני הקבינט המדיני-ביטחוני ,  שהיה חבר בו בתקופת המבצע ,  וכן לתוכן הדוח .  עם זאת ,  הוא אמר : " בשבוע החולף היו עשרות פצמ"רים והתרעות צבע אדום .  לא צריך שום דוח מבקר מדינה על מנת להבין שמדובר בכישלון מכפיר של ראש הממשלה ".  הוא עוד הוסיף כי במהלך המבצע היו התרעות והערכות מדויקות ,  ובצמרת הביטחונית בחרו להתעלם מהן .  
בסוף השבוע נחשפו ב"הארץ "  ובערוץ 2 חלקים מדוח המבקר על מבצע  " צוק איתן ".  לפי הדיווחים ,  הדוח נחשב לחמור יותר מדוח וינוגרד על כשלי מלחמת לבנון השנייה ב-2006 .  הביקורת החמורה ביותר נמתחת על הרמטכ"ל גנץ ,  אך גם נתניהו ויעלון מוזכרים בו לרעה .  בין היתר ,  נמסר כי הקבינט הוטעה באופן שהביא להארכת המבצע וכי לא היה כל קשר בין הערכות הרמטכ"ל שנאמרו בביטחון רב לבין מה שקרה בשטח .  עוד צוינו בדוח חילופי האשמות חמורים בין שרי הקבינט .
 בין התגובות מצד מקורביו של נתניהו לדוח התייחסו גם ל"חברי קבינט לשעבר ",  החברים כיום באופוזיציה ,  האחראים כביכול להדלפת הממצאים החמורים בדוח .  הרמיזה כוונה בעיקר כלפי ליברמן ,  שבמהלך המבצע התקוטט ללא הרף עם נתניהו ועם יעלון ,  תוך השמעת קריאות פומביות לכבוש את רצועת עזה ולהפיל את שלטון חמאס .  

ליברמן מכחיש שהדליף את דוח  " צוק איתן ":   " מוכן לעבור פוליגרף "
 יו"ר ישראל ביתנו ,  ומי שהיה שר החוץ בזמן המבצע ,  אמר בריאיון לאולפן וואלה !  NEWS כי הוא מופתע שנתניהו לא הורה לפתוח בחקירה למציאת מקור ההדלפה מתוך דוח מבקר המדינה . " מסתפק בהשמצות ומנסה להסיח את הדעת מהכישלון שלו "
 
