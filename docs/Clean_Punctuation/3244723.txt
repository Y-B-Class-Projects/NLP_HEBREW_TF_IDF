נתניהו על הביקורת נגד ההסדרה : " לא מתרשם מתעמולה של 'מומחים' "
 ראש הממשלה התייחס לביקורת שנמתחה עליו בסוף השבוע על הסכם הרגיעה המחודש מול חמאס . " את הפעולות הללו אנחנו עושים בעצה אחת עם כל גורמי הביטחון ",  אמר נתניהו . " רבים מהמבקרים משיאים לנו עצות שהם בעצמם לא יישמו כשהיו בתפקיד "
 ראש הממשלה ,  בנימין נתניהו ,  התייחס לביקורת שנמתחה עליו בסוף השבוע על הסכם הרגיעה המחודש שנחתם מול חמאס - למרות המשך השריפות מבלוני תבערה ביישובי עוטף עזה .
 בפתח ישיבת הממשלה אמר כי  " אנחנו מבינים היטב את המצוקה של יישובי העוטף ופועלים להקל עליהם ככל שניתן ".  הוא הבהיר כי בשבוע שעבר הפעלנו סנקציות על חמאס כולל עצירת דלקים ואם נצטרך ,  נפעיל עליהם סנקציות קשות בהרבה ". 
על הביקורת נגד ההסדרה עם חמאס אמר כי  " את הפעולות הללו אנחנו עושים בעצה אחת עם כל גורמי הביטחון ,  אני לא מתרשם מהתעמולה של ה'מומחים' למיניהם ,  רבים מהם משיאים לנו עצות שהם בעצמם לא יישמו כשהם היו בתפקיד ".  
נתניהו טען כי למרות הקריאות לתקוף את חמאס - מבקריו יהיו הראשונים שיתנגדו למבצע צבאי . " שלא נתבלבל הם יהיו גם הראשונים לבקר אותנו אחרי שנצא למבצע צבאי רחב היקף ,  דבר שייתכן שנאלץ לעשות אותו .  מה שמנחה אותי זה דבר אחד ורק דבר אחד זה ביטחון מדינת ישראל ". 
עוד בוואלה !  NEWS:למרות בלוני התבערה :  אושר הסכם רגיעה מחודש בין חמאס וישראלבלוני תבערה ללא הפסקה :  17 שריפות פרצו בעוטף עזהשליחת בלוני התבערה נמשכת :  19 שריפות פרצו בעוטף עזה 
אישור ההסכם ביום שישי האחרון מול חמאס ,  גרר אחריו ביקורת חריפה מצד פוליטיקאים ותושבי עוטף עזה בשל כך שהושג למרות הימשכות השריפות כתוצאה מבלוני תבערה בעוטף עזה .  זאת למרות הדיווחים כי חמאס התחייב לפי ההסכם להפחית את בלוני התבערה .
 יו"ר כחול לבן ,  חבר הכנסת בני גנץ ,  סייר בסוף השבוע בדרום סמוך לכפר עזה ונפגש עם חקלאים במקום ששדותיהם נשרפו .  הוא מתח ביקורת חריפה על נתניהו על אישור ההסכם - למרות השריפות . " חמאס צריך להבין שאם הוא עושה דברים כאלה - הוא יחטוף ",  אמר גנץ .  ותקף את ראש הממשלה : " נתניהו ממלא בהליום את בלוני האש של חמאס ".  
הוא האשים את נתניהו בכך שאבדה ההרתעה מול ארגון הטרור . " אנחנו מאבדים את ההתרעה .  הסכם הפסקת האש שחתמו עליו שוב מוכיח שחמאס הוא שמכתיב את הדברים לנתיהו .  ככה לא מייצרים הרתעה .  צריך לייצר אותה באמצעות תקיפות חזרות - חייבת להיות תגובה חזקה ,  אם היא לא קיימת אין הרתעה ואין רגיעה .  צריך סף הרתעה חדש וגבוה ולא לקבל את השחור הזה ". 
גם ראש הממשלה לשעבר אהוד ברק תקף את ראש הממשלה על ההסכם המחודש מול חמאס וטען כי מדובר שוב ב"כניעה של נתניהו לחמאס ".  ברק צייץ בחשבון הטוויטר שלו כי  " אחרי מאות שריפות ,  שוב מגיעים לעסקה בעייתית שאולי ובקושי שווה ימים אחדים .  ‏בהעדר הכרעה על המטרות והדרך ,  ההרתעה נשחקת ,  הממשלה הופכת לבת ערובה של חמאס ,  שברצותו מבעיר את השטח ,  וברצותו מתעצם .  הגיע הזמן למנהיגות עם אומץ לנצח ".  
שריפה פרצה בסוף השבוע בשטחי המרעה של אחד מקיבוצי שער הנגב ונבדק חשד שהדליקה פרצה בשל בלון תבערה .  בנוסף ,  צרור בלונים אליו היא מחובר מטען נפץ גדול אותר בשדה חקלאי במועצה האזורית אשכול פוצץ על ידי חבלן משטרתי .  נוסף על השריפה בשער נגב ,  טיפלו צוותי הכיבוי בהם גם מתנדבים בגזרת עוטף עזה בסוף השבוע בשלוש שריפות שפרצו כתוצאה מבלוני תבערה .  
גורם ישראלי אישר ביום שישי האחרון כי הושג הסכם רגיעה עם חמאס .  לדבריו ,  בהמשך לפנייה של האו"ם והמצרים ,  ישראל תאפשר להחזיר את מרחב הדיג ל-15 מייל ימיים ואת העברת הדלקים לעזה .  זאת לאחר התחייבות מצד חמאס על הפסקת האלימות נגד ישראל .  עם זאת ,  הגורם הבהיר כי אם ארגון הטרור לא יעמוד בהתחייבות - ישראל תחזיר את הסנקציות .  

נתניהו על הביקורת נגד ההסדרה : " לא מתרשם מתעמולה של 'מומחים' "
 ראש הממשלה התייחס לביקורת שנמתחה עליו בסוף השבוע על הסכם הרגיעה המחודש מול חמאס . " את הפעולות הללו אנחנו עושים בעצה אחת עם כל גורמי הביטחון ",  אמר נתניהו . " רבים מהמבקרים משיאים לנו עצות שהם בעצמם לא יישמו כשהיו בתפקיד "
 
