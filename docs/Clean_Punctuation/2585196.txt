ברק מזהיר מתקיפה בעזה : " לא 'זבנג וגמרנו' ,  פעולה שיטתית "
 שר הביטחון הבהיר כי ישראל לא תעמוד מנגד נוכח ירי הרקטות המתמשך לעבר יישובי הדרום : " נחזק את ההרתעה ונחזיר את השקט ".  ראש הממשלה נתניהו : " העולם מבין שהמצב לא מקובל "
 על רקע ירי הרקטות הבלתי פוסק ,  הבהירו היום  ( שני )  ראש הממשלה ושר הביטחון כי ישראל לא תשתוק נוכח האיום על תושבי הדרום . " אנו פועלים ונפעל בתקיפות ואחריות כדי לחזק את ההרתעה ולהחזיר את השקט ",  אמר שר הביטחון ,  אהוד ברק ,  בעת שביקר בבית החולים סורוקה בבאר שבע חיילים שנפגעו מירי טיל נ"ט לעבר ג'יפ צה"ל סמוך לנחל עוז ביום שבת . " צריך להבין ,  יחד עם זאת ,  שלא מדובר ב'זבנג וגמרנו' ,  אלא בפעולה שיטתית ".  
ברק איחל החלמה לפצועים והביע את הערכתו ל"כושר העמידה "  של ראשי המועצות ותושבי הדרום נוכח הירי הכבד . " יש לנו רמטכ"ל ואלוף פיקוד מצוינים ואנו סומכים על צה"ל .  ההחלטות תתקבלנה כאשר נצטרך אותן ",  הוסיף ברק וקרא לשים סוף לדיבורים על תקיפה אפשרית של צה"ל בעזה . " אני רוצה לקרוא מכאן להפסיק את הדברת האינסופית סביב מה ,  איפה ואיך בדיוק לעשות לחמאס .  זה משרת רק את החמאס ולא נעלם מעינינו שככל ששר או איש ציבור רחוק יותר מאחריות ,  כך הדברת יותר בוטה וחדה ומשתלחת .  צריך להפסיק הדיבורים ולתת לצה"ל להתכונן ולדרג המדיני להחליט איך בדיוק צריך להגיב ".  ברק מקיים בקריה בתל אביב התייעצות עם הרמטכ"ל בני גנץ ,  אלוף פיקוד דרום טל רוסו ,  בכירי צה"ל וראשי מערכת הביטחון והמודיעין .  
אם כך ,  מה מונע מההנהגה המדינית והביטחונית להחליט על יציאה למבצע נרחב בעזה ?  האם אלו תנאי מזג האוויר החורפיים והעננות הכבדה ?  במערכת הביטחון גוברות ההערכות כי צה"ל ייאלץ להגיב בצורה חריפה וקשה נגד פעילות ארגוני הטרור ברצועת עזה .  גורם ביטחוני בכיר העריך היום כי סבב ההסלמה הנוכחי יסתיים מוקדם מן הצפוי ,  אך בשל התמשכות שיגורי הרקטות בוחנים בצה"ל את האפשרות להגיב בצורה נרחבת ,  כולל בחינה של חזרה לסיכולים הממוקדים נגד בכירי הארגונים .  
ראש הממשלה ,  בנימין נתניהו ,  נפגש היום עם שגרירים באשקלון וניסה להעביר דרכם מסר מדאיג לקהילה הבינלאומית . " כשנשמעת אזעקה ,  לכולנו יש בדיוק 30 שניות למצוא מחסה .  זה מצב שבו מיליון ישראלים נמצאים בו .  מדובר במשפחות ,  קשישים ,  ילדים ",  אמר ראש הממשלה . " מיליון ישראלים הם מטרה יומיומית לאנשים שלקחו אזורים שהממשלה הישראלית פינתה .  עכשיו הם מתחבאים מאחורי אזרחים ,  כשהם יורים בילדינו .  מיליון ישראלים ".   
" אני לא יודע אם הממשלות שלכם יכולות לקבל כזה מצב .  אני לא חושב שהאזרחים בערים שלכם יחשבו שהמצב הזה מקובל ויכול להימשך באופן יומיומי .  אני חושב שהעולם כולו מבין שהמצב לא מקובל ",  הוסיף ראש הממשלה . " זה מצב שמדינת ישראל לא יכולה לקבל ,  ואני כראש ממשלת ישראל לא יכול לקבל .  לכן ,  אנחנו הולכים להילחם למען זכויות התושבים שלנו להגן על עצמם .  וננקוט בכל דרך אפשרית כדי לעצור את זה .  זו לא רק זכותנו ,  זו חובתנו ".  
בינתיים ,  כאמור ,  נמשך ירי הרקטות המסיבי .  בשעות הצהריים התפוצצו שתי רקטות בשטח מפעל קרמיקה בנתיבות .  נזק רב נגרם למפעל ,  ובמקום ישנם עשרה נפגעי חרדה .  שתי הרקטות הללו מצטרפות לרקטה נוספת שנפלה היום בנתיבות .  הבוקר פגעה רקטה בחנות בעיר והסבה נזק לרשת החשמל .  החנות הייתה ריקה מאנשים ,  אך 26 בני אדם ששהו בקרבת מקום לקו בחרדה .  למבנה החנות נגרם נזק עקבות כדוריות מתכת שחדרו דרך החלון .  צוותי מד"א וכיבוי אש הגיעו לזירה והחלו לפעול לכיבוי הלהבות ולהערכת הנזק .  במקביל ,  הוזנקו לאזור עובדי חברת החשמל שפועלים במקום על מנת להבטיח את החזרת אספקת החשמל לאזור .  
חמש רקטות נוספות נורו היום לעבר המועצה האזורית חוף אשקלון .  אחת יורטה באמצעות מערכת כיפת ברזל ,  וחיפושים מתקיימים אחר שרידי יתר ארבע הרקטות .  אזעקה נשמעה בעיר אשקלון .  שלוש רקטות נוספות נפלו בשטחים פתוחים במועצה האזורית אשכול .  
ההסלמה בדרום - כותרות נוספותרקטה התפוצצה במפעל בנתיבות ,  10 לקו בחרדהאש בשתי חזיתות :  עדכונים שוטפים ,  רגע אחר רגעהטיל הכה במלונית פעמיים : " חשבתי שמישהו נהרג "  

ברק מזהיר מתקיפה בעזה : " לא 'זבנג וגמרנו' ,  פעולה שיטתית "
 שר הביטחון הבהיר כי ישראל לא תעמוד מנגד נוכח ירי הרקטות המתמשך לעבר יישובי הדרום : " נחזק את ההרתעה ונחזיר את השקט ".  ראש הממשלה נתניהו : " העולם מבין שהמצב לא מקובל "
 
