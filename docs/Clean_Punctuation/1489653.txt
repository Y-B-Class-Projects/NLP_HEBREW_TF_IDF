נתניהו : " הר הבית תמיד יישאר בידינו "
 ראש הממשלה השתתף באירוע לציון יום ירושלים בישיבת מרכז הרב והצהיר : " המקומות הקדושים יישארו תמיד בידי מדינת ישראל "
" הדגל שהונף על הכותל ,  המקומות הקדושים שלנו והר הבית יישארו תמיד בידי מדינת ישראל ועם ישראל ".  כך הצהיר אמש  ( חמישי )  ראש הממשלה בנימין נתניהו באירוע לציון יום ירושלים בישיבת מרכז הרב בעיר .
 נתניהו שב ואמר ,  כי  " ירושלים היא בירתו הנצחית של העם היהודי והעיר שחוברה לה יחדיו לא תחולק עוד .  הקשר של עמנו לציון הוא ייחודי והוא הבסיס לתקומת עמנו .  הוא מייחד וייחד את כל חלקי העם ,  דתיים וחילוניים כאחד .  מי שלא מכיר את תולדות הציונות לא מכיר את הקשר הזה .  הרצל קרא לתנועה הלאומית שלנו ציונות על שם ציון ,  משום שכל ההוויה שלנו מתחילה במה שהתחולל כאן בציון בירושלים ,  מאז ועד היום ". 
ראש הממשלה גם שיבח את חלקם של בני הציונות הדתית בהגנה על המדינה . " היום ",  אמר , " כל מי שמסתכל על שדרת הפיקוד העולה של צה"ל רואה שהיא מאוכלסת ברבים וטובים מהציונות הדתית ,  ואני מצדיע לכם ". 
בשנים האחרונות ,  מאז פינוי היישובים מרצועת עזה ומצפון השומרון ,  נמנעה ישיבת מרכז הרב מלהזמין את ראש הממשלה להשתתף באירוע השנתי לציון יום ירושלים .  בהגעתו של נתניהו הערב לאירוע ,  הוא חידש את המסורת שקדמה להתנתקות ובכך חידש למעשה את הברית עם הציונות הדתית .  באירוע השתתפו גם יושב ראש הכנסת ראובן ריבלין ,  המשנה לראש הממשלה משה  ( בוגי )  יעלון ,  שר החינוך גדעון סער ,  שר המדע דניאל הרשקוביץ ,  הרבנים הראשיים לישראל וראשי הצינות הדתית .
 
נתניהו : " הר הבית תמיד יישאר בידינו "
 ראש הממשלה השתתף באירוע לציון יום ירושלים בישיבת מרכז הרב והצהיר : " המקומות הקדושים יישארו תמיד בידי מדינת ישראל "
 
