נתניהו תקף : " ליברמן חלק מגוש השמאל ,  הוליך שולל את הבוחרים "
 אחרי שהכנסת הצביעה על פיזורה והליכה לבחירות ,  אמר ראש הממשלה כי ליברמן  " הציב עוד דרישה ועוד דרישה "  ולא התכוון מעולם להיכנס לממשלה . " הוא רצה בצורה ברורה להפיל את הממשלה משיקולים של לקושש כמה קולות ,  בשמונה חודשים - גרר את המדינה לבחירות פעמיים "
 ראש הממשלה בנימין נתניהו תקף הלילה  ( חמישי )  בחריפות יו"ר ישראל ביתנו אביגדור ליברמן שלדבריו  " הוליך שולל את המצביעים שלו "  ולא הייתה לו כוונה מהרגע הראשון להיכנס לממשלה . " הוא הציב עוד דרישה ועוד דרישה ,  ובכל פעם הייתה דרישה חדשה .  וככה ,  צעד אחר צעד ,  כל הבקשות נדחו על הסף וכל התשובות לבקשות ,  כולל הערב - ארבע פעמים ",  אמר נתניהו מיד אחרי ההצבעה על פיזור הכנסת ועל ההליכה לבחירות חדשות ,  שיתקיימו ב-17 בספטמבר .
 עוד אמר נתניהו כי  " ליברמן הוא עכשיו חלק מהשמאל "  מאחר ש"הוא לא נותן את קולו לממשלת הימין ".  על טענותיו של ליברמן ,  שלפיהן האחריות לבחירות מוטלת על הליכוד ,  אמר נתניהו כי מדובר ב"קשקוש ".  ראש הממשלה הוסיף כי גם יו"ר כולנו ,  משה כחלון ,  אמר  " טוב ,  סיימנו את ההסכם ,  אבל אני אל רוצה לחתום לפני שליברמן חותם ". 
עוד בוואלה !  NEWS:אין ממשלה - ישראל הולכת לבחירות :  הכנסת ה-21 אישרה את פיזורהריבלין מבהיר :  בסמכות הכנסת להחליט על פיזורהאחזקה ושימוש בנשק :  היורה בבית הכנסת בקליפורניה כופר בהאשמות נגדו  
" היו לנו 60 ",  המשיך נתניהו . " הוא לא התכוון להגיע להסכמות .  הוא רצה בצורה הכי ברורה להפיל את הממשלה הזאת והוא עושה את זה משיקולים של לקושש כמה קולות .  ככה הוא חושב ,  אבל הוא לא יצליח .  הוא גורר מדינה שלמה לעוד חצי שנה של בחירות .  בשמונה חודשים אביגדור ליברמן גורר את המדינה פעמיים לבחירות בגלל גחמות אישיות בגלל הרצון והניסיון לקבל עוד כמה מנדטים פשוט לא יאומן ,  פשוט לא יאומן ". 
אחרי ההצבעה כתב אביגדור ליברמן בפייסבוק כי  " מדינת ישראל הולכת לבחירות חוזרות בגלל סירובן של הליכוד והמפלגות החרדיות לקבל את הצעת ישראל ביתנו ולהצביע על חוק הגיוס בקריאה שניה ושלישית בנוסח המקורי כפי שעבר בקריאה הראשונה ,  כשהח"כים החרדים לא ישתתפו בהצבעה .  במקום זה הוצעו הצעות שונות ומשונות במטרה אחת - למשוך זמן ולמוסס או לרוקן את החוק מתוכן .  מדובר בכניעה לחרדים ".  

נתניהו תקף : " ליברמן חלק מגוש השמאל ,  הוליך שולל את הבוחרים "
 אחרי שהכנסת הצביעה על פיזורה והליכה לבחירות ,  אמר ראש הממשלה כי ליברמן  " הציב עוד דרישה ועוד דרישה "  ולא התכוון מעולם להיכנס לממשלה . " הוא רצה בצורה ברורה להפיל את הממשלה משיקולים של לקושש כמה קולות ,  בשמונה חודשים - גרר את המדינה לבחירות פעמיים "
 
