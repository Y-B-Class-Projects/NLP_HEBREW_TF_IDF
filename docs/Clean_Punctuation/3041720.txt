 " קרי הציג לנתניהו יוזמת שלום במפגש חשאי עם א-סיסי ועבדאללה לפני כשנה "
 לפי דיווח ב"הארץ ",  ראש הממשלה הסתייג מהצעתו של שר החוץ האמריקני ,  שיזם את המפגש בעקבה ,  בטענה כי יתקשה להשיג רוב בקואליציה .  ההצעה כללה הכרה בישראל כמדינה יהודית - תנאי שנתניהו הדגיש כמכשול עיקרי לשלום .  בלשכת רה"מ סירבו להתייחס לפרטים
ראש הממשלה בנימין נתניהו נפגש בחשאי לפני כשנה עם שר החוץ של ארצות הברית לשעבר ג'ון קרי ,  מלך ירדן עבדאללה ונשיא מצרים עבד אל-פתאח א-סיסי .  בפגישה ,  שהתקיימה בעקבה שבירדן ,  הציג קרי מתווה ליוזמת שלום אזורית ,  שכללה הכרה בישראל כמדינה יהודית וחידוש המשא ומתן עם הפלסטינים בתמיכת מדינות ערב ,  אולם נתניהו התחמק מלהשיב בחיוב בטענה כי יתקשה להשיג למהלך רוב בקואליציה .  כך דווח הבוקר  ( ראשון )  בעיתון  " הארץ ".  
יוזם הפסגה ,  שהתקיימה בנובמבר 2015 ,  היה קרי .  שבועיים לאחר הפגישה החלו המגעים בין נתניהו יו"ר האופוזיציה יצחק הרצוג  ( המחנה הציוני )  בנוגע להקמת ממשלת אחדות ,  אך אלו לא הבשילו למעשים .
 הפרטים על הפגישה החשאית והיוזמה הגיעו לידי  " הארץ "  משיחות עם פקידים בכירים לשעבר בממשלו של ברק אובמה ,  אשר ביקשו לשמור על עילום שם בשל רגישות הנושא .  בלשכת ראש הממשלה סירבו להתייחס לפרטים .   לקריאה נוספת:בתוך הכאוס של וושינגטון ,  נתניהו זכה לקבלת פנים של מנצחיםנתניהו בריאיון בארה"ב :  השליטה הביטחונית - תנאי הכרחי להסכםנתניהו :  אבחן ריסון הבנייה בהתנחלויות ,  ביקשתי הכרה בגולן 
על פי הדיווח ,  המתווה של קרי כלל שישה עקרונות הנוגעים לליבת הסכסוך :  גבולות - גבולות בינלאומיים בטוחים ומוכרים בין ישראל למדינת פלסטינית על בסיס קווי 1967 ,  לרבות חילופי שטחים ;  שתי מדינות - מימוש החלטת 181 של האו"ם ,  המכירות בשתי המדינות זו לצד זו ;  פליטים - פתרון מוסכם לנושא ,  אשר לא ישפיע על אופייה הבסיסי של ישראל ;  ירושלים - בירת שתי המדינות ,  ובה גישה חופשית לאתרים הקדושים ;  ביטחון - הבטחת ביטחון לשתי המדינות ,  כשפלסטין מדינה ריבונית ומפורזת ;  וסיום הסכסוך - סוף לתביעות שני הצדדים .  
טרם פגישת ארבעת המנהיגים ,  שוחח קרי עם כל אחד בנפרד וביקש מעבדאללה וא-סיסי לתמוך ביוזמתו ואף לגייס את תמיכתן של מדינות ערב נוספות .  במהלך הפגישה ,  דווח כי השניים נענו בחיוב וניסו לשכנע את נתניהו לקבל את עקרונות ההצעה .  
נתניהו הצהיר בנאום בר אילן ב-2009 כי יקדם פתרון לסכסוך בין ישראל לפלסטינים על בסיס עקרון שתי מדינות לשני עמים .  בשנים האחרונות חזר ואמר ראש הממשלה כי על מנת להתקדם במסלול זה ,  הפלסטינים צריכים להכיר בישראל כמדינה יהודית ,  וזו תחיה לצד מדינה פלסטינית מפורזת .  
כך ,  למשל ,  בנאום לפני כשנה בפורום סבן בוושינגטון ,  שהתקיימה שבועות בודדים לאחר הפגישה החשאית ,  אמר נתניהו כי הכרת הפלסטינים במדינה יהודית היא סלע המחלוקת . " ההתנחלויות והכיבוש אינם שורשי הסכסוך ,  הכול מתחיל בהכרה במדינה יהודית ",  אמר .  
יממה קודם לכן ,  תקף קרי את נתניהו באותו הפורום ,  ואמר כי מהלכיו של ראש הממשלה מחסלים את הרעיון לפתרון מוסכם על הצדדים . " המגמה הנוכחית בין ישראל והפלסטינים מובילה למציאות של מדינה דו-לאומית .  בישראל מבינים את המשמעויות של זה ?  ראש הממשלה נתניהו אמר שהוא מחויב לשתי מדינות ,  אבל במקביל ,  שרים בממשלה שלו אומרים שלעולם לא תהיה מדינה פלסטינית .  תמיד תהיה סיבה למה לא לפעול ולעשות ,  אבל צריך להסתכל מעבר לפוליטיקה של אותו הרגע ",  רמז שר החוץ האמריקני לשעבר לנתניהו . 

" קרי הציג לנתניהו יוזמת שלום במפגש חשאי עם א-סיסי ועבדאללה לפני כשנה "
 לפי דיווח ב"הארץ ",  ראש הממשלה הסתייג מהצעתו של שר החוץ האמריקני ,  שיזם את המפגש בעקבה ,  בטענה כי יתקשה להשיג רוב בקואליציה .  ההצעה כללה הכרה בישראל כמדינה יהודית - תנאי שנתניהו הדגיש כמכשול עיקרי לשלום .  בלשכת רה"מ סירבו להתייחס לפרטים

