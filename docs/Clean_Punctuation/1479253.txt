 " הבסיס לשלום - הכרה בישראל כמדינה יהודית "
 ראש הממשלה בנימין נתניהו אמר בישיבה מיוחדת בכנסת לציון יום הרצל כי  " חזונו של הרצל קם והיה למציאות נעלה מכל דמיון "
  ( באדיבות ערוץ הכנסת ) 
ראש הממשלה בנימין נתניהו אמר היום  ( שני )  כי הכרה בזכות העם היהודי למדינה עצמאית היא הבסיס ההכרחי לשלום אמת .  בישיבת המליאה המיוחדת בכנסת לציון יום הרצל אמר נתניהו כי  " מי שאינו מכיר בזכותו של העם היהודי להגדרה עצמית ולמדינת לאום מוכרת משלו ,  מי שאיננו חש ומכבד את הקשר העמוק של עם ישראל לארצו ,  אינו מכבד באמת את הזכויות הלגיטימיות של העם היהודי .  ההכרה במדינת ישראל כמדינת הלאום של העם היהודי היא בסיס הכרחי לשלום אמת בינינו לבין שכנינו הפלסטינים ." 
נתניהו הוסיף כי  " חידשנו את היהודיות בשובנו לארץ היהודים .  החזון של הרצל קם והיה למציאות נעלה מכל דמיון .  הרצל אמר כי הציונות היא השיבה ליהודיות עוד לפני השיבה למדינת היהודים ,  בכך הוא התכוון לתמהיל של לאום ,  דת ומורשת תרבותית .  הוא לא היה יהודי הלכתי אבל הוא הבין את הזהות היהודית על כל מרכיביה וזה היה חלק אינטגרלי של הציונות ,  לכן הוא לא ראה את מדינת היהודים רק כמקלט לקיבוץ אנושי אלא היא כאמורה לספק מדינת לאום לעם היהודי .  הדרך היחידה להציל את העם היהודי היא מדינה יהודית כאן בארץ ישראל ,  חזקה דיה כדי להגן על עצמה ולהבטיח את חיי העם היהודי ". 
יו"ר הכנסת ,  ראובן ריבלין אמר בדיון כי  " יותר ממאה שנים ,  אחרי המאורע שהשפיע על הרצל השפעה מכרעת-משפט דרייפוס והאנטישמיות שנלוותה אליו-אנחנו עדים להתפרצויות אנטישמיות מכוערות ,  בדמותן של ועידות דרבן ,  או הכרזות מן הסוג הנקלה ביותר מבית מדרשו של שליט אירן .  לאלו ואלו אנו שבים ואומרים ביום הזה :  התנועה הציונית ,  והחזון הציוני של הרצל ,  קמו ונהיו .  מדינת ישראל הריבונית היא עובדה מוגמרת ".  

" הבסיס לשלום - הכרה בישראל כמדינה יהודית "
 ראש הממשלה בנימין נתניהו אמר בישיבה מיוחדת בכנסת לציון יום הרצל כי  " חזונו של הרצל קם והיה למציאות נעלה מכל דמיון "
 
