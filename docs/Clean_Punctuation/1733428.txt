בי-ם מבהירים :  ההצעה להאריך ההקפאה לא רלבנטית
העיתון  " א-שרק אל-אווסט "  דיווח כי ארה"ב הציעה להאריך את הקפאת הבנייה בהתנחלויות בשלושה חודשים ,  שבמהלכם יייקבעו גבולות המדינה הפלסטינית .  גורם מדיני לוואלה !  חדשות : " ההצעה אינה רלבנטית מבחינת רה"מ "
 גורם מדיני בירושלים התייחס הבוקר  ( חמישי )  לפרסום בעיתון  " א-שרק אל-אווסט "  הרואה אור בלונדון ,  לפיו מזכירת המדינה האמריקאית הילרי קלינטון הציעה לישראל ולפלסטינים להמשיך את הקפאת הבנייה בהתנחלויות למשך שלושה חודשים נוספים על מנת לסיים את הדיון בסוגיות הגבולות .  הגורם אמר לוואלה !  חדשות כי  " הצעה כזו ,  כפי שפורסמה ,  איננה רלבנטית מבחינת ראש הממשלה ,  בלי קשר לשאלה אם הוצעה או לאו ". 
מלשכת ראש הממשלה נמסר כי  " איננו מתייחסים לתוכן המשא ומתן .  עמדתו של ראש הממשלה בנימין נתניהו לגבי התקופה שנקצבה מראש להשהיית הבנייה החדשה ביהודה ושומרון ידועה ,  ולא חל בה שום שינוי ". 
ב"א-שרק אל-אווסט "  דווח ,  כי קלינטון הציעה שבשלושת החודשים במהלכם תימשך ההקפאה ,  יתחייבו הצדדים לסיים את המשא ומתן בנושא הגבולות בין ישראל למדינה הפלסטינית העתידית ,  כך שלאחר מכן תוכל ישראל להקפיא את הבנייה באזורים שיהיו שייכים למדינת פלסטין ולהמשיך בבנייה באלה שיהיו בשליטה ישראלית במסגרת ההסדר .
 העיתון דיווח כי יו"ר הרשות אבו מאזן הסכים להצעה ,  אך ראש הממשלה בנימין נתניהו טרם השיב לה ובכוונתו לדחות אותה .  מקורות אמריקאיים המקורבים לקלינטון אמרו ,  כי ארה"ב סבורה שהצעה זו היא הדרך הטובה ביותר להתגבר על המכשולים במשא ומתן ולמנוע מהמגעים להתפוצץ .
 בתוך כך ,  אמרו בכירים פלסטינים אמרו לעיתון  " אל-חיאת "  כי נושא ההתנחלויות עדיין מהווה את המכשול הגדול ביותר בפני המשך המשא ומתן .  לדבריהם ,  האמריקאים מנסים למצוא נוסחאות כדי לפתור את המשבר , " ביניהן הקפאת הבנייה בהתנחלויות בלב הגדה והמשך הבנייה בגושי ההתנחלויות ,  או הקפאת הבנייה בהתנחלויות מבלי להכריז על כך ,  או המשך הבנייה אך אי הכרזה על מכרזים חדשים לבנייה ".  הבכירים הבהירו כי הפלסטינים  " לא יסכימו לשוב למשא ומתן ,  אם ישראל תחדש את הבנייה בהתנחלויות .  לא נסכים לשוב למצב הישן .  על ישראל לסגת מפרויקט הבנייה בהתנחלויות ". 
אמש דווח כי יו"ר הרשות הפלסטינית אבו מאזן אמר בפגישתו אתמול בירושלים עם ראש המשמלה נתניהו ,  כי  " אם הבנייה בהתנחלויות תחודש ,  אנטוש את המו"מ ".  גורם פלסטיני בכיר מסר לסוכנות הידיעות הצרפתית ,  כי אבו מאזן אמר את הדברים בתגובה להצהרתו של נתניהו על אי-מוכנותו להאריך את הקפאת הבנייה בהתנחלויות .
 בפגישה שנערכה אתמול בבית ראש הממשלה בירושלים בין השניים השתתפו גם מזכירת המדינה האמריקאית הילרי קלינטון והשליח האמריקאי ג'ורג' מיטשל .  בפתח הפגישה כתב אבו מאזן בספר האורחים של בית ראש הממשלה ,  כי  " היום חזרתי לבית זה אחרי תקופה ארוכה של היעדרות על מנת להמשיך בשיחות ובמשא ומתן ,  ומתוך תקווה להגיע לשלום נצחי בכל האזור ובמיוחד לשלום בין העם הישראלי לעם הפלסטיני ". 
השליח האמריקאי מיטשל אמר במסיבת עיתונאים שערך בירושלים לאחר הפגישה עם המנהיגים כי  " התהליך התחיל בצורה מהירה מאוד .  אני השתתפתי בעבר בשיחות השלום בצפון אירלנד ,  ועל אף שהנסיבות מאוד שונות ,  המשא ומתן שם נמשך 22 חודשים ,  ולקחו הרבה מאוד חודשים לפני שדנו בנושאים העיקריים והמהותיים שהפרידו בין הצדדים .  במקרה הזה ,  הדיון בנושאים העיקריים התחיל בתוך כמה ימים .  אתמול בשארם א-שייח' והיום כאן ,  המנהיגים דנו באופן ישיר ומעמיק בנושאים הרגישים והקשים ביותר בהם ידונו .  זוהי אינדיקציה חזקה לכנות שלהם ולרצינות שלהם .  עבורי ,  זה מרשים ביותר לראות את שני המנהיגים פועלים כך .  הם רציניים .  הם באו לעשות עסקים ". 
 ( עדכון ראשון :  8:17 ) 

בי-ם מבהירים :  ההצעה להאריך ההקפאה לא רלבנטית
העיתון  " א-שרק אל-אווסט "  דיווח כי ארה"ב הציעה להאריך את הקפאת הבנייה בהתנחלויות בשלושה חודשים ,  שבמהלכם יייקבעו גבולות המדינה הפלסטינית .  גורם מדיני לוואלה !  חדשות : " ההצעה אינה רלבנטית מבחינת רה"מ "
 
