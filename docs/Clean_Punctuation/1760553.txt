סוריה ,  לבנון וישראל :  מה הלאה ? 
משאל עם והצבעה פרלמנטרית - שניהם לגיטימיים במשטרים דמוקרטיים .  לשניהם יתרונות ומגרעות ,  אך השאלה היא אם נושא הגולן הוא פתח או סגר בפני סיכויי השלום עם סוריה .  
הרצון להגיע להסכם עם דמשק ,  נוסף על הכמיהה הכללית לשלום ,  מאפיין במיוחד גורמים במערכת הביטחון המאמינים שתקדים מצרים ,  שהניב 30 שנות אי לוחמה חרף שלוש מלחמות ושתי אינתיפאדות ,  יכול לחזור על עצמו גם לגבי סוריה .  
ברם ,  ההשוואה לוקה בחסר .  למצרים ,  פרט לתקופת החלומות הפאן ? ערביים של נאצר ,  לא היה ניגוד אינטרסים יסודי עם ישראל .  סאדאת הבין ,  ובייחוד אחרי מלחמת יום כיפור ,  ששלום יחזק את מצרים באזור ובעולם .  לעומת זאת ,  סוריה ,  שבעיני עצמה היא התגלמות הלאומיות הערבית ,  אינה מעוניינת ביחסי שלום עם ישראל ,  ובוודאי לא אם הדבר כרוך בוויתורים מצידה .  אדרבה ,  היא רואה בעצם העלאת אפשרות השלום ויתור .  
מניע שלילי נוסף נובע מכך שהמיעוט העלאווי השולט בסוריה משוכנע שהוא חייב להוכיח את מוסלמיותו ואת ערביותו ,  כולל באמצעות המשך הקו הבלתי מתפשר כלפי ישראל .  
למרות זאת ,  כמעט כל ממשלות ישראל ,  מימין או משמאל ,  ניסו לבדוק אם לא ניתן בכל זאת לפרוץ את מחסום השלילה הסורי .  רבין מסר לידי האמריקנים את ה"פיקדון "  הידוע  ( כלומר ,  נכונות לנטישת הגולן תמורת הסכם שלום וסידורי ביטחון )  ולא הבין שלפי המושגים הסוריים ,  הפיקדון חולט ברגע נתינתו .  
אחד הצעדים החשובים שנתניהו נקט ב ? 1996 היה לדרוש מהאמריקנים את החזרת ה"פיקדון "  - אך גם ניסיונותיו שלו לפתוח בתהליך עם סוריה נכשלו בגלל עיקשות הסורים ;  לברק ,  שהיה מוכן ללכת כברת דרך נוספת ,  התברר שהסורים אינם מוכנים לשום פשרה ,  ועומדים על דרישתם שהאזורים שהשתלטו עליהם בניגוד לחוק הבינלאומי ,  כולל החוף המזרחי של הכנרת ,  יוחזרו לידיהם .  
שרון אף לא ניסה - ואילו אולמרט ,  שהיה כנראה מוכן להרחיק לכת מכולם ,  לא קירב את השלום עם הסורים ,  אך הצליח להרחיק את הטורקים ..  .
 במזרח התיכון משחקים ,  כידוע ,  הרבה שקרים ותיאוריות מופרכות ,  וכך גם השתרשה המנטרה כאילו החזרת הגולן היא המפתח לשלום ולשינוי יסודי באזור כולו .  לכאורה זה שינוי שבעקבותיו תסכים דמשק להתנתק מטהרן ,  תפסיק לבחוש בלבנון ,  תסלק את המפקדות הטרוריסטיות משטחה ותהפוך לחברה בגוש הפרו מערבי .  אלא שאף לא אחת מההנחות עומדת במבחן המציאות .  
מה לא עשה אובאמה כדי לקרב אליו את סוריה ?  מינה שגריר אמריקני ראשון מאז 2005 ,  שיגר אליו דיפלומטים בכירים ,  הסיר מגבלות כלכליות .  והתוצאה ?  קלינטון הודתה בשבוע שעבר ש"התנהגותה של סוריה לא ענתה על התקוות והציפיות של אמריקה ".  ההודאה בטעות לא יכלה למחוק את ההישגים שסוריה רשמה לעצמה בינתיים :  יחסיה עם יתר מדינות ערב ,  כולל סעודיה ,  תוקנו ;  מעמדה בלבנון ,  נכון לעכשיו ,  שוקם ;  היא זכתה לעמדת השפעה בעיראק - וכל זה בלי שייווצר ולו הסדק הדק ביותר ביחסיה הקרובים עם איראן ,  או בקשרים ההדוקים שלה עם חיזבאללה ,  עם חמאס ועם ארגוני טרור אחרים .  גם יחסיה המתהדקים עם טורקיה ,  ההופכת יותר ויותר למרכז של פעילות פונדמנטליסטית סונית ,  מסייעים לאסד לביצור מעמדו האזורי והפנימי כאחד .  
זאת ועוד ,  אילולא מה שהביון האמריקני אישר בינתיים כמבצע ישראלי ,  סוריה היתה ממשיכה במאמץ לפתח נשק גרעיני .  כל זה מאשרר את מה שג'קסון דיל ,  העורך לענייני חוץ של ה"וושינגטון פוסט "  הגדיר כ"היעדר מוחלט של גישה אסטרטגית כוללת מצד הממשל ".  המבחן הבא יבוא עם פרסום מסקנות ועדת החקירה הבינלאומית לרצח אל ? חרירי .  כפי שנמסר ,  מסקנות אלה יצביעו באופן חד ? משמעי על אשמת חיזבאללה ,  על ידה הארוכה של איראן ועל גורמים לבנוניים אחרים הסרים למרותה של סוריה .
 האם תצליח דמשק לטשטש את אשמתה ?  האם מדינות ערביות אחרות יעמדו לצידה ?  האם יפרוץ תוהו ובוהו מוחלט בלבנון ?  האם תתערב איראן באופן פעיל ?  התשובות לכל השאלות האלה יעמידו במבחן קריטי את המדיניות המזרח ? תיכונית של אמריקה - ובה בעת ישליכו על מצבה המדיני ועל ביטחונה של ישראל .  

סוריה ,  לבנון וישראל :  מה הלאה ? 
nan
