כשביבי חיבק את מוישה :  מה עומד מאחורי הפוגת החומוס של נתניהו ? 
חמוש בשחקן הליווי משה כחלון ,  פרץ ראש הממשלה בשידור בפייסבוק מחומוסייה בירושלים .  הסיבה הרשמית לחגיגות היא  " שנה כלכלית מצוינת ",  אבל מאחורי החיוכים והפרגון - יש גם שיקול פוליטי קר
אולי זו האהבה לשמש החורפית הנעימה של רחובות ירושלים ,  אולי החיבה לחומוס ,  פלאפל וקפה טורקי עם הל ,  ואולי פשוט דרך טובה להסיט את העין הציבורית מהידיעות על חקירות ותשאולים .  כל התשובות כנראה נכונות לגבי ביקורו של ראש הממשלה בנימין נתניהו היום  ( רביעי )  בחומוסייה הירושלמית :  כהרגלו בקודש בשבועות האחרונים ,  נתניהו שידר קטעים מהביקור באמצעות ה"פייסבוק לייב ".  בניגוד למרבית השידורים והעדכונים שנתניהו עשה עד כה ,  הפעם הוא הופיע מחוץ לכתלי המשרד ואולמות הכנסים והנאומים ,  ללא עניבה ומתקשר עם העוברים ושבים ברחוב ,  וגם היה לו שחקן ליווי  שר האוצר משה כחלון ,  או כפי שנתניהו כינה אותו שוב ושוב  " מוישה ". 
הסיבה הרשמית ש"מוישה "  הוזמן לארוחת הצהריים המתוקשרת ועמוסת צילומי הסלפי ,  כך לדברי נתניהו ,  הייתה לברך אותו על השנה הכלכלית המוצלחת .  ארוחת הצהריים נמשכה במשך כשעה ,  כשלצדם של נתניהו וכחלון טעמו מהחומוס והפול גם ראש הסגל בלשכת רה"מ יואב הורביץ ,  דוברו בועז סטמבלר ודוברו של שר האוצר עומרי הרוש ,  והם דיברו באמת בעיקר על עניינים כלכליים .  לסיום ,  נתניהו עלה לשידור לייב בפייסבוק ,  כדי לשתף גם את ההמונים בהישגים הרבים ,  ועל הדרך לנופף בכדורי פלאפל ובידידות החמה עם שר האוצר . " זה בונוס של שנה כלכלית מצוינת !  ",  אמר נתניהו . " זה מה שאנחנו עושים ,  מנגבים חומוס ביחד ,  ונמשיך לנגב חומוס ביחד ".  
נתניהו נוהג מפעם לפעם להגיח לביקורים עממיים בחומוסיות ודוכני שווארמה ,  אבל זה מנהג ששמור כמעט אך ורק לימי בחירות .  אז אמנם בחירות כנראה אינן באופק כרגע ,  אבל צלן של החקירות הפליליות מאיים להחליש את נתניהו ,  ואין כמו  " לרדת לעם "  עם קצת פלאפל וקפה טורקי כדי לגייס תמיכה ולהמריץ את השטח .  גם הנפנוף בידידות עם כחלון קשור כנראה לשיקולים אלקטורליים ולרצון להנות קצת ממגע ידיו הפופולריים של שר האוצר ,  כמו גם לעובדה שכחלון נחשב למי שהממשלה תקום או תיפול בזכותו .  
כחלון נחשב לשותף הקואליציוני הנוח ביותר של נתניהו ,  ולפי ההערכה במערכת הפוליטית ,  כמו כל חבריו ראשי הסיעות בקואליציה - גם לכחלון אין שום אינטרס בבחירות ,  ועל כן הוא מעניק גיבוי לראש הממשלה על רקע החקירות המשטרתיות .  הוא ממעט להתבטא בנושא והתייחס אליו בפומבי רק פעם אחת ,  לפני כחודש כשאמר בכנס בחיפה : " אני לא אעשן סיגרים .  זה קודם כל מסריח .  אני מקבל מתנות רק בחתונה ".  
לקרבות הקרדיט הללו לא היה כל זכר היום ,  כשצוות הניו מדיה של ראש הממשלה ממש יצא מגדרו כדי להדגיש את יחסי הרעות בין השניים .  שעה קלה אחרי שהסתיים השידור החי ,  צוות הניו מדיה של נתניהו העלה ברשתות החברתיות פוסט נוסף ,  ובו נתניהו וכחלון מופיעים מחויכים כמו בפוסטר בחירות . " חומוס וקפה שחור בירושלים  דרך מעולה לסכם שנה כלכלית מוצלחת למדינת ישראל !  ".  מקורב לנתניהו אמר לוואלה !  NEWS כי  " היחסים עם כחלון מצוינים ,  יש שיתוף פעולה בתחומים רבים ",  אך גיחך למשמע ספוקלציית הבחירות . " נתניהו וכחלון חולקים רצון משותף למצות את ימי הממשלה הזו עד למועד החוקי של הבחירות הבאות ". 
בשבועות האחרונים נתניהו שוב ושוב מרעיף על כחלון מילות פרגון וחום ומקורביו מדגישים כמה היחסים ביניהם חמים .  אך האמת היא שבמשך חודשים הוא התקשה לפרגן לשר האוצר .  באוקטובר ,  ראש הממשלה פרסם את רשימת ההישגים הכלכליים של ממשלתו ,  מבלי להזכיר את שמו של שר האוצר ,  וחודש לאחר מכן ,  הוא התגאה בפייסבוק בכותרת שבישרה על שיעור האבטלה הנמוך ביותר מזה 33 שנה וגם שם לא נתן קרדיט לכחלון על עבודתו .  שר האוצר לא נשאר אז חייב ,  כששיתף את הפוסט של נתניהו ועקץ  " תודה רבה על הפרגון ".  

כשביבי חיבק את מוישה :  מה עומד מאחורי הפוגת החומוס של נתניהו ? 
חמוש בשחקן הליווי משה כחלון ,  פרץ ראש הממשלה בשידור בפייסבוק מחומוסייה בירושלים .  הסיבה הרשמית לחגיגות היא  " שנה כלכלית מצוינת ",  אבל מאחורי החיוכים והפרגון - יש גם שיקול פוליטי קר

