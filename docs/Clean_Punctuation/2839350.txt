 " מנשקי המזוזות "  זועמים ,  פעילים בעבודה מודים : " כולנו גרבוזים "
 פעילים מרכזיים במפלגה תלו את האכזבה בבחירות בעיקר בניכור מהפריפריה . " עד שלא נפסיק לגרבז את עצמנו לדעת ,  לא נדע טעמו של ניצחון ",  כתב אחד מהם .  בעיירות הפיתוח ממשיכים להאשים : " אבירי הדמוקרטיה לא מקבלים את הכרעת העם "
  ( צפו בנאומו של יאיר גרבוז בעצרת להחלפת השלטון )  
ביום שאחרי ההפסד הצורב ,  במפלגת העבודה עושים חשבון נפש נוקב על הסיבות לכישלון .  אמנם איש אינו קורא בשלב זה באופן מפורש ליו"ר המחנה הציוני יצחק הרצוג להסיק מסקנות ,  ורוב הסיעה אף התייצבה מאחוריו ,  אבל האכזבה בתוך המפלגה עצומה .  בכירים בדרג השטח של העבודה תולים את האשמה גם בניהול הקמפיין ,  אבל בעיקר בניכור של המפלגה מהפריפריה .  
חבר מועצת קריית אתא ,  יורם צברי ,  הפעיל במפלגה מזה 20 שנה ,  היטיב לנסח בעמוד הפייסבוק שלו את הטענות שעלו נגד המחנה הציוני . " הפסדנו בבחירות כי כולנו גרבוזים ",  כתב צברי בהתייחסו לנאומו של הצייר והפובליציסט ,  יאיר גרבוז ,  על  " מנשקי מזוזות ועובדי אלילים ".   " כולנו גרבוזים ,  כי תמיד ידענו מה טוב לעם ,  אבל אף פעם לא היינו חלק ממנו .  כולנו גרבוזים ,  כי התקרבנו למרצ והתרחקנו מיצחק רבין .  כולנו גרבוזים ,  כי אנחנו מייצגים את מדינת תל אביב והבוחרים שלנו הם ממדינת ישראל .  כולנו גרבוזים ,  כי אנחנו תקועים עמוק בבועה עם מסרים חסרי הבעה .  כולנו גרבוזים ,  כי אנחנו תמיד צודקים ,  אבל מאוד מתנשאים .  ועד שלא נפסיק לגרבז את עצמנו לדעת ,  לא נדע טעמו של ניצחון ". 
עוד על בחירות 2015:נקמת  " מנשקי המזוזות והקמעות ":  הדרום המליך את נתניהושבטי ישראל - גם בקלפי :  מדוע ברגע האמת אנו  " חוזרים הביתה "? מתחילים לחלק את עוגת הקואליציה :  מה ידרשו השותפות מנתניהו ?  
מזכיר סניף ירושלים של המפלגה ,  עזי נגר ,  דרש ממנכ"ל המפלגה ,  שמעון בטאט ,  להתפטר בעקבות תוצאות הבחירות . " את הפריפריה נטשו ,  על הערבים פסחו ,  את נוער עבודה החליפו בנוער מנותק ובתשלום כספים מיותר ",  כתב בעמוד הפייסבוק שלו . " על כל צעד ובכל פרמטר הכישלון בשטח היה צורב ומהדהד .  לכן ,  מי שלקח אחריות והיו לו את כל הסמכויות ,  שיהיה אמיץ דיו גם לקחת אחריות על החלטות שגויות וטיפשיות ,  והוא חייב ,  אבל חייב ,  ללכת הביתה ".  עוד כתב נגר : " אם מורידים מ-24 מנדטים שמונה מנדטים ששוריינו לציפי לבני ,  יוצא שקיבלנו 16 מנדטים .  בשביל מנדט אחד נטרלו את כל פעילי המפלגה ?  ביזיון ".  
פעילים בולטים אחרים קשרו גם הם בין ההתבטאות של גרבוז ובין כישלון המפלגה .  אחד מהם ,  חבר ועידת המפלגה ,  כתב בקבוצת פייסבוק סגורה של חברי המפלגה : " תודה לך מר יאיר גרבוז ,  אני מקווה שאתה שמח בכישלון של המחנה הציוני .  לידיעתך ,  אני חצי ספרדי וחצי אשכנזי ,  אז מה אני לדעתך ?  ".  
הרצוג עצמו התייחס הערב לתגובות בשמאל להפסד ולקמפיין  " לא לתת ",  שבמסגרתו קוראים ברשת לא לתמוך בשכבות החלשות שבחרו שוב בנתניהו . " התגובות הדוחות שרצות ברשת מאתמול ומנסות לתאר את בוחרי הליכוד בצבעים מכוערים וגזעניים הן מסוכנות בדיוק כמו קריאותיו של ביבי נגד הערבים בישראל ",  אמר הרצוג . " ניסיונות לפלג ,  להשמיץ ולהפיץ שנאה בחברה הישראלית מעוררים בי שאט נפש ,  ולא משנה אם הם באים מימין או משמאל .  ממשלת הימין הקיצוני שנתניהו ינהיג לא תדאג לאזרחיות ואזרחי ישראל .  היא רק תמשיך להפחיד ולשסות אותם זה בזה .  לעומתה ,  המחנה שאני מנהיג יילחם בקריאות האלה וייאבק בכל מקום ודרך ,  כדי שהחיים של כל האזרחים ,  ולא משנה למי הם הצביעו או איפה הם גרים ,  יהיו בטוחים וטובים יותר ".  
בפריפריה המשיכו גם אתמול לתקוף את  " האליטה השמאלנית "  בעקבות הטענות לפיהן דווקא השכבות החלשות הצביעו לנתניהו . " הם לא יכולים להגיד לנו מה טוב בשבילנו ",  אמר בזעם יוסי ,  תושב אופקים . " הם פשוט ממשיכים עם היהירות ,  להגיד לנו בעיירות הפיתוח למי להצביע .  האליטה הישנה רואה אותנו ,  אנשי הפריפריה ,  תומכים במישהו שהם לא רוצים אז אסור לנו לבוא בביקורת על המצב ". 
לדבריו של יוסי , " פתאום אבירי הדמוקרטיה לא מקבלים את הכרעת העם .  תארו לכם שהמתנחלים ,  החרדים או תושבי הפריפריה היו אומרים את הדברים האלה .  היו מסתכלים עלינו בבוז .  די עם ההתנשאות הזאת .  התסכול של האליטה הישנה כבר מוגזם ".  
נמי טיוטו ,  בעל מקומון בנתיבות ,  שהודה ביום רביעי בשיחה עם וואלה חדשות כי נתן את קולו לליכוד ,  קיבל היום טלפונים זועמים . " התקשרו אליי ואמרו לי 'בגלל אנשים בדרום ,  ביבי ניצח הוא דופק אתכם ואתם מצביעים לו' ",  סיפר . " הייתי המום ואז עניתי לבחור :  'זאת הסיבה שלא תזכו בקולנו .  אתם לא תכתיבו לנו מה להצביע .  אתם תקטרו בפייסבוק ותעזבו את הארץ .  אנחנו כבר מזמן לא כאלה שתגידו לנו מה לחשוב ומה להצביע ".  
ראש המועצה האזורית מרחבים ,  שי חג'ג' ,  ניסה להסביר את תמיכת הדרום בנתניהו . " אנשים מגזימים בתגובות שלהם וחייבים לזכור שאנחנו עם אחד ",  ציין . " צריך ליצור שיח מכבד ,  המקבל דעות שונות ,  גם של מי שחושב אחרת ,  ולהפסיק את השיח המתנשא והיהיר .  חשוב להזכיר שאחוז האבטלה במדינת ישראל ירד בשנים האחרונות ,  אחוזים נמוכים ,  שאפילו מדינות ה-OECD לא מכירות .  תושבי הדרום הלכו עם האמת שלהם .  הניצחון כאן לא מפתיע בכלל .  אנחנו הרגשנו את הלך הרוחות בדרום .  ממשלת הליכוד הייתה ממשלה חברתית שהשקיעה מיליארדים בשיפור דרכי התחבורה והתשתיות .  אין מעשה יותר חברתי מאשר קירוב הפריפריה למרכז הגיאוגרפי ולמרכז תשומת הלב .  ודאי שיש עוד מה לשפר ,  אבל אנחנו יודעים להעריך את מה שנעשה ".  
ענת פרץ מהתנועה לנגב המערבי ,  תושבת עוטף עזה ומצביעת מרצ ,  קראה לחבריה להקשיב לתושבי עיירות הפיתוח . " בימים האחרונים אחרי הבחירות אני נתקלת בפוסטים מלאי זעם קדוש וזלזול עמוק כלפי תושבי ערי הדרום ",  כתבה בעמוד הפייסבוק שלה .  היא התייחסה לדבריו של טיוטו אתמול וכתבה : " בנתיבות הסביר אחד מבעלי המקומונים לכתב וואלה על תחושת השייכות .  צריך להקשיב להם ברצינות במקום ללעוג להם ".  היא הסבירה כי על המחנה שלה להחליף את השיח בהתבוננות אמיתית פנימה . " האנשים שלמרות שהם 'תמיד צודקים' לא מצליחים לגרום לרוב העם להבין את זה .  בואו ניתן קרדיט למי שלא מצביע כמונו ונצא מנקודת הנחה שגם ההצבעה שלהם היא מתוך אידיאולוגיה ". 
לפניות לכתב עמרי נחמיאס :  omri_n@walla.net.il
 ( עדכון ראשון :  23:09 )   

" מנשקי המזוזות "  זועמים ,  פעילים בעבודה מודים : " כולנו גרבוזים "
 פעילים מרכזיים במפלגה תלו את האכזבה בבחירות בעיקר בניכור מהפריפריה . " עד שלא נפסיק לגרבז את עצמנו לדעת ,  לא נדע טעמו של ניצחון ",  כתב אחד מהם .  בעיירות הפיתוח ממשיכים להאשים : " אבירי הדמוקרטיה לא מקבלים את הכרעת העם "
 
