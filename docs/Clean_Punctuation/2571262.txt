לאחר שלוש שנות מתיחות :  ירדן שולחת שגריר לישראל
בעקבות מבצע  " עופרת יצוקה ",  הוחזר השגריר הקודם לעמאן ,  וממלא מקומו החליף אותו בתפקיד .  דובר ממשלת ירדן : " שמירה על האינטרסים של ירדן ופלסטין מחייבת שימור הסכמי השלום "
 לאחר כשלוש שנים שבמהלכן לא כיהן שגריר מטעמה בישראל ,  החליטה ממשלת ירדן לשלוח שגריר חדש לתל אביב ,  שייכנס לתפקידו ב-17 באוקטובר .  השגריר החדש הוא ואליד עבידאת ,  שמונה לתפקידו בישראל כבר לפני כשנה ,  אולם רק בחודש הבא הוא צפוי להתחיל במשימתו .  דובר ממשלת ירדן ,  סמיח מעאיטה ,  מסר כי בימים הקרובים יפרסם משרד החוץ הירדני הודעה מפורטת בנושא .  
עבידאת יחליף בתפקידו את השגריר הקודם ,  עלי אל-עאיד ,  שהושב לעמאן ב-2009 במחאה על מבצע  " עופרת יצוקה ",  ומאז לא שב לישראל .  ממלא מקומו בשגרירות החליף אותו מאז בתפקיד .  גורמים ירדנים רשמיים מסרו הבוקר  ( שבת )  לעיתון  " אל-חיאת ",  הרואה אור בלונדון ,  כי ההחלטה להשיב את השגריר הירדני לישראל התקבלה ,  בין השאר ,  בזכות החלטתה של מצרים לשלוח שגריר חדש לישראל ,  עאטף סאלם ,  גם כן ב-17 באוקטובר .  מעאיטה מסר כי אין כל שינוי במדיניות הירדנית כלפי ישראל ,  וכי  " מינוי שגריר חדש בישראל הוא דבר טבעי ,  לאחר שבמשך שנתיים וחצי לא היה שם שגריר ".  לדבריו , " העמדה הירדנית ברורה לכולם .  השמירה על האינטרסים של ירדן ופלסטין מחייבת שמירה על הסכמי השלום ".  עבידאת בן ה-42 יהיה השגריר החמישי בישראל מאז נחתם הסכם השלום בין המדינות בשנת 1994 .
 מאז עלייתו של ראש הממשלה ,  בנימין נתניהו ,  לשלטון לפני שלוש שנים ,  הידרדרו מאוד היחסים בין ישראל לירדן .  במשך שלוש השנים הללו ,  נפגש נתניהו עם עבדאללה מלך ירדן ,  פעם אחת בלבד .  המלך הירדני אף התבטא קשות נגד נתניהו והאשים אותו בקיפאון המדיני .  מעאיטה הכחיש כי היחסים הידרדרו ,  ואמר כי היחסים מתנהלים  " בגבולות ההסכמים ".  עם זאת ,  הודה הדובר כי המלך הירדני מתח ביקורת ברורה על התנהלותה של ישראל מול הפלסטינים .  
לקריאה נוספתביקור חריג - וחשאי :  אחיו של מלך ירדן ביקר בהר הביתדיווח : " מלך ירדן עבדאללה סירב לפגוש את נתניהו"דיווח :  מלך ירדן יבוא לביקור נדיר בשטחים
לפניות לכתב :  nir_yah@walla.com 

לאחר שלוש שנות מתיחות :  ירדן שולחת שגריר לישראל
בעקבות מבצע  " עופרת יצוקה ",  הוחזר השגריר הקודם לעמאן ,  וממלא מקומו החליף אותו בתפקיד .  דובר ממשלת ירדן : " שמירה על האינטרסים של ירדן ופלסטין מחייבת שימור הסכמי השלום "
 
