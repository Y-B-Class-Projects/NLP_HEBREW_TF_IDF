בתאגיד שוב משדרים עסקים כרגיל
למרות הפרסום על כך שנתניהו מנסה שוב לסכל את הקמת התאגיד - ב"כאן בהקמה "  לא מגיבים וממשיכים להתכונן ליום התחילה שנקבע ל-30 באפריל .  מירי רגב : " אעשה כל מה שניתן לסגור את התאגיד ולהקים רשות שידור משוקמת "
 למרות הפרסום היום  ( חמישי )  - על כך שראש הממשלה ,  בנימין נתניהו ,  מנסה שוב לסכל את הקמת התאגיד ובוחן הצעת חוק לדחייה נוספת - בתאגיד השידור לא מתכוונים להגיב לדברים ,  ומצידם ממשיכים להתכונן ליום התחילה שנקבע ,  לאחר התיקון בחוק ,  ל-30 באפריל 2017 .  עד כה גייסו בתאגיד כ-713 עובדים החתומים ב"כאן בהקמה ".  מתוכם ,  כ-300 מקבלים משכורת בפועל וכ-395  ( 55% )  מרשות השידור חתומים נכון לעכשיו - ויגיעו לתאגיד ביום התחילה .
 לפי הפרסום ,  נתניהו ואנשיו בוחנים בימים אלה הצעת חוק לדחייה נוספת בהקמת תאגיד השידור הציבורי ,  בכפוף להסכמות עם שר האוצר משה כחלון ,  למרות חילוקי הדעות ביניהם בעניין .  עוד נכתב כי נתניהו וכחלון עדיין לא דנו בנושא ,  והליכי הצעת החוק במשרד התקשורת עדיין לא התחילו .  יש לזכור כי חוק התאגיד כבר שונה מספר פעמים ,  כאשר לפי השינוי האחרון והשישי בחוק - השרים לא יוכלו להקדים את ההקמה לינואר .  זאת כאשר בג"ץ סירב להתערב בנושא ואיפשר לממשלה לדחות את תאריך ההקמה לאפריל ,  למרות מספר עתירות שהוגשו בנושא .  
גורם המעורה בפרטים טוען כי טרם התרחשו פגישות בין נתניהו לגורמים אחרים בנושא חוק התאגיד בימים האחרונים .  אך בעבר נתניהו כבר הצהיר רשמית כי הוא מתכוון  " לשקם את רשות השידור ".  זאת לאחר שראש הממשלה טען בישיבות סגורות כי התאגיד מורכב מאנשי שמאל ,  וגם כי הם נציגיו של נוני מוזס .
 רמז לרצונו של נתניהו ניתן למצוא גם בדברים שאמרה היום שרת התרבות והספורט ,  מירי רגב ,  לתוכנית  " המזנון "  של יואב קרקובסקי ברשת ב' : " המשימה הראשונה בשוק התקשורת היא סגירת תאגיד השידור הציבורי כאן והפעלת רשות שידור משוקמת .  אני חושבת שהתאגיד לא צריך לקום .  אני אעשה כל מה שניתן לסגור את התאגיד ולהקים רשות שידור משוקמת ". 
נתניהו עסוק בימים אלה בחקירות השונות  תיק 3,000  ( פרשת הצוללות )  ,  תיק 2,000  ( פרשת נוני מוזס )  ותיק 1,000  ( ארנון מילצ'ן )  - ואין לו הרבה פנאי לעסוק שוב בסיכול הקמת התאגיד או בדחייתו .  ואולם על פי הפרסום ,  ההערכות הן כי כעת ,  לאחר שיושבו המשברים בקואליציה סביב התקציב ,  עמונה וחוק ההסדרה ,  הוא ינסה להעביר חקיקה שתפגע בהקמת התאגיד .
 בתוך כך ,  ח"כ איתן כבל ,  עו"ד אלדד יניב ועמותת  " הצלחה "  הגישו היום את תגובתם לתשובת המדינה והכנסת בעתירה הנוספת לבג"ץ .  העותרים טוענים כי על בית המשפט להורות על ביטול התיקון לחוק התאגיד ,  מאחר שהוא פוגע בחופש העיתונות ובחופש העיסוק  ונחקק לתכלית בלתי ראויה .  

בתאגיד שוב משדרים עסקים כרגיל
למרות הפרסום על כך שנתניהו מנסה שוב לסכל את הקמת התאגיד - ב"כאן בהקמה "  לא מגיבים וממשיכים להתכונן ליום התחילה שנקבע ל-30 באפריל .  מירי רגב : " אעשה כל מה שניתן לסגור את התאגיד ולהקים רשות שידור משוקמת "
 
