נתניהו :  נשקול מחדש הקמת תחנת כוח גרעינית
ראש הממשלה אמר בראיון ל-CNN כי התכנית להקים תחנת כוח גרעינית בנגב תיבחן מחדש נוכח המשבר הגרעיני ביפן . " המצב ביפן בהחלט גורם לי לשקול מחדש את הפרויקטים "
 
ראש הממשלה בנימין נתניהו שוקל מחדש הקמת תחנת כוח גרעינית לצרכי אנרגיה .  בראיון לתכניתו של פירס מורגן רשת הטלוויזיה CNN ,  שישודר לפנות בוקר  ( שישי )  ,  אמר נתניהו : " המצב ביפן בהחלט גורם לי לשקול מחדש את הפרויקטים לבניית כורים גרעיניים אזרחיים .  אני רוצה לומר שקודם אהבתי את הרעיון הרבה יותר מאשר עכשיו .  למעשה ,  יידרש טיעון משכנע מאוד כדי שאסכים לזה עכשיו ".  הראיון ישודר במלואו בשעה 3:00 בלילה  ( שעון ישראל )  .
 למרות רעש האדמה ביפן ,  שגרם נזקים לכורים גרעיניים ,  בחברת החשמל דבקים בתכנית להקמת תחנת כוח באנרגיה גרעינית באזור שבטה שבנגב . " הכורים הנוכחיים הרבה יותר בטיחותיים מאלה שביפן ",  אמר השבוע יו"ר החברה יפתח רון טל . 
" נכון יהיה לפתח כור ,  ויש כבר שטח מתוכנן - שבטה .  לא צריך לקבל החלטות חפוזות בעקבות מה שקרה ביפן .  צריך להמשיך וללמוד ,  אבל הכיוון הוא שבעוד כעשר שנים או קצת יותר ,  יהיה כור גרעיני מתקדם בצפון הנגב ",  הוסיף .  
רון טל התייחס עוד לכוונות ירדן להקים תחנת כוח גרעינית בשטחה ,  וציין : " אנחנו עוקבים ,  אך זה נתון בעיקר לממשלה .  נעשים מחקרים מתאימים ברמה הגיאו-ססמולוגית כדי לוודא איפה נכון להקים תחנות כאלה בהתייחס לשבר הסורי-אפריקאי ". 

נתניהו :  נשקול מחדש הקמת תחנת כוח גרעינית
ראש הממשלה אמר בראיון ל-CNN כי התכנית להקים תחנת כוח גרעינית בנגב תיבחן מחדש נוכח המשבר הגרעיני ביפן . " המצב ביפן בהחלט גורם לי לשקול מחדש את הפרויקטים "
 
