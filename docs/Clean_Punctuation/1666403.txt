 " השיחות עם הפלסטינים יחודשו בקרוב "
 גורמים מדיניים בירושלים מסרו כי ההכרזה על חידוש המגעים צפוייה להתפרסם בקרוב ,  בעקבות פגישותיו של השליח האמריקאי ג'ורג' מיטשל עם שר הביטחון ברק ועם ראש הממשלה בנימין נתניהו
 ( צילום :  רויטרס ,  עריכת וידאו :  דורון שטיין ) 
סימנים ראשונים להצלחתו הצפויה של ביקור השליח האמריקאי למזרח התיכון ג'ורג' מיטשל .  גורמים מדיניים מסרו לוואלה !  חדשות כי ההערכה היא שבקרוב יוכרז על חידוש השיחות בין ישראל לפלסטינים .  במערכת המדינית סבורים כי לאחר הפגישות שהתקיימו היום בין מיטשל ושר הביטחון אהוד ברק וכן עם ראש הממשלה בנימין נתניהו ,  תחול התקדמות במגעים בין ישראל לפלסטינים .  מואחר יותר ייפגש מיטשל גם עם נשיא המדינה שמעון פרס ויו"ר הרשות הפלסטינית אבו מאזן .  
גם באתר החדשות הפלסטיני  " קודס-נט "  התבטאו גורמים ישראלים ומסרו כי יש סיבה לאופטימיות בנוגע לביקורו של מיטשל באזור . " ביקורו של מיטשל באזור הפעם שונה מפעמים קודמות מבחינת קביעת מועד לחידוש המשא ומתן ומבחינת מציאת מכניזם ליישום הצעות הממשל האמריקאי למשא ומתן להסדר הקבע ". 
מיטשל נפגש הבוקר עם שר הביטחון ,  אהוד ברק בלשכתו בתל אביב .  השניים דנו בחידוש המשא ומתן עם הפלסטינים .  מלשכת ברק נמסר כי שר הביטחון יטוס ביום ראשון הקרוב לסדרת פגישות בארה"ב עם ראשי הממשל האמריקאי ,  וידון עימם בכל הסוגיות הביטחוניות שעל הפרק ,  וכן בניסיונות לחדש את המו"מ בין ישראל לפלסטינים .  
אמש אמר דובר מחלקת המדינה האמריקאית פיליפ קראולי כי ההחלטה לשלוח לאזור את השליח האמריקאי ג'ורג' מיטשל התקבלה בעקבות סבב שיחות בין בכירי בממשל בישראל וברשות . " אנחנו לא הולכים להיפגש רק כדי להיפגש .  אנחנו הולכים לשם כי יש סימנים לכך ששני הצדדים מוכנים לעסוק בנושאים באופן רציני ",  אמר קראולי . " היה משא ומתן טוב ,  וזו הסיבה שמיטשל נמצא שם היום ",  הוסיף .  
בהתייחסו אמש למשא ומתן ,  אמר ראש הממשלה לערוץ 2 כי  " אנחנו מאוד רוצים לקדם את התהליך המדיני .  קראתי לאבו מאזן לבוא למשא ומתן .  אנחנו עשינו דברים ,  הקלנו על המחסומים ועשינו את ההקפאה .  אם תהיה התקדמות או לא זה לא בגלל שאנחנו לא רוצים ,  זה בגלל שהפלסטינים טיפסו על עץ גבוה .  אנחנו לא רוצים מלחמה ואנחנו לא מחפשים מלחמה ". 
נתניהו התייחס גם להמשך הבנייה במזרח ירושלים .  לדבריו , " הבהרתי כבר לפני שנה ,  המדיניות שלנו בירושלים לא תשתנה .  זו לא המדיניות שלי בלבד זו המדיניות של כל קודמיי והיא לא תשתנה .  לא תהיה הקפאה בירושלים ".  ביחס לעמדה זו של ישראל אמר הדובר האמריקאי קראולי כי  " הסטטוס קוו במזרח התיכון אינו יכול להימשך ".  

" השיחות עם הפלסטינים יחודשו בקרוב "
 גורמים מדיניים בירושלים מסרו כי ההכרזה על חידוש המגעים צפוייה להתפרסם בקרוב ,  בעקבות פגישותיו של השליח האמריקאי ג'ורג' מיטשל עם שר הביטחון ברק ועם ראש הממשלה בנימין נתניהו

