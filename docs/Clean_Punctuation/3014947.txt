נתניהו הקים צוות לבחינת מודל חדש להסדרת קרקעות בסכסוך בגדה
ראש הממשלה הודיע על הקמת צוות שיבחן את המודל הקפריסאי ,  שלפיו מוסד בוררות בינלאומי יקבע את דינן של קרקעותשנבנו על קרקע פרטית .  המודל לא יהיה תקף עבור עמונה ,  אך עשוי לסייע בפתרון מחלוקות דומות בעתיד
 ( בווידאו :  תושב עמונה באולפן וואלה !  NEWS )  
הממשלה מתקדמת בבחינת המודל הקפריסאי להסדרת הבתים בהתנחלויות שבנויות על קרקע פלסטינית פרטית .  בישיבת שרי הליכוד הבוקר  ( ראשון )  אמר ראש הממשלה בנימין נתניהו כי הוא מקדם את פתרון נכסי הנפקדים כפתרון בעמונה ,  ואילו פתרון הטריבונל ,  המודל הקפריסאי ,  מקודם כפתרון לבעיות הסדרה בגדה בהמשך .
 לפי המודל הקפריסאי ,  יקבע מוסד בוררות בינלאומי את גורלן של קרקעות הנמצאות בסכסוך ,  בדומה להחלטות על אדמות בקפריסין שחולקה לשתי מדינות .  ראש הממשלה אמר לשרים כי קיים פגישה עם פרופסור ג'ו ווילר ,  משפטן בינלאומי מארצות הברית ,  שהממשלה שכרה את שירותיו כדי לקדם הקמת מוסד בוררות בינלאומי  ( טריבונל )  .  בפגישה השתתפו גם שר הביטחון ,  המשפטים והיועץ המשפטי לממשלה .  
עוד בוואלה !  NEWS:האח יועץ לבנט ,  האם חברת הבית היהודי :  המועמד של שקד לעליוןבין דחפור D9 לאקדח :  אלה השופטים שהציתו אש בין  " העליונים "  לשקדלתושבי עמונה לא כדאי לבנות על המודל הקפריסאי 
נתניהו אמר לשרים כי החליט להקים צוות בראשות המשנה ליועץ המשפטי לממשלה ,  ד"ר רועי שיינדורף ,  ואחז בן-ארי ,  היועץ המשפטי של משרד הביטחון ,  שמטרתו להביא המלצה להסדרה באמצעות טריבונל שמתבסס על המודל הקפריסאי .  לפי התכנית למודל ,  אותה מקדמת שרת המשפטים איילת שקד ,  תוקם ועדת בוררות בינלאומית שתדון בבעלות הקרקעות ותפסוק פיצויים במידת הצורך .  
בשנת 1974 חולקה קפריסין לשתי מדינות :  מדינה צפונית ,  הנמצאת בשליטת טורקיה ,  ומדינה דרומית שבה שולטים קפריסאים שמוצאם יווני .  בעקבות החלוקה הוקם מנגנון לקביעת פיצויים על נכסי תושבים שנותרו בחלק האחר של קפריסין ואיבדו את בתיהם ואת קרקעותיהם ,  שם גרים היום תושבים אחרים .  
המנגנון היה תחת פיקוח בינלאומי של בית הדין האירופי לזכויות אדם .  זאת ,  כיוון שיוון חברה באיחוד האירופי וטורקיה הסכימה לפיקוח ,  סביר להניח שמשום שרצתה אז להתקבל אליו .
" הסיפור בקפריסין הוא של אנשים שחלקם ממוצא טורקי וחלקם ממוצא יווני ישבו באזורים שונים וכשהאי פוצל לשניים ,  הנכסים לא היו נגישים כל אחד מצדו ",  אמה לוואלה !  NEWS ד"ר רונית לוין-שנור ,  מומחית לדיני קניין במרכז הבינתחומי ,  ולשעבר יועצת משפטית בפרקליטות הצבאית . " מאמצע שנות ה-90 ,  החל דיון לגבי מעמד הנכסים ופתרון כולל של הסכסוך ".  
" זה נע במקביל כך שככל שפתרון הסכסוך הלך והתקרב ,  כך גם פתרון הבעיה הקניינית הלכה והתקרבה ",  הדגיש ד"ר לוין-שנור .  

נתניהו הקים צוות לבחינת מודל חדש להסדרת קרקעות בסכסוך בגדה
ראש הממשלה הודיע על הקמת צוות שיבחן את המודל הקפריסאי ,  שלפיו מוסד בוררות בינלאומי יקבע את דינן של קרקעותשנבנו על קרקע פרטית .  המודל לא יהיה תקף עבור עמונה ,  אך עשוי לסייע בפתרון מחלוקות דומות בעתיד

