הליכוד מעכב את חוק ירושלים של בנט : " רה"מ פועל נגד רצון בוחרי הימין "
 יו"ר ועדת הכנסת יואב קיש מסרב לקצר את הליכי החקיקה של ההצעה להגדלת הרוב הדרוש לחלוקת ירושלים ל-80 ח"כים ,  ובבית היהודי טוענים כי נתניהו עומד מאחורי ההחלטה .  קיש : " כל עוד הם תוקעים את חוק הלאום ,  הם לא יקבלו סוכריות פוליטיות "
  ( בווידאו :  נתניהו בטקס 50 שנה לאיחוד ירושלים )  
בבית היהודי מאשימים את ראש הממשלה בנימין נתניהו באחריות לעיכוב הצעת חוק ירושלים ,  שמקדם יו"ר המפלגה נפתלי בנט .  יו"ר ועדת הכנסת יואב קיש  ( הליכוד )  דחה בימים האחרונים את הבקשה לקדם את החוק בהליך מזורז ,  וגורמים במפלגה טוענים כי מאחורי המהלך עומד ראש הממשלה .
 הצעת החוק קובעת כי כל החלטה על חלוקת ירושלים תדרוש רוב מיוחד של 80 חברי כנסת ,  ולא רוב רגיל  כפי שנדרש כיום . " נתניהו מצהיר בכל נאום שירושלים לא תחולק ,  אולם בפועל הוא פועל בדיוק ההפך ובניגוד לרצון בוחרי הימין ",  אמרו גורמים בבית היהודי .  
עוד בוואלה !  NEWS:ביטוח לאומי ,  דואר ישראל והמשטרה :  אלה שיאני תלונות הציבורליברמן תוקף : " הופכים את ישראל ממדינה ציונית למדינת הלכה"לאחר מאבק הנשים נגד סגירתו :  אישום נגד מנהלת בית בושת בת"א 
הצעת החוק זוכה לתמיכה רחבה בקואליציה ,  והיא מבוססת על הצעה זהה שהגיש גדעון בסער ב-2007 ,  בעת שהליכוד היה באופוזיציה ,  וגם נתניהו עצמו היה חתום עליה ,  כיו"ר האופוזיציה .  היא מונעת ,  הלכה למעשה ,  דיון עם הפלסטינים על עתידה של ירושלים ,  ועשויה לעורר התנגדות אצל הממשל האמריקני על רקע הנסיונות להתניע מחדש את המשא ומתן המדיני .  על ההצעה הנוכחית חתומים כל ראשי סיעות הקואליציה ,  מלבד דוד ביטן מהליכוד .
 הצעת חוק רגילה דורשת ,  מרגע שהונחה במזכירות הכנסת ,  המתנה של 45 יום לפני שתובא לוועדת שרים לחקיקה ,  אולם במקרים שבהם מעוניינים הח"כים לזרז את הליך החקיקה הם פונים לוועדת הכנסת בבקשה ל"פטור מחובת הנחה ",  המבטל את ההמתנה ומאפשר להעלות את ההצעה להצבעה באופן מידי .  בבית היהודי פנו לקיש בבקשה לקבל את הפטור ,  אך הוא דחה אותה .  
בשיחות עם אנשי הבית היהודי ,  אמר קיש כי מימש את מכסת הפטורים שבהם ניתן היה להשתמש ,  אך שם ראו בבעיה  " טכנית "  והציעו לפתור אותה מול השרה איילת שקד ,  חברת המפלגה ,  המכהנת כיו"ר ועדת השרים לחקיקה .  קיש ,  בתגובה ,  התבצר בעמדתו . 
" איננו מבינים מדוע נתניהו בולם את חוק ירושלים מאוחדת שמוביל בנט ",  אמרו בתגובה הגורמים בבית היהודי לוואלה !  NEWS . " נתניהו מנחה את אנשיו בכנסת לא לקדם את החוק ,  ולראייה היחיד מהקואליציה שלא חתם על החוק ,  הוא יו"ר סיעת הליכוד .  הבית היהודי קורא לראש הממשלה לקדם את החוק למען ירושלים מאוחדת ,  דבר שימנע בכל דרך את חלוקתה ". 
ברקע לעימות בין שתי המפלגות ,  טען ח"כ קיש כי חברי הבית היהודי  " תוקעים "  את חוק הלאום של ח"כ אבי דיכטר  ( הליכוד )  :  אף שההצעה מקודמת על ידי הליכוד ,  בבית היהודי מתעקשים שהיא תעלה לדיונים בוועדת החוקה ,  שבראשה עומד חבר מפלגתם ניסן סלומינסקי .  
טרם התקבלה תגובת לשכת ראש הממשלה לידיעה .  קיש מסר בתגובה לוואלה !  NEWS כי  " כל עוד הבית היהודי תוקע את חוק הלאום ,  הם לא יקבלו סוכריות פוליטיות מהליכוד .  בוועדת הכנסת יש כבר חמישה חברי כנסת מסיעות שונות שביקשו לקבל פטור מחובת הנחה על הצעות-חוק שונות וכדי לעקוף אותן צריך סיבה טובה ". 
בבית היהודי התייחסו לכך בביטול ואמרו כי מדובר  " בספין ",  וכי אין קשר בין החוקים . " כל ניסיון לקשר בין הדברים הוא להסיט את הדיון מקידום חוק אחדות ירושלים ",  אמרו בבית היהודי .  

הליכוד מעכב את חוק ירושלים של בנט : " רה"מ פועל נגד רצון בוחרי הימין "
 יו"ר ועדת הכנסת יואב קיש מסרב לקצר את הליכי החקיקה של ההצעה להגדלת הרוב הדרוש לחלוקת ירושלים ל-80 ח"כים ,  ובבית היהודי טוענים כי נתניהו עומד מאחורי ההחלטה .  קיש : " כל עוד הם תוקעים את חוק הלאום ,  הם לא יקבלו סוכריות פוליטיות "
 
