נתניהו לנשים מוכות : " לא עקבתי אחרי ההצעה לטיפול בבעלים אלימים "
 ראש הממשלה ביקר עם רעייתו במקלט לנשים מוכות בירושלים והתחמק משאלה על הצעת האופוזיציה לוועדת חקירה פרלמנטרית בנושא בנוגע להיקף רצח נשים שנדחתה אף שבשבוע שעבר הצביע נגד ההצעה .  במקביל נתניהו החליט על הקמת ועדת שרים בראשותו למאבק באלימות במשפחה
ראש הממשלה בנימין נתניהו ביקר היום  ( ראשון )  עם רעייתו שרה במקלט לנשים מוכות בירושלים .  במהלך הביקור הזכירו נשים ששוהות במקלט לראש הממשלה את ההצעה לוועדת חקירה פרלמנטרית בנוגע להיקף רצח נשים שנדחתה על ידי הקואליציה ,  וראש הממשלה הודה כי לא עקב אחריה .  הוא אף הופתע כי אין טיפול בבעלים אלימים וכי הם אינם נענשים בזמן .  אלא שבדיקת וואלה !  NEWS מעלה כי נתניהו הצביע נגד ההצעה בשבוע שעבר במליאת הכנסת .
" הביקור הזה חידד לי כמה דברים שלא היו ידועים לי ",  אמר ראש הממשלה בתום הביקור חרף הצבעתו במליאה . " הדבר העיקרי זה חוט השני שעובר בסיפורים נוגעי הלב שלכן ,  שזה לא רק המחיר הנורא אתן משלמות ,  אלא העובדה שיש בעיה בכל הצד השני .  יש טיפול בנפגעים טרור ואין טיפול בצד הפוגע ".  
בתגובה לשאלה על דחיית הצבעה לועדת חקירה פרלמנטרית בנושא של רצח נשים והפלתה על ידי הקואליציה אמר נתניהו כי  " בטח שהופלה כי זו הצעה של האופוזיציה ".  רעיית ראש הממשלה שרה נתניהו שנכחה במקום העירה לנתניהו כי  " לדבר הזה באמת לא צריכה להיות קואליציה ואופוזיציה .  זה עניין משותף לכולם ". 
גורמים בלשכת ראש הממשלה מסרו בתגובה כי  " רה"מ מקים ועדת שרים בראשותו שתעסוק בנושא והוא יטפל בעניין יחד עם הממשלה .  לכן ,  לא צריך את הצעות האופוזציה כי זה מטופל ע"י הממשלה ".  
תשובתו של נתניהו באה בתגובה לשאלתה של מנהלת במקלט של עמותת  " אישה לאישה "  שהתייחסה לחוק שאושר וקובע זכויות לנשים אחרי השהות במקלט ,  אך החוק לא יושם .  בדבריה לראש הממשלה ,  אמרה כי  " ההרחקה הפיזית של האשה מהגורם האלים ,  זו אפילו לא תחילת הדרך ". 
מרי נרינדושבילי ,  שהיתה במקלט לפני כחמש שנים ,  סיפרה לנתניהו כי בעלה התנהג אליה באלימות .  והיא הגיעה עם ארבעת ילדיהם למקלט . " זה היה בית ,  כמו לחזור לבית של אמא שלי .  קיבלתי הרבה אהבה ועזרה .  למדתי איך להיות חזקה ".  
אשה נוספת במקלט סיפרה כי מיד לאחר החתונה בעלה הכה אותה ואחרי זה התחילה גם אלימות כלפי הילדים .  רק אחרי שהתאשפזה במחלקה פסיכיאטריות הרשויות נכנסו לתמונה ובעלה הורחק מהבית לחודש .  אך אחרי שהוא חזר ,  האלימות החריפה . " הוא הרים סכין ואיים ",  ואז אמרו לה ללכת למקלט .  כעת היא בדירת מעבר ,  וחוששת שבעלה ימצא אותה .  אשה אחרת סיפרה בדמעות על שבע שנים של אלימות פיזית ונפשית כלפיה וכלפי הילדים ,  כולל איומים ברצח .  ובעלה הורחק רק לכמה חודשים . " זה עובר על סדר היום ,  כאילו זה לא מזיז לאף אחד ",  אמרה . " כשמבקשים עזרה האצבע המאשימה היא תמיד אלינו ".  
ראש הממשלה התייחס לכך שהטיפול הוא בנשים שמסתתרות ,  אך הגברים משוחררים  " זה פשע .  אי אפשר להפקיר ככה בני אדם "  הוא אמר ושאל למה אין אפשרות של סדנאות בכפייה לגברים אלימים . " אז צריך לזרז את מערכת המשפט ,  המשפט צריך להתאים את עצמו לחיים ",  הוסיף לאחר שעלתה הבעיה שהתהליך המשפטי לוקח זמן ממושך .
 יו"ר הוועדה לקידום מעמד האישה ,  ח"כ עאידה תומא-סולימאן  ( הרשימה המשותפת )  הגיבה להצהרתו של נתניהו כי  " אנחנו הנשים איננו תעמולת בחירות ".  לדבריה , " ההצהרות של ראש הממשלה מעידות על כך שהסוגייה פשוט לא הייתה על האג'נדה שלו .  הידעת ,  ראש הממשלה ,  שיש כבר ועדת שרים כזו ?  דרוש לאלתר תקצוב מלא לתכנית הלאומית הקיימת ". 
יו"ר נעמת גליה וולוך אמרה בנושא כי  " במקום לפעול ראש הממשלה מקים עוד ועדה אחת לאוסף .  כולנו ראינו מה שוות הבטחות הממשלה בשבוע שעבר ,  כאשר חברי הכנסת מהקואליציה התייצבו כולם וצופפו שורות בכדי להפיל את תכנית החירום הלאומית בנושא ".  עוד הוסיפה וולוך כי  " ראש הממשלה צריך לפעול ולא למרוח זמן - הוא יודע שמריחת הזמן משמעותה היא עוד נשים מותקפות ונרצחות ". 
 ( עדכון ראשון :  13:29 )  

נתניהו לנשים מוכות : " לא עקבתי אחרי ההצעה לטיפול בבעלים אלימים "
 ראש הממשלה ביקר עם רעייתו במקלט לנשים מוכות בירושלים והתחמק משאלה על הצעת האופוזיציה לוועדת חקירה פרלמנטרית בנושא בנוגע להיקף רצח נשים שנדחתה אף שבשבוע שעבר הצביע נגד ההצעה .  במקביל נתניהו החליט על הקמת ועדת שרים בראשותו למאבק באלימות במשפחה

