לבני : " החזון של רה"מ - לא לצאת פראייר "
 יו"ר האופוזיציה האשימה את נתניהו בגרירת רגליים בתהליך המדיני ובפחד מקבלת החלטות .  לדבריה , " מרוב ניסיון לא לצאת פראיירים ,  ישראל מנודה בעולם .  כל יום שעובר היא חוטפת עוד מכה "
  ( באדיבות ערוץ הכנסת ) 
יו"ר האופוזיציה ציפי לבני תקפה היום  ( שני )  בחריפות את ראש הממשלה בנימין נתניהו .  בפתח מושב החורף של הכנסת פנתה לבני לנתניהו ואמרה לו : " שישה חודשים עברו מאז הקמת הממשלה ,  והיא הצליחה לשרוד .  זה ההישג המרכזי של הממשלה הזאת .  ההישג השני הוא שהצלחת לא לעשות דבר וחצי דבר ".   
" החזון שלך לעם ישראל היה שלא נצא פרייארים .  ציונות בהתגלמותה ",  אמרה לבני בלעג . " הבעיה היא שמרוב ניסיון לא לצאת פרייארים המחיר שישראל משלמת על ההתנהלות שלך הוא כפול ומכופל .  לפני שנבחרת ישראל ניהלה משא ומתן עם הפלסטינים ללא שום תנאי מוקדם .  היום אם תרים את הראש מפוליטיקת הכיסאות הקטנה ,  תראה שישראל מנודה .  כל יום שעובר היא חוטפת עוד מכה .  היום טורקיה .  לפני זה בריטניה ,  אין משא ומתן .  ואתה עומד היום ומבקש שמישהו ייכנס איתך למשא ומתן ".  
" לך לעם ישראל ",  קראה לבני לנתניהו , " ותאמר לו :  'זוהי שעת ההכרעה .  הכרעה בין מדינה יהודית לבין מדינת כל אזרחיה בין הים לירדן .  מדינה יהודית תישמר רק דרך של הסדר של שתי מדינות לאום .  קדימה בחרה במדינה היהודית מבין האופציות שעומדות בפנינו .  גם לי קשה עם המחיר של ההכרעה הזאת ,  אבל המחיר של כל חלופה אחרת גרועה הרבה יותר .  הציונות מעולם לא הפקידה את גורלה רק בידי שמיים ".  
" אני מקווה שאין לראש הממשלה רצון להיכנס למשא ומתן כדי להוכיח שאין פרטנר "  אמרה לבני . " זה הדבר שהכי קל לעשות אותו אבל הכי לא אחראי לעשות .  זה טוב להישרדות אבל רע לישראל ". 

לבני : " החזון של רה"מ - לא לצאת פראייר "
 יו"ר האופוזיציה האשימה את נתניהו בגרירת רגליים בתהליך המדיני ובפחד מקבלת החלטות .  לדבריה , " מרוב ניסיון לא לצאת פראיירים ,  ישראל מנודה בעולם .  כל יום שעובר היא חוטפת עוד מכה "
 
