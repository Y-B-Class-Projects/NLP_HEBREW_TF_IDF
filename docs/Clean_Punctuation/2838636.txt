יום חג לדמוקרטיה ?  יום אסון
דווקא ביום שבו ערכי הדמוקרטיה אמורים לקבל בולטות מיוחדת ,  בחר ראש הממשלה להדיר 20% מהאוכלוסייה כשאמר שהערבים  " נעים בכמויות אדירות לקלפי ".  גם יאיר לפיד הלך באותו כיוון - רק נגד החרדים .  לא פלא שאנחנו הולכים לקלפיות פעם בשנתיים
בחירות הן יום נחמד בישראל .  הולכים לים .  עושים על האש .  האנשים בתור לקלפי מחייכים .  מה רע להם ?  הם בחופש .  זה לא יום לתקרית שוקולד ויראלית או למריבה בגן ציבורי בראשון לציון .  ואז הגיעה תקרית ויראלית מסוג אחר לגמרי ,  והאחראי לה הצטלם ביודעין ,  בלי שמישהו בסביבה נאלץ להגניב טלפון חכם עם מצלמה :  בנימין נתניהו ,  ראש ממשלת ישראל ,  הזהיר מכך ש"המצביעים הערבים נעים בכמויות אדירות לקלפי .  עמותות השמאל מביאות אותם באוטובוסים ".  צריך להבהיר עד כמה הדברים חמורים .  לידיעת הטוקבקיסטים :  נתניהו הוא עדיין ראש הממשלה של כל אזרחי ישראל ,  ימנים ,  שמאלנים ,  ערבים .  אם ייבחר שוב ,  יהיה ראש הממשלה שלהם גם בשנים הקרובות .  חלק מאותם ערבים - דרוזים - משרתים בצבא .  אחרים משלמים מסים .  מצילים חיים של אזרחים ישראלים אחרים בבתי חולים ,  תוקעים גולים בנבחרת ישראל ,  משרתים אותם בבתי מרקחת  ( לא רק בארץ נהדרת )  ,  מרצים באוניברסיטאות ,  ממלצרים במסעדות ואפילו ,  רחמנא ליצלן ,  חברים בכנסת .  
לא מדובר בפליטת פה :  נתניהו הביע דאגה דומה בכותרת ראשית בישראל היום לפני שבוע וחצי  ( "לנו אין V15 ",  אומר נתניהו בהמשך הסרטון .  נכון ,  אבל יש לכם IT ,  Israel Today )  .  נתניהו השתתף השבוע בעצרת בחירות שאורגנה על ידי דניאלה וייס ובשיתוף הכוחות הקיצוניים ביותר בימין .  הוא נסוג מנאום בר אילן ,  שממילא לא התכוון לממש .  המסכות נקרעו :  הליכוד של נתניהו אינה מפלגת מרכז-ימין ,  אלא מפלגת ימין קיצוני ,  שמתחרה על הקולות לא עם כחלון ולפיד ,  אלא עם בנט וישי .  וזה בסדר .  אם אלו דעותיו של נתניהו ,  חזקה עליו שיציג אותן לציבור .  אלא שהמסר שהופך את הצבעת הערבים למסוכנת אינו לגיטימי .  הוא הופך אוכלוסייה של 20% מאזרחי ישראל לכוח חתרני ומסוכן .  
יום הבחירות - כותרות נוספות:נאסר על ש"ס להפיץ  " קמעות "  המבטיחים הגעה לגן עדןהרצוג : " פתאום נתניהו מתראיין ?  מגיע לאזרחי ישראל תשובות אמיתיות"בחירות מאוירות - המיטב || מה כתבו הפוליטיקאים בפייסבוק ? 
נתניהו עושה זאת אחרי שאביגדור ליברמן התנפל בברוטאליות על ראש הרשימה המשותפת ,  איימן עודה ,  בעימות בחדשות 2 ,  ביום שבו אנשיו של נפתלי בנט שולחים מסרונים המזהירים כמוהו מהצבעת ערבים ובימים שבהם התקפה פיזית על ערבים בערים מסוימות בישראל הפכה אירוע כמעט שגרתי .  בחירות הן חגיגה לדמוקרטיה ,  אמרתם ?  במקרה של 17 במרץ 2015 ,  מדובר באסון לדמוקרטיה .  
זה רק סמלי שיום הבחירות מביא לשיאן מגמות שבאו לידי ביטוי לכל אורך הקמפיין ,  ולמעשה בזמן שלטון ממשלות נתניהו האחרונות :  חוק הלאום שמפלה באופן ברור את האוכלוסייה הערבית ,  ושגם ליכודניקים ותיקים ושורשיים כמו רובי ריבלין ,  סליחה על הביטוי ,  הביעו רתיעה ממנו ;  ניסיון לשלוט בתקשורת ,  שהחריף בימים האחרונים ,  כשנתניהו סירב להתראיין בזמן שבן כספית נמצא באולפן או כשרביב דרוקר הוא אחד המראיינים ,  זרק צוות של ערוץ 10 מהמשכן שלו והצליח להתעמת  פעמיים !   עם מגישי תוכנית הבוקר של קשת ,  הצוות הנושך של גלית גוטמן ויואב לימור .  
ביום שאחרי הבחירות ,  יהיה ברור שראש ממשלת ישראל רואה בחלק גדול מעיתונאים ,  בוודאי ברבים שעדיין כותבים בידיעות אחרונת על שלוחותיו ,  אויבים .  גם זו בעיה קשה בחברה דמוקרטית .  אלא שנתניהו לא לבד :  יאיר לפיד ,  שמפלגתו ,  יש עתיד ,  הפיצה בשעות הצהריים מסרון שטוען כי  " נתניהו והרצוג ישלמו לחרדים ",  לא טוב ממנו .  גם הוא מוציא מחוץ לגדר קבוצה גדולה וחשובה בחברה הישראלית .  גם הוא ,  אגב ,  הזדעזע כשעלתה האפשרות שייכנס לקואליציה עם ה"זועביז ".  
החל ממחר ,  כל הקטבים האלה אמורים לשבת ביחד ולתפקד כחלק מאותה מדינה ,  גם אם לא מאותה קואליציה .  כשהעומדים בראש מדינת ישראל עושים הכול כדי להפריד ולא כדי לחבר ,  זה אך טבעי שבשל השברים והשסעים הם ייאלצו להתמודד על כיסאם לפחות פעם בשנתיים .  ממש חגיגה .  
לפרסום מאמרים בוואלה חדשות לחצו כאן .
 המאמרים המתפרסמים במדור הדעות משקפים את עמדת הכותבים בלבד .  

יום חג לדמוקרטיה ?  יום אסון
דווקא ביום שבו ערכי הדמוקרטיה אמורים לקבל בולטות מיוחדת ,  בחר ראש הממשלה להדיר 20% מהאוכלוסייה כשאמר שהערבים  " נעים בכמויות אדירות לקלפי ".  גם יאיר לפיד הלך באותו כיוון - רק נגד החרדים .  לא פלא שאנחנו הולכים לקלפיות פעם בשנתיים

