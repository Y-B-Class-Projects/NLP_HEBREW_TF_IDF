נתניהו שוב שוקל :  מע"מ על פירות וירקות
כמה חודשים בלבד אחרי שגל המחאות הביא לקבורת הרעיון - שוקל ראש הממשלה להטיל מע"מ של 1% על פירות וירקות במסגרת תקציב 2011 .  הערכות :  ניתן יהיה לאשר המהלך בכנסת
ראש הממשלה ,  בנימין נתניהו ,  שוקל להטיל מע"מ בשיעור של 1% על פירות וירקות .  נתניהו הודיע על כך בפגישות פנימיות שקיים בשבוע שעבר .  לדבריו ,  מטרת המהלך היא להרחיב את רשת המדווחים לרשויות המס .  חלק ממשתתפי הפגישות אישרו כי נתניהו אמר את הדברים .  תגובת לשכת ראש הממשלה לא התקבלה עד סגירת הגיליון .
 כיום לא מוטל כלל מע"מ על פירות וירקות .  כדי להטיל את המע"מ על הפירות והירקות יש צורך באישור הכנסת .  נתניהו לא מסר בפגישות מתי בכוונתו להגיש הצעת חוק בעניין .  ההערכה היא שלא מן הנמנע שהעניין ייבחן בדיוני תקציב המדינה ל-2011 .
 הטלת מע"מ בשיעור של 1% על פירות וירקות אמורה להגדיל את הכנסות המדינה ממסים בכ-100 מיליון שקל בשנה .  ואולם בכנסת הסבירו אתמול כי המטרה העיקרית של המהלך היא להגביר את הפיקוח והאכיפה על התחום ולהילחם בפשיעה ובהון השחור .
 הפטור המלא ממע"מ על פירות וירקות מעלה חשש כי גורמים עסקיים שפועלים בתחומים אחרים שחייבים במע"מ ,  משתמטים מתשלום זה באמצעות רישום פעילותם על ענפי הפירות והירקות .
 המהלך הנוכחי של הטלת המע"מ ,  אף בשיעור נמוך ,  יקל על רשויות המס להגביר את הפיקוח על התחום - זאת בעיקר לאור המעבר להפעלת החשבוניות מקוונות .
 במשרד האוצר שוררת התנגדות עקרונית ומקצועית לקביעת מע"מ דיפרנציאלי ,  וסבורים ששיעור מע"מ של 16% צריך להיות אחיד .
 עם זאת ,  ההערכה היא שלא תובע התנגדות להטלת מע"מ של 1% על פירות וירקות ,  במטרה להרחיב את היקף הדיווח .  בכנסת גם העריכו כי ייתכן שלאחר שייקבע העיקרון שלפיו מוטל מע"מ  ( אף בשיעור נמוך )  על ירקות ופירות ,  יהיה אפשר בעתיד להציע את העלאתו .
 בכנסת ציינו כי בניגוד להתנגדות הגורפת ששררה אשתקד להטלת מע"מ על פירות וירקות בשיעור של 16.5% ,  בשל חשש לפגיעה בשכבות החלשות ,  הרי שכעת שיעור המע"מ המוצע על של 1% יקשה על הח"כים והמפלגות החברתיות  ( ש"ס ,  הליכוד והעבודה )  להתנגד לו - מאחר שלא צפויה עלייה גבוהה במחירי הירקות והפירות .
 יוני 2009 החליטה הממשלה להטיל מע"מ בשיעור של 16.5% על פירות וירקות .  בכירים במשק ופעילים פוליטיים הפעילו לחצים נגד המהלך .  ב-7 ביולי 2009 הודיע נתניהו על ביטול ההחלטה להטיל מע"מ על פירות וירקות .
 נתניהו הסביר אז את ההחלטה בכך שהוא קשוב לרחשי הציבור . " חלק מרכזי מתפקידי הוא להיות קשוב ללב הציבור .  הגעתי למסקנה כי זו לא העת להטיל מע"מ ,  וזו החלטתי ",  אמר נתניהו במסיבת עיתונאים מאולתרת שבה נכח גם שר האוצר יובל שטייניץ .
 שטייניץ הביע אז את התנגדותו להחלטת נתניהו לבטל את הטלת המע"מ על פירות וירקות . " אני מכבד את הכרעת ראש הממשלה ופועל לפיה .  הפטור ממע"מ על פירות וירקות הוא עיוות ,  והיה נכון לבטלו ",  אמר אז שטייניץ .
 על סמך דבריו אז של שטייניץ מעריכים בכנסת כי הוא לא צפוי להתנגד להצעה הנוכחית שאותה בוחן נתניהו ,  להטיל מע"מ בשיעור של 1% על פירות וירקות .
 
נתניהו שוב שוקל :  מע"מ על פירות וירקות
כמה חודשים בלבד אחרי שגל המחאות הביא לקבורת הרעיון - שוקל ראש הממשלה להטיל מע"מ של 1% על פירות וירקות במסגרת תקציב 2011 .  הערכות :  ניתן יהיה לאשר המהלך בכנסת

