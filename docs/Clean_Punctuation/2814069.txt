השואו של ביבי :  נתניהו נפגש עם הפעילים לערב משוחרר
לידי וואלה !  חדשות הגיעה הקלטה מכנס סגור שבו נפגש ראש הממשלה עם פעילי מפלגתו במלון בבאר שבע ,  ושם הסתובב ביניהם וצחק עמם ,  ולא ויתר על עקיצה ליריביו : " מי צייר את הקו האדום ,  ציפי ?  בוז'י ?  "
 ביום רביעי ייערכו הבחירות המקדימות לראשות הליכוד ,  ואף שראש הממשלה בנימין נתניהו צפוי לנצח בהן ללא כל קושי את יריבו היחיד ,  דני דנון ,  הוא מנסה להפיח רוח חיים בשטח המפלגה .  רבים מפעילי הליכוד כעסו על יחסו המנוכר של יו"ר המפלגה לפעילי השטח ,  וקמפיין הבחירות הוא זמן מצוין עבורו לנסות ולכבוש את לבם מחדש .  אתמול  ( חמישי )  הוא נפגש עם כ-200 פעילי ליכוד במלון לאונרדו בבאר שבע . " בפעם הבאה תדאג שלא יהיה מחסום ביני לבין הקהל ",  נשמע נתניהו אומר ליועצו ,  קובי צורף ,  בהקלטה מהכנס הסגור ,  שהגיעה לידי וואלה !  חדשות .  את האירוע כולו הוא העביר כשהוא מסתובב בין האנשים ונראה נינוח למדי .
 ראש הממשלה פתח את הכנס בנאום הרגיל שלו  סייבר ,  רכבות וכבישים .  כל אחת מהמילים האלה מופיעה בנאומו לא פחות מ-6 פעמים .  בהמשך ,  כדי להמחיש את הישגי הליכוד בתחום החברתי  שאותם רשמה ,  אגב ,  הממשלה הקודמת בראשות נתניהו  הוא פנה לקהל : " יש פה מישהו עם ילד בגיל שלוש ,  גיל הגן ,  יש דבר כזה ?  יש ?  ".  משתתף אחד הרים את ידו ,  ונתניהו פנה אליו : " לך יש נכדים ",  צחק ראש הממשלה . " ילד בגיל שלוש ?  לך יש ילד בגיל שלוש ?  כל הכבוד לך ,  שמע .  כל הכבוד לך .  אתה ענק .  800 שקל לחודש על כל ילד ,  חינוך חינם לגיל שלוש ,  גם לך .  מי עשה את זה ?  אנחנו .  הליכוד עשה את זה .  אם יש לך ילד בגיל שלוש ,  הוא צריך גם רפואת שיניים .  חינם .  זה חינם עד גיל 12 .  מי עשה את זה ?  אנחנו עשינו את זה .  הליכוד ".  
אחרי הסייבר ,  הרכבות וטיפולי השיניים הגיע נתניהו לאיומים הביטחוניים .  לאחר  " כיפת ברזל "  ו"צוק איתן ",  הוא התייחס לאיום האיראני . " מי שומר על ביטחון ישראל ?  רק אנחנו .  הליכוד  (  ..  .)  יש מדינה אחת ,  פרס ,  שהיא רוצה לכלותינו ",  אמר נתניהו והתייחס למקורות . " יש לזה יסודות ,  מה לעשות  כורש התחלף בהמן .  זה קרה אז ,  ואני לא יודע אם קרה שם עכשיו ,  אבל בטוח יש שם המן .  הם מאיימים להשמיד אותנו בנשק גרעיני ,  ואנחנו פועלים להחזיק אותם מתחת לקו האדום ".  בנקודה הזו ,  הזכיר נתניהו לפעילים את הקו האדום ששרטט מעל בימת האו"ם ועקץ על הדרך את יריביו : " אתם זוכרים את הקו האדום ?  מי צייר את הקו האדום ,  ציפי ?  בוז'י ?  מי יעמוד אל מול כל האיומים הללו ?  מי עומד מול כל האיומים הללו ?  מי הגן על מדינת ישראל ?  מי תקף את האויבים שלנו ?  רק אנחנו ". 
משם עבר ראש הממשלה לפרפראזה על נאומו האחרון מעל בימת הכנסת ה-19 : " עכשיו אני אגיד לכם מה לא עשיתי ,  דבר אחד לא עשיתי  לא נכנעתי ,  לא התרפסתי ,  לא ברחתי ,  לא קיבלתי את התכתיבים שלהם לנסיגות .  אצלם ,  אצל השמאל ,  אצל ..  .  אתם יודעים אצל מי .  אצלם יש דבר אחד .  הם אומרים :  'תפוס יוזמה' .  אתם יודעים מה זה יוזמה אצלם ?  להיכנע .  להיכנע .  אצלם ,  לא פינית  לא עשית .  אנחנו עשינו המון .  דבר אחד לא עשינו :  לא נכנענו ,  כי אנחנו יודעים מה היה קורה .  תארו לכם מה היה קורה אם היינו הולכים שבי אחרי כל האמירות הללו באביב הערבי .  את זוכרת את האביב הערבי ?  ",  פנה נתניהו לאחת הפעילות בקהל . " את קצת צעירה .  את זוכרת ?  אמרו לנו ,  'הכול משתנה ,  הולך להיות כאן גן עדן עלי אדמות ,  אפשר עכשיו למסור שטחים ,  עזה תהיה לוקסמבורג .  יהודה ושומרון תהיה הונג קונג' .  את זה לא עשיתי .  עמדתי בתקיפות וגם היום אני לא מוכן לעשות שום דבר שיסכן את הביטחון שלנו ,  את הקיום שלנו ". 
לפניות לכתב עמרי נחמיאס :  omri_n@walla.net.il 

השואו של ביבי :  נתניהו נפגש עם הפעילים לערב משוחרר
לידי וואלה !  חדשות הגיעה הקלטה מכנס סגור שבו נפגש ראש הממשלה עם פעילי מפלגתו במלון בבאר שבע ,  ושם הסתובב ביניהם וצחק עמם ,  ולא ויתר על עקיצה ליריביו : " מי צייר את הקו האדום ,  ציפי ?  בוז'י ?  "
 
