חקירת נתניהו :  החשד לטובות הנאה עשוי לכלול עבירה של העלמת מס
במסגרת  " פרשה 1000 "  נחקר ראש הממשלה בחשד לקבלת טובות הנאה בשווי כ-400 אלף שקלים .  ואולם ,  שווי זה לא כולל מסים שלא שולמו על המתנות שקיבל לכאורה .  רשות המסים : " נבחן את סוגיות המיסוי בהתאם לממצאי החקירה "
 ראש הממשלה בנימין נתניהו נחקר במסגרת  " פרשה 1000 "  באזהרה בחשד לקבלת טובות הנאה .  על פי הערכות ,  שווי טובות ההנאה שקיבל לכאורה מאנשי עסקים נאמד בכ-400 אלף שקלים .  ואולם ,  לעבירת קבלת טובות ההנאה ישנו מרכיב נוסף שלא נכנס לחישוב האומדן הכולל  המס שלא שולם על המתנות .  
סעיף 2 לפקודת מס הכנסה מפרט שמונה מקורות חיוב שלפיהם מסווגים הכנסות .  על מנת שיידרש חיוב במס על הכנסה ,  התמורה המתקבלת צריכה לעמוד בהגדרת  " הכנסה "  וצריך שיהיה לה מקור .  אמנם ,  לא כל התעשרות מביאה לחיוב במס ,  אולם סעיף 2 ( 10 )  לפקודה הוא בעצם סעיף  " סל "  שמציין מקור חיוב כללי למקורות הכנסה שלא צוינו במפורש ,  ומטרתו להבטיח חיוב במס של הכנסות שאינן כלולות במקורות החיוב האחרים .  מקורות הכנסה אלה עדיין נחשבות להכנסות ושיש להן מקור .  במידה מסוימת החוק מתייחס גם למקורות הכנסה לא שגרתיים או כאלה שהמחוקק לא ציין מראש בחוק .  
לקריאה נוספת:סיגרים יקרים והקלטה בעייתית :  מה אנו יודעים על חקירות נתניהוהרצוג ליועמ"ש : " הרחק את נתניהו ממשרד התקשורת - או שנגיש בג"ץ"פנייה למבקר המדינה :  בדוק את הקשר בין נתניהו ל"ישראל היום "  
בישראל נהוג להעמיד לדין את מי שהעלים מסים בהיקף של יותר מחצי מיליון שקלים ,  אך נשאלת השאלה אם אין מקום להחמיר יותר עם בעל התפקיד הבכיר ביותר במדינה שאמור להוות דוגמה לשמירה על החוק .  כמו כן ,  אף שאין כל מניעה חוקית לקבל מתנה מחבר קרוב ,  עניינו של נתניהו צריך להיבחן בהקשר של הנסיבות ובמיוחד משום שמדובר בסכום גבוה המתקרב לחצי מיליון שקלים .  ללא כל הסבר סביר ,  הדבר יכול להוות עילה לחקירה בעבירה על פקודת מס הכנסה ,  בעיקר אם הקשרים נבנו על בסיס עסקי .  
עם זאת ,  יצוין כי ראש הממשלה לשעבר אהוד אולמרט לא הועמד לדין על הכספים שקיבל ונשמרו בקופה של חברו אורי מסר למרות שמדובר היה בסכומים גדולים .  מומחים בתחום טוענים עד היום שאם היה עומד על כך לדין ,  הוא היה מורשע כבר בפעם הראשונה ,  עוד בטרם הפכה ראש לשכתו לשעבר ,  שולה זקן ,  לעדת מדינה וסיפרה על השימוש שנעשה בכספים .  
כמו כן ,  בעבר הודה נתניהו שהוא מחזיק חשבון במקלט מס באי ג'רזי .  מדובר בצעד חוקי ,  אך גם כאן עולה השאלה אם ראוי שראש הממשלה ,  שכיהן אז כשר בממשלה ,  ינסה להתחמק מתשלום מס במדינה שבה הוא משמש נבחר צבור .  
מרשות המסים נמסר בתגובה : " הרשות תבחן את סוגיות המיסוי בהתאם לממצאי חקירת המשטרה ".  

חקירת נתניהו :  החשד לטובות הנאה עשוי לכלול עבירה של העלמת מס
במסגרת  " פרשה 1000 "  נחקר ראש הממשלה בחשד לקבלת טובות הנאה בשווי כ-400 אלף שקלים .  ואולם ,  שווי זה לא כולל מסים שלא שולמו על המתנות שקיבל לכאורה .  רשות המסים : " נבחן את סוגיות המיסוי בהתאם לממצאי החקירה "
 
