פגישת נתניהו וראשי הסיעות הסתיימה : " נקים ממשלת 60 ח"כים "
 ראש הממשלה ממשיך במאמצים להרכבת ממשלה בצל הקיפאון בשיחות מול ליברמן .  לפי גורם פוליטי שנכח בה ,  הוחלט כי בשלב ראשון יפנו להרכיב ממשלה בקואליציה של 60 חברי כנסת ויקראו לליברמן להצטרף אליה .  בישראל ביתנו הבהירו כי יצביעו נגד ממשלה שלא יהיו חלק ממנה
ראש הממשלה בנימין נתניהו וראשי הסיעות הממליצות כינסו הערב  ( חמישי )  פגישת חירום נוכח הקיפון המתמשך במו"מ הקואליציוני .  לפגישה הגיעו נציגי המפלגות שהמליצו על נתניהו מלבד ישראל ביתנו .  לפי גורם פוליטי שנכח בפגישה ,  הוחלט כי בשלב ראשון יפנו להרכיב ממשלה בקואליציה של 60 חברי כנסת ויקראו לליברמן להצטרף אליה .
 מנגד ,  בישראל ביתנו הבהירו הערב כי יצביעו נגד ממשלה שלא יהיו חלק ממנה .  המשמעות היא כי אם ראש הממשלה ינסה להקים ממשלה עם 60 חברי כנסת ,  יהיו 60 ח"כים מהאופוזיציה שיתנגדו לה ולא יהיה רוב להשבעתה .  עם זאת ,  בליכוד מתכוונים לנסות לגייס קול אחד מהאופוזיציה שיהיה מוכן להיעדר בשעת ההצבעה ולהבטיח את הרוב הקואליציוני .
 מישראל ביתנו נמסר זמן לאחר הפגישה כי  " מיד לאחר הבחירות ישראל ביתנו המליצה לנשיא ריבלין על בנימין נתניהו כמועמד להרכבת הממשלה .  כל מה שצריך על מנת להקים ממשלת ימין הוא לדרוש מהמפלגות החרדיות להסיר את ההתנגדות לחוק הגיוס כפי שהוסכם עליו בכנסת הקודמת וכפי שחוקק בקריאה ראשונה בתמיכת הליכוד ויתר מרכיבי הקואליציה .  באותו רגע שהמפלגות החרדיות יסירו את התנגדותן לחוק הנ"ל ,  בניגוד לסיכומים הקודמים ,  תקום ממשלה חדשה .  ממשלת 60 אינה ממשלת ימין ,  אלא ממשלה חרדית שבמקום לשמור על מדינת ישראל כמדינה יהודית תהפוך אותה למדינת הלכה .  לכן , " ישראל ביתנו "  תתנגד בתוקף לממשלת הלכה ,  ממשלת 60 ". 
עוד בוואלה !  NEWSהמו"מ הקואליציוני תקוע : " אין התקדמות בגיוס ,  ליברמן לא זז"המו"מ הקואליציוני :  דרעי ונתניהו נועדו ,  בערב - פגישה עם ליברמןהקלטות ליצמן :  אם הרבנים לא יהיו מרוצים - לא מפחדים מבחירות 
גורמים בליכוד אמרו מוקדם יותר כי  " העמדה הנוקשה של ליברמן בנושא הגיוס מאותתת שהוא לא רוצה להיכנס לממשלה וייתכן שלא תהיה ברירה אחרת ". 
יו"ר כולנו משה כחלון אמר לפני כניסתו לפגישה עם נתניהו כי הוא  " מעריך שנצליח להרכיב ממשלה בשבוע הבא ".  באשר לאפשרות של בחירות חוזרות כחלון אמר  " היו בחירות רק לפני חודש ומן הסתם אני מעריך שכן נצליח להרכיב ממשלה ".  המועד האחרון שבו נתניהו יכול להרכיב ממשלה הוא ביום רביעי בחצות .  על פי ההערכה בליכוד ,  נתניהו עשוי להעדיף לפזר את הכנסת וללכת לבחירות מוקדמות על חזרה לבית הנשיא להתייעצויות שבסופן תוטל הרכבת הממשלה על מישהו אחר שאינו נתניהו .  גורם פוליטי אמר הערב כי נתניהו בוחן אפשרות להקמת קואליציה של 60 ח"כים .
 מטעם הליכוד נמסר כי ליברמן סירב להגיע לפגישת ראשי הסיעות הממליצות ,  ואילו בישראל ביתנו אומרים ש"עקב התרעה קצרה מאוד נבצר מליברמן להגיע ".  שר האוצר משה כחלון אישר את הגעתו לפגישה .
 גורמים בליכוד אמרו הערב כי  " רק ליברמן מונע הקמת ממשלה ".  לטענתם  " אפשר לסגור היום ,  כולם נכונים לסגור - מלבד ליברמן .  הוצעו לו פתרונות על חוק הגיוס אבל הוא דחה את כולם .  הוצע לליברמן להשאיר את החוק כמו שהוא ללא שינוי ולהוסיף תיקון בהחלטת ממשלה לגבי מכסות הגיוס והוא סירב .  הוא לא מוכן לקבל אף פתרון .  כנראה שחוק הגיוס זו לא הסיבה האמיתית והוא פשוט לא רוצה להיכנס לממשלה ".  
אחד הגורמים במפגלה הוסיף כי ליברמן התחייב לקהל בוחריו שהוא יתמוך בהקמת ממשלת ימין בראשות נתניהו ,  אך כעת הוא משתמש בכל מיני תירוצים כדי למנוע את הקמתה של ממשלה זו ,  מה שעלול להביא להקמת ממשלת שמאל .
 מישראל ביתנו נמסר כי  " חוק הגיוס הוגש על ידי שר הביטחון לשעבר ,  אביגדור ליברמן ,  הרבה לפני פיזור הכנסת ה-20 וההליכה לבחירות .  חוק הגיוס היה נושא מרכזי בסדר היום של ישראל ביתנו במהלך הבחירות ולאחריהן .  במו"מ הקואליציוני הבהרנו פעם אחר פעם שבנושא זה לא יהיו ויתורים ,  ולידיעת כל המשמיצים נושא זה ישאר מרכזי מבחינתנו גם בעתיד הנראה לעין עד להשלמת החקיקה בקריאה שניה ושלישית ". 
בכיר במפלגות החרדיות אמר לאחר דבריו של ליברמן כי  " כעת ברור מה היו מטרת כל הישיבות של ליברמן עם לפיד בחודש האחרון .  ליברמן לא הזמין את לפיד כי הוא אוהב וודקה ,  ברור כי סופו מעיד על תחילתו וכי כל פגישות ליברמן עם לפיד לא סתם אלא היו מאמצים משותפים להכשלת הרכבת הממשלה ".  
מהליכוד נמסר הערב לאחר פגישת ראשי סיעות הקואליציה עם נתניהו כי  " ראשי הסיעות החליטו פה אחד כי יש להקים ללא דיחוי ממשלת ימין שתפעל לטובת כל אזרחי ישראל .  כמו כן ,  הוחלט כי המועמד לראשות הממשלה הוא יו"ר הליכוד בנימין נתניהו ,  וכי המלצתם לא תשתנה בעד אף מועמד אחר ".  בנוסף אמרו כי  " ראשי הסיעות קוראים ליו"ר ישראל ביתנו ,  אביגדור ליברמן ,  לעמוד בהתחייבותו לבוחריו ולהצטרף לממשלת הימין ללא דיחוי - ולא לתת את ידו להקמת ממשלת שמאל ".  

פגישת נתניהו וראשי הסיעות הסתיימה : " נקים ממשלת 60 ח"כים "
 ראש הממשלה ממשיך במאמצים להרכבת ממשלה בצל הקיפאון בשיחות מול ליברמן .  לפי גורם פוליטי שנכח בה ,  הוחלט כי בשלב ראשון יפנו להרכיב ממשלה בקואליציה של 60 חברי כנסת ויקראו לליברמן להצטרף אליה .  בישראל ביתנו הבהירו כי יצביעו נגד ממשלה שלא יהיו חלק ממנה

