נתניהו :  הסנקציות הכלכליות על אירן התחילו להשפיע 
" בפעם הראשונה אני רואה את אירן מתנדנדת בגלל הסנקציות שהוטלו עליה ,  במיוחד לאור האיום על החרפת הסנקציות על הבנק המרכזי במדינה ",  אמר ראש הממשלה בראיון לעיתון אוסטרלי
ראש הממשלה ,  בנימין נתניהו ,  התבטא בנושא אירן ואמר כי הסנקציות הכלכליות העולמיות שהוטלו על המדינה התחילו להשפיע .  בראיון שהעניק לעיתון האוסטרלי  " The Australian "  היוצא לאור היום  ( שבת )  הוסיף נתניהו כי  " בפעם הראשונה אני רואה את אירן מתנדנדת בגלל הסנקציות שהוטלו עליה ,  במיוחד לאור האיום על החרפת הסנקציות על הבנק המרכזי במדינה ". 
שלשום דן נתניהו עם נשיא ארצות הברית ,  ברק אובמה ,  בסוגייה האירנית במהלך שיחת טלפון בין השניים .  מלשכתו של נתניהו נמסר כי השניים דנו ב"התפתחויות האחרונות באירן ,  כולל במאמצים של הקהילה הבינלאומית לחייב את אירן לשאת באחריות של כשלונה לעמוד במחויבויותיה הבינלאומיות ".  
בתוך כך ,  נערכה אמש בטהרן הלווייתו של מדען הגרעין האירני מוסטפא אחמדי רושאן ,  שחוסל במהלך השבוע ,  וגורמים רשמיים באירן האשימו את ישראל בהתנקשות בו .  אלפי בני אדם השתתפו בהלוויה לאחר תפילות יום השישי ,  כך דווח בסוכנות האירנית PRESS TV .  כמו כן דווח כי ההמונים צעקו סיסמאות נגד ארצות הברית וישראל וקראו לרשויות להביא את הפושעים לדין . " מוות לאמריקה !  מוות לישראל ",  היו בין הקריאות שנשמעו במהלך ההלוויה ,  כמו גם  " אנרגיה גרעינית היא זכותנו האבסולוטית ". 
המנהיג העליון של אירן ,  האייתוללה עלי חמינאי ,  נשבע לנקום את מותו של רושאן ,  שהיה מנהל במתקן להעשרת אורניום בעיר נתנז במחוז איספהאן .  חמינאי אמר כי  " נמשיך בדרכנו עם רצון גדול .  נעניש ללא ספק את אלו האחראים למעשה הזה ",  כך דווח בסוכנות הידיעות האירנית IRNA .  כמו כן דווח כי אירן דרשה מהאו"ם לחקור את מותו של רושאן .
 ואילו על רקע המסתורין שאופף את חיסולו של מדען הגרעין רושאן ,  הכחיש אתמול בבוקר נשיא המדינה ,  שמעון פרס ,  כל קשר ישראלי למקרה .  בראיון לרשת CNN בספרדית נשאל נשיא המדינה אם ישראל הייתה מעורבת בחיסול .  על כך השיב פרס : " למיטב ידיעתי לא .  אני יודע שזה אופנתי להגיד שכל דבר רע שקורה באירן קשור לארצות הברית וישראל .  אין חדש בגישה זו ". 
במערכת הביטחון בישראל עוקבים בדריכות אחר האיומים שנשמעו בטהרן בעקבות חיסולו של רושאן ושל מדענים נוספים .  גורם ביטחוני בכיר אמר אתמול לוואלה !  חדשות כי  " האירנים מייחסים לנו כל אירוע שמתרחש על אדמתם .  למרות זאת אנחנו מתייחסים מאוד ברצינות לאיומים .  אנחנו דרוכים ,  אך מצד שני לא צריך להיכנס לפאניקה .  בשביל זה יש לנו מודיעין חזק ". 
עוד באותו נושא:הלוויית המדען האירני :  אלפים בקריאות נגד ישראלפרס :  למיטב ידיעתי ,  ישראל לא מעורבת בחיסול באירןגורם ביטחוני :  מתייחסים ברצינות לאיום של אירן לנקום 

נתניהו :  הסנקציות הכלכליות על אירן התחילו להשפיע 
" בפעם הראשונה אני רואה את אירן מתנדנדת בגלל הסנקציות שהוטלו עליה ,  במיוחד לאור האיום על החרפת הסנקציות על הבנק המרכזי במדינה ",  אמר ראש הממשלה בראיון לעיתון אוסטרלי

