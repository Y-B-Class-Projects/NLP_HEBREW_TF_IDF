העלות והתלות :  נתניהו התרגל לא לשאת בהוצאות ומתקשה להיגמל
התמכרותו של ראש הממשלה להרגלים יקרים כמו עישון סיגרים ושתיית שמפניה במימון מיטיבים שונים גוברת על מחויבותו למדינה .  כבר בכהונתו הראשונה שילמה המדינה מדי חודש כ-12 אלף שקל ליבואני  " קוהיבה "  - בזבוז מגונה שלא נחקר כפלילי .  בתיק 1000 ההרגל נשאר ,  אבל המממן השתנה
 ( נתניהו מגיב להגשת ההמלצות נגדו ,  שלשום )  
לפני 20 שנה ,  ערב חג הפסח 1998 ,  התפרסם ב"ידיעות אחרונות "  תחקיר מאת שלמה אברמוביץ וענת טל-שיר על ראש הממשלה בנימין נתניהו .  תמציתו : " מדינת ישראל קונה לנתניהו סיגרים ב-11,700 שקל לחודש ".  שווה קריאה מחודשת :  כמעט תריסר אלפי שקלים לחודש הוצאו מאוצר המדינה באותה תקופה למימון תאוות העישון של נתניהו .
 זה היה מסריח אבל חוקי ,  כנראה ,  כי שום פקיד או מחוקק לא העלה בדעתו שנחוץ איסור מפורש על בזבוז מגונה כזה .  אף שהעניין לא נחקר כפלילי ,  הסידור המקומם נפסק .  נתניהו נתפס בקלקלתו והמדינה חדלה לשלם ליבואני  " קוהיבה "  ושות' .
 וזהו ,  בדיוק ,  העוקץ של תיק 1000 בחקירה הנוכחית נגד נתניהו .  ההרגל נשאר ,  המממן השתנה .  אותה עלות ,  הפעם עם תלות .  מאחר שנתניהו חש צורך לאו בר-כיבוש לעשן סיגרים ,  ואשתו שרה מוכרחה לשתות שמפניה ,  והמדינה חזרה בה מנכונותה לשאת בהוצאות ,  מישהו מוכרח לשלם .  התרעת ספוילר :  המישהו הזה אינו נתניהו .
 ההמלצות בתיקי נתניהו | סיקור מיוחד בוואלה !  NEWSרק הראיות ידברו :  כשהיועמ"ש סימן את הקו האדום בתיקי נתניהוהיועמ"ש מגבה את המלצות המשטרה : " תיקי נתניהו נוהלו לפי הספר"שקד לוואלה !  TALK : " מעריכה שההחלטה בתיקי נתניהו - תוך חודשים "  
האיש שהתרברב שהוא משיג כל מה שהוא רוצה ,  נקרע בין שני כוחות אדירים - התאוותנות והקמצנות .  הוא להוט לסיגרים ונרתע מהחלופה המקובלת בשוק החופשי ,  קנייתם בכספו .  ההברקה - והכל הרי משבחים את שכלו החד ,  כאילו הוא פוטר מציות לחוק - הייתה מציאת מקור חיצוני להמשך המימון .  זה היה תפקידו של ארנון מילצ'ן ,  כביכול חבר ,  למעשה תורם ,  או משלם מס - ממש מס ,  לא מס שפתיים - למרות יעדם של הסיגרים .  זאת לא הייתה חברות ,  אלא ארנונה .  במעלה הדרך ,  כשהנטל הכביד גם על מילצ'ן ,  הצטרף אליו מתחת לאלונקה ג'יימס פאקר .
 יש המכורים לקפה או לגלידה .  לרוב ,  אין נפגעים ,  אין נזק .  יש גם המכורים להימורים .  היה לפחות שר אחד כזה בממשלה .  במשפטו של סמנכ"ל משרד ראש הממשלה עזרא סיידוף ,  שזוכה מחמת הספק משיחוד המוביל אבנר עמדי ,  סופר שאשתו של סיידוף התמכרה להימורים ,  בין השאר בקזינו ביריחו .  זה היה אחד ההסברים להתנהגותו של סיידוף באותה פרשה ,  כשעמדי הגיש למדינה חשבון מנופח וכלל בו גם הובלות ועבודות פרטיות בשירות משפחת נתניהו .  
אילו נתניהו הזריק לעצמו סם ,  היה נכון לתארו כג'אנקי התלוי בדילרים שלו .  אילו נזקק לאלכוהול ,  היה שתיין המתחנן למי שיואיל לתת לו כוס או בקבוק .  המקרה שלו קל יותר :  הוא אינו מסוגל להיפטר מהכמיהה לסיגרים  - " לבעוט בהרגל ",  כמאמר האמריקאים ;  ההרגל החזיר בעיטה חזקה יותר - ובה בעת אינו מסוגל לקנות אותם .  לכן הוא תלוי בספקים .  
כשהם קונים לו סיגרים ושמפניה ,  היא זה הוא ,  במאות אלפי שקלים ,  הם בעצם קונים אותו - גם אם אינם משתמשים בו ,  אלא רק שמים אותו על המדף לראווה - או מציגים את ראשו באוסף בעלי הקרניים שצדו .  
הלוגיסטיקה שולית .  באותה מידה היו בנימין ושרה נתניהו יכולים למשוך בעצמם את הטובין מהחנות ולהסדיר עם המוכר שישלח את החשבון למילצ'ן .  כסף הוא כסף ,  בין במזומן ובין בהמחאה ,  בין באשראי ובין בביטקוין .  
התלות אינה מאפשרת לסרב .  מכור הופך לקנוי .  כשעמדי רצה משהו ,  נתניהו התמלא רצון טוב וטיפל .  לא תמיד הטיפול הועיל ,  לעתים נחוץ מכרז ויש מלשינים בכל פינה ,  אך די בכך שראש הממשלה חייב למטיבו ומשדר לסביבתו שישמח אם משאלתו תתמלא .  לשלדון אדלסון חייב נתניהו עיתון שלם .  אם אדלסון ישרוק ,  נתניהו לא יקפוץ לדום ? 
ואם מילצ'ן מבקש משהו ,  נתניהו יכול להעז ולהסתכסך איתו ,  כשאינו מצליח בלעדיו להשיג את הסיגרים האהובים ואת השמפניה המרגיעה את שרה ?  נוצרה ,  והתממשה ,  תלות הגוברת על המחויבות של נתניהו למדינה .  אם ראש ממשלה שבוי בתשוקותיו ולכן גם אסיר תודה למי שמפרנס אותן ,  הוא אינו חופשי בהחלטותיו ,  אינו עצמאי ,  והמצב החמור אינו כלום .  זה כלוב .  
לא רק נתניהו תלותי .  ישראל כולה תלויה בסיוע מוושינגטון .  אגדת הכלכלה הישראלית החסונה נשענת על ארבעת מיליארדי הדולרים לשנה במתת הנשק האמריקאי .  בלעדיהם ,  איש את אחיו חיים יאכלו .  לא יהיו שקלים לנכים ואולי אף להתנחלויות .
 זה עניין לאומי ,  שפתרונו אינו מותנה בזהותם של ראשי הממשלה .  לעומת זאת ,  ראש ממשלה התלוי בזולתו אינו הכרח .  ישראל אינה תלויה בנתניהו .  היא התקיימה לפניו ותתקיים אחריו .  להיפך ,  חיוני להיגמל ממנו .
 חוקרי המשטרה רשמו לפניהם את דעתו השלילית של נתניהו על איכות הדוח שהגישו .  הוא מדרבן אותם לחתור לשלמות ,  וכך יעשו .  המימון הממלכתי הנשכח ההוא ,  המוכיח דפוס התנהגות ותלות המתחזה לחברות ,  צפוי לקום לתחייה ממשכבו בארכיון ולעבות את הראיות נגדו .  

העלות והתלות :  נתניהו התרגל לא לשאת בהוצאות ומתקשה להיגמל
התמכרותו של ראש הממשלה להרגלים יקרים כמו עישון סיגרים ושתיית שמפניה במימון מיטיבים שונים גוברת על מחויבותו למדינה .  כבר בכהונתו הראשונה שילמה המדינה מדי חודש כ-12 אלף שקל ליבואני  " קוהיבה "  - בזבוז מגונה שלא נחקר כפלילי .  בתיק 1000 ההרגל נשאר ,  אבל המממן השתנה

