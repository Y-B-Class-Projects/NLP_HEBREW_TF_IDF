מיהו האיש החזק ביותר בעולם ? 
כבכל שנה פרסם מגזין פורבס את רשימת האישים החזקים ביותר בעולם .  על המקומות הראשונים נאבקו נשיא רוסיה פוטין ונשיא ארה"ב אובמה ,  מנהיג דאעש הגיע למקום 54 - ובאיזה מקום נתניהו ? 
ולדימיר פוטין הוא האדם החזק ביותר בעולם - כך ,  לפחות ,  עולה מדירוג מיוחד אשר פרסם היום  ( רביעי )  מגזין פורבס - ובו רשימה מיוחדת של האישים החזקים והמשפיעים ביותר בעולם .  נשיא רוסיה מוביל את הדירוג היוקרתי זו השנה השנייה ברציפות - בזכות עליית מעמדו בעולם ,  מעורבותה של רוסיה במזרח התיכון ועמידתו האיתנה נגד מדינות המערב ,  ובראשן ארצות הברית ,  על רקע המשבר באוקראינה .
 לאתר פורבס ישראל
במקום השני נמצא נשיא ארצות ברק אובמה ,  ששמר על מקומו מהדירוג אשתקד .  נשיאי ארצות הברית נחשבו באופן מסורתי כמנהיגי העולם החופשי ,  ולכן גם כאנשים החזקים ביותר בעולם ,  ופיגורו אחר פוטין מעיד על ירידה בכוחה של אמריקה בזירה הבינלאומית ,  שמנוצלת היטב על ידי פוטין .  
אחריהם ,  במקום השלישי ,  נמצא נשיא סין שי ג'ין-פינג .  ג'ין-פינג ביסס את מעמדו במהלך השנה החולפת כמנהיגה העליון של מדינת הענק ,  אשר הולכת ומבססת את מעמדה הבינלאומי .  אחריו דורג האפיפיור הפופולרי פרנציסקוס ,  כשאת החמישייה הפותחת סוגרת קנצלרית גרמניה אנגלה מרקל - האישה החזקה בעולם על פי הדירוג .  
בהמשך הדירוג ניתן למצוא את בכירי הכלכלה העולמית - נגידת הבנק הפדרלי המרכזי בארצות הבאחת ג'נט ילן ,  שדורגה במקום השישי והמכובד ,  כשביל גייטס ,  האדם העשיר בעולם על פי פורבס ,  תופס את המקום השביעי .  אחריו ממוקם מריו דרגי ,  נשיא הבנק המרכזי האירופאי .  עוד בעשירייה ניתן למצוא את מייסדי ענקית החיפוש גוגל סרגיי ברין ולארי פייג' ,  ששולטים כיום ביד רמה בתעבורת האינטרנט ואיסוף המידע ברחבי העולם ואת ראש ממשלת בריטניה דיוויד קמרון .  
ראש הממשלה בנימין נתניהו הוא הישראלי היחיד שנכלל בדירוג היוקרתי .  הוא תפס את המקום ה-26 והמכובד ,  כשבין היתר נכתב עליו כי  " במהלך השנה עסק בפעילות צבאית משמעותית בהרבה מאשר נדרש בעבר ",  וכן כי  " עמד בפני ביקורות ולחץ בין לאומי רב ".  המנהיג העליון של איראן עלי חמינאי הקדים את נתניהו בשל מעורבותו הרבה במשא ומתן בין איראן לבין המערב סביב תוכניתה גרעין של טהראן ,  והוא מדורג במקום ה-19 .
 בהמשך ,  ניתן למצוא את מזכ"ל האו"ם ,  באן קי מון ,  שדורג במקום ה-40 בלבד ,  שליט קוריאה הצפונית קים ג'ונג און ,  שדורג במקום ה-49 ואף את מנהיג ארגון  " המדינה האיסלאמית "   ( דאעש )  ,  אבו באכר אל-בגדאדי ,  שדורג במקום ה-54 .  

מיהו האיש החזק ביותר בעולם ? 
כבכל שנה פרסם מגזין פורבס את רשימת האישים החזקים ביותר בעולם .  על המקומות הראשונים נאבקו נשיא רוסיה פוטין ונשיא ארה"ב אובמה ,  מנהיג דאעש הגיע למקום 54 - ובאיזה מקום נתניהו ? 

