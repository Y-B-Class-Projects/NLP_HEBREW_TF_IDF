כשביבי נתניהו פגש את סר אלכס פרגוסון
בין פגישה עם אובמה לסבב ראיונות בתקשורת האמריקנית ,  ראש המשלה נתקל במאמן המיתולוגי ממנצ'סטר ,  שאמר לו : " אני מעריץ גדול שלך ושל ישראל ".  נתניהו הזמין אותו לבקר בארץ .  וגם :  אברהם גרנט עם ביקור מפתיע בעצרת האו"ם
לראש הממשלה בנימין נתניהו היה לו"ז צפוף מאוד השבוע במהלך ביקורו בארה"ב .  מלבד הנאום שלו בפני עצרת האו"ם ,  הוא נפגש עם נשיא ארה"ב ברק אובמה ,  סגן הנשיא ג'ו ביידן ,  שר החוץ האמריקני ג'ון קרי ,  שר החוץ הקנדי ג'ון בירד ,  מזכ"ל האו"ם באן קי מון ומנהיגים יהודיים מארה"ב .  אם זה לא מספיק צפוף ,  הוא גם ערך עשרות ראיונות ושיחות רקע עם עיתונאים אמריקנים בכירים ,  במטרה להעביר את המסר שלו שאסור להקל את הסנקציות על איראן .  
אלא שייתכן שהפגישה המעניינת ביותר של נתניהו הייתה דווקא זו שלא שובצה מראש בלו"ז :  ביום רביעי בערב הוא ורעייתו שרה נתקלו במפתיע בסר אלכס פרגוסון ,  המאמן המיתולוגי של מנצ'סטר יונייטד .  הפגישה המפתיעה התרחשה לא רחוק מהמלון בו התאכסן ראש הממשלה במרכז מנהטן .  פרגוסון ,  לשם שינוי ,  לא לעס מסטיק ,  ונראה רגוע ומחויך .  הוא אמר לראש הממשלה שהוא  " מעריץ גדול "  שלו ושל מדינת ישראל .  נתניהו השיב לו שבנו אבנר אוהד את מנצ'סטר יונייטד ,  והזמין את פרגוסון להגיע לביקור בישראל .  
פרגוסון ,  אגב ,  לא היה מאמן הכדורגל היחיד שנתניהו נתקל בו במהלך הביקור :  למשלחת הישראלית שהגיעה לאו"ם כדי להאזין לנאומו של ראש הממשלה התלווה גם אברהם גרנט ,  שמחא כפיים בהתלהבות לאורך הנאום ,  ונצפה לאחר מכן משוחח עם גורמים בפמליית ראש הממשלה .   אולי בהשפעת שני המאמנים ,  נתניהו תיאר השבוע בשיחות סגורות את המאבק שהוא מוביל נגד איראן במונחים מעולם הכדורגל .  הוא אמר שמטרת נאומו באו"ם וסדרת הראיונות שהעניק לתקשורת הבינלאומית הייתה  " ללחוץ את האיראנים על כל המגרש ",  וגם  " להגביר את הלחץ סמוך לשער שלהם ,  ולא לתת להם להתקדם ".  בהקשר הזה ,  אפשר רק לקוות שבמהלך הפגישה החטופה ,  ראש הממשלה שאב מפרגוסון איזה טיפ או שניים .  במיוחד עכשיו ,  כשהמאמן הוותיק כבר בפנסיה ויכול לחלוק סודות .  
אלכס פרגוסון הבהיר השבוע : " אין סיכוי שאחזור לאמן במנצ'סטר יונייטד "  

כשביבי נתניהו פגש את סר אלכס פרגוסון
בין פגישה עם אובמה לסבב ראיונות בתקשורת האמריקנית ,  ראש המשלה נתקל במאמן המיתולוגי ממנצ'סטר ,  שאמר לו : " אני מעריץ גדול שלך ושל ישראל ".  נתניהו הזמין אותו לבקר בארץ .  וגם :  אברהם גרנט עם ביקור מפתיע בעצרת האו"ם

