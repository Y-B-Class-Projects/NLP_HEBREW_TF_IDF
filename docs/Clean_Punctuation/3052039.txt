שרה נתניהו עתרה לבג"ץ :  לאפשר ערעור בפרשת מני נפתלי וגיא אליהו
רעיית ראש הממשלה עתרה נגד פסיקת בית הדין הארצי לעבודה שקבע כי לא ניתן לערער על הפיצויים שקבע בית הדין האזורי .  בעתירה נטען כי פסקי הדין הקודמים  " רווים שגיאות "  ופוגעים בפרטיותה של נתניהו
רעייתו של ראש הממשלה ,  שרה נתניהו ,  עתרה היום  ( ראשון )  לבג"ץ נגד פסיקת בית הדין הארצי לעבודה בירושלים שקבע כי לא תוכל לערער על פסיקת בית הדין האזורי לעבודה בעניין הפיצויים שנפסקו לעובדי מעון ראש הממשלה ,  מני נפתלי וגיא אליהו .  בעתירה טען בא כוחה של נתניהו ,  עו"ד יוסי כהן ,  כי בית הדין הארצי מתבקש לנמק את החלטתו .  זאת ,  לאור  " ההלכות המחייבות "  שהוצגו בפניו שמלמדות כי יש לאפשר לנתניהו לערער על פסק הדין שניתן בבית הדין האזורי .
" בית המשפט הנכבד הזה 'בתוך עמו הוא חי' וקרוב לוודאי שלא נסתרה מעיניו 'מהומת האלוהים' שפרצה בעקבות שני פסקי הדין של בית הדין האזורי ,  גל הפרסומים האדיר שהכתים את שמה של העותרת ללא תקנה ,  הפגיעה הקשה בפרטיותה ,  במקצועה ובמהלך חייה ",  נכתב בערעור שהוגש על ידי עו"ד כהן . " משהובאו בפני בית הדין הארצי הלכות מחייבות ,  ולפיהן די בפוטנציאל תביעה נגד העותרת כתוצאה מפסקי הדין של בית הדין האזורי ,  והוצגה לבית הדין הארצי העתירה שבה נתבקשה המדינה לתבוע את העותרת ,  היה עליו לתת לעותרת את זכות הערעור ". 
לקריאה נוספת:לא צד בעניין :  שרה נתניהו לא תוכל לערער על הפיצויים למני נפתליעתירה נגד עיריית ירושלים :  איפה וכמה שעות עובדת שרה נתניהו ? מני נפתלי נעצר במהלך הפגנה שארגן מחוץ לביתו של מנדלבליט 
בעתירה נטען כי שני פסקי הדין של בית הדין האזורי בתביעות שהגישו נפתלי ואליהו , " רוויים שגגות קשות ביותר ".  עוד נטען כי נשיאת בית הדין ,  השופטת בדימוס דיתה פרוז'ינין , " חרגה בעליל מעקרונות יסוד בשיטת המשפט המחייבת בארצנו ואף בשיטות המשפט הנוהגות בעולם המערבי ,  וכן כי היא לא אפשרה ניהול דיונים הוגנים ומאוזנים בשני התיקים ".  
עוד נטען כי פסקי הדין פוגעים בזכותה של נתניהו לפרטיות . " לכל אדם יש ציפייה סבירה ש'תמונות פנים ביתו' במובן הרחב של המונח ,  הכולל את תיאור התנהגותו ברשות היחיד  לא תפורסמנה לציבור הרחב ללא הסכמתו ,  לא כל שכן באופן משולח רסן ופוגעני ובכוונת מכוון ".  
בערעור התייחס עו"ד כהן לקביעת בית הדין הארצי לפיה על נתניהו היה לבקש להצטרף כצד להליך כבר בשלב הדיונים בבית הדין האזורי . " העותרת לא יכולה ולא צריכה הייתה לצפות שבית הדין האזורי יפגע הן בזכויותיה הדיוניות והן בזכויותיה המהותיות  ויוציא מלפניו פסקי דין כה שגויים וכה פגומים ",  נכתב .  
בית הדין הארצי לעבודה קבע כי נתניהו לא תוכל לערער על הפיצויים משום שלא נתבעה אישית .  הרכב השופטים קבע כי לנתניהו אין עילת ערעור ,  וחייב אותה בשכר טרחת עורכי דינם של נפתלי ואליהו ,  בסך 6,000 שקלים .  בית הדין האזורי קבע כי המדינה תשלם לנפתלי פיצויים בסך כ-160 אלף שקלים בגין הפרת התחייבויות העסקה כלפיו ולאחר שנקבע כי העסקתו הייתה  " פוגענית "  בשל היחס כלפיו במעון .
 באשר לגיא אליהו קבע בית הדין הארצי לעבודה כי נתניהו לא תוכל לערער משום שהייתה אמורה להגיב לקביעה בדבר העסקה פוגענית כבר בשלב בית הדין האזורי .  לאחר שדחה בית המשפט הארצי את בקשת נתניהו לערער על פסק הדין ,  הוא חייב אותה בגין הוצאות משפט בסך 3,000 שקלים .  בית הדין האזורי הורה למשרד ראש הממשלה לפצות את אליהו ב-85 אלף שקלים בגין עוגמת נפש והפרת זכויותיו .  

שרה נתניהו עתרה לבג"ץ :  לאפשר ערעור בפרשת מני נפתלי וגיא אליהו
רעיית ראש הממשלה עתרה נגד פסיקת בית הדין הארצי לעבודה שקבע כי לא ניתן לערער על הפיצויים שקבע בית הדין האזורי .  בעתירה נטען כי פסקי הדין הקודמים  " רווים שגיאות "  ופוגעים בפרטיותה של נתניהו

