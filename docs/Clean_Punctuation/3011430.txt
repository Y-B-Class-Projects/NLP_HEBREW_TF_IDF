צפו :  אילנה דיין מקריאה את תגובת לשכת נתניהו - נגדה
בסיום תחקיר  " עובדה "  על הנעשה בלשכת ראש הממשלה ,  בחרה דיין להישיר מבט למצלמה ולהקריא במלואה את התגובה ,  שהעלתה שורת טענות אישיות נגדה : " אצטלת העיתונאית של דיין היא מסווה לתעמולה פוליטית ".  בסיום התגובה חתמה דיין : " מה אומרים ?  לא אומרים "
 תחקיר  " עובדה "  עם אילנה דיין ששודר אמש  ( שני )  בערוץ 2 העלה טענות על הנעשה בלשכת ראש הממשלה ,  ובסיומו הובאה תגובת הלשכה .  דיין בחרה להקריא את התגובה במלואה וכשהיא מישירה מבט למצלמה . " הגיע הזמן להסיר את המסכה מעל פניה של אילנה דיין ",  הקריאה דיין את לשון התגובה ,  שהוכיחה פעם נוספת שאין לה אפילו טיפת יושרה מקצועית ".  
" אילנה דיין היא בין המובילים של העליהום המתוזמר נגד ראש הממשלה בנימין נתניהו ",  המשיכה להקריא , " שנועד להפיל את ממשלת הימין ולהביא להקמתה של ממשלת שמאל ".  
" אצטלת ה'עיתונאית' של דיין היא בעיקר מסווה לתעמולה פוליטית ",  נכתב בתגובה ,  שבהמשך כללה טענות על התגייסות מצדה של דיין למען ראש הממשלה לשעבר ,  אהוד אולמרט ,  בעוד שהתנהל נגדו הליך משפטי ;  טענות על  " רדיפת חיילים "  ואזכור פרשת סרן ר' ;  וכן טענות על  " ריאיון מתחנף עם אבו מאזן ".   " מה אומרים ?  ",  תהתה דיין בסיום הקראת התגובה , " לא אומרים ".  
עוד בוואלה !  NEWS:בנו של רחבעם זאבי באזכרה : " אילנה דיין אישה רעה ,  התעמתת עם המת"סקר :  לקלינטון סיכוי של 90% לזכות בבחירות לנשיאותאילו מדינות מתנדנדות ומתי ההכרזה ?  כל מה שצריך לדעת על יום הבחירות 
במהלך התכנית עובדה שידרה אילנה דיין תחקיר על לשכת נתניהו ועל מעורבותה של רעיית ראש הממשלה בנעשה ,  כמו גם על החלטות שונות שקיבל ראש הממשלה ועל העומד מאחוריהם .  בתחקיר ,  כך לדוגמה ,  הוצג מסמך הקשור למתווה עסקת שחרור גלעד שליט .  על המסמך כתב ראש הממשלה בקשה להעביר את המתווה לאישורה של אשתו שרה .
 עוד נטען בתחקיר כי לפני מינוי יוסי כהן לראש המוסד נעשה לאחר שנתניהו ערך שיחת טלפון עם סגן ראש המוסד נ' ובמהלכה שאל אותו נתניהו אם הוא יהיה נאמן לו .  ב"עובדה "  נטען כי נ' אמר כי הוא יפעל לטובת המדינה ,  ולאחר מכן מינה נתניהו ,  בשידור ישיר ,  את כהן לתפקיד .
 הודעת המחנה הציוני לתגובת נתניהו : " תגובת רה"מ על התחקיר של אילנה דיין הינם דברי הסתה לכל דבר ,  שעלולים ליפול על אוזניים קשובות ולהביא לפגיעה בנפש של עיתונאית שעושה את עבודתה .  בהדרגה מידרדרת ישראל הופכת למדינת קג"ב שבה השלטונות פועלים לפגיעה בפעילותם של שומרי הסף בתקשורת ובמערכת המשפט ".  
" סוגיית ההסתה והשנאה אינה נושא לתומכי ימין או שמאל ",  נמסר בהודעה .  זו סכנה ממשית להמשך חופש הביטוי לתומכי ימין ותומכי שמאל .  סיעת המחנה הציוני תפנה ליועמ"ש בדרישה לבדוק את הדברים שעולים מתחקיר  " עובדה "  ואת תגובתו המסיתה של נתניהו אליו ".  

צפו :  אילנה דיין מקריאה את תגובת לשכת נתניהו - נגדה
בסיום תחקיר  " עובדה "  על הנעשה בלשכת ראש הממשלה ,  בחרה דיין להישיר מבט למצלמה ולהקריא במלואה את התגובה ,  שהעלתה שורת טענות אישיות נגדה : " אצטלת העיתונאית של דיין היא מסווה לתעמולה פוליטית ".  בסיום התגובה חתמה דיין : " מה אומרים ?  לא אומרים "
 
