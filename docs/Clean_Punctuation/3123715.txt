נתניהו הציע לצביקה ברוט את תפקיד ראש מערך ההסברה ודובר רה"מ
פרסום ראשון :  נתניהו וברוט נפגשו מספר פעמים בשבועות האחרונים במעון רה"מ - כך נודע לוואלה ברנז'ה .  ברוט טרם השיב להצעה וצפוי להשיב בימים הקרובים .  אם יבחר לקחת את התפקיד הוא צפוי להחליף את בועז סטמבלר
רה"מ בנימין נתניהו הציע לצביקה ברוט את תפקיד ראש מערך ההסברה ודובר ראש הממשלה - כך נודע לוואלה ברנז'ה .  בנוסף לכך ,  התפקיד יכלול גם את דברור המוסד והמטה לביטחון לאומי  ( המל"ל )  .  לברוט הוצע להחליף את בועז סטמבלר ,  ששימש כדובר נתניהו ובהמשך מונה גם לראש מערך ההסברה בלשכה .  גורמים בלשכה אומרים כי נתניהו נועד גם עם אנשי תקשורת נוספים והציע להם להשתלב בלשכה בתפקידי דוברות שונים .  עד שתתקבל החלטה סופית בנושא ,  שיר כהן תשמש כממלאת מקוםו של סטמבלר .
 על פי גורם בלשכה ,  נתניהו וברוט נפגשו מספר פעמים בשבועות האחרונים במעון רה"מ .  ברוט טרם השיב להצעה וצפוי להשיב בימים הקרובים .  סטמבלר פרש השבוע לאחר כשנתיים וחצי בלשכה - לאחר שמונה למנכ"ל לשכת הפרסום הממשלתית .  במקביל ,  יש לציין את מינויו של רן ברץ לתפקיד  " יועץ בכיר שיעסוק בהסברה "  בלשכה לפני כשנה וחצי .  ברץ פרש בינואר אשתקד לאחר ששימש כחצי שנה בלבד בתפקידו - כאשר אז מונה סטמבלר לדובר ואחראי על ההסברה ודוברות המוסד .  בזמנו פורסם בחדשות 2 כי בכירים בלשכת ראש הממשלה טענו כי ברץ הוא שהעלה את המתח בלשכה ומאשימים כי תקף עיתונאים באופן אישי .  
כבר לפני כשנתיים הציע נתניהו את התפקיד לברוט ,  אשר שימש בעבר ככתב הפרלמנטרי של  " ידיעות אחרונות "  והכתב הצבאי של גלי צה"ל ,  ולפני שנה ניהל שימש כמנהל הקמפיין הישראלי של דונלד טראמפ .  כיום הוא משמש כיועץ אסטרטגי לשורה של ראשי ממשלות ונשיאים ברחבי העולם ,  ויחד עם שותפו האמריקני היה יועץ לקמפיינים פוליטיים שונים בארה"ב ,  אירופה ואסיה .  עם זאת ,  לדברי גורמים בלשכה ,  ספק אם ברוט יוכל להשתלב בלשכה בשל החוזים עליהם הוא חתום עם ממשלות שונות בעולם .
 טרם התקבלה תגובה מברוט .  

נתניהו הציע לצביקה ברוט את תפקיד ראש מערך ההסברה ודובר רה"מ
פרסום ראשון :  נתניהו וברוט נפגשו מספר פעמים בשבועות האחרונים במעון רה"מ - כך נודע לוואלה ברנז'ה .  ברוט טרם השיב להצעה וצפוי להשיב בימים הקרובים .  אם יבחר לקחת את התפקיד הוא צפוי להחליף את בועז סטמבלר

