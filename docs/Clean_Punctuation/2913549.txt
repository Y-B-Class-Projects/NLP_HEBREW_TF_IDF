ראש המוסד הבא הוא יוסי כהן ,  ראש המועצה לביטחון לאומי
ראש הממשלה בנימין נתניהו הודיע כי כהן ,  ששימש בעבר סגן ראש המוסד ,  יחליף את תמיר פרדו ,  והודה גם למועמדים האחרים לתפקיד . " כהן עתיר ניסיון והישגים ובעל יכולת מוכחת בתחומים מגוונים של פעילות המוסד "
 ראש המוסד הנכנס הוא יוסי כהן ,  היועץ לביטחון לאומי בלשכתו של ראש הממשלה - כך הודיע הערב  ( שני )  בנימין נתניהו בהצהרה לתקשורת .  כהן יחליף בתפקיד את תמיר פרדו ,  המסיים את תפקידו ,  וכיהן בעבר בתפקיד סגן ראש המוסד .  כהן היה אחד המועמדים לתפקיד לצד נ' ,  סגנו של פרדו ,  ומנכ"ל המשרד למודיעין ועניינים אסטרטגיים ,  רם בן ברק .
" יוסי שימש כראש המל"ל בשנים האחרונות .  הוא עתיר ניסיון והישגים ובעל יכולת מוכחת בתחומים מגוונים של פעילות המוסד ",  אמר נתניהו . " הוא בעל כושר מנהיגות ובעל הבנה מקצועית ,  שאלה תכונות הנדרשות ממי שעתיד להוביל את הארגון ". 
כהן ,  בן 54 ,  הוא נשוי ,  אב לארבעה וסב לנכדה .  הוא התגייס למוסד בשנת 1983 ושובץ ביחידה מבצעית ,  לאחר מכן היה מפקד יחידות מבצעיות ובשנים 2011-2006 פיקד על אגף מבצעי במוסד ובשנים 2013-2011 היה סגן ראש המוסד וממלא מקומו .  בשנת 2013 נכנס לתפקיד יועץ לביטחון לאומי לראש הממשלה וראש המטה לביטחון לאומי .  
בהמשך ,  התייחס נתניהו גם לשני המועמדים האחרים לתפקיד . " אני מבקש להודות לשני המועמדים האחרים ,  המצוינים ,  שהתמודדו על התפקיד .  נ' ,  שזהותו חסויה עדין ,  ורמי בן ברק ,  שהיום מנכ"ל משרד המודיעין ",  אמר . " הם אנשים שעם ישראל חייב להם רבות .  אני בטוח שהם ימשיכו לשרת בנאמנות את מדינת ישראל ,  כל אחד בדרכו ". 
ראש הממשלה דיבר גם על פעילותו של המוסד וחשיבותו הגבוהה . " המוסד ימשיך לבצר את כוחנו באמצעות פעולות ומבצעים שהשתיקה יפה להן ",  אמר נתניהו . " בצד המודיעיני חייב להתאים את יכולתיו לעידן הסייבר והטכנולגיה המתקמדת .  עליו להיות בין גופי המודיעין והביון הטובים ביותר בעולם .  בצד המבצעי המוסד ימשיך לסייע לפתח קשרים מדיניים ברחבי העולם ,  לרבות עם מדינות ערביות ומוסלמיות ". 
 ( עדכון ראשון :  18:45 )  

ראש המוסד הבא הוא יוסי כהן ,  ראש המועצה לביטחון לאומי
ראש הממשלה בנימין נתניהו הודיע כי כהן ,  ששימש בעבר סגן ראש המוסד ,  יחליף את תמיר פרדו ,  והודה גם למועמדים האחרים לתפקיד . " כהן עתיר ניסיון והישגים ובעל יכולת מוכחת בתחומים מגוונים של פעילות המוסד "
 
