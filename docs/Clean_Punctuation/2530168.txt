אחרי אובמה וסרקוזי :  טנטאווי ניחם את נתניהו
ראש המועצה הצבאית העליונה ,  וכן ראש ממשלת המעבר ושר המודיעין המצרי הביעו צערם בפני נתניהו ,  על מות אביו .  נועם שליט התקשר לנחם את ראש הממשלה בשם גלעד
במהלך הימים האחרונים פקדו מאות בני אדם את בית משפחת נתניהו ,  היושבת שבעה ,  בירושלים .  מעבר לראשי המדינה שהגיעו לנחם את ראש הממשלה על מות אביו ,  הפרופסור בנציון נתניהו ,  שלחו אגרות ניחומים והתקשרו להביע צערם גם מנהיגים מרחבי העולם - מהנשיא האמריקאי אובמה ושרת החוץ שלו ,  הילרי קלינטון ,  דרך נשיא צרפת ניקולא סרקוזי ועד נשיאי רוסיה בהווה ובעבר ,  ולדימיר פוטין ודימיטרי מדבדב .  גם יו"ר הרשות ,  אבו מאזן ,  נמנה על המנחמים .
 אגרת ניחומים נוספת הגיעה היום  ( חמישי )  מראש המועצה הצבאית העליונה במצרים ,  הגנרל מוחמד חוסיין טנטאווי ,  ראש ממשלת המעבר כמאל גנזורי ושר המודיעין ,  הגנרל מוראד מועפי .  השלושה שיגרו אגרת תנחומים בסמוך לשיחת טלפון שקיבל ראש הממשלה מאביו של גלעד שליט ,  נועם ,  שביקש להעביר את תנחומיו של גלעד ושל משפחת שליט כולה על מות אביו .  שליט אף ביקש לתאם מועד להגעת בנו לביקור תנחומים בבית משפחת נתניהו ,  כשהוא מעדכן כי גלעד מוסיף להתחזק ולהשתקם .  ראש הממשלה ענה לנועם שליט ,  ואמר כי שמח לראות את המפגש בין גלעד לזמר שלמה ארצי ,  והדגיש כי אין צורך שגלעד יטריח עצמו לביקור ניחומים .  
יו"ר האופוזיציה ,  ח"כ שאול מופז ,  ביקר היום בצהריים את ראש הממשלה ורעייתו ,  ומוקדם יותר הגיע לבית המשפחה גם שליח הקוורטט למזרח התיכון ,  טוני בלייר ,  וכן שגריר ארה"ב בישראל ,  דן שפירו .  מנחמים נוספים היו נציגי העדה האתיופית ,  נציגי תנועות נוער ,  חברי כנסת ואנשי ציבור רבים .  ראש הממשלה התרגש במיוחד מביקורו של יונתן ,  שעמד בראש צוות המאבטחים בזמן הפריצה לשגרירות ישראל במצרים בשנה שעברה .  בזמן האירוע שוחח נתניהו עם המאבטח ומיד לאחר האירוע נפגש עימו ושיבח אותו על גבורתו .  השניים נפגשו גם במהלך ביקורו האחרון של ראש הממשלה בקפריסין לפני כחודשיים .
 
אחרי אובמה וסרקוזי :  טנטאווי ניחם את נתניהו
ראש המועצה הצבאית העליונה ,  וכן ראש ממשלת המעבר ושר המודיעין המצרי הביעו צערם בפני נתניהו ,  על מות אביו .  נועם שליט התקשר לנחם את ראש הממשלה בשם גלעד

