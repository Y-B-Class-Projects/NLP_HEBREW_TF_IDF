הסוכנות היהודית בירכה על פתרון משבר הגיור : " מקווים לחיזוק העם "
 הסוכנות הביעה תקווה כי הקפאת החקיקה בנושא לחצי שנה תביא גם להמשך דיונים והסכמות בנוגע למתווה הכותל .  לפני השגת המתווה ,  אחד ממממני פרויקט  " תגלית "  הזהיר : " ההחלטות יגרמו לנוער האמריקני להיות מנוכר בישראל "
 הסוכנות היהודית בירכה היום  ( שישי )  על הודעתו של ראש הממשלה בנימין נתניהו ,  לפיה הוסכם על קבלת מתווה לפתרון המשבר עם יהדות ארצות הברית סביב חוק הגיור .  לפי המתווה ,  הממשלה תקפיא את החקיקה לחצי שנה ובמקביל ימשכו הרפורמים והקונסרבטיבים את עתירתם לבג"ץ בנושא . " הסוכנות מקדמת בברכה את הודעת ראש הממשלה על כך שהשיחות האינטנסיביות והמאמצים המרוכזים לפתרון המשבר נשאו פירות ",  נמסר .
" מאמץ זה ,  שנוהל ברוח של הבנה ורצון למצוא פשרה ,  מעניק כעת לכל הצדדים המעורבים תקופה של שישה חודשים כדי להגיע לפתרון ",  נכתב בנוסף בהודעת הסוכנות . " אנו מקווים שהצוות שמינה ראש הממשלה ישיג הסכמות שיחזקו את אחדות העם היהודי בארץ ובתפוצות .  הסוכנות היהודית מקווה בכנות שאותה רוח שהופגנה ביומיים האחרונים תוביל לפתרונן של הסוגיות הקשורות למתווה הכותל בהתאם ,  להסכם שאליו הגיעו בעבר כל הצדדים הנוגעים בדבר ". 
עוד בנושא:פרידמן :  לא נתפס שארגונים יהודיים מאיימים להסיר תמיכה בישראלליברמן תוקף : " הופכים את ישראל ממדינה ציונית למדינת הלכה"הממשלה קברה את רפורמת הגיור ,  בנט ושקד התנגדו 
לפני שנודע על המתווה שהושג ,  שיגר המיליארדר היהודי צ'רלס ברונפמן ,  אחד התורמים המרכזיים לפרויקט  " תגלית ",  מכתב חריף לנתניהו .  במכתב ,  שנשלח אתמול ,  הזהיר ברונפמן כי החלטות הממשלה בעניין חוק הגיור ומתווה הכותל עלולות לפגוע בהרשמה לפרויקט ובדור הצעיר בארצות הברית המשתתף בו . " איזו בושה ",  כתב ברונפמן במכתב ,  שהגיע לידי וואלה !  NEWS . " אוהבי ישראל והעם היהודי צריכים לחשוב על יחסינו עם ישראל - ובעיקר עם הקואליציה שאתה מוביל .  שתי ההחלטות החדשות יבטיחו כי הנוער שלנו יהיה מנוכר יותר ויותר מן האומה הגדולה שאנו מעריצים ".  
ברונפמן קרא לנתניהו לחזור למתווה הכותל לאלתר ולהסיר את תמיכתו בחוק הגיור . " ראש הממשלה ,  אני מאמין שחובתך לעשות את מה שנכון ,  במקום את מה שראוי מבחינה פוליטית ",  כתב .  לדבריו , " כמו רבים בגולה ,  הייתי מבוהל ,  אחר כך מזועזע ,  אחר כך כעוס ואחר כך עצוב לנוכח אירועי השבוע החולף .  ישראל היא הבית הרוחני והרגשי של העם היהודי ,  ושני העלבונות האלה מאשרים שרק קבוצה יהודית מסוימת מתקבלת בו בברכה .  למיטב ידיעתי ,  שום מדינה אחרת בעולם לא שוללת יהודים לפי הזרם אליו הם משתייכים ".  
חברי הכנסת מייקל אורן ורחל עזריה  ( כולנו )  תמכו גם הם במתווה שהושג והביעו התנגדות לחוק הגיור ותמיכה ביישום החלטת הממשלה בנוגע למתווה הכותל . " בשבוע האחרון המשבר ביחסי ישראל ויהדות ארצות הברית הגיע לנקודת רתיחה ,  והעלה לפני השטח מתח שקיים כבר תקופה .  את המתח הזה שנינו שומעים וחשים בשנים האחרונות שוב ושוב מעמיתנו בקהילות היהודיות בארצות הברית ",  מסרו השניים . " על מנת למנוע את השבר ואת העמקת השסע בינינו ,  אסור להעביר את חוק הגיור וצריך ליישם את החלטת הממשלה בעניין מתווה הכותל .  את הנזק שנגרם השבוע חייבים לתקן ".  
אורן ועזריה הוסיפו כי שניהם  " מתנגדים נחרצות למהלכים שיעצימו את המשבר עם יהדות התפוצות ".  לדבריהם , " המהלכים האחרונים מהווים פגיעה באחים שלנו בתפוצות .  בנוסף ,  מאמצי הלובי והתרומה של יהדות התפוצות בישראל ,  מתוך תחושת המחויבות שלהם ,  הכרחיים עבורנו .  המהלכים האחרונים מהווים סכנה ממשית לכלכלה הישראלית ולביטחון המדינה ". 
היום כינס ראש הממשלה ישיבת ראשי קואליציה כדי לדון בנוגע לחוק ,  במהלכה נטש בזעם את החדר יו"ר ש"ס אריה דרעי .  דרעי התנה את הסכמתו למתווה לפתרון המשבר בכך שאם בג"ץ יכיר בגיורים של היהודים הרפורמים והקונסרבטיבים שעתרו ,  הקואליציה תעביר את החוק באופן מידי .  השרים נפתלי בנט ומשה כחלון טענו כי ידרשו לדון בחוק שוב ,  ולאחר עזיבת דרעי ,  יצא גם ח"כ משה גפני  ( יהדות התורה )  .  שר הבריאות יעקב ליצמן נעדר מהישיבה ,  בשל עיסוקו ,  לדברי מקורביו ,  במשבר בבית החולים הדסה עין כרם .  

הסוכנות היהודית בירכה על פתרון משבר הגיור : " מקווים לחיזוק העם "
 הסוכנות הביעה תקווה כי הקפאת החקיקה בנושא לחצי שנה תביא גם להמשך דיונים והסכמות בנוגע למתווה הכותל .  לפני השגת המתווה ,  אחד ממממני פרויקט  " תגלית "  הזהיר : " ההחלטות יגרמו לנוער האמריקני להיות מנוכר בישראל "
 
