נתניהו על מתווה הגז : " פתרון ריאלי ,  לא ניכנע לפופוליזם "
 ראש הממשלה התייחס להעברת המתווה לפירוק המונופול על הגז לאישור הממשלה אחרי סירובו של דרעי לאשרו בקבינט . " ראיתי מספיק מדינות שבהן הגז נשאר מתחת לאדמה .  זה לא יקרה פה ".  דרעי : " ראוי שההכרעה תתקבל על ידי הממשלה כולה "
 ראש הממשלה בנימין נתניהו התייחס אמש  ( חמישי )  לדיון שהתקיים בקבינט המדיני-ביטחוני על מתווה לפירוק מונופול הגז ,  שבסופו נקבע כי יעבור לאישורה של הממשלה בעוד כשבועיים .  נתניהו ,  שאמר את הדברים במהלך טקס לסיום קורס טיס בבסיס חצרים ,  טען כי זה  " פתרון ריאלי ולא פתרון פופוליסטי שישאיר את הגז במעמקי האדמה ". 
לדבריו , " אישרנו היום בקבינט פה אחד את האצת הפיתוח וההרחבה של שדות הגז הטבעי שנתגלו בישראל וזאת משיקולי ביטחון ויחסי החוץ של מדינת ישראל .  ראש הממשלה עוד הוסיף כי  " אנחנו מקדמים פתרון ריאלי שיביא גז טבעי למשק הישראלי ולא פתרון פופוליסטי שישאיר את הגז במעמקי האדמה ".  
נתניהו המשיך וטען כי  " אני כבר ראיתי מספיק מדינות שנכנעו לפופוליזם והגז נשאר מתחת לאדמה או מתחת למעמקי הים .  זה לא יקרה פה .  המתווה הזה מפרק את המונופול ,  הוא יכניס בעשורים הקרובים מאות מיליוני שקלים לחינוך ,  לרווחה ,  לבריאות ,  לכל אזרחי ישראל ".  לטענתו , " אחרי שנים של דיונים ,  אחרי שנים של ויכוחים אני בטוח שזה הפתרון הנבון ,  הפתרון הנכון והפתרון הנדרש לכלל אזרחי המדינה ". 

נתניהו על מתווה הגז : " פתרון ריאלי ,  לא ניכנע לפופוליזם "
 ראש הממשלה התייחס להעברת המתווה לפירוק המונופול על הגז לאישור הממשלה אחרי סירובו של דרעי לאשרו בקבינט . " ראיתי מספיק מדינות שבהן הגז נשאר מתחת לאדמה .  זה לא יקרה פה ".  דרעי : " ראוי שההכרעה תתקבל על ידי הממשלה כולה "
 
