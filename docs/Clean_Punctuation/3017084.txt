ארגון העיתונאים לבג"ץ :  לחייב את נתניהו להקים את התאגיד
ארגון העיתונאים וועד עובדי התאגיד עתרו לבג"ץ בדרישה שיחייב את נתניהו וכחלון להקים את תאגיד השידור .  בנוסף ,  הם דורשים כי בג"ץ יורה על רה"מ ושר האוצר להימנע מהניסיון להשפיע על זהות מנהלי ועיתונאי התאגיד

ארגון העיתונאים וועד עובדי התאגיד עתרו ביום חמישי האחרון לבג"ץ בדרישה שיחייב את ראש הממשלה ושר התקשורת ,  בנימין נתניהו ,  להקים את תאגיד השידור  " כאן ".  הארגון מבקש בעתירתו כי בג"ץ יורה על יישום הוראות חוק השידור הציבורי ,  המעגן את העלאת בתאגיד לאוויר ללא השעיות נוספות .  העתירה הוגשה נגד נתניהו ;  שר האוצר ,  משה כחלון ;  היועץ המשפטי לממשלה ,  אביחי מנדלבליט ומשרד התקשורת .
 עוד דורשים העותרים ,  שבג"ץ יורה על המשיבים להימנע מהניסיון להשפיע על זהות מנהלי ועיתונאי התאגיד וכן כי תינתן לארגון העיתונאים וועד התאגיד להשמיע את עמדתם בפני הצוות הבין-משרדי שהוקם בתחילת החודש .  העתירה הוגשה באמצעות עורכי הדין ד"ר מורן סבוראי ועו"ד אמיר בשה ,  ממשרד בשה זבידה סבוראי .  
בעתירה נטען בין היתר כי  " התנהלותם של המשיבים ,  העולה כדי פגיעה בלתי מידתית ובלתי סבירה בתכליותיו של חוק השידור הציבורי ,  פגיעה קשה ובלתי מידתית בחופש העיתונות ובתוך כך ביסודותיה של הדמוקרטיה ,  פגיעה קשה  ואולי גם אנושה  בזכויותיהם האישיות והקיבוציות של ציבור העובדים הן בתאגיד השידור הציבורי והן ברשות השידור ". 
עוד נכתב כי  " עניינה של העתירה בהתנהלותם של המשיבים ,  הפועלים בניגוד להוראות חוק השידור הציבורי ,  בניגוד ללשונו הברורה ואף בניגוד לרוחו ותכליתו ,  וזאת תוך פגיעה קשה ביותר בעובדי התאגיד  ששמו יהבם על החוק האמור שנבחן לא אחת בערכאות  וכן פגיעה קשה ביותר בחופש העיתונות ,  ציפור הנפש של הדמוקרטיה הישראלית ,  שנפגע בצורה בלתי סבירה ובלתי מידתית עקב ניסיונות המשיבים ,  או מי מטעמם ,  לבטל את האיזונים והבלמים שנקבעו בחוק ,  הן לעניין ההרכב האנושי של ראשי התאגיד והן לעניין תכניו ". 
העותרים טוענים גם כי  " מאות עובדים ,  כשחלקם הגדול ויתר לשם כך על מקום עבודה אחר ,  תלויים  הלכה למעשה  בין שמיים וארץ ."  

ארגון העיתונאים לבג"ץ :  לחייב את נתניהו להקים את התאגיד
ארגון העיתונאים וועד עובדי התאגיד עתרו לבג"ץ בדרישה שיחייב את נתניהו וכחלון להקים את תאגיד השידור .  בנוסף ,  הם דורשים כי בג"ץ יורה על רה"מ ושר האוצר להימנע מהניסיון להשפיע על זהות מנהלי ועיתונאי התאגיד

