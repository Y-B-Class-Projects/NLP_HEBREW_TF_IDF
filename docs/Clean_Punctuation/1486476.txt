אובמה לפני ביקור נתניהו :  נושיט יד לאירן
רה"מ ייפגש מחר עם הנשיא האמריקאי ,  שהצהיר בראיון : " אני לא מסיר שום אופציה מהשולחן בנוגע לאירן .  אנחנו רוצים להציע להם הזדמנות ליישר קו עם הנורמות הבינלאומיות "
  ( צילום :  רויטרס ,  עריכת וידאו :  גדי וינסטוק ) 
ראש הממשלה בנימין נתניהו נחת הבוקר  ( ראשון )  בארצות הברית ,  לקראת פגישת הפסגה שיקיים מחר עם הנשיא ברק אובמה בבית הלבן .  במוקד הפגישה צפויים השניים לדון בסוגיית הגרעין האירני ובתהליך המדיני מול הפלסטינים .  בניסיון לרכך את חילוקי הדעות בין המנהיגים יציע נתניהו להקים צוותי עבודה משותפים לגיבוש אסטרטגיה מתואמת בשני הנושאים .
 לקראת הגעת נתניהו העניק אובמה ראיון לשבועון האמריקאי  " ניוזוויק ",  בו התייחס לדיאלוג עם אירן . " אנחנו רוצים להציע לאירן הזדמנות ליישר קו עם הנורמות הבינלאומיות והחוקים הבינלאומיים ",  אמר אובמה . " בסופו של דבר ,  זה יהיה טוב לעם האירני .  אנחנו מתכוונים להושיט להם יד ולנסות לשנות את דפוס ההתנהגות ב-30 השנה האחרונות ,  שלא הביא לתוצאות באזור ". 
עם זאת ,  אובמה הדגיש כי אינו תמים לגבי תוצאות המגעים עם המדינה האיסלמית . " האם זה יעבוד ?  אני לא יודע ,  ואני יכול להבטיח שאיני תמים לגבי הקשיים של תהליך מסוג זה .  אם זה לא יעבוד ,  העובדה שניסינו תחזק את העמדה שלנו בגיוס הקהילה הבינלאומית ואירן תבודד את עצמה ".  הנשיא גם הבהיר ,  כי אינו מסיר  " אופציות מהשולחן כשזה נוגע לביטחון ארצות הברית ". 
אובמה גם התייחס לחששות של ישראל ביחס לאירן . " אני מבין בצורה ברורה מאוד שישראל רואה באירן איום קיומי ,  ובהתחשב במספר הצהרות של הנשיא אחמדינג'ד ,  אפשר להבין למה ".  הוא הוסיף ,  כי אין זה תפקידו  " לקבוע לישראלים מהם צרכי הביטחון שלהם ". 

אובמה לפני ביקור נתניהו :  נושיט יד לאירן
רה"מ ייפגש מחר עם הנשיא האמריקאי ,  שהצהיר בראיון : " אני לא מסיר שום אופציה מהשולחן בנוגע לאירן .  אנחנו רוצים להציע להם הזדמנות ליישר קו עם הנורמות הבינלאומיות "
 
