נתניהו מציע לקיים פסגה מדינית במצרים
רה"מ נתניהו הציע לנשיא מצרים מובארק לקיים פסגה מדינית בהשתתפותו ובהשתתפות יו"ר הרשות אבו מאזן .  גורמים מדיניים מעריכים כי גדל הסיכוי שבינואר יבשילו התנאים להנעת התהליך המדיני
 ( צילום :  שי מכלוף ,  עריכת וידאו :  דורון שטיין ) 
ראש הממשלה בנימין נתניהו מציע לקיים פגישת פסגה עם יושב ראש הרשות הפלסטינית אבו מאזן באירוח מצרי .  כך מסרו אמש ( חמישי )  גורמים ישראלים לסוכנות הידיעות רויטרס .  לדברי הגורמים ,  נתניהו העלה את התוכנית במהלך פגישות שקיים עם נשיא מצרים חוסני מובארק ביום שלישי .  גורמים מדיניים העריכו היום כי גדל הסיכוי שבמהלך חודש ינואר יבשילו התנאים להנעת התהליך המדיני .  
ובמקביל ,  שר הביטחון אהוד ברק שב וקרא ליו"ר הרשות הפלסטינית אבו מאזן ,  לשוב לשולחן המשא ומתן לשלום : " אנחנו חייבים לחפש כל דרך אפשרית לקידום הסיכוי להסדר שלום אזורי ,  שבמרכזו הסכם עם שכנינו הפלסטינים ,  המבוסס על מפת הדרכים ,  רעיון שתי מדינות לשני עמים והכרזה על קץ הסכסוך רב השנים .  גם כאן והיום ,  שבים אנו וקוראים להנהגת הפלסטינים ואבו מאזן ,  לגלות אחריות לבני עמו ולשוב לשולחן המשא ומתן ,  על מנת לאפשר סיכוי להשגת השלום המיוחל ". 
בתוך כך ,  יו"ר הרשות הפלסטינית אבו מאזן ייפגש ביום ראשון בקהיר עם נשיא מצרים חוסני מובארק .  מקורות המוגדרים 'מהימנים' מסרו היום לעיתון המצרי  " אל-יום א-סאבע "  כי מובארק צפוי להציג בפני אבו מאזן תכנית שלום אמריקאית חדשה שעליה דן עם ראש הממשלה בנימין נתניהו בפגישתם בקהיר השבוע .
 המקורות מסרו עוד כי מצרים תשגר בתחילת ינואר את שר החוץ המצרי אחמד אבו אל-רייט לוושינגטון ,  על מנת לדון שם בתוצאות השיחות בין מצרים לבין ישראל והרשות הפלסטינית בכל הנוגע להצעה האמריקאית .  על פי התכנית ,  הצדדים יפתחו במשא ומתן לאחר שארצות הברית תעניק ביטחונות לישראל ולפלסטינים כדוגמת אלו שניתנו להם בוועידת מדריד בשנת 1991 .  עוד דווח כי השליח האמריקאי למזרח התיכון ג'ורג' מיטשל צפוי לדון בתכנית כשיגיע בתחילת החודש לאזור .  לפי הדיווח ,  ארצות הברית תעניק לפלסטינים ביטחונות לפיהן תוך שנתיים תוקם מדינה פלסטינית בגבולות 67' וכי מזרח ירושלים תהיה בירתה של המדינה הפלסטינית .  עוד נמסר כי ארה"ב הבטיחה לישראל שהיא תוכר כמדינה יהודית וכי ביטחונה יובטח .
 
נתניהו מציע לקיים פסגה מדינית במצרים
רה"מ נתניהו הציע לנשיא מצרים מובארק לקיים פסגה מדינית בהשתתפותו ובהשתתפות יו"ר הרשות אבו מאזן .  גורמים מדיניים מעריכים כי גדל הסיכוי שבינואר יבשילו התנאים להנעת התהליך המדיני

