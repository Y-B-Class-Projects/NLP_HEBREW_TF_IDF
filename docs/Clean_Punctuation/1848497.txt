המשבר הקפיטליסטי העולמי והמחאה החברתית
האם הטלטלה בכלכלה העולמית מוכיחה שיש צדק בדרכיה הקפיטליסיטיות של הממשלה ?  אפרים דוידי סבור שהמשברים נוצרו לא בגלל הוצאות חברתיות ,  כפי שטוען נתניהו ,  אלא עקב חמדנות בעלי ההון
מסתוריות הן דרכי התעלומה של ממשלת הימין .  עד למוצ"ש המסר הממשלתי היה  " אנו חיים בטוב שבכל העולמות ,  ולכן המחאה לא מובנת ".  במוצ"ש ,  לאחר שיותר מ-300 אלף אזרחיות ואזרחים יצאו לרחובות הערים ,  המסר השתנה מן הקצה אל הקצה .  מעתה כל דוברי הממשלה ,  מראש הממשלה ועד לאחרון הספינולוגים ,  טוענים  " המחאה מובנת ,  אבל העולם שרוי במשבר כלכלי עמוק .  כך ,  שאין לבוא בדרישות ".  
היחידי שטרם קיבל את דף המסרים של משרד ראש הממשלה ,  הוא שר החוץ אביגדור ליברמן ,  הדבק בתיאורית  " מחאת הסושי "  מבית מדרשם של עסקני הליכוד .  שוב הוכיח ליברמן שהוא יותר ליכוד מהליכוד .  איך המציאות הכלכלית והחברתית מסוגלת להשתנות בפחות מיממה ?  לשופרי הממשלה פתרונות .  יחד עם זאת ,  ישנה נקודה למחשבה .  הייתכן שאנו ,  המוחים ,  העם - טועים ?  הייתכן שבממשלה רואים דבר מה שאנו לא מסוגלים להבחין ?  האם ,  בקיצור ,  הגזמנו במחאה וביעדיה ?  
לשם מציאת המענה לשאלות אלה ,  יש להזכיר את תקציר פרקי המחאה ההמונית :  בשבוע הראשון  מחאת הדיור ;  בשבוע השני  היא הפכה לדרישה להתפטרות הממשלה ;  בשבוע השלישי - הדרישה לצדק חברתי ואף לשינוי חברתי מן היסוד עולות בחוזקה .
 איש מהמפגינים סבור שממשלת הימין מסוגלת לספק את מינימום הדרישות שהועלו בהפגנות .  כך סבור גם ראש הממשלה בנימין נתניהו ,  שאמר אתמול בישיבת הממשלה -"צריך לעשות תיקונים כלכליים ברגישות ובאחריות .  לא נוכל לרצות את כולם .  אי אפשר לקחת את כל המצוקות ולהתיימר לתת פתרון לכולם .  נשמע את כולם ,  נקשיב באמת ,  ובסוף נבחנים בפתרונות מעשיים שמחייבים איזון ".  המסר של נתניהו הוא ברור  " נשמע את כולם "  ולא נעשה כלום .
 אך ,  שוב ,  נשאלת השאלה :  הייתכן שנתניהו צודק ?  שבעת שהמשבר הקפיטליסטי העולמי מכה שוב בכל חוזקו ודווקא בקודקדים :  ארה"ב ואירופה המערבית ,  אין לחלום על תיקונים לעומק  אלא על קצת קוסמטיקה עד יעבור זעם ?  
המשבר הקפיטליסטי פרץ בארה"ב לפני כארבע שנים ,  בקיץ של 2007 .  גלים-גלים ,  ובעוצמה שונה ,  הוא הגיע לפתחן של רוב מדינות העולם .  למשברים כלכליים השלכות ישירות על החברה :  מיליונים מתרוששים ,  עשרות מיליונים מאבדים את מקום עבודתם .  בארה"ב ,  מספר המובטלים  " על אמת "   ( ושלא תמיד באים לידי ביטוי בנתונים הרשמיים )  הוא כ-18 מיליון .
 מדי חודש 46 מיליון אמריקאים  ( אחד מכל שישה אזרחי ארה"ב )  מקבלים  " תלושי מזון "  מהממשל כדי להינצל מחרפת רעב .  הממשלים השונים :  בוש  ( הרפובליקאי )  ואובמה  ( הדמוקרט )  אמנם שפכו טריליונים על טריליונים של דולרים בכלכלה האמריקאית ,  אבל כספים אלה מצאו את דרכם לכיסי בעלי ההון והתאגידים הגדולים במה שקרוי  " מדינת רווחה להון ".  קרי :  המדינה מתערבת בכלכלה כדי להבטיח את רווחי התאגידים הגדולים ובעליהם .  
זהו גם המצב בשורה של מדינות אירופאיות ,  כגון ספרד ,  איטליה ,  פורטוגל ,  אירלנד ויוון .  מדובר על מדינות בעלות מנגנוני רווחה צנועים למדי .  זאת ,  בשונה לגרמניה ,  צרפת או מדינות סקנדינביה .  מדינות דרום אירופה מצויות במשבר ,  לאו דווקא בגלל ההוצאות החברתיות  ( כפי שטוען נתניהו )  אלא בגלל חמדנות בעלי ההון שבשלטון .
 המדינות הקפיטליסטיות בהן הקרבנות החברתיים ,  בעקבות המשבר ,  היו מצומצמים ביותר הן אלה בעלות מנגנוני הרווחה המפותחים ביותר .  כך שככל שהרווחה נמוכה ,  כך המשבר החברתי עמוק יותר .  יתר-על-כן ,  רווחה חברתית יחד עם הבטחת הכנסה ראויה לעובד ולמובטל ,  ביכולתן למנוע משברים או העמקתם .  
במה נתניהו צודק ?  ישנו משבר קפיטליסטי ההולך ומעמיק בעולם .  אבל אם באמת ובתמים הממשלה מעוניינת למנוע משבר חברתי בישראל ,  עליה לשנות את המדיניות החברתית והכלכלית מן היסוד .  
צוות השרים שמונה אתמול ,  דבריהם של ראש הממשלה ובכירי השרים ,  כגון ליברמן ,  מעידים שהיא אינה מסוגלת לקלוט את המסר שזועקים מאות אלפים ,  מאילת בדרום ,  דרך עשרות מאהלי המחאה ,  ועד לקריית שמונה בצפון : " העם דורש צדק חברתי ".  
המחויבות של הממשלה להון היא כה גדולה ,  שלא צפוי כל שינוי משמעותי של מדיניותה החברתית והכלכלית .  כעת ברור ,  שאם רוצים למזער את פגעי המשבר הקפיטליסטי על החברה הישראלית יש להיפרד מממשלת נתניהו מהר ככל האפשר .  ד"ר אפרים דוידי ,  המכללה חברתית-כלכלית www.sea.org.il

המשבר הקפיטליסטי העולמי והמחאה החברתית
האם הטלטלה בכלכלה העולמית מוכיחה שיש צדק בדרכיה הקפיטליסיטיות של הממשלה ?  אפרים דוידי סבור שהמשברים נוצרו לא בגלל הוצאות חברתיות ,  כפי שטוען נתניהו ,  אלא עקב חמדנות בעלי ההון

