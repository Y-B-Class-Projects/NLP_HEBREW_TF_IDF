כשנתניהו קיצץ :  אחרי 14 שנה  איפה נמצאים היום השמן והרזה ? 
בתחילת העשור הקודם קידם שר האוצר דאז בנימין נתניהו תכנית מהפכנית לצמצום המגזר הציבורי ושיקום המגזר הציבורי .  הרפורמה אמנם נחלה הצלחה ,  אך נתניהו שילם על כך מחיר פוליטי כבד .  היום ,  נראה שנתניהו בשבתו כראש ממשלה למד את הלקח
ביוני 2002 ,  החלה הכנסת לחוקק את מה שנודע אז כ"חומת המגן הכלכלית ".  באותה תקופה היה המשק נתון במיתון עמוק ,  שנבע משילוב של משבר עולמי בתעשיות טכנולוגיית העילית ביחד עם האינתיפאדה השנייה שנמשכה מאז סוף שנת 2000 .
 לשר האוצר דאז ,  בנימין נתניהו ,  הייתה תכנית איך להוציא את המשק מהמיתון ולבנות כלכלה יציבה .  כדי להסביר לציבור את התכנית ,  שאותה החל להריץ קודמו בתפקיד סילבן שלום ,  הוא השתמש במשל פשוט :  האיש הרזה שסוחב את האיש השמן .  האיש השמן של נתניהו היה המגזר הציבורי ,  והאיש הרזה היה המגזר הפרטי .  הדימוי הזה ,  לדעתו של נתניהו ,  המחיש את אחת הבעיות הקשות של ישראל באותה תקופה :  המגזר הציבורי היווה כ-55% מתוצר באותה תקופה ,  בזמן שהמגזר הפרטי ,  זה שמשלם את המסים שמממנים את המגזר הציבורי ,  היווה רק 45% מהתוצר .  
לקריאה נוספת:חדשות טובות להורים :  ההוזלה הנוספת לצהרונים של ילדיכםתובע מאות אלפים מבנק  " אוצר החייל ":   " לא שילמו לי על שעות נוספות"מדינה בחובות :  הכאוס שמסכן את חשבון הבנק שלכם 
המצב הלא יציב שנוצר מחוסר איזון זה לא הביא לבעיה עד סוף שנת 2000 ,  מכיוון שהגידול המהיר בשווי של חברות ההיי-טק הגדיל את הצריכה הפרטית ,  יצר ביקוש שיא למשרדים והגדיל מאוד את הכנסות הממשלה ממסים .  ברגע שהחל משבר עולמי שפגע בהכנסות ,  נכנסה מדינת ישראל למשבר עמוק שכלל ירידה בתוצר ,  גידול בגירעון ממשלתי ועלייה בריבית שהממשלה והציבור נאלצו לשלם .  חשוב לזכור :  באותה תקופה הריבית הייתה מספיק גבוהה כדי שמחירי הדיור ירדו ,  למרות שמספר התחלות הבנייה היה רק 30 אלף ,  לעומת כ- 45 אלף כיום .  
נתניהו ביצע שורה של צעדים שנועדו לשנות את המצב .  הוא פיטר עובדים רבים במגזר הציבורי ,  והוריד את השכר ,  בממוצע ,  בכשמונה אחוזים לכל האחרים .  הוא גם קיצץ בחדות בקצבאות ובתשלומי העברה ,  וכן בסובסידיות למוצרים שונים .  לקיצוץ בקצבאות היו השלכות שליליות ,  בעיקר פגיעה קשה באוכלוסיה המבוגרת ועלייה באי השוויון ,  אבל הוא גם עודדו יציאה של חרדים וערבים לשוק העבודה ,  מכיוון שהקיצוץ בקצבאות הילדים פגע באופן קשה ביכולת שלהם להתקיים ללא עבודה .  
בפן הכלכלי שלה ,  נחלה התכנית הצלחה .  היו שתי מדינות שבערך באותה תקופה ביצעו מהלכים של קיצוצים חדים במגזר הציבורי :  ישראל וגרמניה .  בשתי המדינות ,  הפוליטיקאים שהוציאו לפועל את התכניות שילמו מחיר פוליטי כבד .  הליכוד ברשותו של נתניהו הידרדר ל-12 מנדטים בבחירות של 2006 .  בגרמניה ,  הקנצלר גרהרד שרדר הפסיד בבחירות ,  התפטר ופרש מהחיים הפוליטיים .  אבל הפוליטיקאים שבאו אחריהם נהנו מהתוצאות :  כשפרץ המשבר העולמי ב-2008 ,  כמעט כל העולם הידרדר למיתון ,  אבל שתי המדינות הללו דווקא צמחו .
 אולם מאז שנתניהו נבחר לתפקיד ראש ממשלה ,  נראה שהוא פחות מוכן לשלם את המחיר הפוליטי של צמצום המגזר הציבורי .  את התוצאה אפשר לראות בתרשים הבא ,  שמראה את חלקם של המועסקים במגזר הציבורי מתוך כלל המועסקים במשק .  הוא הגיע לשיא ב-2002 ,  רגע לפני שנתניהו החל לדבר על כך שהאיש השמן זקוק לדיאטה .  הוא צנח בחדות לאחר מכן ,  אבל מאז שנתניהו חזר לראשות הממשלה ,  הוא שוב מטפס ,  וכבר כמעט הגיע לרמתו מ-2002 .  
בינתיים ,  המשק ממשיך לצמוח ,  מכיוון שלמרות הגידול בהוצאות של המגזר הציבורי ,  גם המגזר הפרטי נמצא בפריחה .  תעשיית העילית צומחת ,  והריבית הנמוכה מעודדת את הציבור לקחת הלוואות ולצרוך בכמויות ,  בעיקר מוצרים כמו מכוניות ,  דלק ודירות ,  שעל כולן יש מסים גבוהים .  
אבל למימון של המגזר הציבורי ממסים על הצריכה יש שני מחירים .  הראשון ,  הוא שהממשלה כל העת מגדילה את ההוצאות שלה ,  גם על מועסקים וגם על סובסידיות .  כל הסובסידיות לילדים שנתניהו ביטל ב-2003 ,  לדוגמה ,  הוחזרו בלחץ החרדים כאשר נתניהו היה ראש ממשלה .  ברגע שיגיע משבר שיפגע בצריכה הפרטית ,  שוב יתברר שלאיש הרזה קצת קשה לסחוב את השמן .
 שנית ,  המימון של המגזר הציבורי באמצעות מסים על הצריכה מאפשר לממשלה להוריד את מס ההכנסה ומס החברות .  התוצאה היא גידול באי השוויון במשק .  תרשים 2 מראה את המידה שבה המסים בכל מדינה תורמים להפחתת האי שוויון .  אפשר לראות שמבין כל המדינות המפותחות רק בבריטניה ובצ'ילה המסים תורמים פחות מאשר בישראל להפחתת אי השוויון .  לכן ,  למרות שבישראל אי השוויון בהכנסות ברוטו אינו גדול במיוחד ,  אי השוויון בהכנסות נטו הוא גדול מאוד .  אז אם לא יחול שינוי במדיניות ,  צריך לקוות מאד שהמשבר העולמי הבא לא יגיע .  כי למשבר העולמי הבא ,  ישראל תכנס הרבה פחות מוכנה .  
ד"ר אביחי שניר הוא כלכלן בבית ההשקעות אינפיניטי ומרצה במכללה האקדמית נתניה 

כשנתניהו קיצץ :  אחרי 14 שנה  איפה נמצאים היום השמן והרזה ? 
בתחילת העשור הקודם קידם שר האוצר דאז בנימין נתניהו תכנית מהפכנית לצמצום המגזר הציבורי ושיקום המגזר הציבורי .  הרפורמה אמנם נחלה הצלחה ,  אך נתניהו שילם על כך מחיר פוליטי כבד .  היום ,  נראה שנתניהו בשבתו כראש ממשלה למד את הלקח

