פביוס : " הבנתי מנתניהו שיש מגעים עקיפים עם חמאס "
 שר החוץ של צרפת השיב לשאלת וואלה ! NEWS בתום פגישתו עם נתניהו ואמר כי השיחות בין ישראל וחמאס נוגעות לעניינים הומניטריים .  הוא אף ציין כי  " נתניהו מעוניין במו"מ עם הפלסטינים ,  לא כבדיחה ".  נתניהו : " אבו מאזן מתחמק "
 שר החוץ של צרפת ,  לורן פביוס ,  הגיע אתמול  ( ראשון )  לביקור בזק בישראל וברשות הפלסטינית ,  שהתמקד בניסיון של צרפת לשכנע את הצדדים לחדש את התהליך המדיני .  בתום פגישתו עם ראש הממשלה בנימין נתניהו ,  סיפר פביוס כי  " נתניהו אמר לי שהוא מעוניין במשא מתן חדש ",  והדגיש : " לא ,  זו לא בדיחה - אני רציני ".  כמו כן ,  ציין פביוס כי גם יו"ר הרשות הפלסטינית ,  אבו מאזן ,  אמר לו במהלך פגישתם כי הוא מוכן לשוב לשולחן המו"מ .
 בתשובה לשאלת כתב וואלה ! NEWS בנוגע לדיווחים על המגעים בין ישראל לחמאס ,  אמר : " שאלתי את נתניהו והבנתי שאכן יש מגעים ושיחות עקיפות בנושא ההומניטרי ובשיפור החיים בעזה ".  הוא הדגיש כי צרפת לא מקיימת מגעים עם חמאס וכי היא רואה בו ארגון טרור . " עמדת צרפת היא שחמאס צריך לקבל את תנאי הקוורטט ובמרכזם הכרה בהסכמים הקודמים בין ישראל לרשות הפלסטינית ",  הוסיף .
 עוד בוואלה חדשות:תיעוד :  המחבל מפיגוע הדקירה בשער שכם נורה - ונופל ארצהאלפים הפגינו מחוץ לכנסיית  " הלחם והדגים ":   " תהיה אינתיפאדה"ג'ודי ניר מוזס שלום צייצה הערה גזענית נגד אובמה - והתנצלה  
" הדבר הראשון והחשוב ביותר זה להחזיר את הצדדים לשולחן המו"מ ",  אמר פביוס במהלך מסיבת העיתונאים ,  שנערכה במלון המלך דוד שבירושלים . " אנו לא רוצים למלא את מקום שני הצדדים .  הם אלה שצריכים לקיים את המו"מ ביניהם ".  לדבריו , " מצאתי הן בצד הפלסטיני והן בצד הישראלי אוזן קשבת .  ראיתי שיש הבנות בשתי הצדדים ,  גם אם המצב יהיה מורכב ולא פשוט ".  פביוס הדגיש כי  " אנו רואים כי ללא פתרון המתח הולך וגובר ויש סכנה של ממש שיהיה פיצוץ ". 
פביוס הגיע לירושלים ולרמאללה לאחר שאמש נפגש בקהיר עם הנשיא המצרי עבד אל-פתח א-סיסי ודן עמו בין היתר גם בנושא הישראלי-פלסטיני .  כמו כן הוא שוחח בטלפון עם כמה משרי החוץ של מדינות האזור . " מדינות ערב צריכות להיות מעורבות יותר במשא ומתן ",  אמר פביוס . " כיום הערבים לא חברים בקוורטט ובעיניי הם צריכים לקבל תפקיד של ליווי המשא ומתן .  שמחתי לשמוע שמצרים שולחת שגריר חדש לישראל ".  גם נתניהו ברך על ההחלטה . " זה מחזק את הקשר בין המדינות ,  זה מחזק את השלום ",  אמר .
 עוד אמר פביוס כי הוא חש שכל בני שיחו חשים דאגה מהנושא הישראלי-פלסטיני . " הנושא חשוב לשמירת הביטחון באזור ",  הדגיש . " זה חשוב לישראלים ולפלסטינים ,  אך גם חשוב למדינות האזור ולעולם כולו .  על כן ,  צרפת רוצה לעזור ולמצוא פתרון גם אם הדבר קשה .  צרפת בהחלט לא ויתרה ". 
פביוס ציין כי בנוסף לסוגיה הפלסטינית ,  הוא דן עם נתניהו בקשרים בין ישראל לצרפת ובאירועים המתרחשים במזרח התיכון . " דיברנו על סוריה ,  על עיראק ,  וכמובן שדנו בנושא האיראני שהוא רלוונטי מתמיד ",  הדגיש .  
כשהגיע תורו של נתניהו לדבר ,  הוא התייחס למו"מ בין ישראל לפלסטינים ואמר כי הוא עדיין מאמין בחזון של שתי מדינות לשני עמים . " לפני שש שנים באוניברסיטת בר-אילן התוויתי את החזון שלי לשלום המבוסס על שתי מדינות לשני עמים ",  ציין . " בחזון שלי ,  מדינה פלסטינית מפורזת מכירה במדינה היהודית .  על אף שאיני מציב כל תנאי להתחיל בשיחות ,  אני יודע ששני עמודי התווך לשלום הם הכרה הדדית וביטחון ". 
נתניהו פירט ואמר כי  " הכרה הדדית משמעה שעל הפלסטינים להכיר סוף-סוף בישראל כמדינת הלאום של העם היהודי .  למען האמת ,  לא יאומן שבזמן שהפלסטינים מצפים מאתנו להכיר במדינת-לאום פלסטיני ,  הם מסרבים להעניק לנו את אותה זכות ,  הכרה במדינת-לאום יהודית ".   
" העמוד השני ,  הצורך בביטחון ,  מובן מאליו לכל מי שעוקב אחר התפתחויות באזורינו ",  הוסיף ראש הממשלה . " המזרח התיכון עובר תקופה חסרת תקדים של אי-יציבות ואלימות .  שלום שאינו מעוגן בהסדרי ביטחון נוקשים בשטח  כאלה שיאפשרו לישראל להגן על עצמה  שלום כזה לא ישרוד ולא נסכים לו .  החששות שלנו אינן הצטדקויות או תירוצים .  הן אמיתיות .  הסכם שלום שמתעלם ממציאות זאת יעוף ברוחות הקיצוניות והאלימות שנושבות לאורך המזרח התיכון ".  
נתניהו הוסיף ואמר כי  " שלום יבוא רק כתוצאה משיחות ישירות בין הצדדים בלי תנאים מוקדמים .  הוא לא יבוא כתוצאה מהחלטות של האו"ם שמנסים לכפות עלינו מבחוץ .  הנשיא עבאס מאמין שיוכל להימנע משיחות ישירות כאלו .  הוא רוצה להתחמק מלשאת ולתת ".   
" הם מנסים לכפות תנאים על ישראל ,  אך הם ייכשלו וירחיקו את השלום ",  הדגיש . " ראשית ,  ישראל תתנגד לכפיית תנאים מבחוץ .  שנית ,  הפלסטינים לעולם לא יסכימו לנהל משא ומתן אם הם יחשבו שהקהילה הבינלאומית תיתן להם את מבוקשם ללא משא ומתן .  אין קיצורי דרך קסומים .  השלום דורש מחויבות למו"מ ישיר ללא תנאים מוקדמים .  השלום דורש מאמץ מתמשך על מנת להתגבר על מכשולים .  אני מוכן לעשות מאמץ זה ".  
נתניהו אף התייחס לשני הפיגועים שאירעו בימים האחרונים בבנימין ובירושלים : " היום בירושלים מחבל פלסטיני דקר באכזריות שוטר .  ביום שישי ,  מחבל פלסטיני ירה באזרח ישראלי למוות .  הרשות הפלסטינית לא רק שסירבה לגנות את מעשי האלימות הללו ,  היא אף ממשיכה במערכת ההסתה שלה נגד ישראל ואזרחי ישראל בלי בושה .  הסתה פלסטינית רשמית לאלימות ושנאה היא דבר שבשגרה .  על כל מי שרוצה לקדם את השלום לגנות באופן חד-משמעי את האלימות הזאת ". 
ראש הממשלה התייחס גם לסוגיית הגרעין האיראני וביקש מפביוס לפעול כדי למנוע הסכם בין איראן והמעצמות שיפעל לרעת ישראל . " לעולם לא נשכח את התמיכה החיונית שסופקה לנו בזמנים קשים ",  אמר נתניהו . " אנו מפצירים בצרפת לעמוד איתנה כדי למנוע הסכם גרוע שיסלול את דרכה של איראן לנשק גרעיני .  חתרנותה של איראן ותוקפנותה משתוללות ,  הן במזרח התיכון והן מחוצה לו .  בהסכם הגרעין המתגבש מקבלת איראן לא רק נתיב ישיר לנשק גרעיני ,  אלא גם מיליארדים רבים של דולרים שיאפשרו לה לשדרג את הטרור שלה בכל העולם וכמובן גם את תוקפנותה באזור ". 
מוקדם יותר נפגשה ח"כ ציפי לבני עם פביוס ואמרה לו כי התמיכה האירופית בפלסטינים במגרש הבינלאומי רק מרחיקה אותם משולחן המשא ומתן ,  ומאפשרת להם לחמוק מהחובה לתת מענה לצרכים הישראליים .  במהלך הפגישה הוסיפה לבני כי הסדר הוא קודם כל אינטרס של ישראל וכי הדרך היחידה לשמור עליה כמדינה יהודית ודמוקרטית ובטוחה ,  אבל העולם צריך לתמוך בעקרונות היסוד שכוללים בין היתר את סיום הסכסוך ומענה ברור לצרכי הבטחון של ישראל .
 לפניות לכתב אמיר תיבון :  amir.tibon@walla.co.il
 ( עדכון ראשון :  21:27 )  

פביוס : " הבנתי מנתניהו שיש מגעים עקיפים עם חמאס "
 שר החוץ של צרפת השיב לשאלת וואלה ! NEWS בתום פגישתו עם נתניהו ואמר כי השיחות בין ישראל וחמאס נוגעות לעניינים הומניטריים .  הוא אף ציין כי  " נתניהו מעוניין במו"מ עם הפלסטינים ,  לא כבדיחה ".  נתניהו : " אבו מאזן מתחמק "
 
