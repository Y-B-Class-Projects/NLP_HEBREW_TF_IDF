כחלון על התכנית שהציג : " אין לי ספק שהיא תעבור כמו שהיא "
 שר האוצר אמר כי הוא  " לא מכיר כעס בשום מקום "  אחרי שהציג את התכנית להקלה על יוקר המחיה ללא שהתייעץ עם נתניהו . " לא יכול להיות כעס כשנותנים עזרה כל כך גדולה למשפחות עם ילדים "
 שר האוצר משה כחלון אמר הבוקר  ( רביעי )  כי הוא משוכנע שהתכנית שהציג אתמול לטיפול ביוקר המחיה תעבור כפי שהיא .  זאת אחרי שלא התייעץ בנושא עם ראש הממשלה בנימין נתניהו .  מסביבתו של ראש הממשלה נמסר אתמול כי הם רואים בחיוב את ההצעות של תכנית  " נטו משפחה ",  אך יו"ר הקואליציה דוד ביטן אמר כי אין משמעות לתכנית אם היא לא כוללת שיפור במעמד הנכים . 
" לא מכיר כעס בשום מקום ואף פעם לא יכול להיות כעס כשנותנים עזרה כל כך גדולה למשפחות עם ילדים אמר כחלון בטקס של בית החולים רמב"ם ואוניברסיטת חיפה לחתימה על מזכר ההבנות להקמת מגדל התגליות למחקר רפואי ,  לצדו של שר הבריאות יעקב ליצמן . " אין לי ספק שהתכנית תעבור 'אז איז' ".  הצהרנים יעברו ,  זה נושא חברתי ערכי מוסרי לטובת מעמד הביניים .  אין לי ספק ". 
ליצמן הביע תמיכה בתכנית של כחלון . " אני מעריך את התכנית של שר האוצר .  אני יודע שאתה תעזור לכולם ,  לי חשוב שתעזור בתחום הסיעוד ",  אמר לו שר הבריאות .  
לקריאה נוספת בנושאהורים קיבלו את תכנית כחלון בתחושות מעורבות : " צעד מבורך - אך לא מספיק"בממשלת נתניהו ,  בכל סוף רפורמה מסתתר לו קרב על הקרדיט 
במסגרת תכנית  " נטו משפחה ",  שעלותה ארבעה מיליארד שקלים לשנה ,  יקבלו הורים נקודות זיכוי במס ,  צהרונים יסובסדו ,  יוגדלו מענקי העבודה ויופחתו מכסים על בגדי תינוקות והנעלה ויוגדלו ויושוו נקודות הזיכוי לגברים ולנשים - 1.5 נקודות עד גיל שנתיים ,  ו-2.5 נקודות זיכוי מגיל שנה עד שש .  בנוסף לכף ,  המכס על ייבוא בגדי תינוקות יופחת מ-6% לאפס ,  המכס על ייבוא נעליים יופחת מ-12% לאפס ומס הקנייה על ייבוא מכשירי סלולר יופחת מ-15% לאפס .
 בעוד שיו"ר האופוזיציה והמחנה הציוני ,  ח"כ יצחק הרצוג ,  בירך על המהלך ,  בקואליציה היו ביקורתיים יותר ,  ברקע המתיחות ששרה בשבועות האחרונים בין נתניהו לכחלון סביב התאגיד . " הגדלה משמעותית של קצבאות הנכות היא הדבר החשוב ביותר כרגע ועד שזה לא ימומש ,  אין כל משמעות לתכניות חדשות שמוצגות ",  הבהיר אתמול יו"ר הקואליציה ביטן ,  שהוביל את ההתנגדות לתאגיד . " לא נאפשר כל העברה תקציבית עד שלא תיפתר בעיית הנכים ".  

כחלון על התכנית שהציג : " אין לי ספק שהיא תעבור כמו שהיא "
 שר האוצר אמר כי הוא  " לא מכיר כעס בשום מקום "  אחרי שהציג את התכנית להקלה על יוקר המחיה ללא שהתייעץ עם נתניהו . " לא יכול להיות כעס כשנותנים עזרה כל כך גדולה למשפחות עם ילדים "
 
