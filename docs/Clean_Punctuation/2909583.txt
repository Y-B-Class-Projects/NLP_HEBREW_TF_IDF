ג'ון קרי נחת בישראל : " מעשי הטרור ראויים לכל גינוי "
 שר החוץ האמריקני אמר בטרם פגישתו עם ראש הממשלה כי הוא מגנה כל מעשה טרור שגובה את חייהם של חפים מפשע ומשבש את החיים של אומה שלמה .  נתניהו : " לא יכול להיות שלום כשיש טרור ,  לא כאן ולא בשום מקום אחר בעולם "
 שר החוץ האמריקני ג'ון קרי נחת הבוקר  ( שלישי )  בישראל בעקבות גל הטרור המתחולל באזור . " ברור לנו מאוד כי הטרור ,  מעשי הטרור הללו ראויים לגינוי שאותו הם מקבלים .  היום אני מביע גינוי מלא לכל מעשה טרור שגובה את חייהם של חפים מפשע ומשבש את החיים של אומה שלמה ",  אמר בטרם נועד עם ראש הממשלה בנימין נתניהו .  קרי צפוי להיפגש ביממה הקרובה גם עם יו"ר הרשות הפלסטינית אבו מאזן .  
במהלך הפגישה הבהיר קרי כי  " לישראל הזכות והחובה להגן על עצמה ".  בנוסף לכך ,  הוא ציין כי אמש שוחח עם משפחתו של עזרא שוורץ ,  הצעיר היהודי-אמריקני שנרצח בשבוע שעבר בפיגוע בגוש עציון . " הוא היה בחור צעיר שעמד להתחיל קולג' והיה נרגש מאוד ,  ועכשיו משפחתו יושבת שבעה .  הם הביעו בפניי את הרגשות שלהם ,  את הכעס והצער על אובדן ילד ",  אמר .
 לקריאה נוספת :  עריקאת :  נתניהו אשם ב"תסיסה קטלנית "  ערב השיחות עם קריקרי מגיע לישראל :  יצליח לשחזר את ההישג מגל הטרור הקודם ?  
נתניהו אמר כי  " במאמצנו המשותפים להשיב את היציבות ,  הביטחון והשלום .  לא יכול להיות שלום כשיש מתקפת טרור  לא כאן ולא בשום מקום אחר בעולם ,  שחווה את אותה מתקפה שמבוצעת על ידי איסלאמיסטים קיצוניים וכוחות הטרור ".  
לדבריו , " ישראל נלחמת בכוחות האלה בכל שעה .  אנו נלחמים באופן ישיר נגד הטרוריסטים עצמם ואנו נלחמים גם במקורות ההסתה .  אנו מאמינים שעל הקהילה הבינלאומית בכללותה לתמוך במאמץ זה .  זה לא רק המאבק שלנו ,  זה המאבק של כולם .  זה המאבק של הציוויליזציה נגד הברבריות ".  
אתמול האשים בכיר ברשות הפלסטינית וראש צוות המשא ומתן הפלסטיני לשעבר סאיב עריקאת את ראש הממשלה ב"תסיסה קטלנית ".  בריאיון לסוכנות הידיעות הצרפתית התייחס עריקאת לגל הטרור ואמר כי הוא אינו מברך על ההרג ,  אך סירב לגנות את הפיגועים .
 בטרם יצא לאזור ,  התייחס שר החוץ קרי להסלמה ואמר כי  " יותר מדי ישראלים נהרגו ונדקרו ,  גם יותר מדי פלסטינים ".  קרי הוסיף כי הוא מקווה להגיע להסכמה על כמה צעדים , " שאולי יוכלו להרגיע מעט את המצב ,  כדי שאנשים לא יחיו באופן תמידי תחת איום הטרור ".  
קרי פגש את נתניהו בשבוע שעבר לשיחה ארוכה שהתקיימה בבירת ארצות הברית ,  יומיים לאחר פגישתו של האחרון עם הנשיא ברק אובמה בבית הלבן .  קודם לכן נפגשו השניים בארבע עיניים בברלין בחודש שעבר .  תדירות הפגישות בין האישים מזכירה את תקופת המשא ומתן הישראלי-פלסטיני שניהל קרי בשנים 2014-2013 ,  אז הם היו נועדים לשיחה לפחות פעם בחודש ,  ולפעמים אף יותר מכך .
 מטרתו המרכזית של קרי במהלך הביקור תהיה לנסות ולשחזר את ההישג שלו מנובמבר 2014 ,  ימי שיאו של גל הטרור הקודם שהכה בירושלים .  בביקור שערך אז בעמאן ,  בירת ירדן ,  הצליח קרי לכנס יחדיו את נתניהו ואת המלך עבדאללה לפגישת הרגעה ,  שסייעה בהורדת גובה הלהבות .  עם זאת ,  הסיכויים כי יצליח לעשות זאת גם הפעם אינם גבוהים .  קרי ידוע כמי שאינו מוותר ומנסה לקדם מהלכים גם כאשר סיכויי ההצלחה נמוכים .  

ג'ון קרי נחת בישראל : " מעשי הטרור ראויים לכל גינוי "
 שר החוץ האמריקני אמר בטרם פגישתו עם ראש הממשלה כי הוא מגנה כל מעשה טרור שגובה את חייהם של חפים מפשע ומשבש את החיים של אומה שלמה .  נתניהו : " לא יכול להיות שלום כשיש טרור ,  לא כאן ולא בשום מקום אחר בעולם "
 
