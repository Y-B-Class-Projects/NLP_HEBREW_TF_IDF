ערב פגישת טראמפ ואבו מאזן :  נתניהו דורש להפסיק את התשלומים למחבלים
בריאיון לרשת  " פוקס ניוז "  האמריקנית אמר ראש הממשלה כי הפלסטינים משלמים מאות מיליוני דולרים לרוצחי ישראלים ואמריקנים .  לדבריו ,  על אבו מאזן לומר לפלסטינים כי החוק ישתנה . " אתם רוצים שלום ?  תוכיחו את זה ותתעמתו עם הטרור "
 ערב פגישתם של נשיא ארצות הברית דונלד טראמפ ויושב ראש הרשות הפלסטינית אבו מאזן ,  דורש ראש הממשלה בנימין נתניהו התחייבות פלסטינית להפסיק את התשלומים למשפחות המחבלים .  אבו מאזן צפוי להתקבל בבית הלבן ב-3 במאי .  
בראיון שהעניק לשון האניטי ברשת  " פוקס ניוז "  ושודר הלילה  ( שבת )  אמר נתניהו : " הם משלמים על בסיס שנתי ,  לעיתים מאות מיליוני דולרים ,  לטרוריסטים שרצחו ישראלים ,  שרצחו אמריקנים .  בעשור זה יכול לחצות את הרף של מיליארד דולר .  ואני לא מדבר על חמאס ,  אני מדבר על הרשות הפלסטינית בראשות אבו מאזן ,  שעומד לפגוש את הנשיא טראמפ ".  לדבריו , " המבחן הראשון לשלום זה לומר להם :  'אתם רוצים שלום ?  תוכיחו את זה .  תתעמתו עם הטרור .  תפסיקו לתגמל טרוריסטים' ".  
עוד בוואלה !  NEWS:שר ההגנה האמריקני בביקור בישראל : " יש לאסד עוד נשק כימי"בניסיון להתניע את המו"מ :  מאמץ ישראלי-אמריקני לבטל משכורות למחבליםריבלין במכתב לא-סיסי : " הזדעזתי ממתקפת הטרור במצרים "  
נתניהו הוסיף כי הדבר החשוב הוא לא מה אבו מאזן יאמר לנשיא טראמפ בוושינגטון ,  אלא מה הוא יגיד לפלסטינים עם שובו .  לדבריו , " אם הוא יגיד לאנשיו 'אני אשנה את החוק ,  שיאסור על תשלום לטרוריסטים ואני אשנה את החוק הזה ,  ואוודא שאפילו לא אגורה הולכת לטרוריסטים ומשפחותיהם' ,  זה יהיה שינוי .  אני אשמח .  תוכיח שאני טועה .  אבל לא במילים יפות שנאמרות בוושינגטון מול המצלמות .  שנה את הדרך שבה אתה משלם לטרוריסטים - אל תשלם להם ". 
נתניהו אמר עוד כי  " הסיכוי היחיד שזה ישתנה ,  זה אם יהיה עליהם לחץ לשנות את זה .  לקבל את זה שלא נקבל מילים כלליות על שלום בזמן שאתה מחנך את אנשיך לאלימות ,  תשנה את הדרך שבה אתה מדבר לאנשיך ".  לדברי ראש הממשלה , " הראשון שיקבל את זה הוא אני ,  כי אני הייתי בשדות הקרב .  אני יודע מה המחיר של מלחמה ,  אי אפשר לטעון שאני לא רוצה שלום ,  זו בדיחה .  אנחנו מחנכים את ילדינו לשלום ,  לנו אין דיבור כפול .  מה שאנחנו אומרים בפנים זה מה אנחנו אומרים בחוץ ,  וכולם דורשים מאיתנו דין וחשבון .  והגיע הזמן שאותו סוג של דרישה יופנה כלפי הפלסטינים .  לומר להם  " אני רוצה לראות מה אתה מלמד את ילדייך ,  אני רוצה שתפסיק לשלם לטרוריסטים ובני משפחותיהם .  אם דרישה שכזו לדין וחשבון תוצג ,  זה יכול להפוך לנקודת מפנה ".  
כפי שפורסם בוואלה בשבועות האחרונים ,  בכירים במפלגה הרפובליקנית לחצו על ראש הממשלה לצאת בהצהרה ברורה בנושא ,  על מנת לסייע בגיוס תמיכה בחוק  " טיילור פורס ",  הקרוי על שמו של האזרח האמריקאי שנהרג בפיגוע ביפו בשנה שעברה .  החקיקה ,  שאותה מקדמים קבוצת סנאטורים רפובליקנים בראשות הסנאטור הפרו-ישראלי לינדזי גראהם ,  מתנה את הסיוע הכלכלי שארצות הברית מעבירה מדי שנה לרשות הפלסטינית בכך שהיא תנקוט צעדים לסיום האלימות ,  תגנה את הטרור באופן פומבי ותפסיק לשלם משכורות למחבלים ומשפחותיהם .  
עם זאת ,  עד כה החוק עורר חשש במפלגה הדמוקרטית ,  כמו גם בלובי היהודי-אמריקני איפא"ק .  ההתייחסות הברורה של נתניהו לנושא בראיון ל"פוקס "  עשויה לשכנע את המתלבטים שממשלת ישראל נותנת אור ירוק למהלך .
 נושא המימון הרשמי שהרשות מעבירה למחבלים ובני משפחותיהם יהיה אחד הנושאים המרכזיים בפגישות הראשונה של אבו מאזן עם הנשיא טראמפ בתחילת מאי .  כבר בפגישה שקיים השליח של טראמפ ,  ג'ייסון גרינבלט ,  עם יו"ר הרשות ברמאללה בחודש שעבר ,  הוא הזהיר אותו כי  " המדיניות הזו חייבת להיפסק ".  
נתניהו התייחס במהלך הריאיון גם לנושא הסכם הגרעין עם איראן ,  ועשה זאת דרך אמירותיו החוזרות והנשנות של טראמפ לגבי רפורמת הבריאות של אובמה .  במהלך חודשי הקמפיין ,  אמר טראמפ כי את הרפורמה צריך  " לבטל ולהחליף ",  והלילה בריאיון ,  אמר נתניהו על הסכם הגרעין : " העמדה שלי לגבי ההסכם עם איראן ,  אם אצטרך לתמצת את זה בשתי מילים - לבטל ולהחליף ".  המראיין האניטי השיב לו : " אלו מילים שבאמריקה מכירים היטב ",  ועל כך אמר נתניהו כי זוהי עמדתו ,  אך כי  " וושינגטון צריכה להחליט על העמדות שלה .  מה שבטוח זה שאסור לתת לאיראן להנות מכל העולמות ,  שזה הדבר הכי גרוע לישראל ,  למדינות ערב ,  לארצות הברית ולעולם ". 
הוא התייחס למדינות ערב המתונות באזור מבלי לנקוב בשמן ,  ואמר : " מצאנו באזור שותפים שמותקפים על ידי אותם קיצונים איסלאמים ,  והם מבינים שישראל היא לא האויבת שלהם אלא בעלת ברית חיונית מול אותם איומים ".  כשהוא נשאל אם כיום ישנה שותפות עם הסעודים שלא הייתה אפשרית קודם ,  אמר נתניהו כי  " אין שאלה שהסכם הגרעין עם איראן ,  שסולל את הדרך להשגה של אורניום בסופו של דבר ,  דבר שלא נקבל ולא חתמנו עליו כי רבים באזור מאויימים מאיראן ויהיו מאויימים הרבה יותר על ידי איראן גרעינית .  זה הביא הרבה מהמדינות באזור לחשיבה אחרת כלפי ישראל .  זה פתח אפשרויות חדשות ,  בסופו של דבר לשלום ,  אבל בוודאי לביטחון משותף .  ולדעתי יש הכרה בכך כיום בוושינגטון .  על ידי הנשיא טראמפ ,  שר ההגנה מאטיס ,  שר החוץ טילרסון .  אני חושב שיש הבנה שאנחנו מתמודדים בפני אתגרים משותפים ". 
עוד אמר : " אני רוצה לתת קרדיט לנשיא אובמה על הדברים שבהם שיתפנו פעולה והיו רבים שכאלה ,  כולל חתימה על מזכר הבנות ביטחוני לעשר שנים .  אבל היו לנו חוסר הסכמות ,  והסכם הגרעין היה המהותי שבהן .  אני חושב שזה סולל את הדרך לאיראן להגיע לפצצה ,  וזה סולל את הדרך של הכלכלה שלהם לקבל מילאירדי דולרים שבעזרתם הם לא יממנו רק את תכנית הגרעין ,  אלא גם את התוקפנות שלהם .  חשוב להכיר בכך ,  ולדעתי הנשיא טראמפ מכיר בכך ". 
 ( עדכון ראשון :  06:07 )  

ערב פגישת טראמפ ואבו מאזן :  נתניהו דורש להפסיק את התשלומים למחבלים
בריאיון לרשת  " פוקס ניוז "  האמריקנית אמר ראש הממשלה כי הפלסטינים משלמים מאות מיליוני דולרים לרוצחי ישראלים ואמריקנים .  לדבריו ,  על אבו מאזן לומר לפלסטינים כי החוק ישתנה . " אתם רוצים שלום ?  תוכיחו את זה ותתעמתו עם הטרור "
 
