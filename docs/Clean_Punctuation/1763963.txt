נתניהו : " רוצים לכבות את השריפה בכרמל עוד הלילה "
 ראש הממשלה הגיע לעוספיה והבהיר כי בכוונת הממשלה לאמץ תוכנית פעולה לשיקום הדירות שנהרסו בשריפה ,  כבר ביומיים הקרובים . " תוך שלושה שבועות נקבל תוכנית לשיקום הכרמל "
" הנחיתי את הגורמים האמונים לתת לי תוכנית פעולה תוך 48 שעות ,  מקסימום 72 שעות ,  לפיתרון מיידי של בעיית הדיור .  אנשים צריכים להתחיל לחיות תחת קורת גג .  זה היעד הראשון ",  כך אמר בשעות הצהריים  ( ראשון )  ראש הממשלה בנימין נתניהו ,  במהלך ביקור שערך בעוספיה . " אנחנו רוצים לכבות את השריפה עוד הלילה ",  הבהיר .
" תוך שלושה שבועות הנחיתי שנקבל תוכנית לשיקום הכרמל ",  הוסיף ראש הממשלה . " הנוכחות והסיוע שלכם חשובים ",  אמר נתניהו לראשי העדה הדרוזית בעוספיה , " מבין המנהיגים שדיברתי איתם ,  כמעט כולם ידעו והכירו את הכרמל .  הכרמל הוא משהו מיוחד ,  ויש כאן נכונות לשקם את מה שנשרף ולבנות מחדש את מה שנהרס .  אנחנו נעשה את זה ". 
נתניהו הודה למדינות ערב ולרשות הפלסטינית שסייעו בכיבוי השריפה ואמר כי  " ההתגייסות הבינלאומית כללה גם את שכננו הערבים .  קיבלנו עזרה ממלך ירדן ,  ששלח עזרה חשובה ,  קיבלנו עזרה מהנשיא מובארק ,  ששוחחתי איתו לפני שעה קלה והודיתי לו על התמיכה .  קיבלנו גם תמיכה של שלוש כבאיות מאבו מאזן ,  יו"ר הרשות הפלסטינית .  מי ייתן ומהאסון הזה יצמח טוב ושלום ". 
כבר בשעות הבוקר ,  הגיעו שרי הממשלה לישיבה שהוקדשה לשריפה ,  בטירת הכרמל .  נתניהו אמר בפתח הישיבה כי  " אנחנו רוצים לשקם את הבתים ואת התשתיות במהירות האפשרית ,  אני לא רוצה עיכובים ,  אני לא רוצה ביורוקרטיה .  אני רוצה קיצור תהליכים ופתרונות מהירים .  שכולם יחזרו לבתיהם בימים הקרובים ,  או שיקבלו פתרון עד להשלמת תהליכי השיקום והשיפוץ ".  
בהתייחסו לסיוע במאמצים להשתלט על השריפה אמר נתניהו : " אנחנו עדיין בעיצומה של שריפת יער ענקית .  הכבאים עושים עבודת קודש אבל צריך להבין שבסוג שריפה כזה ,  רק מטוסים יכולים להכריע .  שריפות יער ענקיות שונות בתכלית והדרך היחידה לטפל בשריפות כאלה הוא בשילוב של שני כוחות אוויריים - לאומיים ובינלאומיים .  בשריפת הענק בקליפורניה ארה"ב קיבלה סיוע משמונה מדינות .  בשריפת הענק ברוסיה היא לא היססה ולא התביישה לבקש סיוע .  גם אנחנו לא התביישנו ולא היססנו .  כך פעלנו והדבר הזה מביא תוצאות .  אני מעריך שאנחנו בתהליך של השתלטות על האש ",  הוסיף נתניהו . 
" הצעד השני הוא להקים מערך מוטס ",  אמר ראש הממשלה , " גם אז ,  לא תמיד הוא ימנע את הצורך בעזרה בינלאומית .  התחלנו לטפל בזה ,  הוספנו תקציבים .  יש כאן התגייסות של העם כולו ברגע מכריע ,  בערבות הדדית ". 

נתניהו : " רוצים לכבות את השריפה בכרמל עוד הלילה "
 ראש הממשלה הגיע לעוספיה והבהיר כי בכוונת הממשלה לאמץ תוכנית פעולה לשיקום הדירות שנהרסו בשריפה ,  כבר ביומיים הקרובים . " תוך שלושה שבועות נקבל תוכנית לשיקום הכרמל "
 
