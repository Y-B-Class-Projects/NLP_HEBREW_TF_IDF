לאן נעלמה בוקסת התגובות בפייסבוק של נתניהו ? 
בדף הפייסבוק של נתניהו לא נחסמה אפשרות הגולשים מלפרסם סטטוסים ,  אבל הם נעלמו מהעמוד הראשי .  בליכוד טוענים :  לא שינינו את ההגדרות ,  מדובר בתקלה ,  נחזיר את התצוגה
בימים האחרונים מציפים גולשים את דף הפייסבוק הפוליטי הרשמי של ראש הממשלה ,  בנימין נתניהו ,  בסטטוסים שבהם הם מתלוננים על המצב ועל תפקודו ,  כשאחת מהם זכתה לעשרות אלפי לייקים .  היום החלו להישמע טענות כאילו אנשי נתניהו חסמו את האפשרות לכתוב סטטוסים בעמוד .  הטענה לא נכונה .  מה ששונה הוא הצגת הסטטוסים של הגולשים בדף הבית ,  שנעלמה .  בליכוד טוענים שמדובר בתקלה מסתורית שלא הם אחראיים לה ,  והחזירו את התצוגה .
 טלי עוז אלבו פרסמה לפני כמה ימים בפייסבוק של נתניהו סטטוס שהתייחס לדבריו  " אין ארוחות חינם ".  הסטטוס זכה ליותר מ-42 אלף לייקים .  שחר כותני ,  ממקימי הרשימה האזרחית לליכוד ,  פרסם אצל נתניהו סטטוס ביקורתי על הגזירות הכלכליות ,  שזכה עד כה ל-17 אלף לייקים .  אתמול הפנה כותני את תשומת לב חבריו למתרחש בדף של נתניהו : " שמעו ,  הסכר נפרץ .  תעברו על כל הפוסטים שאנשים משאירים לנתיהו על הקיר שלו .  כל הסיפורים ,  כל התלונות ,  כל הייאוש שלא מצליח להבין למה לעזאזל ראש ממשלת ישראל מתייחס ככה לאזרחים שלו ".  
עוז אלבו טענה הבוקר בראיון בגל"צ כי האפשרות לכתוב סטטוסים בעמוד של נתניהו נחסמה .  כותני כתב גם הוא היום : " מחלקת הניו-מדיה של ראש הממשלה עצרה את היכולת שלנו לכתוב לו על העמוד ".  אולם השניים טועים :  אף שמנהל עמוד יכול לבחור לא לאפשר לגולשים להעלות סטטוסים לעמוד ,  זה לא קרה .  מה ששונה הוא הבוקסה שנותנת הצצה מקדימה לסטטוסים שגולשים פרסמו בעמוד .  השליטה על הצגת הבוקסה נמצאת גם היא בידי מנהל העמוד .  אתמול היא עדיין הוצגה בעמוד  ( מתחת לתמונות החברים )  ,  והבוקר היא נעלמה .  כך ,  מי שנכנס לעמוד לא נתקל בסטטוסים הביקורתיים ,  אלא רק באלו שנכתבו על ידי מפעילי העמוד .  עם זאת ,  הסטטוסים של הגולשים לא נעלמו לגמרי  כדי לראות אותם יש ללחוץ על תפריט  " הדגשות "  ולבחור  " פרסומים של אחרים ",  או להיכנס ישירות לכאן .
 נגה כץ ,  דוברת הליכוד ,  מסרה בתגובה : " לא נעשה מבחינתנו שום שינוי בהגדרות ,  מאתמול ,  שלשום והשבועות האחרונים .  אין לנו עניין להקשות על אנשים לראות את התגובה שלהם .  אנחנו בודקים את זה כרגע טכנית .  פנינו גם לפייסבוק בנושא  זה מאוד הזוי ששני אנשים שיש להם אדמין לא שינו כלום ובכל זאת זה השתנה .  דיברתי עם האדמין ,  הוא אמר שהוא יסמן את האפשרות וזה אמור לחזור תוך כמה דקות ".  נכון לעכשיו הבוקסה הושבה למקומה .  

לאן נעלמה בוקסת התגובות בפייסבוק של נתניהו ? 
בדף הפייסבוק של נתניהו לא נחסמה אפשרות הגולשים מלפרסם סטטוסים ,  אבל הם נעלמו מהעמוד הראשי .  בליכוד טוענים :  לא שינינו את ההגדרות ,  מדובר בתקלה ,  נחזיר את התצוגה

