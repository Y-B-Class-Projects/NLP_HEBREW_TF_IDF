נשיא רואנדה לנתניהו :  נקבל מבקשי מקלט רק בהתאם לחוק הבינלאומי
על רקע הביקורת הגוברת נגד גירוש הזרים ,  נפגש ראש הממשלה עם נשיא רואנדה קגאמה בשולי הוועידה בדאבוס .  נשיא רואנדה הדגיש את עמדת מדינתו על גירוש מבקשי המקלט אליה ,  בהמשך להסתייגויות שנשמעו לאחרונה מפי גורמים רשמיים
- נשיא רואנדה : " נקבל מבקשי מקלט רק בהתאם לחוק הבינלאומי "-  מקרון : " עמדתנו על שתי המדינות לא השתנתה "-  נתניהו נפגש גם עם קנצלרית גרמניה מרקל- מחר ייפגש נתניהו עם טראמפ 
ראש הממשלה בנימין נתניהו נפגש הערב  ( רביעי )  בשולי הפורום הכלכלי העולמי עם נשיא רואנדה ,  פול קגאמה ,  ודן עמו בהסדר הגירוש המתגבש לפליטים ומסתננים מישראל לאפריקה ,  על רקע הביקורת בישראל ובעולם על ההסדר .
 נתניהו ואגאמה דנו בשורת נושאים ,  בהם גם הרחבת שיתוף הפעולה בין ישראל לרואנדה .  בעניין גירוש הזרים ,  קגאמה הדגיש כי יקבל רק תהליך שעומד בדרישות הדין הבינלאומי ,  זאת בהמשך להסתייגויות שנשמעו בשבועות האחרונים מפי גורמים רשמיים ברואנדה בנוגע להסדר .  לדברי גורמים שנכחו בפגישה ,  נתניהו הסכים עם קגאמה על המחויבות לדרישות המשפט הבינלאומי .
 נתניהו וקגאמה נפגשו לפני חמישה חודשים בעצרת הכללית של האו"ם והסכימו על גיבוש הסכם חדש בין המדינות ,  לאחר פסיקת בג"צ שפסלה את הסדרי הגירוש הקודמים .  עם זאת ,  בימים האחרונים ,  במקביל להתגברות הביקורת הציבורית בישראל על הכוונה לגרש את מבקשי המקלט ,  רואנדה החלה להכחיש את קיומו של הסכם סודי עם ישראל והבהירה כי תקבל אליה רק את מי שיעבור מרצון .  סגן שרת החוץ של רואנדה צייץ היום כי  " רואנדה לעולם לא תקבל כל מהגר אפריקאי שיגורש בניגוד לרצונו ". 
עוד בוואלה !  NEWS:נתניהו לפני המראתו :  על מרקל ומקרון להכניס שינויים בהסכם הגרעיןאחרי החיבוקים ,  הליטופים ופסוקי התנ"ך - נתניהו ייאלץ לחזור לחיים עצמםקבלת פנים אישית וחיבוקים בשדה התעופה :  נתניהו נחת לביקור בהודו 
נתניהו התייחס בתחילת השבוע לביקורת על מדיניות הממשלה בנוגע לפליטים והמסתננים ואמר ש"ההסדרים שקבענו עם המדינה השלישית מבטיחים ליוצאים מכאן שמירה על ביטחונם האישי .  הם מקבלים שם אישורי שהייה שמאפשרים מגורים ,  עבודה ,  יכולת להשתלב במדינה .  גם הם ,  באותה מידה שירצו בכך ,  יוכלו לחזור למדינות המוצא שלהם .  הם מקבלים מאיתנו סיוע כספי משמעותי .  אל תשכחו שישראל משקיעה כאן הון תועפות בזמן שהייתם כאן ,  וגם במעבר שלהם לאותה מדינה שלישית להמשך חייהם ".  הוא הוסיף כי כל התהליכים הללו מאושרים על ידי המערכת המשפטית ומפוקחים באופן שוטף על ידי נציגים רשמיים של ישראל ושל המדינה השלישית  ( רואנדה - ט"ש )  .  
מוקדם יותר נפגש נתניהו עם נשיא צרפת עמנואל מקרון .  מדובר בפגישתם השלישית של המנהיגים מאז בחירת מקרון ,  כחודש אחרי פגישתם הקודמת בפריז .  
בפגישה השניים דיברו באריכות בנושא האיראני והשפעות טהראן במזרח התיכון .  נתניהו אמר למקרון ש"צריך לטפל בכשלי ההסכם עם איראן ",  והסביר שאי אפשר להשאיר את הסכם הגרעין כפי שהוא ,  כיוון שתוך כמה שנים ההסכם יביא להתגרענות איראן בארסנל פצצות גרעין .  נתניהו גם הבהיר את מחויבתה של ישראל למנוע התגרענות זו .
 בפתח הפגישה מקרון נשאל אם יכיר במדינה פלסטינית והשיב : " לא אקבל החלטה כתגובה להחלטה אחרת .  אני מעוניין ללוות ולסייע לתהליך השלום .  הפילוסופיה שלנו מאוד ברורה :  הכרה בשתי מדינות כשירושלים הבירה של שני הצדדים ,  וגבולות מוכרים בהתאם לכללים הבינלאומיים .  העמדה שלנו לא השתנתה .  אני שמח על השותפות עם ראש הממשלה נתניהו ".  
" חשוב לנו מאוד לשמר את השותפות למען ביטחון ישראל ולהוות שותף אסטרטגי שלכם באזור ",  אמר מקרון .  טראמפ השיב כי  " השותפות שלנו חשובה גם לביטחונה של אירופה ".  מחר ייפגש נתניהו עם נשיא ארצות הברית דונלד טראמפ .  
במהלך היום נפגש נתניהו גם עם קנצלרית גרמניה אנגלה מרקל ,  ואמר כי היא  " מבינה את הדאגות שלנו ביחס להסכם הגרעין עם איראן ".  הפגישה בין השניים היא הראשונה מאז נחשפה פרשת הצוללות ,  שגרמה למתיחות בין שתי המדינות .
 לדבריו , " אמרתי שלהערכתי האופציה היחידה הקיימת כעת היא להכניס תיקונים אמיתיים ,  ולא קוסמטיים ,  שימנעו את ההתגרענות של איראן .  ביטאתי את הערכתי למחויבות האמיתית של הקנצלרית לביטחונה של ישראל ". 
עוד אמר נתניהו כי מרקל  " חזרה על המחויבות הזאת ואמרה שהיא מבינה את הדאגות שלנו ביחס להסכם .  היא לא בהכרח מסכימה עם הדרך שבה אנחנו רוצים לטפל בזה ,  אבל היא מבינה שזה נוגע לדאגה שלנו לדברים שיכולים לאיים על עצם קיומנו .  יצאתי מרוצה שעמדותינו הובנו היטב ". 
 ( עדכון ראשון :  22:08 )  

נשיא רואנדה לנתניהו :  נקבל מבקשי מקלט רק בהתאם לחוק הבינלאומי
על רקע הביקורת הגוברת נגד גירוש הזרים ,  נפגש ראש הממשלה עם נשיא רואנדה קגאמה בשולי הוועידה בדאבוס .  נשיא רואנדה הדגיש את עמדת מדינתו על גירוש מבקשי המקלט אליה ,  בהמשך להסתייגויות שנשמעו לאחרונה מפי גורמים רשמיים

