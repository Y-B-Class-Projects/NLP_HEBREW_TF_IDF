הממשלה אישרה את  " חוק הפרגולות "
 שר הפנים גדעון סער : " הרפורמה נועדה להקל על אזרחי ישראל ולהפחית את הביורוקרטיה והריכוזיות במערכת התכנון ".  מהם הצעדים הכלולים ברפורמה ואיך כל אחד מהם ישפיע עליכם ? 
הממשלה אישרה היום  ( א' )  פה אחד את הצעת שר הפנים גדעון סער לרפורמה בתכנון ובנייה .  במסגרת הרפורמה שהציג שר הפנים לממשלה ,  יש צעדים משמעותיים שנועדו לתת מענה לאתגרים איתם מתמודדת מערכת התכנון בישראל ויש להם השפעה ישירה על אזרחי ישראל .
 תזכיר החוק גובש בחודשים האחרונים בעבודת מטה משותפת של משרד הפנים ומשרד ראש הממשלה .  תזכיר החוק יועלה בהמשך היום לאישור ועדת שרים לחקיקה וצפוי לעלות השבוע לקריאה ראשונה במליאת הכנסת .
 עיקרי הרפורמה כוללים ביטול הצורך בהיתר לביצוע שינויי בנייה במקרים שונים דוגמת פרגולה ,  סוכך מתקפל ,  גידור ביתי ועוד ,  שאין בהקמתם הפרעה ממשית לסביבה הקרובה .
 עוד קובעת הרפורמה הליך רישוי מקוצר ,  כאשר לראשונה תיקבע הגבלה בחוק שתהליך הרישוי לא יוכל להימשך יותר מ-45 ימים בכל הנוגע למבנים ועבודות מסוימים - סגירת מרפסת במבנה קיים ,  הוספת בנייה של עד 25 מ"ר ,  הוספת מרחב מוגן למבנה קיים ,  הוספת מעליות ומעלונים למבנה קיים ועוד .  ההליך המקוצר ייקבע כך שאם לא יתקבל אישור עד 45 יום ,  יקבל הפונה אישור אוטומטי .
 כמו כן ,  לראשונה ייקבעו לוחות זמנים מירביים לאישור תכניות .  אישור או דחייה של תכנית תתקבל בתוך פרק זמן קבוע על פי תכנית וועדה :  תכנית בסמכות הועדה המקומית - 12 חודשים ;  תוכנית בסמכות הוועדה המחוזית - 18 חודשים ;  תכנית מתאר כוללת ליישוב - 24 חודשים .  תכנית מתאר ארצית- 24 חודשים .
 בנוסף קובעת הרפורמה הקמת מכוני רישוי במטרה להקל על האזרחים בתהליך מתן הרישוי ,  שיאפשרו לאזרח להנפיק את כל האישורים הממשלתיים הנדרשים - מכבי אש ,  פיקוד העורף ,  משרד הבריאות ,  המשרד להגנת הסביבה - תחת קורת גג אחת .
 צעד משמעותי נוסף במסגרת הרפורמה ,  הוא הפחתת הריכוזיות במערכת התכנון והעברת הסמכויות מהוועדות המחוזיות לוועדות המקומיות .  הוועדות המחוזיות כיום משקיעות זמן יקר בעיסוק בתכניות נקודתיות ,  שאין להם השפעה ממשית על יצירת מלאי תכנוני משמעותי של יחידות דיור .  מטרת המהלך היא לשחרר את צוואר הבקבוק שנוצר בעומס רב בעבודת 6 ועדות מחוזיות ,  שמעניקות שירות תכנוני לכ-2.5 מיליון משקי בית ,  ולבזר את הסמכויות ל-123 ועדות מקומיות .
 ראש הממשלה ,  בנימין נתניהו ,  אמר בפתח ישיבת הממשלה : " אנחנו רוצים לפשט תהליכים ולקצץ בביורוקרטיה ,  לקצר לוחות זמנים .  שר הפנים מביא היום את הרפורמה המשופרת והמצומצמת ,  להחלטת הממשלה .  חשוב מאוד להעביר את זה ,  משום שזו הדרך ,  אחת מהדרכים המרכזיות ,  להפחית את מחירי הדיור במדינת ישראל ,  או לפחות ליצור מגמה הפוכה למגמת ההתייקרות ". 
השר גדעון סער : " הרפורמה נועדה להקל על אזרחי ישראל ולהפחית את הביורוקרטיה והריכוזיות במערכת התכנון .  ברפורמה יש דגש על הסרת חסמים ,  קיצור לוחות זמנים ,  צמצום הבירוקרטיה והפחתת הריכוזיות .  הורדת העומס מעבודת הוועדות המחוזיות תאפשר להן לעסוק בתכניות משמעותיות שיש להן השפעה גדולה על היכולת לייצר מלאי תכנוני של יחידות דיור .  ליצירת מלאי תכנוני משמעותי של יחידות דיור יש השפעה בכיוון של ירידת מחירי דיור ".  
האם בקרוב יהיה קל יותר לסגור מרפסת ?  

הממשלה אישרה את  " חוק הפרגולות "
 שר הפנים גדעון סער : " הרפורמה נועדה להקל על אזרחי ישראל ולהפחית את הביורוקרטיה והריכוזיות במערכת התכנון ".  מהם הצעדים הכלולים ברפורמה ואיך כל אחד מהם ישפיע עליכם ? 

