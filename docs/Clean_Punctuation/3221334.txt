מתקפה של נתניהו לקראת הכרעת היועמ"ש : " שבירת כל נורמה דמוקרטית "
 ראש הממשלה החליט להקדים את שובו ממוסקבה ,  ממנה אמור היה לחזור ביום חמישי .  זאת ,  ברקע אפשרות כי היועמ"ש יודיע על הגשת כתב אישום בכפוף לשימוע נגדו . " לא היה תקדים בישראל ,  או בדמוקרטיה כלשהיא ,  שמעמידים מישהו למשפט בגלל סיקור חיובי ",  אמר
- בפרקליטות עושים מאמצים להודיע על הגשת כתבי אישום במהירות- הערכות :  הודעת היועץ המשפטי לממשלה בתיקי נתניהו כבר בחמישי- נתניהו קיצר את ביקורו במוסקבה ;  ישוב מחר- רה"מ : " מדובר כאן בשבירת כל נורמה דמוקרטית "  
ראש הממשלה בנימין נתניהו פרסם הלילה  ( רביעי )  ברשתות החברתיות סרטון ובו הקריא מכתב ששלח פרופ' אלן דרשוביץ מאוניברסיטת הרווארד ליועץ המשפטי לממשלה אביחי מנדלבליט ,  ובו קרא לו לשקול הגשת כתב אישום נגד נתניהו בכפוף לשימוע . " היועץ המשפטי לממשלה עומד להאשים את ראש הממשלה בהאשמות הקשורות ליחסיו עם התקשורת ",  הקריא נתניהו . " כל האשמה כזאת תסכן את הדמוקרטיה ואת חופש העיתונות .  כל אישי הציבור שביקשו סיקור חיובי מהתקשורת ופעלו למענה ,  יצטרכו להיחקר ".  
" אתם רואים ,  אזרחי ישראל - לא רק אתם יודעים שמדובר כאן בשבירת כל נורמה דמוקרטית ",  אמר ראש הממשלה . " מעולם לא היה תקדים במדינת ישראל ,  או בדמוקרטיה כלשהיא ,  שמעמידים מישהו למשפט בגלל סיקור חיובי ,  שאגב במקרה שלי גם זה לא היה ". 
בתוך כך ,  נתניהו החליט לקצר את נסיעתו לרוסיה במהלכה ייפגש עם הנשיא ולדימיר פוטין .  ראש הממשלה אמור היה לחזור ביום חמישי בבוקר ,  אך החליט לשוב כבר היום ,  זאת ברקע אפשרות כי מנדלבליט יודיע כבר ביום חמישי על הגשת כתב אישום נגדו בכפוף לשימוע .  במשרד המשפטים עושים מאמצים כדי למסור את ההודעה כבר השבוע .
 עוד בוואלה !  NEWS :" תמיד היינו בכיס שלו ":  כמה מנדטים איבד נתניהו ל"משעממת "  מקריית שמונה ? נדרש להחזיר מיליון שקל :  נדחתה בקשת מימון ההגנה המשפטית של נתניהונתניהו על התפטרות שר החוץ האיראני : " הלך זריף ,  ברוך שפטרנו "  
בעת המראתו למוסקבה אמר נתניהו כי  " השיחה בוודאי תעסוק בכמה נושאים ,  אבל מבחינתו מוקד השיחות הוא מניעת התבססות איראן בסוריה ".  לדבריו , " אכנס איתו  ( עם פוטין )  לפרטים על מנת להבטיח שצבא רוסיה וצה"ל מתואמים באופן כזה שנמנע חיכוך .  עד היום זה הצליח ,  והמטרה המרכזית היא שזה יצליח גם בהמשך ".  
עוד הוסיף נתניהו טרם עלייתו למטוס כי מטרה נוספת לביקור הוא  " לממש את השיח החשוב ,  הקרוב ואפילו האינטימי עם נשיא רוסיה ,  שהוא כל כך חשוב לביטחון ישראל ".  השניים ידונו בענייני סוריה ,  בתהליך ההתבססות האיראנית באזור ובנושאים נוספים הקשורים למזרח התיכון .
 ראש הממשלה אף התייחס לסרטון במסגרת שידורי התעמולה של הליכוד שצולם על רקע צילומי בית קברות צבאי . " ראיתי את הסרטון והזדעדעתי ",  העיד . " התקשרתי וביקשתי מיד להסיר אותו,לבדוק מי עשה את זה ולהרחיק אותו מהקמפיין .  אני מבין את כאב המשפחות משום שאני חלק מהן ".  
אחרי הפלת מטוס הריגול הרוסי על ידי סוללת הגנה אווירית של משטר אסד ,  בתגובה לתקיפה ישראלית בסוריה ,  התקררו היחסים בין המדינות ומנגנון התיאום הרוסי-ישראלי הפך לאיטי מאוד .  במערכת הביטחון בישראל העריכו כי הרוסים המתינו לקרע כדי לשבור את הכלים על מנת ליצור סדר חדש שישרת את האינטרסים של רוסיה בסוריה .  
היועץ המשפטי לממשלה יידרש לתת את הכרעותיו בתיקי 1000 ,  2000 ו-4000 ,  ולהכריע אם נתניהו יועמד לדין בגינם .  בתחילת השבוע נדרש משרד מבקר המדינה להתייחס לחקירות ,  ודחה את בקשתו הנוספת של נתניהו למימון הוצאות משפטו .  במקביל נקבע כי ראש הממשלה נדרש להחזיר 300 אלף דולר שגייס מבן דודו נתן מיליקובסקי וחליפות שקיבל מאיש העסקים ספנסר פרטרידג' .  בקשתו הקודמת של נתניהו כי פרטידג' ומיליקובסקי יסייעו לו בהוצאות מימון ההגנה המשפטית בתיקים בהם הוא חשוד נדחתה לפני כחודשיים .
 בשנה שעברה ביקש נתניהו אישור לממן את הגנתו המשפטית באמצעות קבלת כספים מפרטרידג' וממיליקובסקי .  בחודש יולי קבע היועץ המשפטי לממשלה אביחי מנדלבליט כי כדי לקבל מימון כזה ,  על נתניהו לפנות לוועדת ההיתרים שבמשרד מבקר המדינה .  נתניהו פנה לוועדה ,  וב-29 בנובמבר בקשתו נדחתה .  סנגוריו של נתניהו הגישו בקשה נוספת ,  אך לאחר שעשו זאת התברר כי נתניהו כבר קיבל מבן דודו מיליקובסקי 300 אלף דולר .
  ( עדכון ראשון :  21:57 )  

מתקפה של נתניהו לקראת הכרעת היועמ"ש : " שבירת כל נורמה דמוקרטית "
 ראש הממשלה החליט להקדים את שובו ממוסקבה ,  ממנה אמור היה לחזור ביום חמישי .  זאת ,  ברקע אפשרות כי היועמ"ש יודיע על הגשת כתב אישום בכפוף לשימוע נגדו . " לא היה תקדים בישראל ,  או בדמוקרטיה כלשהיא ,  שמעמידים מישהו למשפט בגלל סיקור חיובי ",  אמר

