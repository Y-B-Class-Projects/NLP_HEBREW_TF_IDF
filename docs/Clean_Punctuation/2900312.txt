נתניהו מאשר :  רק מוסלמים יוכלו להתפלל בהר הבית
במסגרת המאמצים להביא לסיומו של גל האלימות בין ישראל לפלסטינים התחייב ראש הממשלה כי יהודים לא יתפללו בהר הבית ,  אלא רק יבקרו בו . " ישראל מכבדת את התפקיד המיוחד של ירדן בירושלים "
 מרגיע את הרוחות :  ראש הממשלה בנימין נתניהו אישר הלילה  ( ראשון )  באופן רשמי כי רק מוסלמים יוכלו להתפלל בהר הבית בעוד יהודים ובני הדתות האחרות יהיו רשאים רק לבקר בו .  בהודעה לתקשורת הזרה שפורסמה מטעם לשכתו נמסר כי  " ישראל מכירה בחשיבות של הר הבית עבור בני כל שלוש הדתות המונותיאיסטיות והיא מאשרת מחדש את המחויבות שלה להותיר על כנו את הסטטוס קוו במקום ,  הן תיאורטית והן מעשית ".  עוד נמסר כי לישראל אין כוונה לחלק את המתחם .
 בכך אישר נתניהו את הדברים שאמר אמש שר החוץ האמריקני ג'ון קרי ,  בעת פגישתו עם יו"ר הרשות הפלסטינית אבו מאזו והמלך עבדאללה בירדן ,  לפיהם נתניהו התחייב לשמור על הסטטוס קוו במסגד אל-אקצא .  עוד נמסר מלשכת נתניהו כי ישראל מכבדת את חשיבות התפקיד המיוחד של ירדן בירושלים ,  כפי שנקבע בהסכם השלום מ-1994 ,  ואת התפקיד ההיסטורי של מלך ירדן כאפוטרופוס על האתרים הקדושים לאיסלאם בירושלים .  
הפגישה בין קרי לשני המנהיגים נערכה במסגרת המאמצים הדיפלומטיים להביא לסיומו של גל האלימות בין ישראל לפלסטינים .  עוד אמר קרי בסיום הפגישה כי נתניהו הסכים לספק לווקף אמצעי מעקב שיתעדו במשך כל שעות היממה את המתרחש בהר הבית .
 במערכת הפוליטית בישראל הגיבו אמש לדיווחים מימן ומשמאל .  שרת התרבות מטעם מפלגתו של נתניהו ,  מירי רגב ,  ניסתה להפחית מחשיבות העניין וכתבה בעמוד הפייסבוק שלה כי  " זה לא חדש שיהודים לא מתפללים בהר הבית ,  זה בדיוק הסטטוס קוו ,  לצערי הרב .  במציאות נורמלית כל אדם היה יכול להתפלל במקום הקדוש לו ,  אבל המציאות שלנו היא לא נורמלית ". 
יו"ר סיעת הבית היהודי ,  חבר הכנסת ינון מגל ,  אמר : " אני מעריך את מאמציו של ראש הממשלה להרגיע כרגע את המצב ,  אך שום דבר לא ימנע בסופו של דבר מיהודים להתפלל בהר הבית ,  המקום המקודש להם ביותר בעולם .  גם לא מצלמות של הווקף ".  
מנגד ,  באופוזיציה ,  העבירו ביקורת על נתניהו ותהו על הזמן שחלף עד שהציע את הפתרון .  חברת הכנסת מרב מיכאלי  ( המחנה הציוני )  פרסמה הודעה בה נכתב : " מצמרר לחשוב שלקח לנתניהו חודש של שפיכות דמים נוראה כדי להגיע להבנות שאפשר היה להגיע אליהן מלכתחילה ולחסוך חיי אדם יקרים כל כך .  אם אפשר היה להגיע להבנות האלה ,  למה הרשה לעצמו להעביר את אזרחיות ואזרחי ישראל את החודש הנורא הזה ?  ".  לדברי מיכאלי , " נתניהו חלש ,  נגרר ,  וחסר אחריות .  מהוויתור שלו עכשיו מסתבר שאין פה שום דבר שהוא מאמין בו ומרגיש צורך להתעקש עליו .  נתניהו חלש ופוגע במדינת ישראל ובאזרחיות והאזרחים שלה ".  

נתניהו מאשר :  רק מוסלמים יוכלו להתפלל בהר הבית
במסגרת המאמצים להביא לסיומו של גל האלימות בין ישראל לפלסטינים התחייב ראש הממשלה כי יהודים לא יתפללו בהר הבית ,  אלא רק יבקרו בו . " ישראל מכבדת את התפקיד המיוחד של ירדן בירושלים "
 
