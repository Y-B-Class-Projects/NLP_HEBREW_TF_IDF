נתניהו מינה את פרופסור אבי שמחון ליו"ר המועצה הלאומית לכלכלה
שמחון יחליף את פרופסור יוג'ין קנדל וצפוי בתפקידו לייעץ לראש הממשלה .  נתניהו : " משוכנע ששמחון יסייע לי להתמודד עם האתגרים הכלכליים והחברתיים שעומדים בפנינו "
 ראש הממשלה ,  בנימין נתניהו ,  מינה הערב  ( שבת )  את פרופסור אבי שמחון ליו"ר המועצה הלאומית לכלכלה במשרדו ,  ובכך להחליף את פרופסור יוג'ין קנדל שכיהן בתפקיד מאז יולי 2009 .  שמחון ,  בן 56 מירושלים ,  כיהן בעבר כיו"ר הוועדה שייעצה לשר האוצר לשעבר יובל שטייניץ ,  וכן כחבר בוועדה לשינוי כלכלי וחברתי  המוכרת גם כוועדת טרכטנברג .  נוסף על כך ,  שימש שמחון כחבר הוועדה לבחינת ממדי העוני בישראל .  
ראש הממשלה נתניהו אמר על המינוי החדש כי  " אני משוכנע שפרופסור שמחון יסייע לממשלה בתפקידו החדש ".  עוד הוסיף נתניהו כי הוא מאמין ששמחון יסייע לו  " להתמודד עם האתגרים הכלכליים והחברתיים שעומדים בפנינו ,  ולהמשיך ולהוביל את כלכלת ישראל לצמיחה ולשגשוג לטובת כלל אזרחי ישראל ".  
פרופסור שמחון שמח על המינוי החדש ומסר כי : " אני מודה על האמון שנותן בי ראש הממשלה ומקווה שאסייע לו בהובלת התהליכים החשובים לביצור מעמדה של כלכלת ישראל ולשיפור רווחתם של אזרחי ישראל ".  לדבריו , " אני מודע לאחריות הנדרשת מראש המועצה הלאומית לכלכלה .  אני יודע שמחכה לי במועצה צוות של אנשים מעולים ומקצועיים ושאזכה לעצתו ולעזרתו של קודמי בתפקיד ". 
עוד בוואלה !  NEWS:בפריז הושג הסכם היסטורי ,  אך בישראל לא מתרגשיםחשד :  בת 12 מהנגב מתה ואחותה נפגעה קשה מהרעלת גז במקלחתרוסיה :  נוכחות חיילי טורקיה בעיראק  - " פלישה בלתי-חוקית "  
עד לאחרונה כיהן שמחון כפרופסור באוניברסיטה העברית בירושלים ,  שם שימש כמרצה בכיר בחוג לכלכלה .  מחקריו האקדמיים עסקו בנושא צמיחה וכלכלת ישראל ,  שחיתות ציבורית ,  כלכלת עבודה ומבנה ענפי של המשק בישראל .  
המועצה הלאומית לכלכלה היא גוף המייעץ לראש הממשלה ולממשלה בנושאים כלכליים ,  וכן מסייע בגיבוש המדיניות הכלכלית-חברתית של מדינת ישראל .  המועצה הוקמה בספטמבר 2006 בראשותו של פרופסור מנואל טרכטנברג .  ייעודה של המועצה ,  כפי שנקבע בהחלטת הממשלה ,  הוא  " לשמש גוף מטה לראש הממשלה בנושאי כלכלה ,  במטרה לסייע בתהליך קבלת ההחלטות בתחומים אלו ,  בהתבסס על ניתוחים מקצועיים ,  נתונים עדכניים וחשיבה שיטתית ארוכת טווח .  

נתניהו מינה את פרופסור אבי שמחון ליו"ר המועצה הלאומית לכלכלה
שמחון יחליף את פרופסור יוג'ין קנדל וצפוי בתפקידו לייעץ לראש הממשלה .  נתניהו : " משוכנע ששמחון יסייע לי להתמודד עם האתגרים הכלכליים והחברתיים שעומדים בפנינו "
 
