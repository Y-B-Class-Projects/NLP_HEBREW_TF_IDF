איפא"ק נגד עוצמה יהודית : " מפלגה גזענית ,  לא ניפגש עם אנשיה "
 השדולה הפרו-ישראלית פרסמה גינוי פומבי וחריג נגד הנעשה בזירה הפוליטית בישראל . " יש לנו מדיניות שבמסגרתה לא ניפגש עם המפלגה הגזענית ".  נתניהו ,  שתמך באיחוד מפלגת הימין הקיצוני עם הבית היהודי ,  צפוי להשתתף בוועידת הארגון בחודש הבא
- השדולה הפרו ישראלית פרסמה גינוי נגד מפלגת הימין הקיצוני  " עוצמה יהודית "-  איפא"ק : " לארגון מדיניות רבת שנים שלא לפגוש את נציגי המפלגה הגזענית "-  הודעת הארגון חריגה ,  מאחר שאינו נוהג לבקר פומבית את הנעשה בזירה הפוליטית - נתניהו ,  שעמד מאחורי איחוד עוצמה יהודית עם הבית היהודי ,  ינאם בוועידת הארגון 
השדולה הפרו ישראלית איפא"ק פרסמה הערב  ( שישי )  באופן חריג ביקורת נגד ההחלטה לשלב את נציגי  " עוצמה יהודית "  ברשימת הבית היהודי לבחירות הבאות .  השדולה נמנעת בדרך כלל מהבעת ביקורת נגד ישראל בכלל ונגד מפלגות ספציפיות בפרט .  
בשדולה החליטו לשתף בטוויטר הודעת גינוי למהלך מפי ארגון יהודי אחר ,  AJC ,  וכתבו : " אנחנו מסכימים .  לאיפא"ק יש מדיניות ארוכת שנים לא לפגוש נציגים מן המפלגה הגזענית וראויה לגינוי ".  
בהודעת AJC נכתב בין השאר כי הארגון אינו נוהג להביע עמדות ביחס לבחירות בישראל ,  אולם  " לאחר ההודעה כי מפלגת 'עוצמה יהודית' ,  מפלגה חדשה שנוסדה בידי תלמידיו של הרב כהנא ,  כעת מועמדת לבחירות לכנסת ,  נכפה עלינו להשמיע את קולנו ".  עוד צויין כי  " השקפת העולם של המפלגה מגונה .  ערכיה לא משקפים את ערכי היסוד שעליה מבוססת מדינת ישראל ".  הם הסבירו כי קיימת אפשרות שחרף קיצוניות המפלגה לדבריהם ,  היא תיכנס לכנסת .
 בחירות 2019 - סיקור מיוחד בוואלה ניוז:הטר"ש הראשון לגנץ והאתגר של הליכוד :  נתניהו מול הקומנדו המרובעגנרלים על אזרחי :  כשגולנצ'יק וצנחן יצטרכו להסתדר באותה מפלגההקרב על התדמית - ועל הכסף :  שני הקלפים שכבר הביאו למהפך בישראל  
" היסטורית ,  ההשקפה של מפלגות קיצוניות מימין ומשמאל נדחתה על ידי המפלגות במיינסטרים גם אם הדמוקרטיה התוססת בישראל אפשרה להן להתמודד ",  נכתב .
 עוד נכתב כי  " על ועדת הבחירות המרכזית בישראל להחליט ,  כפי שעשתה בעבר ,  אם בכלל לאפשר לעוצמה יהודית להתמודד בבחירות הקרובות ". 
ראש הממשלה בנימין נתניהו ,  שדחף לריצה משותפת של המפלגות תחת רשימה אחת ,  צפוי להשתתף בוועידת הארגון בחודש הבא בוושינגטון ולנאום בפני באי הכנס .  ההודעה של איפא"ק היא הודעת הגינוי המשמעותית ביותר מצד הארגונים הפרו ישראלים בארצות הברית ,  לאחר שעד כה התבטאו בסוגיה בעיקר ארגונים יהודיים מן המרכז והשמאל של המפה הפוליטית .
 דברי הגינוי של איפא"ק קיבלו חיזוק גם בזירה הפוליטית בישראל .  יו"ר מרצ תמר זנדברג אמרה כי  " כשהארגון שביבי בונה עליו את שיא הקמפיין שלו  ( כינוס שדולת איפא"ק )  מוציא לבני טיפוחיו החדשים של ביבי כרטיס אדום - סימן שיש לו בעיה אמיתית .  יש קווים אדומים והם עוברים בנציגים של ארגון הטרור כהנא חי בכנסת ". 
גם ח"כ אחמד טיבי התייחס לסערה ,  ואמר כי  " נתניהו מכשיר את שרץ הכהניזם ותומכי עליונות הגזע היהודי ,  ומתכוון להכניס אותם לקואליציה .  זה איום קיומי על המיעוט הערבי שכולם חייבים להתאחד מולו .  נתניהו בנו של ההסטריון שכח לקרוא פרק חשוב בהיסטוריה של עמו ".  
הגינוי החריג מהשדולה הפרו ישראלית מגיע לאחר שב-48 השעות האחרונות שקדמו למועד העברת הרשימות המתמודדות לכנסת ,  הופעלו מאמצים קדחתיניים להוביל לאיחוד בקרב מפלגות הימין הקיצוני .  על הפרק עמד צירופה של עוצמה יהודית בה חברים אנשי הימין הקיצוני ברוך מרזל ,  איתמר בן גביר ,  בנצי גופשטיין ומיכאל בן ארי .
 המגעים בין הבית היהודי לעוצמה יהודית הגיעו למבוי סתום .  אולם ראש הממשלה בנימין נתניהו פעל להשגת הסכמות בן הצדדים .  נתניהו סיכם עם יו"ר הבית היהודי רפי פרץ להקמת בלוק טכני לפיו יחול חוק נורווגי מורחב לכל שרי המפלגה להתפטר לטובת הכנסתם של נציגים נוספים מהרשימה לכנסת .  נתניהו התחייב לשריין את מקום 28 ברשימת הליכוד לנציג  " הבית היהודי-האיחוד הלאומי ",  כשלאחר הבחירות יועבר הנציג למפלגה המאוחדת .  
לבסוף בעוצמה לישראל הפשרה התקבלה והאיחוד אושר ,  אחר שרבני המפלגה - הרבנים דב ליאור ,  שמואל אליהו ויהודה קרוייזר - פנו להנהלת המפלגה בבקשה מראשיה  " להתפשר "  ולקבל את ההצעה , " היות שגורל ארץ ישראל על הכף ".  לאחר מכן ,  מזכירות עוצמה יהודית התכנסה לדיון חירום והחליטה לקבל את ההצעה  " להצטרף לבלוק טכני ". 
בהכנת הכתבה השתתף אמיר בוחבוט .
  ( עדכון ראשון 22.2 ,  21:15 )  

איפא"ק נגד עוצמה יהודית : " מפלגה גזענית ,  לא ניפגש עם אנשיה "
 השדולה הפרו-ישראלית פרסמה גינוי פומבי וחריג נגד הנעשה בזירה הפוליטית בישראל . " יש לנו מדיניות שבמסגרתה לא ניפגש עם המפלגה הגזענית ".  נתניהו ,  שתמך באיחוד מפלגת הימין הקיצוני עם הבית היהודי ,  צפוי להשתתף בוועידת הארגון בחודש הבא

