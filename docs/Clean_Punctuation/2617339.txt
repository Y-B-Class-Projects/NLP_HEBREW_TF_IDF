נתניהו על  " האסיר X ":   " חשיפת יתר עלולה לפגוע בביטחון "
 בהתייחסות ראשונה לפרשת מעצרו והתאבדותו של בן זיגייר ,  אמר ראש הממשלה לשרים כי  " אנחנו דמוקרטיה למופת ,  שומרים על זכויות הנחקרים והפרט לא פחות מכל מדינה אחרת "
 ראש הממשלה בנימין נתניהו התייחס היום  ( ראשון )  לראשונה לפרשת  " האסיר X "  שמסעירה את המדינה . " אני סומך לחלוטין על כוחות הביטחון של מדינת ישראל שפועלים במסירות ומחויבות אין קץ להבטיח שנוכל לחיות בארץ הזו בביטחון .  אני סומך באופן מוחלט על רשויות החוק שפועלות בפיקוח מלא ועצמאיות לחלוטין ",  אמר נתניהו בפתח ישיבת הממשלה .  
תעלומת האסיר X - סיקור מיוחד בוואלה !  חדשותשכני האסיר X :  אשתו הייתה תחת אבטחה תקופה ארוכהדיווח :  אוסטרליה הייתה עמוק בסוד ענייני האסיר Xדוח זיהוי פנים :  האסיר X אינו חשוד בחיסול מבחוח 
ראש הממשלה הוסיף כי  " בשילוב של השמירה על הביטחון ושמירה על החוק נשמר גם חופש הביטוי .  חשיפת יתר עלולה לפגוע קשות בביטחון המדינה .  לכן באף דיון אין לזלזל בביטחון המדינה .  אנחנו לא כשאר המדינות ".  
" אנחנו דמוקרטיה למופת ",  הכריז ראש הממשלה , " שומרים על זכויות הנחקרים והפרט לא פחות מכל מדינה אחרת ,  אבל מחויבים לשמור על פעילות כוחות הביטחון .  אני מבקש מכולם ,  תנו לכוחות הביטחון להמשיך לעבוד בשקט כדי שנמשיך לחזק את מדינת ישראל ".  
גם שר האוצר ,  יובל שטייניץ ,  התייחס לחשיפת הפרשה . " פרשיות כאלה צופנות איומים על ביטחון המדינה .  אנחנו מדינה מאותגרת ומאוימת .  יש את ועדת החוץ והביטחון ,  ועדת משנה של השירותים החשאיים .  שם צריך להתברר דברים מן הסוג הזה .  חבל שכמה חברי כנסת עשו דרור לעצמם ",  אמר .  
בהתייחסו לעובדה שמי שעמד בראשות ועדת החוץ והביטחון בזמן מעצרו של זיגייר ,  צחי הנגבי ,  טען כי לא התקבל עדכון בזמן אמת על פרשת האסיר איקס ,  אמר שטייניץ כי  " זו טעות .  ועדת המשנה היתה צריכה לקבל עדכון בזמן אמת ". 
בראיון לאריה גולן ברשת ב' סיפר הנגבי כי הוא למד על הפרשה מאמצעי התקשורת האוסטרלים ,  והבהיר כי עצם אי הדיווח לוועדת החוץ והביטחון ,  או לפחות לעומד בראשה , " מחייב הסדר בין הוועדה לארגוני הביטחון ".  הנגבי ציין עוד כי  " היה מקובל שהמוסד לא מסתיר מיו"ר הוועדה וחברי הוועדה המצומצמת מידע ".  לדבריו , " היה כשל "  במקרה של מי שכונה  " האסיר X ". 
אחרי מעצרו של זיגייר ,  הנגבי כיהן עוד כשמונה חודשים כיו"ר ועדת החוץ והביטחון ,  ויו"ר קדימה ,  חבר הכנסת שאול מופז החליפו בתפקיד . " אני מקווה שמופז קיבל בשעתו דיווח ,  מאוחר כנראה ,  על הפרשה ",  אמר הנגבי .  הנגבי ציין כי הוא משוכנע שהשתלשלות הפרשה לא נעשתה כפי שקורה לעתים  " במדינות טוטליטריות "  וכי כל ההתנהלות של זיגייר לוותה בייעוץ משפטי . " המשפחה הייתה מיודעת ",  אמר הנגבי , " אני משוכנע שגם בהקשר זה הדברים נעשו בדרך ראויה ".  

נתניהו על  " האסיר X ":   " חשיפת יתר עלולה לפגוע בביטחון "
 בהתייחסות ראשונה לפרשת מעצרו והתאבדותו של בן זיגייר ,  אמר ראש הממשלה לשרים כי  " אנחנו דמוקרטיה למופת ,  שומרים על זכויות הנחקרים והפרט לא פחות מכל מדינה אחרת "
 
