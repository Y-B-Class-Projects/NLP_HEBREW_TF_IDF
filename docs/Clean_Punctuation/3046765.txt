 " התשובה של נתניהו לחוקריו :  איני יכול לעשן סיגרים בגלל בעיה באף "
 ראש הממשלה סיפק לחוקריו בתיק 1,000 ,  הבוחנת קבלת טובות הנאה מאיש העסקים ארנון מילצ'ן ,  הסבר מפתיע שבגינו לא יכול היה לצרוך את כמות הסיגרים המיוחסת לו .  לפי פרסום בערוץ 10 ,  נתניהו טען כי יש לו בעיה רפואית שמונעת ממנו לעשן
ראש הממשלה בנימין נתניהו הדף אתמול  ( שלישי )  במהלך חקירתו את הטענות כי קיבל סיגרים מאיש העסקים ארנון מילצ'ן בשווי מאות אלפי שקלים בהסבר יוצא דופן .  לפי פרסום בערוץ 10 ,  נתניהו סיפק תירוץ רפואי על היקף השימוש שלו בסיגרים ,  שלדבריו סותר את המידע שיש בידי החוקרים ובכך משדרג את ההגנה שלו בתיק 1,000 .
 לדבריו של נתניהו ,  הוא לא יכול לסכום כמה סיגרים קיבל ממילצ'ן ומה השווי שלהם ,  אולם הסכום שמציגים החוקרים נראה לו מוגזם .  זאת ,  משום שלטענתו יש לו בעיה רפואית באף שמונעת ממנו לעשן במשך כמה תקופות בשנה .
 לקריאה נוספת:סנגורי נתניהו על הפרסום בוואלה !  NEWS : " לא הופתע בחקירה מדבר"פרשות נתניהו :  חוקרי יאח"ה יגבו בימים הקרובים עדויות חדשות בארה"בפרסום ראשון :  מילצ'ן העיד שוב בארה"ב  נתניהו הופתע בחקירה 
אתמול נחקר נתניהו בפעם הרביעית ובמהלכה עומת עם עדות חדשה שמסר מילצ'ן במסגרת הליך חקירה שנערך לו בארצות הברית .  העדות החדשה בפרשה נגבתה במהלך סוף השבוע במסגרת הליך של גביית עדות שבוצע על ידי חוקרי יאח"ה בביתו של מילצ'ן בלוס אנג'לס ,  בתיאום רשויות החוק האמריקניות .
 תחילה נמסר כי נתניהו הופתע מהעדות החדשה ,  שלפי מקורבים לחקירה הוגדרה  " דרמטית ".  ואולם ,  סנגוריו של ראש הממשלה ,  עורכי הדין יעקב וינרוט ועמית חדד ,  דחו טענה זו .  לדבריהם ,  מדובר ב"דיווח מוטעה ".   " מובהר בזה כי ראש הממשלה לא הופתע מדבר כלשהו ",  הבהירו עו"ד וינרוט וחדד . " יתרה מזו ,  משטרת ישראל לא התיימרה להציג בפני ראש הממשלה הפתעה כלשהי ".  לדבריהם , " החקירה הייתה חקירה עניינית .  ראש הממשלה ענה לכל השאלות שנשאל ויצא מהחקירה רגוע לחלוטין ".  הם הוסיפו : " אנו חוזרים ואומרים כי לא יהיה כלום ,  כי לא היה כלום ".  
תיק 1000 עוסק במתנות שקיבלו נתניהו ורעייתו שרה מאנשי עסקים ,  בשווי של מאות אלפי שקלים .  בני הזוג קיבלו לכאורה בקבוקי שמפניה ורודה יוקרתית וסיגרים משובחים .  בידי המשטרה תכתובות המעידות כי המתנות התבקשו במפורש על ידי משפחת נתניהו ממילצ'ן וממקורביו ,  ולא נשלחו במסגרת  " שלח לחמך "  של מילצ'ן .
 מה שקידם את החקירה הוא עדותה של עוזרתו של מילצ'ן .  בתחילה היא סירבה לדבר ,  אולם לאחר מאמצים רבים היא הסכימה למסור עדות .  עדות זו מוגדרת על ידי החוקרים  " יהלום ".  העוזרת ,  הדס ,  מסרה מידע שלא יסולא בפז :  שמות ,  מקומות ,  זמנים ,  מחירים ועוד .  מילצ'ן אישר את המידע שסיפקה העוזרת לחוקרים ,  ואף נמצאו קבלות והתכתבויות התומכות בגרסתה . 

" התשובה של נתניהו לחוקריו :  איני יכול לעשן סיגרים בגלל בעיה באף "
 ראש הממשלה סיפק לחוקריו בתיק 1,000 ,  הבוחנת קבלת טובות הנאה מאיש העסקים ארנון מילצ'ן ,  הסבר מפתיע שבגינו לא יכול היה לצרוך את כמות הסיגרים המיוחסת לו .  לפי פרסום בערוץ 10 ,  נתניהו טען כי יש לו בעיה רפואית שמונעת ממנו לעשן

