נתניהו על העברת הכספים מקטאר : " ברגע זה - זהו הצעד הנכון "
 לפני המראתו לפריז ,  התייחס ראש הממשלה להעברת עשרות מיליוני הדולרים לרצועת עזה .  לדבריו ,  מדובר ''בתהליך שימנע משבר הומניטרי'' .  נתניהו אמר כי ההחלטה נעשתה  " על דעת גורמי הביטחון ".  ליברמן תקף את בנט : " האחריות על ה'פרוטקשן' היא עליו ועל מפלגתו "
 ראש הממשלה בנימין נתניהו אמר הלילה  ( ראשון )  טרם המראתו לפריז כי  " אני עושה מה שאני יכול בתיאום עם גורמי הביטחון להחזיר את השקט ליישובי הדרום .  זה תהליך וגם למנוע משבר הומניטרי ".  נתניהו אמר את הדברים לאחר שנשאל על העברת הכספים בשווי מיליוני דולרים על ידי קטאר לרצועת עזה .  לדברי נתניהו ,  ''ברגע זה - זה הצעד הנכון ".  ראש הממשלה טס לפריז כדי להשתתף באירועים הרשמיים של ממשלת צרפת לציון מאה שנים לסיום מלחמת העולם הראשונה .  
עוד התייחס ראש הממשלה לביקורת שר הביטחון אביגדור ליברמן על העברת הכסף הקטארי ,  נתניהו אמר כי  " הדברים האלה נעשו כדי למנוע משבר הומניטרי .  על דעת כל גורמי הביטחון וגם גורמי הקבינט ,  בדיונים רציניים שערכנו ".  לדברי נתניהו , " מדובר בשאלה של אלטרנטיבות .  יש לנו עוד נושאים לטפל בהם בחזיתות אחרות .  אנחנו פועלים בצורה מושכלת ואחראית ".  עוד הוסיף ראש הממשלה כי  " לכל צעד יש מחיר .  כשאתה נוקט צעדים של מנהיגות יש מחיר .  אם אתה לא יכול לשאת במחיר - אתה לא יכול להנהיג ואני יודע לשאת את המחיר ".  
עוד בוואלה !  NEWS :  נתניהו על תיק הצוללות : " לא ידעתי ,  אין אפילו טענה לגביי " " רוצים לחיות חיים נורמליים ":  תושבי עוטף עזה יפגינו בכרם שלוםחזבאללה מתעקש להגדיל את כוחו בממשלה ומוביל את לבנון למשבר חדש 
העברת הכסף ממשיכה לעורר עימותים בקואליציה בין שר הביטחון לבין שר החינוך נפתלי בנט ,  שכינה את העברת הכסף לרצועת עזה  " פרוטקשן ".  ליברמן הגיב לכך בטוויטר : " או שבנט סובל מאובדן זיכרון ,  או שהוא פשוט משקר .  בניגוד אליי ,  שהתנגדתי נחרצות להסדרה מול חמאס ובמיוחד להעברת הכסף ,  בנט תמך מלכתחילה גם בכסף ,  גם בדלק הקטארי ואף הציע להכניס 5,000 פועלים מעזה לישראל .  בנט התנגד לכל פעולה צבאית נגד חמאס והאחריות על הפרוטקשן היא עליו ועל מפלגתו ".  ליברמן הוסיף כי הוא היה היחיד מחברי הקבינט ,  לטענתו ,  שהתנגד להעברת הכסף בישיבת הקבינט לפני שבועיים .
 סוגיית העברת הכספים מקטאר נידונה לאחר שהרשויות בעזה החלו שלשום לחלק את כספי הסיוע של הנסיכות העשירה ,  המשמשים לתשלום משכורות לפקידי חמאס וגם לאספקת החשמל לרצועה ,  על מנת להקל על המשבר ההומניטרי וברקע המאמצים להגיע להסדרה בין ישראל וחמאס .  עד כה ,  באופן רשמי ,  ישראל טוענת כי הכסף הקטארי לא מיועד לידי חמאס ,  אלא רק לעובדי ציבור .  עם זאת ,  באופוזיציה גינו את המהלך שמגיע ברקע המגעים הנרחבים יותר בחסות מצרים והאו''ם להסדר רגיעה ממושך .  
ראוי לציון ,  כי בעבר הממשלה הגבילה סיוע כספי מהנסיכות העשירה במפרץ ,  המקורבת לחמאס ,  לטובת מיזמי בניה או להזרמת דלק ,  מחשש שהכסף ישמש לפעילות טרור .  ואולם ,  מאז שהרשות הפלסטינית הפסיקה להעביר את הכספים כדי להפעיל לחץ על חמאס ,  גורמים בישראל טוענים כי אין זה משנה מאין מגיע הכסף שנועד לצמצם את התסכול של תושבי הרצועה העניים .
  ( עדכון ראשון :  7:49 )  

נתניהו על העברת הכספים מקטאר : " ברגע זה - זהו הצעד הנכון "
 לפני המראתו לפריז ,  התייחס ראש הממשלה להעברת עשרות מיליוני הדולרים לרצועת עזה .  לדבריו ,  מדובר ''בתהליך שימנע משבר הומניטרי'' .  נתניהו אמר כי ההחלטה נעשתה  " על דעת גורמי הביטחון ".  ליברמן תקף את בנט : " האחריות על ה'פרוטקשן' היא עליו ועל מפלגתו "
 
