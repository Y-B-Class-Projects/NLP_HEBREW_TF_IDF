מבוכה לקואליציה :  נדחתה ההצעה להורדת גיל העבודה לילדים
בתום דיון סוער נדחתה בקריאה טרומית הצעת החוק של יו"ר הוועדה לזכויות הילד ,  ח"כ יפעת שאשא-ביטון - למרות שזכתה לתמיכת הממשלה .  זאת לאחר שוויון 43 בין התומכים והמתנגדים .  ח"כ יחימוביץ' : " אחד הרגעים המבישים בתולדות הכנסת "
 בתום דיון סוער נדחתה הערב  ( רביעי )  הצעת החוק להורדת הגיל שבו יותר לילדים לעבוד - חרף תמיכת הממשלה .  גיל ההעסקה המינימלי עומד כיום על 14 שנים ,  והוצע להורידו לגיל 13 .  ההצעה ,  שעלתה היום בקריאה טרומית ,  נדחתה לאחר שוויון בין הצדדים - 43 ח"כים תמכו ו-43 התנגדו .
 ההצעה הוגשה על ידי יו"ר הוועדה לזכויות הילד ,  חברת הכנסת יפעת שאשא-ביטון  ( כולנו )  .  ראש הממשלה ,  בנימין נתניהו ,  הציע לשאשא-ביטון לפני ההצבעה לדחות אותה לשבוע הבא ,  אולם היא ביקשה לקיים אותה הערב .
 עוד בוואלה !  NEWS:מלחמות השליטה החדשות :  כך הולידה פרשה 512 את דור הפשע הבאמפקד כלא מעשיהו לשעבר : " על אולמרט לשכוח שהיה ראש ממשלה"המשנה ליועמ"ש ביקר עצורי דומא : " מצבם תקין ;  פער בין טענותיהם למה שמוצג "  
בדיון שקדם להצבעה העלו ח"כים מהאופוזיציה טענות קשות על העסקת ילדים בגיל צעיר .  ח"כ שלי יחימוביץ' אמרה : " אם החוק הזה יגיע לכדי חקיקה ,  זה יהיה אחד הרגעים המבישים בתולדות הכנסת .  לא יאמן שב-2015 מדינה מערבית רוצה לחוקק חוק כזה .  חלק מהקדמה ,  הנאורות וההשכלה היה חילוץ הילדים מעולם העבודה ואתם מקצרים בחזרה את גיל הילדות .  זה בסיס מוסרי של מדינה מערבית ".  
יחימוביץ' הוסיפה כי  " זו פשוט חרפה ,  בהתחלה חשבתי שמישהו צוחק כאן .  מי ילך לעבוד בגיל 13 ?  הילדים העניינים ילכו לעבוד בגיל 13 כדי לעזור במשק הבית .  במקום להעלות את גיל העבודה אתם מורידים אותו ?  זו המפלגה החברתית שלכם ?  תנו לילדים להיות ילדים ,  אל תשלחו אותם לעבוד ולפרנס משפחות .  בואו נחסוך לעצמו את ההשפלה ". 
ח"כ אורלי לוי-אבקסיס אמרה במהלך הדיון : " בהצעה נכתב כי 'הבטלה מביאה לידי שעמום והשעמום מביא לידי חטא' .  זה נשמע כמו נאום של מטיף בכנסיה מורמונית ביוטה ".  
ח"כ שאשא-ביטון הסבירה כי הורדת גיל העבודה תהיה תקפה רק בתקופת החופש הגדול ורק  " במקומות מאורגנים ומוסדרים שיאושרו בתהליך החקיקה ".  לדבריה , " אם נאפשר את הורדת הגיל נוכל גם לאפשר פתרון להורים שרוצים ליצור מסגרות וגם צ'ופר לילדים שיקבלו דמי כיס .  ככל שהילדים יהיו עסוקים יותר ביום ,  הם פחות ישוטטו בלילה ולא יחליפו את היום בלילה ויהיו פחות משועממים ".  
היא הוסיפה : " שכחתם גם שבעבודה יש ערך חינוכי .  במרבית המדינות המפותחות גיל התעסוקה הוא 12 ו-13 .  בשביל לעשות שינוי צריך לפעול והיום יש לנו הזדמנות לפעול .  אני לא אקדם את החוק הזה אם הוא לא יכלול מנגנונים ברורים של פיקוח ".  
נתניהו התערב בדיון ואמר : " קיבלתי חוות דעת שיצחק קדמן ,  יו"ר המועצה לשלום הילד ,  תומך בחוק .  מנגד ,  אני שומע את הטענות של חברי הכנסת ,  אני חושב שהדבר הנכון הוא להעביר את זה ולהמשיך לדון בטענות במסגרת הוועדה ".  

מבוכה לקואליציה :  נדחתה ההצעה להורדת גיל העבודה לילדים
בתום דיון סוער נדחתה בקריאה טרומית הצעת החוק של יו"ר הוועדה לזכויות הילד ,  ח"כ יפעת שאשא-ביטון - למרות שזכתה לתמיכת הממשלה .  זאת לאחר שוויון 43 בין התומכים והמתנגדים .  ח"כ יחימוביץ' : " אחד הרגעים המבישים בתולדות הכנסת "
 
