טראמפ על הבחירות בישראל : " המרוץ צמוד ,  נתניהו וגנץ אנשים טובים "
 נשיא ארצות הברית התייחס לבחירות בישראל במהלך כנס של תורמים יהודים תומכי המפלגה הרפובליקנית בלאס וגאס . " זה הולך להיות צמוד ",  המועמדים לראשות הממשלה  " הם שני אנשים טובים ",  אמר .  הסנאטור לינדזי גרהאם נאם בכנס :  עלינו לערוך הסכם הגנה הדדי עם ישראל
נשיא ארצות הברית ,  דונלד טראמפ ,  אמר אתמול  ( שבת )  כי הבחירות בישראל  " צמודות "  וכי שני המתמודדים המרכזיים ,  ראש הממשלה בנימין נתניהו ויו"ר כחול לבן בני גנץ , " הם שני אנשים טובים ".  טראמפ אמר את הדברים בכנס של קואליציית היהודים במפלגה הרפובליקנית בלאס וגאס והוסיף , " שלא כמו נשיאים אחרים ,  אני עומד בהבטחותיי ",  תוך שהוא מכוון להעברת השגרירות האמריקנית בישראל לירושלים וטען כי היא דוגמה  " למהלך היסטורי שהמתינו לו לאורך שנים ". 
במהלך הכנס ,  שרוב הנוכחים בו היו תורמים למפלגה הרפובליקנית ממוצא יהודי ,  ולאחר שהעלה הנשיא את סוגיית העברת השגרירות ,  חלק מהקהל שתומך בהמשך כהונתו לקדנציה נוספת קרא לעבר הנשיא : " עוד ארבע שנים ".  בעניין השגרירות ,  טראמפ הזכיר גם את שמו המיליארדר היהודי-אמריקני שלדון אדלסון ,  שנכח בכנס ונחשב לאחד מהתורמים הגדולים למרוץ טרמאפ לנשיאות ב-2016 .  העברת השגרירות הייתה  " הדבר הכי טוב שקרה להם בחיים ",  אמר טרמאפ על אדלסון ואשתו מרים שנכחה באולם .  בעל עיתון  " ישראל היום "  מתמודד בימים אלה עם מחלת הסרטן .  
לקריאה נוספת בנושא:צבע אדום בבית הלבן :  המציאות שיבשה את ביקור החלומות של נתניהוארה"ב :  לעולם לא נאפשר לסעודיה נשק גרעיני שיאיים עלינו ועל ישראלהשגריר הסורי לאו"ם על הגולן : " פרויקט קרימינלי של ארה"ב "  
הסנאטור לינדזי גרהאם ,  שנכח באירוע ,  אמר כי הוא מעוניין שארצות הברית תערוך הסכם הגנה הדדי עם ישראל שמטרתו לומר לעולם : " התקפה על ישראל תחשב להתקפה על ארצות הברית ".  גרהאם הוסיף כי זה הזמן להצהיר בפני העולם כמה חשובים היחסים בין ירושלים לוושינגטון .  
עוד אמר הסנאטור כי אמריקה צריכה להגיד לאויבותיה של ישראל שאם הן מחפשות  " להשמיד את המדינה היהודית היחידה ,  תצטרכו לעבור אותנו כדי להגיע אליה ".  גרהאם גם הציע שהסנאט האמריקני ,  הנשלט על ידי הרפובליקנים ,  יצביע בעוד כחודש על הכרה רשמית בריבונות ישראל על רמת הגולן ,  ויכריח את הדמוקרטים להתקדם עם המהלך .  
בסוף החודש שעבר ראש הממשלה בנימין נתניהו נפגש עם הנשיא טראמפ בוושינגטון .  נתניהו התקבל בשערי הבית הלבן על ידי טראמפ וסגנו מייק פנס .  בהצהרה משותפת לשניים ,  פתח טראמפ בהתחייסות להסלמה הביטחונית ,  הצהיר על כוונתו להכיר בריבונות הישראלית ברמת הגולן ואף חתם על צו בנושא .
 בפתח ההצהרות המשותפות טראמפ הכריז כי ארצות הברית עומדת לצד ישראל ומצדדת בזכותה להגן על עצמה . " לכבוד הוא לי לקבל את נתניהו בבית הלבן ",  אמר טראמפ . " הוא איש אדיר שעושה עבודה טובה .  אני שולח תנחומים לחברים בישראל בעקבות ההתקפה הנוראית של חמאס הבוקר .  תפילותינו עם חברינו בישראל ".  

טראמפ על הבחירות בישראל : " המרוץ צמוד ,  נתניהו וגנץ אנשים טובים "
 נשיא ארצות הברית התייחס לבחירות בישראל במהלך כנס של תורמים יהודים תומכי המפלגה הרפובליקנית בלאס וגאס . " זה הולך להיות צמוד ",  המועמדים לראשות הממשלה  " הם שני אנשים טובים ",  אמר .  הסנאטור לינדזי גרהאם נאם בכנס :  עלינו לערוך הסכם הגנה הדדי עם ישראל

