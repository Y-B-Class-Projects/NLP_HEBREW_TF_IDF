טיבי בפרלמנט האירופי : " ח"כ מירי רגב - פירומנית "
 חבר הכנסת הערבי נאם בבריסל בפני חברים בפרלמנט האירופי ,  והאשים חברי כנסת ושרים ,  בהם אורי אריאל ,  בהסלמה הביטחונית בירושלים . " חבורה של פוליטיקאים המסוגלים להבעיר את השטח בלי לחשוב "
 חבר הכנסת אחמד טיבי  ( רע"מ-תע"ל )  הופיע היום  ( חמישי )  בבריסל בפני חברי הפרלמנט האירופי והתייחס למצב המתוח בהר הבית .  הוא האשים כי את ישראל בכלל ,  ואת אנשי הימין הקיצוני בפרט ,  באחריות להסלמה . " המצב בירושלים נפיץ ,  ועלול להתפוצץ בכל רגע ,  בעיקר בגלל סגירת מסגד אל-אקצא בפני מוסלמים והכנסת קיצונים יהודים ,  שכל מטרתם היא להתפלל כהכנה למצב עתידי של בניית ,  מה שקרוי ,  'בית המקדש' ,  במקום מסגד אל-אקצא ". 
עוד על המצב בירושליםבשל המצב הביטחוני :  בוטלו סיורים בכותל המערביפעילי ימין צעדו להר הבית מהמקום שבו נורה גליקזוהה הפצוע האלמוני מהפיגוע בבירה : " חשבנו שהוא בישיבה "
 לדברי טיבי ,  ראש הממשלה בנימין נתניהו עצמו קיבל את ההחלטה לסגור את הכניסה למסגד . " המדורה מאפשרת להזויים יהודים להיכנס ולהתסיס ",  אמר .  עוד הוסיף טיבי ,  סגן יו"ר הכנסת ,  כי  " בישראל שולטת ממשלה קיצונית וכנסת עוד יותר קיצונית .  חלק מחברי הממשלה והכנסת כמו מירי רגב ואורי אריאל הם פירומנים שיש צורך לרסן אותם .  תעשו זאת ותעזרו לכולנו .  בישראל יש חבורה של פוליטיקאים פירומנים המסוגלים להבעיר את השטח בירושלים מבלי לחשוב על התוצאות ".  
טיבי התייחס גם לבנייה בשכונות היהודיות שמעבר לקו הירוק בירושלים וכן בהתנחלויות שבגדה ,  וקרא לקהילה האירופית לסייע במאבק בכך . " נתניהו ממשיך בהתנחלויות ,  גם בירושלים ,  ועל כן אתם נדרשים להפעיל סנקציות ולחץ כדי לעצור זאת .  המשך הבנייה וההפקעה מבטל למעשה את האפשרות של הקמת חזון שתי המדינות ,  פלסטין וישראל ". 
מלשכת טיבי נמסר כי  " זו הפעם הראשונה שהפרלמנט האירופי מזמין ח"כ ערבי שלא דרך הכנסת להציג את עמדת הציבור הערבי ".  מנגד ,  מטעמה של ח"כ רגב נמסר : " טיבי ידוע כאחד שבמשך שנים מייצג את האויבים שלנו ופועל נגד האינטרסים הלאומיים של המדינה .  אין ספק שעל המדינה להרחיק סוסים טרויאנים בדמותו של טיבי .  מהות נסיעותיו לחו"ל ופעילותו היא הפירומניה ". 
לפניות לכתב עמרי נחמיאס - omri_n@walla.net.il 

טיבי בפרלמנט האירופי : " ח"כ מירי רגב - פירומנית "
 חבר הכנסת הערבי נאם בבריסל בפני חברים בפרלמנט האירופי ,  והאשים חברי כנסת ושרים ,  בהם אורי אריאל ,  בהסלמה הביטחונית בירושלים . " חבורה של פוליטיקאים המסוגלים להבעיר את השטח בלי לחשוב "
 
