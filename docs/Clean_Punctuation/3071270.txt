ראש אגף החקירות במשטרה צפוי להתמנות לראש הרשות להגנת עדים
למרות התארכות חקירות נתניהו ועל אף שהתחייב בפני המפכ"ל כי יפרוש רק לאחר השלמתן ,  ניצב מני יצחקי בדרך לתפקיד הבא .  לוואלה !  NEWS נודע כי שינויים בהרכב ועדת האיתור אושרו לאחרונה כדי שיוכל הקצין הבכיר להגיש מועמדותו  וסוללים את דרכו לתפקיד
 ( בווידאו :  פרקליט המדינה שי ניצן  - " הלוואי שהיה אפשר לסיים את חקירות נתניהו מהר יותר ",  השבוע )  
למרות התארכות חקירות ראש הממשלה ,  ראש אגף החקירות והמודיעין ניצב מני יצחקי בדרך לתפקיד הבא  ראש הרשות להגנת עדים .  לוואלה !  NEWS נודע כי נציבות שירות המדינה הסכימה לשנות את הרכב ועדת האיתור לתפקיד ראש הרשות ,  שבה חבר יצחקי ,  כדי שיוכל להגיש מועמדות לתפקיד .
 אישור מינויו של יצחקי לראש הרשות להגנת עדים דרוש את אישור הממשלה - ובראשם הנחקר בנימין נתניהו .  יצחקי ,  שנחשב לדמות מרכזית בניהול חקירות ראש הממשלה ומתווה את מדיניות החקירה ,  התחייב בפני המפכ"ל ,  רב-ניצב רוני אלשיך ,  כי יפרוש מתפקידו רק לאחר שישלים את חקירות ראש הממשלה .  ואולם ,  בימים האחרונים התברר כי חקירות נתניהו לא צפויות להסתיים בשבועות הקרובים עקב פעולות חקירה ממושכות שמתכננים חוקרים לבצע ,  וכן חיקורי דין .
 עוד בוואלה !  NEWS:הממונה על חקירות נתניהו רומזת ליעלון : " לא נבסס ראיות על כתבה בעיתון"פרקליט המדינה : " הלוואי שהיה אפשר לסיים את חקירות נתניהו מהר יותר"פרסום ראשון :  המיליארדר שלדון אדלסון מסר עדות בלהב 433 
למרות זאת בינואר האחרון הודיע יצחקי באופן רשמי ,  יחד עם המפכ"ל ,  כי השניים סיכמו שבסוף הקיץ יסיים ראש אגף החקירות את תפקידו .  אלשיך אף הודיע על מינויו של ניצב גדי סיסו לתפקיד ראש אגף החקירות והמודיעין בקיץ הקרוב .  לפני כשבוע פורסם ב"כאן "  כי המפכ"ל ביקש מניצב יצחקי להאריך את כהונתו ,  בשל היארכות חקירות נתניהו ,  אך נציבות שירות המדינה הודיעה בימים האחרונים כי קיבלה את בקשת המשרד לביטחון פנים לשנות את הרכב ועדת האיתור ולמעשה  סללה את דרכו של יצחקי לתפקיד .
 ועדת האיתור למינוי ראש הרשות להגנת עדים צפויה להתכנס בימים הקרובים כדי למנות שופט מחוזי בדימוס לוועדה במקום יצחקי ,  כך שיוכל להגיש את מועמדותו .  ניצב יצחקי נחשב למועמד המוביל בעיני גורמים בפרקליטות ,  במשטרה ובמשרד המשפטים לתפקיד ,  בשל ניסיונו הרב בתחום במסגרת תפקידיו השונים במשטרה .  בימים אלה פועלת הרשות להגנת עדים ללא ראש קבוע ,  זאת לאחר שעל אף שראש הרשות הקודם אבי בן חמו פרש מתפקידו לפני כמה חודשים ,  לא מונה לו מחליף קבוע .  אי המינוי יצר משבר פיקודי קשה ברשות ,  מה שהאיץ את ההחלטה למנות בדחיפות מחליף .  

ראש אגף החקירות במשטרה צפוי להתמנות לראש הרשות להגנת עדים
למרות התארכות חקירות נתניהו ועל אף שהתחייב בפני המפכ"ל כי יפרוש רק לאחר השלמתן ,  ניצב מני יצחקי בדרך לתפקיד הבא .  לוואלה !  NEWS נודע כי שינויים בהרכב ועדת האיתור אושרו לאחרונה כדי שיוכל הקצין הבכיר להגיש מועמדותו  וסוללים את דרכו לתפקיד

