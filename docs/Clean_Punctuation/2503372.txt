 " חוקר של קדימה עקב אחרי בנימין ושרה נתניהו "
 תחקיר של ערוץ 2 מעלה חשד כי קדימה שכרה חוקר פרטי כדי שיאסוף מידע על ראש הממשלה ורעייתו לקראת מערכת הבחירות ב-2009 ויתעד את חייהם .  קדימה : " רק תשאולים ,  לבני לא ידעה "
 תחקיר שערך ערוץ 2 ושפורסם אמש  ( שלישי )  ,  מעלה חשד כי מפלגת קדימה עקבה אחרי בכירים בליכוד במהלך מערכת הבחירות לפני שנתיים ,  ובין היתר ,  שכרה חוקר פרטי לאסוף מידע על ראש הממשלה נתניהו ועל רעייתו .  מקורב לחוקר הפרטי אישר לערוץ 2 כי נתניהו ורעייתו שרה צולמו בחשאי .  בקדימה הכחישו את הטענות שעלו מהתחקיר .  
התחקיר מתבסס על טענות שהעלה גזבר קדימה ,  איציק חדד ,  שאמר לערוץ 1 לפני חודש כי המפלגה הפעילה את החוקר הפרטי נגד נתניהו .  בקדימה השיבו בשעתו כי יו"ר המפלגה ,  ציפי לבני ,  לא קיבלה לידיה חומרים הקשורים לראש הממשלה .  
לפי התחקיר ,  החוקר ,  רפי חאמי ,  ממשרד חר"ש חקירות ,  החל לפעול לאיסוף מידע על הליכוד לפני מבצע עופרת יצוקה .  תמורת פעילותו קיבל כמעט 13 אלף שקלים .  חאמי אמר לערוץ 2 כי  " אני לא יודע מה הייתה הכוונה הסופית של הלקוח ,  ומן הסתם ,  זו הייתה תקופת בחירות .  אבל אני יכול להגיד שבאופן עקרוני היה מעקב .  מבחינתי - הלקוח הוא 'קדימה' .  לא משנה אם הזמין את החקירה המנכ"ל ,  הגזבר או כל גורם אחר - הוא הזמין אותה בשם קדימה ". 
בערוץ 2 שוחחו גם עם מ' ,  מקורבו של החוקר הפרטי ,  שאינו קשור למפלגת קדימה .  הוא סיפר כי לפני שלוש שנים ,  הראה לו החוקר ממצאים מהמעקב שביצע .  חלק מהתמונות ,  שהוצגו באמצעות טלפון נייד ,  תיעדו את שרה נתניהו לצד שומר ראשו . " ראיתי את הסרט בעיניים שלי ",  אמר המקורב , " הוא צולם בגובה השולחן ,  שרה עמדה לידו מרוב שזה היה קרוב ".  לדבריו - שאומתו בפוליגרף - החוקר חאמי הבהיר כי פעל בשירות מפלת קדימה .  
בליכוד הגיבו בזעם על פרסום התחקיר .  יו"ר הסיעה ויו"ר הקואליציה ,  זאב אלקין ,  אמר כי על מבקר המדינה לפתוח בחקירה , " וללבן עד תום את הסוגיה ,  כדי לגלות מי מראשי קדימה הזמין את החקירה ,  ולשם מה ,  ולבדוק אם לא היתה בכך עבירה על חוק מימון מפלגות ".  
עמיתו לסיעה של אלקין ,  דני דנון ,  אמר כי  " קדימה צריכה להחזיר את המפתחות ,  להכריז על פשיטת רגל מוסרית וללכת הביתה .  המפלגה שמתיימרת להציג פוליטיקה נקייה מוכיחה כל פעם מחדש שערכי היסוד שלה הם רמאות ושחיתות ".  ח"כ ציפי חוטובלי אמרה כי  " קדימה היא מפלגה שלידתה בשחיתות חסרת אידיאולוגיה ,  ואין הדבר מפתיע שכך גם המשך חייה .  לאט לאט ,  שקר ה'פוליטיקה אחרת' של לבני נחשף ".   
" ציפי לבני ,  וכל חברי הכנסת של קדימה ,  שניהלו את מטות הבחירות לכנסת ה-18 ,  מעולם לא ביקשו ,  לא אישרו ולא ידעו על העסקת משרדי חקירות ,  ומעולם לא ראו ולא נמסר להם איזשהו חומר שמקורו במשרד חקירות ,  על אף שחקירות חוקיות הינן עניין מקובל ושכיח במערכות בחירות .
" עד לפרסום דברי גזבר המפלגה ,  שפוטר על ידינו עקב חשדות לפלילים ,  לא הובא לפיתחה של קדימה עניין שכזה .  יתרה מכך ,  וחשוב שיודגש כי במהלך מערכת הבחירות הוחלט שהקמפיין לא יעסוק בענייניו האישיים של מר נתניהו ,  כך היה ומעולם לא נעשה שימוש כלשהו בחומרים שמקורם במשרדי חקירות .  בעקבות הפנייה הספציפית בעניין חברת חרש ,  וחיפוש קפדני שנעשה בארכיונים של קדימה ,  נמצאה קבלה אחת על שם החברה על סכום של כ-12 אלף שקלים . 
" מבדיקת העניין מאז פנייתכם ,  עולה כי המשרד ביצע שני שירותים ,  בהם תשאול אדם שאינו מן המערכת הפוליטית ,  לשם איסוף מידע על עבירות לכאורה על חוק מימון מפלגות מצד הליכוד ,  ובדיקת ציתותים במטה קדימה .  להסרת כל ספק ,  גם שירותים מקובלים אלה לא נעשו בידיעת לבני .  גם אם ההזמנה נעשתה בדצמבר - והתשלום במרץ - מדובר באשראי ספקים רגיל .  אלה התוצרים היחידים שנמצאו לאחר חיפוש במפלגה ביחס לחברת חרש ,  ופרט להם אין שום ממצאים המעידים על מעקבים או פעילות על מר נתניהו באופן אישי או על הזמנת עבודה כזו מצד מנכל המפלגה .
" בעקבות פנייתכם והטענות המובאות כאן ביקשה לבני ממבקר התנועה לבדוק בעצמו כל פעולה הקשורה לעניין זה וכך יעשה ". 
בהכנת הכתבה השתתף פנחס וולף
 ( עדכון אחרון :  21:53 )   

" חוקר של קדימה עקב אחרי בנימין ושרה נתניהו "
 תחקיר של ערוץ 2 מעלה חשד כי קדימה שכרה חוקר פרטי כדי שיאסוף מידע על ראש הממשלה ורעייתו לקראת מערכת הבחירות ב-2009 ויתעד את חייהם .  קדימה : " רק תשאולים ,  לבני לא ידעה "
 
