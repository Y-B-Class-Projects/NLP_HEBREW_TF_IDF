מבקר המדינה יחקור את המשט לעזה ? 
הוועדה לביקורת המדינה תכונס השבוע לדיון דחוף ,  כדי לבחון את תהליך קבלת ההחלטות באירועי המשט לרצועה .  בדיון ישתתף גם לינדנשטראוס .  בסביבת רה"מ זועמים : " זה תרגיל פוליטי שקוף "
 הוועדה לביקורת המדינה של הכנסת תכונס ביום שני לדיון דחוף ,  לבדיקת הליכי קבלת ההחלטות וההתמודדות הלאומית עם אירועי המשט לעזה .  הוועדה תתכנס בעקבות בקשתו של יו"ר מרצ ,  חבר הכנסת חיים אורון .  בדיון ישתתף מבקר המדינה ,  השופט  ( בדימוס )  מיכה לינדנשטראוס.עם זאת ,  בסביבת ראש הממשלה אמרו הערב  ( שבת )  כי , " מדובר בתרגיל פוליטי שקוף .  צר לנו שהיוזמה של האופוזיציה יוצאת לדרך דווקא ביום שבו הוכח ההבדל בין ספינה של פעילי שלום שלווים לבין משט שנאה של תומכי טרור אלימים .  בזמן שהממשלה עוסקת בהדיפת מתקפת לגיטימציה נגד ישראל בעולם ,  אופוזיציה אחראית צריכה להתייצב להגנה על המדינה ועל האינטרסים הלאומיים .  חבל שיש מי שבמקום זאת עסוק בתרגילים פוליטיים שקופים ".  
בסביבת רה"מ הסבירו כי הסיבה לכך שהם טוענים כי מדובר בתרגיל פוליטי ,  היא העובדה שמבקר המדינה ממילא חופשי להחליט כראות עיניו על כל נושא שהוא רוצה להכין עליו ביקורת .  
ח"כ חסון אמר לקראת כינוס הוועדה כי , " יש לעשות כל מה שניתן כדי למנוע מצב בו חיילי צה"ל יעמדו במוקד חקירה בינלאומית על ידי גופים זרים ,  שעליה כבר הוחלט .  הממשלה מתמהמהת בקבלת החלטה בנושא והלחץ הבינלאומי רק הולך וגובר .  לצד הצורך האמיתי לתחקר את עצמנו ואת טיב קבלת ההחלטות לפני ואחרי המבצע ,  הוועדה באמצעות מבקר המדינה תתחיל את תהליכי הבדיקה הלאומיים בכדי למנוע ככל שניתן מצב בו חיילי צה"ל ,  שביצעו את משימתם ,  יחקרו ע"י העולם ולא ע"י המוסדות המתאימים לכך במדינת ישראל ". 

מבקר המדינה יחקור את המשט לעזה ? 
הוועדה לביקורת המדינה תכונס השבוע לדיון דחוף ,  כדי לבחון את תהליך קבלת ההחלטות באירועי המשט לרצועה .  בדיון ישתתף גם לינדנשטראוס .  בסביבת רה"מ זועמים : " זה תרגיל פוליטי שקוף "
 
