 " מוזס לנתניהו :  'אם נסכים על חוק 'ישראל היום' ,  אעשה הכול שתישאר רה"מ' "
 בחדשות 2 ובעיתון  " הארץ "  פורסמו פרטים מפגישתם של ראש הממשלה ושל מו"ל  " ידיעות אחרונות "  לפני הבחירות האחרונות .  על פי הדיווחים ,  מוזס התחייב למנות עיתונאים שאותם יבחר נתניהו ,  שמצדו הבטיח לקדם חוק שיאסור חלוקה חינם של  " ישראל היום ".  העסקה לא התממשה לבסוף
 ( בווידאו :  דן מרגלית בריאיון לאולפן וואלה !  NEWS על החשיפות האחרונות )  
נוני מוזס ,  מו"ל  " ידיעות אחרונות ",  אמר לכאורה בפגישה עם ראש הממשלה בנימין נתניהו בשנת 2014 כי  " אם אני ואתה נסכים על חוק ,  אני אעשה כל מה שאני יכול כדי שתהיה פה כמה זמן שתרצה .  אני מסתכל לך בעיניים ואומר לך את זה בצורה הברורה ביותר "   כך נחשף הערב  ( רביעי )  בחדשות 2 ובעיתון  " הארץ ".  מהפרטים החדשים בנוגע לפרשה 2000 ,  שבמרכזה הקשר בין נתניהו למוזס ,  עולה כי המו"ל הציע סיקור חיובי לראש הממשלה ,  תמורת חקיקה שתחייב את החינמון  " ישראל היום ",  בבעלותו של מקורבו של נתניהו שלדון אדלסון ,  להימכר בתשלום .  
יתרה מכך ,  ב"הארץ "  דווח כי מוזס הציע לראש הממשלה למנות עיתונאים מטעמו לכלי התקשורת של קבוצת  " ידיעות אחרונות ".  על פי הדיווחים ,  נתניהו  שהיה לכאורה זה שיזם את שורת המפגשים בין השניים במהלך שנת 2014  הגיב באופן חיובי להצעה ,  והתחייב לקדם את השלמת העסקה לאחר סיומה של מערכת הבחירות האחרונה ,  בתחילת שנת 2015 .  עם זאת ,  ההסכם בין השניים לא יצא לפועל לבסוף .  
עוד בוואלה !  NEWS:הרצוג ליועמ"ש : " הרחק את נתניהו ממשרד התקשורת - או שנגיש בג"ץ"סיגרים יקרים והקלטה בעייתית :  מה אנו יודעים על חקירות נתניהו"נוני מנסה להפיל שלטון ":  תולדות היחסים העכורים בין נתניהו למוזס 
אמש פורסם בחדשות 2 כי בידי המשטרה נמצאות לפחות שתי הקלטות של שתי פגישות שונות שקיימו נתניהו ומוזס בלשכת ראש הממשלה בירושלים .  אורכן של שתי ההקלטות שבידי המשטרה הוא כשעה כל אחת .  אחת הפגישות התקיימה לפני פיזור הכנסת ב-1 בדצמבר 2014 ואילו השנייה התקיימה מיד אחרי פיזור הכנסת .  מוזס נחקר בנושא ביום רביעי שעבר במשך כמה שעות וכך גם למחרת ,  ביום חמישי שעבר .
 עד כה הקפיד נתניהו להרחיק את עצמו מקשר ל"ישראל היום "  מאחר שהדבר מהווה טובת הנאה .  ואולם ,  ברגע שנתניהו הוקלט במהלך משא ומתן כזה עם מוזס ,  שלא ברור כמה פעיל היה החלק שנטל בו ,  יהיה לו מאוד קשה להגיד שהיומון הממומן על ידי מקורבו שלדון אדלסון פועל כמערכת עיתונאית עצמאית ושאין לו השפעה עליה .
 במקביל ,  אמש פנה יו"ר האופוזיציה והמחנה הציוני יצחק הרצוג ליועץ המשפטי לממשלה אביחי מנדלבליט ,  בדרישה להרחיק את נתניהו מתפקידו כשר התקשורת .  זאת ,  בעקבות המידע שנחשף על תיק 2000 .  לפי פנייתו של הרצוג ליועמ"ש ,  באמצעות עורך דין שמעון בראון , " הפרסומים האחרונים בעניינו מוכיחים כי הוא בעל עניין מובהק ובעל זיקה ישירה לעיתון 'ישראל היום' ,  המחולק חינם בתפוצה גדולה ביותר בישראל ".  
מטעמו של ראש הממשלה נמסר בתגובה לפרסום ב"הארץ ":   " כל הפרשיות כביכול התבררו כעורבא פרח ,  וכך יהיה גם לגבי הטענות המתפרסמות בתקשורת כעת .  אנו חוזרים ואומרים :  לא יהיה כלום  כי אין כלום ". 
מעורכות הדין המייצגות את מוזס ,  נוית נגב ואיריס ניב סבאג ,  נמסר : " אנו מנועים מלהגיב מטעמי החקירה ,  ולפיכך לא נתייחס לפרסומים השונים ,  שהיו ושיהיו .  אנו מציעים להמתין לסיום החקירה ,  אז תתבהר התמונה המלאה ".   

" מוזס לנתניהו :  'אם נסכים על חוק 'ישראל היום' ,  אעשה הכול שתישאר רה"מ' "
 בחדשות 2 ובעיתון  " הארץ "  פורסמו פרטים מפגישתם של ראש הממשלה ושל מו"ל  " ידיעות אחרונות "  לפני הבחירות האחרונות .  על פי הדיווחים ,  מוזס התחייב למנות עיתונאים שאותם יבחר נתניהו ,  שמצדו הבטיח לקדם חוק שיאסור חלוקה חינם של  " ישראל היום ".  העסקה לא התממשה לבסוף

