מסמך ההבנות החשאי :  שליח נתניהו הסכים לגבולות 67'
איש אמונו של נתניהו ,  יצחק מולכו ,  ומקורבו של אבו מאזן ניסחו מסמך הבנות סודי שכלל ויתורים של שני הצדדים בנושאי הליבה .  על בסיסו גובש הסכם עקרונות שלא יצא לפועל .  הערוץ החשאי נחשף בנובמבר האחרון בוואלה חדשות
עו"ד יצחק מולכו ,  שליחו האישי של ראש הממשלה בנימין נתניהו למשא ומתן עם הפלסטינים ,  גיבש בשנה שעברה מסמך הבנות מפורט עם אדם המקורב לאבו מאזן ,  שקרא להקים מדינה פלסטינית על בסיס גבולות 1967 עם חילופי שטחים .  מסמך ההבנות ,  שגובש בסוף 2013 כלל גם התייחסות לכניסה מוגבלת של פליטים פלסטינים לשטח ישראל ,  על בסיס הומניטרי בלבד ובכפוף לשיקול דעתה הבלעדי של ממשלת ישראל .  
המסמך גובש במסגרת ערוץ שיחות חשאי שניהל מולכו עם גורם המקורב ליו"ר הרשות הפלסטינית בשנים 2014-2010 ,  ואשר קיומו נחשף לראשונה בוואלה חדשות לפני כחמישה חודשים .  גורמים בכירים בישראל ,  ברשות הפלסטינית ובארה"ב אישרו כי המסמך ,  שנפרש על פני שניים וחצי עמודים ,  נוסח על ידי מולכו ואיש אמונו של אבו מאזן באופן עצמאי ,  ללא מעורבות של גורם אמריקני רשמי כלשהו .  האמריקני היחיד שליווה את העבודה היה הדיפלומט הוותיק לשעבר דניס רוס ,  שאינו מכהן בתפקיד רשמי מאז שנת 2011 .  
עוד בוואלה !  חדשות:בגלל טעות :  בן 14 נשלח לכלא ל-13 שעותתיעוד :  אזרחים משתלטים על עבריין שניסה לשדוד פיצוציהאש"ף קרא לאבו מאזן להפסיק התיאום הביטחוני עם ישראל 
בתמורה לוויתורים הישראליים שנכללו במסמך ,  הסכים הגורם המקורב לאבו מאזן לוויתורים בסוגיות רגישות כגון ירושלים ,  סידורי הביטחון בגבולות וזהותה של ישראל כמדינה יהודית .  גורם אמריקני אמר לוואלה חדשות כי  " בתמורה להסכמה הישראלית מפורשת לכך שגבולות המדינה הפלסטינית יתבססו על קווי 1967 עם חילופי שטחים מוסכמים ,  הצד הפלסטיני 'מכר את כל החנות' ,  מה שהיה נראה בזמן אמת יותר מדי טוב מכדי להיות אמיתי ".  
בהמשך ,  כאשר תכניו של מסמך ההבנות  " נשפכו "  לתוך ערוץ המשא ומתן הרשמי שניהל ג'ון קרי ,  התברר כי הוויתורים שביצע הנציג הפלסטיני בשיחות נעשו ללא אישורו של אבו מאזן .  בצד הישראלי ,  תגובתו של נתניהו הייתה מורכבת יותר .  מצד אחד ,  הוא הסכים שהמשפט  " הגבול העתידי והבטוח של המדינה הפלסטינית יתבסס על קווי 1967 עם חילופי שטחים מוסכמים הדדית "  יופיע במסמך המסגרת האמריקני של קרי .  מצד שני ,  הוא ביקש לשמור על הזכות להסתייג מהמסמך של קרי ,  ולהציג אותו לנציגי הימין בממשלתו כ"מסמך אמריקני "  שאינו מייצג את ישראל .  
על פי גורם אמריקני ששוחח בנושא עם וואלה חדשות , " ההבדל בין המסמך של קרי לבין המסמך שגובש בערוץ החשאי ,  הוא שאת המסמך מהערוץ החשאי אי אפשר להציג כנייר אמריקני בלבד ,  שאינו מחייב את ישראל .  מדובר פה על מסמך שהמעורבות האמריקנית בגיבושו הייתה נמוכה ,  ומי שבפועל ניסחו אותו היו שני אנשים  יצחק מולכו שהוא איש אמונו המוחלט של נתניהו ,  והנציג הפלסטיני שנחשב לאדם המקורב מאוד לאבו מאזן ".  
המסמך הוצג תוך כדי המשא ומתן למספר אנשים שלא היו מעורבים בערוץ החשאי ,  אך כן לקחו חלק במשא ומתן הרשמי שניהל קרי .  עם זאת ,  עותקים של המסמך נשמרו בצד הישראלי אך ורק בלשכת ראש הממשלה ,  ובצד הפלסטיני - אך ורק בלשכתו של אבו מאזן .  לדברי הגורם האמריקני ,  ראש הממשלה נתניהו  " לא סמך על אף אחד לגבי המסמך הזה ורצה להבטיח שאם המשא ומתן ייכשל ,  המסמך לא יתפרסם ". 
מלשכת ראש הממשלה נמסר בתגובה : " בשום שלב ראש הממשלה בנימין נתניהו לא הסכים לנסיגה לקווי 67' ,  לחלוקת ירושלים ולהכרה בזכות השיבה .  זאת היתה ונשארה עמדתו .  שיחותיו של עו"ד יצחק מולכו התנהלו במעורבות אמריקנית ולא הולידו סיכומים כלשהם .  הן עסקו בניסיון לייצר הצעה אמריקנית להתניע את המשא ומתן כשכל צד יכול להסתייג מהסעיפים שאינם מקובלים עליו .  לאורך השנים הונחו מספר רב של טיוטות שלא הושגה הסכמה על אף אחת מהן ,  וגם אם היתה מונחת טיוטא אמריקנית כלשהי ,  ראש הממשלה הבהיר מראש כי יביע את התנגדותו לסעיפים הנוגדים את עמדותיו ". 
לפניות לכתב אמיר תיבון :  amir.tibon@walla.co.il 

מסמך ההבנות החשאי :  שליח נתניהו הסכים לגבולות 67'
איש אמונו של נתניהו ,  יצחק מולכו ,  ומקורבו של אבו מאזן ניסחו מסמך הבנות סודי שכלל ויתורים של שני הצדדים בנושאי הליבה .  על בסיסו גובש הסכם עקרונות שלא יצא לפועל .  הערוץ החשאי נחשף בנובמבר האחרון בוואלה חדשות

