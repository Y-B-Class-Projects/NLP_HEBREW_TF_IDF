אחרי הנתק :  נתניהו ,  ליברמן ובנט נועדו לפגישה טובה ומעשית
לאחר שקיבל ארכה להרכבת הקואליציה ,  נפגש נתניהו עם יו"ר הבית היהודי יחד עם השר לשעבר ליברמן .  בסביבתו של בנט אמרו כי ההידברות בין הצדדים תימשך בקרוב
אחרי חילופי ההאשמות ביניהם רק בימים האחרונים ,  נפגשו היום  ( ראשון )  ראש הממשלה בנימין נתניהו ויו"ר הבית היהודי נפתלי בנט בלשכת ראש הממשלה בירושלים .  בתחילת הפגישה השתתף גם שר החוץ לשעבר ,  אביגדור ליברמן ,  ובסביבתו הגדירו אותה  " טובה ".  בסביבתו של בנט אמרו כי הפגישה הייתה  " טובה ומעשית ותימשך הידברות בזמן הקרוב ".  
אתמול ,  בדברים שנשא בבית הנשיא בעת שקיבל ארכה להרכבת הממשלה ,  מתח נתניהו ביקורת על בנט ולפיד . " הציבור החרדי מוכן לקבל את ההבנות ,  אך הסיבה שלא הרכבתי ממשלה היא כי יש חרמות של ציבור בישראל - וזה לא מתאים להשקפתי .  אני עושה כל שביכולתי כדי לאחד את העם ",  אמר ראש הממשלה .  נתניהו הסביר כי בכוונתו לנסות שוב להקים ממשלה בימים הקרובים ,  והוסיף כי הוא  " מקווה שמנהיגי המפלגות יגלו אחריות ".  
בעקבות הדברים ,  כתב בנט בעמוד הפייסבוק שלו כי דווקא אנשי הליכוד החרימו את מפלגתו לאחר הבחירות וסירבו לדבר עם נציגיה . " אנו ציפינו להיות השותף הטבעי והראשון שנכנס לממשלת נתניהו .  למרות החרם נגדנו ,  המלצנו על נתניהו לנשיא ,  ללא העמדת תנאים ,  כפי שהבטחנו בבחירות .  אך המסר מהליכוד היה פשוט - בשום מחיר הציונות הדתית לא תהיה בממשלה ",  כתב בנט בעמוד .  
מוקדם יותר נועד נתניהו עם ראשי סיעת ש"ס ובמהלך הפגישה עדכן את השלושה במגעים הקואליציוניים .  לדברי גורם בש"ס ,  ראש הממשלה טען כי הוא מאוד רוצה את ש"ס בקואליציה ,  אך לאור הברית בין בנט ליאיר לפיד הוא לא יכול ,  נכון לעכשיו ,  להכניס אותם .  לדברי הגורם ,  נתניהו הבטיח לשלושה כי עד לרגע האחרון הוא ימשיך לפעול לכניסתם לממשלה .  

אחרי הנתק :  נתניהו ,  ליברמן ובנט נועדו לפגישה טובה ומעשית
לאחר שקיבל ארכה להרכבת הקואליציה ,  נפגש נתניהו עם יו"ר הבית היהודי יחד עם השר לשעבר ליברמן .  בסביבתו של בנט אמרו כי ההידברות בין הצדדים תימשך בקרוב

