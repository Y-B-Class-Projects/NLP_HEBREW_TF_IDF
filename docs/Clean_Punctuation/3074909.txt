ביבי ושלדון כבר לא :  צניחה דרמטית באזכורי רה"מ מאז נכנס ביסמוט לתפקידו
לא ברור מה קדם למה ,  אולם מבדיקת וואלה ברנז'ה עולה תמונה ברורה :  היחסים בין בעלי  " ישראל היום "  שלדון אדלסון לבין רה"מ נתניהו נמצאים בשפל חסר תקדים .  כך או אחרת ,  בעיתונות כמו בפוליטיקה ,  אין ואקום ,  והסימנים מראים :  בנט הוא היורש

לא ברור מה קדם למה ,  אולם עכשיו התמונה ברורה יותר מתמיד .  היחסים בין המיליארדר היהודי והבעלים  " ישראל היום "  שלדון אדלסון לבין רה"מ בנימין נתניהו ככל הנראה מעולם לא היו גרועים כל כך ,  עד כי נדמה שבימים אלו ממש מחפש הראשון  " יורש "  לתפקיד המחובק הנוכחי של העיתון .  מבדיקת וואלה ברנז'ה עולה כי הדבר מקבל ביטוי בראש ובראשונה בירידה הדרמטית בכמות החשיפות אותן מקבלים בני הזוג נתניהו שהיו נחשבים עד כה  ואם תרצו ,  עדיין  לבעלי הבית בחינמון .  מגמה שהחלה לפני מספר חודשים אך הואצה מאז נכנס העורך החדש בועז ביסמוט לתפקידו .  
מבדיקה שערכה יפעת מחקרי תקשורת עבור וואלה ברנז'ה עולה כי מספר האזכורים של ראש הממשלה פחת בצורה משמעותית בתקופה שביסמוט משמש כעורך  בהשוואה לתקופה המקבילה אשתקד ,  תחת עריכתו של עמוס רגב .  הבדיקה נערכה במשך חודשיים ,  בין התאריכים ה-30 באפריל ל-19 ביוני ,  השנה ובשנה שעברה ,  וממנה עולה צניחה של עשרות אחוזים ביחס לראש הממשלה .  כך לדוגמא ,  בנימין נתניהו קיבל השנה 190 אזכורים לעומת 542 בשנה שעברה ,  ואילו שרה נתניהו קיבלה בעיתון 11 אזכורים בלבד לעומת 115 באותם חודשים בשנת 2016 .  
לנתונים הללו ניתן להוסיף בדיקה שערך אביב הורוביץ ממאקו שבה סקר את עשרת הגיליונות הראשונים של ביסמוט לעומת אלו של רגב ,  בה מצא כי אצל העורך הקודם פורסמו 9 תמונות שבהן הופיע נתניהו ,  שניים מתוכן פורסמו בעמוד הראשון .  ואילו אצל העורך החדש פורסמו רק 4 תמונות של נתניהו ,  כאשר אף אחת מהן לא הופיעה בשער .  בנוסף לכך ,  בעשרת הגיליונות האחרונים של רגב ,  שרה נתניהו קיבלה שתי תמונות עם שני אזכורים חיוביים ,  ואילו בעשרת הגיליונות הראשונים של ביסמוט היא קיבלה רק אזכור אחד ,  ללא תמונה .  
קשה להצביע על אקדח מעשן שהצית את הקרע בין נתניהו לפטרונו ,  אולם לא ניתן להתעלם מחשיפת פרשת 2000 בתחילת השנה .  במסגרת הפרשה פורסם כי רה"מ כינה את שלדון אדלסון  " הג'ינגי ",  וניהל מסחרה מול מו"ל  " ידיעות אחרונות "  נוני מוזס על קידום חוק ישראל היום  שיצמצם את פעילות העיתון בצורה משמעותית  כאשר בתמורה נתניהו יקבל סיקור חיובי לפני בחירות 2015 .  ניתן לשער שאדלסון לא היה מרוצה מהפרסומים הנ"ל .
 ההפחתה באזכורים והשינוי ביחס לראש הממשלה נעשה בד בבד עם הליך התייעלות עליו פורסם לראשונה בוואלה ברנז'ה במסגרתה נפרדו בעיתון מבעלי השכר הגבוה ביותר ,  אשר במקרה או שלא נחשבו עד לא מכבר למתנגדי נתניהו ,  עובדה אשר עדיין לא ברור מה טיבה בהתייחסות הכוללת של אדלסון ,  מלבד החרבת כל זכר למורשת רגב ומתן מנדט לביסמוט לבצע את מדיניותו של הפטרון .  

לא מן הנמנע כי אדלסון לא רק מנסה להתנתק מנתניהו ,  אלא שהוא כבר בחר יורש חדש בדמות נפתלי בנט לאתרוג המחובק החדש של העיתון .  אמנם מהבדיקה עולה כי גם אצל שר החינוך מספר האיזכורים הופחת  מ-289 בחודשים מאי-יוני של 2016 לעומת 62 בתקופה הנוכחית - אולם לפחות לפי השער של יום שישי האחרון  ( ה-16 ביוני )  ניתן להעריך כי מדובר בירידה במספר האזכורים השליליים אל מול עלייה במספר הליטופים .  
השער ,  תקדימי בעיקרו , " הוענק "  כולו לשר החינוך בנט ולתיקון לחוק יסוד ירושלים שלו  ( אשר הציע רוב של 80 ח"כים לחלוקת העיר )  מהווה רמז נוסף להתקרבות אדלסון ובנט .  עד לפני מספר חודשים קשה היה להאמין ששער בסגנון זה יוענק למי נחשב ליריבו הפוליטי המר ביותר של נתניהו .  עדות נוספת להתקרבות בין השניים ניתן לראות בתרומה של אדלסון לפקולטה באריאל :  בתחילת השבוע פורסם כי על פי תוכנית שמקדמת האוניברסיטה בתמיכת בנט ,  הקמת הפקולטה לרפואה תמומן מתרומה בסך 20 מיליון דולר של אדלסון .
 ההתרחקות מנתניהו וההתקרבות לבנט לא אמורה להפתיע מבחינה אידיאולוגית .  ב-2014 הצהיר אדלסון כי  " לא נורא אם ישראל לא תהיה דמוקרטיה ,  כי זה לא כתוב בתנ"ך "   כאשר הוא מתייחס לממד הדתי-יהודי של המדינה - הצהרה שעולה ביותר מקנה אחד עם האידיאולוגיה של הבית היהודי .  

ביבי ושלדון כבר לא :  צניחה דרמטית באזכורי רה"מ מאז נכנס ביסמוט לתפקידו
לא ברור מה קדם למה ,  אולם מבדיקת וואלה ברנז'ה עולה תמונה ברורה :  היחסים בין בעלי  " ישראל היום "  שלדון אדלסון לבין רה"מ נתניהו נמצאים בשפל חסר תקדים .  כך או אחרת ,  בעיתונות כמו בפוליטיקה ,  אין ואקום ,  והסימנים מראים :  בנט הוא היורש

