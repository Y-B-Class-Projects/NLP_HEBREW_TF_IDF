הפיתרון למרד בליכוד - הזמנה לארוחה זוגית
ראש הממשלה בנימין נתניהו שלח הזמנה זוגית לרגל ראש השנה לחברי כנסת מהליכוד ולחברי סיעות הקואליציה .  המטרה להאכיל את המורדים הפוטנציאלים ולמנוע מרד גלוי
הנכם מוזמנים לארוחה זוגית עם ראש הממשלה בנימין נתניהו .  החשש של ראש הממשלה בנימין נתניהו ממרד בתוך הליכוד ובסיעות הקואליציה גרם לנתניהו לשלוח הזמנה זוגית לארוחת גיבוש בביתו ביום שלישי בשבוע הבא לקראת ראש השנה .
 למרות שהמרד בליכוד עדיין לא נראה מגובש .  הלחץ על ראש הממשלה בנימין נתניהו מתחיל לתת את אותותיו .  עד כה התנגד נתניהו לכינוס סיעת הליכוד עד לאחר שובו מניו-יורק ,  ואתמול הוחלט לזמן את חברי הקואליציה לארוחת ערב בשבוע הבא .  בגלי צה"ל דווח כי מקורביו של ראש הממשלה מנסים לבדוק כמה חתימות הצליחו מתנגדיו בליכוד לאסוף על מנת לכנס את מרכז המפלגה לדיון בהקפאת הבנייה בהתנחלויות .
 שלשום מתח המשנה לראש הממשלה והשר לפיתוח הנגב והגליל סילבן שלום ביקורת על נתניהו בעקבות הכוונה להקפיא את הבנייה בהתנחלויות בעת הנוכחית .  בטקס הרמת כוסית עם פעילי תנועת הליכוד שהתקיים ברמת גן ,  אמר השר שלום כי  " הקפאת ההתנחלויות כתנאי לפגישה פירושו תשלום המחיר הסופי עוד לפני תחילת המשא ומתן וזה דבר שלא יעלה על הדעת ". 

הפיתרון למרד בליכוד - הזמנה לארוחה זוגית
ראש הממשלה בנימין נתניהו שלח הזמנה זוגית לרגל ראש השנה לחברי כנסת מהליכוד ולחברי סיעות הקואליציה .  המטרה להאכיל את המורדים הפוטנציאלים ולמנוע מרד גלוי

