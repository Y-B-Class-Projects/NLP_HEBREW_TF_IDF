נתניהו על הפיגוע בגבול מצרים : " לא יעצרו אותנו "
 ראש הממשלה הגיב לאירוע בו נהרג אזרח שעבד בבניית הגדר בגבול : " הגדר נועדה למנוע טרור וכניסת מחבלים ".  ברק : " החמרה במצב הביטחוני ,  יש להיות דרוכים ".  רקטה נפלה בעוטף עזה
 ( צילום :  שי מכלוף ,  גדעון צנטנר ,  רויטרס ;  עריכה :  אמיר קוטיגרו ;  קריינות :  אביב אברמוביץ' )  
ראש הממשלה ,  בנימין נתניהו ,  הגיב בצהריים  ( שני )  לפיגוע שאירע הבוקר בדרום הארץ . " היום היה פיגוע טרור .  במהלך הפיגוע נהרג אזרח ישראלי ,  תושב חיפה ואב לארבעה ילדים ,  ונהרגו שני מחבלים ",  אמר ראש הממשלה בישיבת סיעת הליכוד בכנסת . " ככל הנראה הביצוע כוון נגד אזרחי ישראל והוא בוצע באופן יזום נגד אנשים שלנו שעובדים בבניית הגדר ".   
" זה לא יעצור אותנו ",  הוסיף ראש הממשלה . " אנחנו בונים בקצב של עשרה קילומטרים בשבוע .  הגדר נועדה למנוע טרור ולמנוע כניסת מחבלים .  אני מניח שאם לא היינו מחליטים לפני שנתיים על הגדר ,  היינו עומדים בפני שטף של מסתננים ואולי גם טרור ".  נתניהו אמר את הדברים בפתח ישיבת סיעת הליכוד ,  המתקיימת היום במשרד ראש הממשלה בשל רגלו המגובסת של נתניהו .  
גם שר הביטחון ,  אהוד ברק ,  הגיב לדברים ואמר כי  " הייתה התקפת טרור חמורה בדרום .  נהרג ישראלי אחד .  הכוחות הגיבו במהירות ושניים מהמחבלים נהרגו ".  לדבריו ,  האירוע בא בהמשך לשתי רקטות ששוגרו מסיני ביום שבת . " זה מראה על התרופפות השליטה המצרית בסיני ",  הוא הוסיף ,  ואמר : " אנחנו מקווים שמי שייבחר ייוודא שמצרים עומדת בסיכומי הסכם השלום .  מאוחר יותר ,  חיל האוויר פעל נגד הטרור .  יש החמרה במצב הביטחוני .  צריך להמשיך להיות דרוכים ומוכנים ".  מספר שעות לאחר תקיפת צה"ל ברצועת עזה ,  נפלה רקטה במועצה האזורית חוף אשקלון .  לא דווח על נזק או נפגעים ,  ולא נשמע פיצוץ .
 בתוך כך ,  צרפת פרסמה בצהריים גינוי רשמי לאירוע . " צרפת מודאגת מאוד ממעשי האלימות שאירעו בימים האחרונים בעזה ובדרום ישראל ",  מסר דובר משרד החוץ הצרפתי בתדרוך לכתבים שנערך היום . " צרפת מגנה בחריפות את ירי הרקטות על שטח ישראל ואת פיגוע הטרור שבו נהרג אזרח ישראלי .  חיוני שכל הצדדים יגלו איפוק ויימנעו מהסלמה .  יש לחזור לרגיעה ולתת עדיפות לחידוש הדיאלוג ",  נמסר בהודעה .  
מוקדם יותר נהרג סאיד פשאפשה ,  בן 36 מחיפה ,  כשמחבלים שחדרו לשטח ישראל פתחו באש נגד שתי מכוניות של עובדי קבלן שהיו עסוקים בבניית הגדר בין ישראל למצרים ,  באזור היישוב קדש ברנע .  כלי הרכב השני ,  שלא נפגע ,  הצליח להימלט מהמקום ולהזעיק את כוחות הביטחון .  כוח צה"ל שהגיע למקום פתח באש נגד המחבלים ,  ובתום חילופי אש קצרים נהרג גם אחד המחבלים .  בהמשך הצליחו הכוחות לחסל מחבל נוסף ,  שעל גופו נמצא מטען חבלה ,  בו ככל הנראה התכוון להשתמש כדי לבצע פיגוע התאבדות .  
בצה"ל הכריזו על כוננות גבוהה ביישובים הסמוכים ,  בשל ההערכות כי שלושה-ארבעה מחבלים הצליחו לחדור לשטח ישראל .  עם זאת ,  בשעות הצהריים דיווח אלוף פיקוד הדרום ,  טל רוסו ,  כי אין עוד חשש לחדירת המחבלים וכי האירוע הסתיים .  ככל הנראה ,  מחבל שלישי ,  וייתכן כי גם מחבל נוסף ,  רביעי ,  חזרו על עקבותיהם לשטח מצרים ,  או נפגעו במהלך ניסיון החדירה .  המידע הועבר לכוחות הביטחון המצרים שפתחו במרדף כדי ללכוד את המעורבים .  בהתאם ,  הסירו בצה"ל את הכרזת הכוננות .  
לקריאה נוספתאש בגבול מצרים :  אזרח נהרג ,  גם שני מחבליםאש בדרום :  ביישובים מתוחים ,  אבל רגילים לזהסאיד הספיק לצעוק לאחיו בטלפון :  יורים עלינועובדי הגדר חוששים : " צריך לתגבר את האבטחה"צה"ל תקף בעזה ;   " שני פעילי הג'יהאד האיסלמי נהרגו "
 לפניות לכתב :  pinhas_wolf@walla.co.il 

נתניהו על הפיגוע בגבול מצרים : " לא יעצרו אותנו "
 ראש הממשלה הגיב לאירוע בו נהרג אזרח שעבד בבניית הגדר בגבול : " הגדר נועדה למנוע טרור וכניסת מחבלים ".  ברק : " החמרה במצב הביטחוני ,  יש להיות דרוכים ".  רקטה נפלה בעוטף עזה

