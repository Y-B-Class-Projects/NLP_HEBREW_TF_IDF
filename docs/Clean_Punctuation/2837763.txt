מאמץ אחרון :  לאן יכוונו הרצוג ונתניהו את החצים בימים שנותרו ? 
לקראת פתיחת הקלפיות ,  שתי המפלגות הגדולות בסקרים מנסות לחדד את המסרים .  ח"כ בליכוד : " אם הפער לא ייסגר ,  יש סכנה שהרצוג ירכיב את הממשלה ".  במחנה הציוני לא יתקפו את מרצ מחשש שלא יעברו את אחוז החסימה
 ( נתניהו לוואלה : " יש סכנה למהפך ,  אחדות לא תחזיק לרגע ")  
פחות משלושה ימים לפני פתיחת הקלפיות ,  בשתי המפלגות הגדולות מנסים לחדד את המסרים .  גם בליכוד וגם במחנה הציוני מתכוונים להשליך את החצים בזמן שנותר עד הבחירות אל עבר המפלגות הקטנות ,  ויקראו לציבור להכריע בין בנימין נתניהו ובין יצחק הרצוג .  זאת ,  על רקע הסקרים שמהם עולה כי שתיהן יתקשו להרכיב קואליציה .  
בליכוד ימקדו את הביקורת ביו"ר כולנו משה כחלון וביו"ר יש עתיד לפיד .  הם יטענו כי גם מצביעי ליכוד שהתאכזבו מנתניהו בתחום הכלכלי ,  חייבים להצביע למפלגה כדי למנוע מצב שבו הרכבת הקואליציה לא תהיה בידיהם . " כחלון יכול ללכת עם שני הגושים ,  וננסה לחדד את זה שעל אף שכחלון הוא איש ימין ,  הוא יכול ללכת גם עם השמאל ",  אמרו גורמים במטה המפלגה .  
לדבריהם , " המסר המרכזי הוא שאין פריבילגיה למצביע ימין לא להגיע לקלפי ,  ולא להצביע למפלגה שאינה ליכוד ".  במפלגה הבהירו עוד כי נתניהו טרם החליט אם להגיע לנאום בעצרת הימין ,  שתיערך מחר בערב בכיכר רבין בתל אביב .
 חבר כנסת במפלגה אמר הערב לוואלה חדשות : " מי שרוצה ממשלת שמאל ,  אין לנו השפעה עליו .  עם זאת ,  מי שרוצה ממשלת ימין ,  צריך להבין שאסור לו להצביע למפלגות שלא מתחייבות לשבת בממשלת ימין כי אם הפער לא ייסגר יש סכנה שהרצוג ירכיב את הממשלה ".  
במחנה הציוני ,  מנגד ,  מתכוונים להמשיך ולהתמקד בקולות של מפלגת יש עתיד .  המפלגה פרסמה הערב סרטון נוסף עם המסר : " הצבעת יאיר ,  קיבלת ביבי ,  לא חוזרים על הטעות של 2013 ".  בסרטון נראה אדם מגיע לקלפי ובוחר בפתח הצבעה של  " יש עתיד ",  אשר אליו נדבק גם פתק  " מחל "  - הפתק של הליכוד .  עם זאת ,  במפלגה יימנעו מלתקוף את מרצ ,  מחשש שזו לא תעבור את אחוז החסימה .
 לפניות לכתב  omri_n@walla.net.il 

מאמץ אחרון :  לאן יכוונו הרצוג ונתניהו את החצים בימים שנותרו ? 
לקראת פתיחת הקלפיות ,  שתי המפלגות הגדולות בסקרים מנסות לחדד את המסרים .  ח"כ בליכוד : " אם הפער לא ייסגר ,  יש סכנה שהרצוג ירכיב את הממשלה ".  במחנה הציוני לא יתקפו את מרצ מחשש שלא יעברו את אחוז החסימה

