דו"ח העוני האלטרנטיבי :  מצב הנזקקים החמיר
סקר של ארגון לתת מעניק ציון נכשל לטיפול הרשויות בעוני במדינה .  מדו"ח העוני האלטרנטיבי מציג נתונים מדאיגים המצביעים על החמרה במצב הנזקקים .  70% מהם לא יכולים לממן טיפול רפואי
דו"ח העוני האלטרנטיבי לשנת 2010 של ארגון לתת שמתפרסם הבוקר  ( רביעי )  חושף תמונה מדאיגה אודות מצב העניים במדינה .  בסקר שנערך לקראת הדו"ח ,  קיבלה הממשלה ציון נכשל בכל הנוגע לטיפול בעוני .  מהדו"ח עולה כי כי 55% מהילדים הנזקקים בישראל מוותרים על ארוחות .  מדובר בעלייה חדה בשיעור של 38% לעומת שנת 2009 .  58% מקרב ההורים דיווחו כי מזון מזין הוא הדבר שחסר ביותר לילדיהם .  בתחום הרווחה ,  7% מהילדים בישראל אוספים אוכל מהרצפה ,  8% גונבים אוכל ו-5% מקבצים נדבות .
 בתחום הבריאות מתגלה כי 71% מקרב הנזקקים אינם מסוגלים לשלם עבור תרופות ושירותים רפואיים להם הם נדרשים .  בתחום זה נרשמת עליה מובהקת בשיעור של 115% בחמש השנים האחרונות .  בקרב 6% ממשפחות הנזקקים נפטר אדם בשנה האחרונה ,  עקב חוסר יכולת לממן טיפול רפואי .  70% מקרב ההורים הנזקקים אינם יכולים לשלם עבור תרופות וטיפולים שילדיהם נזקקים להם .  ירידה משמעותית בשיעור של 21% נרשמה בהשוואה ל- 2009 בקרב הורים שיכולים לשלם עבור שירותים רפואיים לילדיהם .  כמו כן נרשמה עלייה בשיעור של 11% בקרב ילדים שלא מקבלים טיפולי שיניים ותרופות לעומת השנה שעברה .  בקרב 6% ממשפחות הנזקקים נפטר במהלך השנה האחרונה אדם עקב חוסר יכולת לממן טיפול רפואי .
 בתחום הביטחון התזונתי ,  חלה עליה של 38% בשיעור הסובלים ממחסור במוצרי יסוד בקרב הנזקקים המקבלים סיוע מעמותות .  בשנת 2010 חיו 69% מהנזקקים מבלי שיהיה להם ולמשפחתם את המזון הדרוש לקיום בסיסי .  75% מהנזקקים נאלצים לוותר על ארוחות בשל מצוקה כלכלית ,  עלייה של 21% בהשוואה ל- 2009 .  רבע מהנזקקים אינם מקבלים סיוע במזון מהעמותות בשל אי יכולתן לסייע לכל הפונים .  75% מהעמותות מדווחות כי ב-2010 חל גידול בשיעור ממוצע של 27% בדרישת נזקקים במזון לעומת 2009 .
 במערכת החינוך מצטיירת תמונת מצב עגומה ומפחידה לא פחות .  1 מתוך 5 ילדים נשר מביה"ס השנה ונשלח לעבוד בכדי לסייע בפרנסת המשפחה .  כל הורה חמישי  ( 21% )  נאלץ להוציא את ילדו מהבית לפנימייה בשל המצוקה הכלכלית .  70% מקרב הילדים הנזקקים לא השתתפו בפעילויות חברתיות בביה"ס בשל המצוקה הכלכלית של הוריהם .
 הציבור הרחב העניק ציון נכשל לאופן הטיפול בעוני של ראש הממשלה והשרים שתוקף תפקידם מחייב טיפול בבעיה .  חוסר שביעות הרצון בישראל מאופן טיפולה של הממשלה נמשך גם השנה ,  בדומה לשנה שעברה .  בעיקר מאופן טיפולו של ראש הממשלה ,  שקיבל את הציון הנמוך ביותר גם השנה .  שליש מהציבור חושב שהסיבה העיקרית בגינה הממשלה אינה מטפלת בבעיית העוני היא כתוצאה מסדרי עדיפויות אחרים או אינטרסים פוליטיים .  12% סבורים כי הממשלה מנותקת מהעם שבחר בה ושיעור זהה סבור כי הממשלה חסרת איכפתיות בנוגע למצב העוני בישראל .  65% מקרב הנזקקים סבור שהממשלה היא הגורם שאמור לעזור להם להיחלץ ממצב העוני .  שליש מהנזקקים מציינים את שר הרווחה כפוליטיקאי ממנו הם מצפים יותר מכל שיסייע להם .  27% תולים את תקוותיהם בראש הממשלה .  9% סבורים כי שר האוצר ,  הוא האחראי להוציאם ממעגל העוני .
 
דו"ח העוני האלטרנטיבי :  מצב הנזקקים החמיר
סקר של ארגון לתת מעניק ציון נכשל לטיפול הרשויות בעוני במדינה .  מדו"ח העוני האלטרנטיבי מציג נתונים מדאיגים המצביעים על החמרה במצב הנזקקים .  70% מהם לא יכולים לממן טיפול רפואי

