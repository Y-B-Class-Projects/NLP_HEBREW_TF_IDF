אבו מאזן : " נתניהו ,  אני בוחר בך ,  אתה שותפי לשלום "
 בנאום בטוניסיה אמר יו"ר הרשות : " עם מי עוד יש לי לעשות שלום ?  אני נאלץ לפעול מולך ,  אני אבחר בך .  אבל עליך לבחור גם כן - בין ההתנחלויות לבין השלום "
 יו"ר הרשות הפלסטינית ,  אבו מאזן ,  פנה אתמול  ( שני )  בנאומו לראש הממשלה ,  בנימין נתניהו ,  ואמר לו כי הוא שותפו לעשיית שלום . " לאחר שחתמנו על פיוס עם חמאס ,  נתניהו קרא לי לבחור בין חמאס לבין ישראל ,  אך אני בוחר בשניהם .  אני אבחר בך ,  נתניהו ,  כי אתה השותף שלנו לשלום ",  הכריז בנאום שנשא בטוניסיה . " עם מי עוד יש לי לעשות שלום ?  אתה ראש ממשלת ישראל ואני נאלץ לפעול מולך .  יחד עם זאת ,  עליך לבחור גם כן בין התנחלויות לבין השלום ,  שכן מי שרוצה שלום לא חושב על התנחלויות ". 
אבו מאזן ציין כי 133 מדינות מכירות במדינת פלסטין בגבולות 67' שבירתה מזרח ירושלים ,  וכי מדובר ביותר משני שליש מהעולם . " הוכחה לתמיכת העולם בנו קיבלנו גם כשפנינו לאונסק"ו וזכינו ל-107 מדינות שתמכו בנו .  14 מדינות בלבד  בהן ישראל וארה"ב  התנגדו .  עלינו להמשיך בדרך זו ".  עוד גילה אבו מאזן כי הרשות החליטה לפנות לאו"ם כדי להעלות שם את נושא האסירים הפלסטינים .
" בינינו לבין ישראל יש יותר מהסכם אחד הקובע כי ישראל צריכה לשחרר את כל האסירים הפלסטינים ,  בהם גם הסכמים חתומים ורשמיים ",  טען אבו מאזן . " למרות זאת ,  הם מתנערים מההסכמים וזו הסיבה שסוגיית האסירים מקבלת עוד ועוד נפח עד לרמה שכרגע אלפי אסירים פלסטינים שובתים רעב בדרישה להתייחס אליהם באנושיות .  על אף זאת ,  ישראל מתעלמת מדרישותיהם ".  
לדבריו ,  אם ישראל תסכים להפסיק את הבנייה בהתנחלויות ,  לקבל את פתרון שתי המדינות ולשחרר את האסירים  " על פי ההסכמים ",  הפלסטינים יסכימו לחדש את המשא ומתן . " אם הם לא יסכימו לכך ,  נמשיך לעמוד איתן ולהישאר בבתינו .  הדבר הכי חשוב הוא שאנחנו נשארים בבתים שלנו ולא יוצאים מהם כפי שקרה ב-1948 או כפי שקרה באופן חלקי ב-1967 .  לא נעזוב את הבתים שלנו ".  
" ייתכן ונלך שוב למועצת הביטחון של האו"ם כדי לנסות ולקבל את פלסטין כחברה מלאה ",  הוסיף יו"ר הרשות ,  וציין כי המהלך יקרה בתקופה הקרובה ,  לפי התנהלות העניינים מול ישראל .
 
אבו מאזן : " נתניהו ,  אני בוחר בך ,  אתה שותפי לשלום "
 בנאום בטוניסיה אמר יו"ר הרשות : " עם מי עוד יש לי לעשות שלום ?  אני נאלץ לפעול מולך ,  אני אבחר בך .  אבל עליך לבחור גם כן - בין ההתנחלויות לבין השלום "
 
