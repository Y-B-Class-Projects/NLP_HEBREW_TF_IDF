נתניהו :  נערכים להמשך ;  בכיר חמאס :  דבריו על פגיעה בנו - מעוררים לעג
בהודעה שפרסם לראשונה מאז הדיווחים על הפסקת האש שהושגה בעזה ,  ציין נתניהו כי צה"ל תקף כ-350 יעדי טרור ברחבי הרצועה . " המטרה הייתה ונשארה להבטיח את השקט והביטחון לתושבי הדרום ",  אמר נתניהו .  אבו זוהרי תקף : " הרתענו את צבאו ".  כוכבי : " נמשיך לפעול ככל שנדרש "
 ראש הממשלה בנימין נתניהו פרסם הבוקר  ( שני )  הצהרה ראשונה מאז דווח במהלך הלילה על הסכם הפסקת אש מול חמאס והפלגים הפלסטינים בעזה . " המערכה לא הסתיימה והיא דורשת אורך רוח ושיקול דעת ",  אמר נתניהו . " אנחנו נערכים להמשך .  המטרה הייתה ונשארה להבטיח את השקט והביטחון לתושבי הדרום ". 
נתניהו ציין כי  " ביומיים האחרונים פגענו בעוצמה רבה בחמאס ובג'יהאד האסלמי .  תקפנו למעלה מ-350 מטרות ,  פגענו במנהיגי ופעילי טרור והרסנו מגדלי טרור ".  נתניהו חתם את הודעתו בתנחומים למשפחות ההרוגים ובאיחולי החלמה לפצועים .
 לקריאה נוספת:מקורבי נתניהו משיבים לביקורת של סער : " מנסה להפיל את ראש הממשלה"גדעון סער : " הפסקת האש נעדרת הישגים לישראל"ההזדמנות התפרשה ככניעה :  ישראל מדברת עם חמאס - אך לא מבינה ערבית 
הרמטכ"ל אביב כוכבי אמר בטקס  " דגלון לנופל "  בהיכל הזיכרון : " צבא הטרור הפועל ברצועת עזה ,  המסתתר בין אזרחיו שלו חזה בעוצמתו של צהל וארגוני הביטחון ,  שהשמידו מאות יעדי טרור ,  הכוללים מפקדות ,  מחסני אמל"ח ,  תשתיות ובניינים אזרחיים לכאורה שהפכו לקיני טרור ".  עוד אמר כוכבי כי  " לצד הפגיעה המשמעותית באויב ,  אני מבקש להביע צער עמוק על מותם של ארבעה מאזרחינו ולאחל החלמה מהירה לפצועים .  צה"ל ימשיך לתקוף בעוצמה ,  ככל שידרש ,  בכל מקום שידרש ". 
בכיר חמאס סאמי אבו זוהרי אמר לאחר הודעת נתניהו כי  " דבריו על פגיעה בהתנגדות מעוררים לעג ,  ההתנגדות הצליחה להרתיע את צבא נתניהו ,  המסר שלנו אליו הוא שהסבב הזה הסתיים אולם העימות לא יסתיים אלא בהשגת הזכויות ". 
ההודעה על הפסקת האש שהושגה בתיווך מצרים והאו"ם דווחה במהלך הלילה רק בכלי התקשורת הפלסטיניים ,  זאת לאחר ירי רקטות שנמשך גם בשעות הלילה .  על פי הדיווחים ,  שפורסמו גם ברשת  " אל-ג'זירה "  ובסוכנות הידיעות רויטרס ,  הפסקת האש נכנסה לתוקף בשעה 04:30 .  בשעות הבוקר המוקדמות הודיע פיקוד העורף כי החל מהשעה 07:00 יוסרו כלל מגבלות ההתגוננות בדרום .  
דבריו של נתניהו באים לאחר שספג ביקורת על המהלך .  כך למשל ,  חבר מפלגתו ח"כ גדעון סער ,  מתח ביקורת בטוויטר ואמר כי  " ‏הפסקת האש ,  בנסיבות בה הושגה ,  נעדרת הישגים לישראל ".  בעקבות דבריו של סער ,  מקורבים לנתניהו השיבו אש ואמרו כי  " גדעון סער רק רוצה להפיל את נתניהו ".  
לדבריהם , " מאז 2015 ,  כשתקף ללא הפסקה את הליכוד וראש הממשלה ,  לגדעון סער יש רק מטרה אחת :  להפיל את ראש הממשלה ויו"ר הליכוד בנימין נתניהו .  התירוצים מתחלפים ,  המטרה לא .  בעוד שרבים מתושבי הדרום הביעו את אמונם בראש הממשלה נתניהו ,  גדעון סער לא נותן אפילו רגע אחד של אשראי לראש הממשלה ומצטרף מייד להתקפות משמאל של בני גנץ ושל צביקה האוזר ,  עושה דברו של סער שערק לשמאל ושאיתו הוא מתואם לחלוטין ". 
על כך השיב סער כי הדברים מגוכחים וכי  " אמשיך לומר את דעותי בנושאים הלאומיים המרכזיים ואף להאבק עליהן ללא מורא .  זאת מהות השליחות שהוטלה על ידי חברי מרכז הליכוד ". 
ביקורת ברוח דומה נגד נתניהו באה גם מכיוונו של יו"ר כחול לבן ,  ח"כ בני גנץ ,  שטען כי הממשלה נכנעה לסחטנות מצד ארגוני הטרור . " כמעט 700 שיגורים לשטח ישראל ,  נפגעים ופצועים רבים וארבעה הרוגים - כולם תוצר של אובדן ההרתעה - מסתיימים בכניעה נוספת לסחטנות חמאס וארגוני הטרור ",  טען גנץ . " כל מה שעשתה המממשלה ,  פעם נוספת ,  הוא להניח לפתחנו את המערכה הבאה .  יש לצפות שאם תתחדש האש התגובה תהיה חמורה ושאם יישמר השקט הוא ינוצל לקידום אמיתי של מהלך מדיני שיוביל להשבת גופות חללינו ונעדרינו ולהבטחת שקט ויציבות ארוכי טווח ". 
לדברים הצטרף גם חבר מפלגתו ,  יו"ר יש עתיד יאיר לפיד ,  שטען כי נתניהו לא יצליח לפתור את סוגיית עזה . " נתניהו השתמש בתושבי הדרום כשכפ"ץ בדרך לכניעה מוחלטת מול החמאס ",  אמר . " נתניהו לא יפתור את הבעיה בעזה .  אין לו את האומץ המבצעי והפוליטי כדי לעשות זאת .  המינימום שהוא צריך לעשות זה להסביר לאזרחי ישראל את המצב אבל אפילו את זה אין לו אומץ לעשות ". 
 ( עדכון ראשון :  10:59 )  

נתניהו :  נערכים להמשך ;  בכיר חמאס :  דבריו על פגיעה בנו - מעוררים לעג
בהודעה שפרסם לראשונה מאז הדיווחים על הפסקת האש שהושגה בעזה ,  ציין נתניהו כי צה"ל תקף כ-350 יעדי טרור ברחבי הרצועה . " המטרה הייתה ונשארה להבטיח את השקט והביטחון לתושבי הדרום ",  אמר נתניהו .  אבו זוהרי תקף : " הרתענו את צבאו ".  כוכבי : " נמשיך לפעול ככל שנדרש "
 
