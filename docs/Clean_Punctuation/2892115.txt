היום :  הקבינט יתכנס לאשר התכנית למלחמה במיידי אבנים
ראש הממשלה נתניהו יכנס את חברי הקבינט כדי לאשר את התכנית שכוללת שינוי נהלי הפתיחה באש ,  עונשי מינימום למשליכי אבנים וקנסות להורי קטינים שיורשעו בעבירות אלו
ראש הממשלה בנימין נתניהו יכנס היום  ( חמישי )  את הקבינט הביטחוני-מדיני כדי לאשר את התכנית למלחמה במידי האבנים ובקבוקי תבערה .  התכנית כוללת שינוי נהלי פתיחה באש ,  הטלת עונשי מינימום למשליכי אבנים ובקבוקי תבערה ,  והטלת קנסות כבדים להורי קטינים שיורשעו בעבירות אלו .  לפי התכנית ,  מהורים לא ישלמו את הקנסות יישללו מהם קצבאות ביטוח לאומי .  מלשכת נתניהו נמסר כי הוא  " נחוש להעביר את תכניתו בקבינט ולאחר מכן בחקיקה מהירה ". 
לפי תזכיר חוק של שרת המשפטים איילת שקד ושל שר הרווחה חיים כץ ,  שיפורסם היום ,  שלילת הקצבאות תחול על הורה לקטין שהורשע בעבירות של יידויי אבנים ונגזר עליו עונש מאסר ,  ולמשך כל תקופת המאסר .  בין הקצבאות שישללו :  קצבת ילדים ,  שנעה בין 200 ל-300 שקלים לחודש עבור כל ילד ,  שתהיה תקפה לכולם .  עוד יישללו תוספת לכל ילד על הבטחת הכנסה ,  תוספת לכל ילד על קצבת נכות ומענק לימודים על סך 865 שקל לשנה ,  שרלוונטי רק להורה לילד עד גיל 14 .  
כמו כן ,  שרת המשפטים צפויה להעביר הוראת שעה שלפיה יינתנו עונשי מינימום על יידוי אבנים ,  שיהיו כחמישית מהעונש המקסימלי ולדבריה יהוו צעד הרתעתי .  כך ,  למשל ,  העונש המקסימלי על פגיעה מכוונת הוא 20 שנים ,  ולכן עונש המינימום יהיה ארבע שנים .  
שרת המשפטים אמרה כי  " הצעת החוק תפגע במקום החשוב ביותר - בכיס ".  לדבריה , " כיום ,  כמחצית מכתבי האישום המוגשים בפרקליטות ירושלים בגין ידויי אבנים היא נגד בני נוער .  זוהי תופעה רחבת היקף ורגישה עד מאוד ,  ומי שצריך לקחת אחריות עליה הם ללא ספק ההורים .  כל זאת מתוך ניסיון למנוע מאותם ילדים ,  שהולכים שבי אחרי אידיאולוגיה מסיתה ושיקרית ,  להידרדר למעגל הפשיעה ".  שקד הוסיפה כי  " אין כל סיבה שהמדינה תמשיך להעביר עבור ילדים שמרצים תקופת מאסר בגין מעשי טרור קצבאות והטבות ". 
 ( עדכון ראשון :  20:35 )  

היום :  הקבינט יתכנס לאשר התכנית למלחמה במיידי אבנים
ראש הממשלה נתניהו יכנס את חברי הקבינט כדי לאשר את התכנית שכוללת שינוי נהלי הפתיחה באש ,  עונשי מינימום למשליכי אבנים וקנסות להורי קטינים שיורשעו בעבירות אלו

