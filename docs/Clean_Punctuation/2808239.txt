פולארד יצא מכלל סכנה ;  נתניהו לקרי : " הגיע הזמן שישוחרר "
 המרגל היהודי-אמריקני ,  שאושפז ביום שישי לאחר שאיבד את הכרתו ,  יועבר להשגחה במרפאת הכלא ויעבור בקרוב ניתוח .  ראש הממשלה שוחח עם שר החוץ האמריקני : " אחרי 30 שנה הוא צריך לחיות את שאר שנותיו כאדם חופשי "
 המרגל היהודי-אמריקני ג'ונתן פולארד ,  שאושפז ביום שישי מחוץ לכותלי בית הכלא בארצות הברית שבו הוא נושא את עונשו לאחר שאיבד את הכרתו ,  יצא אתמול מכלל סכנה והוא יובא בשעות הקרובות להשגחה של מרפאת הכלא  כך נמסר אמש  ( שבת )  לרעייתו ,  אסתר .  ככל הנראה ,  פולארד ,  בן 60 ,  יזדקק לניתוח בקרוב .  
ראש הממשלה ,  בנימין נתניהו ,  שוחח אמש עם שר החוץ של ארצות הברית ,  ג'ון קרי .  בין השאר ,  השניים דנו בסוגיית שחרורו של המרגל לאור מצבו הרפואי המידרדר . " חייו של פולארד בסכנה ,  ואחרי 30 שנה בכלא הגיע הזמן שהוא ישוחרר ויחיה את שאר שנותיו כאדם חופשי ",  אמר נתניהו לקרי .
 עוד בוואלה !  חדשות :" מרוץ נגד הזמן ":  חשש שהגשם יסחף הזיהום למפרץ אילת62% מהציבור :  לא לממשלה עם החרדיםבארה"ב אישרו :  העיתונאי השבוי בתימן נהרג בניסיון חילוץ 
גם יושב ראש האופוזיציה ,  יצחק הרצוג ,  הצטרף למאמצים למען המרגל הישראלי .  הרצוג ,  הנמצא כעת בארצות הברית ,  קיים ביממה האחרונה פגישות עם שורת בכירים בממשל האמריקני .  במהלך הפגישות ,  העלה הרצוג את סוגיית מאסרו הממושך של פולארד וביקש מבכירי הממשל לגלות התחשבות במצבו הרפואי .  
זו אינה הפעם הראשונה שהרצוג מעלה את הנושא בשיחותיו עם בכירים אמריקנים ,  אך דבריו הפעם מגיעים על רקע התגברות הקולות בתוך ארצות הברית הקוראים לשים קץ למאסר החריג שנמשך זה שלושה עשורים .  בכירי הממשל האמריקני אמרו בתגובה לפניות מצד גורמים בישראל ובקהילה היהודית בארצות הברית כי לא נשקפת סכנה לחייו של פולארד .  
פולארד ,  שנידון למאסר עולם ,  החל לאחרונה את השנה ה-30 בבית הכלא .  בחודש שעבר הוא הגיש בקשה לשחרור בתנאים מגבילים .  הממשל האמריקני דחה את הבקשה בטענה ששחרורו כעת יהווה  " זלזול בחומרת העבירה ומסר של חוסר כבוד לחוק ".  
פולארד הגיש את הבקשה באמצעות ועדת שחרורים . " הייתה אופטימיות גדולה שהמהלך יצליח לאחר שכאשר שחרורו עמד על הפרק במסגרת המשא ומתן לפני כחצי שנה ,  ראשי מערכת המודיעין נמנעו מלהתנגד ואף הבהירו שהנושא אינו מעניינם ",  נמסר בהודעת המטה לשחרורו .  למרות זאת ,  הבקשה נדחתה .
  לפניות לכתב אמיר תיבון :  amir.tibon@walla.co.il
 ( עדכון ראשון :  6.12.14 ,  19:27 )  

פולארד יצא מכלל סכנה ;  נתניהו לקרי : " הגיע הזמן שישוחרר "
 המרגל היהודי-אמריקני ,  שאושפז ביום שישי לאחר שאיבד את הכרתו ,  יועבר להשגחה במרפאת הכלא ויעבור בקרוב ניתוח .  ראש הממשלה שוחח עם שר החוץ האמריקני : " אחרי 30 שנה הוא צריך לחיות את שאר שנותיו כאדם חופשי "
 
