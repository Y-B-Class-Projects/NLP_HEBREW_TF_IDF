נתניהו העביר איגרת לאבו מאזן : " מחויבים לשלום "
 אחרי האיגרת שהעביר לו אבו מאזן בחודש שעבר ,  ראש הממשלה העביר ליו"ר הרשות הפלסטינית מכתב משלו .  ככל הנראה ,  באיגרת - שהעביר עו"ד מולכו - פורטה שאיפת ישראל למו"מ ישיר
עו"ד יצחק מולכו ,  שליחו המיוחד של ראש הממשלה בנימין נתניהו ,  בא הערב  ( שבת )  לרמאללה ונפגש עם יושב ראש הרשות הפלסטינית .  הוא מסר לאבו מאזן מכתב מנתניהו ,  המשך לאיגרת שהועברה ממנו לישראל בחודש שעבר .  
בסיום הפגישה נמסר בהודעה משותפת לשני הצדדים כי  " ישראל והרשות הפלסטינית מחויבות להשגת שלום ,  והצדדים מקווים שחלופת המכתבים בין הנשיא עבאס לראש הממשלה נתניהו תתרום לכך ". 
בלשכת ראש הממשלה סירבו לפרט את תוכן המכתב שהעביר נתניהו לאבו מאזן .  לפי ההערכה ,  במכתב שנתניהו העביר הערב לאבו מאזן נכללת שאיפה מצד ישראל להיכנס למשא ומתן ישיר וללא תנאים מוקדמים ,  וכן מפורטות בו עמדותיה של ישראל באשר לסוגיית הגבולות וסוגיית הסדרי הביטחון ,  כמו גם דרישת מאבו מאזן להכיר בישראל כמדינת הלאום של העם היהודי .
 סוכנות הידיעות הפלסטינית הרשמית דיווחה כי בפגישה ,  שבה נכח גם ראש צוות המשא ומתן הפלסטיני סאיב עריקאת ,  קרא אבו מאזן לישראל לשים קץ לסבלם של האסירים הפלסטינים  " באופן מיידי ",  להיענות לדרישותיהם ואף לשחררם ,  בעיקר את אלו שנעצרו לפני 1994 .  עוד נמסר כי אבו מאזן  " חידוש המשא ומתן מחייב הפסקה של הבנייה בהתנחלויות ,  כולל במזרח ירושלים ,  וקבלת עקרון פתרון שתי המדינות ". 
ב-17 באפריל העביר ראש צוות המשא ומתן הפלסטיני ,  סאיב עריקאת ,  איגרת מאבו מאזן לנתניהו ,  וגם אז סירבו בירושלים לפרט את תוכנה .  בין היתר ,  דרש אז אבו מאזן מישראל להפסיק את הבנייה בהתנחלויות ,  לפתור את סוגיית האסירים הפלסטינים ודרש מנתניהו לקבל עליו את עקרון שתי המדינות בגבולות 67' .  
המכתב של אבו מאזן כלל הטלת אחריות לקיפאון המדיני על ישראל ,  והצגת דרישות פלסטיניות ובראשן מדינה המבוססת על גבולות 67' עם חילופי שטחים קלים ,  כמו גם הפסקת של הבנייה במזרח ירושלים .  במכתב נכללה פסקת איום ,  לפיה אם ישראל לא תעמוד בהתחייבויותיה ,  הפלסטינים ידרשו את העברת הסמכות והאחריות על כל השטחים לישראל .
 על רקע כניסתה של קדימה לממשלת האחדות ,  הביעו גורמים בינלאומיים תקווה כי הממשלה הרחבה תאפשר לנתניהו לחדש את המשא ומתן עם הפלסטינים בצורה רצינית .  דוברת מחלקת המדינה האמריקאית ,  ויקטוריה נולנד ,  אמרה כי מזכירת המדינה ,  הילרי קלינטון ,  הדגישה את שאיפתה של ארצות הברית להתקדמות בתהליך המדיני בשיחת טלפון שקיימה עם נתניהו ביום רביעי .  
לקריאה נוספת:אבו מאזן :  לנצל את ממשלת האחדות בישראל להשגת שלוםנתניהו מציע לקיים משא ומתן ישיר עם אבו מאזן
לפנייה לכתבת :  טל שלו tal_sh@walla.net.il 

נתניהו העביר איגרת לאבו מאזן : " מחויבים לשלום "
 אחרי האיגרת שהעביר לו אבו מאזן בחודש שעבר ,  ראש הממשלה העביר ליו"ר הרשות הפלסטינית מכתב משלו .  ככל הנראה ,  באיגרת - שהעביר עו"ד מולכו - פורטה שאיפת ישראל למו"מ ישיר

