הפרקליטות :  עדות מני נפתלי בפרשת המעונות - כמו של עד מדינה
במכתב לעורך דינו של אב הבית לשעבר ,  הובהר כי בעת מתן עדותו סוכם עמו על חסינות מפני הפללה עצמית .  עוד צוין כי החסינות ניתנה בתיאום פרקליט המדינה והיועמ"ש : " עדותו תיחשב ככזו של מי שמתקיימת בו הגדרת עד מדינה "
 הפרקליטות הבהירה אמש  ( ראשון )  כי עדותו של אב הבית לשעבר במעון ראש הממשלה ,  מני נפתלי ,  במסגרת חקירת פרשת המעונות נחשבת כעדות שנמסרה מעד מדינה .  במכתב שהעבירה הפרקליטות לעורך דינו של נפתלי ,  צוין כי נפתלי הגיע למשטרה בתחילת 2015 והתנה את מסירת עדותו בכך שתוענק לו חסינות מפני הפללה עצמית .  עוד פורט במכתב כי פרקליט המדינה שי ניצן והיועץ המשפטי לממשלה לשעבר יהודה וינשטיין נענו לבקשת נפתלי - ועל כן הוענקה לו חסינות .  
במכתב שהועבר לסנגור עו"ד לוליק אסל נכתב כי נפתלי אמר לחוקרי המשטרה כי היה מעורב בפרשות שעליהן רצה למסור מידע .  עוד צוין כי נפתלי  " הודיע לחוקרים כי הוא אינו מוכן למסור הודעה מבלי שניתנת לו חסינות מפני הפללה עצמית ".  
עוד בנושא:שרה נתניהו עברה פוליגרף מטעמה על פרשת המעונות : " דוברת אמת"מסתמן :  מנדלבליט יודיע על הגשת כתב אישום נגד שרה נתניהונתניהו תקף את מני נפתלי במפגן תמיכה : " סולק כי הכה חבר לעבודה "  
בסיום המכתב ,  לאחר פירוט השתלשלות בקשתו של נפתלי ,  שקילתה במשטרה וקבלתה בהתאם לדעתם של ניצן ווינשטיין ,  הובהר כי אם יוגש כתב אישום במסגרת הפרשה ובמסגרתו יוזמן אב הבית לשעבר להעיד , " הרי שתהיה לו חסינות מפני הפללה עצמית גם בגין עדותו בנוגע לפרשה זו ".   " במסגרת בחינת חומר החקירה בפרקליטות ,  נבחנות הודעותיו של מרשך מתוך נקודת מוצא כי ככל שיידרש להעיד בבית משפט ,  הרי שעדותו תיחשב עדות של מי שמתקיימת בו הגדרת עד מדינה ",  נכתב .  
בחודש שעבר פורסם כי היועץ המשפטי לממשלה אביחי מנדלבליט צפוי להודיע על הגשת כתב אישום נגד רעיית ראש הממשלה שרה נתניהו במסגרת פרשת המעונות .  ההודעה על הגשת כתב האישום נגד רעיית ראש הממשלה צפויה להתרחש לאחר יותר משנה מאז שהעבירה המשטרה המלצה לעשות זאת .  ואולם ,  בפרקליטות ביקשו השלמות חקירה נוספות והתיק הועבר בחזרה אל פרקליטות מחוז ירושלים לצורך כך .  
בין העבירות שנקשרו בשמה של נתניהו הייתה העסקת המטפלת - העוסקת בחשד שמטפלת סיעודית שטיפלה באביה של רעיית ראש הממשלה קיבלה תשלום מכספי המדינה ולא מכספם של הזוג כפי שנדרש בחוק .  עבירה נוספת  ניפוח הוצאות הארוחות בבית ראש הממשלה  שבה חשודה נתניהו כי דיווחה על מימון ארוחות לכמה אנשים בסכומים גבוהים ממה שהוצא בפועל .  עניין אחר שיוחס לנתניהו הוא העסקת חשמלאי באופן פרטי למרות שלא זכה במכרז ,  והעברת ההוצאות לקופת המדינה .
 בית הדין לעבודה בירושלים קיבל בשנה שעברה את תביעתו של נפתלי נגד מקום עבודתו הקודם ,  מעון ראש הממשלה .  בית הדין פסק בין היתר כי הוא זכאי לפיצויים בגין כמה מטענותיו ,  על סך 170 אלף שקלים .  כמו כן ,  נקבע כי הוא היה  " חשוף לתנאי העסקה פוגעניים ",  וכי טענותיה של נתניהו כי נהג ביחס גרוע לעובדים לא זכו בביסוס ראייתי .  

הפרקליטות :  עדות מני נפתלי בפרשת המעונות - כמו של עד מדינה
במכתב לעורך דינו של אב הבית לשעבר ,  הובהר כי בעת מתן עדותו סוכם עמו על חסינות מפני הפללה עצמית .  עוד צוין כי החסינות ניתנה בתיאום פרקליט המדינה והיועמ"ש : " עדותו תיחשב ככזו של מי שמתקיימת בו הגדרת עד מדינה "
 
