סערה במליאה : " אנחנו עושים טובה לערבים שנותנים להם אזרחות "
 סגן שר הפנים הצית את הדיון על ביטול חוק האזרחות כשיצא נגד חברי הכנסת הערבים .  נתניהו האשים את המתנגדים בצביעות : " לא שומע אתכם מדברים על מה שקורה בסוריה ".  בנט פרסם ציוץ מפתיע : " אף אחד לא עושה טובה לאזרח שהוא אזרח ,  נקודה ".  הרצוג נעדר מההצבעה ,  גלאון תקפה
יום סוער במליאה :  במהלך הדיון היום  ( רביעי )  על הארכת תוקפו של חוק האזרחות והכניסה לישראל אמר סגן שר הפנים ,  חבר הכנסת ירון מזוז  ( הליכוד )  ,  לח"כ חנין זועבי מהרשימה המשותפת : " את הראשונה שצריכה להחזיר את תעודת הזהות .  אנחנו עושים לכם בכלל טובה שאתם יושבים פה ,  טרוריסטים לא ישבו פה .  אתם במדינה דמוקרטית ,  תכבדו את המדינה ".  הדברים חוללו סערה במליאה והדיון נפסק לדקות ארוכות ,  שבמהלכן אף ניגשה ח"כ מיכל רוזין  ( מרצ )  למזוז בעודו עומד על דוכן הנואמים ,  נופפה בתעודת הזהות שלה וביקשה להחזיר אותה לסגן השר .  החוק קובע שלא יהיה איחוד משפחות בין ערבים ישראלים לערבים שאינם אזרחי ישראל .
 ראש הממשלה ,  בנימין נתניהו ,  עלה לאחר מכן לנאום ובחר שלא להגיב לדברי מזוז . " לכל אזרחי ישראל יהודים ולא יהודים יש את הזכות לבחור ולהיבחר ,  אבל לכל אזרח גם החובה לציית לחוקי המדינה ולאף אחד אין הזכות להאשים את חיילים צה"ל שמגנים עלינו - כפושעי מלחמה .  אני מדבר על שאלה של צביעות ,  יש לכם זכות לומר את דבריכם ואנחנו נגן עליה ,  אבל אין לנו חובה להסכים עם הצביעות ",  תקף . " אני לא שומע מכם מילה על מה שמרחש בסוריה ותימן ,  אבל מאשימים את חיילי צה"ל בפשעי מלחמה ".  דבריו של נתניהו נאמרו לפני הדיון הצפוי על המשט הבא לעזה ,  ואחרי חילופי האשמות חריפות במשכן .  
לקריאה נוספת:דרעי וליברמן הגיעו :  מי נכח באירוע של המיליארדר מרטין שלאף ? יחימוביץ' : " תשובה ניסה להוריד אותי מהמאבק על הגז "" עונת הציד החלה ":  תגובות זועמות להחלטת השר אריאל 

ח"כ עאידה תומא-סלימאן מהרשימה משותפת תקפה את נתניהו על התעלמותו מהדברים . " מי שציפה שראש הממשלה יגן על זכותנו לממש את תפקידנו כנראה חלם .  ראש הממשלה מצדיק את מסע ההסתה של ירון מזוז .  שפכו את דמנו .  ממשלה שבנויה על עצם ההסתה הפרועה ,  רק היא יכולה לחוקק חוק שמנשל באופן קולקטיבי את זכות חיי המשפחה לפלסטינים .  מי שמדבר על טרור שיראה שהוא זה שמפעיל טרור .  אף אחד לא עושה לי טובה שהוא נותן לי תעודת זהות ". 
בהמשך התעמת גם ח"כ באסל גטאס מהרשימה המשותפת עם סגן השר מזוז ,  וביקר את התנהגותו ואת הנפות ידיו על דוכן הנואמים . " מה ,  סגן השר ?  מאיפה יוצאות לך התנועות ?  אלה תנועות מסרטי קאובוי ,  איפה שיורים ",  אמר .  
גטאס : " אז אדון מזוז החליט אתם הערבים ,  אנחנו עושים לכם טובה שיש לכם תעודת זהות .  אמרת את זה ,  נכון ?  ". 
מזוז : " זה מה שקורה ". 
גטאס : " אדון מזוז אתה מבייש את עצמך וכל יהודי בעולם כשאתה אומר את הדבים האלה .  אתה לא עושה טובה לאף ערבי שאתה נותן לו תעודה ". 
מזוז : " מחבלים לא יישבו פה ". 
גטאס : " אתה מבייש כל אזרח וכל יהודי בדברים שאמרת ". 
הצעתה של תומא-סלימאן נדחתה לאחר הצבעה שמית ,  ברוב של 55 מתנגדים לעומת 18 תומכים ושני נמנעים .  ההצעה של ח"כ גלאון בנושא נדחתה ברוב של 54 מתנגדים לעומת 17 תומכים ושני נמנעים .  חלק גדול מחברי האופוזיציה לא נכחו במליאה בזמן ההצבעה .  כמו כן ,  חברי אופוזיציה רבים שכן נכחו במליאה בחרו שלא להשתתף ,  לרבות יו"ר האופוזיציה ח"כ יצחק הרצוג .  ח"כ עמר בר לב ואיציק שמולי מהמחנה הציוני נמנעו .  
גלאון הצטרפה לדברי תומא-סלימאן ותקפה את שתיקתו של נתניהו בנושא . " כשסגן שר הפנים עומד כאן על הדוכן ואומר לחברי הכנסת מהרשימה המשותפת ולחבר הכנסת עיסאווי פריג' ,  'תגיד תודה שאתה צריך להיות כאן' ,  אין לי ציפיה ממנו ,  אבל כשעולה ראש הממשלה על הדוכן ומדבר כאחרון האספסוף הוא משדר מסר שמתיר את דמם של חברי הכנסת .  אתה ראש הממשלה של כולם ,  תגן על הנבחרים - גם אם יש לך ביקורת עליהם .  גם לנו יש ביקורת עליך .  לא התנהגת כראש ממשלה ,  התנהגת כאחרון האספסוף ",  אמרה .  

גלאון אף מחתה על החלטת מפלגת המחנה הציוני ,  שלא השתתף בהצבעה על החוק .  בשל כך הודיעה גלאון ליו"ר האופוזיציה ,  יצחק הרצוג ,  כי מפלגת מרצ לא תשתתף בישיבות האופוזיציה עד להודעה חדשה .
 הרצוג התייחס לסערה ותקף את הממשלה ,  אולם לא הגיב לביקורת נגדו .  בפוסט שפרסם בפייסבוק כתב : " כל מי שמתנגד בכל כוחו למשט הפלסטיני ולהשתתפות ישראלים בו הוא לאומי ,  אבל כל מי שמתנכל לזכויות אזרחינו הערביים לשוויון מוחלט כולל תעודת זהות הוא לאומני קיצוני ".  עוד הסביר יו"ר המחנה הציוני : " אנחנו לאומיים לא פחות מכם אבל לא לאומנים כמותכם .  אנחנו לעולם לא נחצה את הקו הברור שבין לאומיות ממלכתית נאורה ללאומנות חשוכה ". 
הוא קרא לנתניהו להבהיר מה עמדתו ב"קרב על דמותה של המדינה ",  ופנה לחברי הכנסת הערביים : " אני קורא לאחינו הערבים לא להיגרר לפרובוקציה המכוערת של הליכוד ,  לא להעצים את האגף הימני של הבית הזה ולסייע למתונים ב'מחנה בציוני' לשים קץ לביזוי המתמשך של הדמוקרטיה הישראלית ". 
שר החינוך ויו"ר הבית היהודי נפתלי בנט ביקר את דבריו של ח"כ מזוז וכתב בטוויטר : " 'המדינה תקיים שוויון זכויות גמור לכל אזרחיה בלי הבדל דת ,  גזע ומין' ,  זו זכותם של ערבים ויהודים .  אף אחד לא עושה טובה לאזרח שהוא אזרח ,  נקודה ". 
 ( עדכון ראשון :  14:43 )  

סערה במליאה : " אנחנו עושים טובה לערבים שנותנים להם אזרחות "
 סגן שר הפנים הצית את הדיון על ביטול חוק האזרחות כשיצא נגד חברי הכנסת הערבים .  נתניהו האשים את המתנגדים בצביעות : " לא שומע אתכם מדברים על מה שקורה בסוריה ".  בנט פרסם ציוץ מפתיע : " אף אחד לא עושה טובה לאזרח שהוא אזרח ,  נקודה ".  הרצוג נעדר מההצבעה ,  גלאון תקפה

