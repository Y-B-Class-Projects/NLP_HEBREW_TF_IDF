מנדלבליט נגד נתניהו : " אעשה הכול כדי לשמור על כוחו של העליון "
 היועץ המשפטי לממשלה התייחס להצעה להגביל את הזכות לעתור לבג"ץ בטרם אירוע הפרידה משופט העליון אליקים רובינשטיין . " צריך לבצר את כוחו של בית המשפט העליון ",  אמר מנדלבליט
היועץ המשפטי לממשלה אביחי מנדלבליט יצא היום  ( שלישי )  נגד הגבלת זכות העמידה בפני בג"ץ ,  שראש הממשלה בנימין נתניהו מעוניין לבחון ,  ואמר כי  " צריך לבצר את כוחו של בית המשפט העליון ,  ואעשה הכל כדי לשמור עליו ".  מנדלבליט אמר את הדברים בטרם אירוע הפרידה מהשופט אליקים רובינשטיין בבית המשפט העליון .
 ביום ראשון פורסם בוואלה !  NEWS כי נתניהו אמר במהלך ישיבת ראשי הקואליציה כי הוא מעוניין לבחון את הצעת החוק של חבר הכנסת מיקי זוהר  ( הליכוד )  .  ההצעה שנועדה לצמצם באופן ניכר את הזכות לעתור לבג"ץ ,  ותאפשר רק לארגונים או לאנשים שיש להם קשר ישיר לנשוא העתירה לעשות זאת .
 הצעתו של ח"כ זוהר הונחה על שולחן ועדת השרים לענייני חקיקה בחודש שעבר והדיון לגביה נדחה .  עם זאת ,  לדברי גורמים שנכחו בישיבה ,  נתניהו הביע עניין בקידום החוק ,  שנועד בעיקרו להגביל עתירות של ארגוני שמאל וארגוני זכויות אדם בשמם של אזרחים פלסטינים ,  שמובילות להריסות של מאחזים ושל בנייה יהודית בלתי חוקית בגדה המערבית .
 עוד בוואלה !  NEWS:באמצע המהדורה הראשונה :  בג"ץ קבע כי זמנית תאגיד השידור לא יפוצלנתניהו לראשי הקואליציה :  בוחן הצעה שתגביל הזכות לעתור לבג"ץשר האוצר מסרב להמלצת בג"ץ לדון שוב בחוק למיסוי דירה שלישית 
על הצעת החוק חתומים חברי כנסת כמעט מכל סיעות הקואליציה ,  בהם יו"ר הקואליציה דוד ביטן  ( הליכוד )  ,  וחברי הכנסת מוטי יוגב ובצלאל סמוטריץ'  ( הבית היהודי )  ,  ומדובר ביוזמה משותפת של זוהר ושל יו"ר צעירי הליכוד ,  דוד שאין .  היועץ המשפטי לממשלה אביחי מנדלבליט כבר הביע את התנגדותו לחקיקה בחודש שעבר ,  ובכנס לשכת עורכי הדין באילת אמר כי  " ההצעה האמורה ,  יש בה משום פגיעה בבית המשפט העליון ובהגנה על שלטון החוק ,  במיוחד במקרים הקשים ובנוגע לאוכלוסיות מוחלשות ". 
שרי הבית היהודי נפתלי בנט ואיילת שקד אמרו שיתמכו בחוק ,  אולם שקד טענה שמדובר בחוק  " לא אפקטיבי ",  שכן רק 8% מהעתירות לבג"ץ מוגשות על ידי עמותות .  היא הוסיפה כי שופטי העליון כבר הבהירו כי אם החוק יעבור ותצומצם זכות העמידה ,  הם פשוט ירחיבו את פרשנותם לגבי סוגיית הקשר האישי לנשוא העתירה .  
ח"כ ציפי לבני  ( המחנה הציוני )  אמרה ביום ראשון בערב כי היא  " מוטרדת מהצעת החוק ".  בפאנל שרי משפטים שנערך באוניברסיטת תל אביב ,  אמרה לבני כי  " מטרת החוק ,  לכאורה ,  למנוע זכות עמידה בנוגע לנושאים המדיניים ,  ההתנחלויות ומה שקורה ביהודה ושומרון ,  אבל היא תמנע גם זכות עמידה שנוגעת לשחיתות ציבורית ,  כי היא קובעת שאם אין לך זכות אישית שנפגעה גם לא תוכל לפנות לבג"ץ - וזה מה שמאפשר פניות לבג"ץ בנושאים של שחיתות ציבורית ".  

מנדלבליט נגד נתניהו : " אעשה הכול כדי לשמור על כוחו של העליון "
 היועץ המשפטי לממשלה התייחס להצעה להגביל את הזכות לעתור לבג"ץ בטרם אירוע הפרידה משופט העליון אליקים רובינשטיין . " צריך לבצר את כוחו של בית המשפט העליון ",  אמר מנדלבליט

