בגלל תקלה טכנית במטוס :  שליחי טראמפ נשארו לילה נוסף בישראל
ג'ארד קושנר וג'ייסון גרינבלט היו אמורים להמריא לארה"ב ,  לאחר שסיימו מסע בן שבוע במזרח התיכון לקידום התוכנית המדינית של טראמפ .  לוואלה !  NEWS נודע כי טיסתם במטוס הצבאי נדחתה .  בסופו של דבר עלו השניים על טיסה פרטית של אל על שהחזירה אותם לביתם
היועץ המיוחד של הנשיא דונלד טראמפ ,  ג'ארד קושנר ,  ושליחו למזרח התיכון ג'ייסון גרינבלט ,  נאלצו להישאר עוד לילה בישראל אמש  ( שבת )  ,  למרות שהיו אמורים להמריא אתמול בלילה אחרי פגישתם עם ראש הממשלה בנימין נתניהו .  לוואלה !  NEWS נודע כי אמש ,  לקראת חצות ,  התגלתה תקלה טכנית במטוס הצבאי עמו סיירו השניים במזרח התיכון בשבוע האחרון ,  והם נאלצו להישאר לילה נוסף בירושלים .  השניים המריאו בסופו של דבר בטיסה פרטית של אל על היום בצהריים חזרה לארצות הברית .  
קושנר וגרינבלט מסיימים מסע בן שבוע במזרח התיכון במהלכו ביקרו בירדן ,  מצרים ,  סעודיה ,  קטאר וישראל ,  כחלק מההיערכות לקראת הצגת התוכנית המדינית של הממשל לפתרון הסכסוך הישראלי פלסטיני .  בישראל נפגשו בסוף השבוע פעמיים עם ראש הממשלה בנימין נתניהו ודנו עמו במצב האזורי ובמיוחד במצב הביטחוני וההומניטרי ברצועת עזה .
 עוד וואלה !  NEWS:דיווח :  רוסיה הפציצה מהאוויר את כוחות המורדים בדרום סוריה"יפהפיה !  ":  יועץ רה"מ חשף שיחות בין ג'ודי ניר מוזס לשרה נתניהונתניהו תקף את תכנית הביקור של הנסיך וויליאם :  ירושלים בירתנו לנצח 
נתניהו התייחס היום בפתח ישיבת הממשלה לפגישות  " החשובות ",  כהגדרתו ואמר כי  " שוחחנו על התהליך המדיני ,  על סוגיות האזור וגם הייתה התמקדות מיוחדת במצב בעזה .  אני חייב להגיד שהייתה תמיכה מוחלטת בעמדותינו ובפעולותינו להבטיח את ביטחון מדינת ישראל ואזרחיה בתחום יישובי עזה ,  דברים שנאמרו גם באופן פומבי על-ידי נציגי הממשל האמריקני .  עלתה גם השאלה כיצד אפשר לפתור את הבעיה ההומניטרית בעזה מבלי לחזק את חמאס .  הדברים האלו ברורים - קודם כל איך שומרים על הביטחון ,  ואיך מונעים התלקחות רחבה ,  אם הדבר בכלל אפשרי ". 
קושנר וגרינבלט לא נפגשו במהלך הביקור עם נציגי הרשות הפלסטינית ,  שמחרימים את הממשל האמריקאי זה כחצי שנה בעקבות ההחלטה להעביר את השגרירות לירושלים .  קושנר העניק במהלך ביקורו ראיון נדיר לעיתון הפלסטיני  " אל-קודס ",  ובו תקף את יו"ר הרשות הפלסטינית אבו מאזן ואמר כי הממשל יפרסם את תוכנית השלום גם בלי הסכמתו של אבו מאזן . 
" עכשיו זה הזמן לישראלים ולפלסטינים לחזק את המנהיגים שלהם ולמקד אותם מחדש לעודד פתיחות לקראת פתרון ,  ולא לפחד מלנסות ",  אמר . " אם אבו מאזן מוכן לחזור לשולחן המשא ומתן ,  אנחנו מוכנים לקחת חלק בשיחות ,  אבל אם זה לא המצב ,  נפרסם את התכנית בפומבי ".  

בגלל תקלה טכנית במטוס :  שליחי טראמפ נשארו לילה נוסף בישראל
ג'ארד קושנר וג'ייסון גרינבלט היו אמורים להמריא לארה"ב ,  לאחר שסיימו מסע בן שבוע במזרח התיכון לקידום התוכנית המדינית של טראמפ .  לוואלה !  NEWS נודע כי טיסתם במטוס הצבאי נדחתה .  בסופו של דבר עלו השניים על טיסה פרטית של אל על שהחזירה אותם לביתם

