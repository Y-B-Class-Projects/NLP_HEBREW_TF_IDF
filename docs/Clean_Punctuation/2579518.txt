נתיני סודן מקווים שיימשך הריב בין משרדי הממשלה
שר הפנים פנה לראש הממשלה בנוגע למעצר אזרחי סודן עליו התחייב ,  וטען כי משרד המשפטים ופרקליטות המדינה מתעלמים מהחלטות ממשלה בעניין . " ידיי כבולות ",  טען ישי
העימות בין משרד המשפטים לשר הפנים ,  אלי ישי ,  מחריף .  ישי לא מוותר על מימוש התחייבותו ופנה אתמול  ( חמישי )  לראש הממשלה ,  בנימין נתניהו ,  בבקשה כי יורה למשרד המשפטים לאפשר מעצר אזרחי סודן ושימוש במתקני הכליאה ,  שבהקמתם הושקע כסף רב .  לטענת ישי ,  משרד המשפטים ופרקליטות המדינה ,  המונעים צעדים אלה ,  מתעלמים מהחלטות ממשלה בעניין .  אתמול הורה שר הפנים לראש רשות האוכלוסין וההגירה ,  אמנון בן עמי ,  להיערך מבצעית וארגונית לתחילת מעצר אזרחי סודן בסוף חודש דצמבר ,  אז על פי ההערכות של משרד הביטחון יסתיימו עבודות ההקמה של המתקנים החדשים .  כמה שעות לפני כן הגישה פרקליטות המדינה את תגובתה לעתירת ארגוני זכויות אדם נגד מעצר אזרחי סודן .  בתגובה נטען כי לא התקבלה כל החלטה על מעצרם ,  וכי הצהרתו של ישי נעשתה ללא אישור של אף גורם ממשלתי .  עוד נאמר בתגובת הפרקליטות כי רשות האוכלוסין וההגירה לא קיבלה כל הנחייה לעצור את אזרחי סודן וכי אם תתקבל החלטה כזו בעתיד ,  היא תפורסם באופן מסודר 30 יום טרם הוצאתה לפועל .  
בסוף אוגוסט הודיע ישי כי הרשות תחל לעצור אזרחים מסודן באמצע אוקטובר .  האמירה עוררה ביקורת רבה בקרב גורמים במשרד המשפטים ומשרד ראש הממשלה ,  כיוון שלא עודכנו על כך .  גורמים במשרד המשפטים טענו כי  " מדובר בצעד בעייתי שיציב את ישראל באור בעייתי מאוד בעולם מבחינת זכויות אדם בכלל ופליטים בפרט .  לא ניתן לקבל החלטה כזו בלי לבחון עמידתה בחוק הבינלאומי ואת ההשלכות השונות ".  כמו כן עוררה הצהרה זו זעם בקרב ארגוני זכויות אדם שטענו כי מדובר בצעד הנוגד את אמנת הפליטים עליה חתומה ישראל .  בתחילת החודש עתרו לבית המשפט המחוזי בירושלים שהוציא צו המונע את מעצר אזרחי המדינה עד לדיון בתיק שייערך בסוף החודש .  לקראת המועד האמור נשמע ישי בטוח פחות בהצהרתו המעשית ,  וטען כי הוא ממתין לחוות דעת של היועץ המשפטי לממשלה בעניין .  כשזו לא הגיעה ,  בחר ישי לפנות לראש הממשלה . " תושבי תל אביב ,  נתניה ,  טבריה ,  חיפה ,  ערד ,  אילת ,  בני ברק וערים נוספות ,  זועקים את זעקתם ואנחנו נתפשים כחרשים אל מול המציאות בה משרד המשפטים מתעלם מכל אותם החלטות .  תשובת הפרקליטות סותרת את ההחלטות שקיבלנו ",  טען .  ישי הודה לראשונה כי ידיו כבולות  " כתוצאה מהחלטת הניתנות על ידי משפטנים שונים אשר אינם קשובים למצוקת אזרחי מדינת ישראל ..  .  לאור תשובת הפרקליטות לבית המשפט ,  תשובה אשר שוללת ומתנגשת בהחלטות הממשלה הנוגעות להשמתם במשמורת של מסתנני סודן ,  אני פונה אליך ומבקש התערבותך ".  העתקים מפנייתו נשלחו לשר המשפטים וליועץ המשפטי ממשלה .  
ממשרד המשפטים נמסר כי התגובה שהעבירו לעתירה מדברת בעד עצמה .  

נתיני סודן מקווים שיימשך הריב בין משרדי הממשלה
שר הפנים פנה לראש הממשלה בנוגע למעצר אזרחי סודן עליו התחייב ,  וטען כי משרד המשפטים ופרקליטות המדינה מתעלמים מהחלטות ממשלה בעניין . " ידיי כבולות ",  טען ישי

