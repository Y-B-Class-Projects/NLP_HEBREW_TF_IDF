מסתמן :  מנדלבליט יודיע על הגשת כתב אישום נגד שרה נתניהו
היועץ המשפטי לממשלה צפוי להודיע על הגשת כתב אישום בפרשת המעונות נגד רעיית ראש הממשלה ,  כך דווח בחדשות 2 .  כתב האישום יוגש לאחר שנתניהו זומנה בתחילת החודש למשרדי להב 433 להשלמת חקירה
היועץ המשפטי לממשלה אביחי מנדלבליט צפוי להודיע על הגשת כתב אישום נגד רעיית ראש הממשלה שרה נתניהו במסגרת פרשת המעונות - כך דווח אתמול  ( שני )  בחדשות 2 .  נתניהו חשודה בכמה עבירות הקשורות בחקירת הפרשה ,  ורק לאחרונה נקראה שוב למשרדי להב 433 להשלמת חקירה .
 ההודעה על הגשת כתב האישום נגד רעיית ראש הממשלה צפויה להתרחש לאחר יותר משנה מאז שהעבירה המשטרה המלצה לעשות זאת .  ואולם ,  בפרקליטות ביקשו השלמות חקירה נוספות והתיק הועבר בחזרה אל פרקליטות מחוז ירושלים לצורך כך .  
עוד בוואלה !  NEWS:קצין נהרג ואחר נפצע קשה בהתרסקות מסוק בדרום הארץאחרי הפוסט של יאיר נתניהו : " פרקליט המשפחה נשלח לסכל תביעת דיבה"נתניהו על האפשרות שהחקירות יובילו להדחתו : " לא יקרה "  
בין העבירות שנקשרו בשמה של נתניהו הייתה העסקת המטפלת - העוסקת בחשד שמטפלת סיעודית שטיפלה באביה של רעיית ראש הממשלה קיבלה תשלום מכספי המדינה ולא מכספם של הזוג כפי שנדרש בחוק .  עבירה נוספת  ניפוח הוצאות הארוחות בבית ראש הממשלה  שבה חשודה נתניהו כי דיווחה על מימון ארוחות לכמה אנשים בסכומים גבוהים ממה שהוצא בפועל .  עניין אחר שיוחס לנתניהו הוא העסקת חשמלאי באופן פרטי למרות שלא זכה במכרז ,  והעברת ההוצאות לקופת המדינה .
 משפחת נתניהו דחתה בעבר את הטענות שהועלו בפרסומים בכלי התקשורת ומסרה כי  " הגברת נתניהו לא עברה שום עבירה ".  יועץ התקשורת של המשפחה ניר חפץ אמר לאחר הפרסום בחודש אפריל כי  " מדובר בנושאים שאפילו לא מגרדים את זוטי הדברים .  על מה מדובר ?  על אוכל ?  על טיפול של כמה ימים באביה ,  שהגברת שילמה עליו מכספו ?  לכן ,  אנחנו בטוחים שרשויות החוק ידעו להתעלם מהניתוח בתקשורת ויתברר שמדובר באבסורד שאין בו כלום ,  ואפילו פחות מזה ".  

מסתמן :  מנדלבליט יודיע על הגשת כתב אישום נגד שרה נתניהו
היועץ המשפטי לממשלה צפוי להודיע על הגשת כתב אישום בפרשת המעונות נגד רעיית ראש הממשלה ,  כך דווח בחדשות 2 .  כתב האישום יוגש לאחר שנתניהו זומנה בתחילת החודש למשרדי להב 433 להשלמת חקירה

