רה"מ : " רואים בחומרה מעבר הספינות האירניות "
 מעבר ספינות הקרב האירניות בתעלת סואץ ,  הוא ניסיון אירני להגביר השפעת טהרן באזור ,  כך הסביר ראש הממשלה .  לכן ,  הסביר נתניהו ,  יש להגדיל תקציב הביטחון
 ( צילום :  רויטרס ,  עריכה :  יאיר דניאל ) 
ראש הממשלה בנימין נתניהו התייחס הבוקר  ( ראשון )  בפתח ישיבת הממשלה למעבר שתי הספינות האירניות בתעלת סואץ והבהיר כי  " ישראל רואה בחומרה את הצעד האירני ".  לדבריו ,  אירן מנצלת את חוסר היציבות המזרח התיכון בכדי להרחיב את השפעתה באזור ,  ששיוט הספינות בים התיכון הוא דוגמא לכך .  נתניהו קשר בין ההתפתחויות באזור לקיצוץ הרוחבי המשרדי הממשלה ,  שיפסח על משרד הביטחון .
" המהלך הזה ",  אמר ראש הממשלה בהתייחס לשיוט האירני , " מחזק את העובדה שצרכי הביטחון יגברו ושתקציב הביטחון יגדל בהתאם ".  הוא הוסיף כי הקיצוץ ,  שנועד לממן הפחתה בגובה של 10% במחירי התחבורה הציבורית ,  יפסח גם על תקציבי החינוך והרווחה , "  זו החלטה חברתית ממעלה ראשונה השומרת על איכות הסביבה ,  זה מהלך טוב למדינת ישראל ",  אמר והוסיף שהקיצוץ נובע מהרצון לשמור על מסגרת התקציב .
 ראש הממשלה התייחס גם לווטו שהטילה ארצות הברית על הצעת ההחלטה הפלסטינית למועצת הביטחון של האו"ם לגינוי ההתנחלויות הישראליות בגדה המערבית . " ישראל מעריכה את ההחלטה ואנו נשארים מחויבים לקידום השלום עם שכננו באזור ועם הפלסטינים ",  אמר ראש הממשלה , " ההחלטה מבהירה שהדרך היחידה לשלום היא במשא ומתן ישיר ולא בשימוש בגופים בינלאומיים כדי לעקוף את המשא ומתן ". 

רה"מ : " רואים בחומרה מעבר הספינות האירניות "
 מעבר ספינות הקרב האירניות בתעלת סואץ ,  הוא ניסיון אירני להגביר השפעת טהרן באזור ,  כך הסביר ראש הממשלה .  לכן ,  הסביר נתניהו ,  יש להגדיל תקציב הביטחון

