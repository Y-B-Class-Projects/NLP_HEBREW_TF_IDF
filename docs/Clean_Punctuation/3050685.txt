מסתמן :  חיקורי דין לגורמים שלהם הציע נתניהו לרכוש את  " ידיעות "  וערוץ 10
פרסום ראשון :  המשטרה צפויה לבקש חיקורי דין בחו"ל לגורמים שרה"מ הציע להם לרכוש את גופי התקשורת ,  ובהם אנשי אקסל שפרינגר וג'יימס פאקר .  החקירה לא תסתיים בקרוב .  במוקד החקירה כרגע בתיק 1,000 :  האינטרסים של מילצ'ן מול נתניהו והתמורה שקיבל לכאורה עבור המתנות למשפחה
 ( ראש הממשלה נתניהו נחקר בפעם רביעית במעונו ,  החודש )  
המשטרה צפויה לבקש לבצע חיקורי דין בחו"ל לכל אנשי העסקים שהזכיר ראש הממשלה בנימין נתניהו בשיחותיו עם מו"ל  " ידיעות אחרונות ",  נוני מוזס ,  במסגרת פרשת 2,000  כך נודע לוואלה !  NEWS .  מדובר בגורמים שראש הממשלה הציע להם לרכוש את  " ידיעות אחרונות "  ואת ערוץ 10 ,  ובכללם אנשי קונצרן התקשורת הגרמני אקסל שפרינגר ומקורבו איש העסקים ג'יימס פאקר ,  שנדרש לחיקור דין בפרשה 1,000 בחשד שהעניק מתנות לבני משפחת נתניהו .  כמו כן ,  במסגרת פרשת הצוללות ,  המכונה תיק 3,000 ,  יבוצעו חיקורי דין בגרמניה .
 התהליך צפוי להימשך זמן רב ,  כך שהחקירה לא צפויה להסתיים בקרוב .  בחקירותיו הסביר נתניהו כי הציע לרבים מאנשי העסקים שפגש לרכוש את אחד מגופי התקשורת הללו ,  שכן ידע כי מדובר בגופים בהפסדים שיתקשו לסרב להצעה גבוהה .  המשטרה מבקשת לאמת את הדברים ולחקור את אותם גופים .
 לקריאה נוספת:פרסום ראשון :  מילצ'ן העיד שוב בארה"ב  נתניהו הופתע בחקירהתיק 1,000 :  המשטרה והפרקליטות מתעקשות לחקור את פאקר בחו"להמפכ"ל : " אנחנו לקראת השלמת חקירת נתניהו ,  בקרוב נעביר החומר לפרקליטות "  
במסגרת תיק 1,000 ,  חוקרת המשטרה מה התמורה שקיבל לכאורה איש העסקים ארנון מילצ'ן בעבור הסיגרים והשמפניות שהרעיף על בני הזוג נתניהו .  עוד נבדק אם היו לו אינטרסים עסקיים כלשהם במסגרת קשריו עם ראש הממשלה ומשפחתו .  
מילצ'ן שינה את המוזיקה של דבריו בחקירתו האחרונה ואף הקפיד להדגיש את ערך החברות בינו לבין משפחת נתניהו - ובכך למעשה יישר קו עם טענת ראש הממשלה כי מותר לתת מתנות בין חברים ,  וכן ניסה להמעיט בדרישות שקיבל משרה נתניהו לאספקה שוטפת .  ואולם ,  גרסתו הראשונה עומדת איתנה בשל עדויותיהם של עוזרתו האיש ושל נהגיו ,  שסיפרו על אספקת סיגרים ושמפניות גם בהיעדרו של מילצ'ן ישירות למשפחת נתניהו .  
כך או כך ,  כל כיווני החקירה בנוגע לאינטרסים של מילצ'ן עם נתניהו נבדקים .  אם אכן ימצאו קשרים כאלה ,  שיעידו על מה שמכונה בעגה המשפטית  " ניגוד עניינים חריף ",  הם יחזקו את החשד לשוחד או להפרת אמונים .  
שלשום מסר עורך דינו וקרוב משפחתו של נתניהו ,  דוד שמרון ,  עדות במסגרת פרשות 1,000 ו-2,000 .  ראש הממשלה עצמו נחקר החודש בפעם הרביעית .  
במסגרת תיק 1,000 ,  נחקר החשד כי נתניהו קיבל במשך שנים ,  באופן שיטתי ועל פי הזמנה ,  טובות הנאה בשווי מאות אלפי שקלים .  בין היתר מדובר בסיגרים יקרים לנתניהו ,  שטען כי בעיה רפואית במערות האף מונעת ממנו לעשן ,  ובבקבוקי שמפניה ורודה לרעייתו שרה ,  שמסרה כי מעמדה המקצועי ומבנה גופה שוללים את הטענה כי צרכה כמויות גדולות של אלכוהול .  החוקרים התמקדו בקשרים של ראש הממשלה עם מילצ'ן ופאקר .  
בפרשת 2,000 ,  עולה לכאורה כי נתניהו ומוזס רקמו ביניהם הסכם חשאי ,  ובמסגרתו הראשון יפעל לצמצום תפוצת החינמון  " ישראל היום "  שנמצא בבעלות מקורבו שלדון אדלסון ,  ובתמורה יזכה לסיקור אוהד בעיתונו של מוזס .  ההקלטות שחשפו את השיחות נמצאו במהלך חקירתו של ראש הסגל לשעבר של נתניהו ,  ארי הרו .  
בחודש שעבר העריכו במשטרה כי החקירה בעניינו של ראש הממשלה תסתיים בתחילת מרץ .  ואולם ככל שהזמן חלף ,  הלכה וגברה ההערכה בארגון כי ידרש זמן נוסף להשלמת החקירה .
  ( עדכון ראשון :  19:50 )  

מסתמן :  חיקורי דין לגורמים שלהם הציע נתניהו לרכוש את  " ידיעות "  וערוץ 10
פרסום ראשון :  המשטרה צפויה לבקש חיקורי דין בחו"ל לגורמים שרה"מ הציע להם לרכוש את גופי התקשורת ,  ובהם אנשי אקסל שפרינגר וג'יימס פאקר .  החקירה לא תסתיים בקרוב .  במוקד החקירה כרגע בתיק 1,000 :  האינטרסים של מילצ'ן מול נתניהו והתמורה שקיבל לכאורה עבור המתנות למשפחה

