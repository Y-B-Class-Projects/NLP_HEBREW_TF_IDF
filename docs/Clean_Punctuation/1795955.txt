חופש הצבעה לח"כים מהליכוד על חקירת השמאל
מספר חברי סיעת ליכוד ביקשו לאפשר חופש הצבעה בדיון על הקמת ועדות החקירה הפרלמנטריות למימון ארגוני השמאל .  רה"מ נענה לבקשה וזאת בניגוד להחלטה קודמת של הסיעה
ראש הממשלה בנימין נתניהו הודיע אחר הצהריים  ( שני )  כי הוא יאפשר חופש הצבעה לכל חברי סיעת הליכוד בדיון שיתקיים במליאה בעניין הקמת ועדות חקירה פרלמנטריות למימון ארגוני השמאל .  הודעת נתניהו שנאמרה במהלך ישיבת הסיעה ,  באה בניגוד להחלטת מוקדמת של הסיעה ,  שקבעה כי היא תומכת בהקמת ועדות החקירה הפרלמנטריות .  ההחלטה של נתניהו פוגעת ,  למעשה ,  בסיכויים להקמת ועדות החקירה .
 נתניהו אמר בישיבת הסיעה כי הוא סבור ש"הקמת ועדת חקירה פרלמנטרית של הכנסת תיצור ועדה שמחד-גיסא אין לה שיניים ,  ומאידך-גיסא ישראל תוקצה בגללה בעולם והיא רק תחזק את מסע הדה-לגיטימציה נגד ישראל ".  לכן הודיע נתניהו כי הוא  " תומך בדרך המלך ולקדם את חוק חובת דיווח מימון מישויות זרות ".  
עוד קודם לכן התרבו הקולות בסיעת הליכוד בכנסת ,  שדרשו להעניק חופש הצבעה בדיון על הקמת הוועדות .  זאת לאחר שלפני שבועיים החליטה הסיעה שרק ארבעה מחבריה :  בני בגין ,  דן מרידור ,  מיכאל איתן וראובן ריבלין ,  יוכלו להצביע נגד ואילו יתר חברי הסיעה יתמכו בוועדות החקירה .  בין הדורשים לאפשר חופש הצבעה היו השרים גדעון סער וסילבן שלום .
 בעקבות החלטת נתניהו הודיעה סיעת ישראל ביתנו כי היא ביקשה הערב לדחות את ההצבעה על ועדות החקירה הפרלמנטריות לחקר מימון ארגוני השמאל .  בתוך כך ,  יו"ר הקואליציה ,  ח"כ זאב אלקין ,  לא מתכוון להוריד מסדר היום את הצעת החוק שלו הדורשת ממי שמקבל כסף ממדינות זרות ,  לדווח פעם ברבעון על מקורות המימון ולהצהיר בקמפיין פרסומי על מקורות המימון .  הכוונה היא לנסות ולהעביר את החוק גם היום ולאחר מכן לנסות לעשות תיקונים שיעבו את החוק .  
ח"כ יולי אדלשטיין הציע להעביר את הנושא בחקיקה שתחייב חשיפות מימון במקום להקים ועדות חקירה .  המשנה לראש הממשלה סילבן שלום ,  שתמך כאמור בחופש הצבעה אמר בישיבה כי  " לא יכול להיות שיהיו מיוחסים ,  כאלה שנותנים להם חופש הצבעה וכאלה שלא .  אני לא בעד ועדות החקירה ,  אבל אני לא מוכן שתהיה החלטה מחולקת מבחינת חברי הליכוד .  או כולם בעד ,  או כולם נגד ". 
לעומתם אמר ח"כ דני דנון כי  " בכוונתי להביא את ההצבעה למליאה ולראות מי מחברי הכנסת של הליכוד מסייע בעקיפין למכירת קרקעות לגורמים עוינים ולמימון ארגונים ישראליים פוסט ציוניים ע"י מדינות זרות ". 

חופש הצבעה לח"כים מהליכוד על חקירת השמאל
מספר חברי סיעת ליכוד ביקשו לאפשר חופש הצבעה בדיון על הקמת ועדות החקירה הפרלמנטריות למימון ארגוני השמאל .  רה"מ נענה לבקשה וזאת בניגוד להחלטה קודמת של הסיעה

