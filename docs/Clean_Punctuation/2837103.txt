הלחץ עושה את שלו :  נתניהו מפרסם ב-ynet ונפגש עם בכירי חדשות 2
 ( עדכון )  שבוע לפני הבחירות ובצל הירידה בסקרים ,  הליכוד השיק קמפיין באתר ynet ,  אותו תקף בחודשים האחרונים ובאחד הסרטונים שהפיץ כונה  " ליי נט ".  בתוך כך ,  בפגישה עם בכירי חדשות 2 ,  המשיך נתניהו לתקוף את נוני מוזס ולא שלל את האפשרות כי ישתתף ברגע האחרון בעימות
 ( עדכון :  19:22 ) 
שבוע לפני הבחירות ובצל הירידה בסקרים והמומנטום שתפסה המחנה הציוני ,  הליכוד החל הערב  ( רביעי )  בקמפיין באתר האינטרנט ynet מבית ידיעות אחרונות .  הקמפיין שעלה מופיע כעת בפני הגולשים באתר בסמארטפונים ובטאבלטים ,  וייתכן כי יעלה בהמשך גם באתר עצמו .  עלותו של הקמפיין מוערכת במאות אלפי שקלים .
 כזכור ,  לאורך כל מערכת הבחירות הנוכחית תקף ראש הממשלה בינימין נתניהו את האתר והעיתון ואף את העומד בראשו נוני מוזס באופן אישי ,  וטען כי הם מעוניינים בהפלתו .  נתניהו אישית פרסם בשבועות האחרונים מספר פוסטים בעמוד הפייסבוק שלו בו האשים את מוזס בסיקור שלילי מכוון שלו .  בהקלטה שנחשפה בגל"צ לפני שבועיים נשמע נתניהו אומר כי בתקשורת אין מספיק תחרות וכי  " יש שם כל מיני גורמים ,  כל מיני נונים .  נוני ,  הוא קובע מה שישמעו מה שיראו ".  
לפני כן ,  בפוסט אחר ,  כתב נתניהו : " בשבועות האחרונים ההתקפות נגדי כבר לא מופיעות פעם ביום ,  בשעות הבוקר ,  כשהעיתון 'ידיעות אחרונות' מופץ .  הן מתפרסמות כמעט כל שעה ,  ולעיתים אפילו מדי חצי שעה ,  באתר YNET .  שתי במות אלה יוזמות ומתזמנות הכפשות מגוחכות ,  כוזבות ומגמתיות נגדי ונגד רעייתי כחלק ממסע תקשורתי להחלפת שלטון הליכוד בשלטון השמאל ולהשתלטות מחדש של נוני מוזס על שוק התקשורת ". 
שיא המתקפה של נתניהו על מו"ל ידיעות אחרונות הייתה בסרטון שהוציא הליכוד לפני מספר שבועות בתגובה לפרשת הבקבוקים בבית ראש הממשלה בו כונה העיתון  " ידיעות שקרניות "  ואתר ynet זכה לשם  " ליי נט ".  באתר ynet סירבו להגיב לדברים .  
בכך לא תמה קפיצת הראש של נתניהו ביממה האחרונה אל לב התקשורת :  אמש נפגש ראש הממשלה עם בכירי חדשות 2 בהם מנכ"ל החברה אבי וייס ,  יו"ר הדירקטוריון תמי רוה וסמנכ"ל התוכן גיא סודרי לפגישה סגורה בת 20 משתתפים שעל פי גורמים בערוץ תוכננה מראש .  היום התקיימה פגישה במתכונת דומה עם יו"ר המחנה הציוני יצחק הרצוג .  
בפגישה חזר שוב ושוב נתניהו על חששו מ"חזרה למצב בו נוני מוזס יחזור לשלוט בתקשורת ",  והסביר לעיתונאים את הירידה בסקרים ב"קמפיין המתוזמר שעושה נגדו ידיעות אחרונות ".  בפגישה התייחס נתניהו גם לרפורמת הרשיונות והאפשרות לסגירת ערוץ 10 ,  ואמר כי לדעתו יש לפתוח את שוק הטלוויזיה לתחרות ולאפשר כניסת שחקנים חדשים .  באשר לערוץ 10 הוא הוסיף כי אם ייסגר יש לפצל מיידית את קשת ורשת .  משמעות הדבר כידוע היא שבמצב זה גם עתידה של חברת חדשות 2 יהיה לוט בערפל .  
בפגישה נשאל נתניהו לגבי האפשרות כי בצל הירידה בסקרים יופיע לעימות ,  והוא השיב כי  " ישקול את הנושא ".  עם זאת ,  ההערכות הן כי הוא יעשה זאת רק אם  " לא יהיה לו מה להפסיד ".  כזכור ,  מהעימות שקיימו בחדשות 2 לפני מספר שבועות נפקדו ראשי המפלגות הגדולות נתניהו והרצוג .  

הלחץ עושה את שלו :  נתניהו מפרסם ב-ynet ונפגש עם בכירי חדשות 2
 ( עדכון )  שבוע לפני הבחירות ובצל הירידה בסקרים ,  הליכוד השיק קמפיין באתר ynet ,  אותו תקף בחודשים האחרונים ובאחד הסרטונים שהפיץ כונה  " ליי נט ".  בתוך כך ,  בפגישה עם בכירי חדשות 2 ,  המשיך נתניהו לתקוף את נוני מוזס ולא שלל את האפשרות כי ישתתף ברגע האחרון בעימות

