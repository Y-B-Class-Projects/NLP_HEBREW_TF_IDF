עובדי מעריב הפגינו מול סניף שופרסל בת"א : " בעל הבית צריך לקחת אחריות "
 העובדים ,  אשר דורשים מנוחי דנקנר את הבטחת זכויותיהם בהסכם המכירה של העיתון ,  הפגינו מול מגדל המאה .  אמש פנו העובדים במכתב לרהמ :  אם היינו מפעל במצוקה ,  היית מסייע "
  ( עדכון :  11.57 ) 
מחאת עובדי מעריב :  כמה מאות עובדי העיתון הפגינו הבוקר  ( ראשון )  מול סניף  " שופרסל ",  הנמצא בידי קבוצת IDB אשר בשליטתו של נוחי דנקנר ,  במגדל המאה בת"א בדרישה לקבל את הזכויות המגיעות להם . " אלפיים מובטלים ",  נכתב בחלק מהשלטים שהונפו במקום , " מרעיב מעליב ומעציב ",  נכתב באחרים .  על פי ההערכות ,  כ-200 מאתיים עובדים הגיעו למקום ,  רבים מהם עם ילדיהם ומשפחותיהם ,  וההפגנה זכתה גם לתמיכה עוברי אורח רבים ועיתונאים ממערכות אחרות ,  בהם סמי פרץ ,  קרן נויבך ,  לילך סונין ,  יפעת גליק ,  נדב אייל ,  נחמיה שטרסלר ,  עמית סגל ,  וכותבים בכירים ממעריב בהם אראל סגל וקלמן ליבסקינד .  
העיתונאים חסמו את הכניסה לסניף ,  ואחד מהם צעק : " שכל אחד יקח מוצרים מהמדפים ,  ויגיד לקופאית שתגיש את החשבון לנוחי ".  בעוד כוחות משטרה מתוגברים מאבטחים את הסניף ,  הסדר במקום נשמר יחסית .  לרגע קצר נכנסו כמה מהעובדים לסניף ,  לקחו ממנו זרי פרחים וחילקו לעוברים ולשבים ,  ולזמן מה אף נחסם אבן גבירול לתנועה .  מלבד זאת ,  כאמור ,  שמרו המפגינים על הסדר . 
" אנחנו מפגינים מול שופרסל כי זה אחד הזרועות של נוחי ,  והוא גם הבעלים שלנו ",  אמרה הבוקר לוואלה !  ברנז'ה כתבת העיתון מיה בנגל . " המסר שלנו הוא חד משמעי  יש לנו בעל בית והוא צריך לקחת אחריות מלאה על אלפיים האנשים הללו ולשלם להם את מלא זכויותיהם לרבות משכורות ,  פיצוייםופנסיה ".  
" אי אפשר לגלגל אחריות למנהלים או לבוסים אחרים שהיו בעבר ,  מי שלוקח אחרון את המושכות הוא זה נושא במלוא האחריות .  אנחנו באמת מאמינים שהמסר הזה יגיע לאוזניו ואנחנו מקווים שבימים הבאים נראה שזו המציאות ",  אמרה בנגל . " אנחנו עדיין לא זונחים את הדרישה שלנו לצד גם להיכנס להיות חלק במשא ומתן ברכישת מעריב על ידי שלמה בן צבי למען עיגון זכויות העובדים בעסקה ".  
אמש  ( מוצאי שבת )  שיגר ועד העובדים של מעריב מכתב לראש הממשלה בדרישה להתערבות הממשלה להצלת מקום עבודתם של 2,000 עובדים . " כאשר מפעל שבו מאות עובדים נקלע למשבר ,  הממשלה יודעת היטב כיצד להגן על אזרחיה המפרנסים ולשמור על כבודם .  ניסיון העבר מלמד כי הממשלה מסוגלת להתערב ולהציל עובדים מאימת האבטלה ,  כפי שרק לאחרונה ראינו במספר דוגמאות .  החלטתך לשתוק נוכח המשבר במעריב תמוהה .  גם שתיקת השרים בממשלה רועמת .  אנו מבקשים ממך להתערב במשבר ולסייע לנו במאבקנו על שמירת מקום העבודה שלנו ",  נכתב בו .  
עוד הודיעו אתמול נציגי העובדים כי החל מהשבוע המחאה תורחב גם לשימוש באתר ובעיתון על מנת להעלות את המודעות למאבק גם בקרב הקוראים .  יצוין כי עד כה לא עשו העובדים שימוש בעיתון במאבקם ,  למעט הפקעת מדור הדעות בו לטובת סדרת מאמרים של בכירי כותביו כנגד קבוצת הארץ-דה מרקר ,  אשר לטענתם צידדה בסגירת העיתון .  בעיתון אף קראו היום לעובדים המעוניינים לכתוב טורים הקשורים למאבק ליצור קשר עם חברי הוועד .  
ביום חמישי קיימו העובדים הפגנה מול ביתו של בעל השליטה בעיתון ,  נוחי דנקנר ,  אשר הובילה להתחייבות רשמית מצידו שיפעל כדי לשלב את העובדים במשא ומתן עם שלמה בן צבי ,  ושתבחן בחיוב האפשרות שכספי העסקה יועברו לחשבון נאמנות מיוחד ,  שיבטיח שאף אחד לא ייגע בכסף לפני שהעובדים מקבלים את מלוא זכויותיהם .
" זוהי התקדמות חשובה בהחלט ,  אך עדיין לא מספקת ",  אמרו היום בוועד העובדים . " איש עדיין לא מבטיח לנו שנקבל את משכורות ספטמבר ,  או שכל החובות של החברה אלינו ישולמו במלואם ,  ואנחנו מתכוונים להמשיך לדרוש ערבויות לקבלת התשלומים האלה מבעלי מעריב .  כמו כן ,  מקום העבודה של אלפיים איש עדיין בסכנה ,  ואנחנו דורשים מממשלת ישראל שתתעורר ושתתערב בדחיפות כדי למנוע פיטורים המוניים וסגירת עיתון מרכזי בישראל ". 

עובדי מעריב הפגינו מול סניף שופרסל בת"א : " בעל הבית צריך לקחת אחריות "
 העובדים ,  אשר דורשים מנוחי דנקנר את הבטחת זכויותיהם בהסכם המכירה של העיתון ,  הפגינו מול מגדל המאה .  אמש פנו העובדים במכתב לרהמ :  אם היינו מפעל במצוקה ,  היית מסייע "
 
