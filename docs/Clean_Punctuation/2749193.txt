פיוס בדרך ?  מאמצים לקיום פגישה בין ריבלין לנתניהו
שר הביטחון יעלון עמל על קיום פגישה בין שני היריבים הפוליטיים ,  שיאפשר לראש הממשלה לתמוך בריבלין בבחירות לנשיאות ולהימנע ממבוכה פוליטית לליכוד .  נתניהו טרם השיב להצעה
 ( צפו ביו"ר הכנסת יולי אדלשטיין מכריז על תאריך הבחירות לנשיאות )  
לקראת פיוס בין ריבלין לנתניהו ?  שר הביטחון ,  משה יעלון ,  עמל בימים האחרונים על קיום פגישת פיוס בין המועמד לנשיאות ,  יו"ר הכנסת לשעבר ראובן ריבלין ,  לראש הממשלה בנימין נתניהו .  אחרי שניסיונותיו של ראש מטהו של ריבלין במירוץ ,  חבר הכנסת חיים כץ ,  כשלו ,  החליט גם יעלון לנסות את מזלו .  עד כה ,  נתניהו טרם השיב לפניית יעלון ,  אך גורמים במערכת הפוליטית העריכו הבוקר  ( שישי )  כי יחסיו הטובים של שר הביטחון עם השניים עשויים להקל על מלאכת התיווך .  
כזכור ,  שני היריבים נמצאים בשיאו של סכסוך ,  שתחילתו הרשמית בהחלטתו של נתניהו לאחר הבחירות שלא לאפשר לריבלין להמשיך בתפקיד יו"ר הכנסת ,  והמשיך במאמציו של ראש הממשלה לגייס מועמד חלופי לריבלין ,  כדי שהאחרון לא יזכה בתפקיד הנשיא .
 עוד על הבחירות לנשיאות:מרוץ קצר ואינטנסיבי :  הבחירות לנשיאות ייערכו ב-10 ביוניאלקין לנתניהו :  תמוך בריבלין במרוץ לנשיאותעכשיו זה רשמי :  סילבן שלום לא יתמודד במרוץ לנשיאות 
מאמציו של יעלון מבשילים על רקע החשש הגובר בליכוד מסיטואציה שבה ריבלין ,  בהיותו מועמד הליכוד היחיד נכון להיום ,  לאחר נסיגתו של סילבן שלום ,  יפסיד את הבחירות למועמד שאינו מטעם המפלגה בשל התנגדותו של ראש הממשלה .  הצעד של יעלון נתפס גם כמהלך שיאפשר לנתניהו מוצא מכובד מהפלונטר הפוליטי שאליו נקלע :  מחד ,  ברור כי ראש הממשלה אינו רוצה במועמדותו של ריבלין ,  ומאידך ,  אין אף מועמד ריאלי אחר בסביבה ,  שלושה ימים לפני המועד האחרון שבו יכולים מועמדים להגיש חתימות ליו"ר הכנסת יולי אדלשטיין ,  כך שמועמדותם תתאפשר בבחירות המתוכננות ל-10 ביוני .  
השבוע ניסה גם חבר הכנסת חיים כץ לארגן פגישה בין השניים .  אולם ,  נתניהו אמר שישיב לו על כך רק בשבוע הבא ,  מה שמעיד כי לא לקח ברצינות גדולה את דברי כץ .
 בימים האחרונים גבר הלחץ בקרב הליכוד לשכנע את נתניהו לתמוך בריבלין .  בעקבות הודעתו של השר סילבן שלום על הסרת מועמדותו לתפקיד נשיא המדינה הבא ,  קרא שלשום חבר הכנסת זאב אלקין ,  אחד האנשים החזקים בליכוד ,  להודיע על תמיכה בריבלין .
 לפניות לכתב עמרי נחמיאס :  omri_n@walla.net.il 

פיוס בדרך ?  מאמצים לקיום פגישה בין ריבלין לנתניהו
שר הביטחון יעלון עמל על קיום פגישה בין שני היריבים הפוליטיים ,  שיאפשר לראש הממשלה לתמוך בריבלין בבחירות לנשיאות ולהימנע ממבוכה פוליטית לליכוד .  נתניהו טרם השיב להצעה

