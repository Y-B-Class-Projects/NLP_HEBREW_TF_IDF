ביבי של כצל'ה וביבי של אובמה
נאומו של ראש הממשלה לא יעורר גלים בוושינגטון .  ד"ר מתיו סילבר סבור שנתניהו נטרל את המשבר עם ארה"ב ,  וגם הצליח לא לייצר אחד עם הימין בארץ
בארצות הברית לא התלהבו מנאומו של ראש הממשלה בנימין נתניהו .  למרות שראש הממשלה היה צמא לתשומת הלב הרבה שהורעפה עליו הערב באוניברסיטת בר אילן ,  דבריו לא הגיעו לראש מחזור החדשות היום בוושינגטון ובניו יורק ,  שעדיין נשלטת על ידי הבחירות באיראן ותוצאותיהן .  העובדה שראש ממשלת ישראל מטעם הליכוד השמיע את צמד המילים  " מדינה פלסטינית "  היא אייטם ,  אבל לא אירוע היסטורי בוושינגטון הנוכחית .  בהשוואה ל"התנתקות "  של אריאל שרון ,  הוויתור המילולי של נתניהו לא יסעיר רוחות בעולם המערבי .  למרות החשיבות האסטרטגית הנמוכה של הנאום ,  נותרנו הערב עם אמת אחת פשוטה ,  והיא שרק הממשלה הפגין ממלכתיות ואחריות .  ובוושינגטון יודעים להעריך את זה .   מאחורי הקלעים ,  מרגישים בוושינגטון מן הסתם גם הקלה .  נתניהו נראה רציני ושקול ,  ולא כמנהיג שמחפש התנגשויות עם אמריקה כדי לפייס אלמנטים קיצוניים לאומניים בקואליציה שלו .  לא יעבור זמן רב עד שמהבית הלבן יצאו הודעות ,  שידגישו את העידוד שמוצא את הנשיא ברק אובמה בדבריו של נתניהו .  נשיא ארצות הברית יביע הערכה על כך ,  שבנאומו הציב נתניהו בסיס למשא ומתן לקראת קבלת פתרון שתי המדינות .   אובמה לא יסכים עם דגשים מסוימים ,  במיוחד לעמדתו של נתניהו בעד גידול טבעי בהתנחלויות .  אבל אחרי הנאום אובמה לא יעז לרמוז שמדינת ישראל מתנהגת כמדינה כפויה טובה ,  שלא מעריכה די את קשריה המיוחדים עם אמריקה .  מתוך כך הצליח נתניהו הערב להפוך עימות מתפתח בין ירושלים וושינגטון לדיון בעל מתחים מסוימים ,  אבל מבוסס על העיקרון של המשך עסקים כרגיל בין שתי המדינות .  מבחינה זו צריכים לאמוד את הצגתו הערב בפרופורציות ההיסטוריות ,  ובמינוח הציוני הנשגב ,  שנתניהו אוהב :  בבר-אילן נטרל נתניהו את האיום של פרוץ משבר היסטורי חדש עם וושינגטון ,  כמו עימות הערבויות בימי הממשל של נשיא בוש האב .
 נתניהו ניצל לטובתו עמדות משותפות לציבור בישראל ובארצות הברית .  הוא יודע שלא יהיה קשה מדי לשווק לציבור האמריקני את הדרישה לפירוזה של המדינה הפלסטינית .  בניגוד לדגשים בקדנציה הראשונה ,  בה דיבר נתניהו במינוח נגטיבי כלפי אנשים וארגונים בעולם הערבי ,  המוקד הערב לא היה מהותה הטרוריסטית של חמאס ,  אלא קונצפציה כללית ופשוטה .  זכרן המר של התקפות 11 בספטמבר עדיין טרי אצל אזרחי ארצות הברית ,  ולכן הצופים והקוראים שם לא יתקשו להבין את ההיגיון של פירוז .  זכותה של מדינה דמוקרטית וחופשית לדרוש ,  כי שכן ממזרח שטרם השתחרר משיטות אל-קעידה לא יורשה לשחק עם אש .
 מבחינה הסברתית ואסטרטגית ,  החיסרון בנאומו של נתניהו היה הישענות על היסטוריה .  גם הנשיא אובמה חובב היסטוריה ,  אבל השימוש בנרטיבים היסטוריים שונה באופן תהומי ביננו לבין האמריקאים .  בארצות הברית הנרטיב ההיסטורי מוביל למעין  " האפי אנדינג ",  כגון בחירתו של אדם שחור לבית הלבן ,  ואין לאף אחד זמן להתעכב על סמלים שמסיחים את מסעם של תהליכים היסטוריים אל סיום טוב ויפה .  נתניהו מבקש להשתמש בנרטיב היסטורי שלנו כדי להצדיק פוליטיקה של סמליות ,  שתבוסס על הצהרה פלסטינית בזכות קיומה של ישראל כמדינה יהודית .  באמריקה אף אחד לא יבין מה מחפשים את הישראלים בהבאת דרישה זו לשולחן משא ומתן .  הם יסיקו כי ראש ממשלה מדבר על זה כחישוק לדחיית תהליך השלום ,  ותו לא .
 בהערכה זו ,  יקלעו האמריקנים במשהו .  כשם שהנאום הערב כילל את הסיסמה היקרה לאובמה מכל דבר אחר ,  קרי שתי מדינות לשני עמים ,  העולם יבין היטב שבעצם דיברו הערב שני ביבי ( ם )  לשני עמים .  לאמריקנים ,  נקט ראש הממשלה במינוח הפיוס בעד שלום ,  ואילו לימין הישראלי דיבר נתניהו על פוליטיקה רגשית ,  על סמלים והצהרות יקרים בנרטיב היסטורי נטול תקוות באשר לטיבו של הפרטנר שמוצע לתהליך שלום .
 
ביבי של כצל'ה וביבי של אובמה
נאומו של ראש הממשלה לא יעורר גלים בוושינגטון .  ד"ר מתיו סילבר סבור שנתניהו נטרל את המשבר עם ארה"ב ,  וגם הצליח לא לייצר אחד עם הימין בארץ

