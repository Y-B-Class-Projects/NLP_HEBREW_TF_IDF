דיווח :  בידי המשטרה ראיות שמילצ'ן תיווך בין נתניהו למוזס
חוקרי להב 433 מנסים להביא את המיליארדר למתן עדות בישראל ,  לאור החשד שהביא לעסקה בין ראש הממשלה למו"ל ידיעות אחרונות - כך דווח ב"חדשות ".  עוד דווח ,  כי חומר הראיות מעלה אישור לכך שהתקיימה עסקה כלכלית בין נתניהו ומוזס
בידי המשטרה ראיות חדשות לפיהן המיליארדר ארנון מילצ'ן הוא הגורם השלישי שתיווך בין ראש הממשלה בנימין נתניהו למו"ל ידיעות אחרונות נוני מוזס - כך דווח הערב  ( שלישי )  ב"חדשות ".  חוקרי להב 433 מנסים לשכנע את מילצ'ן למסור עדות בארץ בנושא .  
על פי הדיווח ,  מילצ'ן שימש כגורם שתיווך בין נתניהו ומוזס בעסקה שהתקיימה בין השניים לפני מערכת הבחירות בשנת 2009 .  לפי הראיות החדשות שבידי המשטרה ,  עולה שמילצ'ן הרבה להתגאות ולהסביר כיצד הביא לעסקה .  עוד דווח ,  כי מהראיות עולה שראש הממשלה ומוזס קיימו עסקה כלכלית ביניהם הכללה תמורות .  
חקירת הקשר בין מוזס לנתניהו עומדת במרכזו של תיק 2000 .  על פי החשד ,  נתניהו ומוזס כי ניסו לרקום עסקת שוחד ,  במסגרתה יוענק לנתניהו סיקור אוהד בתמורה לחקיקה שתגביל את תפוצת  " ישראל היום ",  המתחרה העיקרי של  " ידיעות אחרונות ". 
בשבוע שעבר נחקר ח"כ איתן כבל  ( המחנה הציוני )  פעם נוספת במשרדי להב 433 בנוגע למעורבות בתיק 2000 .  בצאתו מהחקירה אמר כי השיב לכל שאלות החוקרים . " הכל יסתיים ללא כלום ",  אמר .  במקביל ,  למשרדי היחידה הגיע גם נוני מוזס לאחר שהתבקש אף הוא להשלמות חקירה על ידי היועץ המשפטי לממשלה אביחי מנדלבליט .  חקירתם של השניים ארכה כארבע שעות .  
המשנה לפרקליט המדינה לעניינים פליליים שלמה למברגר אמר לפני כשבוע כי הפרקליטות תפעל להביא לידיעת הציבור את פרטי החקירות שבהן מעורב ראש הממשלה בנימין נתניהו בתיקים 1000 ,  2000 ו-4000 בטרם יתקיימו בחירות לכנסת .  למברגר אמר בדיון בוועדת השקיפות של הכנסת בנושא חקירות נבחרי ציבור כי החקירות נמצאות ב"ישורת הסופית "  וכי  " אם יהיו בחירות ייעשה מאמץ עילאי שהציבור יכיר את הפרטים לפניהן ".  

דיווח :  בידי המשטרה ראיות שמילצ'ן תיווך בין נתניהו למוזס
חוקרי להב 433 מנסים להביא את המיליארדר למתן עדות בישראל ,  לאור החשד שהביא לעסקה בין ראש הממשלה למו"ל ידיעות אחרונות - כך דווח ב"חדשות ".  עוד דווח ,  כי חומר הראיות מעלה אישור לכך שהתקיימה עסקה כלכלית בין נתניהו ומוזס

