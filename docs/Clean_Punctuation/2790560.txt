הניו יורק טיימס :  נתניהו גורם לעוינות בקרב כולם
מאמר מערכת של העיתון תקף בחריפות את ראש הממשלה בשל אישור הבנייה בגבעת המטוס ועיתויה . " חלק משרשרת הבכות מתוזמנות נגד ממשל אובמה .  מדוע הוא חושב שזה האינטרס הטוב ביותר לישראל ?  "
  ( נתניהו ברביעי : " הביקורת על ישראל תמוהה ")  
עיתון ה"ניו יורק טיימס "  תקף אתמול  ( שישי )  בחריפות את ראש הממשלה בנימין נתניהו בעקבות אישור המרכז על בניית 2,600 יחידות דיור בגבעת המטוס במזרח ירושלים וכן בשל העיתוי שלו  כמה שעות לפני שנפגש ראש הממשלה עם נשיא ארצות הברית ברק אובמה בוושינגטון  . " זה נהיה הרגל מוכר ומדכא ",  נכתב במאמר המערכת של העיתון . " נראה שצעד זה יקשה על השגת פתרון של שתי מדינות עם הפלסטינים ואף עלול להפוך זאת לדבר בלתי אפשרי ".  
" תזמון ההחלטה נראה גם הוא מוכר  חלק נוסף בשרשרת של הבכות שלאורך השנים פגעו בניסיונות האמריקניים להשיג שלום בין ישראל לפלסטינים ",  נכתב בהמשך . " ההחלטות הללו הגבירו באופן בלתי נמנע את המתיחות בין ישראל לבין בעלת בריתה העיקרית וכך קרה השבוע פעם נוספת ". 
המאמר התייחס גם לדבריו של נתניהו נגד תנועת  " שלום עכשיו ",  שחשפה את אישור המכרז לפני הפגישה ,  ושאותה האשים נתניהו ב"חוסר אחריות לאומי ".   " הבעיה היא לא בחשיפה אלא בבנייה עצמה .  בניית יחידות הדיור האלו במזרח ירושלים תיצור רצף של התיישבות יהודית ,  שתחסום את החיבור בין השכונות הפלסטיניות בדרום ירושלים לבית לחם וליתר הגדה המערבית ,  שם הפלסטינים מקווים להקים מדינה ". 
לקריאה נוספת על המתיחות בין ארה"ב לישראלנתניהו :  אין מתיחות עם אובמה ,  אנחנו כמו זוג נשוינתניהו מגיב לארה"ב : " לא מוכן לקבל את הביקורת "" בנייה במזרח ירושלים תרחיק את ישראל מארה"ב "  
בהמשך ביקר העיתון גם את כניסתם של תושבים יהודים לבתים בשכונת סילוואן שבמזרח הבירה . " הפלסטינים דורשים את מזרח ירושלים כבירתם העתידית ורוב העולם מחשיב את האזור כשטח כבוש על ידי ישראל .  כשהמשא ומתן של תשעת החודשים שהובל על ידי ארצות הברית התמוטט בחודש אפריל האחרון ,  בכירים אמריקניים האשימו במידה רבה את הבנייה הישראלית בהתנחלויות ,  שערערה על האמון בין הצדדים וצמצמה את האדמה האפשרית למדינה פלסטינית ". 
המאמר אף התייחס להצהרתו של נתניהו במהלך הפגישה עם אובמה כי הוא  " מחויב לפתרון של שתי מדינות לשני עמים "  וטען כי קשה ליישב אותה עם  " רדיפתו "  אחר התנחלויות נוספות כמו גם התעקשותו של נתניהו לכך שכוחות ישראליים יישארו בשטחים גם במסגרת הסכם . " במקום לתמוך בחידוש השיחות עם הפלסטינים ,  נתניהו הציע לערב מדינות ערביות ,  שעתה רואות בישראל כבעלת ברית לנוכח המלחמה באיסלאם הקיצוני ,  להשתתף בתהליך הלא-מוגדר .  אמנם מדינות ערב צריכות להיות חלק מכל הסדר שלום סופי ,  אך קשה לראות כיצד ההתמקדות בהן בשלב הזה תהיה מוצלחת יותר משיחות ישירות עם הפלסטינים ".  
המאמר נחתם בהתייחסות להתנהלותו של ראש הממשלה כמביאה לעוינות ,  ושמה את הדגשים על האינטרסים שלא בהכרח יועילו לישראל . " ממשל אובמה הזהיר שהבנייה החדשה תוביל לגינוי בינלאומי להרחקת ישראל מבעלות בריתה הקרבות ביותר ואף פקפק בהתחייבותה של ישראל לתהליך השלום .  התנהלותו הנוכחית של נתניהו גורמת עוינות בקרב כולם .  קשה לראות מדוע הוא חושב שזה האינטרס הטוב ביותר עבור ישראל ".  

הניו יורק טיימס :  נתניהו גורם לעוינות בקרב כולם
מאמר מערכת של העיתון תקף בחריפות את ראש הממשלה בשל אישור הבנייה בגבעת המטוס ועיתויה . " חלק משרשרת הבכות מתוזמנות נגד ממשל אובמה .  מדוע הוא חושב שזה האינטרס הטוב ביותר לישראל ?  "
 
