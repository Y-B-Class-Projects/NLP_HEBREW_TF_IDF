רוב שרי הקבינט תומכים בהעברת הכסף לרצועה ;  השליח הקטארי הגיע לעזה
הקבינט המדיני ביטחוני התכנס כדי לדון במתיחות ברצועה ובצפון ,  בצל חילופי האש בגבול עזה .  לדברי גורמים שהשתתפו בישיבה ,  עמדת צה"ל ושב"כ שהתקבלה על ידי רוב השרים הייתה שיש לחדש את העברת הכסף לרצועה בימים הקרובים .  שגריר קטאר הגיע לרצועה כדי לקדם את המהלך
הקבינט המדיני ביטחוני דן הערב  ( רביעי )  במתיחות ברצועת עזה ובגבול הצפון .  מדובר בהתכנסות ראשונה של הקבינט לאחר כחודש בהן לא התקיימו ישיבות בשל אילוצי לו"ז של ראש הממשלה ,  בנימין נתניהו ,  וישיבה ראשונה עם הרמטכ"ל החדש אביב כוכבי .  
במהלך הדיון השרים דנו בעיכוב העברת הכסף הקטארי לרצועת עזה ,  עליו החליט אתמול ראש הממשלה בעקבות שורה של תקריות וחיכוכים על הגדר .  לדברי גורמים שהשתתפו בישיבה ,  עמדת צהל ושב"כ שהוצגה לשרים הייתה שיש לחדש את העברת הכסף הקטארי בימים הקרובים אם יישמר השקט בגבול .  במערכת הביטחון תומכים בהעברת הכסף הקטארי כחלק ממאמצי ההסדרה וסבורים כי העברת הכסף משמרת יציבות ומסייעת בהשגת שקט ברצועה .
 
לקריאה נוספת :  קצין נפצע קל ברצועת עזה ;  נתניהו לא יאפשר את העברת הכסף הקטאריקטאר :  15 מיליון דולר יועברו לרצועת עזה ברביעי באישור ישראל 
בקבינט לא התקבלה החלטה על חידוש העברת הכסף ,  אך לפי ההערכה אם אכן יישמר השקט ,  ישראל תאשר את המהלך בימים הקרובים .  בישיבת הקבינט ראשי מערכת הביטחון אמרו לשרים כי ג'יהאד אסלאמי הוא שאחראי לירי האחרון כלפי ישראל ,  ולא חמאס ,  שדווקא הפגין איפוק ביממה האחרונה ,  גם לאחר שאחד מאנשיו נהרג בתקיפות צה"ל .
 רוב שרי הקבינט וראש הממשלה קיבלו את עמדת ראשי מערכת הביטחון שיש לחדש את העברת הכסף הקטארי .  במהלך הדיון לא התקיימה הצבעה אבל הקבינט הסמיך את נתניהו להחליט ,  וההחלטה תתקבל בשעות הקרובות .  בתוף כך ,  השליח הקטארי שאחראי על שיקום הרצועה ,  מוחמד אל-עמאדי הגיע לעזה דרך מעבר ארז כדי לקדם ולפקח אחר העברת הכסף .
 יו"ר ישראל ביתנו אביגדור ליברמן פרסם סרטון בו הוא תוקף את ראש הממשלה נתניהו בעניין העברת הכסף הקטארי לרצועת עזה .  בסרטון נכתב : " התשתית לפיגועי הטרור מוגשת מחסות בנימין נתניהו .  עוד 15 מיליון דולר יגיעו לידיי חמאס בחסותו של נתניהו ".  זאת כשברקע מופיעים צילומים של פעילי חמאס חמושים כשהם סופרים כסף מזומן .  עוד נאמר בסרטון , " הגיע הזמן שנשים לזה סוף .  ליברמן לא דופק חשבון לחמאס ".  
אמש ,  תקפו מטוסי קרב של צה"ל יעדי טרור חמאס בצפון רצועת עזה .  התקיפה בוצעה בהמשך לתקיפות צה"ל במהלך היום ובתגובה לתקרית הירי סמוך לגדר המערכת בדרום הרצועה ,  ממנה נפצע קל בראשו קצין צה"ל .  
גורם מדיני הודיע אמש כי בעקבות האירועים ובהתייעצות עם גופי הביטחון ,  נתניהו החליט שלא לאפשר את העברת הכסף הקטארי לרצועת עזה שאמור היה לעבור היום .  המענק השלישי של הכסף הקטארי עומד על 15 מיליון דולר ,  והוא תוכנן להגיע לפני כשבוע ,  אך עוכב מטעם ישראל בשל הסלמה במצב הביטחוני .
  ( עדכון ראשון :  20:30 )  

רוב שרי הקבינט תומכים בהעברת הכסף לרצועה ;  השליח הקטארי הגיע לעזה
הקבינט המדיני ביטחוני התכנס כדי לדון במתיחות ברצועה ובצפון ,  בצל חילופי האש בגבול עזה .  לדברי גורמים שהשתתפו בישיבה ,  עמדת צה"ל ושב"כ שהתקבלה על ידי רוב השרים הייתה שיש לחדש את העברת הכסף לרצועה בימים הקרובים .  שגריר קטאר הגיע לרצועה כדי לקדם את המהלך

