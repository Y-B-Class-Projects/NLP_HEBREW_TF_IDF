תגובת ישראל לקבלת הרשות לאונסק"ו :  האצת הבנייה
בדיון של שרי השמינייה בנושא ,  החליט ראש הממשלה כי בתגובה לקבלת הרשות לארגון החינוך ,  התרבות והמדע של האו"ם ,  תואץ בנייתן של כ-2,000 יחידות דיור בירושלים ,  גוש עציון ומעלה אדומים
תגובה ישראלית למהלכים החד צדדיים של הפלסטינים :  ראש הממשלה ,  בנימין נתניהו ,  הנחה היום  ( שלישי )  להאיץ בניית דירות בירושלים ,  בגוש עציון ,  ובמעלה אדומים .  בתום ישיבת השמינייה שהתכנסה היום לדיון בתגובת ישראל לקבלת הרשות הפלסטינית כחברה מלאה באונסק"ו ,  החליטו השרים על האצת בנייה של כ-2,000 יחידות דיור ,  באזורים שבכל הסדר עתידי יישארו בידי ישראל .  השרים החליטו להמשיך ולדון בנושא בכינוסים נוספים .
 כמו כן ,  החליטו שרי השמינייה להשהות למשך חודש את העברת כספי המסים לרשות הפלסטינית ,  עד לדיון הבא בפורום השרים המצומצם .  שר הביטחון אהוד ברק הסתייג בעבר לצעד זה ,  וטען כי הוא מנוגד לאינטרס הישראלי ועלול לפגוע בשיתוף הפעולה הביטחוני עם הרשות הפלסטינית ובתפקודה של הרשות .  
מדובר במיליוני דולרים המועברים מדי חודש המשמשים בין היתר לתשלום משכורות עובדי הרשות .  במקביל ,  בישראל מתכוונים להאיץ את הפעלת הלחץ הבינלאומי ,  בניסיון לקעקע את הלגיטימציה הבינלאומית של יו"ר הרשות הפלסטינית אבו מאזן ,  בהמשך לדף ההסברה ששר החוץ אביגדור ליברמן שלח בשבוע שעבר לנציגויות הזרות בישראל .  
בין היתר ,  מתכננת ישראל לפנות לקהילה הבינלאומית בניסיון להדגיש את המסר לפיו ישראל היא זו שמביעה נכונות למשא ומתן ,  ולעורר ביקורת על אבו מאזן .  במקביל ,  שרי ישראל ביתנו מתכוונים לקדם דיון קבינט על ניתוק קשרים כולל עם הרשות הפלסטינית ,  וכן על הפלת שלטון חמאס בעזה בפעולה צבאית .   ? יש מבוי סתום עם הרשות ?  ,  אמר הערב גורם מדיני ,   ? אין עם מי לדבר והם פועלים נגדנו בכל ערוץ אפשרי .  צריך להפגין נחישות - יש כאן סכנה לביטחון הלאומי .  אי אפשר להיות אסקופה נדרסת דיפלומטית ולהתרפס כל הזמן ,  כי בפועל זה הופך לאסקופה ביטחונית כפי שמוכיח ירי הטילים מעזה ?  .  
הרשות הפלסטינית התקבלה לאונסק"ו - כתבות אחרונות
הפלסטינים : " נבקש להתקבל ל-16 סוכנויות או"ם"הרשות התקבלה לאונסק"ו ,  ליברמן :  לנתק הקשר עמהמשרד החוץ : " נשקול המשך היחסים עם אונסק"ו"ארה"ב מימשה האיום :  תפסיק המימון לאונסק"ו
האספה הכללית של ארגון החינוך ,  התרבות והמדע של האו"ם ,  אונסק"ו ,  הצביעה אתמול ברוב גדול בעד קבלת פלסטין כחברה מלאה בארגון ,  אף שהאו"ם טרם הכיר בה כמדינה .  ההחלטה התקבלה למרות מאמצים דיפלומטיים ניכרים של ישראל וארצות הברית ,  שהתנגדה לקבלת הפלסטינים אף איימה להפסיק את המימון שהיא מעניקה לארגון ,  אם יכריע בעד קבלת הרשות לשורותיו .  ההכרעה באונסק"ו צפויה לספק רוח גבית למאמצים הפלסטיניים לזכות בחברות מלאה לזכות בחברות מלאה באו"ם ,  שעומדים בימים אלו לדיון במועצת הביטחון - שם תיתכן הצבעה כבר בחודש הבא .
 בתוך כך ,  נציג הרשות הפלסטינית במטה האו"ם בז'נבה ,  איברהים חריישי ,  אמר היום לסוכנות הידיעות AP כי הוא מאמין שההישג  " יפתח את הדלת "  לקבלת פלסטין כחברה בעוד 16 סוכנויות שונות של האו"ם ,  במהלך השבועות הקרובים .  לדבריו ,  דיפלומטים פלסטינים כבר מתחילים בימים אלו להכין את הניירת הדרושה להגשת המועמדויות לסוכנויות האו"ם ולעוד מגוון ארגונים בינלאומיים .
" אנחנו לומדים את הנושא כעת ,  כדי להחליט מתי להגיש מועמדות לחברות מלאה ",  אמר חריישי . " זו מטרתנו כעת ,  ואנחנו עובדים על זה ,  סוכנות אחר סוכנות .  נוצר תקדים ,  עם קבלתנו לחברות מלאה באחת מסוכנויות האו"ם הגדולות והחשובות ביותר ,  ואנו מצפים שזה יפתח עבורנו עוד דלתות ".  
לפניות לכתבת :  tal_sh@walla.net.il

תגובת ישראל לקבלת הרשות לאונסק"ו :  האצת הבנייה
בדיון של שרי השמינייה בנושא ,  החליט ראש הממשלה כי בתגובה לקבלת הרשות לארגון החינוך ,  התרבות והמדע של האו"ם ,  תואץ בנייתן של כ-2,000 יחידות דיור בירושלים ,  גוש עציון ומעלה אדומים

