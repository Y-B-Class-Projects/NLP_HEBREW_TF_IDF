גנץ : " אם הייתה לנתניהו דרך שיהרגו אותי - הוא היה עושה את זה "
 בהקלטות שפורסמו בחדשות 13 נשמע יו"ר כחול לבן מתבטא באופן חריג נגד ראש הממשלה ,  בטענה כי ערב הבחירות היה עושה הכול על מנת לפגוע בו .  בהקלטות ,  שבוצעו לאחר התפוצצות פרשת הטלפון הנייד ,  גנץ העלה סברה כי נתניהו חבר לרוסיה על מנת שזו תפרוץ לטלפון 
" אם הייתה לנתניהו דרך שאני אפגע ,  שיהרגו אותי ,  הוא היה עושה את זה "  - כך נשמע יו"ר כחול לבן בני גנץ בהקלטות שפורסמו הערב  ( ראשון )  בחדשות 13 .  בהקלטות שהתבצעו בשיחה בפורום מצומצם ,  נשמע גנץ מתבטא באופן חריג נגד נתניהו ,  ואף הביע חשש שנתניהו פועל בשיתוף פעולה עם רוסיה כדי שיפרצו למכשיר הטלפון הנייד שלו .  
גנץ ,  שחש פגוע מסוגיית הטלפון הנייד והרמיזות של נתניהו באשר לתוכנו ,  טען כי אם נתניהו היה יכול ,  היה מסיר את האיומים שעומדים בדרכו בבחירות באופן אלים . " אם בנימין נתניהו הבסיסי ,  שאני מכיר ,  היה רוצה שאני אפגע ?  התשובה היא לא ",  טען בתחילה . " האם בנימין נתניהו של ערב הבחירות הזה מוכן שאני אפגע ?  כן לצערי אני אומר את זה ". 
בחירות 2019 - סיקור מיוחד בוואלה !  NEWS :" סגרתי את הדלת ,  לא נעלתי ":  גנץ לא פוסל ישיבה בממשלה עם נתניהולמרות החשיפות בפרשת הצוללות :  הפערים בין נתניהו לגנץ נשמריםאחרי ההקלטה המביכה ,  גנץ טוען : " הדברים נאמרו לפני שנחשפו פרטי האישום "  
אחר כך נשמע גנץ ,  באופן מעט קונספירטיבי ,  לא פוסל אפשרות של שיתוף פעולה בין נתניהו לקרמלין סביב פרשת הטלפון הנייד . " אוקיי ,   ( אם )  זה לא האויבים - אז מי עושה את זה ?  זה היריבים ",  טען גנץ . " אם זה לא היריבים ,  איך הם עושים את זה ?  באחת משתי האפשרויות .  אפשרות אחת ,  זה שהם לוקחים אנשים פרטיים שעושים פעולות סייבר כאלה ואחרות .  אפשרות שנייה שהיא מתאימה לביבי ,  אם כי אני לא נותן לה סיכוי גבוה ,  זה שהוא מפעיל את הרוסים בשביל להתערב בבחירות ". 
מלבד החשש מניסיון לפגוע בו ,  גנץ לא מהסס להעריך כי מיד לאחר הבחירות ,  נתניהו צפוי לכתב אישום ואף לעונש מאסר . " האיש הזה יודע שהוא הולך לכלא ,  הוא יודע שהוא הולך לכלא ",  אמר הרמטכ"ל לשעבר . " הוא יודע שהוא בכלא בכל דרך .  אם הוא מסיים את תפקידו כראש הממשלה ,  הוא הולך לכלא .  אם הוא לא הולך למשפט ,  הוא לא הולך לכלא והוא אצל שרה - הוא נשאר בכלא .  המקום היחידי שהוא אדם חופשי בו זה שהוא במשרד ".  
זו אינה הפעם הראשונה שהקלטות בהן נשמע גנץ בפורומים סגורים מסבכות אותו .  בשבוע שעבר נחשפו בחדשות 13 הקלטות נוספות ,  בהן הוא מודה כי הוא אינו פוסל ישיבה בממשלה עם נתניהו זאת חרף הצהרותיו ערב פרסום כתב החשדות נגד ראש הממשלה .  בהמשך הוא גם מתח ביקורת על תפקודו הכלכלי של נתניהו ואף הצהיר על כוונות חיוביות בנוגע לישיבה עם החרדים בממשלה .  עם זאת ,  זמן קצר לאחר פרסום ההקלטות ,  שב גנץ על עמדתו כי לא יישב בממשלת נתניהו .  
מהליכוד נמסר בתגובה : " בני גנץ איבד זה .  אחרי שהאשים את ראש הממשלה בבגידה במדינה ,  הוא מאשים את ראש הממשלה שישלח אנשים לרצוח אותו .  אם בני גנץ מגלה סימני פרנויה מתקדמים אחרי שבועיים של 'לחץ' במסע בחירות ולאחר שהאיראנים פרצו לטלפון שלו ,  איך הוא יוכל לנהל מדינה ?  ".  

גנץ : " אם הייתה לנתניהו דרך שיהרגו אותי - הוא היה עושה את זה "
 בהקלטות שפורסמו בחדשות 13 נשמע יו"ר כחול לבן מתבטא באופן חריג נגד ראש הממשלה ,  בטענה כי ערב הבחירות היה עושה הכול על מנת לפגוע בו .  בהקלטות ,  שבוצעו לאחר התפוצצות פרשת הטלפון הנייד ,  גנץ העלה סברה כי נתניהו חבר לרוסיה על מנת שזו תפרוץ לטלפון

