 " השמאל והתקשורת רודפים את היועמ"ש ":  המתקפה החדשה של נתניהו
ראש הממשלה פרסם בעמוד הפייסבוק סרטון שבו נראים המפגינים מול ביתו של מנדלבליט בפתח תקווה ובסיומו השאלה  " האם הם יצליחו ?  ".  בסוף השבוע הוצב שלט חוצות גדול עם תמונות עיתונאים ובו הכיתוב  " הם לא יחליטו "
 ראש הממשלה בנימין נתניהו פרסם היום  ( שבת )  סרטון בעמוד הפייסבוק שלו ובו הוא תוקף את כלי התקשורת על כך שהם רודפים  ,  לדבריו ,  את היועץ המשפטי לממשלה אביחי מנדלבליט . " שלוש שנים השמאל והתקשורת רודפים את היועמ"ש שיגיש כתב אישום בכל מחיר .  במכולת ,  ברחוב בבית הכנסת .  האם הם יצליחו ?  ". 
אתמול הוצב שלט חוצות גדול עליו מוצגות תמונותיהם של העיתונאים רביב דרוקר ,  גיא פלג ,  אמנון אברמוביץ' ובן כספית תחת הכיתוב  " הם לא יחליטו "  במחלף גלילות בנתיבי איילון .  כמו כן ,  ביום חמישי האחרון נפתח עמוד פייסבוק תחת אותו השם ,  בו נכתב : " את זה לא אנחנו אמרנו .  כבר שנים שהתקשורת מנסה לטפטף לנו באופן שיטתי מסרים של שנאה ,  נגד נתניהו .  אבל הם לא יחליטו ".  טרם התברר מי עומד מאחורי השלט ועמוד הפייסבוק .  
מפלגת מרצ פנתה למבקר המדינה יוסף שפירא בעקבות הקמפיין  " הם לא יחליטו "  בטענה שהוא מהווה עבירה על חוקי הבחירות . " גוף פעיל בבחירות חייב להירשם אצל מבקר המדינה ולעמוד בהוראות הרלוונטיות בחוק ",  נכתב במכתב ששלחו מזכ"ל מרצ תומר רזניק ובא כוח סיעת מרצ ,  דרור מורג .
 גם חברי כנסת נוספים מהאופוזיציה התייחסו לקמפיין .  יו"ר התנועה ציפי לבני כתבה בחשבון הטוויטר שלה : " אז עכשיו העיתונאים נוהרים ?  הציבור הוא זה שיחליט שבמקום ראש ממשלה שמייצר אויבים מבית ,  מפלג ומשסה איש באחיו בשביל לשרוד ,  תהיה ממשלה שמחזקת את בתי המשפט והתקשורת החופשית .  כן דמוקרטיה !  ".  
" סרטון האיום של נתניהו הוא הסתה ברורה ",  כתב בחשבון הטוויטר שלו יו"ר מפלגת העבודה ,  אבי גבאי . " נתניהו מתיר את דמו של מנדלבליט .  ‫במדינה נורמלית ,  ראש הממשלה לא תוקף את היועמ"ש שלו ,  לא מתיר את דמו ,  ואת דמם של עיתונאים ".  עוד הוסיף  " ‫לפיד ,  גנץ ,  תתחייבו לא לשבת עם נתניהו ששכח את עמו והורס את ישראל ,  לפני שיהיה מאוחר מדי ".   
" מדובר בסרטון הסתה מחושב ",  מסרה בתגובה יו"ר האופוזיציה שלי יחימוביץ . " מעבר לעובדה שהוא מתיר את דמם של עיתונאים בכירים ,  באופן אופייני למשטרים שבהם הדמוקרטיה שוקעת - הוא נועד להטיל אימה על מנדלבליט .  המטרה היא למנוע מהיועמ"ש בכל דרך להגיש כתב אישום ,  ולהבטיח שאם כך יעשה ,  תיצבע החלטתו המקצועית והשקולה בצבעים של בגידה ".  
עוד הוסיפה כי  " נתניהו יודע היטב כי העיתונאים אינם מחליטים ,  אלא לכל היותר מביעים עמדה - הקמפיין שלו נועד להחריב גם את סמכותם של המשטרה ,  הפרקליטות ,  היועמ"ש ,  ולאחר מכן גם בתי המשפט ושרות בתי הסוהר .  תמות נפשי עם פלישתים ,  זה הכוח היחיד המניע אותו כעת ". 
ח"כ מיכל רוזין ממרצ אמרה כי  " נתניהו לא מפחד מההפגנות נגד היועמ"ש ,  הוא מפחד מראיות על שוחד בשלושה כתבי אישום ".  עוד הוסיפה כי  " מסע ההסתה שלו נגד רשויות החוק מביא להזניית המערכת הדמוקרטית ושלטון החוק בישראל .  בסוף יש פה מדינה שצריכה לשרוד גם אחריו ".  
" ביבי מסמן לתומכיו את המטרה להתנקשות הפוליטית באה ",  התייחס לסרטון הפעיל הפוליטי אלדד יניב . " בעבר הוא עמד על המרפסת ועכשיו הוא מאחורי המקלדת .  זוהי הסתה ברורה שמחייבת התערבות של המשטרה .  מחר נגיש תלונה במשטרה נגדו ונגד עושי דברו ".   

" השמאל והתקשורת רודפים את היועמ"ש ":  המתקפה החדשה של נתניהו
ראש הממשלה פרסם בעמוד הפייסבוק סרטון שבו נראים המפגינים מול ביתו של מנדלבליט בפתח תקווה ובסיומו השאלה  " האם הם יצליחו ?  ".  בסוף השבוע הוצב שלט חוצות גדול עם תמונות עיתונאים ובו הכיתוב  " הם לא יחליטו "
 
