בימין מתכוננים ליום שלאחר הקפאת הבנייה
גורמים בימין סיכמו על תוכנית פעולה לסוף ספטמבר ,  מועד תום תקופת הקפאת הבנייה ,  תחת הכותרת  " נתניהו רע ליהודים ".  בתוכנית הפגנות מול ביתו של רה"מ וכן בניית מאחזים מוגברת
בשבוע האחרון נפגשו נציגי הימין עם המתנחלים ויחד סוכם על תוכנית לקראת ה-29 בספטמבר ,  מועד סיום צו הקפאת הבנייה ביהודה ושומרון .  בימין מאמינים כי על אף הצהרותיו ,  ראש הממשלה בנימין נתניהו ייכנע כהגדרתם ללחץ האמריקאי ועל כן מתכננים לפעול ביום סיום ההקפאה בין אם יימשך ובין אם ייפסק .  
תחת הכותרת  " נתניהו רע ליהודים "  מתכננים בימין הפגנות מול ביתו של נתניהו וכן של נציגים נוספים בממשלה .  בנוסף ,  מתכננים בימין להתחיל במה שהם מגדירים כ"מבצע מכפיל ",  במסגרתו ייבנו מאחזים חדשים בסמוך למאחזים חדשים אחרים .  לצורך כך הוחלט להכין מראש חומרי מלט ובנייה למקרה ובו ייהרסו אנשי המנהל האזרחי את המבנים .   עוד מתכננים בקרב הימין גם תוכנית המוגדרת כ"סילוק פולשים מאדמתנו ".  לטענת המתנחלים ,  ישנם לפחות 8 מקומות ביהודה ושומרון השייכים ליהודים אולם במקום שוהים פלסטינים .  על פי התכנון ,  עם מועד סיום ההקפאה יסלקו המתנחלים בכוח את הפלסטינים מהמקום וישתלטו עליו מחדש . 
" ביבי נתניהו הוא ראש הממשלה החלש ביותר שהיה אי פעם במדינת ישראל ",  אמרו בימין , " אין ספק כי מול הלחץ האמריקאי ,  הוא לא יהיה מסוגל לעמוד ,  ולכן נקודת המוצא שסוכמה היא כי נתניהו ימשיך את ההקפאה במוצהר ,  או לחלופין ,  יגיע להסכמה והבנות שקטות מול אובמה ואבו מאזן על המשך ההקפאה במתכונת המתרחשת בירושלים :  הצהרות על בניה ושמירה על ירושלים אך בפועל אפס במעשים ,  הקפאה שקטה ,  ובגידה בבוחר הישראלי ".   ח"כ מיכאל בן ארי ,  שעודכן בפרטי התוכנית אמר בתגובה כי  " נתניהו וברק מבעירים את השטח בכל מחיר .  אני מקווה ששרי הימין וחברי הכנסת של הליכוד ירדו מהגדר .  המשך ההקפאה תהפוך את הליכוד לסניף של קדימה .  המחנה הלאומי חייב לעבור מהשמעת קולות מחאה להובלה .  לפני שנאחר את הרכבת ". 

בימין מתכוננים ליום שלאחר הקפאת הבנייה
גורמים בימין סיכמו על תוכנית פעולה לסוף ספטמבר ,  מועד תום תקופת הקפאת הבנייה ,  תחת הכותרת  " נתניהו רע ליהודים ".  בתוכנית הפגנות מול ביתו של רה"מ וכן בניית מאחזים מוגברת

