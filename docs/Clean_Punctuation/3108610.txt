מאחורי המספרים של הפיצול :  המרוויחים והמפסידים
כאשר בוחנים את נתוני הרייטינג ,  אפשר לנחש שרשת וקשת היו חותמות על דבר אחד  להמשיך עם סך צפייה בתכניות הפריים של כ-37% .  ואולם ,  החלום הזה ככל הנראה לא עומד להתגשם .  אם מחפשים מישהו שבכל זאת יכול להתנחם - הרי זה ערוץ עשר וחדשות 2 .  פרשנות

כאשר בוחנים את נתוני הרייטינג מליל אמש ,  אפשר לנחש שרשת וקשת היו חותמות על דבר אחד  להמשיך עם סך צפייה בתכניות הפריים של כ-37% במה שפעם היה ערוץ 2 .  הערוץ ,  שבשנים האחרונות סבל מירידה מתמשכת ברייטינג  שאף הגיע לאחרונה לכ-25% בהשקות של תכניות מובילות  הצליח בעצם לשחזר אמש את ימי התהילה שלו ,  אך רק כאשר בוחנים את שתי הזכייניות ביחד .  ואולם ,  כצפוי ,  פיצול ערוץ 2 והחלוקה החדשה באפיקים הובילו לירידה ברוב התכניות - ועדיין יש מי שנחתך יותר ומי שנחתך פחות ,  וגם מי שכמעט ולא נפגע מהפיצול באופן מפתיע .
 עד היום המותג החזק ביותר של ערוץ 2 היה ,  ובכן ,  ערוץ 2  כאשר כעת מתחילה התחרות האמיתית ,  ונוכל סופסוף לראות מה באמת הצופים אוהבים ובמה צפו עד עכשיו כברירת מחדל בזכות אפיק 22 היוקרתי .  אז  " ארץ נהדרת "  ניצחה אמש בפוטו פיניש את  " המירוץ למיליון ".  מה זה אומר לגבי ההמשך ?  כלום .  ניאלץ להמתין לפחות לסיומו של שבוע שידורים מלא - שבו ניתן יהיה לראות איזה מותג מנצח ,  כאשר סביר להניח שגם תכניות הפריים של רשת יובילו מדי פעם על אלה של קשת .  
לא מפתיע ש"ארץ נהדרת ",  הנחשבת למותג חזק ולאחת מהתכניות הוותיקות על המסך ,  ניצחה את הריאליטי אתמול .  אמש ,  כנהוג בימי צפייה חשובים במיוחד לזכייניות ,  כולן הורידו את מספרי הברייקים והחסויות כדי להעלות את רמת הרייטינג .  לכן ,  בעצם ,  ערוצים 12 ו-13 לא יכולים לתרגם את הרייטינג הגבוה יחסית מהפריים-טיים להכנסות . 

" המקור "  של ערוץ 10 אמנם נחתכה משמעותית אמש ,  אך גם טרם הפיצול היא הציגה נתונים נמוכים לעתים ,  ובראייה בין-ערוצית - לא הוגן להשוות רייטינג של תכנית תחקירים לתכניות בידור .  בנוסף ,  בערוץ עשר בעל התקציבים הנמוכים בחרו להציב אלטרנטיבה תכנית ברורה למגה-ההשקעות ממול  ואולם לא ברור שדווקא תחקיר על הקרן החדשה הוא זה שהיה צריך להוביל את ערב הצפייה בו .  כך או אחרת ,  המבחן האמיתי של הפריים-טיים של ערוץ עשר יתרחש הערב  ( חמישי )  ,  כאשר  " אהרוני וגידי "  תשודר מול ה"אקס פקטור "  של רשת ו"חתונה ממבט ראשון "  של קשת .
 ברצועת הלייט-פריים מסתמנת בינתיים בעיה לקשת ,  שכנראה הייתה צריכה להציב תכנית חזקה יותר לאחר  " ארץ נהדרת "   ( שהייתה קצרה משמעותית לעומת  " המירוץ למיליון "  ממול )  ולא להסתפק בשידור חוזר של ההופעה של אדיר מילר  שלא היוותה ליד חזק מספיק לתכניות שנעלו את השידורים .  כך למשל ,  התכנית של גורי אלפי נחתכה מכ-15% לפני הפיצול ל-5.7% בלבד לאחר הפיצול  מספרים המזכירים את תכניות הלייט פריים של ערוץ עשר לפני הפיצול . " חי בלילה "  איבדה חצי מהצופים שהיו לה לפני הפיצול .  

ברשת דווקא יכולים להיות מרוצים מהרצועה המאוחרת ,  שכן  " הצנרת "  עם גיא לרר הוכיחה אמש שאכן מדובר במותג חזק והביסה את גורי אלפי בערוץ 12 ,  וכמובן שאת  " הצינור "   ( התכנית המקורית של לרר )  עם טל ברמן בערוץ עשר .  ואולם , " הצינור "  באפיק 14 דווקא לא איבדה אחוז משמעותי מנתוני הצפייה :  5.2% ו-3.8% בימים לפני הפיצול  ואמש התכנית רשמה 3.4% ,  כך שמדובר בנתון שהתכנית הניבה גם בימים חלשים לפני הפיצול . 
" הרדאר "  רשמה ירידה קלה ,  מ-4.6% ל-3.1% לאחר הפיצול  נתון שתכנית הבידור הניבה גם לפני הפיצול ,  כך שגם היא שרדה את המפץ בינתיים .  מהדורת  " היום שהיה "  נחתכה מ-4.2% ל-2.8% ,  אז יכול להיות שפה טמונה הבעיה של ערוץ עשר ברצועת הלייט נייט שלו .
 בהכללה גסה ,  ניתן לומר שרצועת הלייט-נייט של ערוצים 12 ו-13 הניבו ביום השידורים הראשון נתונים המזכירים את תכניות הלייט נייט של ערוץ עשר לפני הפיצול ;  ערוץ עשר החדש הניב ביום השידורים הראשון ברצועה הזו נתונים הגבוהים מעט מזה של תאגיד השידור  ( בלייט נייט ,  לפני הפיצול )   ואילו בכאן מסתפקים לאחר המפץ הגדול בנתונים של רשות השידור ז"ל .  

ומה באשר לגזרה החשובה מכולם ,  לפחות עבור חלק מהעוסקים המלאכה  וגם עבור איש אחד מסוים ,  שקוראים לו ראש הממשלה ?  בחברת  " החדשות ",  כצפוי ,  אבי וייס וגיא סודרי יכולים לחייך הבוקר  וכנראה גם למשך השלוש השנים הבאות ,  שכן המהדורה של מי שפעם הייתה חדשות 2 ,  וכיום משודרת במקביל בערוצים 12 ו-13 ,  הולכת ככל הנראה להוביל את טבלת הצפייה כמעט בכל יום ,  עם סך צפייה אמש של כ-24% .  נתניהו ,  שככל הנראה פחות מחייך בעקבות הנתון הוא גם זה שהיה מעוניין בפיצול מלכתחילה  לכן הפעם הוא יכול להאשים רק את עצמו .  
גם בבית הוורד יכולים לשמוח הבוקר ,  כאשר ערוץ עשר ,  המזוהה בעיקר עם חברת החדשות שלו ,  נהנה מעלייה נאה ברייטינג של המהדורה המרכזית וגם משיק על הדרך מהדורה מקדימה המהווה ליד מוצלח .  דווקא בתאגיד יצטרכו לעשות חישוב מסלול מחדש ולהבין איך לאחר השינוי הגדול הם מצליחים לשחזר את הימים שבהם המהדורה של כאן נתנה פייט צמוד לחדשות עשר .  כמובן שכשבוחנים את העובדה שהמהדורה בערוץ 12 מובילה בפער משמעותי על אותה המהדורה בערוץ 13  ולכך מוסיפים את הנתון הצמוד שנרשם בין הערוצים לאחר המהדורה  ניתן להסיק שהבעיה טמונה במשבצת שלפני .  

כאשר מסתכלים על תכניות כמו  " ערב טוב עם גיא פינס "  של קשת בערוץ 12 ,  או  " הכל כלול בשבע "  של ערוץ עשר באפיק 14  שתיהן הצליחו ,  לפחות אתמול ,  לספק את הסחורה ולהציג נתונים גבוהים כמו בימים שלפני הפיצול .  פינס עלה בימים האחרונים שלפני הפיצול לשיאי צפייה חדשים  של מעל 13% - כך שאמנם טכנית הוא ירד לכ-10% אתמול ,  אך עדיין מצליח להשיג נתון גבוה ממה שתכנית הבידור הניבה בחלק מהימים בקשת לפני הפיצול .  גם כשבוחנים את המהדורה הכלכלית של ערוץ 10 ,  בהגשת סיוון כהן ,  לא רק שהתכנית לא נפגעה אלא אף עלתה מעט לעומת הנתון של יום שלישי טרם הפיצול .
 פינס וכהן משודרים ראש בראש ,  כשמולם  " לפני החדשות "  של רשת שהושקה מספר ימים בלבד לפני הפיצול  כך שבניגוד למתחרות הוותיקות שלה ,  היא מגיעה מלכתחילה כאנדרדוג .  המהדורה ,  בהובלת אודי סגל ולוסי אהריש ,  נחתכה בכחצי לעומת השבוע שעבר - ועדיין התכנית החדשה של רשת מצליחה להניב כ-5% צפייה נאים ,  ואולי עוד תפתיע לטובה בהמשך .  ואולם ,  אין ספק שזוהי אחת מהנקודות הבעייתיות ,  לפחות כאשר בוחנים את יום הצפייה הראשון ,  של רשת .
 תכניות הפרה-פריים ירדו ,  כמובן ,  אצל כל הערוצים כתוצאה מהפיצול  אך כאשר בוחנים את התכניות של חברת החדשות המשודרים בערוצים 12 ו-13  הן דווקא התחזקו בסך הכל :  כך למשל , " מהדורה ראשונה "  השיגה ביום שלפני הפיצול 5.3% ואילו אתמול המהדורה רשמה בשני הערוצים 6.9% . " שש עם "  הניבה 9.7% לפני הפיצול ואתמול השיגה 12.9% - בשני המקרים ערוץ 12 הוביל על ערוץ 13 ,  אך לא ברור האם המובילות של קשת תימשך גם בימים הבאים ,  או שמא מדובר בניצחון טכני בלבד מכיוון שהיא זו שזכתה לסגור את ערוץ 2 ובכך היה לה יתרון במעבר האפיקים על פני רשת .  אגב ,  בתכניות הפרה-פריים שאינן שייכות לחברת החדשות  גם  " אנשים "   ( ערוץ 12 )  מובילה פי 2 על פני  " האקטואליות "   ( ערוץ 13 )  .  

לסיכום ,  למרות שהמקור נחתכה בכחצי ,  ערוץ עשר הוא בהחלט אחד המרוויחים הגדולים של המהלך הזה ,  מאחר ששמר על כוחו ברצועות מסויימות ובאחרות הוא נחלש באופן לא משמעותי - ובחדשות הוא אף התחזק .  כשלוקחים בחשבון את כל אלו אל מול העובדה שהערוץ כמעט ולא השקיע תקציבים בקמפיין ושיווק המעבר או במכרז על מספרי האפיקים  ( בניגוד לקשת ורשת שהוציאו מיליוני שקלים )  ניכר כי המודל שהציב ורשבסקי לערוץ  " רזה "   לפחות בערב הראשון  השתלם .  כך לדוגמא  " הכל כלול בשבע "  כאמור כמעט ולא נחתכה ורצועת הלייט נייט נחלשה מעט ,  כך גם הפרה-פריים :  רפי רשף נחלש מ-5.9% ל-4.5% , " לונדון וקירשנבאום "  בקושי ירדה .
 גזרת תכניות הבוקר כמעט ולא סובלת משינויים דרמטיים :  רשת13 ,  שהשיקה לפני הפיצול מהדורה דומה ל"טודיי שואו "  של NBC ,  מובילה ברצועה ,  כאשר היא כמעט ולא נפגעה ברייטינג אתמול וממשיכה לשמור על נתון גבוה יחסית .  דווקא המהדורה החדשותית של ניב רסקין בקשת  עליה הזכיינית שפכה כסף רב בגיוס טאלנטים - מסתמנת כבעייתית .  מעניין לראות האם בקשת יחליטו לבסוף שהכיוון של  " הארד ניוז "  על הבוקר לא מתרומם ויחליטו לרכך את המהדורה .  ערוץ 10 יכול לשמוח גם בגזרה הזו ,  שכן שתי התכניות שלו  " עובר ושב "  ו"אורלי וגיא "  שמרו פחות או יותר על כוחן .  

מאחורי המספרים של הפיצול :  המרוויחים והמפסידים
כאשר בוחנים את נתוני הרייטינג ,  אפשר לנחש שרשת וקשת היו חותמות על דבר אחד  להמשיך עם סך צפייה בתכניות הפריים של כ-37% .  ואולם ,  החלום הזה ככל הנראה לא עומד להתגשם .  אם מחפשים מישהו שבכל זאת יכול להתנחם - הרי זה ערוץ עשר וחדשות 2 .  פרשנות

