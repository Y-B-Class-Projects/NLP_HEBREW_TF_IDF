נתניהו הורה לבטל השתתפות מנהל אל-ג'זירה בכנס שעוסק בערוץ
ראש הממשלה דרש לבטל את השתתפותו של המנהל בישראל ,  וליד אל-עומרי ,  ביום עיון שמקיימת לשכת העיתונות הממשלתית תחת הכותרת  " גבולות חופש הביטוי :  ערוץ אל-ג'זירה כמקרה בוחן ".  כמו כן ,  הורה להמשיך בהליכים לשלילת תעודות העיתונאי מכל כתבי הערוץ
ראש הממשלה בנימין נתניהו הורה הערב  ( חמישי )  לבטל את השתתפותו של מנהל אל-ג'זירה בישראל ,  וליד אל-עומרי ,  ביום עיון שמקיימת מחר לשכת העיתונות הממשלתית תחת הכותרת  " גבולות חופש הביטוי :  בדילמה שבין ביטחון המדינה לחופש העיתונות .  ערוץ אל-ג'זירה כמקרה בוחן ".  כמו כן ,  ראש הממשלה הורה להמשיך בצעדים משפטיים כדי לשלול את תעודות העיתונאי מכל כתבי אל-ג'זירה הפועלים בארץ וכן לסגור את משרדיה בישראל .  
בחודש שעבר הורה מנהל לשכת העיתונות הממשלתית ניצן חן ,  לשלול את תעודת העיתונאי מטעם לע"מ של כתב בכיר מרשת אל-ג'זירה בירושלים ,  אליאס כראם .  בלע"מ נימקו את ההחלטה לשלול את התעודה מכתב אל-ג'זירה ,  בטענה כי דברים שאמר בריאיון לערוץ טלוויזיה של האחים המוסלמים , " דאר אל-אימאן ",  לפני כחודשיים , " מעמידים בסימן שאלה את יכולתו של כראם לסקר כעיתונאי מקצועי ,  נציג רשת זרה ,  את הסכסוך הישראלי-פלסטיני בו לדבריו הוא נוטל חלק פעיל ". 
בריאיון אמר כראם ,  כי  " כעיתונאי פלסטיני שנמצא באזור כבוש או באזור עימות ,  העבודה העיתונאית היא חלק אינטגרלי מההתנגדות ומהעשייה הפוליטית והחינוכית .  העיתונאי ממלא את תפקידו התקשורתי בהתנגדות על ידי הקולמוס ,  הקול או המצלמה ,  משום שהוא חלק מהעם הזה והוא מנהל התנגדות בדרכו הייחודית ".  

נתניהו הורה לבטל השתתפות מנהל אל-ג'זירה בכנס שעוסק בערוץ
ראש הממשלה דרש לבטל את השתתפותו של המנהל בישראל ,  וליד אל-עומרי ,  ביום עיון שמקיימת לשכת העיתונות הממשלתית תחת הכותרת  " גבולות חופש הביטוי :  ערוץ אל-ג'זירה כמקרה בוחן ".  כמו כן ,  הורה להמשיך בהליכים לשלילת תעודות העיתונאי מכל כתבי הערוץ

