 " צריך להחליט אם לפגוע בחלשים או בעשירים "
 בעוד נציגי האוצר ,  התעשיינים וההסתדרות ממשיכים במגעים לגיבוש עסקת חבילה במשק ,  התכנסו שרי הממשלה לדון בתקציב המדינה .  סילבן שלום : " צריך להחליט על סדרי עדיפויות "
  ( צילום :  גדעון צנטנר ,  עריכת וידאו :  ענת ברק ) 
שרי הממשלה התכנסו הבוקר  ( ראשון )  לדון בתקציב מדינה על רקע מגעים מרתוניים בין האוצר להסתדרות לגיבוש עסקת חבילה במשק .  בפתח הישיבה ,  אמר ראש הממשלה בנימין נתניהו כי  " אם נגיע לעסקת חבילה עם ההסתדרות והמעסיקים ,  רבים מהנושאים הבעיתיים בתקציב יירדו .  לדבריו , " נעשה הכל כדי למנוע פגיעה בחלשים .  אמרתי כבר שנבטל את הפגיעה בנכים ,  בקשישים ובניצולי השואה .  אני מוסיף לכך שנבטל את המס ליום אשפוז ".  נתניהו הוסיף כי  " בשעה שאנו מתמודדים עם המשבר הכלכלי העולמי ועם האתגרים שעומדים בפני ישראל ,  עלינו לאזן בין צרכי הכלכלה והביטחון ". 
המשנה לראש הממשלה והשר לפיתוח אזורי ולפיתוח הגליל והנגב ,  סילבן שלום ,  אמר עם כניסתו לישיבת הממשלה כי  " צריך להפסיק את הוויכוח הציבורי על התקציב .  כששר אחד אומר כך והשני - אחרת ,  הציבור תוהה למי להאמין .  צריך לקבל החלטה מהותית על סדרי עדיפויות :  האם להכביד את הנטל על השכבות החלשות או על השכבות החזקות ". 
במסגרת עסקת החבילה המתגבשת בין האוצר ,  ההסתדרות והתעשיינים ,  מסתמן כי ההסתדרות תסכים להקפאה חלקית של השכר במגזר הציבורי למשך שנתיים בתמורה להגדלת המסגרת התקציבית והסרתן של חלק גדול מן הגזרות הכלכליות .  נציגי האוצר ימשיכו הבוקר בדיונים מרתוניים עם נציגי ההסתדרות כדי להגיע להסכם .  במקביל ,  בהסתדרות דורשים מהאוצר לכלול בהצעת התקציב שורה של רפורמות בשוק העבודה ,  שיימנעו הלנת שכר ופגיעה בעובדי קבלן .
 סגן שר הבריאות יעקב ליצמן אמר עם כניסתו לישיבת הממשלה כי הוא  " מקווה שהגזירות הכלכליות הן ספינים ועזים .  אם כך ,  אני יכול להציע גם עז משלי :  גביית שקל עבור מעבר במעבר חצייה .  נראה אלו מהגזירות יישארו עד הסוף .  לא נראה לי שכולם יישארו ".  בתשובה לשאלה האם הוא צופה שיהיה משבר קואליציוני ,  אמר ליצמן : " אנחנו לא מאיימים במשבר .  אם צריך ,  פשוט נעשה את זה .  הנושאים ביטחוניים חשובים ,  אבל הנושאים החברתיים חשובים לא פחות ". 
הלילה דנו ראש הממשלה בנימין נתניהו ושר האוצר יובל שטייניץ בתקציב הביטחון עם שר הביטחון אהוד ברק וראשי מערכת הביטחון .  על פי דיווחים ,  הפגישה היתה קשה ונרשמו בה מחלוקות רבות בין הצדדים . 
" ישבנו עד שלוש לפנות בוקר על נושא התקציב ",  תיאר ברק את הפגישה ,  עם כניסתו הבוקר לישיבת הממשלה . " המחלוקות נוגעות בנושאים מהותיים הקשורים לביטחונה של ישראל ולרקמה החברתית של המדינה .  אין מנוס אלא להרחיב את התקציב כדי לסייע לשני הצדדים .  אם לא נדע לעשות את זה ,  אנחנו בדרך למשבר פוליטי עמוק ". 
אמש ,  בטרם נכנס לפגישה עם נתניהו ושטייניץ ,  הדגיש ברק כי הוא מתנגד לכל פגיעה בהטבות לעבודות מועדפות לחיילים משוחררים ופגיעה בקרן לחיילים משוחררים . " זו מחויבותנו כחברה למי שתורמים את מיטב שנותיהם לביטחון מדינת ישראל ",  אמר ברק .
 בשבוע החולף הוטחה ביקורת קשה מימין ומשמאל כלפי ראש הממשלה ושר האוצר על הקיצוצים בתקציב המוצע לשנת 2009-2010 .  ברק אמר כי במידה שלא יוכנסו שינויים לתקציב הביטחון ,  יווצר  " משבר פוליטי עמוק ".  חבר הכנסת עמיר פרץ אמר בישיבת מפלגת העבודה כי מפלגתו  " לא תיתן את ידה לתרגילי האוצר שפועל בצורה מרושעת ".  
שר הרווחה יצחק הרצוג תקף גם הוא בחריפות את הגזרות הכלכליות .  לדבריו , " מדובר באוסף הזוי של גזרות .  אין גבול לציניות .  ראש הממשלה יצטרך להכריע אם הוא נכנס למשבר פוליטי או מוצא פיתרון להרחבת התקציב .  העיגון למשא ומתן עם יו"ר ההסתדרות עופר עיני ,  הוא קריטי להשגת הפתרון ".  

" צריך להחליט אם לפגוע בחלשים או בעשירים "
 בעוד נציגי האוצר ,  התעשיינים וההסתדרות ממשיכים במגעים לגיבוש עסקת חבילה במשק ,  התכנסו שרי הממשלה לדון בתקציב המדינה .  סילבן שלום : " צריך להחליט על סדרי עדיפויות "
 
