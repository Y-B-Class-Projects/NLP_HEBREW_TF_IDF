נתניהו : " אנחנו מתחילים היום לדון בהפחתת הרגולציה "
 רה"מ נזכר לטפל באחת הבעיות הגדולות במשק : " בישראל יש עודף רגולציה ,  עודף ביורוקרטיה ,  עודף משפטיזציה  השילוב של שלושת הדברים הללו גורם לישראל להיות פחות ופחות תחרותית ,  פחות אטרקטיבית לעסקים "
 רה"מ נתניהו מתחיל לדון בדרכי טיפול באחת הבעיות הגדולות במשק :  עודף הרגולציה .
" בישראל יש עודף רגולציה ,  עודף ביורוקרטיה ,  עודף משפטיזציה  השילוב של שלושת הדברים הללו גורם לישראל להיות פחות ופחות תחרותית ,  פחות אטרקטיבית לעסקים ",  אמר היום  ( א' )  נתניהו בפתח ישיבת הממשלה . " זה אומר שהמחירים של המוצרים ושל שירותים גבוהים יותר ,  האזרח משלם יותר והעסקים עושים כאן את עסקיהם פחות .  לכן ,  יעד מרכזי של הממשלה הוא להפחית את הנטל של הרגולציה העודפת במדינת ישראל .
" אנחנו מתחילים את הדיון הזה היום בממשלה ,  זה עובר מחר לדיון בוועדת שרים מיוחדת .  הרפורמה הגדולה ביותר שאנחנו יכולים לעשות בממשלה היא להפחית את הנטל הרגולטורי על עשיית עסקים בישראל וגם על ניהול הממשלה ". 
בישיבת הממשלה התייחס נתניהו גם לנושאים מדיניים ואמר : " השבוע יגיע הנה לביקור ידידנו ,  סגן נשיא ארה"ב ג'ו ביידן .  הביקור הזה מבטא את היחסים האיתנים בין ישראל לבעלת בריתנו ארה"ב .  יש מי שכבר חזה את קריסת היחסים הללו  לא כך הוא .  היחסים הם איתנים בכל המישורים ,  וגם מול האתגרים שאנחנו עומדים במשותף מולם באזורנו ,  על כך כמובן אדון עם סגן הנשיא בביקורו .
" אני חייב לומר שבמקביל ליחסים עם ארה"ב ,  אנחנו בונים יחסים אחרים ,  נוספים כמובן ,  עם מדינות רבות בעולם .  בכל שבוע יש כאן נשיא או שר ,  או ראש ממשלה או שר חוץ ,  או שרים אחרים ממדינות אסיה ,  אפריקה ,  אירופה ,  אמריקה הלטינית ,  מהעולם כולו ,  והדבר הזה מבטא כמובן את הנכסיות של ישראל היום במאבק גם נגד האסלאם הקיצוני וגם לתפוס את הזדמנויות העתיד ,  בייחוד בטכנולוגיות .  מחר יבקר כאן נשיא רומניה ,  והביקורים הללו יימשכו גם בביקורים שלי במקומות אחרים ,  במיוחד לתוך יבשת אפריקה ביולי הקרוב ".  

נתניהו : " אנחנו מתחילים היום לדון בהפחתת הרגולציה "
 רה"מ נזכר לטפל באחת הבעיות הגדולות במשק : " בישראל יש עודף רגולציה ,  עודף ביורוקרטיה ,  עודף משפטיזציה  השילוב של שלושת הדברים הללו גורם לישראל להיות פחות ופחות תחרותית ,  פחות אטרקטיבית לעסקים "
 
