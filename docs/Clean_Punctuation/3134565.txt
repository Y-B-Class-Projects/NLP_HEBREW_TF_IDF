 " לא ננגח את המשטרה ":  הצעה שנויה במחלוקת לזמן את אלשיך לכנסת
חברי הכנסת מיקי זוהר ובצלאל סמוטריץ' דורשים לזמן את המפכ"ל לדיון בוועדת הפנים בעקבות דבריו בנוגע למעקבים אחר חוקרים בתיקי ראש הממשלה בריאיון ב"עובדה ".  יו"ר הוועדה יואב קיש מסתייג : " לא מתכוון לאפשר שהוועדה תהפוך לכלי לניגוח המשטרה "
 חברי הכנסת מיקי זוהר  ( הליכוד )  ובצלאל סמוטריץ'  ( הבית היהודי )  דורשים לזמן את מפכ"ל המשטרה רוני אלשיך לוועדת הפנים בכנסת ,  כדי לקבל ממנו הסברים על דברים שאמר בראיון ל"עובדה "  לפיהם גורמים רבי כוח אספו מידע על החוקרים שעוסקים בתיקי ראש הממשלה בנימין נתניהו .  עם זאת ,  יו"ר הוועדה יואב קיש  ( ליכוד )  נמנע עד כה מקידום המהלך . 
" אין בכוונתי לאפשר שהוועדה תשמש ככלי לניגוח המשטרה ",  אמר קיש בתגובה לוואלה !  NEWS .  קיש הבהיר כי עדיין לא קיבל החלטה בנושא וכי הוא רואה חשיבות רבה לפיקוח הפרלמנטרי בכנסת . " חשוב לעשות דיון ואני בהחלט מתחבר לדרישת הח"כים .  הבעיה שלהבנתי דווקא מהשמאל יטענו שאני מנסה לנגח את המשטרה .  אז ניגוח לא ופיקוח פרלמנטרי כן ". 
לקריאה נוספת:נתניהו : " האם הייתם סומכים על המלצות חוקרים שחושבים 'שתפרתם' להם תיק ? "היועמ"ש למשטרה :  עכבו את פרסום ההמלצות בתיקי ראש הממשלההמסמך שכתב נתניהו בזמן חקירתו ב-99' : " לבדוק מה הרקע של החוקרים "  
בפנייתו העלה ח"כ זוהר טיעונים דומים לאלו שהעלה ביממה האחרונה ראש הממשלה נתניהו בעמוד הפייסבוק שלו נגד צמרת המשטרה . " אם מאמינים חוקרי המשטרה כי ראש הממשלה או מי ממקורביו פעל לכאורה נגדם באופן אישי ושלח חוקרים פרטיים לעקוב אחריהם כיצד הם יכולים להמשיך לחקור אותו ולהגיש המלצות נגדו באופן אובייקטיבי ובלתי תלוי ?  ",  הסביר ח"כ זוהר את כוונותיו . " אם ישנם גורמים העוינים את ראש הממשלה המעוניינים בהדחתו בכל מחיר ,  הייתכן שהגורמים הללו פעלו לשם הפעלת לחץ פסול על החוקרים כדי להאשים אותו בכל מחיר ?  גם לראש הממשלה מגיעה חקירה אמיתית מאוזנת והוגנת שתביא לחקר האמת ".  
בפניה נוספת ,  טען ח"כ סמוטריץ כי הכנסת מחויבת לדון בטענות הנוגעות למעקב אחר החוקרים במסגרת תפקידה . " הכנסת ,  האמונה על הפיקוח על הרשות המבצעת ,  אינה יכולה לשבת בשקט לנוכח התרחשויות אלה ומתבקש כי הכנסת תדון ותתייחס לכך ",  טען . " כשלעצמי אני סבור כי נדרשת כאן ועדת חקירה בלתי תלויה שתהפוך כל אבן ותגיע לחקר האמת ". 
אתמול  ( ראשון )  הורה היועץ המשפטי לממשלה אביחי מנדבליט למשטרה לעכב את פרסום המלצותיה בתיקי נתניהו ולא לעשות זאת מחר כפי שתוכנן בתחילה .  הנחיית היועמ"ש באה בעקבות עתירה לבג"ץ שהוגשה על ידי עו"ד יוסי פוקס בחודש שעבר ,  בה קרא האחרון לשופטים לקבוע כי כל פרסום המלצות על ידי המשטרה אינו חוקי .  השופט אורי שהם הורה למדינה להשיב עד יום חמישי הקרוב לעתירה .  
כמה שעות לאחר מכן הגיב נתניהו בפוסט בעמוד הפייסבוק שלו ,  ובו הוסיף לתקוף את צמרת המשטרה ואף את כלי התקשורת . " אני לא מכיר את העתירה שהוגשה בעניין ההמלצות ואין לי שום קשר אליה ",  אמר ראש הממשלה . " ממילא כולכם כבר מבינים מה ערכן של ההמלצות ,  שהודלפו כבר לפני שנה ומאז שודרו ומוחזרו בתקשורת אינספור פעמים ". 
בהמשך הפוסט התייחס נתניהו גם לדברי המפכ"ל בנוגע למעקבים . " ביממה האחרונה פורסמו בתקשורת רמיזות הזויות כאילו הפעלתי אדם בשם וולטר סוריאנו ,  שהוגדר 'מקורבי' ,  למעקב אחרי חוקרי משטרה ",  טען . " מה לעשות שלא נפגשתי או דיברתי עם סוריאנו כבר שמונה שנים ?  ".  זה אומר הכול על המשך הניסיון המגוחך לקשור אותי למעקבים לכאורה אחרי חוקרי משטרה .  לא הפעלתי איש ". 
נתניהו סיכם : " כל זה מדגיש שוב מדוע ביקשתי לחקור זאת באופן מיידי ,  בלתי תלוי ואובייקטיבי .  השאלה החשובה ביותר נותרה בעינה :  האם הייתם סומכים על המלצות שגיבשו חוקרים שחושבים ש'תפרתם' להם תיק ?  ".   

" לא ננגח את המשטרה ":  הצעה שנויה במחלוקת לזמן את אלשיך לכנסת
חברי הכנסת מיקי זוהר ובצלאל סמוטריץ' דורשים לזמן את המפכ"ל לדיון בוועדת הפנים בעקבות דבריו בנוגע למעקבים אחר חוקרים בתיקי ראש הממשלה בריאיון ב"עובדה ".  יו"ר הוועדה יואב קיש מסתייג : " לא מתכוון לאפשר שהוועדה תהפוך לכלי לניגוח המשטרה "
 
