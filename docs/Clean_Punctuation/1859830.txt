בכיר פתח : " עדיין ניתן למנוע את הפנייה לאו"ם "
 לדברי חבר הוועד המרכזי של פתח ג'יבריל רג'וב ,  הפלסטינים יוותרו על המהלך אם נתניהו יכריז על רצונו בסיום הכיבוש ,  יקפיא הבנייה בהתנחלויות ויכיר במדינה פלסטינית בגבולות 67 '
" אם ראש הממשלה בנימין נתניהו יקום ויגיד שהוא מעוניין לסיים את הכיבוש ,  שהוא מכיר בקיומה של מדינה פלסטינית בגבולות 67' ושבכוונתו להקפיא את הבנייה בהתנחלויות - נימנע מפנייה לאו"ם ונתחיל באופן מיידי בשיחות ישירות עם ישראל "   כך אמר היום  ( שלישי )  לוואלה !  חדשות חבר הוועד המרכזי של פתח ,  ג'יבריל רג'וב . " בשלב זה ,  אין לנו ברירה אחרת אלא לפנות לאו"ם ",  הוסיף .  עד כה ,  לא ברור כיצד יצביעו מדינות האיחוד האירופי על בקשתה של הרשות הפלסטינית להתקבל כחברה במוסדות האו"ם .  עיתון  " הארץ "  דיווח הבוקר כי צרפת וספרד מנסות לגבש הצעה ,  לפיה מדינות אירופה יתמכו בשדרוג מעמדה של הרשות למדינה שאינה חברה קבועה בתמורה להתחייבות פלסטינית לא לתבוע את ישראל בבית הדין הבינלאומי בהאג .  במקרה כזה ,  יוותרו הפלסטינים בשלב זה על פנייה למועצת הביטחון .
 הפנייה הפלסטינית לאו"ם - כותרות אחרונותארה"ב רומזת : " נטיל וטו על בקשת ההכרה בפלסטין"הרשות פנתה למזכ"ל האו"ם :  הכירו בנו כמדינהלקראת 20 בספטמבר : " צה"ל יכפיל מערך הכוחות בגדה "
 לדברי רג'וב ,  לא באמת משנה אם הרשות הפלסטינית תחליט לפנות למועצת הביטחון או לעצרת הכללית של האו"ם : " האו"ם בשבילנו הוא אמצעי ולא מטרה .  המטרה אחרת לגמרי  להגיע למכניזם שיסיים את הסבל של העם הפלסטיני .  הרי מדינה פלסטינית לא תקום ללא משא ומתן .  כרגע אין תחליף להחלטה לפנות לאו"ם ".  לדבריו , " כל עוד ממשלת ישראל לא רוצה ולא מוכנה להכיר בגבולות 67' ולהקפיא את ההתנחלויות ,  אין לנו ברירה אחרת אלא לפנות לאו"ם .  במקביל אנו פונים לעם בישראל ולעולם כולו ומבהירים בצורה ברורה וחד-משמעית שאנחנו רוצים שלום ורוצים לחיות בדו-קיום .  מנסים כל הזמן למצוא פשרה שתמנע את פנייתנו לאו"ם .  הכדור כרגע במגרש הישראלי .  כולנו מקווים שראש הממשלה יגיד את האמת ,  לפיה יש לשים קץ לכיבוש ".  רג'וב תקף את ארצות הברית המפעילה לחצים על הרשות הפלסטינית למנוע ממנה לפנות לאו"ם : " אני חושב שארה"ב טועה .  ייתכן שמדובר בפוליטיקה פנים-אמריקאית שמובילה להתנהלות הזו ".  לדבריו ,  הפלסטינים מקווים שבסופו של דבר יושג הסכם שישים סוף להרג משני הצדדים ולסיום הכיבוש  " האכזרי והגזעני "  של ישראל . " הגיע הזמן להכיר בעובדות בשטח ולהכיר בקיומו של העם הפלסטיני הסובל יותר מ-44 שנה והשואף לחיות במדינה עצמאית ,  חופשית ודמוקרטית לצד ישראל ",  הוסיף . " אנו רוצים לחיות לצד ישראל בשלום ובשכנות טובה ".  היום צפוי יו"ר הרשות אבו מאזן להשתתף בכינוס שרי החוץ של הליגה הערבית בקהיר ,  שם יזכה לתמיכה מקיר לקיר בפנייתו לאו"ם .  בנוסף הוא צפוי להיפגש עם ראש ממשלת טורקיה רג'פ טייפ ארדואן ,  המבקר בקהיר ,  ועם שרת החוץ של האיחוד האירופי קתרין אשטון .  אבו מאזן צפוי לבקש מאשטון את תמיכת האיחוד האירופי בפנייה הפלסטינית לאו"ם .  אתמול הודיעה רוסיה כי תתמוך בפנייה הפלסטינית לאו"ם .
 לפניות לכתב :  nir_yah@walla.com

בכיר פתח : " עדיין ניתן למנוע את הפנייה לאו"ם "
 לדברי חבר הוועד המרכזי של פתח ג'יבריל רג'וב ,  הפלסטינים יוותרו על המהלך אם נתניהו יכריז על רצונו בסיום הכיבוש ,  יקפיא הבנייה בהתנחלויות ויכיר במדינה פלסטינית בגבולות 67'

