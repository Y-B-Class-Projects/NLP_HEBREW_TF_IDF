סנאטורית בכירה נגד נתניהו : " חתך בלב של דמוקרטיה מתפקדת "
 אליזבת וורן ,  סנאטורית הדמוקרטית המתמודדת על המועמדות לנשיאות ,  תקפה את נתניהו בטוויטר בשל החלטת היועמ"ש להגיש נגדו כתב אישום בכפוף לשימוע .  נתניהו  " מעוות את העיתונות החופשית ,  לוקח שוחד ומחליף טובות ממשלתיות ",  כתבה וורן
אליזבת וורן ,  סנאטורית דמוקרטית ממסצ'וסטס שתתמודד על מועמדות לנשיאות ארצות הברית ,  תקפה אמש  ( חמישי )  את ראש הממשלה בנימין נתניהו .  זאת בשל החלטת היועץ המשפטי לממשלה אביחי מנדלבליט להגיש נגדו כתב אישום בכפוף לשימוע .  
בחשבון הטוויטר שלה כתבה וורן כי נתניהו אימץ תחילה  " קיצוניות ימינית ,  וכעת מעוות את העיתונות החופשית ,  לוקח שוחד ומחליף טובות ממשלתיות ".  בהמשך כתבה כי ההאשמות נגדו הן  " חתך בלב של דמוקרטיה מתפקדת ".  
בציוץ נוסף כתבה המועמד לנשיאות כי  " שחיתות - בישראל ,  בארצות הברית ,  או בכל מקום אחר - היא סרטן שמאיים על הדמוקרטיה .  אנחנו צריכים להילחם נגדה ,  ויכולים להתחיל בכך שיהיה לנו את האומץ לעזוב כאשר זה קורה ,  גם בקרב בעלות הברית שלנו ".  
לקריאה נוספת בוואלה !  NEWS:המרוץ ל-2020 מתחמם :  הסנאטורית הדמוקרטית וורן מתחילה בגיוס כספיםנתניהו הגיב להחלטת היועמ"ש : " מסע ציד להפלת ממשלת הימין "  
וורן בת ה-69 נבחרה לסנאט ב-2012 לאחר ששימשה קודם לכן עורכת דין בתחום הגנת הצרכן ופרופסורית למשפטים בהרווארד .  לאורך הקריירה שלה ,  היא הציגה עמדות פרוגרסיביות בכל הנוגע למסים ,  בקרת נשק ,  נישואים של בני זוג מאותו המין ותחומים נוספים .  היא הפכה פופולרית במפלגה ,  בעיקר בקרב צעירים ליברלים ,  והילרי קלינטון שקלה ברצינות להציע לה את תפקיד הסגנית במרוץ שלה לנשיאות ב-2016 .  

סנאטורית בכירה נגד נתניהו : " חתך בלב של דמוקרטיה מתפקדת "
 אליזבת וורן ,  סנאטורית הדמוקרטית המתמודדת על המועמדות לנשיאות ,  תקפה את נתניהו בטוויטר בשל החלטת היועמ"ש להגיש נגדו כתב אישום בכפוף לשימוע .  נתניהו  " מעוות את העיתונות החופשית ,  לוקח שוחד ומחליף טובות ממשלתיות ",  כתבה וורן

