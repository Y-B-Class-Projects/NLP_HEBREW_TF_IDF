רומני נעלב :  מדוע אובמה לא מוכן להיפגש עם נתניהו ? 
זה מטריד מאוד ,  אמר המועמד הרפובליקני ומקורבו של ראש הממשלה ,  כששמע על החלטת הנשיא להימנע מהפגישה .  הפצרתי בו לעשות כן ",  טען .  הבית הלבן :  לאובמה יש לו"ז צפוץ
מקורבו של ראש הממשלה נתניהו והמועמד הרפובליקני לנשיאות ארצות הברית ,  מיט רומני ,  תקף היום  ( שישי )  את הנשיא אובמה ,  על כך שלא ייפגש עם ראש הממשלה בניו יורק בעוד כשבועיים .  
בכנס לגיוס תרומות שנערך בניו יורק ,  אמר מיט רומני כי ישראל היא בעלת הברית הקרובה של ארצות הברית במזרח התיכון ,  וכי ההחלטה של ברק אובמה לא לפגוש את בנימין נתניהו היא  " החלטה מטרידה מאוד ששולחת מסרים סותרים ".  לטענתו ,  הוא הפציר באובמה לקיים את הפגישה עם נתניהו בפתיחת הכינוס הכללי של האו"ם .
 ביום שלישי האחרון ,  הבהירו גורמים מדיניים בירושלים כי ראש הממשלה לא ייפגש עם אובמה במהלך ביקורו בארצות הברית לרגל עצרת האו"ם שתתקיים בסוף החודש בניו יורק .  בלשכת נתניהו טוענים כי העבירו מסר לבית הלבן ,  לפיו ראש הממשלה מעוניין להיפגש עם הנשיא ,  ואף מוכן להגיע לוושינגטון לצורך הפגישה .  הבית הלבן ,  לעומת זאת ,  טוען כי הנשיא אובמה מעולם לא סירב לקיים פגישה עם נתניהו בוושינגטון ,  מאחר שמעולם לא התקבלה פנייה רשמית מטעם ישראל לקביעת פגישה שכזו .
 מי חושב שנתניהו בוחש בצורה מסוכנת בבחירות בארה"ב ?  
פרט ללו"ז הצפוף של אובמה בשל מסע הבחירות שלו ,  אחת הטענות בנוגע לאי-קיום הפגישה היא שהנשיא בחר שלא לפגוש את נתניהו בשל המתיחות בין וושינגטון לירושלים על רקע חוסר ההסכמה סביב סוגיית  " הקווים האדומים "  לקראת תקיפה אפשרית באירן .  
השבוע ,  שוחחו אובמה וראש הממשלה על סוגיית הגרעין האירני .  הבית הלבן פרסם הודעה לפיה הנשיא האמריקאי ונתניהו אישרו במהלך השיחה את  " מחויבותם המשותפת למנוע מאירן להשיג נשק גרעיני ".  בנוסף נמסר כי אובמה ונתניהו  " הסכימו כי עליהם להמשיך את ההתייעצויות המשותפות ביניהם ". 
נתניהו מגיע לארצות הברית לביקור של שלושה ימים בלבד בשל חגי תשרי .  הוא צפוי להיוועד בביקורו עם שורה של מנהיגים ומדינאים ,  בהם מזכירת המדינה הילרי קלינטון .  
לקריאה נוספתסנאטורית בכירה נגד נתניהו : " דבריך מנוגדים ליחסינו"אובמה שוחח עם נתניהו : " מחויבים למנוע מאירן גרעין "" נתניהו ימשיך לדבר על הצבת קו אדום לאירן"אובמה במסר לראש השנה : " לחזק הקשר עם ישראל "  

רומני נעלב :  מדוע אובמה לא מוכן להיפגש עם נתניהו ? 
זה מטריד מאוד ,  אמר המועמד הרפובליקני ומקורבו של ראש הממשלה ,  כששמע על החלטת הנשיא להימנע מהפגישה .  הפצרתי בו לעשות כן ",  טען .  הבית הלבן :  לאובמה יש לו"ז צפוץ

