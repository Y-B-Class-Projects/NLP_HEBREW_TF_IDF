נתניהו מגיב לאובמה :  שיתוף הפעולה עמוק מאי פעם
מקורבי ראש הממשלה הגיבו לדיווח לפיו נשיא ארה"ב אמר בשיחות סגורות כי נתניהו  " פחדן ומוביל לבידוד ".  לדבריהם , " נתניהו ימשיך לעמוד על האינטרסים של ישראל "
" נתניהו ימשיך לעמוד על האינטרסים הלאומיים של מדינת ישראל ולא יעשה שום פשרות שיפגעו בביטחון אזרחי ישראל ",  כך אמרו הערב  ( שלישי )  גורמים בסביבת ראש הממשלה בתגובה לדיווח לפיו נשיא ארה"ב ,  ברק אובמה ,  אמר בשיחות סגורות כי  " נתניהו מוביל את ארצו בנתיב שמוביל לבידוד כמעט מוחלט ".  מקורביו של ראש הממשלה הגיבו לדיווח של העיתונאי ג'פרי גולדברג בסוכנות הידיעות  " בלומברג "  ואמרו כי  " נתניהו לא ייתן שאירן תהיה גרעינית ,  לא יסכים לחזרה לקווי 67' ויבטיח שירושלים תהיה מאוחדת ".   
" בארבע השנים האחרונות נתניהו עמד איתן מול כל הלחצים הבינלאומיים ",  הוסיפו מקורבי ראש הממשלה בתגובה לדברים , " וכפי שהנשיא אובמה אמר בעצמו ,  שיתוף הפעולה הביטחוני בין ישראל וארה"ב הוא העמוק ביותר אי פעם ,  כמו שראינו במבצע 'עמוד ענן' וכמו שרואים בסיוע הביטחוני ובהצטיידות בכיפות ברזל ועוד ". 
במהלך היום ניצלו יריביו הפוליטיים של ראש הממשלה את המאמר של גולדברג ,  בו הובאו ציטוטים של אובמה משיחות סגורות שקיים בשבועות האחרונים ,  כדי לתקוף את נתניהו .  לפי הדיווח של גולדברג ,  הנחשב מקורב לבית הלבן ,  ההחלטה על האצת הבנייה בהתנחלויות בתגובה להחלטת האו"ם לשדרג את מעמד הרשות הפלסטינית בחודש נובמבר האחרון ,  עוררה תסכול עמוק בקרב הנשיא אובמה ממדיניותו של נתניהו . " ישראל אינה יודעת מהם האינטרסים שלה ",  אמר אובמה לפי המאמר והגדיר את נתניהו  " פחדן פוליטי ".  
יו"ר התנועה ,  ציפי לבני ,  הגיבה לפרסום ואמרה כי  " אזרחי ישראל היו צריכים לקבל הבוקר קריאת השכמה ".  במסיבת עיתונאים שקיימה היום מפלגתה להצגת המצע המדיני שלה ,  אמרה לבני כי  " כל מי שעוד לא התעורר ,  כל מי שעוד נדמה לו שיהיה בסדר - קם הבוקר לאמירה מאוד חדה וברורה של נשיא ארצות הברית ".  לדבריה , " ארצות הברית היא חלק מרכזי מהביטחון הלאומי של ישראל ,  אפשר לאהוב או לא לאהוב את נשיאה ,  אבל אנחנו מדברים על ידידתנו הגדולה ביותר ועל הביטחון של ישראל ,  ולכן הדברים האלו צריכים לעורר כל אזרח ישראלי ".   
" כל מי שמכיר היטב את מה שחושבים במסדרונות הממשל ,  לא מופתע .  כבר אחרי הפגישה הראשונה בין ביבי לאובמה היה עימות ",  אמר בתגובה לדיווח ח"כ יצחק  ( בוז'י )  הרצוג ,  מספר 2 ברשימת העבודה .  הרצוג אף העיד כי נפגש בעבר עם גולדברג ,  ושמדובר ב"עיתונאי רציני ואמין ,  שחושף את תחושותיו האמיתיות של נשיא ארצות הברית ומנהיגי העולם כולו ".  לדבריו , " מפלגת העבודה תשנה את הכיוון ביוזמה מדינית אמיתית ואחראית בתיאום עם ארצות הברית ,  ועל המתלבטים וכל מי שחרד לגורל המדינה ומעמדה הבינלאומי להביא למהפך באמצעות תמיכה בעבודה ".  
לקריאה נוספתאובמה בשיחות סגורות : " נתניהו פחדן ,  מוביל להרס עצמי"השמאל על דברי אובמה נגד נתניהו :  הכתובת על הקירחושף דברי אובמה לוואלה !  :  הוא במשבר עם נתניהו
לפניות לכתבת :  tal_sh@walla.net.il 

נתניהו מגיב לאובמה :  שיתוף הפעולה עמוק מאי פעם
מקורבי ראש הממשלה הגיבו לדיווח לפיו נשיא ארה"ב אמר בשיחות סגורות כי נתניהו  " פחדן ומוביל לבידוד ".  לדבריהם , " נתניהו ימשיך לעמוד על האינטרסים של ישראל "
 
