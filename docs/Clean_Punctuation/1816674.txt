 " הקוורטט עשוי לתמוך בעצמאות הפלסטינית "
 העיתון  " לוס אנג'לס טיימס "  ציטט דיפלומט מערבי בירושלים ,  לפיו אם רה"מ לא יציג תוכנית מדינית משכנעת בקרוב - עשויות ארה"ב ,  אירופה ,  רוסיה והאו"ם לתמוך ביוזמה הפלסטינית החד-צדדית
ראש הממשלה ,  בנימין נתניהו ,  נמצא תחת לחץ גובר של הקוורטט לחשוף את תכניתו המדינית לשיקום משא ומתן עם הפלסטינים  כך דיווח הבוקר  ( שלישי )  העיתון האמריקאי  " לוס אנג'לס טיימס ".  על פי הדיווח ,  המסתמך על דיפלומטים אירופיים ואמריקאים בישראל ,  אם נתניהו יתעכב בהצהרותיו  עשויים נציגי ארצות הברית ,  רוסיה ,  האיחוד האירופי והאו"ם לתמוך ביוזמה הפלסטינית החד-צדדית לעצמאות מדינית בגבולות 1967 .  הדיווח הזכיר כי נתניהו זכה באחרונה למעט מרחב תמרון ,  כשהקוורטט דחה את כינוסו בברלין בשבוע שעבר ,  בו היה אמור הנושא הישראלי-פלסטיני לעלות .  
בשיחתו עם העיתון ציין הדיפלומט כי  " הישראלים סובלים מלחץ בשל התקדמות התהליך .  אנשים מתחילים להפנות עיניהם לארצות הברית ,  בציפייה שזו תעשה משהו ".  
בשבוע שעבר רמזה מזכירת המדינה האמריקאית ,  הילרי קלינטון ,  כי הסבלנות הבינלאומית לתהליך השלום המוקפא בין ישראל לפלסטינים הולך ואוזל ,  וכי המהומות בעולם הערבי הדגישו את הצורך לפתור את הסכסוך במהרה .  קלינטון הבטיחה  " מנהיגות אמריקאית פעילה "  לתהליך ,  וציינה כי הנשיא ,  ברק אובמה ,  יציג בקרוב את תכניתו לקידומו .
 ביום חמישי האחרון אישר ראש הממשלה כי הוזמן לשאת דברים בפני שני בתי הקונגרס האמריקאי ,  במה שהוגדר כ"נאום בר אילן 2 ".  נתניהו אמר כי בכוונתו לדבר  " על השינויים הגדולים המתחוללים באזורנו ,  ועל הדרך בה אנו מאמינים שרק בכוחה להביא לשלום בינינו לשכנינו ,  שלום שיחזיק מעמד ".  בגלי צה"ל דווח כי בלשכת ראש הממשלה מנסים לתאם פגישה בין נתניהו לנשיא אובמה ,  שתתקיים במהלך הביקור .  כמו כן ,  צפוי נתניהו לנאום במהלך הביקור בפני השדולה הפר-ישראלית  " אייפאק ".  

" הקוורטט עשוי לתמוך בעצמאות הפלסטינית "
 העיתון  " לוס אנג'לס טיימס "  ציטט דיפלומט מערבי בירושלים ,  לפיו אם רה"מ לא יציג תוכנית מדינית משכנעת בקרוב - עשויות ארה"ב ,  אירופה ,  רוסיה והאו"ם לתמוך ביוזמה הפלסטינית החד-צדדית

