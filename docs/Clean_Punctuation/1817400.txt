האו"ם :  דרושים צעדים אמיצים לקידום השלום במזה"ת
סגן מזכ"ל האו"ם לעניינים פוליטיים ונציגי מדינות במועצת הביטחון קראו לשבור את הקיפאון במו"מ בין ישראל לפלסטינים . " דרושים צעדים נחרצים ואמיצים "
 על רקע ההמתנה ליוזמה אפשרית חדשה מצדו של נשיא ארצות הברית ברק אובמה ליישוב הסכסוך בין ישראל לפלסטינים ,  קראו אתמול  ( חמישי )  גורמים באו"ם לנקוט ב"צעדים אמיצים ונחרצים "  שיאפשרו להתניע מחדש את התהליך המדיני במזרח התיכון .  סגן מזכ"ל האו"ם לעניינים פוליטיים ,  לין פסקו ,  ושגרירים של מדינות מפתח במועצת הביטחון אמרו כי יש חשיבות בשבירת הקיפאון לפני חודש ספטמבר ,  אז אמורה העצרת הכללית של האו"ם לדון בהכרה במדינת  " פלסטין ".  
" צעדים אמיצים ונחרצים דרושים על מנת לפתור את הקונפליקט הארוך הזה בעזרת רצון ,  מנהיגות ואחריות מצדם של כל הנוגעים בדבר ",  אמר פסקו בפגישה החודשית של מועצה הביטחון בעניין המזרח התיכון .  
פגישה מתוכננת של הקוורטט בעניין המזרח התיכון בוטלה פעמיים בשבועות האחרונים .  דיפלומטים באירופה טענו שביטול הפגישות נגרם בעקבות דרישת ארה"ב .  מזכירת המדינה האמריקאית ,  הילרי קלינטון ,  אמרה בשבוע שעבר שאובמה יציג תכניות חדשה של ארה"ב לתהליך השלום בין ישראל לפלסטינים בנאום שיישא בשבועות הקרובים .  
ב"ניו יורק טיימס "  פורסם אתמול כי גורמים בבית הלבן עובדים על טיוטה להסכם שלום בין ישראל והפלסטינים .  לפי הפרסום , " הגורמים טרם החליטו כמה מפורטת תהיה הטיוטה ,  או האם הנשיא אובמה יעביר אותה בנאום מתוכנן מראש ".  לדבריהם ,  אם אובמה אכן יציע תוכנית אמריקאית להסכם שלום בין ישראל לפלסטינים ,  היא עשויה לכלול ארבעה עקרונות הקשורים לסוגיות הליבה במשא ומתן .  
בתוך כך ,  עשוי אובמה לקרוא לישראל להכיר במדינה פלסטינית בגבולות 67' .  הפלסטינים ,  מצדם ,  יצטרכו לקבל את העובדה שלא יממשו את זכות השיבה .  לפי הגורמים ,  אובמה יציע שירושלים תהיה הבירה של שתי המדינות ויעמוד על כך שביטחון ישראל לא ייפגע .
 עדכון ראשון :  22:46

האו"ם :  דרושים צעדים אמיצים לקידום השלום במזה"ת
סגן מזכ"ל האו"ם לעניינים פוליטיים ונציגי מדינות במועצת הביטחון קראו לשבור את הקיפאון במו"מ בין ישראל לפלסטינים . " דרושים צעדים נחרצים ואמיצים "
 
