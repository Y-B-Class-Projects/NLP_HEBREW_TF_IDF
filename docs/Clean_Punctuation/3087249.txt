אחרי הפוסט של יאיר נתניהו : " פרקליט המשפחה נשלח לסכל תביעת דיבה "
 ראשי ארגון  " מולד ",  שאותם כינה יאיר נתניהו ארגון  " אנטי ציוני ורדיקלי ,  שממומן בידי הקרן להשמדת ישראל ",  טוענים כי עו"ד יוסי כהן ביקש בפגישה עמם לא לתבוע את בנו של ראש הממשלה - ונדחה : " יאיר נתניהו שיקר ,  שיקבל אחריות ".  עו"ד כהן בתגובה : " לא אחשוף פרטים "
 שבוע אחרי הפוסט שפרסם יאיר נתניהו ,  בנו של ראש הממשלה ,  נגד אתר  " שישים ואחת "  של ארגון  " מולד ",  נפגש היום  ( שני )  עורך הדין יוסי כהן ,  פרקליטה של משפחת נתניהו עם נציגי הארגון .  הפגישה שאותה יזם עו"ד כהן התקיימה במשרדו בתל אביב ,  ולפי כמה מהמשתתפים בה , " כהן ביקש מנציגי הארגון שלא יגישו תביעת דיבה נגד יאיר נתניהו ". 
סני ארזי ,  מנהל פרויקט  " שישים ואחת "  שהשתתף בפגישה ,  אישר בשיחה עם וואלה !  NEWS כי זו הייתה דרישתו של עו"ד כהן והיא נדחתה על ידם : " הוא ביקש לוותר על התביעה ",  אמר ארזי .  
עוד בוואלה !  NEWSהעליון הורה לנתניהו למסור את מועדי השיחות עם ראשי  " ישראל היום"בנה של שולה זקן לארי הרו : " אל תשתמש באמי כדי לנקות את שמך"אתר חדש של משרד החינוך חושף את נתוני בחינות המיצ"ב בבתי הספר  
" אמרנו לו שכפי שכתבנו בפנייה שאנחנו מבקשים שיאיר נתניהו יסיר את הפוסט ,  יתנצל ויפצה .  הוא לא חשב שזה מה שצריך לעשות .  הוא פשוט הציע לא לתבוע ,  הוא רמז לכך שאם תתנהל תביעה ייחשפו נתונים על התרומות של הארגון ,  הצענו לו נתונים כאלה מבעוד מועד ".  ארזי הוסיף : " מדאיג שבנו של ראש הממשלה שלנו שנחשב לבעל מעמד בציבור ,  טוען טענות שקריות ומנסה להתחמק מהאחריות על כך ". 
עו"ד יוסי כהן מסר בתגובה : " שקר וכזב .  זו חוצפה שפרטים מתוך מפגש חסוי מועברים לכלי תקשורת .  לא אחטא באותם עוולות שמבטאים נציגי מולד היות ועורך דין מכובד שחלים עליו כללי האתיקה לא מוסר מידע על משא ומתן שנערך לצורך הגעה להסכמים ".  
לפני כשבוע כתב נתניהו את הפוסט ,  בתגובה לפרסום של האתר ובו  " חמישה דברים שלא ידעתם על יורש העצר יאיר נתניהו ".  בפרסום נכללו כמה מהתבטאויותיו בעבר וגם על מידת השפעתו על אביו .  נתניהו הגיב בפוסט משלו וכתב : " ראיתי שאיזה עמוד מטונף שממומן בכבדות על ידי ארגון מולד הרדיקלי והאנטי ציוני הממומן על ידי הקרן להשמדת ישראל והאיחוד האירופי לכלך עלי .  לא יכולתי להתאפק והגבתי ".  
בתגובה המקורית הוא הפנה האשמות כלפי בניו של ראשי הממשלה לשעבר אהוד אולמרט ואריאל שרון ושלח  " מסר לכל חברי הקרן להשמדת ישראל וגרורותיהם ,  והוסיף שני סמלי אימוג'י של אצבע משולשת וצואה .  בתגובה לכך , " מולד "  מסרו כי אם נתניהו  " לא יפרסם התנצלות על הפוסט רצוף השקרים שלו ",  משפחת נתניהו תאלץ להתמודד עם תביעת דיבה .  
אריאל אולמרט ,  בנו של ראש הממשלה לשעבר אהוד אולמרט ,  הגיב לרמיזות נגדו והכחיש את הדברים שיוחסו לו . " כותבים עליך תחקירים ,  מעלים שאלות לגבי אורחות חייך ואתה כנראה בלחץ .  דרכך להתמודד עם זה היא להשליך קצת מן הרפש על אחרים ",  כתב אולמרט בחשבון הפייסבוק שלו .
" הסיפור כולו המצאות ושקרים .  אני אוהב נשים וחולק את חיי עם בת זוגי ואם בתי ",  הבהיר אולמרט , " הבעיה הגדולה יותר היא הגזענות וההומופוביה שנוטפות מן המעשייה הזו ".  

אחרי הפוסט של יאיר נתניהו : " פרקליט המשפחה נשלח לסכל תביעת דיבה "
 ראשי ארגון  " מולד ",  שאותם כינה יאיר נתניהו ארגון  " אנטי ציוני ורדיקלי ,  שממומן בידי הקרן להשמדת ישראל ",  טוענים כי עו"ד יוסי כהן ביקש בפגישה עמם לא לתבוע את בנו של ראש הממשלה - ונדחה : " יאיר נתניהו שיקר ,  שיקבל אחריות ".  עו"ד כהן בתגובה : " לא אחשוף פרטים "
 
