עובדי טבע ממשיכים במאבק ומפגינים מול בית חברת הדירקטוריון מאור
לאחר שפגישת נתניהו עם מנכ"ל החברה לא הביאה בשורות מעודדות ,  הפגנות העובדים נמשכות ונערכות מול ביתם של חברי ההנהלה הישראלים .  יו"ר ועד עובדי החברה בירושלים : " נחריף את המאבק ,  אסור לממשלה להיכנע לתכתיבי ההנהלה "
 עובדי טבע מפגינים בשעה זו  ( רביעי )  מול ביתה של גליה מאור ברמת גן .  מאור שהצטרפה לטבע בשנת 2012 נמנית כיום על ארבעת חברי הדירקטוריון הישראליים השותפים לאישור תוכנית הפיטורים ההמונית בישראל .  בהמשך ,  עובדי טבע צפויים לקיים הפגנות ומשמרות מחאה מול בתיהם של בכירים וחברי דירקטוריון נוספים בחברה .  במקביל לכך ,  ההסתדרות הוציאה אמש מכתב לחברי ההנהלה וחברי הדירקטוריון בטבע בנוגע להפרת חובותיהם של חברי הדירקטוריון כלפי עובדי החברה .
 מאות מעובדי טבע התאספו אמש סמוך למפעלי החברה בירושלים ,  והפגינו נגד תכנית הפיטורים עליה הכריזה החברה בשבוע שעבר ועל כוונתה לסגור את המפעלים בעיר . " הממשלה אשמה במצב ,  רחמו עלינו ",  אמרו העובדים .
 עוד בנושא:מנכ"ל טבע לנתניהו :  תוכנית הקיצוצים תצא לפועל במלואהעובדי טבע הגיעו להפגין עם ילדיהם : " כחלון - תסתכל להם בעיניים"יום הכיפורים של  " טבע ":  סיפורה של הזחיחות שטשטשה את הכישלון 
ההפגנה סמוך למפעלי החברה בירושלים התקיימה כמה שעות לאחר שהסתיימה פגישתם של מנכ"ל החברה קאר שולץ עם ראש הממשלה בנימין נתניהו ,  במהלכה הבהיר כי הוא אינו חוזר בו מתכנית הפיטורים .  בפגישה שבה השתתפו גם שר האוצר משה כחלון ,  שר הכלכלה אלי כהן ושר העבודה והרווחה חיים כץ ,  אמר שולץ כי צמצום מספר המפוטרים רק יפגע בתהליך להבראת החברה .  
בפגישה דרשו ראש הממשלה והשרים משולץ שלא לסגור את המפעלים בירושלים .  מנכ"ל טבע לא נענה לדרישה ,  אך הציע לעבוד יחד עם הממשלה כדי להכשיר עובדים ולחפש פתרונות תעסוקה חלופיים לרוב העובדים במפעלים שייסגרו .  בפגישה סוכם על הקמת צוות משותף לטבע ולממשלה ,  במטרה למצוא פתרונות הכשרה לעובדים .  עם זאת ,  גורמים שנכחו בפגישה אמרו כי  " שולץ היה נוקשה מאוד בגישתו ולא היה מוכן לזוז בפסיק מהתוכנית שלו ".  
זמן קצר לאחר הפגישה אמר מנכ"ל טבע כי  " לצערנו ,  לא יכולנו להיענות לבקשת ראש הממשלה והשרים להימנע מסגירת המפעל בירושלים והחברה תמשיך בתהליך המדורג לסגירת האתר עד סוף 2019 .  טבע תשתף פעולה באופן מלא עם הצוות שהוקם מטעם ראש הממשלה בכדי לסייע לעובדים שיעזבו את החברה במציאת פתרונות תעסוקה חלופיים ,  ליווי והכשרה ".  שולץ אף ציין כי הוא מחויב לשמור את המטה העולמי של טבע בישראל ,  ובכלל זה את לשכתו כדי להבטיח את המשך צמיחת החברה בישראל .
 תגובה לעמדתו של המנכ"ל אמר פנחס בר איתן יו"ר ועד עובדי החברה בירושלים כי  " הופתענו ,  לגמרי לא ציפינו לכזאת תגובה .  אנחנו ממשיכים להתבצר במפעלים ונמשיך לשבות ,  אנחנו נחריף את המאבק ואני מקווה שניסנקורן בתגובה ישבית את המשק .  קאר היה נוקשה ,  אנחנו נמשיך את המאבק ולא נוותר עד הסוף ,  מצדנו שיסגור את המפעלים במדינה של טבע ,  אבל אם הממשלה מוותרת לו אז יש בעיה ".  
" לממשלת ישראל אסור להיכנע לתכתיבים של מנכ"ל טבע ולהגיב בצורה רופסת ",  אמרו בהסתדרות בעקבות דברי המנכ"ל . " ההסתדרות תמשיך במאבק על צמצום מספר המפוטרים .  על הממשלה להעביר בהקדם חקיקה שתשמור על מעמד האדם העובד ותקשר בין מערך המיסוי וההשקעות לבין התעסוקה בישראל .  חברי דירקטוריון טבע צריכים לעשות לעצמם חשבון נפש ".  

עובדי טבע ממשיכים במאבק ומפגינים מול בית חברת הדירקטוריון מאור
לאחר שפגישת נתניהו עם מנכ"ל החברה לא הביאה בשורות מעודדות ,  הפגנות העובדים נמשכות ונערכות מול ביתם של חברי ההנהלה הישראלים .  יו"ר ועד עובדי החברה בירושלים : " נחריף את המאבק ,  אסור לממשלה להיכנע לתכתיבי ההנהלה "
 
