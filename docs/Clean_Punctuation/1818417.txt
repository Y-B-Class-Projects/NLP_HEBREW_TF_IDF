השביעייה דנה בהתמודדות עם המשט הטורקי
ראש הממשלה כינס את שרי השביעייה בכדי לדון בדרך בה תתמודד ישראל עם משט טורקי הצפוי להפליג לעבר חופי עזה בחודש הקרוב אותו יוזם ארגון ה-IHH
ההיערכות הישראלית לקראת הגעת המשט הטורקי לעזה מעלה הילוך :  ראש הממשלה ,  בנימין נתניהו ,  קיים הבוקר  ( רביעי )  התייעצות עם השרים חברי פורום השביעייה ,  בנוגע לאירועים הצפויים במהלך חודש מאי ,  ובראשם המשט הצפוי לצאת מטורקיה .  
ארגון ה-IHH הכריז באחרונה כי הספינה  " מרמרה ",  שעל סיפונה נהרגו מאש כוחות צה"ל תשעה אזרחים טורקים לפני קרוב לשנה ,  תשתתף גם במשט הבא .  בולנט ילדרים ,  ראש הארגון שעמד גם מאחורי המשט ההוא ,  אמר כי 15 ספינות צפויות להשתתף במשט החדש . " מה שקרה על ה'מרמרה' בשנה שעברה לא ישפיע בשום אופן על המשט שייצא ",  אמר ילידרים ,  שדבריו פורסמו בכלי תקשורת ערביים . " המתקפה על המשט הקודם חשפה את פניה השחורים של הישות הציונית ".  
עד כה התמקדו המאמצים הישראלים לסיכול המשט במישור הדיפלומטי .  שגריר ישראל בטורקיה ,  גבי לוי ,  פנה לממשלת טורקיה בבקשה שזו תמנע את יציאת הספינות מהמדינה .  בתגובה אמרו במשרד החוץ הטורקי כי התקבלה בקשה מישראל ,  אך ציינו כי הדבר איתנו תלוי בהם : " האזנו למסר הישראלי והשבנו כי מדובר ביוזמה של חברה אזרחית ".  
לפני כשבועיים התייחס נתניהו למשט ,  ואמר כי  " לאחרונה מתארגן משט ,  שהוא לא משט של שלום ,  אלא משט שמאיים להבעיר אש ".  בפגישה עם שגרירים ממדינות האיחוד האירופי בירושלים ,  אמר רה"מ כי  " אתם צריכים לפעול במדינותיכם ולפעול לכך שהמשט ייעצר עוד לפני שייצא לדרך .  מי שחפץ בשקט ,  צריך לדאוג לכך שהפרובוקציה תיעצר ". 
גם הממשלה הטורקית לא ממהרת להנמיך את גובה הלהבות .  אמש הזהיר שר החוץ הטורקי ,  אחמט דאווט אולו ,  את ישראל מפני ניסיון להשתלט בכוח על המשט הקרב .  בראיון שהעניק ל"סידני מורנינג הארלד "  אמר כי  " אנחנו מתריעים בישראל ,  שלא תעשה את אותה הטעות שנעשתה בשנה שעברה ".  דאווט אולו התייחס גם להשתלטות צה"ל על המרמרה ,  והזכיר כי האו"ם קבע שהמצור הימי שישראל הטילה על רצועת עזה אינו חוקי . " הים התיכון אינו שייך לאף מדינה ",  הוסיף דאווט אולו .
 
השביעייה דנה בהתמודדות עם המשט הטורקי
ראש הממשלה כינס את שרי השביעייה בכדי לדון בדרך בה תתמודד ישראל עם משט טורקי הצפוי להפליג לעבר חופי עזה בחודש הקרוב אותו יוזם ארגון ה-IHH

