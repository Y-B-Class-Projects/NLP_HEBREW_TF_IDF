ברקע הנסיגה מסוריה :  נתניהו ייפגש עם שר החוץ האמריקני בברזיל
פגישת ראש הממשלה ופומפאו תתקיים על רקע החלטתה של ארה"ב להחזיר 2,000 מחייליה מסוריה .  בישיבת הממשלה הבהיר נתניהו כי הקשר עם ארה"ב נותר חזק והבטיח : " נמשיך להתנגד להתבססות האיראנית בסוריה ,  ואם יהיה צורך נרחיב אותה "
 ברקע הסגת הכוחות האמריקנים מסוריה ,  ראש הממשלה בנימין נתניהו צפוי להיפגש בסוף השבוע עם שר החוץ האמריקני מייק פומפאו בברזיל לשיחות על סוריה ואיראן .  בישיבת הממשלה שהתקיימה היום אמר נתניהו כי  " ההחלטה להוציא את 2,000 החיילים לא תשנה את הפעילות שלנו בסוריה .  נמשיך להתנגד להתבססות האיראנית בסוריה ואם יהיה צורך נרחיב אותה ". 
דבריו של נתניהו מגיעים על רקע החשש כי נסיגת הכוחות האמריקניים ,  שעליה הודיע הנשיא דונלד טראמפ ביום רביעי ,  תפגע ביכולתה של ישראל לתקוף בסוריה ולפעול נגד ההתבססות האיראנית . " אני מבקש להרגיע את המודאגים ",  הוסיף נתניהו בישיבה . " שיתוף הפעולה שלנו עם ארצות הברית נמשך במלוא עוזו ומתבצע בתחומים רבים :  בתחום המבצעי ,  בתחום המודיעיני ובתחומים ביטחוניים רבים נוספים ". 
עוד אמר ראש הממשלה כי ישראל תמשיך במבצע  " מגן צפוני "  לחשיפת ונטרול המנהרות ההתקפיות משטח לבנון וכי הוא  " ימשיך בשבועות הקרובים למנוע מחיזבאללה את נשק הטרור .  המבצע מתקדם לפי הזמן ". 
עוד בוואלה !  NEWS:איזנקוט :  הנסיגה מסוריה משמעותית ;  לא סיפקנו תחושת ביטחון מול עזהצונאמי הכה בחופי אינדונזיה :  לפחות 168 נהרגו ומאות נפצעוטראמפ משיב למאטיס :  בעלות בריתנו חשובות - לא כשהן מנצלות אותנו 
בהודעתה הסבירה ארצות הברית כי הנסיגה היא חלק מהמעבר ל"שלב הבא "  בקמפיין נגד ארגון  " המדינה האלסאמית "   ( דאעש )  .  מנהיגים בעולם הביעו צער על המהלך ,  והתנגדות נרשמה גם מתוך מפלגתו של הנשיא ,  וכן מצדו של שר ההגנה ג'יימס מאטיס ,  שהתפטר מתפקידו על רקע המחלוקת עם טראמפ בנושא .
 בעקבות ההחלטה שוחח טראמפ עם נתניהו ביום חמישי ,  והשניים דנו בדרכים להמשיך בשיתוף פעולה בין המדינות נגד התוקפנות האיראנית .  נתניהו אמר מוקדם יותר באותו היום כי ישראל  " תמשיך לפעול בצורה תקיפה מאוד נגד הניסיונות של איראן להתבסס בסוריה .  בשתי הזירות הללו  ( סוריה ולבנון )  ,  איננו מתכוונים להפחית את המאמצים שלנו ,  אנחנו נעצים אותם ,  ואני יודע שאנחנו עושים זאת בתמיכה ובגיבוי מלא של ארצות הברית ".  

ברקע הנסיגה מסוריה :  נתניהו ייפגש עם שר החוץ האמריקני בברזיל
פגישת ראש הממשלה ופומפאו תתקיים על רקע החלטתה של ארה"ב להחזיר 2,000 מחייליה מסוריה .  בישיבת הממשלה הבהיר נתניהו כי הקשר עם ארה"ב נותר חזק והבטיח : " נמשיך להתנגד להתבססות האיראנית בסוריה ,  ואם יהיה צורך נרחיב אותה "
 
