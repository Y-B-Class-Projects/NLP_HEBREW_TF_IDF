 " המחלוקת על תקציב הביטחון עדיין עמוקה "
 פגישת ראש הממשלה נתניהו ושר הביטחון ברק על תקציב הביטחון לשנתיים הקרובות הסתיימה ללא הסכמות .  מקורבי ברק : " התקציב לא נותן מענה לאתגרי הביטחון של ישראל "
 ראש הממשלה בנימין נתניהו ושר הביטחון אהוד ברק דנו אמש  ( ראשון )  פעם נוספת בתקציב הביטחון לשנים 2010-2009 ,  אך לא הגיעו להסכמות .  מלשכות שני האישים נמסר ,  כי קיימת מחלוקת עמוקה בין הצדדים וכי הפערים עדיין גדולים .  לדברי גורמים בסביבת שר הביטחון ,  התקציב אינו נותן מענה לאתגרי הביטחון של מדינת ישראל .  
ראש הממשלה נתניהו התייחס אתמול למאמצים לגיבוש  " עסקת חבילה "  במשק ,  שתאפשר לבטל חלק מהגזרות שמתכנו משרד האוצר .  בפתח ישיבת הממשלה אמר נתניהו ,  כי  " אם נגיע לעסקת חבילה עם ההסתדרות והמעסיקים ,  רבים מהנושאים הבעיתיים בתקציב יירדו .  לדבריו , " נעשה הכל כדי למנוע פגיעה בחלשים .  אמרתי כבר שנבטל את הפגיעה בנכים ,  בקשישים ובניצולי השואה .  אני מוסיף לכך שנבטל את המס ליום אשפוז ".  נתניהו הוסיף כי  " בשעה שאנו מתמודדים עם המשבר הכלכלי העולמי ועם האתגרים שעומדים בפני ישראל ,  עלינו לאזן בין צרכי הכלכלה והביטחון ". 
המשנה לראש הממשלה והשר לפיתוח אזורי ולפיתוח הגליל והנגב ,  סילבן שלום ,  אמר עם כניסתו לישיבת הממשלה כי  " צריך להפסיק את הוויכוח הציבורי על התקציב .  כששר אחד אומר כך והשני - אחרת ,  הציבור תוהה למי להאמין .  צריך לקבל החלטה מהותית על סדרי עדיפויות :  האם להכביד את הנטל על השכבות החלשות או על השכבות החזקות ". 
במסגרת עסקת החבילה המתגבשת בין האוצר ,  ההסתדרות והתעשיינים ,  מסתמן כי ההסתדרות תסכים להקפאה חלקית של השכר במגזר הציבורי למשך שנתיים בתמורה להגדלת המסגרת התקציבית והסרתן של חלק גדול מן הגזרות הכלכליות .  נציגי האוצר ימשיכו הבוקר בדיונים מרתוניים עם נציגי ההסתדרות כדי להגיע להסכם .  במקביל ,  בהסתדרות דורשים מהאוצר לכלול בהצעת התקציב שורה של רפורמות בשוק העבודה ,  שיימנעו הלנת שכר ופגיעה בעובדי קבלן .

" המחלוקת על תקציב הביטחון עדיין עמוקה "
 פגישת ראש הממשלה נתניהו ושר הביטחון ברק על תקציב הביטחון לשנתיים הקרובות הסתיימה ללא הסכמות .  מקורבי ברק : " התקציב לא נותן מענה לאתגרי הביטחון של ישראל "
 
