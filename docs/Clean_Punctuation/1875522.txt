שמואל בן ארצי ,  אביה של שרה נתניהו ,  הלך לעולמו
אביה של שרה נתניהו עבר להתגורר באחרונה במעון משפחת ראש הממשלה בירושלים .  הבוקר הוא הלך לעולמו בגיל 97 .  הוא הותיר אחריו ארבעה ילדים ו-12 נכדים .  טרם פורסם מועד הלווייתו
שמואל בן ארצי ,  אביה של רעיית ראש הממשלה שרה נתניהו ,  הלך היום  ( רביעי )  לעולמו בגיל 97 .  בן ארצי ,  סופר ,  משורר ומחנך ישראלי ,  עמד בראש משפחה שהוגדרה כ"שבט מרתק המייצג את קוטבי החברה הישראלית ",  והותיר אחריו ארבעה ילדים :  אשת ראש הממשלה שרה נתניהו ,  חגי בן ארצי - פעיל ימין ופרופ' למחשבת ישראל ,  מתניה בן ארצי - פרופ' למתמטיקה ופעיל שמאל ואביו של הסרבן יונתן בן ארצי ואמציה בן ארצי - טייס קרב ואיש הייטק .  כמו כן הותיר שמואל בן ארצי 12 נכדים .  בחודשים האחרונים הוא התגורר בבית ראש הממשלה ,  שם סעדה אותו בתו שרה עד לימיו האחרונים .  טרם פורסם מועד הלווייתו .  מכריו תיארו אותו כ"איש צנוע ,  צדיק ומוסרי ,  מורה עם השראה ,  שחינוך דורות רבים ". 
שמואל בן ארצי נולד תחת השם שמואל האן בפולין ב-1914 .  ב-1933 הוא עלה לישראל ,  ולאחר חיי ישיבה קצרים ,  החל לעבוד כחקלאי בפרדסי בני ברק וניהל מחלקה במשרד המזון של הממשל הבריטי .  במקביל לשירותו באצ"ל ובהגנה ,  החל בן ארצי ,  שרכש תואר ראשון ושני בתנ"ך ספרות ולשון עברית ,  קריירה של חינוך והוראה ,  ובמשך שנים ניהל סמינר למורים בנהלל .  
בין תלמידיו היו העיתונאי גדי סוקניק והזמר דודו פישר .  במקביל ,  פרסם שירים וסיפורים מקוריים ותרגומים בעיתוני ילדים ונוער .  בשנת 2000 זכה בפרס קצטניק ,  ובין ספריו  " נוברדוק ",  בו שיחזר את זיכרונותיו מחיי הישיבה בליטא ,  ו"לארץ חמדה יולד ".  רעייתו של בן ארצי ,  חוה ,  הלכה לעולמה ב-2003 .
 שנים לאחר שעזב את עולם הישיבות ,  שב בן ארצי בשנים האחרונות להתקרב לדת .  את ילדיו חינך ברוח התנ"ך ,  ושלושת הבנים - מתניה ,  אמציה וחגי ,  זכו כולם להשתתף בחידון התנ"ך .  כך גם בנו של ראש הממשלה ,  אבנר ,  שהחל מגיל צעיר ללמוד את רזי ספר הספרים עם סבו שמואל . " שמואל איננו עתיר נכסים אבל מכספו נותן כל חייו .  קודם כל בנתינת חסד וגם בנתינה לנו ולמשפחתו ,  לילדיו ולנכדיו "  בירך ראש הממשלה את חמיו באירוע חגיגי לרגל הוצאת ספרו האחרון של בן ארצי , " בין יוצרו ליצרו ",  לפני כשנתיים .
 בחודשים האחרונים הידרדרה בריאותו של בן ארצי ולצד אשפוזים תכופים בבתי החולים ,  הוא עבר להתגורר במעון ראש הממשלה .  במקביל ,  עמד בלב סערה ציבורית שהתעוררה סביב פיטוריה של עובדת זרה שטיפלה בו עקב חילוקי דעות עם אשת ראש הממשלה .  תנועת אומ"ץ אף הגישה תלונה ליועץ המשפטי לממשלה באשר להפיכת ביתו של ראש הממשלה למעון עבור בן ארצי .
 
שמואל בן ארצי ,  אביה של שרה נתניהו ,  הלך לעולמו
אביה של שרה נתניהו עבר להתגורר באחרונה במעון משפחת ראש הממשלה בירושלים .  הבוקר הוא הלך לעולמו בגיל 97 .  הוא הותיר אחריו ארבעה ילדים ו-12 נכדים .  טרם פורסם מועד הלווייתו

