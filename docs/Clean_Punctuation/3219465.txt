נתניהו תקף את גנץ :  הציבור יודע להבחין בין מנהיגות לחקיינות
ראש הממשלה ביקר את יו"ר חוסן לישראל לפני הנאום בנושא איראן שהוא צפוי לשאת בוועידת מינכן . " יש כל מיני טרמפיסטים שרוכבים על הגל ,  במשך שנים הובלתי בתקיפות את ההתנגדות להסכם המסוכן עם איראן "
 ראש הממשלה בנימין נתניהו תקף הבוקר  ( ראשון )  את יו"ר מפלגת חוסן לישראל בני גנץ לקראת הנאום שהוא עתיד לשאת בוועידת מינכן בנושא איראן . " יש כל מיני טרמפיסטים שרוכבים על הגל אבל הציבור יודע להבחין בים מנהיגות אמיתית לחקיינות חובבנית ,  בין אלה שמובילים את הטור ואלה שמשתרכים בשולי השיירה ". 
נתניהו אמר את הדברים לפני ישיבת הממשלה ,  שכן מדובר בהצהרה פוליטית .  הוא אמר כי  " במשך שנים הובלתי בתקיפות את ההתנגדות להסכם המסוכן עם איראן ,  הייתי צריך להתייחס מול כל העולם וגם מול חלק מראשי זרועות הביטחון בארץ .  אמרו זה לא נורא ,  אפשר לראות את חצי הכוס המלאה ,  אבל אני התעקשתי .  ההתעקשות שלי הביא לשינוי היסטורי של פני הדברים .  
גנץ ינאם היום בפני וועידת מינכן לביטחון - באותו הפורום שבו נאם בשנתיים האחרונות ראש הממשלה בנימין נתניהו .  נאומו של גנץ יהיה נאומו הראשון שמוקדש לנושא המדיני-ביטחוני מאז שנכנס לפוליטיקה ,  וגם הפעם הראשונה שבה ינאם באנגלית .  גנץ צפוי להתייחס בנאומו לסוגיות אזוריות אסטרטגיות ,  ובכלל זה לאיום האיראני ולהתבססותה של איראן בסוריה .  נתניהו שקל גם הוא תחילה להשתתף בוועידה ורצה להמשיך למינכן אחרי ביקורו בוורשה ,  אך בסופו של דבר החליט לא להיעדר מהארץ לתקופה כל כך ארוכה במהלך תקופת הבחירות .
 לקראת נאומו של גנץ במינכן ,  גם הליכוד עלה למתקפה עם סרטון שבו הוא מוצג כמי שלכאורה תמך בהסכם הגרעין עם איראן בהתבסס על ציטוט מנאום שנתן ב-2015 בו אמר כי הוא רואה בהסכם את  " חצי הכוס המלאה בכך שהוא מרחיק את האיראנים 10-15 שנים מפצצה ".  יצוין כי זו הייתה גם עמדתם של בכירים בצה"ל ומערכת הביטחון ולא רק של גנץ ,  וכי באותו נאום גם מתח ביקורת ותקף את הסכם הגרעין .  

נתניהו תקף את גנץ :  הציבור יודע להבחין בין מנהיגות לחקיינות
ראש הממשלה ביקר את יו"ר חוסן לישראל לפני הנאום בנושא איראן שהוא צפוי לשאת בוועידת מינכן . " יש כל מיני טרמפיסטים שרוכבים על הגל ,  במשך שנים הובלתי בתקיפות את ההתנגדות להסכם המסוכן עם איראן "
 
