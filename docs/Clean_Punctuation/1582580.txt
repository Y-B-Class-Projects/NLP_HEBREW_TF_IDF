 " הרפורמה בתכנון היא פתח לספסרות "
 בפעם השנייה בתוך פחות משנה מוצאת עצמה ח"כ שלי יחימוביץ' בראש המתנגדים לרפורמה בנושא קרקעות שמנסה להעביר ראש הממשלה בנימין נתניהו .
 בפעם השנייה בתוך פחות משנה מוצאת עצמה ח"כ שלי יחימוביץ'  ( עבודה )  בראש המתנגדים לרפורמה בנושא קרקעות שמנסה להעביר ראש הממשלה בנימין נתניהו .  
בפעם הראשונה - בעניין רפורמת הקרקעות או הרפורמה במינהל מקרקעי ישראל - היא אמנם הפסידה ,  שכן חוק הרפורמה עבר את אישור הכנסת ,  אלא שבדרך היא קטפה לא מעט הישגים .  עכשיו כשהרפורמה במוסדות התכנון עומדת על הפרק ,  יחימוביץ' מחדדת מסרים : " צפוי מאבק לא פשוט מכיוון שהנושא של ועדות התכנון מעורר פחות אמוציות מהנושא של הפרטת הקרקעות  ( רפורמת הקרקעות ,  ג"ל )  שנגע בעצבים מאוד רגישים - לאומיים ,  סוציאליים וציוניים .  כאן מדובר לכאורה בעניין ביורוקרטי ,  אבל הציבור חייב להבין שלא מדובר בעניין פקידותי משעמם ,  אלא באמת במסמר האחרון בארון המתים של קרקעות המדינה כמשאב ששייך לציבור כולו ".   
" קרקע היא משאב נדיר שיכול לאזול .  ברפורמה מבקשים להחליש בצורה ניכרת את כוחן של הוועדות המחוזיות ולחזק את המקומיות ,  ולטענתי זה עוד צעד להפקרת משאב הקרקע לספסרים ,  ולו רק מכיוון שנעבור משני תהליכי בקרה על תוכניות לבקרה אחת - של הוועדה המקומית בלבד .  הוועדות המקומיות מונעות מאינטרסים פוליטיים ואלקטורליים ומטעמי מחויבות מפלגתיים ,  ולכן ההחלטה תפקיר את משאב הקרקע ,  ותמנע תכנון ארצי מקיף ארוך טווח ".  
יחימוביץ' אף טוענת שהרפורמה המוצעת תביא לרגרסיה בשקיפות התהליכים התכנוניים ,  לאור סעיף בהצעת החלטת הרפורמה המבקש לבחון תהליכים אלה מחדש : " בשנים האחרונות נוצר תהליך של יתר שקיפות בחלק מהתהליך התכנוני .  אני חוששת שתהיה רגרסיה איומה בתחום זה כשאני רואה שכעת מבקשים לדון מחדש בזכות האלמנטרית של הציבור לקחת חלק בתהליכי תכנון .  זה יכול להיות אסון ".  
יחימוביץ' מצטרפת לעמדת השר להגנת הסביבה ,  גלעד ארדן ,  בביקורתו על הצעת הרפורמה .  ארדן טוען שההצעה קובעת מראש מסגרת קשיחה מדי לדיוני ועדת השרים שתדון בתחום ,  עוד לפני שזו החלה בדיוניה .  יחימוביץ' קוראת לארדן להוביל את המאבק נגד המתכונת הנוכחית של הרפורמה : " בתור השר להגנת הסביבה הוא צריך לקחת על עצמו את המאבק הזה ולהציג אלטרנטיבה שפויה ,  מושכלת ואחראית ,  ולא להסס להתעמת עם ראש הממשלה .  במידה רבה זו בחינת בגרות ועצמאות לשר - עד כמה הוא מסוגל לייצג את ענייני משרדו בלי מורא פוליטי ".  

" הרפורמה בתכנון היא פתח לספסרות "
 בפעם השנייה בתוך פחות משנה מוצאת עצמה ח"כ שלי יחימוביץ' בראש המתנגדים לרפורמה בנושא קרקעות שמנסה להעביר ראש הממשלה בנימין נתניהו .
 
