ראש הממשלה דחה הצעת פירון לגבות  " מס צהרונים "
 נתניהו הסיר מסדר היום את הצעת שר החינוך לגבות 50 ש"ח בחודש מהשכבות החלשות כדי לממן קרן לשיפור איכות החינוך בצהרונים . " נתניהו לא מסתכל על טובת הילדים "
 חריקות בקואליציה :  ראש הממשלה ,  בנימין נתניהו ,  הסיר היום  ( שלישי )  מסדר היום של הממשלה את הצעתו של שר החינוך לגבות  " מס צהרונים "  מהשכבות החלשות .  בישיבת הממשלה שנערכה היום הציג שר החינוך ,  שי פירון ,  הצעת החלטה לפיה ישלמו הורים משלושת העשירונים התחתונים ,  אשר זכאים לסבסוד התשלום עבור הצהרונים לילדיהם ,  50 שקלים מדי חודש עבור כל ילד .  בתמורה לכך ,  הייתה אמורה לקום קרן שתדאג לשיפור תנאי השכר של הגננות ולשיפור איכות החינוך בצהרונים .  
במהלך ישיבת הממשלה הציג פירון את פרטי ההצעה ,  אלא ששרת התרבות לימור לבנת ,  שכיהנה בעבר כשרת החינוך ,  אמרה כי אין כל היגיון לתמוך בהצעה כיוון שהיא כוללת דרישה לגבות  " מס צהרונים "  מהורים ,  בעוד שמסקנות ועדת טרכטנברג קבעו כי השכבות החלשות יזכו לסבסוד מלא בתשלומים לצהרונים .  לעמדתה של לבנת הצטרפו השר אורי אורבך ושרי ישראל ביתנו .  בשלב זה התערב ראש הממשלה ,  בנימין נתניהו ,  וביקש ללמוד את הנושא לעומק .  בהתייעצות שכינס אחרי ישיבת הממשלה הכריע נתניהו כי  " מדובר במס ",  והסיר את הנושא מסדר היום של הממשלה .  ראש הממשלה הודיע לפירון וליו"ר יש עתיד ,  השר יאיר לפיד ,  על החלטתו שלא להעלות את הנושא להצבעה .  
בסביבתו של השר פירון הגיבו באכזבה להחלטת נתניהו ,  ואמרו : " השרים אורבך ולבנת בחרו היום להמשיך ולתת שירות עני ודל לילדים שלנו ,  להמשיך ולהעסיק אנשים בשכר מינימום ,  לא להביא כוח אדם איכותי ולהעניק פעילות פגדגוגית ברמה נמוכה לציבור .  אין הרבה אנשים שישאירו את הילדים שלהם במקום כזה ". 
גורמים במשרד החינוך האשימו בנוסף כי נתניהו נמנע מלגבות את הסכום ,  שנע בין 600 שקלים למשפחה שבה ילד אחד ואף יכול להגיע לסכום מקסימלי של 1,200 שקלים למשפחה שבה שני ילדים ומעלה .  זאת כיוון שפחד שייתפס כמי שממסמס את מסקנות ועדת טרכטנברג ,  למרות טענתם לפיה הכסף שייגבה יאפשר את שיפור איכות החינוך .  לדברי הגורמים ,  הוקמה קרן מלגות שהייתה אמורה לטפל במקרים קשים . " נתניהו מסתכל בסוף על התמונה התקשורתית ולא על מה טוב או לא טוב לילד ",  הוסיפו .  
לקריאה נוספת:פירון :  מבין את זעם ההורים על החופש אחרי כיפורהפעוטות בסכנה - והמדינה לא לוקחת אחריותהסייעות בבאר שבע שובתות  הילדים נשארו בבית 

ראש הממשלה דחה הצעת פירון לגבות  " מס צהרונים "
 נתניהו הסיר מסדר היום את הצעת שר החינוך לגבות 50 ש"ח בחודש מהשכבות החלשות כדי לממן קרן לשיפור איכות החינוך בצהרונים . " נתניהו לא מסתכל על טובת הילדים "
 
