 " יש לי נחשים ":  למי התכוון נתניהו כשענה לתלמיד ? 
ראש הממשלה שוחח לרגל פתיחת שנת הלימודים עם ילד שלומד באחד מבתי הספר בדרום .  כשזה אמר לו שהוא אוהב נחשים ,  לא פסח נתניהו על ההזדמנות ונראה כי ביקר במרומז חלק משריו
ראש הממשלה ממשיך לסנוט בחבריו לקואליציה ?  לרגל פתיחת שנת הלימודים ביקר אתמול  ( שני )  נתניהו בכמה בתי ספר באזור הדרום .  במהלך שיחה עם אחד התלמידים ,  לעיני המצלמות ,  הפתיע את הנוכחים כשהתייחס בסרקסטיות להערה שהשמיע הילד ,  במה שעשוי להישמע כביקורת מרומזת על כמה מחברי הקואליציה שלו .
 אותו תלמיד סיפר לראש הממשלה כי לא רק לימודים בבית הספר ביישוב מבועים שבו הוא לומד מעסיקים אותו בחייו ,  וכי אחת מאהבותיו הגדולות מחוץ לשעות הלימודים הן חיות  ובעיקר נחשים . " נחשים ?  אני יכול להביא לך כמה כאלה ",  אמר לו נתניהו בתגובה ,  ייתכן ברמיזה ליחסיו הלא תקינים עם חבריו בקואליציה .  
עוד בוואלה !  חדשות:גורם ביטחוני :  המורדים הסורים לא יעזו לפתוח חזית עם ישראלאבו מאזן :  ללא דד-ליין לנסיגה ,  יופסק התיאום הביטחוניעדות ממחבל דאעש שנלכד : " רק אמרו לי ללחוץ על כפתור "  
הערתו של נתניהו מתקבלת על רקע המתקפה החריפה שלו במסיבת עיתונאים במהלך מבצע  " צוק איתן "  על השרים בקבינט המדיני-ביטחוני ,  שמתחו עליו ביקורת פומבית במהלך הלחימה . " התקיימו בקבינט 27 ישיבות .  בקבינט אפשר להשמיע כל דבר ,  ואני בהחלט מאפשר להעלות כל נושא .  הדיון הוא נוקב ,  וטוב שכך .  אבל בחוץ  צריך לתת כתף ולדבר פחות ",  אמר אז נתניהו ,  כשהוא מכוון בדבריו בעיקר למתקפות שחווה מצד שר הכלכלה ,  נפתלי בנט ,  ושר החוץ אביגדור ליברמן ".   " אני מציע לא לזרוק מלל ,  סיסמאות ודברים ריקים ונבובים ",  הוסיף נתניהו , " אני מצפה מהשרים שינהגו באחריות ". 
בהמשך ביקורו בדרום ,  שמר נתניהו על טון ממלכתי .  לתלמידים סיפר כי כשהיה ילד , " רציתי שהחופש הגדול יימשך ,  ומצד שני תמיד הייתה ציפייה לשנת הלימודים .  אהבתי את ההפסקות ,  אבל גם את השיעורים ".  הוא קרא לתלמידים : " היו חברים אחד לשני ,  אבל היו תאבי דעת .  זה מה שמבדיל אותנו כבני אנוש ונותן לעמנו כוחות מיוחדים .  אנחנו עם הספר .  בצד זה שאנחנו מעוגנים בערכי הארץ ,  אנחנו גם אוחזים בעתיד .  אני רוצה שתלמדו מתמטיקה ,  מדעים ומחשבים .  מורשת לצד העתיד .  מה שתלמדו היום ייתן לכם את הכוחות מחר ". 
 ( עדכון ראשון :  23:05 )   

" יש לי נחשים ":  למי התכוון נתניהו כשענה לתלמיד ? 
ראש הממשלה שוחח לרגל פתיחת שנת הלימודים עם ילד שלומד באחד מבתי הספר בדרום .  כשזה אמר לו שהוא אוהב נחשים ,  לא פסח נתניהו על ההזדמנות ונראה כי ביקר במרומז חלק משריו

