נתניהו במתקפה נוספת נגד כלי התקשורת : " שטיפת מוח ,  פייק ניוז "
 בפוסט בפייסבוק יצא ראש הממשלה נגד כלי תקשורת מרכזיים בעקבות הפרשות האחרונות שבהן נקשר שמו . " מדביקים תמונתי על כותרות מפוצצות ומטים את דעת הקהל ".  היום גייס את שרי הליכוד  " להתגייס להגנה על האמת לנוכח מסע הכפשה "
 ראש הממשלה בנימין נתניהו תקף הערב  ( חמישי )  את כלי התקשורת מרכזיים בטענה כי הם מפיצים  " פייק ניוז ".  בעמוד הפייסבוק שלו פרסם נתניהו תמונה ובה סמלילים של כמה מכלי התקשורת ,  וכתב כי  " השיטה של ה'פייק ניוז' פשוטה :  מדביקים תמונה של ראש הממשלה על כותרות מפוצצות עם האשמות חסרות בסיס ומצפים ששטיפת המוח תעשה את העבודה על דעת הקהל ".   
" בעבר זה הצליח להם ,  כשקיבלנו את ברק ב-1999 עם 'שחר של יום חדש' ואוטובוסים מתפוצצים בכל שני וחמישי .  לצערם ,  בימינו זה כבר לא הולך להם ,  מפני שלעם ישראל יש פתחון פה להגיד את דעתו ואת האמת - ולחשוף את שקריהם באמצעות הרשתות החברתיות ",  כתב נתניהו בפוסט .
 עוד בנושא בוואלה !  NEWS:פרשת הצוללות :  המשטרה אסרה על עו"ד שמרון לשוחח עם רה"מ נתניהודולפין וספינות סער :  צלילה לנבכי הפרשה שמטלטלת את המדינההארכות מעצר בפרשת הצוללות : " ראיות בהיקף נרחב ,  חומר רב נאסף "  
מוקדם יותר היום ביקש ראש הממשלה מגורמים בסביבתו הקרובה ,  כולל שרי הליכוד וחברי כנסת המקורבים אליו ,  לצאת לקמפיין תמיכה בו .  זאת ,  במסגרת התייעצות שכינס ,  כפי שפורסם לראשונה בוואלה !  NEWS ,  על רקע הפרשות הפליליות שבהן נקשר שמו של נתניהו בעת האחרונה ופרסום דוח מבקר המדינה בעניין ניגוד עניינים בשבתו כשר התקשורת ,  וכן לקראת מה שהוגדר על ידי אחד ממקורביו של נתניהו כ"בליץ תקשורתי ".  
נתניהו הציג בפגישה את גרסתו לפרשת הצוללות ולדוח המבקר ,  ואמר כי מדובר ב"קמפיין של יריבים פוליטיים וכלי תקשורת ,  שחברו יחד כדי להרשיע אותי ,  למרות שחפותי עדיין עומדת ,  וכדי להפיל אותי ואת הליכוד ".  ראש הממשלה עוד ביקש ממקורביו  " להתגייס להגנה על האמת נוכח מסע ההכפשה המתוזמן שמתנהל בתקשורת ",  והוסיף : " אי אפשר להאשים את ראש הממשלה בכל חקירה ".  
בתוך כך ,  שר הביטחון לשעבר משה יעלון קרא הערב בריאיון לחדשות 10 להתפטרותו של נתניהו .  בציוץ שפרסם בחשבון הטוויטר שלו כתב יעלון : " עצוב ,  אבל צריך להיאמר :  ראש הממשלה מושחת ועליו להתפטר ".  
מהליכוד נמסר בתגובה כי  " חוסר האמינות של בוגי כבר הוכח כשגורמי האכיפה אמרו שדבריו אינם עולים בקנה אחד עם המציאות והגדירו את דבריו כרכילות חסרת בסיס .  יעלון הגדיר את היחסים עם נתניהו 'מצוינים' ואמר שהוא ראש ממשלה מצוין ,  עד שנאלץ לעזוב את משרד הביטחון .  הוא עזב אותו לא בגלל הקשקושים שלו על הצוללות אלא בגלל שזה היה התנאי של מפלגת ישראל ביתנו להצטרף לקואליציה ולהרחיבה .  שיעלון יחפש דרכים אחרות לגרד את אחוז החסימה .  בינתיים הדרך הזאת לא מוכיחה את עצמה ".  

נתניהו במתקפה נוספת נגד כלי התקשורת : " שטיפת מוח ,  פייק ניוז "
 בפוסט בפייסבוק יצא ראש הממשלה נגד כלי תקשורת מרכזיים בעקבות הפרשות האחרונות שבהן נקשר שמו . " מדביקים תמונתי על כותרות מפוצצות ומטים את דעת הקהל ".  היום גייס את שרי הליכוד  " להתגייס להגנה על האמת לנוכח מסע הכפשה "
 
