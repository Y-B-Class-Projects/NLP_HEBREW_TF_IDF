הניתוח המפתיע של פרופ' גביזון : " גב' נתניהו זוכה לתקשורת מקוטבת כבר זמן רב "
 דווקא מעולם האקדמיה מפתיעה פרופ' רות גביזון שפרסמה פוסט בפייסבוק על היחס של התקשורת לשרה נתניהו : " התקשורת עוסקת בתביעות בענייני שרה נתניהו כמוצאת שלל רב .  ועכשיו גם מבקרת את עורך הדין שלה ש'מהלך אימים' על בית המשפט "
" גב' נתניהו זוכה לתקשורת מקוטבת כבר זמן רב ",  כך כותבת פרופ' רות גביזון בפוסט שפרסמה בפייסבוק על יחסה של התקשורת לשרה נתניהו .  גביזון מוסיפה כי  " אמנם ,  יש גם עיתונאים שחשבו שיש לה קסם רב .  אבל לפי הרבה מאוד תיאורים היא אינה אישה קלה .  בלשון המעטה .  אבל יש בעולם המון אנשים לא קלים .  ויש גם לא מעט בני זוג לא קלים של מדינאים בכירים ,  שמשפיעים בצורה זו או אחרת על תפקודם ".  
עוד לפי גביזון , " התקשורת  ברובה הגדול - עוסקת בתביעות בענייני שרה נתניהו כמוצאת שלל רב .  ועכשיו גם מבקרת את עורך הדין שלה ש'מהלך אימים' על בית המשפט ,  גם מפי הנהלת בתי המשפט ,  נשיאת בית המשפט העליון ושרת המשפטים .. .אבל תחושת אי-הצדק שלי לפעמים מתקוממת במיוחד כלפי מה שנראה פגיעה באדם באמצעות מערכת המשפט משיקולים שלפחות אצל חלק מהשחקנים המרכזיים נראים לא ענייניים ולא הוגנים ". 
גביזון מוסיפה כי  " אנחנו משלמים עכשיו מחיר גבוה מאוד על כך שבאמת אין אמון ביושרה המקצועית של כל המערכות הרלבנטיות ,  שמזינות זו את זו  תקשורת ,  פוליטיקה וגם ,  נורא ואיום  משפט .  לא מפני שרוב השחקנים רעים או מושחתים .  אלא מפני שהשיח והמטרות הפוליטיות משתלטים עלינו ,  וממש בלי משים אנחנו רותמים את כל הכלים להשגת המטרות שנראות חשובות .  בלי קשר לשאלה אם נוכל אחר כך לעשות שימוש אמין בכלים האלה ,  שכל כך חיוניים לחוסננו כחברה וכמדינה ". 
עוד היא כותבת כי  " מתנהלת חקירה דקדקנית נגד היבטים של התנהגותה של נתניהו שבוודאי אינם נעימים אבל די ברור שהם לא פליליים ,  וגם השאלה אם הם העסקה פוגענית תלויה הרבה מאוד באווירה הכללית של העבודה במעון ראש הממשלה .. .טורד יותר  למרות שחלק מהתלונות כלפיו הן על הטרדה מינית  סוג תלונה שבדרך כלל זוכה ליחס מאוד אוהד מהתקשורת והפוליטיקאים - תלונה זו אינה נחקרת כמעט כלל ?  לא אוכל לתת פירוט טוב יותר לקושי הזה משעושה קלמן ליבסקינד כאן ". 
בנוסף ,  לטענתה , " בעיניי ,  בעיות התנהגות או אישיות של אשת ראש הממשלה אינן טעם טוב להדיח אותו מכהונתו .  לעומת זאת ,  כמו שטוען קלמן ליבסקינד ,  נראה שחלק גדול מההתנהלות סביב משפטי המעון וההתנהלות של גב' נתניהו נועדו להגביר את תחושת המיאוס מ'הזוג המלכותי' ".  

הניתוח המפתיע של פרופ' גביזון : " גב' נתניהו זוכה לתקשורת מקוטבת כבר זמן רב "
 דווקא מעולם האקדמיה מפתיעה פרופ' רות גביזון שפרסמה פוסט בפייסבוק על היחס של התקשורת לשרה נתניהו : " התקשורת עוסקת בתביעות בענייני שרה נתניהו כמוצאת שלל רב .  ועכשיו גם מבקרת את עורך הדין שלה ש'מהלך אימים' על בית המשפט "
 
