הכותרות המרכזיות שעשו את סוף השבוע
פיגוע גבה את חיהם של 40 בני אדם בטורקיה ,  ארגון פלסטיני נערך  " לכיבוש הגולן ",  לא יותקנו תאי שינה בטיסות נתניהו ולפיד פועל  " להוציא המשק מהבוץ ".  אלה הכותרות של השבת
40 בני אדם נהרגו היום  ( שבת )  כתוצאה מפיצוץ שתי מכוניות תופת בטורקיה ,  סמוך לגבול עם סוריה .  שר הפנים הטורקי אמר כי 100 בני אדם נוספים נפצעו כתוצאה מהפיצוצים שאירעו בעיר ריהנלי .  עדי ראייה סיפרו כי פצועים רבים הובהלו לבתי החולים באזור .  נזק רב נגרם לבניין העירייה של ריהנלי .
" שתי מכוניות תופת התפוצצו מול בניין העירייה של ריהנלי ",  אמר שר הפנים ,  מועמר גולר לכתבים . " לפי המידע שהתקבל ,  ארבעה בני אדם נהרגו ו-18 נפצעו .  כמובן שאנו מודאגים מהאפשרות שהמספר הזה יאמיר ".  לא התקבל מידע מודיעיני מקדים על מתקפה אפשרית .  שר החוץ הטורקי ,  אחמט דאווטאולו ,  הזהיר ואמר : " לאף אחד לא כדאי לבחון את כוחה של טורקיה .  כוחות הביטחון שלנו ינקטו בכל האמצעים הדרושים ".   
" החזית העממית לשחרור פלסטין "  בדמשק הודיעה היום  ( שבת )  כי היא מקימה יחידות חמושות שינסו לכבוש מחדש שטחים שבשליטת ישראל - בפרט ברמת הגולן ,  לאחר שנשיא סוריה ,  בשאר אסד וחיזבאללה הודיעו כי הם תומכים בפעולות כאלה .  המפקדה הכללית של הקבוצה ,  הודיעה כי היא נמצאת בהכנות לקראת חידוש פעילות אחרי שקט של כמעט 40 שנה בגבול ישראל-סוריה .  עם זאת ,  בשלב זה לא נראה כי יכולה להיות משמעות של ממש להודעה .
" ההנהגה של החזית הכריזה כי היא תקים חטיבות לשחרור כל השטחים  ( שנכבשו על ידי ישראל )  ,  ובראש ובראשונה  הגולן הכבוש ",  כך נמסר בהצהרת הקבוצה . " מנהיגי החזית העממית פתחו את הדלת לכל האזרחים הסורים המעוניינים להתנדב ביצירתה של ההתנגדות ".  
חודש לאחר שהופסק ,  נפתח הבוקר  ( שבת )  משפטו החוזר של נשיא מצרים לשעבר ,  חוסני מובארק ,  הנאשם במעורבות בהרג מפגינים במחאה שהופנתה נגד משטרו בראשית שנת 2011 והובילה להפלתו .  הטלוויזיה הממלכתית במצרים ,  המעבירה את המשפט בשידור חי ,  דיווחה כי מובארק נכנס בשערי בית המשפט .
 משפטו החוזר של מובארק ,  שהורשע ביוני 2012 ,  חודש היום לאחר שהופסק בחודש שעבר בעקבות התפטרותו הפתאומית של השופט ,  מוסטפא חסן עבדאללה .  השופט הודיע אז כי הוא מעביר את התיק לבית המשפט לערעורים בקהיר בעקבות  " אי נוחות "  שחש בבדיקת המקרה .  
שר החוץ הטורקי ,  אחמט דאווטאולו ,  אמר אמש  ( שישי )  כי בדיקות שנערכו בפצועים סורים שנמלטו לארצו מצביעות על שימוש בנשק כימי בסוריה .  לדבריו , " ערכנו בדיקות ויש לנו כמה ראיות לשימוש בנשק כימי ,  אולם כדי לוודא זאת אנו ממשיכים בבדיקות ,  ואף נעביר אותן לארגוני האו"ם ".  שר החוץ האמריקני ,  ג'ון קרי ,  הודה אתמול אף הוא כי קיימות  " ראיות חזקות "  לשימוש בנשק כימי מצד משטר בשאר אסד נגד כוחות המורדים בסוריה .  כך דיווחה סוכנות הידיעות הצרפתית .  
שר האוצר ,  יאיר לפיד ,  התייצב אמש  ( שישי )  להגן על הגזירות הכלכליות הקשות אותן הוא מתכוון להביא לאישור הממשלה ביום ראשון ,  כחלק מהניסיון לסגור את הגירעון הענק בתקציב .  בריאיון טלוויזיוני שהעניק לערוצים 2 ו-10 הבהיר שר האוצר כי הגזירות נועדו להציל את המשק בטווח הארוך .
 בתשובה לשאלה מאיפה מעמד הביניים אמור לשלם על הגזירות הללו אמר לפיד : " יש דבר אחד שמעמד הביניים לא יכול להרשות לעצמו - וזה שהמשק יקרוס ".  לדבריו ,  כחלק מהמשא הקואליציוני הוא החליט לקחת את התפקיד מתוך הבנה אודות כובד משקלו .  חרף האש שהוא סופג לאור הכוונה לפגוע בעיקר מעמד הביניים ,  זה שהוביל אותו למשרד האוצר ,  הבהיר : " אנשים מעריכים אדם שפועל באופן האחראי .  גם אם יש כעס מיידי ,  בטווח הארוך הם מבינים מה המשמעות של הצעדים ".  
ראש הממשלה בנימין נתניהו מגיב ללחץ הציבורי בעקבות הביקורת על עלות טיסתו ללונדון :  באופן חריג ,  הנחה נתניהו במהלך השבת שלא להתקין עבורו יותר תאי שינה בטיסות לאירופה .  בסביבת ראש הממשלה אמרו אחר הצהריים כי נתניהו לא עודכן על עלויות הטיסה ,  ולא ידע כי ההפרש בין טיסה במטוס עם תא שינה לטיסה ללא תא שינה היא חצי מיליון שקל .  גורמים בסביבת ראש הממשלה אמרו אחר הצהריים : " חשוב שראש הממשלה יישן טוב כדי לעמוד במשימות המורכבות שהוא צריך להכריע בהן אבל אפשר לעשות את במחיר נמוך בהרבה - וכך יהיה ?  .  
 
 
 

הכותרות המרכזיות שעשו את סוף השבוע
פיגוע גבה את חיהם של 40 בני אדם בטורקיה ,  ארגון פלסטיני נערך  " לכיבוש הגולן ",  לא יותקנו תאי שינה בטיסות נתניהו ולפיד פועל  " להוציא המשק מהבוץ ".  אלה הכותרות של השבת

