נהגת שיכורה פגעה בשיירת נתניהו בלונדון
לונדון לא מחכה להם .  נהגת שיכורה פגעה ברכב משיירת נתניהו .  הרכב נהרס כליל ,  אולם היושבים בתוכו לא נפגעו .  משטרת לונדון פתחה בחקירה .  פנחס וולף - שליח וואלה !  ללונדון 
נהגת שיכורה התנגשה אמש  ( שלישי )  באחד מכלי הרכב השייכים לפמליית ראש הממשלה בנימין נתניהו בלונדון .  על פי הדיווח ,  הרכב נהרס כליל ,  אולם היושבים בתוכו לא נפגעו .  משטרת לונדון פתחה בחקירת נסיבות התאונה .  
התקרית הזו מצטרפת לאירוע לא דיפלומטי אחר שאירע אתמול בסביבת ראש הממשלה נתניהו .  אמש התקבלה חבילה חשודה למעונו הרשמי של ראש ממשלת בריטניה גורדון בראון במהלך פגישתו עם מקבילו הישראלי .  אנשי האבטחה בדאונינג 10 חשדו כי הגעת החבילה קשורה לפגישה המדינית שהתנהלה באותה השעה ,  אולם לאחר בדיקה מעמיקה התברר ,  כי החבילה החשודה הכילה שקיות קפה בלבד .
 לפני הפגישה הפגינו עשרות בני אדם .  המפגינים מחו נגד הכיבוש הישראלי בשטחים והחזיקו דגלי אש"ף וכרזות עם הכיתוב : " לסיים את המצור על עזה ",   " חירות לפלסטין ",  ו-"stop Israel ".  המפגינים ניסו לחסום את הכביש במקום והשוטרים עיכבו מספר מפגינים לחקירה .
 במהלך פגישתו עם בראון העלה נתניהו את נושא האיום המשפטי על קציני צה"ל וכן את נושא החרם האקדמי על ישראל לדברי נתניהו , " יש פה דבר שאינו מתיישב עם המוסר והשכל הישר .  שתי המדינות נלחמות מול אותם טרוריסטים ,  בריטניה עושה זאת מעבר לים ואנו עושים זאת מקרוב .  באותה מידה שלא יאשימו את הצבא הבריטי ,  אין מקום להאשים את צה"ל בהאשמות שווא כאלה ,  יש פה א-סימטריה בלתי מתקבלת על הדעת ". 
ראש הממשלה בנימין נתניהו התייחס אמש בתדרוך עיתונאים לעניין הפלסטיני .  לדברי נתניהו , " יש חילוקי דעות בנוגע להתנחלויות וזה צריך להיפתר ,  אבל זו לא הבעיה העיקרית ,  הבעיה זה הסירוב המתמשך להכיר בישראל כמדינת העם היהודי והגיע הזמן לומר את האמת ולדרוש את ההכרה .  מהם אנו לא זקוקים ללגיטימציה ,  אבל האמירה הזאת קריטית לצורך ההפנמה בצד הפלסטיני וזה תהליך שיכול לבוא רק אם המנהיגות הפלסטינית תאמר את הדברים וזה מונע את פתרון הסכסוך ". 

נהגת שיכורה פגעה בשיירת נתניהו בלונדון
לונדון לא מחכה להם .  נהגת שיכורה פגעה ברכב משיירת נתניהו .  הרכב נהרס כליל ,  אולם היושבים בתוכו לא נפגעו .  משטרת לונדון פתחה בחקירה .  פנחס וולף - שליח וואלה !  ללונדון 

