אולמרט בהופעה פומבית ראשונה : " מאחל לנתניהו שיסיים תפקידו מהר "
 ראש הממשלה לשעבר התראיין בכנס לזכר ראש הממשלה אריאל שרון ,  ואמר כי הוא מקווה שנתניהו  " יסיים את תפקידו מהר ובדרך נאותה ,  אבל לא מייחל לרעתו ברמה האישית ".  לדבריו ,  שתיקתו בחודשים מאז שחרורו היא  " החלטה מודעת "
 ראש הממשלה לשעבר אהוד אולמרט אמר היום  ( רביעי )  ,  בהופעה פומבית ראשונה מאז שחרורו מהכלא ,  כי הוא מאחל לראש הממשלה בנימין נתניהו  " שיסיים את תפקידו מהר ".   " הפעם האחרונה ששמעתי ממנו הייתה ב-2009 .  מדי פעם אני שומע דברים על בני משפחתי ".  
" אני מאחל לראש הממשלה שיסיים את תפקידו מהר ובדרך נאותה ,  אבל לא מייחל לרעתו ברמה האישית ",  אמר בשיחה עם העיתונאי יועז הנדל ,  בכנס לזכרו של אריאל שרון בבית התפוצות במוזיאון העם היהודי .
 עוד אמר כי העובדה שלא התראיין עד כה הייתה  " החלטה מודעת ".   " אני הרי לא ידוע דווקא כשתקן ,  אבל חשבתי שיהיה נכון ומכובד לשמור על שקט ולא לקפוץ .  לא מתכוון להסתיר את מחשבותיי ,  לא על מה שהיה ולא על מה שקורה ולא על מה שצריך לקרות .  כתבתי את זה בלשון ברורה וחדה וזה יתפרסם בקרוב ",  אמר אולמרט בהתייחס לספר שכתב מבין כתלי הכלא . " חשבתי שיהיה נכון לשבת ולעסוק בעניינים אחרים ,  גם לענייני האישיים וגם למשפחתי ".   
" יש לי מסקנות ,  לאו דווקא מהחצי שנה הזו ,  אלא הרבה יותר .  ובזמן המתאים ובמתכונת הנכונה ,  לא בטוח שהדברים שלי ישתלבו ,  אבל אומר את הדברים בצורה שהם יובנו ".  אולמרט שוחרר ביולי 2017 לאחר 16 חודשי מאסר ובהמשך להחלטת ועדת השחרורים שקבעה כי עונשו יקוצר ,  ולאחר שפרקליטות המדינה החליטה שלא לערער על ההחלטה הזו .
 אולמרט התייחס לעסקת שליט מ-2011 ,  ואמר כי התנגד לה . " סירבתי לעשות עסקה לא כמו זו שהתבצעה בפועל ,  אלא עם מחיר הרבה יותר ראוי ,  מספר נמוך של משוחררים וגם באפיון הזהות האישית שלהם .  העסקה הזו עם יותר מ-1,100 מחבלים ,  בהם המחויבים שבהם ..  .  הבעיה מתחילה בתחושה שקיימת שכדי למצוא חן .  בנקודת זמן ,  מסוימת בגלל נסיבות מסוימות ,  אפשר לשכוח את עקרונות היסוד של חיינו .  אני לא הייתי מוכן לקבל את זה ",  אמר . 
" מדינה לא הולכת למלחמה ולא מסכנת את צבאה וחייליה כדי לשחרר חייל אחד .  זה לא נכון לעשות את זה .  צריך לדעת לומר את זה ולא להצטעטע בכל מיני ביטויים שנשמעים טוב .  תפקידה של הנהגה הוא להגיד את הדברים הנכונים ,  גם אם הם קשים ". 
באירוע ,  של עמותת  " אריק - עמותת אריאל שרון למנהיגות ",  השתתפו גם השרים ישראל כץ ונפתלי בנט . " אי אפשר לטעות במה שהוא חושב ",  אמר אולמרט על שר החינוך . " הוא לא מחפש להיות שמאלני באדרת ימנית ולא ימני באדרת שמאלנית .  הוא מה שהוא .  אי אפשר שלא לכבד את היכולת שלו להגן על מה שהוא מאמין ".  

אולמרט בהופעה פומבית ראשונה : " מאחל לנתניהו שיסיים תפקידו מהר "
 ראש הממשלה לשעבר התראיין בכנס לזכר ראש הממשלה אריאל שרון ,  ואמר כי הוא מקווה שנתניהו  " יסיים את תפקידו מהר ובדרך נאותה ,  אבל לא מייחל לרעתו ברמה האישית ".  לדבריו ,  שתיקתו בחודשים מאז שחרורו היא  " החלטה מודעת "
 
