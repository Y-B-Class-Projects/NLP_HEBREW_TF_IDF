ההליך הרפואי שעבר נתניהו תחת הרדמה הסתיים בהצלחה וללא תקלות
ראש הממשלה עבר הליך רפואי לריסוק אבן בשלפוחית השתן ביחידה האנדואורולוגית בהדסה עין כרם בבירה ,  מלווה ברופאו האישי .  בתום הטיפול ,  הוא שוחח עם הצוות ביחידת ההתאוששות כשהוא בהכרה מלאה
ההליך הרפואי שעבר אמש  ( חמישי )  ראש הממשלה בנימין נתניהו עבר בשלום וללא תקלות  כך נמסר היום מהמרכז הרפואי הדסה עין כרם .  נתניהו עבר טיפול תחת הרדמה ,  למשך כשעה ,  לריסוק אבן בשלפוחית השתן ביחידה האנדואורולוגית שבמרכז הרפואי .  בתום ההליך ,  אותו ביצעו פרופ' עופר גפרית ,  ראש המחלקה לאורולוגיה ,  וד"ר מרדכי דובדבני ,  מנהל היחידה לאנדואורולוגיה ,  שוחח ראש הממשלה עם הצוות ביחידת ההתאוששות כשהוא בהכרה מלאה .
 פרופ' גפרית ,  מומחה באורולוגיה ובניתוחי לפרוסקופיה ורובוטיקה ,  מסר כי האבן רוסקה בהצלחה .  בניתוח השתתפו גם פרופ' ראובן פיזוב ,  מנהל אגף ההרדמה וטיפול נמרץ ,  וד"ר יובל מרוז ,  מרדים בכיר .  כמו כן ,  את ראש הממשלה נתניהו ליווה בזמן הטיפול רופאו האישי ,  ד"ר צבי ברקוביץ' .
 בזמן היותו של ראש הממשלה תחת טשטוש ,  מילא את מקומו השר להגנת הסביבה ,  לירושלים ומורשת ,  זאב אלקין .  לפני כשנתיים עבר נתניהו בדיקת קולונוסקפיה תחת טשטוש ,  שעברה בהצלחה .  בדוח הרפואי השנתי על מצבו של ראש הממשלה שפורסם בחודש אוגוסט האחרון ,  נכתב כי נתניהו מקפיד על אורח חיים בריא ועל תזונה בריאה .  
עוד בוואלה !  NEWS:יועמ"ש הכנסת לסלומינסקי :  שוב לוועדת חוקה - או שתפרושיעלון : " העדות שלי בפרשת הצוללות מחייבת חקירה של נתניהו"ריבלין : " אי אפשר לשיר הלל לירושלים כשמזרחה הוא המרחב העני בישראל "  

ההליך הרפואי שעבר נתניהו תחת הרדמה הסתיים בהצלחה וללא תקלות
ראש הממשלה עבר הליך רפואי לריסוק אבן בשלפוחית השתן ביחידה האנדואורולוגית בהדסה עין כרם בבירה ,  מלווה ברופאו האישי .  בתום הטיפול ,  הוא שוחח עם הצוות ביחידת ההתאוששות כשהוא בהכרה מלאה

