נתניהו הציע ליוון גז ישראלי
רה"מ העלה מול עמיתו היווני את האפשרות לייצא גז מלוויתן ליוון .  ככל הנראה ,  ממשרד התשתיות נמסר כי ההצעה לא תואמה עם המשרד ,  שבוחן את הצורך לשמור את הגז לצרכים אסטרטגיים
ראש הממשלה בנימין נתניהו הציע לעמיתו היווני יורגוס פפנדראו את האפשרות שיוון תרכוש גז טבעי ישראלי - ככל הנראה ,  ממאגר לווייתן .  ל-themarker נודע כי נתניהו העלה את ההצעה בעת ביקורו ביוון לפני כשבועיים .  
מדובר באפשרות שלפיה יונח צינור תת-ימי שיוליך את הגז ליוון - וממנה למדינות דרום אירופה ומזרחה .  לפי שעה ,  לא ידוע מה היתה תגובתו של פפנדראו להצעה שהועלתה .  
ככל הנראה לא נועץ נתניהו לפני הביקור באנשי משרד התשתיות הלאומיות .  זאת ,  אף שבימים אלה בוחנים במשרד את היקף הגז הטבעי שתדרוש המדינה מספקי הגז לשמור כמאגר אסטרטגי לצרכיה העתידיים של ישראל .  
אין זו הפעם הראשונה שבה נתניהו פועל למען חברות חיפושי הגז לאחר שהוא גם התנגד להקמת הוועדה לבחינת שיעור התמלוגים או המס בתחום  ( ראו מסגרת )  .  
מאגר לווייתן ,  אף שלא נקדח עדיין ,  מכיל לפי הערכות כמות גז טבעי כפולה מזו שנמצאה במאגר תמר הצפוני לו .  זכויות הקידוח במאגר מוחזקות בידי חברות קבוצת דלק של יצחק תשובה  ( 45% )  ,  חברת נובל אנרג'י האמריקאית  ( 40% )  ושותפות רציו  ( 15% )  .  
ממשרד ראש הממשלה נמסר בתגובה : " במסגרת השיחות הארוכות והמעמיקות שקיים ראש הממשלה נתניהו עם ראש ממשלת יוון עלו גם נושאים כלכליים רבים ,  ונושאי האנרגיה המרכזיים המעסיקים את מדינת ישראל ומדינות רבות נוספות .  איננו מתייחסים לתוכן הפרטני של השיחות ".  מן המשרד לא נמסר מענה לשאלה ,  לבקשת מי הועלה הנושא בפגישת השניים .  
מלשכת שר התשתיות נמסר כי לא ידוע להם על דיונים שנערכו בעניין ביוון .  
בדלק אנרגיה בחרו שלא להגיב .
 האפשרות לייצא גז טבעי ישראלי ליוון קיבלה ביטוי פומבי ראשון לפני כשלושה חודשים ,  בעקבות תוצאות הסקר הססמי התלת-מימדי  ( 3d )  שערכה נובל אנרג'י בסוף 2009 בשטח של 4,500 קמ"ר מול חופי ישראל .  הסקר נערך בחמישה רישיונות רציו-ים לשעבר - עמית ,  רחל ,  דוד ,  חנה וערן ,  שבהם מחזיקות דלק  ( 45% )  ;  נובל  ( 40% )  ;  ורציו  ( 15% )  - וכן ברישיונות אלון a ואלון b ,  שבהם מחזיקות דלק  ( 53% )  ונובל  ( 47% )  .  הסקר כלל גם את שטחי בלוק 12 ,  שהוא זיכיון חיפושים בשטח של כ-770 קמ"ר שבו מחזיקה נובל אנרג'י עם אופציה להכנסת קבוצת דלק כשותפה  ( 30% )  .  
את עיקר תשומת הלב משך מבנה לווייתן התת-ימי ,  המשתרע בשטחי שניים מחמשת רישיונות רציו ים לשעבר - רחל ועמית .  שטחו של המבנה כפול מזה של מבנה תמר לשעבר ,  ועומקו  ( מים+קרקע )  מוערך ב-5,000 מטר .  נובל העריכה כי ממוצע הפוטנציאל הכלכלי של עתודות הגז הטבעי בנות-ההפקה במאגר זה מסתכם ב-453 מיליארד מ"ק  ( 16 tcf )  .  זאת ,  כאשר ההסתברות להימצאות הגז במבנה זה הוערכה בידי נובל בשיעור גבוה יחסית של-50% ,  לעומת הסתברות של 35% בלבד למשל שעליה דובר לפני קידוח מאגר תמר .  
לגבי שלושת הרישיונות הנותרים של היתר רציו ים - חנה ,  דוד וערן - הועלתה הסתברות גיאולוגית למציאת 3 bcm נוספים .  באשר ליתר השטחים שנבדקו בסקר הססמי  ( אלון a ,  אלון b ושטח בלוק 12 שבקפריסין )  ,  וכן באשר לשטחי רישיונות רות הסמוכים ,  העריכה נובל כי הפוטנציאל הכלכלי של עתודות הגז הטבעי בנות ההפקה בשטחים אלה יהיה לפחות 850 bcm  ( tcf 30 )  נוספים .  הבדיקה ההסתברותית לגבי שטחים אלה עדיין לא מוצתה ,  כאשר עד סוף 2010 אמורות נובל ודלק להתחיל בביצוע סקר תלת-ממדי נוסף בשטחי רישיונות רות .  
קידוח האקספלורציה במבנה לווייתן צפוי להיעשות ברבעון האחרון של 2010 ,  אך עדיין לא גובשה או תוקצבה תוכנית קידוח כלשהי .  זאת ,  בין היתר ,  משום שהשותפות מתקשות לאתר עבור הגז הטבעי שוק מיידי .  לפי הערכות ,  הגז במאגר תמר צפוי לספק את צורכי המשק הישראלי למשך 30-25 שנה .  לפיכך ,  נותר מאגר לווייתן ללא שוק צרכנים קרוב .
 כדי לשרת את תזרים המזומנים שלהן ,  נזקקות חברות הגז למכירת הגז במהירות .  לכן החלו החברות לבחון שלוש אופציות ליצוא הגז הטבעי .  חלופה אחת היא לייצא את הגז באמצעות צינור תת-ימי שיוליך אותו לטורקיה או ליוון ,  שם ישתלב בצינורות הגז המתוכננים מטורקמניסטאן ואזרבייג'אן לדרום אירופה ולמזרחה .  היתרונות בחלופה זו הם היעדר הצורך בהקמת תשתית יבשתית או בשינוי מצב הצבירה של הגז המופק וכן חסות של האיחוד האירופי לפרויקט ,  שתבוא לידי ביטוי באשראי נוח או אף במענקים .  
האופציה השנייה שאותה בוחנות השותפות היא שוק ה-lng  ( גז טבעי נוזלי )  .  מדובר בהקמת מתקן הנזלה יבשתי בקפריסין או בשימוש במתקני ההנזלה שבמצרים ,  שאליהם יוזרם הגז בצינור ,  ושמהם הוא ישווק באמצעות מיכליות לצרכנים בעולם .  
ואולם ,  היתכנותן הכלכלית של שתי חלופות אלה הוטלה באחרונה בספק נוכח מצבו של שוק הגז הטבעי באירופה ובעולם .  בראיון ל-themarker אמרה באחרונה ד"ר ברנדה שפר ,  ראש תוכנית ה-ma לניהול מדיניות אנרגיה באוניברסיטת חיפה ,  כי מעמדן הפיננסי של יוון ,  איטליה וטורקיה לא יאפשר גיוס כספים למיזם ,  מה גם שצריכת הגז ביוון רק יורדת בעקבות המיתון ,  איטליה מייבאת את הגז מרוסיה וטורקיה רוויה בגז .  שפר הוסיפה שרוסיה לא תאפשר לגז ישראלי לפגוע בשיווק הגז לאירופה ,  וכי ממילא ישראל לא תוכל להתחרות בגז שיוזרם בעתיד מטורקמניסטאן למשל ,  או מאיראן .  
שפר גם הסבירה כי היא אינה רואה עבור הגז העודף שוק חלופי לזה הישראלי שנמצא בהישג יד . " לחברות הגז יש אינטרס להציג שוק יצוא בהישג יד ,  כי זה יעזור למחיר הגז בשוק המקומי ",  אמרה שפר .  לדבריה ,  הקמת מתקן הנזלה מותנית בחתימה על חוזים ארוכי טווח כאשר לגז הישראלי אין יתרון בתחום זה על פני גז אוסטרלי ,  אינדונזי או רוסי למשל ,  הממלאים כיום את צורכי מדינות אסיה .  
מעבר לכך ,  הדגישה שפר כי על ישראל לשמור את הגז הטבעי שיימצא לצרכים אסטרטגיים ולהבטיח את הביטחון האנרגטי של המדינה לתקופה שלאחר מיצוי הגז מתמר .  בראיון ל-themarker לאחר שהתבשר על תוצאות הסקר בלווייתן אמר הממונה על חיפושי הנפט והגז במשרד התשתיות ,  ד"ר יעקב מימרן ,  כי נשקלת האפשרות לייצא את הגז מלווייתן .  לדבריו , " אי אפשר להכריח את חברות הגז למכור את הגז בשוק המקומי ".  עם זאת ,  מימרן אמר כי הגז שיימצא הוא רכוש המדינה וכי נשקלת האפשרות לשריין חלק ממנו העתידי לאחסון אסטרטגי לצרכים לאומיים .
 
נתניהו הציע ליוון גז ישראלי
רה"מ העלה מול עמיתו היווני את האפשרות לייצא גז מלוויתן ליוון .  ככל הנראה ,  ממשרד התשתיות נמסר כי ההצעה לא תואמה עם המשרד ,  שבוחן את הצורך לשמור את הגז לצרכים אסטרטגיים

