שקד על זילבר :  אין רדיפה פוליטית ;  כל אחד צריך לדעת את תפקידו
בצל הקרב בינה ליועמ"ש ,  טענה שקד כי תפקיד המשפטנים הוא לספק ייעוץ משפטי ולומר כיצד יש לפעול במסגרת החוק ,  ולא להשמיע את עמדות פוליטיות . " המעשים הללו פוגעים בייעוץ המשפטי לממשלה ",  טענה שקד .  מנדלבליט השיב : " אי אפשר לנתק ערכים "
 בצל הקרב בינה ליועץ המשפטי לממשלה אביחי מנדלבליט ,  סביב התבטאויות משנתו ,  עו"ד דינה זילבר ,  הצהירה היום  ( חמישי )  שרת המשפטים איילת שקד כי  " אין רדיפה פוליטית "  של משפטנים ,  אולם לדבריה  " כל אדם צריך לדעת את תפקידו ". 
שקד אמרה את הדברים במהלך כנס חיפה למשפט באוניברסיטת חיפה ,  שם התייחסה באריכות לפרשה שהחלה עם דרישתה שזילבר תחדול מייצוגו של היועץ המשפטי לממשלה בדיונים בכנסת ,  זאת לאחר שהביעה את עמדתה הפוליטית במסגרת דיון על חוק הנאמנות בתרבות . " אני חושבת שצריך מאוד להיזהר מתהליך פוליטיזציה של הייעוץ המשפטי ",  הסבירה שקד בכנס . " הייעוץ המשפטי צריך להיות מקצועי ,  וכשיועץ משפטי מחליט לשאת נאומים פוליטיים ,  ועוד בכנסת ,  ששם הוא צריך לייצג את עמדת הממשלה ,  אני חושבת שזה תהליך מסוכן שכורת את הענף שהייעוץ המשפטי יושב עליו .  כל אדם צריך להחליט אם הוא פוליטיקאי או משרת ציבור ". 
לקריאה נוספת:היועמ"ש נגד שקד :  ההחלטה היא שלי - איני מקבל את תפיסתךשקד למנדלבליט :  המשנה ליועמ"ש תפסיק לייצג את משרד המשפטים  
" כל נציגי הממשלה ,  בוודאי בוועדות הכנסת ,  לא יכולים לדבר נגד הממשלה או להטיף לממשלה ",  המשיכה שקד .  אנשים צריכים לזכור איפה הם נמצאים .  אגיד לך על עצמי :  אני לא הייתי צריכה לשאת בתפקיד של ייעוץ משפטי לממשלה .  אם הייתי יועצת בתקופת אוסלו אולי זה לא היה מתאים לי - אבל הייתי עוזבת .  כל מי ששמע את הטקסט  ( של זילבר - ד"ד )  יודע שזה טקסט פוליטי במאה אחוז ,  והוא ממש לא היה לגופו של החוק שעליו דיברנו .  זה לא תפקידו הייעוץ המשפטי לממשלה לצאת נגד הממשלה בוועדות הכנסת .  בממשלה כן ,  אגב .  שם נאמרו דברים על החוק - וזה המקום ללבן את הדברים האלה ". 
היא אף התייחסה לטענותיהם של המשפטנים ,  שטענו כי הם חוששים לדבר וכי הם נרדפים פוליטית . " אני חושבת שבחרו להוציא דברים מסוימים בהודעה הזו מתוך משרד המשפטים ",  אמרה השרה . " נאמרו גם דברים אחרים ,  ברוח הדברים שאני אמרתי ,  שהמעשה הזה פוגע בייעוץ המשפטי לממשלה .  לגיטימי שנערך מפגש ,  לגיטימי שנאמרו בו דברים .  אני לא מתווכחת עם הרגשות של אנשים .  באופן אובייקטיבי - אף אחד לא רודף אחד על דעות פוליטיות ". 
בתגובה לדרישתה של שקד ,  היועץ המשפטי לממשלה מנדלבליט הבהיר כי החלטתו בנושא נתונה תחת סמכותו הבלעדית .  לכך שקד השיבה : " לאורך השנים היו הרבה ויכוחים על סמכויות בין שרי משפטים ליועצים משפטיים לממשלה .  מכיוון שתפקיד היועץ לא מוגדר בחוק ,  ברוב השנים הלך המוסד הזה וניכס לעצמו עוד ועוד סמכויות .  היועץ אביחי מנדלבליט ואני עובדים היטב כבר כמה שנים .  אנחנו יודעים לעבוד יחד ולכבד אחד את השני .  אני לא רוצה להיכנס כרגע לעניין הסמכות .  אני רוצה לעסוק במהות - לא יכול להיות שיועץ משפטי לממשלה יישא נאום פוליטי בוועדה בכנסת .  דברים כאלה עושים נזק למוסד היועץ המשפטי לממשלה ".  
היועץ מנדלבליט ,  שהתארח אף הוא בכנס השיב לדבריה של השרה שקד ואמר כי  " אי אפשר לנתק ערכים .  לדבריו אין קו ברור וכי הייעוץ המשפטי הוא אינו סוגייה מתמטית עם פתרון אחד . " הדבר שאני הכי פוחד ממנו זה שיכניסו פוליטיקה למשרד שלנו .  חלק מה-DNA שלנו זה לשמור על זכויות אדם ועל ערכים ". 
היועץ ביקש להימנע מלהתייחס ישירות לפרשת זילבר ואמר כי הוא דן עמה בדברים שהופנו נגדה .  עם זאת ציין כי בימים האחרונים היא נתונה תחת מתקפה ציבורית : " עלו דברים די מזעזעים ברשתות החברתיות - הסתה ,  ניסיונות לפגוע בה אישית ,  דברים מאוד פוגעניים .  אנחנו צריכים לדחות את זה בכל פה ".  
" לצערי יצאו דברים מסוימים ,  לא מדויקים ,  מהפגישה שלי ,  ואני מצר על זה ",  טען מנדלבליט . " אבל דבר אחד שאמרתי - שאני לא הולך לעשות משפט שדה .  אדבר עם דינה ,  ניפגש ,  נברר את הדברים .  הדבר הזה הפך למנוף שנועד לפגוע במוסד של היועץ המשפטי לממשלה - וזה דבר שאני לא יכול להסכים איתו ,  ואני לא חושב שיש מישהו שיושב פה ,  גם לא שרת המשפטים ,  שרוצה לפגוע בו .  אני לא מקבל את זה שיורו לי שלפלוני או אלמוני יוכל להגיע למקום כזה או אחר .  זה התפקיד שלי .  זה חלק מהעצמאות של היועץ המפשטי לממשלה .  זה לא סותר את זה שאני צריך לסייע לדרג הנבחר לממש את מדיניותו .  ואיפה שיש חילוקי דעות אני מביע את עמדתי ".  
בהמשך דבריו התייחס מנדלבליט להמלצות המשטרה בנוגע לתיק 3000 המכונה פרשת הצוללות . " זו פרשה קשה ,  רצינית ,  היה צריך לחקור אותה עד תום - וטוב שעשו את זה ",  אמר .  
מנדלבליט שב על אמירותיו בנוגע לצורך ביסודיות החקירה גם כשנשאל על ההתרחשויות בתיקי ראש הממשלה . " טובת החקירה מעל הכול ",  אמר . " לא יקרה במשמרת שלי שאדבר על ראיות בזמן שהתיק עדיין בחקירה .  יותר חשוב לי שהחקירה תהיה יסודית ונגיע לתשובות שיביאו לחקר האמת ".  כשנשאל אם לציבור אין זכות לדעת מה קורה במהלך החקירה ,  השיב : " בדמוקרטיה יש עוד אינטרס ,  והוא האינטרס שצריכים לחקור לבירור האמת ".   
" אני לא חושב שמישהו היה רוצה שאחרוץ גורל של מישהו כשהחקירה עדיין מתנהלת ",  הוסיף מנדלבליט . " זה דבר שלא ייעשה וגם זה עקרון יסוד בדמוקרטיה וזכות יסוד של כל אדם .  הזמן שזה לוקח - וזו לא דעה שלי אלא של המשטרה - יש עדיין חקירה .  אני מודע לאינטרס של הציבור לדעת מה קורה עם ראש הממשלה .  חד משמעית .  ועדיין יש בעיניי אינטרסים שהם האלף-בית ,  וזה המקצועיות שלנו .  לעמוד בלחצים האלה ".  

שקד על זילבר :  אין רדיפה פוליטית ;  כל אחד צריך לדעת את תפקידו
בצל הקרב בינה ליועמ"ש ,  טענה שקד כי תפקיד המשפטנים הוא לספק ייעוץ משפטי ולומר כיצד יש לפעול במסגרת החוק ,  ולא להשמיע את עמדות פוליטיות . " המעשים הללו פוגעים בייעוץ המשפטי לממשלה ",  טענה שקד .  מנדלבליט השיב : " אי אפשר לנתק ערכים "
 
