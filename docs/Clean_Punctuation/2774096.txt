נתניהו : " לא ננהל משא ומתן תחת אש "
 בפתח ישיבת הממשלה ציין ראש הממשלה כי בשום שלב ישראל לא הכריזה כי מבצע  " צוק איתן "  הסתיים : " המבצע יימשך עד השלמת ייעודו ".  יעלון : " אם חמאס חושב שיתיש אותנו - הוא טועה "
 ראש הממשלה בנימין נתניהו אמר הבוקר  ( ראשון )  כי ישראל לא תנהל משא ומתן תחת אש .  בפתח ישיבת הממשלה בקריה בתל אביב שבה דנים השרים בהתפתחויות בנושא ,  אמר נתניהו כי מבצע  " צוק איתן "  נמשך ,  וכי מעולם לא הוכרז על סיומו . " המבצע יימשך עד השלמת ייעודו - השבת השקט לתקופה ממושכת ",  אמר ראש הממשלה . " נפעל בכל דרך כדי לשנות את המציאות הנוכחית ,  כדי להביא שקט לכל האזרחים .  נעמוד ביחד בנחישות עד להשלמת המלאכה ". 
שר הביטחון משה יעלון אמר כי חמאס הוא שהחליט לחדש את האש ביום שישי . " מאז צה"ל תוקף בעוצמה עשרות רבות של מטרות ,  פוגע במחבלים ,  במשגרים ,  ברקטות ועוד .  אם חמאס חושב שיתיש אותנו - הוא טועה ",  הדגיש שר הביטחון ,  ואף ציין כי ישראל תסרב לנהל משא ומתן תחת אש . " נשוב למשא ומתן רק לאחר הפסקת האש ".  
מלחמה בדרום - כל הכותרות:הפגנות המונים ברחבי העולם : " להסיר את המצור מעזה "" הכרזתי 'חניבעל' ורצתי למנהרה ":  ריאיון עם סגן איתןדיווח :  הדיון על נמל בעזה יידחה תמורת פתיחת מעבר רפיח 
שר החוץ אביגדור ליברמן אמר טרם כניסתו לישיבה כי ברור כרגע שדרישות המינימום של חמאס הן הרבה מעבר למקסימום שישראל מוכנה להסכים לו . " המצב לא יכול להימשך ,  ולו היו מקשיבים ומקבלים את הטיעונים שלנו ביום הראשון למבצע ,  כפי שהצגנו את זה ,  היינו אחרי השלב הזה ",  אמר ליברמן . " מה שנשאר זה להכריע את חמאס ,  לנקות את השטח ולצאת כמה שיותר מהר ". 
שר התקשורת גלעד ארדן התייחס להמשך פעילות צה"ל ברצועה . " אין שום הבחנה בין הדרום למרכז הארץ .  צה"ל ממשיך להשיג יעדים ,  להגיב ולתקוף ברצועה .  אם תהיה הזדמנות לפגוע בראשי חמאס ,  כולל הדרג המדיני ,  גם הם יחוסלו ",  אמר ארדן . " אנחנו מגיעים לנקודה שבה נצטרך לקבל הכרעה - גם אם זה אומר לכבוש את הרצועה ולמוטט את חמאס .  לא נהיה מוכנים לסבול את הירי לאורך זמן ,  גם לא זמן קצר ". 
גם השר לעניינים אסטרטגיים יובל שטייניץ דיבר בכניסה לישיבת הממשלה ,  ואמר כי לדעתו פירוז עזה הוא תנאי הכרחי לכל התקדמות בתהליך השלום . " ישראל לא תוכל להשלים עם מדינה פלסטינית חמושה ,  ולכן פירוז עזה הוא לא רק תנאי לשקט ,  לביטחון ולהסרת המגבלות ,  או מה שהם מכנים 'המצור' ,  הוא גם תנאי הכרחי לכל התקדמות עתידית בתהליך השלום הישראלי-פלסטיני ".  לדבריו , " המבצע עצמו לא הסתיים .  אם וכאשר האש תימשך - אנחנו נשקול גם הרחבה קרקעית או אווירית כזו או אחרת של המבצע ".  
אמש אמרו גורמים מדיניים בירושלים כי בישראל  " מחכים לחדשות מקהיר ".  זאת ,  על רקע הניסיון המצרי לחדש את הפסקת האש בין צה"ל לחמאס ,  שהסתיימה ביום שישי בבוקר בהחלטה חד-צדדית של ארגוני הטרור ברצועת עזה לחדש את הירי . " ישראל הבהירה למצרים שהיא לא תנהל משא ומתן תחת אש ,  אבל אם האש תיפסק ,  אנחנו מוכנים לחזור לשיחות ",  אמר לוואלה !  חדשות גורם בכיר ,  המעורה בדיונים בנושא .
 נציגי המשלחת הפלסטינית לשיחות הודיעו הבוקר כי יעזבו את קהיר אם ישראל לא תשוב לשולחן המשא ומתן על מנת לסיים את המערכה ברצועת עזה ללא תנאים מקדימים . " נעזוב את קהיר אם יאושר כי הישראלים אכן לא ישובו לשיחות ",  אמר ראש המשלחת הפלסטינית ,  עזאם אחמד .  
במקביל ,  מסר הבוקר מקור המעורה בשיחות לסוכנות הידיעות של חמאס  " א-רסאלה "  כי המשלחת הישראלית בקהיר תשיב היום בחיוב לאחת הדרישות של המשלחת הפלסטינית .  לטענת המקור ,  אמש נערכו שיחות נרחבות בין נציגי חמאס למתווכים המצרים ,  והערב תתכנס ישיבה סביב קבלת תגובת ישראל בכתב ,  זאת לאחר שהמשלחת הישראלית עזבה את קהיר ביום שישי .  לטענתו ,  אבו-מאזן הודיע למתווך המצרי כי הפלסטינים מתעקשים על שיקום שדה התעופה ועל שחרור פעימת האסירים הרביעית .  
בינתיים ,  ירי הרקטות מרצועת עזה לישראל נמשך .  הבוקר שוגרו שש רקטות למועצה האזורית אשכול .  הרקטות התפוצצו בשטחים פתוחים ,  מבלי לגרום לנזק או לנפגעים .  
מעבר כרם שלום נפתח הבוקר לשינוע סחורות משטח ישראל לרצועת עזה ,  אך כעבור זמן קצר הוא נסגר מחדש עקב ירי פצצות מרגמה לעברו .  קצין באוגדת עזה אמר כי על פי הכרזת הפיקוד ,  הוחלט לסגור את המעבר מחשש להמשך הירי .  הקצין העריך כי המעבר הותקף בעקבות חיסולה של חוליית משגרים אתמול .
 לפניות לכתבת גלי גינת :  gali.gnt@walla.com 

נתניהו : " לא ננהל משא ומתן תחת אש "
 בפתח ישיבת הממשלה ציין ראש הממשלה כי בשום שלב ישראל לא הכריזה כי מבצע  " צוק איתן "  הסתיים : " המבצע יימשך עד השלמת ייעודו ".  יעלון : " אם חמאס חושב שיתיש אותנו - הוא טועה "
 
