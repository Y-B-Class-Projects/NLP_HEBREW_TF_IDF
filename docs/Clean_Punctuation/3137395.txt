ההסכם עם פילבר :  לא יועמד לדין פלילי ויורחק משירות המדינה
בהסכם עד המדינה שנחתם עם מנכ"ל משרד התקשורת ,  הובטח כי בתמורה למסירת המידע על אודות נתניהו יועמד לדין משמעתי ולא פלילי ,  ויישאר במעצר ככל שתדרוש החקירה .  הבוקר החל פילבר למסור את עדותו ,  שעלולה להפליל את ראש הממשלה .  צו איסור פרסום הוצא על פרטי עדותו של פילבר
במסגרת הסכם עד המדינה שנחתם הלילה  ( רביעי )  עם מנכ"ל משרד התקשורת שלמה פילבר הובטח לו כי בתמורת למסירת עדותו בפרשות ראש הממשלה בנימין נתניהו הוא לא יועמד לדין פלילי ,  כי אם משמעתי ,  וכי יורחק לצמיתות משירות המדינה .  בנוסף ,  הוסכם כי פילבר יודה ויורשע בהתנהגות שאינה הולמת וכן יישאר במעצר ככל שתדרוש החקירה .  צו איסור פרסום הוצא הערב על פרטי ההסכם ועל עדותו של פילבר .
 הבוקר החל פילבר ,  המיוצג על ידי עורכי הדין יובל נחמני ודרור ארד אילון ,  למסור את עדותו בתיק 4000 במשרדי יחידת להב 433 של המשטרה .  במקביל ,  עורך וואלה !  NEWS אבירם אלעד הגיע למשרדי הרשות לניירות ערך כדי למסור עדות נוספת בפרשה .  עיקר התיק עוסק בחשד המשטרה כי נתניהו פעל בתקופה שבה החזיק בתיק התקשורת בתחילת כהונת הממשלה הנוכחית להטות החלטות רגולטוריות לטובת בזק .  
בתמורה ,  כך על פי החשד ,  פעל בעלי החברה אלוביץ' להבטיח לנתניהו סיקור אוהד באתר וואלה !  NEWS ,  שהוא חלק מקבוצת בזק .
 עוד בנושא בוואלה !  NEWS:הוארך מעצר בכירי בזק החשודים בתיק 4000 : " ראיות לשחיתות חמורה"מנהלת מוערכת ,  אויבת הפרקליטות :  השופטת שבמרכז הדיל של חפץנתניהו לשרים בפתח ישיבת הקבינט : " עסקים כרגיל "  
בשעות אחר הצהריים האריך בית משפט השלום בתל אביב בשישה ימים את מעצרם של מנכ"לית בזק סטלה הנדלר ושל עמיקם שורר ,  מנהל הפיתוח העסקי בחברה .  הדיון בעניינם התקיים בצל ההתפתחויות האחרונות בתיק .
 בהחלטת השופטת נאמר כי הארכת מעצרו של שורר מגיעה  " לאחר עיון בדוח הסודי ובחומרים הסודיים ,  ולאור פעולות החקירה ".  לדברי השופטת , " החשוד כבר שוחרר בתנאים מגבילים ,  אך הפרשה שמונחת היום היא פרשה שונה ובה ראיות נוספות וחדשות שמלמדות על חשד סביר ביחס לעבירות ".  עוד אמרה השופטת כי  " ניתן לומר שמדובר בפרשה המקימה חשד סביר ,  מבוסס ואף מעבר לכך לשחיתות חמורה ".  
" במעגל ביצוע העבירות מעורבים רבים ",  הוסיפה השופטת . " כל אחד על פי חלקו וכל אחד על פי תרומתו .  עבירות אלה בוצעו על פי החשד על ידי נושאי תפקידים בכירים במערכות השלטון וחברת בזק ". 
 ( עדכון ראשון 20:58 )  

ההסכם עם פילבר :  לא יועמד לדין פלילי ויורחק משירות המדינה
בהסכם עד המדינה שנחתם עם מנכ"ל משרד התקשורת ,  הובטח כי בתמורה למסירת המידע על אודות נתניהו יועמד לדין משמעתי ולא פלילי ,  ויישאר במעצר ככל שתדרוש החקירה .  הבוקר החל פילבר למסור את עדותו ,  שעלולה להפליל את ראש הממשלה .  צו איסור פרסום הוצא על פרטי עדותו של פילבר

