הפסגה עם קים הוכיחה :  טראמפ יעשה היסטוריה גם בסכסוך הישראלי-פלסטיני
הנשיא האמריקני שביצע מהלך דיפלומטי המבשר על סופה של מלחמה בת 70 שנה בחצי האי הקוריאני ,  צפוי להציג בזמן הקרוב את  " עסקת המאה "  לפתרון הסכסוך .  למרות שישראל תידרש לוויתורים כואבים - זו הזדמנות שאסור להחמיץ .  דעה
הפגישה ההיסטורית בין נשיא ארצות הברית דונלד טראמפ ושליט קוריאה הצפונית קים ג'ונג און התקבלה בברכה ובלא מעט תשואות בישראל - ובצדק .  זהו מהלך דיפלומטי המבשר על סופה של מלחמה הנמשכת כמעט 70 שנה ,  ועל פירוקה של קוריאה הצפונית מנשק גרעיני ,  והוא בהחלט מבורך .  בנוסף ,  יצירת תקדים שיחזק את ידיה של ארצות הברית בהתמודדותה של מול איראן היא בהחלט חיובית עבור ישראל .  ואולם ,  אסור לנו לתת להתלהבות המובנת להסתיר בפנינו את הלקחים שניתן ללמוד ,  לא רק מהפגישה בסינגפור כי אם גם מפסגת ה-G7 בקנדה ומהשלכותיה לגבינו ולגבי התהליך המדיני .  
גם בקנדה וגם בסינגפור הוכיח טראמפ שכשהוא נחוש להשיג עסקה ,  דבר - לא יועצים ולא בני ברית - לא יעמוד בפניו .  נקודה זו חיונית כאשר בוחנים את הכרזותיו החוזרות ונשנות של הנשיא האמריקני בנוגע ל"עסקת המאה "  בין ישראל לפלסטינים .  המתווה שאמור להוביל לכך התגבש במהלך השנה האחרונה וסביר להניח שיונח על השולחן בשבועות הקרובים ,  בחלון שבין סוף חודש הרמדאן לבין תחילת החגים היהודיים .  יש לציין כי בעוד הנשיא לא מינה שליחים מיוחדים לאף סוגיה אחרת בעולם ,  אף לא לקוריאה הצפונית ,  שלושה שליחים מטעמו מונו לענייננו .  הגעתם לאזור של שניים מהם ,  החתן והיועץ הבכיר ג'ארד קושנר והשליח המיוחד ג'ייסון גרינבלט ,  רק ממחישה את מחויבותו להשגת ההסכם .  
המפגשים בסינגפור ובקנדה גם הזכירו את העובדה שבניגוד לממשלים קודמים ,  שהורכבו ממדינאים ודיפלומטים ,  ממשל טראמפ מורכב בעיקר מאנשי עסקים המאמצים גישה שונה לחלוטין .  אם בעבר הפלסטינים קיבלו פרס בכל פעם שעזבו את שולחן ההידברות ,  עכשיו בכל פעם שיעזבו הם ייענשו .  כך הסביר טראמפ את צמצום הסיוע האמריקאי לאונר"א - לא בגלל שהארגון מושחת ומנציח סכסוך - אלא כתגמול לסירובם של הפלסטינים להיכנס למשא ומתן .  אם בעולם הדיפלומטי המתווה הראשון אף פעם לא נידון ברצינות ,  והצדדים מחכים למתווים טובים יותר בהמשך הדרך ,  בעולם העסקי המתווה הראשון הוא הטוב ביותר והשני והשלישי הרבה פחות .  לבסוף בעולם העסקי כל צד חייב להגיע לשולחן עם נכונות לוותר .  אין ויתורים חד-צדדיים .  
הנשיא טראמפ איננו מסתיר כלל את האסטרטגיה שלו בענייני הסכסוך .  בעקבות הכרתו בירושלים כבירת ישראל ,  והעברת השגרירות האמריקנית אליה ,  הוא צייץ פעמיים על נכונותו לגבות מישראל מחיר אם הפלסטינים יבקשו זאת .  הוא הדגיש שגבולותיה של ירושלים ייקבעו רק במושא ומתן ובהסכמתם של שני הצדדים .  הוא מצפה ששני הצדדים יגיעו לאותו המשא ומתן עם נכונות לוותר ,  והוא ושליחיו וכבר אותתו שמתווה השלום יכלול צעדים קשים לשני הצדדים .  
המסקנות הללו עלולות לקרוא תיגר על ממשלת ישראל ,  הכוללת גורמים שמתנגדים לכל ויתור ביהודה ושומרון ואף מתעקשים על סיפוח .  ודאי שישראל ,  כמדינה ריבונית ודמוקרטית ,  ראשית לסרב לכל הצעת שלום או חלקים ממנה .  אך שיהיה ברור :  עם הממשל הנוכחי ,  כל דחייה עלולה לגרור מחיר ,  והמתווה הבא ,  אם יבוא ,  עלול להיטיב עמנו פחות .  התוצאה המסוכנת ביותר היא שנרחיק ממשל שעומד לצדנו כתף אל כתף בנושאים גורליים כמו איראן ,  סוריה ,  עזה והחלטות אנטי-ישראליות באו"ם .  
אכן ,  ממשל טראמפ הוא הידידותי ביותר שידענו מאז קום המדינה ,  והחיבה שלו אינה רק פרסונלית אלא רוחבית וכוללת את שר החוץ ,  היועץ לביטחון לאומי והשגרירה האמריקנית באו"ם .  שליחיו של הנשיא אוהבים ומבינים את ישראל ,  ויבטיחו שהאינטרסים החיוניים שלה לא ייפגעו .  בנוסף ,  היחסים שלנו עם המדינות הסוניות טובים מאי פעם ,  וישראל חזקה כלכלית וצבאית .  הפלסטינים ,  לעומת זאת ,  נמצאים מבודדים וחלשים .  התנאים כיום בשלים ביותר להשגת התקדמות מדינית .  אולי לא שלום ופתרון ,  אך בהחלט ניתן לשנות את הסטטוס קוו בצורה חיובית עבור ישראל .  הדיווידנדים צפויים להיות עצומים ,  כולל אפשרות להכין ברית אסטרטגית פומבית ערבית-ישראל נגד איראן ,  וחיבור בין הון ערבי לחשדנות ישראלית שעשויה לשנות לא רק את המזרח התיכון ,  אלא את העולם כולו ,  לא פחות חשוב מכך-לחזק עוד יותר את הברית ההיסטורית בין ירושלים לוושינגטון .  
הפלסטינים כמעט בוודאות ידחו את המתווה .  עלינו לאפשר להם ,  לשם שינוי ,  להצטייר כסרבנים .  כפי שהוכח בסינגפור ובקנדה ,  מי שהולך בניגוד לרצונו של הנשיא ישלם מחיר ,  ומי שהולך יחד איתו יוצא נשכר מאוד .  
הפלסטינים כמעט בוודאות ידחו את המתווה .  עלינו לאפשר להם ,  לשם שינוי ,  להצטייר כסרבנים.כפי שהוכח בסינגפור וקנדה מי שהולך בניגוד לרצונו של הנשיא ישלם מחיר ומי שהולך ביחד אתו יוצא נשכר מאוד .  

הפסגה עם קים הוכיחה :  טראמפ יעשה היסטוריה גם בסכסוך הישראלי-פלסטיני
הנשיא האמריקני שביצע מהלך דיפלומטי המבשר על סופה של מלחמה בת 70 שנה בחצי האי הקוריאני ,  צפוי להציג בזמן הקרוב את  " עסקת המאה "  לפתרון הסכסוך .  למרות שישראל תידרש לוויתורים כואבים - זו הזדמנות שאסור להחמיץ .  דעה

