נתניהו :  ממשלת סוריה לא מנעה את הפרובוקציה
יממה לאחר העימותים הקשים בהם נהרגו כ-20 פלסטינים סורים ,  הדגיש ראש הממשלה כי מדובר ב"ניסיון לחמם את הגבול ".  נתניהו הוסיף כי  " נינים של הפליטים מבקשים לשטוף את ישראל "
  ( צילום :  גדעון צנטנר ,  עריכת וידאו :  יותם בן-דוד ) 
ראש הממשלה בנימין נתניהו התייחס היום  ( שני )  מחוץ לישיבת הליכוד בכנסת ,  לניסיון האחרון של פלסטינים סורים לפרוץ את גדר הגבול ברמת הגולן לתוך שטחי ישראל .  לדברי נתניהו , " האירועים בגבול הסורי הם אינם יד המקרה ,  יש ניסיון לחמם את הגבול ,  לנסות לפרוץ גבולותינו .  המאבק הוא לא סביב חמישה ביוני אלא סביב 15 במאי 1948 .  הוויכוח הוא על עצם הקמת מדינת ישראל ".  
נתניהו הוסיף כי  " הנה עכשיו באים נינים של הפליטים ומבקשים לשטוף את מדינת ישראל .  אין בזה צדק ,  היגיון ,  אין בזה שום תוחלת ,  רק ניסיון לקיים פנטזיה .  יש בכך לסכן את שלום האזור ועל כן אנו מחויבים להגן על גבולותינו .  צה"ל פעל בהתאם לחוק הבינלאומי .  אנחנו הבהרנו שנגן על גבולותינו ,  העברנו אזהרות למדינות השכנות ". 
ראש הממשלה מתח ביקורת על השלטונות בדמשק ואמר כי  " פעלנו על פי נקודות ברורות שיש לכוחות צה"ל בתוך השטח ,  אל מול המפגינים ,  אזהרות חוזרות ונשנות .  הירי היה מוצא אחרון לאחר שכל שאר האפשרויות מוצו .  לצערי אני לא יכול להגיד שממשלת סוריה הפעילה את כל משקלה על מנת למנוע פרובוקציות .  היא איפשרה לאנשים לחולל את הפרובוקציות שקראו תיגר על ריבונות ישראל .  יש כאן ניסיון להסתת תשומת הלב הבינלאומית מהמתרחש בתוך סוריה והאירועים הקשים בחמה ".  
לפניות לכתב :  pinhas_wolf@walla.co.il
עוד על העימותים בגבול הסורי :
 הבוקר :  שקט מתוח בגבול - צה"ל תיקן את הגדראתמול :  20 הרוגים סורים בגבול עם ישראל

נתניהו :  ממשלת סוריה לא מנעה את הפרובוקציה
יממה לאחר העימותים הקשים בהם נהרגו כ-20 פלסטינים סורים ,  הדגיש ראש הממשלה כי מדובר ב"ניסיון לחמם את הגבול ".  נתניהו הוסיף כי  " נינים של הפליטים מבקשים לשטוף את ישראל "
 
