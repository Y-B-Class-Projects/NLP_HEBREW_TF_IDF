נתניהו נפגש עם מרקל : " ידידת אמת של ישראל "
 על רקע המתיחות בין ישראל לגרמניה לאור עמדת ברלין בנושא הפלסטינים ,  וההחלטה הישראלית לבנות בשטח E1 ,  אמרו בפמליית ראש הממשלה כי האווירה בין השניים הייתה  " טובה מאוד "
 נתניהו נפגש עם ראש ממשלת צ'כיה ,  אתמול 
ראש הממשלה ,  בנימין נתניהו ,  וקנצלרית גרמניה ,  אנגלה מרקל ,  סיימו את פגישתם שנערכה הלילה  ( חמישי )  בלשכת הקנצלרית בברלין .  בתום הפגישה ,  שתוכננה להימשך שעה וחצי וארכה בסופו של דבר כשלוש ורבע שעות ,  אמר נתניהו כי  " הקנצרלית מרקל היא ידידת אמת של ישראל ,  שהמחויבות שלה לביטחון ישראל אמיתית ובלתי מותנית .  על רקע המתיחות בין גרמניה לבין ישראל לאור ההצבעה על שדרוג מעמד הרשות הפלסטינית באו"ם ,  וההחלטה הישראלית להאיץ בתגובה לכך את הבנייה בהתנחלויות ,  אמרו בפמליית נתניהו כי הפגישה הייתה חיובית והאווירה בה הייתה  " טובה מאוד ".  נתניהו ציין כי  " זו הייתה שיחה פתוחה ומקיפה על כל הנושאים במזרח התיכון ". 
הביקור של נתניהו בברלין נערך על רקע האכזבה שהביע ראש הממשלה מהחלטתה של מרקל להימנע ,  ולא להתנגד ,  להצבעה בעד שדרוג מעמד הפלסטינים בעצרת הכללית של האו"ם למדינה משקיפה  מהלך שזכה לתמיכה כמעט גורפת בקרב המדינות החברות בארגון .  בברלין מנגד ,  גינו בחריפות את החלטת ממשלת ישראל לאשר בנייה של 3,000 יחידות דיור בירושלים ובגדה המערבית וכן לקדם את הליכי התכנון באזור E1 - המחבר בין ירושלים לבין מעלה אדומים .  בעוד מרקל קראה לנתניהו לחזור בו מההחלטה ,  בפמליית ראש הממשלה אמרו לפני הפגישה כי נתניהו יציג בפניה את  " האינטרסים החיוניים של ישראל ",  ויאמר ש"כבר 45 שנה ממשלות ישראל בונות בירושלים ובגושי ההתיישבות - אזורים שגם הפלסטינים הסכימו על כך שיישארו בשטח ישראל בכל הסדר עתידי ".  
נתניהו גם הביע את אכזבתו מאופן ההצבעה בעצרת הכללית של האו"ם . " מרקל בוודאי חשבה שהיא מקדמת את השלום אך בפועל ההפך קרה .  אחרי ההצבעה באו"ם הרשות הפלסטינית עושה מאמץ להתאחד עם הטרוריסטים של חמאס ",  אמר נתניהו בראיון לעיתון הגרמני  " די-וולט "  שיתפרסם הבוקר .  לדברי נתניהו , " מרקל עודדה את הפלסטינים להקשיח את עמדותיהם ולא להיכנס למשא ומתן ".  שני האישים דנו גם בסוגיות ביטחוניות-אסטרטגיות נוספות ,  כמו המאבק בתוכנית הגרעין האירני ,  החשש ממאגרי הנשק הכימי של משטר אסד והאירועים האחרונים במצרים .  
ביקורו של נתניהו באירופה נפתח אתמול באווירה ידידותית בפראג ,  שם נתניהו ,  מלווה ברעייתו ,  הודה לראש ממשלת צ ? כיה ,  פטר נצ ? אס ,  על החלטתו להתייצב לצד ישראל בשבוע שעבר בעצרת הכללית של האו"ם והדגיש כי  " ישראל לא תקריב את האינטרסים החיוניים שלה בשביל לזכות במחיאות כפיים של העולם ".  בערב נחת נתניהו בברלין ,  מלווה בשר הביטחון ,  אהוד ברק ,  שר האוצר ,  יובל שטייניץ ,  ושרים נוספים .  היום יקיימו שתי הממשלות מפגש משותף בו ייחתמו שורה של הסכמים להרחבת שיתופי הפעולה בין המדינות ושתי המדינות יאשררו בהצהרות חגיגיות את  " מודעותה של גרמניה לאחריותה ההיסטורית כלפי ישראל ",  ויתנו תוקף למחויבות הגרמנית  " לכך שכל ערעור על זכותה של מדינת ישראל להתקיים כאומה ,  כל קריאה להשמדת מדינת ישראל וכל הכחשה של השואה הם בלתי מקובלים לחלוטין ".  אמש ,  במקביל לפגישת נתניהו ומרקל ,  אירח שר החוץ הגרמני ,  גידו ווסטרוולה את השרים בבית האירוח הרשמי  . " תרגישו כמו בבית .  אנחנו לא רק שותפים ,  אנחנו חברים ",  אמר ווסטרוולה לשרים .  שר האוצר שטייניץ השיב כי  " האירוע הזה הוא הוכחה ליחסים החמים בין ישראל לגרמניה ".  עם זאת ,  למרות האווירה החגיגית ,  הפגישות האישיות אמורות להיות מתוחות לנוכח הזעם הגרמני על ההחלטה הישראלית לבנות בתגובה למהלך הפלסטיני ותסכול הולך וגדל של מרקל ממדיניותו של נתניהו בנושא הפלסטיני .
 בנוסף לסבב הפגישות ,  יקיימו היום נציגי שתי הממשלות טקס זיכרון משותף בתחנת הרכבת  " רציף 17 "  בשכונת גרונוולד בברלין ממנו נשלחו רבבות יהודים אל מותם על ידי הנאצים במלחמת העולם השנייה . " ששה מיליון מבני עמנו נטבחו על אדמת אירופה .  מתוך אפר השואה הקמנו מדינה וצבא ",  אמר נתניהו לפני צאתו . " ההתקפות על העם היהודי ומדינתם לא פסקו מאז עצמאותנו .  ההבדל הוא שהיום יש לנו צבא שמגן עלינו ,  ויש לנו ממשלה שאומרת את האמת לעולם ".  
לקריאה נוספת:נתניהו הרחיק אשת אקדמיה ממפגש עם מרקל בשל דעותיהעל רקע משבר התמיכה באירופה :  נתניהו יוצא לגרמניההעולם נגד הבנייה ב-E1 : " משבר חסר תקדים "
 לפניות לכתבת :  tal_sh@walla.net.il
עדכון ראשון :  21:42 

נתניהו נפגש עם מרקל : " ידידת אמת של ישראל "
 על רקע המתיחות בין ישראל לגרמניה לאור עמדת ברלין בנושא הפלסטינים ,  וההחלטה הישראלית לבנות בשטח E1 ,  אמרו בפמליית ראש הממשלה כי האווירה בין השניים הייתה  " טובה מאוד "
 
