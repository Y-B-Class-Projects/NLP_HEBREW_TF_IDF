ביידן הזהיר ,  אבל לאובמה לא היה מה להפסיד :  מאחורי ההצבעה באו"ם
שיחות שקיים עם העיתון  " וושינגטון פוסט "  עם גורמים בממשל האמריקני חשפו כי סגן נשיא ארה"ב צפה כי להימנעות בהצבעה נגד ההתנחלויות תהיה תגובת נגד חריפה ,  הן בקונגרס והן בישראל . " כל טיעון על החמרת המצב נפסל משום שהמצב גם כך חמור ",  העיד בכיר בממשל
סגן נשיא ארצות הברית ג'ו ביידן הזהיר את הנשיא ברק אובמה מהימנעות בהצבעה באו"ם נגד ההתנחלויות  כך עולה מדיווח ב"וושינגטון פוסט "  שהתפרסם היום  ( חמישי )  ,  שבוע אחרי ההצבעה ,  שגרמה לקרע בין ירושלים לוושינגטון .  ביידן התריע את עמיתו מפני תגובת נגד קשה הן מצד הקונגרס והן מצד ישראל עצמה .  
הדיונים על ההצבעה בטרם התקיימה ביום שישי האחרון קטעו את החופשה של משפחת אובמה בהוואי .  אף שהרעיון להצעת החלטה כזו עלה כמה פעמים בחודשים האחרונים ,  השיחה להוואי הייתה מפתיעה .  בעיתון טענו כי אובמה היה בעד הימנעות משום שלדעתו ההצעה הייתה  " מאוזנת ".  גורמים במועצה לביטחון לאומי צידדו באובמה וסברו כי הגיע הזמן לנקוט עמדה . 
" אנשים דנו בסוגיה אם תגובת הנגד להצבעה ,  אם נימנע ,  תגרום יותר נזק מתועלת ,  תהדהד לפוליטיקה שלנו ,  לפוליטיקה של ישראל ותאיץ תהליכים ",  אמר לעיתון בכיר בממשל האמריקני . " אך כל טיעון על החמרת המצב נפסל משום שהמצב גם כך חמור ".  כמו כן ,  לאובמה ,  שלא צריך להיבחר לקדנציה נוספת ,  אין מה להפסיד בשלב זה .  
לקריאה נוספת:יוזמה בבית הנבחרים :  רפובליקנים פועלים לגינוי החלטת האו"םטראמפ לפני נאום קרי : " ישראל ,  הישארי חזקה ,  20 בינואר כבר מגיע"עקב אי-הטלת הווטו :  שגריר ארצות הברית זומן לבירור עם נתניהו 
תגובת הנגד הייתה מסיבית כצפוי :  ראש הממשלה בנימין נתניהו תקף את ההחלטה וכינה אותה  " הזויה ";  אחרים בישראל טענו כי וושינגטון בגדה בישראל עם הפלסטינים ;  חברי קונגרס האשימו את אובמה בחתירה תחת אחת מבעלות הברית הקרובות ביותר של ארצות הברית ;  הנשיא הנבחר דונלד טראמפ גיבה את ישראל וגינה את אי-הטלת הווטו .  
אך למרות התגובות הקשות ,  לפי גורמי ממשל אנונימיים שדיברו עם  " וושינגטון פוסט ",  בממשל שואבים סיפוק מהעובדה שנושא ההתנחלויות ,  המאיים לדעתו על תהליך השלום ,  חזר שוב לכותרות .  זה זמן רב שהפלסטינים ביקשו מהממשל האמריקני לתמוך בהחלטה כזו ,  או לפחות להימנע בהצבעה עליה ,  אך הוא סירב משום שסבר כי החלטה חד-צדדית לא תקדם את תהליך השלום .  אך בעוד המשא ומתן הולך וגווע ,  ובכירים בממשלת נתניהו הצהירו כי פתרון שתי המדינות מת ,  שינה הממשל את דעתו .  
שתי הצעות של הפלסטינים יחד עם מצרים ושל ניו זילנד החלו להתגבש בתחילת החודש ובשיחות עם נציגיהם ביקשה ארצות הברית שההצעה הסופית תהיה יותר מאוזנת ותכלול ביקורת על האלימות הפלסטינית לצד גינוי ההתנחלויות .  השבוע הכחישו גורמים אמריקניים את הדיווח לפיו היועצת לביטחון לאומי סוזן רייס ושר החוץ ג'ון קרי נפגשו החודש עם המתווך הפלסטיני סעיב עריקאת .  הם גם הכחישו את הדיווח שלפיו ביידן הפציר באוקראינה להצביע בעד .  

ביידן הזהיר ,  אבל לאובמה לא היה מה להפסיד :  מאחורי ההצבעה באו"ם
שיחות שקיים עם העיתון  " וושינגטון פוסט "  עם גורמים בממשל האמריקני חשפו כי סגן נשיא ארה"ב צפה כי להימנעות בהצבעה נגד ההתנחלויות תהיה תגובת נגד חריפה ,  הן בקונגרס והן בישראל . " כל טיעון על החמרת המצב נפסל משום שהמצב גם כך חמור ",  העיד בכיר בממשל

