כוננות גבוהה בבירה :  הוסרו ההגבלות למתפללים בהר הבית
המגבלות על כניסת מתפללים מוסלמים להר הבית הוסרו לראשונה זה חודש מהסיבה שאין מידע מודיעיני המצביע על כוונות להפר את הסדר .  כוחות משטרה מתוגברים פרוסים בסביבת ההר
לראשונה זה חודש ,  לא תוגבל היום  ( שישי )  כניסת מתפללים מוסלמים להר הבית .  זאת ,  בהתאם להחלטתו של מפקד מחוז ירושלים ,  ניצב משה  ( צ'יקו )  אדרי ,  בתום הערכת מצב שהתקיימה אמש .  הרקע להחלטה הוא ההערכה כי אין מידע מודיעיני המצביע על כוונות להפר את הסדר בתום התפילות .  יחד עם זאת ,  הכוחות המתוגברים בירושלים וסביב הר הבית יישארו בכוננות גבוהה כדי להגיב במהירות לכל תרחיש ,  אם יהיה צורך בכך .  בשבוע שעבר המשטרה הקלה בהגבלות למתפללים ,  ואפשרה לגברים מגיל 35 ומעלה להיכנס להר .  זאת ,  לאחר שבועות רבים שבהם גיל המתפללים המותר היה מעל 45 .  ההגבלות החלו בחודש האחרון לאור גל הטרור ששטף את הבירה בשבועות האחרונים ,  אשר כלל את פיגוע הירי ביהודה גליק ,  פיגוע דריסה והתפרעויות רבות במזרח העיר .
 עוד ידיעות בוואלה !  חדשות:קרי בירדן :  להפחית המתיחות בהר הבית לפני חידוש המו"מאיחוד כוחות :  דאעש וג'בהת א-נוסרה יילחמו יחד בסוריההותר לפרסום :  הנאשם ברצח נועה אייל  דניאל נחמני 
בצל המתיחות הרבה ,  נפגש אמש ראש הממשלה בנימין נתניהו בעמאן עם שר החוץ של ארצות הברית ,  ג'ון קרי ,  ועם מלך ירדן ,  עבדאללה השני .
 במסיבת עיתונאים שנערכה לאחר הפגישה אמר קרי כי במהלך הפגישה ,  שארכה כשלוש שעות ,  הדגיש נתניהו כי ישראל מחויבת לשימור הסטטוס קוו במתחם הר הבית ,  ואמר כי שני הצדדים מחויבים לצמצום המתיחות .  לדבריו ,  יש להפחית את המתיחות לפני שיהיה ניתן לשוב לשיחות השלום . " אם הסטטוס קוו יושב לאל-אקצא ,  נרגיש שינוי בשטח ",  טען קרי .
 לדברי שר החוץ הירדני ,  נאסר ג'ודה ,  שנכח במסיבת העיתונאים ,  קרי  " מנסה כעת לסלול מחדש את הדרך לשוב למשא ומתן ,  ולשים קץ לצעדים ולפעולות חד-צדדיים ".  קרי הוסיף כי בפגישה עם נתניהו ועם עבדאללה ,  השלושה דנו במצב הנוכחי בירושלים ובהמשך תהליך השלום ,  והדגיש כי הצעדים האמריקניים האחרונים בתהליך השלום הם  " ספציפיים ,  מעשיים וממשיים ". 
קרי הוסיף  : " אנחנו לא הולכים לפרט כל צעד מעשי בדרך .  זה ייעשה באופן שקט ויעיל ,  אולם הצעדים יהיו מורגשים ".  הוא עוד הצהיר : " ארצות הברית מוכנה להיות מעורבת בתהליך השלום ,  בהינתן כך שהצדדים יתחילו ליצור את האקלים המדיני המתאים ".  
קרי הגיע כבר שלשום לירדן על מנת לדון עם המלך עבדאללה במתיחות בירושלים ובהר הבית .  מחלקת המדינה הודיעה כי בשיחתם יעסקו השניים גם במצב באזור ובמאבק בארגון  " המדינה האיסלאמית "   ( דאעש )  .  היום צפוי קרי להמריא לאיחוד האמירויות הערביות .
 לפניות לכתב יאיר אלטמן :  talk2yaira@walla.com
 ( עדכון ראשון :  23:39 )  

כוננות גבוהה בבירה :  הוסרו ההגבלות למתפללים בהר הבית
המגבלות על כניסת מתפללים מוסלמים להר הבית הוסרו לראשונה זה חודש מהסיבה שאין מידע מודיעיני המצביע על כוונות להפר את הסדר .  כוחות משטרה מתוגברים פרוסים בסביבת ההר

