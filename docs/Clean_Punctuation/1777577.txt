רה"מ נתניהו : " נקים קרן שתרכז את תגמולי הגז "
 ראש הממשלה התייחס לראשונה למסקנות ועדת ששינסקי בנוגע לגובה תמלוגי הגז ואמר כי יחליט על המלצה בתוך זמן קצר ויבקש להקים קרן שתפנה את הכנסות הגז לתחומי הביטחון והחינוך
 ( צילום :  גדעון צנטנר ;  עריכה :  יאיר דניאל ) 
ראש הממשלה בנימין נתניהו התייחס הבוקר  ( ראשון )  בפתח ישיבת הממשלה לראשונה למסקנות ועדת ששינסקי לגובה תמלוגים של המדינה מקידוחי הגז והנפט בישראל .  לדברי נתניהו ,  בתום ישיבת הממשלה ,  ייפגש עם חברי הוועדה ,  עם השרים הרלוונטיים ובהמשך השבוע ייוועד גם עם המשקיעים של פרויקט 'תמר' בכדי לדון במסקנות הוועדה ,  שהמליצה על גובה מיסוי כולל הנע בין 52% ל-62% מרווחי יזמי הקידוחים . 
" אחליט על ההמלצה שאביא לממשלה בתוך זמן קצר ובכך ישראל תקבל החלטה קריטית על המשאב הטבעי ",  אמר ראש הממשלה והוסיף כי ימליץ על הקמת קרן ייעודית לתרכז את הכנסות המדינה מהקידוחים השונים . " אמליץ להקים קרן לאומית שתיקח את הפירות של תגמולי הגז ,  בעיקר לתחומי הביטחון והחינוך ",  אמר .
 בשבוע שעבר פורסם כי בממשלה הגיעו להבנות לפיהן רווחי המדינה מהכנסות הגז יופנו ליעדים חיצוניים כמו השקעות ומחיקת חובות ,  על מנת להימנע מתסמיני  " המחלה ההולנדית "  - כינוי שניתן לשינוי חד בשער המטבע המקומי כתוצאה מזינוק בהכנסות במטבע זר שיוכלה להיווצר בעקבות מכירת משאבי הטבע .  
לפי המודל שפורסם ,  מתגבש כי כספי התמלוגים והמיסוי שתקבל בעתיד המדינה ממכירת הגז הטבעי יופנו תחילה לכיסוי חלקי של החוב הזר בו נושאת ישראל .  במקביל ,  תייסד המדינה קרן ייעודית לצבירת כספים אלה - ובחלוף כמה שנים ,  יופנו התקבולים לקרן ייעודית במטרה להשקיעם בנכסים בחו"ל .
 
רה"מ נתניהו : " נקים קרן שתרכז את תגמולי הגז "
 ראש הממשלה התייחס לראשונה למסקנות ועדת ששינסקי בנוגע לגובה תמלוגי הגז ואמר כי יחליט על המלצה בתוך זמן קצר ויבקש להקים קרן שתפנה את הכנסות הגז לתחומי הביטחון והחינוך

