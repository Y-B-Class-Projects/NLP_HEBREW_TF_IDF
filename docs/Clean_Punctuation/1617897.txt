נתניהו דורש מברק הבהרות על היקף ההקפאה
ראש הממשלה זימן את שר הביטחון לשיחת הבהרה ,  בעקבות תלונות השרים בני בגין ומשה יעלון .  השניים טוענים :  ברק מקפיא את הבנייה בגדה ,  מעבר למה שאישר הקבינט
 ( צילום :  גדעון צנטנר .  עריכה :  ענת ברק .  קריינות :  אילן שניג ) 
ראש הממשלה בנימין נתניהו זימן את שר הביטחון אהוד ברק לשיחת הבהרה .  לוואלה !  חדשות נודע כי השיחה ,  הצפויה להתקיים אחר הצהרים ,  נקבעה בעקבות לחצי השרים משה יעלון ובני בגין  ( ליכוד )  שטענו בפני נתניהו כי קיבלו דיווחים מהשטח ,  לפיהם  " שר הביטחון חורג בצורה ניכרת מהמנדט שהקצה לו הקבינט "  בנושא הקפאת הבנייה .  מקורבי ברק הגיבו על הדברים ואמרו כי , " כל מצמוץ ליישום החלטות הממשלה יגרום נזק מדיני למדינת ישראל ". 
השרים טענו בפני נתניהו כי ברק מוציא צווי הקפאה מעבר למה שאישר הקבינט המדיני-ביטחוני .  לפי הדיווחים שהשניים קיבלו ,  ברק אפילו לא אישר את המשך בנייתן של 2,500 יחידות דיור שבאמצע הבנייה ו-490 יחידות דיור שהממשלה אישרה לפני מספר חודשים .  הטענות שעלו מהשטח הן שצווי ההקפאה מוגשים למתנחלים לפני שנבדק סטטוס הבנייה .
 מלשכת ראש הממשלה נמסר : " מדובר בפגישת עבודה שגרתית ,  כמוהה מתקיימות לפחות שלוש בשבוע "
 בתוך כך ,  ראש מועצת גוש עציון שאול גולדשטיין שלח מכתב לנתניהו בו הוא מבקר בחריפות את התנהלות שר הביטחון ברק בנוגע להקפאת הבנייה . " שיטות העבודה של שר הביטחון מזכירות משטרים אפלים ",  כתב גולדשטיין , " הציבור הנאמן שומר החוק של יהודה ושומרון לא יעמוד דום לחיסול מפעל ההתיישבות ולחיסול הדמוקרטיה במדינת ישראל ".  לדברי גולדשטיין ,  שר הביטחון הורה למשטרה לנקוט ביד קשה נגד  " ראשי מועצות ושאר התושבים שיפעלו לעכב את ביצוע הצו ".  לפיכך ,  דרש גולדשטיין מנתניהו  " להורות לשר הביטחון לחזור לפרופורציות ".  
מוקדם יותר היום הודיע שר הפנים אלי ישי  ( ש"ס )  כי הוא מסרב להקצות פקחים של משרד הפנים כדי לסייע למינהל האזרחי באכיפת החלטת הממשלה על הקפאת השמירה בהתנחלויות . " מדובר במשימה של המינהל האזרחי ",  הסביר ישי את החלטתו בנושא ,  והוסיף : " משרד הפנים טרוד במשימותיו הרבות ,  וכמו שפקחי המינהל האזרחי לא יכולים לסייע לפקחי משרד הפנים במשימותיהם ,  כך לפקחי משרד הפנים אין מנדט לפקח על הבניה ביהודה ושומרון ". 
שר הפנים מתנגד להקפאת הבנייה בהתנחלויות ,  אף כי לא נטל חלק בהצבעת הקבינט המדיני-ביטחוני .  טרם ההצבעה הגיב ישי להצהרת ראש הממשלה בדבר הכוונה להקפיא את הבנייה ואמר : " לא נוכל להסכים להקפאת בנייה ולו ליום אחד .  מהלך זה לא יחזק אף אחד ,  אלא ייצור מצג של חולשה ". 
באפרת התקבצו היום ראשי מועצות נוספים מיהודה ושמורון וכן ראשי מועצת יש"ע במטרה לבצע עבודות בנייה והנחת מלט  זאת כצעד הפגנתי הנוגד את צו ההקפאה של הממשלה .  בזמן שהם לובשים חולצות עליהן נכתב  " באפרת מפשירים את ההקפאה "  נעלו ראשי המועצות מגפיים והחלו ליישר מלט בשטח הנמצא בשלבי בנייה ראשוניים . " אני גאה להיות עבריין שבונה בארץ ישראל "  אמר מנכ"ל מועצת יש"ע פנחס וולרשטיין . " בשנים האחרונות אנחנו בעיקר מדברים אבל הפעם אנחנו כאן כדי לבנות מחדש את הארץ הזו ". 
ראש מועצת אפרת ,  עודד רביבי ,  הוסיף ואמר : " הפכו אותנו בין לילה לעבריינים  אין לנו אינטרס לפלג את העם אלא לומר לו שלא זו הממשלה שנבחרה .  הממשלה קמה על סמך קולותיהם של אנשי הימין ולעשות תפנית של 180 מעלות ,  להוציא צווי הקפאה ולומר שזו החלטה דמוקרטית  הוא צעד תמוה ".  
" אנחנו לא מתכוונים לסטות לשניה אחת  בטח שלא 10 חודשים מהמשימה של בניית הארץ .  זו המשימה הציונית שלנו ועלינו לבצע אותה ללא הפסקה ולא הקפאה ",  סיכם את הדברים יו"ר מועצת יש"ע דני דיין שהצהיר עוד : " אם הממשלה לא מסוגלת לקבל החלטות ריבוניות  אנחנו נקבל אותן בלעדיה ואם אנחנו כמנהיגי הציבור נצטרך לשלם את המחיר על כך  אנו נשלם אותו .  במאבק הזה אנחנו ננצח ". 

נתניהו דורש מברק הבהרות על היקף ההקפאה
ראש הממשלה זימן את שר הביטחון לשיחת הבהרה ,  בעקבות תלונות השרים בני בגין ומשה יעלון .  השניים טוענים :  ברק מקפיא את הבנייה בגדה ,  מעבר למה שאישר הקבינט

