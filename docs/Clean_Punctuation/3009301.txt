ליברמן :  נתניהו דיבר איתי על התאגיד עוד לפני הצטרפותי לממשלה
אחרי שלושה חודשי פגרה ,  הח"כים יתכנסו במליאה לישיבה חגיגית שבה ינאמו יו"ר הכנסת ,  הנשיא ,  ראש הממשלה וראש האופוזיציה .  על האווירה החגיגית יעיבו הסערה הפוליטית בנוגע לעתיד התאגיד והחלטת הקואליציה על החרמת הרשימה המשותפת
מושב החורף של הכנסת ייפתח היום  ( שני )  רשמית בישיבת מליאה חגיגית שבה ינאמו יו"ר הכנסת יולי יואל אדלשטיין ,  נשיא המדינה ראובן ריבלין ,  ראש הממשלה ח"כ בנימין נתניהו וראש האופוזיציה ח"כ יצחק הרצוג .  הישיבה עשויה להיות סוערת על רקע סוגיית תאגיד השידור הישראלי וכן בעקבות הודעת הקואליציה שכל חברי סיעותיה יצאו ממליאת הכנסת בכל פעם שיעלה לנאום חבר מסיעת הרשימה המשותפת ,  במחאה על החרמת חברי הסיעה את הלווייתו של הנשיא לשעבר שמעון פרס לפני כחודש .  זמן קצר לפני הטקס ,  התייחס ליברמן בישיבת סיעה להצעה לסגירת התאגיד ,  שאותה מקדם נתניהו . " מבחינתנו זה פשוט .  מילה זאת מילה .  חתמנו על הסכם קואליציוני ויש בו סעיף מפורש על תקשורת ",  אמר . " יתרה מכך ראש הממשלה דיבר איתי לפני שחתמנו ואנחנו מחויבים בנושא ,  כבר אז נתניהו אמר שיהיו התפתחויות בנושא התאגיד .  אנחנו לא מחויבים לקיצוצים במשרד כזה או אחר ".  
לאחר נאומי אדלשטיין ,  ריבלין ,  נתניהו והרצוג יתקיים דיון בהצעות אי-אמון של מפלגות האופוזיציה .  לכן ,  על רקע החלטת הקואליציה על החרמת הרשימה המשותפת ,  צפוי נאומו של ח"כ טאלב אבו ערר ,  שיגיש את הצעת האי-אמון בשמה של סיעתו ,  למשוך תשומת לב רבה .  היחיד מהקואליציה שהודיע כי יישאר במליאה הוא חבר הכנסת אורן חזן מהליכוד .  
באשר להחרמת הרשימה המשותפת אמר ליברמן כי הוא מברך את הנהלת הקואליציה שקיבלה את עמדת ישראל ביתנו להחרים את ההופעות והנאומים של הח"כים מהרשימה המשותפת . " מדינת ישראל לא יכולה לעבור לסדר היום כשנציגות של ארגוני טרור בכנסת מחליטה להחרים את הלוויית פרס .  ואם לוקחים את כל האירועים - הסירוב לחתום על הסכם עודפים עם מרצ ומה שקרה באמצע ,  מהמפגש עם משפחות המחבלים שבו הם קראו להם שהידים בפברואר ,  וכל השבחים שהם הרעיפו על אותם מחבלים בלי שום חמלה והזדהות עם הקורבנות בצד הישראלי ".  
במוקד העשייה הפרלמנטרית במושב הקרוב יעמוד התקציב הדו-שנתי ,  שיובא כבר השבוע לקריאה ראשונה יחד עם חוק ההסדרים .  ואולם הסוגיות הפוליטיות הבוערות של עתיד תאגיד השידור הציבורי ופינוי המאחז הבלתי חוקי עמונה ,  היוצרות סדקים בקואליציה ,  צפויות לעמוד במרכז סדר היום הפוליטי בשבועות הקרובים ועשויות להקשות על הקואליציה בהעברת התקציב .  
מוקדם יותר הבוקר ,  עם פתיחת מושב החורף ,  התייחס שר האוצר משה כחלון בוועדת הכספים ,  לסוגיית תאגיד השידור הציבורי . " אני לא מתכוון לוותר ,  אם אצטרך להטיל וטו ,  אטיל ",  הצהיר שר האוצר משה כחלון ,  המתנגד להצעה לסגירת התאגיד ,  בפני הוועדה .  כחלון הוא זה שמוביל את חזית ההתנגדות למהלך בקרב סיעות הקואליציה .  וכך בעקבותיו ,  הצהיר היום שוב שר החינוך נפתלי בנט כי יצביע נגד ההצעה . " אמרתי ואני עקבי בעניין הזה ,  לכשיעלה הנושא בממשלה אנחנו נצביע נגד ",  אמר בביקור במכללה האקדמית תל אביב-יפו  .
 בתגובה לדבריו של כחלון ,  אמר מי שרקח את הצעת החוק לביטול התאגיד ,  יו"ר הקואליציה ,  ח"כ דוד ביטן  ( הליכוד )  ,  כי  " ברגע שכחלון התחיל לדבר על הכסף הוא זנח את כל הטענות האחרות שלו ונתן לעצמו את הסולם לרדת מהעץ ".  לדבריו ,  לא הוצג לו דוח כספי בעניין אך ראש הממשלה  " יודע את המספרים ".  הוא הוסיף כי צפוי ויכוח בנושא הממשלה ,  אך לא יהיה גירעון תקציבי בשל כך . " הדרך של האוצר לעשות מניפולציות במספרים על מנת להשתמש בהם בוויכוחים פוליטיים לא מקובלת עליי ",  הוסיף .  

ליברמן :  נתניהו דיבר איתי על התאגיד עוד לפני הצטרפותי לממשלה
אחרי שלושה חודשי פגרה ,  הח"כים יתכנסו במליאה לישיבה חגיגית שבה ינאמו יו"ר הכנסת ,  הנשיא ,  ראש הממשלה וראש האופוזיציה .  על האווירה החגיגית יעיבו הסערה הפוליטית בנוגע לעתיד התאגיד והחלטת הקואליציה על החרמת הרשימה המשותפת

