בנט אמר ש"ביבי חזר בו אחרי שקיבל כדור ",  וננזף בידי נתניהו
לפי דיווח בגלי צה"ל ,  יו"ר הבית היהודי אמר בשיחה סגורה לפעילי התנועה כי ראש הממשלה נסוג מהאמירה על צעדים חד-צדדיים הודות ללחץ שהפעיל עליו .  השר אריאל ,  שגם נכח בפגישה ,  אמר לו : " שים לב למה שאתה אומר ".  נתניהו : " לא ראוי ולא נכון "
  ( נתניהו בארה"ב :  לא שולל צעדים חד צדדיים )  
ראש הממשלה בנימין נתניהו נזף הבוקר  ( שני )  טלפונית בשר החינוך נפתלי בנט .  זאת ,  בעקבות הפרסום בגלי צה"ל שבו נטען כי יו"ר הבית היהודי אמר לכאורה בכנס פעילים סגור : " ביבי חזר בו מהאמירה על צעדים חד-צדדיים רק אחרי שיריתי לו כדור בין העיניים ". 
בשיחה אמר ראש הממשלה נתניהו לבנט : " הדברים שיוחסו לך גם אינם ראויים ,  וגם סותרים לחלוטין את העובדות ".  גורמים בליכוד הוסיפו על דברי בנט : " האיש בעל דמיון מפותח מאוד ,  אבל לצערנו סובל ממקרה חמור של טשטוש בין דמיון למציאות .  מה שהתחיל בגניבת קרדיט על מהלכים של ראש הממשלה התפתח לכדי חוסר מודעות מוחלט למקומו ומעמדו של שר החינוך בתהליכי קבלת ההחלטות ". 
עוד ידיעות פוליטיות-מדיניות בוואלה !  NEWSקרי מגיע לישראל :  יצליח לשחזר את ההישג מגל הטרור הקודם ? נתניהו במסר מרגיע לבנט :  לא יתבצע שינוי ש"יפגע בשותפות בקואליציה"הדרך לאל-אקצא עוברת בשקופים :  כך כבש הפלג הצפוני את ערביי ישראל 
הדברים החריפים הללו של השר בנט פורסמו ב"בוקר טוב ישראל "  בגלי צה"ל ,  והם מתייחסים לאמירה של נתניהו במהלך ביקורו האחרון בוושינגטון אז טען כי הוא לא שולל מהלך חד-צדדי ישראלי בגדה .
 לפי הדיווח בגלי צה"ל ,  השר אורי אריאל ,  שנכח אף הוא בפגישה ,  פנה לבנט ואמר לו  " שים לב למה שאתה אומר ".  בנט בחר להבהיר את אמירתו ,  שהיא אינה הראשונה נגד הממשלה שבה הוא חבר ,  ואמר : " אל תבינו לא נכון ,  זו מטאפורה ,  וכמובן ,  אם תדליפו מכאן לא יהיו יותר פגישות כאלה ". 
בריאיון ל"בוקר טוב ישראל "  נמנע שר החינוך מלהתייחס ישירות למטאפורה הלוחמנית ,  וציין : " אני אחראי על ביטחון ישראל ולא אגיב לשיחות פרטיות ".  עוד הוסיף כי על עוד הוא חלק מהממשלה , " לא תהיה נסיגה חד-צדדית ".  לטענת השר ,  הפתרון גל הטרור הנוכחי הוא בדמות  " מבצע חומת מגן 2 ".   " צריך להיכנס בכוחות גדולים מאוד לתוך חברון ,  לתוך הערים מסביב - אין מנוס מלעשות מאין חומת מגן במרחב הזה ",  אמר במשדר .
 עוד דווח שגורמים בבית היהודי הוסיפו בנוגע לפרסום הזה בגלי צה"ל כי  " מהלכים חד-צדדיים לא יהיו יותר ,  אין לנו כוונה להיות נחמדים כשמדובר בביטחון ישראל ". 
תגובת לשכת בנט : " אין ספק שמדובר במטאפורה לא מוצלחת לרעיון מסוכן ,  והשר בנט ימשיך להילחם בכל רעיון לנסיגה חד-צדדית שיעלה עד שיוסר מסדר היום לצמיתות ".  
כבר במהלך ביקורו של נתניהו ארצות הברית אמר השר בנט כי  " כל מסירת שטח חד-צדדית לערבים היא שגיאה כבדה ,  תמיד .  הדיבור על זה בעיצומו של גל טרור מעביר מסר הפוך מהנדרש .  האויב צריך לקבל עונש על הטרור ולא פרס על רצח יהודים .  אין ספק שיש לעשות מהלך חד-צדדי :  החלת הריבונות הישראלית ביישובים הישראלים ביהודה ושומרון ".  בסיכום דבריו התריע : " אם הטרור ישתלם - הטרור יתגבר ". 
בנט יודע שכעת ,  אחרי שהתקציב עבר ,  הממשלה הבטיחה למעשה את קיומה עד סוף 2016 לפחות .  בנקודה הזו צפוי נתניהו להאיץ את המגעים לאחדות מול יו"ר האופוזיציה יצחק הרצוג ,  במה שעלול להביא לפרישה כפויה של הבית היהודי מן הקואליציה .  לכן ,  יש מי שראו את ההוראה לשני ח"כים מהבית היהודי לא להצביע עם הקואליציה לפני כשבועיים כחלק ממהלך מתוחכם של הכשרת הפרישה מהממשלה כבר מעכשיו .  
נתניהו מצדו ניסה להרגיע את הרוחות .  בפורום ראשי הקואליציה הבהיר כי לא יעשה  " שום שינוי שיפגע באחת השותפות הנוכחיות בממשלה כרגע ".  גורמים שעודכנו בפרטי הפגישה ,  עליה פורסם לראשונה בחדשות ערוץ 2 ,  ציינו כי הדברים נאמרו באופן כללי ועקרוני ,  אולם האיתות בדברים היה ברור ,  ונראה כי ראש הממשלה התכוון לשלוח מסר מרגיע לבנט .  זאת ,  על רקע ההערכות שנשמעו לאחר אישור תקציב המדינה ,  כי פניו של נתניהו להרחבת הממשלה ולצירוף המחנה הציוני ,  על חשבונו של בנט .  

בנט אמר ש"ביבי חזר בו אחרי שקיבל כדור ",  וננזף בידי נתניהו
לפי דיווח בגלי צה"ל ,  יו"ר הבית היהודי אמר בשיחה סגורה לפעילי התנועה כי ראש הממשלה נסוג מהאמירה על צעדים חד-צדדיים הודות ללחץ שהפעיל עליו .  השר אריאל ,  שגם נכח בפגישה ,  אמר לו : " שים לב למה שאתה אומר ".  נתניהו : " לא ראוי ולא נכון "
 
