באירופה מבהירים לנתניהו : " מקומם של היהודים  כאן "
 מנהיגי צרפת מבקרים בחריפות את רה"מ ,  שקרא ליהודים להגר לארץ בשל הפיגוע בדנמרק .  שמעון פרס :  ישראל - ארץ של תקווה ,  לא מקום של פחד .  פרופ' אבינרי :  נתניהו נוקט פופוליזם לקראת הבחירות
יממה אחרי שראש הממשלה נתניהו קרא ליהודי אירופה לעלות לישראל ,  נשיא צרפת פרנסואה הולנד מבהיר כי  " ליהודים יש מקום באירופה  ובצרפת בפרט ".  בעוד שדבריו של הולנד יכולים להתפרש כתגובה מרומזת לדברי נתניהו ,  הרי שראש הממשלה של צרפת ,  מנואל ואלס ,  כבר התייחס במפורש לדברי מקבילו הישראלי . " אני מצר על הדברים שאמר בנימין נתניהו ",  אמר הבוקר ואלס . " מקומם של יהודי צרפת הוא בצרפת ".  
ואלס הוסיף כי הוא  " רוצה למסור ליהודי צרפת דבר אחד :  צרפת פצועה לצדכם ,  וצרפת לא רוצה שתעזבו ".  הוא קרא ליהודים להישאר בצרפת והבטיח שיפעל באמצעים המשפטיים  " החזקים ביותר "  כדי להגן על בני הקהילה .  
דבריו של נתניהו ,  שנאמרו אחרי הפיגוע בקופנהגן ,  התקבלו אמש בכעס ברחבי אירופה ,  שמזכיר את הכעס שהופנה אליו אחרי שקרא ליהודים לעלות מצרפת אחרי מתקפת הטרור בפריז .  הרב הראשי של דנמרק ,  יאיר מלכיאור ,  אמר אמש כי  " אסור להיכנע לטרור ",  והביע אכזבה ,  כלשונו ,  מדברי רה"מ נתניהו .  מלכיאור אמר כי  " תושבי דנמרק צריכים לעלות לישראל מתוך אהבת ישראל ומתוך ציונות ,  אך לא בשל מעשי טרור ".  
גם נשיא המדינה לשעבר ,  שמעון פרס ,  מתח ביקורת מרומזת על ראש הממשלה נתניהו ,  ואמר כי הוא  " דוחה את הקריאות הפוליטיות מצד מנהיגי ישראל להגירה המונית של יהודי אירופה ".   " אל תבואו לישראל בגלל עמדה פוליטית ,  אלא בגלל שאתם רוצים לבוא ולחיות כאן .  ישראל צריכה להישאר ארץ של תקווה ,  לא ארץ של פחד .  פרס דיבר בניו יורק בכנס שערך האתר  " טיימס אוף ישראל ".  
העיתון הבריטי הנפוץ  " מטרו ",  המחולק חינם בתחבורה הציבורית בלונדון ונקרא על ידי מיליוני נוסעים ,  הקדיש הבוקר את כותרתו הראשית כדי להכריז : " זעם על ראש ממשלת ישראל ,  שקרא ליהודים לברוח מאירופה ".  הכתבה ציטטה את דבריו של הרב מלכיאור .  
גם בארה"ב ,  ה"ניו יורק טיימס "  הקדיש כתבה נרחבת לדברים .  חתן פרס ישראל לחקר מדעי המדינה ,  הפרופ' שלמה אבינרי ,  אמר לעיתון כי דבריו של נתניהו מבטאים  " טעות מוסרית ואינטלקטואלית ",  והאשים את ראש הממשלה  " בנקיטת עמדה פופוליסטית לקראת הבחירות לכנסת ".  פרופ' אבינרי הוסיף כי  " הלגיטימיות של ישראל אינה נשענת על האנטישמיות ,  אלא על זכותם של היהודים להגדרה עצמית במדינה היהודית ".  

באירופה מבהירים לנתניהו : " מקומם של היהודים  כאן "
 מנהיגי צרפת מבקרים בחריפות את רה"מ ,  שקרא ליהודים להגר לארץ בשל הפיגוע בדנמרק .  שמעון פרס :  ישראל - ארץ של תקווה ,  לא מקום של פחד .  פרופ' אבינרי :  נתניהו נוקט פופוליזם לקראת הבחירות

