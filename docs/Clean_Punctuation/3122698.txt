 " מגשים חלום ילדות ":  הלוחם מצוק איתן שהפך להיות טייס
סרן ד' התגייס לקורס טיס ,  אך פרש ממנו לאחר שנה ועבר לחיל השריון .  הוא הפך לקצין ומילא תפקידים פיקודיים ,  ואז החליט לחזור לחלום הישן - וחזר לקורס היוקרתי .  עכשיו הוא מסתכל על חבריו הלוחמים מלמעלה . " הידע שצברתי על הקרקע מסייע לי "
 סרן ד' ,  שסיים היום  ( רביעי )  קורס טיס ,  הוא בעל סיפור יוצא דופן .  אמנם כבר כשהתגייס הגיע לקורס טיס ,  אך כעבור שנה פרש ממנו ועבר לחיל השריון . " החלטתי שאני רוצה ללכת לעשות תפקיד משמעותי נוסף בצבא ,  והחלטתי לעבור לשריון ",  סיפר במהדורה המרכזית של וואלה !  NEWS . " שם התקדמתי ,  הלכתי להיות קצין .  הייתי מפקד מחלקה וסגן מפקד פלוגה ,  ולקראת סוף השירות חשבתי אולי בכל זאת לנסות להגשים חלום ישן ולחזור לקורס .  אישרו לי את הבקשה וחזרתי ",  הוסיף .
" תמיד היה לי איזשהו חלום להיות טייס .  לא סתם גם חזרתי לקורס אחרי כל כך הרבה זמן .  הרבה ילדים קטנים רוצים את זה ,  ואצלי זה נדבק .  כשהפסקתי את הקורס ואמרו לי שאני יכולה לחזור ,  זה קינן איפשהו בראש ונשאר שם ,  ובסוף החלטתי שזה חלום ששווה לנסות ולהגשים שוב ",  אמר .
 עוד בוואלה !  NEWS :  דובר צה"ל : " אלו שלוש השנים השקטות בעזה מאז ימי שמשון הגיבור"תיעוד בלעדי :  המבצעים החשאיים של צה"ל למען אזרחי סוריה ליברמן ערך ביקורת חוזרת בשיזפון : " תנאי החיילים שופרו משמעותית "  
ואיך ההרגשה של קצין לוחם שחוזר לקורס עם מתגייסים טריים ?   " זה קשה מאוד ,  לא פשוט בכלל .  אחרי שכבר היית קצין ועשית דברים משמעותיים ב'צוק איתן' ,  בסוף אתה חוזר לקורס והופך להיות שוב טירון כמו שאר החבר'ה ,  ממש בלי שום הבדל ",  סיפר . " צריך לעשות סוויץ' מאוד משמעותי בראש בשביל להצליח לעשות את הדבר הזה ,  אבל בסוף הפכתי להיות אחד מהם .  אפשר להגיד שהם החברים הכי טובים שלי ,  למרות פער הגילאים ".  
לדברי סרן ד' ,  נקודת המבט שלו ,  כחייל שהיה גם על הקרקע ,  נותנת לו יתרון מסוים בטיסה . " זה מורגש במיוחד במערך שלי ,  מערך המסוקים ,  שעובדים במסגרתו הרבה עם הכוחות הקרקעיים .  ידע שצברתי לאורך השנים מאוד עוזר לי להבין מהאוויר מה החיילים רוצים .  זה מאוד נוח ומאוד עוזר ,  וגם כיף לראות את הדברים האלה מלמעלה ".  
כשנשאל לגבי התכונות שהופכות טייס לטייס טוב ,  אמר סרן ד' כי מדובר בשני דברים עיקריים . " מקצוענות  ככל שהטייס מקצועי יותר ומכיר את הכלי שלו ,  מוכן למשימה ,  יודע בדיוק מה הוא עושה בכל שלב ,  ככה הוא יותר טוב .  הדבר השני הוא תחקור ויישום  ככל שהטייס ידע יותר לפעול בעצמו ,  לתחקר את עצמו ובהמשך גם ליישם את המסקנות שלו ולהשתפר ,  ככה הוא יהיה יותר טוב ".  
ראש הממשלה בנימין נתניהו אמר היום בטקס הסיום של הקורס בבסיס חצרים כי  " חיל האוויר נמצא היום בשיא יכולתו .  עם מיטב הכלים והטכנולוגיות ,  עם המטוסים הטובים ביותר בעולם ,  עם הטייסים הטובים ביותר בעולם .  עם כושר הגנתי והתקפי ,  עוצמת אש אדירה ,  שיכולה להגיע על פי הצורך למרחקים קצרים וגם ליעדים רחוקים ".  
" אנחנו ממשיכים לעמוד מול אתגרים גדולים בצפון ,  בדרום וגם במזרח ",  הוסיף נתניהו . " בכל החזיתות הללו ישנן שלוחות של האסלאם הקיצוני ,  שכבר השית אסון כבד על אזורנו ,  אבל לא על מדינתנו ". 
שר הביטחון אביגדור ליברמן אמר באירוע כי  " פריצות הדרך הטכנולוגיות שראינו בעשור האחרון משנות את כל המוסכמות והתובנות שהיו קיימות עם הקמת מדינת ישראל וחיל האוויר ".  לדבריו , " חיל האוויר הישראלי הוא כוח המחץ של צבא ההגנה לישראל ,  ונכונו לו בשנים הבאות כמה וכמה אתגרים שמעולם לא התמודדנו איתם ".  
אלוף עמיקם נורקין ,  מפקד חיל האוויר ,  פנה לטייסים ואמר להם כי הם מצטרפים ל"נבחרת של לוחמי צוות אוויר ,  הפועלת בחודשים האחרונים בחמש חזיתות ומביאה לידי ביטוי את העוצמה האווירית ,  המממשת הלכה למעשה את יעדיה האסטרטגיים של ישראל ".  
" פגשתי אתכם בטיסות המסכמות ",  סיפר נורקין ",  קבוצת לוחמים מקצועית ,  שעקרונות השליחות והמצוינות מובילים אותה .  אלו הם פני החברה הישראלית במלוא הדרה .  חיל האוויר פועל בהתקפה ובהגנה ,  באוויר ועל הקרקע .  חיל האוויר ימשיך ויקלוט אמצעי לחימה מתקדמים ,  וישמר את מקומו בחזית הטכנולוגיה .  דבר אחד לא השתנה ,  והוא משקלם הסגולי של האנשים .  האיכות המושכת אותנו מעלה מעלה ,  האנשים המכוונים גבוה ,  המכוונים מעל ומעבר ".   

" מגשים חלום ילדות ":  הלוחם מצוק איתן שהפך להיות טייס
סרן ד' התגייס לקורס טיס ,  אך פרש ממנו לאחר שנה ועבר לחיל השריון .  הוא הפך לקצין ומילא תפקידים פיקודיים ,  ואז החליט לחזור לחלום הישן - וחזר לקורס היוקרתי .  עכשיו הוא מסתכל על חבריו הלוחמים מלמעלה . " הידע שצברתי על הקרקע מסייע לי "
 
