ראשי הוועדים של כיל נפגשו עם נתניהו : " הבטיח להתערב "
 נציגי העובדים ב"תרכובות ברום "  וב"מפעלי ים המלח "  סיפרו כי ראש הממשלה אמר כי ישקול את הפעלת מניית הזהב של המדינה בחברה כדי למנוע את הפיטורים המתוכננים של מאות עובדים . " שמע את טענותינו והבטיח לטפל בהן "
  ( פיצוץ המו"מ בפעם הראשונה בין ועד העובדים לבין הנהלת כיל ,  בשבוע שעבר )  
ראש הממשלה בנימין נתניהו נפגש אמש  ( שבת )  עם יו"ר ועד העובדים של  " מפעלי ים המלח ",  ארמונד לנקרי ,  ועם יו"ר ועד מפעלי  " תרכובת ברום "  אבנר בן סניור ,  בנוגע לפיטורים המתוכננים של מאות עובדים ממפעלי קבוצת כיל בדרום .  בפגישה סיפרו השניים לראש הממשלה על מצב החברות ועל מצוקת העובדים הצפויים להיוותר ללא עבודה בימים הקרובים . 
" אנחנו שמחים שראש הממשלה ישב אתנו .  אנו מקווים כי התערבותו תשים סוף למצב הבלתי-נסבל בקבוצת כיל ",  אמר לנקרי לוואלה חדשות בעקבות הפגישה . " נתניהו שמע את טענותינו במשך שעה וחצי ואמר לנו בפירוש כי אם לא יהיה שינוי בקרב ההנהלה בנוגע לפיטורים הוא יתערב בנושא ".  לדבריו ,  נתניהו התחייב לשלוח עוד היום מכתב להנהלת כיל שיביע עמדה נחרצת נגד הפיטורים בדרום .
" הוא אמר לנו בשיחה כי הוא לא ייתן לפיטורים בדרום לקרות וכי הוא ישקול את הפעלת מניית הזהב כדי למנוע את הפיטורים ",  הוסיף לנקרי בנוגע למניה שמחזיקה המדינה בחברה ,  ומקנה לה 50% מזכות ההצבעה בה ,  כך שהיא יכולה לכפות את רצונה על יתר הבעלים בחברה .
 עוד על המשבר בכיל:לפיד בהפגנת עובדי כיל : " שנתניהו יתחפש למישהו שאכפת לו"תיעוד :  הפגישה בין הנהלת כיל לעובדים התפוצצה - וחודשההמשבר בכיל :  הבן שממליץ על פיטורי עובדים והאב שנלחם לצדם 
בן סניור הביע אף הוא שביעות רצון מהפגישה עם נתניהו . " הצבנו בפניו את ההפרות של הנהלת כיל בנושא מניית הזהב ,  כמו הוצאת הפיתוח לסין ,  המחשוב להודו וההשקעה הכספית העצומה בחו"ל .  נתניהו שמע את טענותינו והבטיח לטפל בהן ",  סיפר בן סניור . " הוא אמר לנו גם כי הוא ינחה בישיבת הממשלה לרדת לעובי הקורה ואף להוציא מכתב מצד משרד האוצר שבראשו הוא עומד כדי לקבל הבהרות ברורות ומידיות מהנהלת כיל לגבי הוצאת ההשקעות מהארץ לחו"ל ולגבי פיטורי העובדים .  אנו הבנו ממנו שאם הנושא לא יטופל על ידי הנהלת כיל ,  הוא לא יהסס להשתמש במניית הזהב ".  
היום נכנסו לתוקף הפיטורים הראשונים ממפעל  " תרכובות ברום ",  כשארבעה עובדים סיימו את תפקידם .  זאת ימים ספורים לאחר שניסו נציגי העובדים וההנהלה לחדש את המשא ומתן סביב המשבר בחברה ותכנית ההתייעלות שלה .  בתוך יממה בלבד המגעים התפוצצו לאחר שלטענת העובדים ,  ההנהלה לא הביעה נכונות לסגת ממהלך הפיטורים הנרחב .  אם לא יחודשו השיחות ולא יימצא פתרון מוסכם בימים הקרובים ,  החל מיום חמישי ייכנס לתוקפו הסכסוך הכללי בדרום ,  שאותו אישרה ההסתדרות ,  ושבמסגרתו יושבתו כל מקומות העבודה - הן הציבוריים והם הפרטיים - מאשדוד דרומה .
 לפני שבוע הפגינו מאות עובדי המפעלים מול ביתו של ראש הממשלה נתניהו בירושלים וקראו לו להתערב במשבר .  העובדים נשאו שלטים שעליהם נכתב בין היתר  " ביבי ,  מי ראש הממשלה ,  אתה או עידן עופר ?  "  ו"ביבי ,  אבטלה בנגב זה האיום האמיתי ".  כמה ימים קודם לכן קרא יו"ר ההסתדרות ,  אבי ניסנקורן ,  לנתניהו להתערב במשבר באמצעות מניית הזהב שיש למדינה בכיל .
 לפניות לכתב :  Yanir9310@walla.com 

ראשי הוועדים של כיל נפגשו עם נתניהו : " הבטיח להתערב "
 נציגי העובדים ב"תרכובות ברום "  וב"מפעלי ים המלח "  סיפרו כי ראש הממשלה אמר כי ישקול את הפעלת מניית הזהב של המדינה בחברה כדי למנוע את הפיטורים המתוכננים של מאות עובדים . " שמע את טענותינו והבטיח לטפל בהן "
 
