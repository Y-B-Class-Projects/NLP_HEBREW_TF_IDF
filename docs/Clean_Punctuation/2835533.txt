נגנז סרטון של הליכוד שהשווה בין עובדי נמל לפעילי חמאס
סרטון של הליכוד מציג  " מאוכזבי נתניהו ",  בהם דמויות המייצגות עובד רשות השידור ,  בעל חברת סלולר ומחבל שנפגעו ממהלכי הממשלה .  בעקבות מחאה הוחלט להסיר את הסרטון : " מתנצלים ".  עובדי נמל : " נתניהו ,  תתבייש לך "
 הסרטון ,  המחאה וההתנצלות :  מפלגת הליכוד פרסמה אמש ( חמישי )  סרטון תעמולה שנוי במחלוקת של  " אנשים שהתאכזבו "  מנתניהו ,  שמטרתו להראות את ההישגים של הממשלה בצורה הומוריסטית .  הווידאו ,  שמציג בצורה סרקסטית כיצד ראש הממשלה פגע בציבורים שונים ,  מציג בכפיפה אחת שחקנים המדמים אזרחים ושחקן שמחופש לאיש חמאס .  הדבר עורר זעם גדול שהופנה לעבר מפלגת השלטון ,  וזו החליטה לגנוז אותו .
 בסרטון  " קבוצת תמיכה "  מופיעים בין היתר עובדי נמל ורשות השידור יחד עם  " פעיל "  חמאס ,  כאשר כל אחד מהם מתלונן על האופן בו נתניהו פגע בו לכאורה . " עובד הנמל "  מתלונן : " היינו רגילים לעבוד שלוש שעות בשבוע בשביל 60 אלף שקל ,  עד שהגיעה הרפורמה ונאלצנו להתחיל לעבוד ולתת שירות לציבור ,  זה נורא !  ",  ועובדת הרשות אומרת  " מה אנחנו נגיד ,  ממי ניקח עכשיו סתם כסף ?  ".  
בחירות 2015 בוואלה חדשותהנאשם בתקרית עם ח"כ זועבי : " למחוק חיוך של בוגד זו מצווה"בדיחה בטעם רע ?  מועמדת הבית היהודי התחפשה לשבויית דאעשסקר :  המחנה הציוני והליכוד צמודות ,  מרצ עוקפת את ליברמן 
בנוסף ,  נראה בסרטון אדם שאומר : " לפני ביבי הייתה לי חברת סלולר ,  לקחנו מהציבור כמה כסף שרק רצינו ,  ואז הגיע ביבי ".  יחד איתם ,  ב"קבוצת התמיכה "  יושב גם שחקן המחופש לפעיל חמאס ,  המכונה  " אבו לוטי "   ( שמשמעותו כינוי גנאי להומו בערבית )  . " אני מוסטפא אבו לוטי מחמאס עזה ,  וגם אני פה בגלל ביבי ".  הנוכחים פונים אליו ואומרים : " אוהבים אותך מוסטפא ".  
לבסוף נכנס ראש הממשלה נתניהו ואומר : " אתם אומרים 'רק לא ביבי' ,  אבל כולם יודעים שרק ממשלה חזקה ויציבה בראשותי גם תמשיך את ההישגים וגם תתמודד עם ההישגים ".  
הסרטון עורר כאמור סערה ,  ועובדי קול ישראל בתל אביב התלוננו כי הוא פוגע ברגשותיהם . " אין אלא להביע תמיהה קשה על שיקול הדעת בפרסום סרטון הסתה שכזה נגד עובדים שבתוך כמה חודשים יאבדו את מקור פרנסתם על לא עוול בכפם ",  אמרו בתגובה בקול ישראל על הסרטון ועל המהלך שככל הנראה יוביל לפיטורי רבים מהם .
 גם עובדי הנמלים הביעו זעם על הפרסום המקומם לדבריהם .  בתגובה שפרסמו ,  ואשר הופנתה לראש הממשלה ,  נכתב : " מר נתניהו ,  עובדי נמל אשדוד מזועזים מכך שראש ממשלה בישראל משווה עובדים ,  אזרחי מדינת ישראל נאמנים ,  לאנשי חמאס .  תתבייש לך .  כנראה שהמצוקה הרבה בה אתה מצוי העבירה אותך על דעתך .  מי שמסוכן למדינת ישראל הם לא העובדים והפועלים ,  אלא אתה מר נתניהו ".  על המכתב חתמו אבינועם שושן ומנחם גבאי ,  יושבי ראש ועד עובדי נמל אשדוד .  
יו"ר ההסתדרות ,  אבי ניסנקורן ,  אמר כי הסרטון מהווה חצייה של קו אדום . " מדובר באמירה מעוררת שאט נפש אשר אין לה מקום בישראל .  יש לגנות את התופעה הזאת ועל סיעת הליכוד והעומד בראשה להתנצל בפני כל אזרחי המדינה ".  
בנוסף ,  עלו כמה שאלות על העובדות המוצגות בתשדיר .  כך ,  לדוגמה ,  הרפורמה בנמלי הים טרם הושלמה ,  גביית האגרה טרם הופסקה ,  ואת הרפורמה בסלולר קידם השר לשעבר משה כחלון .  בעקבות הסערה שחררה המפלגה הודעת התנצלות ,  בה נכתב : " מדובר בתשדיר שסוקר כמה מהישגי הממשלה אשר נעשה בהומור לרגל חג הפורים .  לא הייתה שום כוונה להשוות מישהו לחמאס ולא לפגוע בעובדים רבים ומסורים .  הסרטון לא ישודר יותר ואנו מתנצלים אם מישהו נפגע ". 
מאגודת העיתונאים בירושלים נמסר : " קמפיין הבחירות של ראש הממשלה חצה גבולות כאשר ניסה להפוך את עובדי רשות השידור מטרה לשינאה כשהוא ממקם אותם בשולחן אחד עם החמאס .  יש צורך בהרבה יותר מהתנצלות וסילוק הסירטון השערורייתי כדי לתקן על שורת עיוותים שהתחפשה לרפורמה .  הבראת השידור הציבורי העצמאי תבוא עם הבנת ערכו לדמוקרטיה בישראל .  המסר הזה הובן גם ביוון שפירקה את רשות השידור שלה הודתה בטעות והקימה אותה מחדש .  אך ככל הנראה  עדיין לא ברחוב בלפור ". 

בהכנת הידיעה השתתף יניר יגנה
לפניות לכתב עמרי נחמיאס :  omri_n@walla.net.il
 ( עדכון ראשון - 21:00 )  

נגנז סרטון של הליכוד שהשווה בין עובדי נמל לפעילי חמאס
סרטון של הליכוד מציג  " מאוכזבי נתניהו ",  בהם דמויות המייצגות עובד רשות השידור ,  בעל חברת סלולר ומחבל שנפגעו ממהלכי הממשלה .  בעקבות מחאה הוחלט להסיר את הסרטון : " מתנצלים ".  עובדי נמל : " נתניהו ,  תתבייש לך "
 
