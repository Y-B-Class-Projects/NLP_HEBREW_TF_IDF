דיווח :  ביל קלינטון ביקש לבקר את שליט בעזה
גורמים פלסטינים מסרו לסוכנות הידיעות האיטלקית כי נשיא ארה"ב לשעבר נענה לבקשת נתניהו לשמש שליח מיוחד למען שחרור שליט .  חמאס : " לא קיבלנו פנייה ,  אך מוכנים לעמוד בקשר עם כולם "
 נשיא ארה"ב לשעבר ביל קלינטון הודיע לגורמים ברצועת עזה שהוא מעוניין להגיע לעזה ולבקר את החייל החטוף גלעד שליט - כך דיווחו  ( ראשון )  גורמים פלסטינים המוגדרים 'מהימנים' לסוכנות הידיעות האיטלקית .  המקורות מסרו שקלינטון ,  שהתבקש על ידי ראש הממשלה נתניהו לתווך במשא ומתן לגיבוש עסקת שליט ,  מנהל מגעים עם עזה ,  אולם המקורות העריכו כי הסיכוי שיבקר את שליט הוא נמוך מאד .  
בקשתו של קלינטון מגיעה לאחר שבפגישה שקיים ראש הממשלה בנימין נתניהו עם הנשיא לשעבר ,  במהלך ביקורו בארה"ב ,  ביקש נתניהו להתערב למען שחרורו של שליט ולהפוך לשליח מיוחד ,  כפי ששימש בפרשת העיתונאיות האמריקאיות שנעצרו בצפון קוריאה .  
קלינטון היה מעורב בשחרור שתי העיתונאיות שנישבו בצפון קוריאה בקיץ 2009  .  השתיים ,  יונה לי ולורה לינג ,  עבדו עבור רשת הטלוויזיה של סגנו לשעבר אל גור , " קארנט טי.וי ".  לינג ולי נעצרו ביוני 2009 בעת שצילמו סרט דוקומנטרי בגבול סין-צפון קוריאה .  הן נידונו ל-12 שנות מאסר עם עבודה בפרך לאחר שהורשעו בכניסה לא חוקית למדינה .  לאחר 140 יום ,  הן זכו לחנינה משלטונות צפון קוריאה בעקבות ביקור קצר של קלינטון בפיונגיאנג .  
ממשלת חמאס ברצועת עזה הבהירה כי לא קיבלה עד כה שום בקשה מקלינטון לבקר ברצועת עזה .  ממלא מקום שר החוץ ,  ד"ר אחמד יוסוף ,  אמר כי ממשלתו מברכת על כל מאמץ שעשוי  " לחשוף את פשעי הכיבוש נגד תושבי הרצועה "  והבהיר כי חמאס מוכן לעמוד בקשר עם כל העולם . " אנחנו מנהלים מגעים עם גורמים מערביים כדי לעדכנם במצב הסבל של העם הפלסטיני ",  הוסיף .
 בכיר חמאס חליל אל-חייה אמר אתמול כי שליט לא ישוחרר עד שישראל תמלא אחר דרישות חמאס .  אל-חיה אמר עוד כי המודיעין הישראלי מנסה לאסוף מידע על מיקומו של שליט : " כל מאמציה של ישראל ייכשלו עד ששליט ישוחרר מרצונו של חמאס כאשר ישראל תשחרר אסירים פלסטינים ",  אמר .  הוא הוסיף כי חמאס מוכן לנהל  " משא ומתן רציני "  עם ישראל על מנת לגבש את ההסכם עם ישראל במסגרתו גלעד שליט ישוחרר בתמורה לאסירים פלסטינים .  
שלשום נפגשו הוריו של החייל החטוף עם ראש הממשלה ורעייתו ,  בנימין ושרה נתניהו ,  במעונו של ראש הממשלה בירושלים ,  שם ככל הנראה עדכן נתניהו את הזוג שליט בשיחות שניהל בעת ביקורו בארה"ב בנוגע לבנם .  ביציאתו מהפגישה אמר אביו של גלעד ,  נעם ,  כי אין ביכולתו למסור מידע על תוכן הפגישה ,  עם זאת ציין כי ראש הממשלה והנשיא אמריקאי ברק אובמה שוחחו על מצבו של גלעד . " לא קיבלנו שום בשורה שתרגיע אותנו ",  אמר נעם .
 
דיווח :  ביל קלינטון ביקש לבקר את שליט בעזה
גורמים פלסטינים מסרו לסוכנות הידיעות האיטלקית כי נשיא ארה"ב לשעבר נענה לבקשת נתניהו לשמש שליח מיוחד למען שחרור שליט .  חמאס : " לא קיבלנו פנייה ,  אך מוכנים לעמוד בקשר עם כולם "
 
