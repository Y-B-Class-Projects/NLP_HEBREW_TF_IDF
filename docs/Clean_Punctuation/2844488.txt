 " אף אחד בחדשות 2 לא צפה את אפקט העימות על תוצאות הבחירות "
 אנשי חדשות 2 יונית לוי ואודי סגל פרסמו היום מאמר על השימוש שעשה נתניהו במדיה ,  והתייחסו גם לעימות המאולתר שערכו לו אשר נטען כי הועיל לו בתוצאות האמת . " זו לא הייתה החלטה מחושבת כפי שטענו יועציו של הרצוג ,  אף אחד בחדר השידור לא הבין את האפקט עד שזה שודר "
 אנשי חדשות 2 אודי סגל ויונית לוי פרסמו מאמר במגזין היהודי  " טאבלט ",  ובו התייחסו להתנהלות של בנימין נתניהו באצמעי התקשורת במהלך קמפיין בחירות ,  וכיצד זו הועילה לו לנצח .  תוך שהם מחמיאים לו על כישורי קמפיין מצוינים ,  השניים התייחסו גם לעימות המאולתר שערכו בחדשות 2 לנתניהו וליצחק הרצוג ,  עימות כלפיו נטען כי הועיל לנתניהו והציג את הרצוג באור מגוחך שפגע בסיכוייו לנצח . 
" נתניהו הופיע על המסך הגדול אשר הרצוג ביקש שלא לשבת מולו ,  והתוצאה הייתה שהוא נראה היה ישוב בפינה מתחת לנתניהו ,  בעוד האחרון נראה היה מתנשא לגודל גדול ולמעשה מגמד את הרצג על המסכים של הצופים ,  ושלא במודע גם במוחם של הצופים ",  הודו במאמר . " זו לא הייתה החלטה מחושבת ,  כפי שטענו בהמשך יועציו של הרצוג ,  ואף אחד בחדר השידור או באולפן לא הבין את האפקט עד שזה שודר לבתיהם של מליוני צופים ברחבי המדינה ".  השניים עמדו גם על הפספוס של הרצוג באותו הרגע להתעמת עם נתניהו .  
עוד הוסיפו השניים כי  " המסך הקטן רק הדגיש את ההבדלים הגדולים בין שני הפוליטיקאים .  הרצוג ,  במפגש בלתי אמצעי ,  הוא רגוע ונבון ,  אולם ברגע שהמצלמה פועלת הוא הופך ילד בר-מצווה נלהב .  נתניהו מנגד תמיד מוכן ,  תמיד מופיע ,  - נראה שהוא פונה אל עבר חדר עמוס גם אם יש בו רק אדם אחד .  המצלמה תמיד פועלת ,  גם אם אין בחדר ולו אדם אחד ".  
סגל ולוי פתחו את מאמרם בכך שקמפיין הבחירות הוכרע בשבוע האחרון והמכריע . " זה נעשה בעיקר בטלוויזיה ,  והפוליטיקאי שניצל את המדיה בצורה הטובה ביותר במהלך השבוע הזה היה ללא ספק בנימין נתניהו ",  כתבו השניים . " בשש השנים האחרונות בהן היה נתניהו ראש ממשלה הוא העניק לכלי התקשורת בישראל שניים או שלושה ראיונות בשנה בממוצע ,  אך נתן הרבה יותר ראיונות לכלי תקשורת אמריקאיים .  בשלושת הימים לפני שהישראלים הלכו להצביע ,  נתניהו עשה פנייה של 180 מעלות ,  דיבר בכל תכנית בוקר ,  ובתכנית רדיו - הן בתחנות מקומיות והן בארציות .  הוא שלט בגלי-האתר והשאיר מעט מאוד מקום לאחרים ". 
השניים עמדו על האפקט שהיה להחלטה של נתניהו להציף את התקשורת בראיונות בימים האחרונים של הקמפיין . " ככל שהוא דיבר יותר וביקש לעצמו יותר כבוד ,  כך הוא קיבל פחות [ ..  .]  ייתכן והעיתונאים וצופים אחרים חשבו שהוא עושה מעצמו צחוק ,  משליך את המדיניות שלו מהחלון עבור כמה בוחרים נוספים .  אולם למעשה ,  היה זה מהלך מרהיב על ידי קמפיינר גאון אשר ידע שככל שכלי התקשורת יכו בו - כך בוחריו יתלכדו סביבו .  כל עיתונאי או עיתונאית שטפחו לעצמם על השכם על כך שהפנו אל נתניהו שאלות בלתי מתפשרות ,  רק סייעו לו למעשה להרוויח נקודות נוספות בקרב הבוחרים ".   

" אף אחד בחדשות 2 לא צפה את אפקט העימות על תוצאות הבחירות "
 אנשי חדשות 2 יונית לוי ואודי סגל פרסמו היום מאמר על השימוש שעשה נתניהו במדיה ,  והתייחסו גם לעימות המאולתר שערכו לו אשר נטען כי הועיל לו בתוצאות האמת . " זו לא הייתה החלטה מחושבת כפי שטענו יועציו של הרצוג ,  אף אחד בחדר השידור לא הבין את האפקט עד שזה שודר "
 
