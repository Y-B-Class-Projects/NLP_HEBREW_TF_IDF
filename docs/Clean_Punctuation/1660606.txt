ברק : " החלפת הרמטכ"ל - מעשה חשוב לצה"ל "
 שר הביטחון אהוד ברק התייחס להחלטה שלא להאריך את כהונתו של הרמטכ"ל ואמר כי למרות תרומתו של אשכנזי ,  מדובר במהלך נכון .  רה"מ נתניהו : " כל ארגון חייב להתרענן ולהתחדש "
  ( צילום :  גדעון צנטנר ,  עריכה :  עידן גוראל ) 
ההחלטה שלא להאריך את כהונתו של הרמטכ"ל גבי אשכנזי ממשיכה להכות גלים וגוררת תגובות מצד הגורמים הבכירים ביותר במערכת הביטחון .  אחר הצהריים היה זה שר הביטחון עצמו שהתייחס להחלטה .  השר אהוד ברק אמר במהלך סיור באתר הזיכרון לשיירת יחיעם כי  " החלפת רמטכ"ל אחת לארבע שנים היא דבר טבעי ,  נכון וחשוב לצה"ל .  אשכנזי היה אחד הרמטכ"לים הטובים שהיו לצה"ל ,  ותרם תרומה עצומה לפיתוח הצבא לאחר המלחמה ". 
מוקדם יותר היום התייחס ראש הממשלה בנימין נתניהו להחלטה לא להאריך את כהונתו של אשכנזי .  במסיבת עיתונאים שנערכה בלשכתו לסיכום שנת הכהונה הראשונה לממשלתו ,  אמר נתניהו : " אני מעריך ומכבד את הרמטכ"ל .  למעשה לא נתקבלה החלטה אתמול .  זה יישום של החלטת ממשלה שקצבה את כהונת הרמטכ"ל לארבע שנים כדי למנוע מחול שדים ".  רה"מ הוסיף : " יישום ההחלטה תאפשר פעולה סדירה של המשך בניית שדרת הפיקוד של צה"ל .  כל ארגון חייב להתרענן ולהתחדש בשרשרת הפיקוד ,  גם כשעומדים בראשו אנשים איכותיים ". 
אתמול החליט שר הביטחון אהוד ברק שלא להאריך את כהונתו של הרמטכ"ל לשנה חמישית .  בשיחה שקיים ברק עם אשכנזי ,  מסר שר הביטחון לרמטכ"ל כי הוא יסיים את כהונתו במועד שנקבע מראש ,  פברואר 2011 .  להחלטה היה שותף גם ראש הממשלה בנימין נתניהו .  
פרשת הארכת כהונתו של הרמטכ"ל יצרה קרב גרסאות בין משרד הביטחון והמטה הכללי :  מקורבי שר הביטחון טענו כי מזכירו הצבאי העביר לאישור עוזר הרמטכ"ל את ההודעה על סיום כהונת אשכנזי בתום 4 שנים ,  אולם בצה"ל הכחישו את הדברים ואמרו כי הרמטכ"ל לא אישר את ההודעה .
 שמותיהם של ארבעה אלופים עלו כמועמדים להחליף את הרמטכ"ל גבי אשכנזי בתפקידו :  המועמד המועדף על שר הביטחון הוא ככל הנראה האלוף יואב גלנט ,  אך גם בני גנץ ,  גדי אייזנקוט או משה קפלינסקי עשויים לזכות בתפקיד .
 
ברק : " החלפת הרמטכ"ל - מעשה חשוב לצה"ל "
 שר הביטחון אהוד ברק התייחס להחלטה שלא להאריך את כהונתו של הרמטכ"ל ואמר כי למרות תרומתו של אשכנזי ,  מדובר במהלך נכון .  רה"מ נתניהו : " כל ארגון חייב להתרענן ולהתחדש "
 
