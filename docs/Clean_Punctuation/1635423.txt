מה חיפש דנקנר אצל נתניהו ? 
הפגישה בין השניים נערכה לאחר פרסום המלצות הביניים של ועדת חודק .  נוחי דנקנר הוא יו"ר אי .  די .  בי ,  אחד הגופים המובילים את ההתנגדות להמלצות הוועדה
ראש הממשלה ,  בנימין נתניהו ,  נפגש עם נוחי דנקנר ,  יו"ר אי.די.בי לפני כחודשיים - כך מסרו באחרונה מקורות במגזר העסקי ל-TheMarker .  הפגישה נערכה ,  ככל הנראה ,  בביתו של ראש הממשלה .  לא נמסרו פרטים על תוכן השיחה ביניהם .  
הפגישה נערכה לאחר פרסום המלצות הביניים של ועדת חודק .  הוועדה הוקמה על ידי משרד האוצר לקביעת קריטריונים להשקעות גופים מוסדיים בגיוסי אג"ח .  אי.די.בי היא אחד הגופים המובילים את ההתנגדות להמלצות הביניים שפירסמה הוועדה .  
עם זאת ,  מלשכת ראש הממשלה וממשרדי אי.די.בי הכחישו כי בפגישה ביקש דנקנר מנתניהו להתערב לשינוי המלצות הוועדה . " ראש הממשלה ,  בנימין נתניהו ,  פגש את נוחי דנקנר לפני כמה חודשים במסגרת הידידות ארוכת השנים ביניהם ",  נמסר בסוף השבוע מלשכת נתניהו . " בפגישה לא עלה כלל הנושא המוזכר בפנייתכם  ( בקשה של דנקנר מנתניהו להתערב ;  א"ק )  .  יתרה מזו ,  דנקנר לא ביקש מעולם דבר מראש הממשלה ,  בשום נושא ,  לא בפגישה זו ולא בהזדמנות אחרת ".  
באחרונה נפגש דנקנר גם עם שר האוצר ,  יובל שטייניץ במשרדי אי.די.בי בתל אביב .  מאי.די.בי נמסר ,  כי בפגישה הוצגה לשטייניץ מצגת על הקבוצה .  מלשכת שטייניץ מסרו בתגובה כי בפגישה לא עלה נושא ועדת חודק והמלצותיה .  
דנקנר נחשב לאיש העסקים החזק ביותר במשק הישראלי ,  אף שאינו העשיר ביותר .  תאגיד אי.די.בי שהוא עומד בראשו נחשב למגייס האג"ח הגדול ביותר ,  בהיקפים של עשרות מיליארדי שקלים .  
דנקנר חולש על יותר מ-100 חברות ,  חלקן בעלות השפעה ניכרת במשק .  בהן מונופול המלט נשר ,  סלקום ,  מכתשים אגן ,  שופרסל ,  כלל ביטוח ,  נכסים ובניין ,  גיוון אימג'ינג ,  נטוויז'ן-ברק ,  מפעלי נייר אמריקאים ישראלים  ( מנא"י )  וגולף .  
למרות מאמציו להרחיב את עסקיו לחו"ל ,  נותרו עסקיו של דנקנר נטועים בעיקר במשק הישראלי .  נסיונותיו להתרחב במשק נבלמו על ידי רשות ההגבלים העסקיים ,  שמנעה ממנו לרכוש בנק גדול ,  והביאה לביטול רכישת הנסון על ידי משאב .  עם זאת ,  דנקנר ממשיך להתרחב באמצעות כניסה לתחומים חדשים ,  דוגמת אנרגיה .  
די באלה כדי להבין עד כמה הציבור מקושר לדנקנר בכל פעולה יומיומית :  שיחה בסלולרי  ( סלקום )  ,  גלישה באינטרנט או שיחה לחו"ל  ( נטוויז'ן-ברק )  ,  רכישת מזון  ( שופרסל )  ,  ביגוד  ( גולף )  ,  ביטוח חיים  ( כלל )  או סתם ישיבה בבית ובמשרד  ( מונופול המלט נשר )  .  ואם מישהו רוצה לטוס  ( ישראייר )  או לצאת לחופשה בארץ  ( צבר )  הוא שוב ייפגש עם חברה בבעלות דנקנר .
 
מה חיפש דנקנר אצל נתניהו ? 
הפגישה בין השניים נערכה לאחר פרסום המלצות הביניים של ועדת חודק .  נוחי דנקנר הוא יו"ר אי .  די .  בי ,  אחד הגופים המובילים את ההתנגדות להמלצות הוועדה

