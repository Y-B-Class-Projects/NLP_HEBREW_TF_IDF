בצל הפסקת האש השברירית :  פוטין ונתניהו שוחחו על התיאום בסוריה
ראש הממשלה והנשיא הרוסי דנו במצב בסוריה ,  ועל התיאום בין שתי המדינות בזירה זו .  במקביל ,  ארגוני האופוזיציה איימו לסגת מהפסקת האש ,  אם הממשל ימשיך לתקוף את המורדים באזור דמשק .  מועצת הביטחון אימצה החלטה המברכת על ההפוגה
ראש הממשלה בנימין נתניהו שוחח הערב  ( שבת )  בטלפון עם נשיא רוסיה ולדימיר פוטין ,  והשניים דנו במלחמת האזרחים בסוריה ובהמשך התיאום הביטחוני בזירה זו  כך נמסר מלשכת נתניהו .  בהודעה נמסר כי אותו התיאום  " כבר הוכיח את עצמו במניעת אי הבנות ".  השיחה מגיעה על רקע הפסקת האש השברירית במדינה ,  שנחתמה בחמישי האחרון בין המורדים למשטר בתיווך רוסיה וטורקיה .  מועצת הביטחון של האו"ם אישרה החלטה המעניקה גיבוי להפסקת האש .
 בתוך כך ,  ארגוני האופוזיציה בסוריה הציבו הערב אולטימטום לרוסיה ,  ואיימו כי אם עד הערב לא ייעצרו תקיפות המשטר בוואדי ברדא הנמצא מצפון-מזרח לדמשק ,  הם ייסוגו מהסכם הפסקת האש . " מוסקבה כשלה לעצור את התוקפנות בוואדי ברדא ,  והדבר מאפשר לנו לא לעמוד בהפוגה ",  נכתב בהודעה ,  שבה גם הובעה הנכונות להיענות לכל פעולה צבאית .  
לפני הצבת האולטימטום פרסמו הארגונים הודעה ,  שבה נכתב כי הממשל ממשיך  " להפר את את הפסקת האש ,  ולפלוש לאזורים שעליה שולטת האופוזיציה ".  במקביל המורדים התריעו כי משטר אסד  " נערך לטבח בוואדי ברדא ",  והוסיפו כי  " האירועים מרוקנים מתוכן את ההסכם שנחתם בחמישי ".  האופוזיציה אף האשימה את רוסיה בגיבוש שני נוסחים שונים להפסקת האש ,  שאחד ניתן למשטר והשני למורדים ,  ועל כן יש לדחות את הדיון בנושא במועצת הביטחון .
 טרם השיחה עם נתניהו דיווח הקרמלין כי פוטין ונשיא איראן חסן רוחאני שוחחו בטלפון והסכימו להמשיך בתיאום בין המדינות במטרה להביא לסיום מלחמת האזרחים בסוריה .  לפי ההודעה ,  השניים הסכימו על החשיבות של הסכם הפסקת האש ,  כמו גם של שיחות השלום המתוכננות בקזחסטן .  
15 חברות מועצת הביטחון של האו"ם החליטו להעניק גיבוי למאמצים של רוסיה וטורקיה להביא לפתרון המשבר בסוריה .  הצעת ההחלטה שעליה הצביעו ,  אותה הגישו מוסקבה ואנקרה ,  קוראת גם לגישה  " מהירה ,  בטוחה ונטולת מכשולים "  להענקת סיוע הומניטרי לאזרחים ברחבי סוריה .  בנוסף נקראות מדינות המועצה לתמוך בשיחות השלום שצפויות להיערך בחודש הבא בקזחסטן ,  ולהיות שותפות לו .  זאת ,  על אף העובדה שהארגון מקדם שיחות שלום נפרדות .
 מוקדם יותר דחקו רוסיה וטורקיה ביתר חברות המועצה לתמוך בהחלטה בהצבעה . " מועצת הביטחון צריכה להשתתף במהלך החשוב הזה ",  אמר שגריר רוסיה לאו"ם ויטאלי צ'ורקין .  
 ( עדכון ראשון 19:23 )  

בצל הפסקת האש השברירית :  פוטין ונתניהו שוחחו על התיאום בסוריה
ראש הממשלה והנשיא הרוסי דנו במצב בסוריה ,  ועל התיאום בין שתי המדינות בזירה זו .  במקביל ,  ארגוני האופוזיציה איימו לסגת מהפסקת האש ,  אם הממשל ימשיך לתקוף את המורדים באזור דמשק .  מועצת הביטחון אימצה החלטה המברכת על ההפוגה

