יש עתיד דוחה את דרישות נתניהו : " הכול היה תרגיל "
 במפלגה התייחסו לתנאים שהציב ראש הממשלה ללפיד בפגישה שערכו השניים ,  ואמרו כי  " ההודעה של נתניהו הייתה מוכנה מראש ".  לדבריהם , " ישראל הולכת לבחירות במקום להעביר תקציב חברתי "
 גורמים ביש עתיד התייחסו אתמול  ( שני )  לחמשת התנאים שהציב ראש הממשלה בנימין נתניהו לשר האוצר יאיר לפיד ,  בפגישה בין השניים שהתנהלה לאחר שבועות ארוכים של נתק . " הכול היה תרגיל ,  ההודעה של ראש הממשלה הייתה מוכנה מראש ",  נמסר .  אמנם הפגישה בין השניים הוגדרה על ידי גורמים בליכוד כ"הזדמנות אחרונה למנוע בחירות ",  אך מיש עתיד נמסר כי הפגישה דווקא הכריעה לצד השני . " התנאים שהציב היו תנאים שהבהרנו מראש שלא נוכל להסכים להם ,  וישראל הולכת לבחירות במקום להעביר תקציב חברתי ". 
התנאי הראשון שאותו הציג ראש הממשלה ללפיד ,  הוא להפסיק את ההשתלחות והחתרנות נגד הממשלה שהוא חבר בה ,  לרבות הביקורת על הבנייה בירושלים והיחסים עם ארצות הברית .  התנאי השני ,  הוא להעביר ,  כפי שסוכם בעבר ,  שישה מיליארד שקלים לתקציב הביטחון המיועדים לאימונים ולהצטיידות ,  בין השאר בכיפות ברזל ונגמ"שים ממוגנים .  התנאי שלישי שהציג נתניהו ,  הוא לשחרר את התקציב עבור הירידה של בסיסי צה"ל דרומה ,  כפי שתוכנן מראש .  כמו כן ,  הבהיר נתניהו ללפיד כי עליו ועל חברי מפלגתו לתמוך ב"חוק הלאום "  שניסח .  נוסף על כך ,  דרש נתניהו משר האוצר להקפיא את הצעת  " חוק מע"מ אפס ". 
כבר שלשום הבהירו גורמים ביש עתיד שלא יסכימו להתפשר על חוק  " מע"מ אפס ",  והבהירו כי אם נתניהו יקפיא את קידומו , " המשמעות ברורה ". 
לקראת בחירות - ידיעות נוספות בנושאחשדנות בקואליציה :  הח"כים נדרשו להצביע בשמם בעד הממשלהנתניהו תוקף את לפיד ולבני : " להפסיק את החתרנות"יורים ומדליפים :  המשבר שדרדר את הממשלה לשפל חסר תקדים  
" ראש הממשלה בחר ,  גם הערב ,  לנהוג בחוסר אחריות לאומי ולשים את הצרכים של הציבור הישראלי בסוף סדר העדיפויות שלו ",  נמסר בהודעה הרשמית של המפלגה . " נתניהו מעדיף דיל שרקם עם החרדים לגבי הקדמת הבחירות ,  על פני האינטרסים של כלל אזרחי ישראל .  אזרחי ישראל מבינים היום שבראש המדינה ניצב ראש ממשלה שלא עומד בהתחייבויותיו .  ראש ממשלה שמעדיף את האינטרס האישי וההישרדותי שלו על פני טובתו של הציבור ". 
עוד נמסר מהמפלגה כי  " דרישות של ראש הממשלה כלפי יש עתיד ,  חושפות את האינטרסים הפוליטיים הברורים שלו ואת המחויבות שלו לחברי מרכז הליכוד ,  לאינטרסים זרים ולעסקנים .  ראש הממשלה מעדיף לגרור את המשק כולו לבחירות מיותרות שישתקו את הכלכלה ,  שיכבידו על המשק ,  שיעצרו את כל הרפורמות שתוכננו להיטיב עם אזרחי ישראל וימנעו מהזוגות הצעירים בישראל הזדמנות לקנות דירה משלהם עם מימוש חוק מע"מ אפס ".  
ח"כ יריב לוין  ( הליכוד )  התייחס אף הוא להערכות לגבי בחירות מתקרבות ואמר כי  " הבחירות מיותרות ומזיקות ".  לדבריו , " אנחנו נמצאים במצב הזה בגלל חוסר ההבנה הבסיסי של שר האוצר ושל יש עתיד ,  של כיצד פועלת ממשלה ,  כיצד פועלת דמוקרטיה ומהי אחריות מיניסטריאלית ". 
חבר מפלגתו של לוין ויו"ר הקואליציה זאב אלקין ניסה להרגיע מעט את הרוחות וקרא ללפיד לקבל את התנאים שהציב לו נתניהו כדי  " לא לגרור את מדינת ישראל לבחירות ".  לדבריו , " אין שום סיבה בעולם לסרבנותו של לפיד להביא לצה"ל את התקציב המינימלי שנדרש לפעילותו התקינה ,  כפי שהוחלט בממשלה ,  ואין שום סיבה להתעקש על תכנית מע"מ 0 ,  שלדעת רוב המומחים תעשיר רק את הקבלנים ".  
בניגוד אליו ,  שרת המשפטים ציפי לבני אמרה כי  " הבחירות הם לא על מע"מ אפס ,  אלא על אם תהיה פה מדינה ציונית או קיצונית ".  לדבריה , " אלה בחירות בין מחנה ישראלי וציוני לבין הגורמים הקיצוניים והמסוכנים ,  שצריך למנוע מהם מלהשתלט על מדינת ישראל ולהרוס אותה .  זו ההכרעה שעל הפרק :  ציונות מול קיצוניות ".  לבני אמורה להיפגש עם נתניהו היום ,  אך לא ברור מה יעלה בגורלה לנוכח ההתפתחויות האחרונות .
 חבר מפלגתה והשר להגנת הסביבה לשעבר עמיר פרץ אמר כי  " אני שמח שנתניהו הבין שתפקידה של הממשלה הסתיים .  פרץ ,  שהתפטר בחודש שעבר מהממשלה ,  הוסיף כי  " אני מקווה שהציבור הבין שנתניהו לא יכול להמשיך לכהן כראש ממשלה והגיע הזמן להחליף את המדיניות שלו ,  שהובילה לחרפה כלכלית והדרדרות מדינית  .  הממשלה הזאת נבנתה על בסיס חיבור של מרכיבים בלתי-טבעיים ,  ועדיף בחירות מאשר ממשלה לא מתפקדת ,  שמונעת מאינטרסים פוליטיים ופוגעת בציבור כולו ".  
אחרי השיחות ,  נפוצו דיווחים שלפיהם זימן נתניהו את החרדים לשיחה לילית במטרה להקים ממשלה חלופית ,  אך ביהדות התורה מיהרו להכחיש זאת . " לא הזמינו אותנו הלילה ,  ואילו היו מזמינים - הייתי קורע את ההזמנה ",  מסר ח"כ משה גפני . " שנתניהו יאכל את העוגה שבישל עם לפיד .  אין כל ספק שלפיד ינסה בכל דרך להעביר את הכדור התקשורתי לחרדים ולטעון שפרש בגלל דיל עם החרדים ,  לא נאפשר זאת .  החרדים לא במשחק הזה .  לפיד נכשל בתפקידו ,  ונתניהו יאכל את העוגה שבישל בברית עם לפיד ובהדרת החרדים מהממשלה ". 
גם יו"ר ש"ס ח"כ אריה דרעי הדגיש את רצונו לקיום בחירות חדשות כשקרא לראשי הסיעות בכנסת להגיע להסכמה על מועד קרוב ככל האפשר לקיומן . " אזרחי ישראל זכאים לממשלה חברתית שתפעל למענם ולא נגדם ",  אמר דרעי .  
יו"ר האופוזיציה ויו"ר מפלגת העבודה ,  ח"כ יצחק הרצוג ,  טען כי  " לעם אין אמון בממשלה הזו .  יש לקיים בחירות בהקדם ולהחליף את השלטון .  מפלגת העבודה תוביל את הגוש שינצח את הבחירות ויעניק תקווה ומציאות חדשה לאזרחי מדינת ישראל ". 
חברתו לסיעה שלי יחימוביץ' כתבה דף הפייסבוק שלה כי  " אני שמחה שלפני שנה וחצי החלטתי לא להיכנס לממשלה האיומה הזאת ,  שדרדרה את הכלכלה ,  החברה ,  הדמוקרטיה והביטחון ".  בהמשך כתבה כי  " אלו היו שנתיים מבוזבזות שהביאו לנו מיתון ,  מחירים שעלו ועלו ,  יותר עובדים עניים ,  שכר שנשחק ,  שנאה והעמקת השסע בעם ,  קיפאון מדיני מוחלט וירושלים בוערת .  לנתניהו נמאס מהממשלה שלו ,  אבל לציבור הישראלי נמאס מנתניהו ". 
יו"ר מרצ ח"כ זהבה גלאון נקטה קו דומה לזה של עמיתיה לגוש השמאל . " נתניהו ולפיד נכשלו בכל דבר שעשו בקדנציה הזו ",  אמרה גלאון . " כולל הניסיון הבסיסי להשאיר את הממשלה הזו ביחד .  הליכה לבחירות היא צעד מתבקש .  אני קוראת לסיעות הקואליציה לתמוך ביוזמה של מרצ לפיזור הכנסת ".  

יש עתיד דוחה את דרישות נתניהו : " הכול היה תרגיל "
 במפלגה התייחסו לתנאים שהציב ראש הממשלה ללפיד בפגישה שערכו השניים ,  ואמרו כי  " ההודעה של נתניהו הייתה מוכנה מראש ".  לדבריהם , " ישראל הולכת לבחירות במקום להעביר תקציב חברתי "
 
