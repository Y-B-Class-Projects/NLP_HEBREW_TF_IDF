אמו של הדר גולדין נגד נתניהו : " הדרישה להשיבו מקלקלת לו את המסיבה "
 במכתב פתוח לשרי הממשלה וחברי הכנסת יצאה לאה גולדין נגד העברת תרומות ממדינות זרות לרשות הפלסטינית ש"מפרה את החוק ההומניטרי הבינלאומי ",  לטענתה . " כל מי ששותק על עוולה הוא שותף לעוולה ",  האשימה
 ( בווידאו :  לאה גולדין בריאיון למהדורת וואלה !  NEWS ,  לפני חודשיים )  
לאה גולדין ,  שבנה הדר נפל במבצע  " צוק איתן "  וגופתו מוחזקת בידי חמאס בעזה ,  פנתה היום  ( שישי )  במכתב פתוח לראש הממשלה בנימין נתניהו ,  לכלל שרי הממשלה וחברי הכנסת והאשימה את הדרג המדיני בכך שאינם עושים די על מנת להשיב את בנה ואת גופתו של חלל צה"ל אורון שאול לישראל .  גולדין ציינה במכתב כי החודש מלאו שלוש שנים וחצי למותו של בנה ולהכרזה עליו כחלל צה"ל .
 בתחילת המכתב ,  התייחסה גולדין לכינוס המדינות התורמות לרשות הפלסטינית שהתקיים השבוע בבריסל והפנתה אצבע מאשימה כלפי נתניהו .  לדבריה , " שר החוץ וראש הממשלה לא רצה שנגיע לבריסל לפגישה של המדינות התורמות .  הדרישה שלנו להפעיל לחץ על החמאס ,  להעמיד תנאים הומניטריים מול תנאים הומניטריים ,  הבקשה שלנו להחזיר את הבן שלנו מקלקלת לו את המסיבה ". 
עוד בוואלה !  NEWS:השתכר ,  רצח את חברו והשליך את הגופה לחירייה :  אישום נגד תושב רמת גןעל סף פיצוץ מאז ולתמיד :  סיור קרבי בלב בירת הטרור של חמאס בגדהרוסיה באזהרת מסע לאזרחיה : " ארה"ב מחפשת אתכם " 
" מיליארד דולר לשיקום עזה נמצאים כעת על השולחן .  מדברים על ערכי צה"ל במונחים של ביזנס ",  המשיכה גולדין . " במקום בו מונחים עסקיים מחליפים שפה מוסרית ,  ייעשו גם העבירות והפשעים החמורים ביותר .  ביקשנו להגיע אל הכינוס כדי להתריע שלא יתכן לתת סיוע הומניטרי לגורם שבעצמו מפר את החוק ההומניטרי הבינלאומי ". 
לטענתה ,  הרשות הפלסטינית אחראית להחזקתם של בנה ושל אורון שאול בעזה והיא מפרה את החוק ההומניטרי הבינלאומי .  לדברי גולדין , " הוכחנו זאת לפני חודש במפגש במועצת הביטחון של האו"ם .  היה שם קונצנזוס מקיר לקיר שהרשות הפלסטינית אחראית משפטית על הדר ואורון והיא מפרה את החוק ההומניטרי הבינלאומי בכל רגע שהיא לא משיבה אותם הביתה .  כן ,  זו אותה רשות פלסטינית שמעבירה את הכספים הבינלאומיים לעזה ". 
גולדין הפנתה האשמות גם לשרי ממשלה אחרים והוסיפה כי  " כל מי ששותק על עוולה הוא שותף לעוולה ,  ולא חשוב איזה גודל כיפה יש לו על הראש או כיסוי ראש אחר .  אני לא שלחתי את הדר לעזה .  ביבי ,  בנט ,  ליברמן ובוגי וכל הממשלה שלחו את הדר ועוד הרבה חיילים להציל את מדינת ישראל מירי הטילים וממנהרות הטרור ".  את פנייתה חתמה במילים : " למה אני והמשפחה שלי צריכים להילחם במדינה כדי להשיב את הדר משדה הקרב ?  כולם שותקים וכולם שותפים לעוולה של הפקרת החיילים ,  בלי קשר למפלגה ,  גזע ,  מין ודת ".  

אמו של הדר גולדין נגד נתניהו : " הדרישה להשיבו מקלקלת לו את המסיבה "
 במכתב פתוח לשרי הממשלה וחברי הכנסת יצאה לאה גולדין נגד העברת תרומות ממדינות זרות לרשות הפלסטינית ש"מפרה את החוק ההומניטרי הבינלאומי ",  לטענתה . " כל מי ששותק על עוולה הוא שותף לעוולה ",  האשימה

