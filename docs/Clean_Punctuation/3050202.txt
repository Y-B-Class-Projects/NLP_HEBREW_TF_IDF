נתניהו נפגש עם ראש ממשלת סין : " מאמין שמדובר בזיווג משמיים "
 ראש הממשלה נועד ביומו השני של ביקורו עם לי קה-צ'יאנג בבייג'ינג ודן עמו בהסכמי סחר חופשיים ובהקמת קו תעופה ישיר מהבירה הסינית לישראל .  בכינוס עם בכירי המשק אמר : " אנחנו השותף הקטן המושלם עבורכם למאמץ "
 ראש הממשלה ,  בנימין נתניהו ,  החל היום  ( שני )  את הביקור בסין והתקבלו במשמר כבוד בהיכל העם בבייג'ינג בידי ראש הממשלה ,  לי קה-צ'יאנג .  נתניהו ולי דנו בפגישתם בהקמת אזור סחר חופשי בין ישראל לסין ובחנוכת קו תעופה ישיר בין שנגחאי לתל אביב .  
נתניהו והשרים שהתלוו אליו למשלחת חתמו על כמה הסכמים עם ממשלת סין .  בין היתר בנושא העסקת פועלים מסין בישראל ,  שיתוף פעולה בתחומי תעופה וכן הקמת מעבדות משותפות .
 עוד בוואלה !  NEWS:פרשות 1000 ו-2000 :  עורך דינו של נתניהו מסר עדות במשטרהמהפכת הקצונה בצה"ל :  שירות הקבע יוארך ,  רף הכניסה יעלהממחר :  שביתה בקווי אגד ברחבי הארץ ;  השר כץ : " על החברה להשתנות "  
מוקדם יותר נפגש נתניהו עם ראשי התאגידים הגדולים בסין וקיים כנס עסקים וחדשנות . " אנחנו השותף הקטן המושלם עבורכם למאמץ ",  אמר נתניהו . " אנחנו חושבים שישנם כיום רק שני ריכוזים כאלה של טכנולוגיה בעולם ואנחנו אחד מהם .  אנחנו להוטים לעבוד איתכם .  בימים הקרובים נחתום עם הממשלה על סדרה של הסכמים במטרה לקדם את שיתוף הפעולה בינינו ולבחון כיצד נוכל לסייע לסין בתכניותיה וכיצד סין תוכל כמובן לאפשר לנו להשתתף בפרויקטים הגדולים שלה .  אבל אני מאמין שמדובר בזיווג משמיים ",  אמר ראש הממשלה בכנס .  
ראש הממשלה בנימין נתניהו יצא לביקור רשמי בבייג'ינג ,  שיציין 25 שנה לכינון היחסים דיפלומטיים בין סין וישראל .  נתניהו הוזמן לביקור החגיגי על ידי נשיא סין ,  שי ג'ינפינג ,  על רקע התקרבות ביחסים עם המעצמה האסייתית בשנים האחרונות .  מבחינת ירושלים ,  מטרת הנסיעה היא חיזוק שיתוף הפעולה הכלכלי - הגדלת היצוא הישראלי ,  משיכת השקעות סיניות ,  וחתימה על הסכמים כלכליים שמטרתם להגדיל את מספק החברות הישראליות הפועלות בסין .  

נתניהו נפגש עם ראש ממשלת סין : " מאמין שמדובר בזיווג משמיים "
 ראש הממשלה נועד ביומו השני של ביקורו עם לי קה-צ'יאנג בבייג'ינג ודן עמו בהסכמי סחר חופשיים ובהקמת קו תעופה ישיר מהבירה הסינית לישראל .  בכינוס עם בכירי המשק אמר : " אנחנו השותף הקטן המושלם עבורכם למאמץ "
 
