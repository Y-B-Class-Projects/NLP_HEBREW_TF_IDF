בכפר של המחבל נפגעו מדברי נתניהו : " מישהו מנע ממנו להילחם בפשע ?  "
 התחושות בערה אינן פשוטות בימים האחרונים :  מעבר להתכחשות למחבל שרצח שניים בפיגוע בת"א ,  ושיש הטוענים כי הוא  " זאב בודד "  שהשתמש בסמים ,  דבריו של נתניהו בזירה הכעיסו את התושבים . " איך הוא אומר דבר כזה ?  התקפה לא הוגנת ולא במקום ".  דיווח לאולפן וואלה !  NEWS
 ( אולפן וואלה !  NEWS בנושא פיקוח על הנשק במגזר הערבי )  
עננת מועקה כבדה אופפת את הכפר הצפוני ערה ,  שבו מתגוררת משפחתו של המחבל נשאת מלחם שביצע את פיגוע הירי בתל אביב ,  שבו נרצחו שני בני אדם ונפצעו שבעה .  מעבר לעובדה שהתושבים כואבים את האירוע ומרגישים שהמחבל הכתים את היישוב ,  הם קיבלו בצורה לא פשוטה את דבריו של ראש הממשלה בנימין נתניהו מזירת האירוע שלשום  ( שבת )  ,  שם הפנה אצבע מאשימה לעבר המגזר הערבי והבטיח להגביר את האכיפה ביישובים הערביים וכן מתח ביקורת על השימוש הנרחב בנשק לא חוקי . 
" אולי זה נוח לשלטון שיש פשע ביישובים הערבים ,  שתושבים רבים נפגעים ,  שיש מאבקים בין חמולות ",  אמר אכרם יונס ,  תושב ערה שנפגע מדברי נתניהו . " האם מישהו מנע מהמשטרה להילחם בפשע ?  אנחנו מתחננים שהמשטרה תיאבק בעבריינים ".  לדבריו של יונס ,  שמתקין מערכות אינסטלציה למחייתו , " לו מזג האוויר היה מאפשר לי לצאת לעבוד היום ,  הייתי כנראה חש לא בנוח .  מכוונים אלינו תמיד אצבע מאשימה ". 
לקריאה נוספת בוואלה !  NEWS:היום הרביעי למצוד :  במשטרה עורכים סריקות בין דירות בצפון תל אביב3 ימים מהפיגוע וההורים בתל אביב לא רגועים : " גייסנו מאבטח לגן"בעוד המצוד אחר המחבל נמשך - הביקורת במשטרה על המפכ"ל גוברת 
חסן בדאווי ,  תושב המקום ,  הביע גם הוא זעם על דבריו של ראש הממשלה . " איך נתניהו אומר דבר כזה ?  ",  תמה . " הרי אנחנו ,  התושבים הערבים ,  סובלים קודם כל מתופעות הפשע ,  האלימות והשימוש בנשק .  אנחנו מצפים מהמדינה שתלחם בפשע ובשימוש בכלי נשק ,  שמקור השימוש בהם נובע בעיקר בשל הסחר בסמים .  ההתקפה הזאת עלינו לא הוגנת ולא במקומה ". 
גם עבד כבהא ,  תושב ערה ,  סיפר כי  " בימים כאלה התחושה להסתובב בחוץ לא נוחה כל כך ".   " אחרי כל מקרה שנקשר באחד מיישובי הואדי ,  כולנו מיד נחשדים והיחס אלינו לא טוב .  בימים כאלה יש תושבים שמעדיפים לא לצאת לערים היהודיות ,  מחשש שיעליבו או יפגעו בהם ".  
על הרוצח ,  סיפרו צעירי המקום כי הוא  " איש קצת מוזר .  מין זאב בודד כזה ,  שקט ומופנם .  לא נראה איש דתי ,  לא נראה מסתובב עם חברים ".  יש שטענו כי היה משתמש בסמים ובני המשפחה המורחבת אמרו כי משפחתו עצמה סבלה מהתנהגותו הלא יציבה .
 בין היתר ,  אמר נתניהו שלשום : " נגביר באופן דרמטי את אכיפת החוק במגזר הערבי .  לא נקבל מדינה בתוך מדינה .  לא נקבל מדינה שבה יש הסתה איסלאמיסטית ונשק בלתי חוקי למכביר שבו יורים בשמחות וגם באירועי פשע .  נגביר את החוק בכל חלקי המדינה  הגליל ,  בנגב ,  במשולש בכל מקום .  נקים תחנות משטרה חדשות ונדרוש מכולם נאמנות לחוקי המדינה .  לא ניתן לומר 'אני ישראלי בזכויות ופלסטיני בחובות' .  מי שרוצה להיות ישראלי ,  שיהיה כזה עד הסוף ".  
חברת הכנסת עאידה תומא-סלימאן  ( הרשימה המשותפת )  ,  התייחסה אתמול לדברי ראש הממשלה ואמרה כי מדובר ב"מסע הסתה מתמשך נגד החברה הערבית ,  בהובלת נתניהו ".  היא הוסיפה : " ראש הממשלה הוא אלוף בלהתנער מאחריותו כלפי אזרחיו .  במקום לפעול להשגת הביטחון של כולנו על ידי סיום הכיבוש ,  מקור כל הפשעים והשנאה ,  הוא שוב רוקד על הדם ומאשים ערבים ,  כלל הערבים ,  בשל פעולה מתועבת של אדם אחד .
" אני שבה ומגנה בכל תוקף את הפיגוע שגזל חייהם של שני אזרחים בתל אביב ,  אבל הגיע הזמן שנתניהו ושריו יקבלו על עצמם האחריות על יצירת האווירה העכורה והמנוכרת נגד האוכלוסייה הערבית .  האזרחות שלנו הינה זכות וחיזוקה יהיה בשוויון מלא ובטיפול בבעיות העוני האלימות והנשק ולא בהשתתפות בצבא כיבוש ואובדן הזהות הלאומית ". 
 ( עדכון ראשון :  23:24 )  

בכפר של המחבל נפגעו מדברי נתניהו : " מישהו מנע ממנו להילחם בפשע ?  "
 התחושות בערה אינן פשוטות בימים האחרונים :  מעבר להתכחשות למחבל שרצח שניים בפיגוע בת"א ,  ושיש הטוענים כי הוא  " זאב בודד "  שהשתמש בסמים ,  דבריו של נתניהו בזירה הכעיסו את התושבים . " איך הוא אומר דבר כזה ?  התקפה לא הוגנת ולא במקום ".  דיווח לאולפן וואלה !  NEWS

