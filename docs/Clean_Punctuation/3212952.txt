נתניהו חשף :  חיל האוויר תקף בסופ"ש מחסנים של איראן בסוריה
בפתח ישיבת הממשלה אישר ראש הממשלה את דבר התקיפה כשבירך את הרמטכ"ל היוצא איזנקוט על הישגיו . " פעלנו בהצלחה מרשימה כדי לבלום את ההתבססות הצבאית בסוריה ובמסגרת זו צה"ל תקף מאות פעמים ".  על סיום מבצע  " מגן צפוני "  אמר נתניהו : " שללנו את מנהרות החיזבאללה בצפון "
 ראש הממשלה בנימין נתניהו בפתח ישיבת הממשלה אישר היום  ( רביעי )  כי צה"ל תקף בדמשק . " אנחנו נפרדים היום מהרמטכ"ל גדי איזנקוט .  פעלנו יחד כדי לבצר את ביטחון ישראל ",  אמר נתניהו , " פעלנו בהצלחה מרשימה כדי לבלום את ההתבססות הצבאית בסוריה ובמסגרת זו צה"ל תקף מאות פעמים מטרות של איראן וחיזבאללה .  רק ב-36 השעות האחרונות חיל האוויר תקף מחסנים של איראן עם נשק איראני בשדה התעופה הבינלאומי בדמשק .  צבר התקיפות האחרונות מוכיח שאנו נחושים יותר מתמיד לפעול נגד איראן בסוריה ".  
" פעלנו יחד נגד ייצור נשק מדויק בלבנון ,  פעלנו לפרק את נשק המנהרות של חיזבאללה בלבנון במבצע 'מגן צפוני' ,  פעלנו נגד מנהרות החמאס בגבול עזה ,  סיכלנו מאות פעולות של טרור יחידים ביהודה ושומרון ,  וביצענו עוד פעולות רבות מאוד ,  גלויות וסמויות מן העין .  לצה"ל תחת פיקודך הישגים גדולים .  יש לנו עוד עבודה רבה לעשות ואנו נעשה אותה ",  הוסיף נתניהו .  
לקריאה נוספת"ניסיון להאריך את המשבר ":  סוריה מאשימה את ישראל בתקיפה בדמשקדיווח בסוריה :  חיל האוויר תקף מחסני חיזבאללה באזור דמשק 
נתניהו סקר את בישיבה את ההתפתחויות הבטחוניות בימים האחרונים : " בלילה ,  חיל האוויר תקף גם בגזרה הדרומית נגד מטרות חמאס בעזה ,  והבוקר הודענו על חשיפת מנהרה נוספת ,  מנהרה מרכזית ,  ואולי החשובה שבהן ,  שחצתה את הגבול לשטחנו .  בכך אנחנו מתקרבים להשלמת היעד אותו הגדרנו ביציאה למבצע 'מגן צפוני' - שלילת נשק המנהרות של חיזבאללה ".  
הוא סיים את דבריו בהבעת תודה לרמטכ"ל היוצא . " זהו סיום ראוי לתקופת כהונתך כרמטכ"ל ה-21 .  בשם העם ובשם המדינה ,  אני רוצה להודות לך על שירותך המסור לעם ולמדינה .  יהיה לי מה להוסיף על כך יותר בטקס הפרידה ,  אבל בשלב הזה אני מסתפק באמירת שתי מלים :  תודה גדי ",  אמר ראש הממשלה .
 ביום שישי דיווחו כלי תקשורת סורים כי כלי טיס תקפו מטרות באזור סוריה וייחסו אותה לחיל האוויר הישראלי .  על פי סוכנות הידיעות הסורית סאנ"א מערכות ההגנה האוויריות יירטו שמונה מטרות עוינות .  לפי הארגון הסורי לזכויות אדם ,  הותקפו יעדים בסמוך לנמל התעופה הבינלאומי בדמשק ואל-כיסווה ומחסני טילים של חיזבאללה .  מדובר באזורים שעל פי פרסומים זרים הותקפו פעמים רבות בשנים האחרונות .  גורם צבאי סורי אמר כי מטוסי חיל האוויר תקפו מאזור אצבע הגליל מטרות בדמשק .  לדבריו ,  נפגע מחסן בנמל התעופה הבינלאומי .
 משרד החוץ בסוריה האשים את ישראל בתקיפה באזור דמשק וטען כי היא נערכה במסגרת  " הניסיונות הישראלים המתמשכים להאריך את המשבר בסוריה ואת המאבק בטרור בו היא נתונה ".  לטענת המשרד ,  מטרת התקיפה נועדה  " להעלות את המורל של תאי הטרור שעוד נותרו בדמשק ולחמוק מהבעיות הפנימיות הגוברות של ישראל ".  
גם שר החינוך נפתלי בנט דיבר בפתח ישיבת הממשלה על המצב הביטחוני ,  ואמר : " בעוד יומיים כולנו ניפרד מגדי איזנקוט ,  אדריכל המלחמה השקטה מול חיזבאללה .  אנחנו ממשיכים את הפעולה נגד המנהרות .  הפעולה תימשך כמה שנדרש .  אני רוצה לאחל הצלחה לרמטכ"ל הנכנס ,  שהוא יהיה רמטכ"ל נועז ".  השר זאב אלקין אמר בפתח הישיבה : " היום בבוקר למדנו עד כמה המבצע בצפון היה נכון .  כלי הנשק הזה שחיזבאללה הכין לעימות הבא עם ישראל כבר לא בידיו .  נמשיך לעשות הכל כדי להגן על גבולנו בצפון ".  הוא הוסיף : " אנחנו לא נשלים עם שום ירי לעבר שטח של ישראל ,  כל ירי יענה בתקיפה משמעותית .  כל עוד שיש אי שקט מרצועת עזה ולא משנה איך אנחנו מותקפים - אז התגובה צריכה להיות אי-סיוע כספי ". 
היום הודיע דובר צה"ל על חשיפת מנהרה נוספת שחדרה לשטח ישראל מגבול הצפון ,  ומסר כי  " מנהרה זו משלימה את כלל המנהרות שבנה חיזבאללה .  למעשה אנחנו מסיימים את מבצע מגן צפוני ".  

נתניהו חשף :  חיל האוויר תקף בסופ"ש מחסנים של איראן בסוריה
בפתח ישיבת הממשלה אישר ראש הממשלה את דבר התקיפה כשבירך את הרמטכ"ל היוצא איזנקוט על הישגיו . " פעלנו בהצלחה מרשימה כדי לבלום את ההתבססות הצבאית בסוריה ובמסגרת זו צה"ל תקף מאות פעמים ".  על סיום מבצע  " מגן צפוני "  אמר נתניהו : " שללנו את מנהרות החיזבאללה בצפון "
 
