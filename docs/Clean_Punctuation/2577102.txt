המכללות הטכנולוגיות לנתניהו : " התערב במשבר "
 לאחר שהודיע על הכוונה להשבית את הלימודים במכללות הטכנולוגיות החל מיום ראשון הקרוב ,  פנה פורום המכללות לנתניהו וביקש : " הכרז על עידוד לימודי ההנדסאים כפרויקט לאומי "
 פורום המכללות הטכנולוגיות פנה היום  ( חמישי )  במכתב לראש הממשלה ,  בנימין נתניהו ,  בבקשה שיתערב במשבר הנוכחי בין המכללות לבין משרד התמ"ת .  בימים האחרונים הודיעו המכללות ,  בהן לומדים אלפי סטודנטים ,  על כוונתן להשבית את הלימודים החל מיום ראשון הקרוב בכל המוסדות החברים בפורום .  זאת ,  במחאה על כך שלא הועברו אליהם תקציבים ממשרד התמ"ת ,  ובלעדיהם ,  לטענתם ,  הם לא יוכלו לפתוח את שנת הלימודים .
" מתוך צעד נואש להצלת פעילות והכשרת כוח טכנולוגי במדינת ישראל ,  לצערנו לא נותר בידינו אלא לקחת את גורלנו בידינו ולהשבית את פעילות המכללות הטכנולוגיות אשר נמצאות בפיקוח התמ"ת החל מיום ה-21 לאוקטובר 2012 ",  נכתב .  אנשי הפורום התריעו מפני קריסה של המכללות הטכנולוגיות ,  זאת בשל תקצוב ממשלתי לקוי במשך עשרות שנים ,  כהגדרתם . " אנו ,  פורום מנהלי המכללות הטכנולוגיות ,  מבקשים בשנית מכבודו להכריז על עידוד לימודי ההנדסאים כפרויקט לאומי בשל חיוניות המקצוע לעתיד המשק הישראלי ,  צה"ל והתעשיות הביטחוניות ,  וזאת באמצעות תקצוב סטודנט במסלול הנדסאים ,  כפי שמתוקצב עמיתו במערכת האקדמית ".  במכתב צוין עוד כי למרות שקיים מחסור חמור בהנדסאים במדינת ישראל ,  אלו לא מקבלים תקצוב בדומה לעמיתיהם במקצועות אחרים .  עוד נכתב כי המכללות זקוקות לתקציב מידי של 40 מיליון שקלים לפתיחת שנת הלימודים הנוכחית ,  ודרשו כי לאחר מכן תגובש תכנית מוסדרת לתקצוב כפי שנהוג במכללות האקדמיות . " אל תנטוש את ההשכלה הטכנולוגית במדינה - עזור לנו לקיים את המערכת לטובת התעסוקה ,  השתלבות מקצועית ,  והתרומה לתל"ג בישראל ".  
גם יו"ר מפלגת העבודה ,  שלי יחימוביץ' ,  התייחסה לנושא ופנתה אמש אל שר האוצר ,  יובל שטייניץ ,  ואל שר התמ"ת ,  שלום שמחון ,  בדרישה לטפל בדחיפות בנושא .  במכתב ששיגרה לשניים היא כתבה : " משרד האוצר משאיר את המכללות הטכנולוגיות בתת-תקצוב משווע שלא מאפשר להן להתקיים ,  לא כל שכן לקיים לימודי הנדסאות ברמה הנדרשת .  התוצאה :  כבר היום חסרים למשק כ-15 אלף הנדסאים .  הדבר פוגע אנושות בכלכלה ,  בתעשייה ,  בצה"ל ,  ובאלפי צעירים ,  שעבורם לימודי הנדסאות הם האפשרות היחידה לעתיד תעסוקתי יציב ולרכישת מקצוע מכובד ".  יחימוביץ' הוסיפה כי  " כיום לומדים במכללות הטכנולוגיות להנדסאים 22 אלף סטודנטים המהווים 11% מכלל הסטודנטים בישראל ומתוקצבים רק ב- 1.78% .  אני פונה אליכם בבקשה לטפל בנושא בדחיפות ,  וכצעד ראשון להעביר לאלתר למכללות אלה מענק חירום שיאפשר להן לפתוח את שנת הלימודים ".  
המכללות הטכנולוגיות ישבתו : " לא הועבר תקציב "
 לפניות לכתבת :  michalresh1@walla.com 

המכללות הטכנולוגיות לנתניהו : " התערב במשבר "
 לאחר שהודיע על הכוונה להשבית את הלימודים במכללות הטכנולוגיות החל מיום ראשון הקרוב ,  פנה פורום המכללות לנתניהו וביקש : " הכרז על עידוד לימודי ההנדסאים כפרויקט לאומי "
 
