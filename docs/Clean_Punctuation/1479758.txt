הרשות : " דבריו של נתניהו אינם מספיקים "
 ברשות הפלסטינית לא התרשמו מדבריו של רה"מ בפני ועידת איפא"ק . " כל פתרון שלא יתבסס על החלטות האו"ם איננו מקובל עלינו "
 הרשות הפלסטינית מאוכזבת מדבריו של ראש הממשלה בנימין נתניהו בפני ועידת איפא"ק .  נביל אבו רודיינה ,  דוברו של יו"ר הרשות הפלסטינית אבו מאזן ,  אמר היום  ( שלישי )  כי דבריו של נתניהו בפני משתתפי ועידת איפא"ק בנוגע לתהליך השלום עם הפלסטינים  " מעורפלים ואינם מספיקים ". 
אבו רודיינה הבהיר כי המחויבות לשלום משמעה הכרה בפועל בפתרון שתי מדינות לשני עמים והפסקת הבנייה בהתנחלויות . " כל פתרון שלא יתבסס על החלטות האו"ם הבינלאומיות איננו מקובל עלינו ",  הוסיף .
 בנאומו בפני משתתפי הוועידה אמר נתניהו כי הוא מוכן לפתוח במשא ומתן ללא דיחוי עם הפלסטינים : " בשבוע הבא אפגש עם נשיא מצרים מובארק ואני מתכוון לשוחח איתו על שיתוף פעולה עם העולם הערבי ועל שיתוף פעולה בין ישראל לפלסטינים .  אנחנו מבקשים נורמליזיציה של קשרים כלכליים ודיפלומטיים ,  אנו רוצים שלום עם העולם הערבי ,  אך אנו רוצים גם שלום עם הפלסטינים .  השלום הזה חמק מאיתנו במשך יותר מ-30 שנה ". 
ארגון חמאס התייחס גם הוא לנאומו של ראש הממשלה באמרו כי מדובר ב"ניסיון להתחמק מהכוונה להעמיד לדין את המנהיגים הישראלים בגין פשעי מלחמה ".  דובר חמאס פאוזי ברהום אמר כי  " הדברים של נתניהו על חידוש המשא ומתן עם הפלסטינים הם ניסיון להוליך שולל את דעת הקהל ולהכשיל את המאמצים הבינלאומיים להעמיד לדין את המנהיגים הישראלים בגין מעשי הטבח שביצעו בעזה ".  
" נתניהו רוצה להשתמש במשא ומתן כאמתלה להשלים את תכניתו להקים מדינה יהודית על חורבות זכותו של העם הפלסטיני ",  הוסיף ברהום .  הוא קרא לפלסטינים לנקוט צעדים ברורים על מנת להפסיק כל סוג של משא ומתן ,  שיתוף פעולה ונורמליזציה עם ישראל ולעשות שימוש בכל אמצעי הלחץ כדי שתפסיק לייהד את ירושלים .
 
הרשות : " דבריו של נתניהו אינם מספיקים "
 ברשות הפלסטינית לא התרשמו מדבריו של רה"מ בפני ועידת איפא"ק . " כל פתרון שלא יתבסס על החלטות האו"ם איננו מקובל עלינו "
 
