 " הפלסטינים מעלים הצגה לכבוד ביקורו של קרי "
 שעות לפני נחיתת שר החוץ האמריקני ,  גורמים בירושלים הביעו כעס על ההתנהלות הפלסטינית : " האיומים של אבו מאזן ובכירי הרשות בימים האחרונים הם ניסיון ליצור לחץ על ישראל "
  ( פגישת נתניהו וקרי ברומא ,  בחודש שעבר )  
שר החוץ האמריקני ג'ון קרי יגיע היום  ( שלישי )  לביקור נוסף בישראל וברשות הפלסטינית ,  על רקע משבר אמון במשא ומתן .  אמש התריע יו"ר הרשות הפלסטינית אבו מאזן כי הבנייה הישראלית בהתנחלויות עלולה להוביל לפיצוץ השיחות ,  והזהיר מפני אפשרות של חידוש המהלך לקבלת הכרה באו"ם מצד הפלסטינים .  גורמים מדיניים בישראל הגיבו הבוקר בזעם לדברים ,  והאשימו כי  " הפלסטינים מעלים הצגה לכבוד ביקורו של קרי ",  במטרה להגביר את הלחץ האמריקני על ישראל .  
גורם בסביבת ראש הממשלה בנימין נתניהו הסביר כי  " האיומים של אבו מאזן ושל בכירי הרשות בימים האחרונים ,  כולל הודעת ההתפטרות של צוות המשא ומתן הפלסטיני ,  הם חלק מניסיון ליצור לחץ על ישראל ".  לדבריו , " הם עושים הרבה רעש וצלצולים ,  אבל את העובדות אי אפשר לשנות :  הפלסטינים הסכימו בתחילת המשא ומתן לדיל של שחרור אסירים והמשך הבנייה .  הם לא יכולים לסגת מהדיל הזה עכשיו ,  אחרי שלושה חודשים של שיחות ".  
קרי יגיע לישראל אחר הצהריים .  הוא צפוי להיוועד עם נתניהו ועם אבו מאזן ,  במטרה להביא לפריצת דרך במשא ומתן .  גורמים ברשות הפלסטינית טענו בימים האחרונים כי ישראל נמנעת מהצגת עמדות ברורות ומפורטות בחדר המשא ומתן ,  ומסתפקת באמירות כלליות ועמומות .  קרי צפוי ללחוץ על נתניהו להתחיל להתייחס לנושא הפלסטיני באותה רמת פירוט שהוא מתייחס לנושא האיראני .  על הפלסטינים יופעל לחץ לכבד את התנאים שלהם התחייבו ערב תחילת המשא ומתן ,  כולל המשך הבנייה הישראלית בהתנחלויות במקביל לשחרור האסירים .  
קרי ערך ביומיים האחרונים ביקור במצרים ובסעודיה ,  שתי מדינות שהוא מעוניין לגייס לחיזוק תהליך השלום .  קרי מאמין כי גיבוי של מדינות ערב לתהליך יעניק רוח גבית לאבו מאזן ,  וישכנע את נתניהו כי קיימת הזדמנות ליצירת ברית אזורית אנטי-איראנית .  במסיבת עיתונאים שכינס אמש בריאד ,  בירת סעודיה ,  קרי אמר כי הפרסומים שהופיעו אתמול בחלק מכלי התקשורת בישראל על כך שארצו מתכוונת לכפות הסדר קבע על ישראל והפלסטינים , " אינם מדויקים ".  
בנוסף לפגישות שיערוך עם נתניהו ואבו מאזן ,  מסתמן כי קרי יערוך גם ביקור קצר בתל אביב .  משטרת ישראל הודיעה אמש כי בשעות אחר הצהריים ייסגרו לתנועה כמה רחובות הסמוכים לכיכר רבין בעיר ,  לשם יגיע קרי כדי להניח זר על האנדרטה לזכר ראש הממשלה יצחק רבין .
 לקריאה נוספת:אבו מאזן :  אין התקדמות במו"מ ,  מתקרבים לפיצוץערב פריצת דרך במו"מ ?  אבו מאזן  " בא לעשות עסקים"אחרי שחרור האסירים :  למעלה מ-2,000 יחידות דיור בגדה
לפניות לכתב אמיר תיבון :  amir.tibon@walla.co.il  

" הפלסטינים מעלים הצגה לכבוד ביקורו של קרי "
 שעות לפני נחיתת שר החוץ האמריקני ,  גורמים בירושלים הביעו כעס על ההתנהלות הפלסטינית : " האיומים של אבו מאזן ובכירי הרשות בימים האחרונים הם ניסיון ליצור לחץ על ישראל "
 
