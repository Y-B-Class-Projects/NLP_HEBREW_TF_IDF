נתניהו לקופות החולים :  חשפו לאן הולך הכסף
ראש הממשלה הציע בישיבת הממשלה לערוך בדיקה חיצונית למחירי התרופות שרוכשות קופות החולים מכספי סל התרופות .  סגן שר הבריאות : " זה נושא רגיש .  אף אחד לא העז לגעת בזה "
 ראש הממשלה יוצא נגד קופות החולים ?  בדיון בישיבת הממשלה על סל התרופות ,  אמר ראש הממשלה בנימין נתניהו ,  המכהן גם כשר הבריאות ,  כי  " אני מציע בדיקה של חברה מקצועית חיצונית כדי לבדוק את המחירים שאנחנו משלמים ואת שמישות התרופות בסל .  אני רוצה לדעת אם נערכים מכרזים לרכש תרופות גנריות ".  
סגן שר הבריאות יעקב ליצמן אמר כי  " עד היום אף אחד לא העז לגעת בנקודה הזו .  זה דבר מאוד רגיש .  קופות החולים ובתי החולים לא סיפקו את נתוני הרכש שלהם ".  נתניהו ,  השיב לו כי  " חייבים לפעול בשקיפות .  אלו כספי ציבור .  סל התרופות יכול לחסוך מאות מיליוני שקלים אם נוודא שהרכש מתבצע על ידי מכרזים שקופים לכולם ".  
נתניהו הוסיף כי  " אסור לשלם מחירים מופקעים לתרופות .  בייחוד תרופות ותיקות שהן נחלת הכלל .  אסור לבתי החולים לשמור את הנתונים לעצמם .  צריך שקיפות מקסימלית ואין סיבה שלא נקנה את הטכנולוגיות והתרופות במחיר הכי נמוך שקיים ".  
מקופת החולים  " מכבי שירותי בריאות "  נמסר בתגובה כי  " אנחנו תומכים בהמלצת ראש הממשלה לקיים בדיקה וקוראים לו להרחיב אותה אל כל מקורות התקצוב של מערכת הבריאות .  בדיקה מעמיקה כזו תגלה שחיקה מתמשכת וחריפה בתקצוב קופות החולים וכלל מערכת הבריאות ,  תקצוב חסר בתחום התרופות ועוד ".  טרם נמסרה תגובה מיתר קופות החולים .  

נתניהו לקופות החולים :  חשפו לאן הולך הכסף
ראש הממשלה הציע בישיבת הממשלה לערוך בדיקה חיצונית למחירי התרופות שרוכשות קופות החולים מכספי סל התרופות .  סגן שר הבריאות : " זה נושא רגיש .  אף אחד לא העז לגעת בזה "
 
