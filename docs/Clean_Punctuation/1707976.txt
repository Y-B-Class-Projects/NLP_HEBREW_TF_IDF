הקבלן של נתניהו לעבודות שחורות
שר המשפטים ,  עו"ד יעקב נאמן ,  המשמש כיו"ר ועדת שכר הבכירים ,  יחזור למשרדו לאחר שיפרוש מהפוליטיקה ,  וישוב לייצג את העשירים .  צבי זרחיה שואל ,  למי בדיוק הוא נאמן ? 
שר המשפטים ,  עו"ד יעקב נאמן ,  משמש  " קבלן העבודות השחורות "  של ראש הממשלה ,  בנימין נתניהו .  נאמן אמנם מונה לתפקיד שר כמינוי מקצועי ,  אך גם כמינוי אישי של רה"מ .  
נתניהו סומך מאוד על נאמן .  לכן הפקיד בידיו לא רק את תיק המשפטים ,  אלא בתוקף זה גם את ראשות ועדת השרים לענייני חקיקה .  הכובע הזה מאפשר לנאמן לפעול לדחייתה של כל יוזמת חקיקה פרטית של חברי כנסת ,  וגם לעכב או לדחות הצעות חוק ממשלתיות .  
בתמיכת נתניהו ,  מצליח נאמן להדוף בחודשים האחרונים את הצעת החוק הפרטית שהגישו ח"כ שלי יחימוביץ  ( עבודה )  וח"כ חיים כץ  ( ליכוד )  להגבלת שכר הבכירים .  בסוף אפריל 2010 ,  לאחר שהסתמן רוב בוועדת השרים לחקיקה בעד הצעת החוק ,  דפק נתניהו על השולחן - ובעצם כפה על שרי הליכוד להתנגד לה .  כפשרה הוקמה ועדת נאמן להגבלת שכר הבכירים .  התוצאה :  שלשום דפק שוב נתניהו על השולחן וגרם ,  יחד עם נאמן ,  להארכת תקופת עבודתה של הוועדה בשלושה חודשים .  
באחרונה טיפל נאמן גם בדרישת השרים להעניק להם הטבת מס בגין שימוש ברכב השרד הצמוד ,  והגיש פנייה בעניין לוועדת הכספים .  בנוסף מעכב נאמן את הצגת עמדתה של ועדת שרים אחרת בראשותו - ועדת השרים לענייני אתיקה - בעניין הצהרות ההון של השרים .  
הצעת החוק בעניין שכר הבכירים תשפיע מאוד על נאמן עצמו - עורך דין עשיר שפרש ממשרד עורכי הדין הרצוג-פוקס-נאמן כדי לשמש שר משפטים .  משרד הרצוג-פוקס-נאמן מייצג את השמנה והסלתה של החברה הישראלית והן את החברות הגדולות במשק ,  שיושפעו בין היתר ממהלכיו של נאמן כשר משפטים .  שר הרווחה ,  יצחק הרצוג ,  היה שותף במשרד לפני שנבחר לכנסת ב-2003 .  
אתמול התגלעו חילוקי דעות בין שני השותפים העסקיים לשעבר .  הרצוג רצה שהממשלה תתמוך בהצעת החוק בקריאה הטרומית ובתמורה יחימוביץ' וכץ יקפיאו את הגשת ההצעה לארבעה חודשים .  נאמן התנגד לאישור בקריאה בקריאה הטרומית .  התוצאה :  הרצוג מאיים בהתפטרות .  
ואולם ,  השאלה העומדת על הפרק היא לא שאלת התפטרותו של הרצוג ,  אלא פעילותו של נאמן .  בכמה מישיבותיה של ועדת השרים הודיע נאמן לפרוטוקול שהוא מכיר חלק מהמשתתפים .  כך למשל ,  לפני חודש הודיע כי הוא מכיר את פורום ראשי המשק שהופיע בפני הוועדה .  בפורום אמרו שנאמן היה חבר נשיאות עד לבחירתו לשר המשפטים ואילו נאמן אמר שהוא  " מכיר את הפורום אך לא שימש יועץ ".  
יחימוביץ' טוענת כי נאמן ,  שכל חייו עבד למען בעלי ההון ,  ממשיך לשרתם גם בממשלה ,  וכי כל מטרת הדחייה בעבודתה של ועדת השרים היא לקבור את הנושא .  ההערכה הרווחת במערכת הפוליטית היא שנאמן יחזור למשרדו לאחר שיפרוש מהפוליטיקה .  כך הוא ישוב לייצג את העשירים ,  שחלקם יושפעו מן הסתם מהמדיניות שיציג כשר משפטים וכיו"ר ועדת השרים להגבלת שכר הבכירים .
 
הקבלן של נתניהו לעבודות שחורות
שר המשפטים ,  עו"ד יעקב נאמן ,  המשמש כיו"ר ועדת שכר הבכירים ,  יחזור למשרדו לאחר שיפרוש מהפוליטיקה ,  וישוב לייצג את העשירים .  צבי זרחיה שואל ,  למי בדיוק הוא נאמן ? 

