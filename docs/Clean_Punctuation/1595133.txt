עריקאת : " לא נתפשר בנושא ההתנחלויות "
 ראש צוות המשא ומתן הפלסטיני הכחיש כי חידוש המשא ומתן בין ישראל לפלסטינים מתקרב והאשים את ישראל בשימור הפערים בין הצדדים . " הדיווחים בישראל לחלוטין אינם נכונים "
" הפערים בין ישראל לפלסטינים בנושא חידוש המשא ומתן ,  עדיין עמוקים והסיבה לכך היא 'סירובה של ישראל להפסיק את הבנייה בהתנחלויות' ",  כך אמר הבוקר  ( שבת )  ראש צוות המשא ומתן הפלסטיני סאיב עריקאת .  בראיון לעיתון  " א-שרק אל-אווסט "  אמר עריקאת כי הפלסטינים לא יסכימו לשום פשרה בכל הנוגע להתנחלויות משום שהפסקת הבנייה בהן היא תנאי מקדים לפתיחה במשא ומתן . " הפלסטינים עומדים על כך שהמשא ומתן ייפתח מהמקום שבו הוא הופסק ",  הוסיף .  בנוגע לדיווחים בישראל על כך שהמגעים צפויים להיפתח בקרוב אמר : " הדיווחים בישראל לחלוטין אינם נכונים .  הפערים גדולים מאד ,  ואנחנו איננו קרובים לחידוש המגעים ". 
אתמול אמר השליח האמריקאי המיוחד למזרח התיכון ג'ורג' מיטשל כי עדיין מוקדם לתאר את מאמציו לחידוש שיחות השלום בין הישראלים לפלסטינים ככישלון .  בנאום שנשא בקולבי קולג' שבמדינת מיין אמר מיטשל כי  " הממשל האמריקאי מחויב בצורה עמוקה לתהליך השלום ".  מיטשל גם שיבח את הנשיא אובמה ואמר כי נשיאים אחרים לא נקטו בפעולה בשלב כל כך מוקדם לכהונתם כדי להתחיל בשיחות שלום באזור שבו יש התנגשויות עם  " שורשים היסטוריים עמוקים ".  
בתוך כך התקשר נשיא ארה"ב ברק אובמה לאבו מאזן ואמר לו כי הוא מחויב להקמת מדינה פלסטינית .  בשיחה דנו שני האישים בתהליך השלום במזרח התיכון ובקשיים שבפניהם הוא עומד .  גם אבו מאזן הביע את מחוייבותו לתהליך .
 ביום שלישי קרא נתניהו לאבו מאזן להוביל את עמו לשלום .  בנאום שנשא בוועידת הנשיא בירושלים אמר נתניהו : " אני מאמין שהשלום עם הפלסטינים אפשרי אבל זה דורש מנהיגות ואומץ לב משני הצדדים .  אני קורא היום לאבו מאזן  הובל את עמך לשלום .  אמור לעמך שהגיע העת לסיים הסכסוך אחת ולתמיד .  אמור לעמך כי הגיע הזמן ששני העמים יחיו בשלום וביטחון זה לצד זה .  בוא נדבר שלום לא רק בחדרי חדרים אלא גם בחוץ

עריקאת : " לא נתפשר בנושא ההתנחלויות "
 ראש צוות המשא ומתן הפלסטיני הכחיש כי חידוש המשא ומתן בין ישראל לפלסטינים מתקרב והאשים את ישראל בשימור הפערים בין הצדדים . " הדיווחים בישראל לחלוטין אינם נכונים "
 
