נתניהו לשרים : " הצביעו בחוק שיפתור משבר הדיור "
 רה"מ דרש מהשרים לא להתקזז עם חברי אופוזיציה לאור החשיבות של הצעת חוק ועדות דיור לאומיות .  היום נקבע כי ועדה משותפת היא זו שתדון בהצעה בהכנה לקריאה שנייה ושלישית
ראש הממשלה ,  בנימין נתניהו ,  דרש הבוקר  ( ראשון )  משרי הממשלה להתייצב במליאה הכנסת מחר ולא  " להתקזז "  עם חברי אופוזיציה בעת ההצבעה בקריאה ראשונה על  " חוק הוד"לים "   ( ועדות דיור לאומיות )  .  הצעת חוק ועדות דיור לאומיות קובעת כי יוקמו ועדות מהירות שיחליפו ,  כהוראת שעה ,  את ועדות התכנון והבנייה ,  במטרה לבנות כ-70 אלף יחידות דיור בשנה .
" הממשלה שמה בראש סדר היום האזרחי שלה יצירת רפורמות ,  שאחת המרכזיות שבהן היא הורדת מחירי הדיור ",  אמר נתניהו בישיבת הממשלה , " וד"לים זה חוק חשוב .  בזמנו אריק שרון כשר הבינוי והשיכון עשה פריצה גדולה בתחום .  אני זקוק לכם במליאת הכנסת מחר ". 
עד היום הייתה מחלוקת בין הממשלה לבין ש"ס סביב השאלה איזו ועדה תדון בהצעת החוק בהכנה לקריאה שנייה ושלישית .  בעוד שש"ס דרשה כי הנושא יגיע לדיון בוועדת הפנים שבראשה עומד ח"כ אמנון כהן  ( ש"ס )  ,  בממשלה התעקשו כי על ועדת הכלכלה בראשות ח"כ כרמל שאמה-הכהן  ( ליכוד )  לדון בהצעת החוק .  זאת בשל החשש שלה שהחוק יתעכב ויתמסמס בוועדת הפנים ,  בעוד ראש הממשלה מבקש לפרוץ את הדרך בעניין כדי להוריד את מחירי הדיור .
 ח"כ כרמל שאמה-הכהן סיפר לוואלה !  חדשות כי נמצאה נוסחת הפשרה ,  ולפיה תוקם ועדה משותפת של כלכלה ופנים ,  בראשותו והיא זו שתדון בהצעת החוק . " הנושא משותף לפנים ולכלכלה ",  הסביר והזכיר כי בוועדה המשותפת בראשות יו"ר ועדת הפנים ,  עדיין תקועה הרפורמה הגדולה בתכנון ובנייה .  לדבריו , " להטיל על אותה ועדה עוד רפורמה יצור עליה עוד עומס ,  ולכן נכון יותר שאת העניין יוביל איש ועדת הכלכלה ,  וכיוון שיש לי ניסיון בתחום ,  ראש הממשלה ביקש ממני לקחת על עצמי את המשימה ונעניתי לכך .  בכוונתי לקיים דיונים רציפים ,  יום אחר יום כדי לסיים את הליך החקיקה עוד לפני יציאת הכנסת לפגרה ". 
עוד באותו נושא:אושר סבסוד בסך 100 אלף ש' לרוכשי דירות בפריפריה"הרפורמה בתכנון ובבנייה - סכנה לציבור"נתניהו הורה לבחון מחדש את הרפורמה בבנייה
לפניות לכתב :  pinhas_wolf@walla.co.il

נתניהו לשרים : " הצביעו בחוק שיפתור משבר הדיור "
 רה"מ דרש מהשרים לא להתקזז עם חברי אופוזיציה לאור החשיבות של הצעת חוק ועדות דיור לאומיות .  היום נקבע כי ועדה משותפת היא זו שתדון בהצעה בהכנה לקריאה שנייה ושלישית

