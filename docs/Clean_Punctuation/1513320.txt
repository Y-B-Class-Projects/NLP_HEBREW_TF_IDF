חוק בנק ישראל יובא לאישור הממשלה ביום א'
ראש הממשלה ושר האוצר יביאו ביום א' לאישור הממשלה את טיוטת החוק ,  אשר מעגנת את עצמאות הבנק אך כוללת מנגנון פיקוח על השכר
ראש הממשלה ושר האוצר יביאו ביום א' הקרוב לאישור הממשלה את טיוטת חוק בנק ישראל החדש ,  לאחר שהושגה הסכמה עקרונית בין האוצר והבנק המרכזי במרבית הנושאים .  במרכז החוק תעוגן עצמאותו של בנק ישראל אך הוא יחוייב בשקיפות שתאפשר ,  לדברי האוצר ,  בקרה טובה יותר על התהליכים בו .  הגשת טיוטת החוק היא תוצאה של התערבות ראש הממשלה נתניהו בשיח בין הבנק המרכזי לאוצר - לאחר שהצדדים נקלעו למחלוקת קשה סביב סוגיית הפיקוח על השכר בבנק .
 על פי טיוטת החוק תוקם ועדה מוניטארית שתורכב משישה חברים ,  בהם נגיד בנק ישראל ,  המשנה לנגיד ושלושה נציגי ציבור אשר יחליטו ביחד על המדיניות לרבות החלטות הריבית ורכישות המט"ח - כמו כן יעוגן בחוק קיומו של מנגנון פיקוח על השכר בבנק ,  בהתאם להחלטת נתניהו בנושא .
 בכך מקווים במשרד האוצר ובבנק ישראל לסיים תהליך הנמשך למעלה מעשור סביב עדכון החוק המדובר - אשר חוקק כבר בשנת 1954 ומאז לא בוצעו בו שינויים משמעותיים התואמים ,  לדברי הבנק ,  את התמורות והשינויים שחלו בכלכלה העולמית .
 הבוקר נועדו שר האוצר שטייניץ ונגיד בנק ישראל הפרופ' סטנלי פישר בארבע עיניים בנושא ,  במסגרת פורום קיסריה של המכון הישראלי לדמוקרטיה המתקיים השנה בעיר אילת .  פישר עצמו צפוי לשאת דברים בכנס במסגרת מושב הצהרים - אז הוא צפוי להתייחס לחוק ולמשמעויותיו ,  לאחר שבעבר הצהיר כי העברת החוק באופן שיבטיח את עצמאות הבנק מהווה גורם חשוב בהחלטתו האם להמשיך לכהונה שניה בתפקיד .
 
חוק בנק ישראל יובא לאישור הממשלה ביום א'
ראש הממשלה ושר האוצר יביאו ביום א' לאישור הממשלה את טיוטת החוק ,  אשר מעגנת את עצמאות הבנק אך כוללת מנגנון פיקוח על השכר

