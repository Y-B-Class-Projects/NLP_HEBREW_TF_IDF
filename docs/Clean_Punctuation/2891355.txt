נתניהו הורה לבחון נוהלי פתיחה באש ,  וינשטיין הביע ספקות
בתום ישיבת הממשלה הנחה נתניהו את הגורמים המשפטיים לבחון קביעת עונשי מינימום למיידי אבנים ברקע גל הטרור הפוקד את הבירה .  לעומתו ,  העלה וינשטיין שאלות קשות ביחס לסוגייה
בתום ישיבת ממשלה מיוחדת בנושא הטרור בירושלים ,  החליט אתמול  ( ראשון )  ראש הממשלה בנימין נתניהו להנחות את הגורמים המשפטיים לבחון מחדש את נוהלי הפתיחה באש הקיימים כיום והנושא יעבור לידיו של היועץ המשפטי לממשלה יהודה וינשטיין ,  שהציב שאלות קשות לגבי המהלך .  
כמו כן ,  נתניהו שוקל בחיוב את הרעיון שעלה בדיון להחמרת ענישה  קביעת עונשי מינימום לזורקי אבנים באמצעות הוראת שעה ,  לשנה בשלב הראשון.על זריקת בקבוקי תעברה ועל ירי וזיקוקים תיבחן הוראת שעה לכמה שנים .
 בפתח הישיבה אמר נתניהו כי יש לשנות את החוק בהתאם לאירועי הדמים האחרונים . " אבנים ובקבוקי תבערה הם נשק קטלני ,  הם הרגו והורגים ,  ולכן בימים האחרונים אנחנו שינינו את הוראות פתיחה באש לשוטרים בירושלים .  עם כל ההערכה לבית המשפט ,  זו זכותנו וחובתנו לקבוע את הנורמה הזאת .  אנחנו נקבע עונשי מינימום למיידי אבנים וזורקי בקבוקים ". 
לדברי נתניהו ,  במשטרה החלו לאכוף את הנורמות החדשות . " כבר בסוף השבוע הם השתמשו באמצעים חדשים תחת ההוראות החדשות ,  ופגעו במיידי האבנים ובמיידי בקבוקי תבערה .  היום אנחנו נאפשר הרחבה נוספת של יכולת הפעולה של שוטרים בסיכול יידוי אבנים ובקבוקי תבערה ,  ואנחנו גם נוסיף כוחות כדי לפגוע בפורעים ,  תחת עיקרון פשוט שאנחנו מחילים אותו סביב גבולותינו וגם בתוך שטחנו :  מי שינסה לפגוע בנו ,  אנחנו נפגע בו ",  אמר .  
לקריאה נוספת:לפיד בנאום חריף על נתניהו : " כשל מול איראן ,  חמאס וחיזבאללה"נתניהו יכנס דיון לאישור הטיוטה להחמרת הפתיחה באש נגד מיידי אבניםנתניהו מציע :  מעצר מנהלי לחשודים ביידוי אבנים ובקבוקי תבערה  

" כמו כן ,  התחלנו בקידום חקיקה מהירה להטלת קנסות על הורי קטינים המיידים אבנים ובקבוקי תבערה .  מה שלא פחות חשוב בעיניי ,  קידום חקיקה לקביעת עונשי מינימום למיידי אבנים ,  בקבוקי תבערה וגם זיקוקים .  אנחנו לא יכולים לקבל את העיקרון שבירושלים בירתנו ,  או בכל חלק של מדינת ישראל ,  בגליל או בנגב ,  אנשים יארגנו טרור עממי ויתחילו לזרוק בקבוקים על מכוניות עוברות ושבות ,  או אבנים שרוצחות אנשים .  הנורמה הזאת לא תתקבע כאן ,  תתקבע נורמה הפוכה  אנחנו נסכל אתכם תוך כדי פעולה ,  אנחנו נעניש אתכם במלוא חומרת הדין אחר הפעולה .  את הנורמה הזאת אנחנו מבקשים להנחיל לכל אזרחי ישראל ,  לכל תושבי ישראל ולכל שופטי ישראל ",  הוסיף .  
ראש הממשלה התייחס גם למתיחות בהר הבית בשבועות האחרונים . " ישראל מחויבת לשמירת הסטטוס קוו ,  לא אנחנו משנים את הסטטוס קוו .  גורמים שמסיתים הסתות פרועות שאין להן שום בסיס  כאילו ישראל מנסה למנוע תפילה מוסלמית בהר הבית או רוצה להחריב את המסגדים ,  או דברים פרועים אחרים שנאמרים - הם אלה שגורמים להסתה .  ההסתה הזאת באה מכיוון 'האחים המוסלמים' ,  התנועה האיסלאמית בישראל ,  חמאס ,  ולצערי ,  גם השתתפות אקטיבית של הרשות הפלסטינית ",  אמר .  
בתוך כך ,  נפצע אתמול בבוקר קצין צה"ל באורח קל כתוצאה מיידוי אבנים לעברו בהפרות סדר בכביש תקוע-הר חומה שבגוש עציון .  הוא פונה לבית החולים הדסה עין כרם בבירה עם חשש לשבר .
 בהמשך ,  פרקליטות מחוז ירושלים הגישה אתמול ארבעה כתבי אישום לבית משפט השלום בעיר בגין יידויי אבנים במהלך ראש השנה .  שניים מכתבי האישום הוגשו נגד שני צעירים ,  בני 18 ו-19 ,  ושניים נוספים הוגשו נגד קטינים בני 14 ו-16 .  לנאשמים ,  המתגוררים במקומות שונים במזרח העיר ,  מיוחסות עבירות של התפרעות ותקיפת שוטר בנסיבות מחמירות לאחר שהשתתפו במהומות במוקדים שונים בבירה במהלך החג .
  ( עדכון ראשון :  12:40 )  

נתניהו הורה לבחון נוהלי פתיחה באש ,  וינשטיין הביע ספקות
בתום ישיבת הממשלה הנחה נתניהו את הגורמים המשפטיים לבחון קביעת עונשי מינימום למיידי אבנים ברקע גל הטרור הפוקד את הבירה .  לעומתו ,  העלה וינשטיין שאלות קשות ביחס לסוגייה

