 " קיבלו את חייהם בחזרה ":  תיעוד חילוץ מאות הסורים על ידי צה"ל
בתיעוד נראה המבצע שבו חולצו מאות אנשי  " הקסדות הלבנות "  על ידי הצבא מסוריה דרך שטח ישראל .  נתניהו : " קיבלתי בקשות ממנהיגים בעולם ,  בהם טראמפ וטרודו ".  שרת החוץ של האיחוד האירופי : " מחווה הומניטרית חשובה "
 ראש הממשלה בנימין נתניהו אמר היום  ( ראשון )  כי ההחלטה לסייע בהוצאתם של מאות אנשי  " קסדות לבנות "  הלילה מסוריה התקבלה אחרי בקשות ממנהיגים ברחבי העולם ,  בהם נשיא ארצות הברית דונלד טראמפ .  הארגון ,  שהפך לאחד מסמלי המלחמה האכזרית המתחוללת במדינה מאז 2011 ,  נקרא באופן רשמי ארגון ההגנה האזרחית הסורית ,  אך קיבל את כינויו בזכות הקסדות של אנשי החילוץ מטעמו ,  הפועלים באזורים שבשליטת המורדים ונשלחים לזירות ההפצצות של המשטר ובני בריתו . 
" לפני ימים אחדים פנה אלי הנשיא טראמפ וגם ראש ממשלת קנדה ג'סטין טרודו ואחרים ,  בבקשה שנעזור להוציא מסורי מאות אנשי 'קסדות לבנות' ",  סיפר נתניהו . " אלה אנשים שהצילו חיים ונמצאו עכשיו בסכנת חיים .  לכן אישרתי להעביר אותם דרך ישראל למדינות נוספות ,  כצעד הומניטרי חשוב ",  הוסיף .  לדבריו , " במקביל אנו לא מפסיקים לפעול בסוריה נגד ניסיונות ההתבססות הצבאית של איראן שם ".  
עוד בוואלה !  NEWS:רוחאני מזהיר את טראמפ :  מלחמה עמנו תהיה אם כל המלחמותאיראן :  כל המיעוטים הדתיים ,  כולל יהודים ,  יוכלו לכהן ברשויות מקומיותהכרה בישראל ,  החזרת החללים והפסקת הטרור :  מתווה ממשל טראמפ לחמאס 
שרת החוץ של האיחוד האירופי פדריקה מוגריני אמרה הערב כי מבצע החילוץ של אנשי הארגון הוא  " מחווה הומניטרית חשובה ".  לדבריה , " חייהם היו בסכנה מידית בעקבות ההסלמה האחרונה באלימות בדרום מערב סוריה ".  
" האיחוד האירופי מכיר במאמצים החיוניים של ישראל וירדן ושל כל הגורמים הנוספים ",  הוסיפה מוגריני , " כולל כמה מדינות חברות באיחוד ,  שסייעו להבאת הקסדות הלבנות ומשפחותיהם למקום מבטחים .  אנו חוזרים על הקריאה להפסקה מידית של פעולות האיבה ולמתן גישה הומניטרית מלאה לכל העם הסורי הנזקק ".  
לפי הערכות אחראי הארגון ,  שאף הוזכר כמועמד אפשרי לפרס נובל לשלום ,  להצלת חייהם של אלפי בני אדם במדינה מוכת המלחמה .  המשטר רואה בהם  " טרוריסטים "  ועם הצטמצמותם של השטחים שבידי האופוזיציה ,  פעילי  " הקסדות הלבנות "  חוששים מנקמה של השלטונות השבים בהדרגה למעוזי המורדים שנפלו ,  האחרונים שבהם בדרעא ובקוניטרה ,  שני המחוזות הגובלים בירדן ובישראל .
 בהודעה שפרסם צה"ל על אודות החילוץ נמסר כי המבצע החל לבקשת ארצות הברית ומדינות אירופיות נוספות לאחר שנשקפה סכנה מידית לחייהם . " העברתם של הנמלטים דרך ישראל בוצעה כמחווה הומניטרית יוצאת דופן .  ישראל לא מתערבת בלחימה הפנימית בסוריה ,  וממשיכה לראות במשטר הסורי כאחראי לכל הנעשה משטח סוריה ",  נמסר .
 מפקד מנהלת שכנות טובה ,  סגן אלוף א' ,  אמר כי  " אין ספק שזהו מעמד מרגש לעמוד אתמול על גדר הגבול ולקלוט משפחות ,  בעיקר נשים וילדים .  משפחות אשר עוברות בתחילה בחשש אך כאשר מגיעות אל הגבול ,  עיניהן נוצצות מאושר בידיעה כי קיבלו את חייהם בחזרה .  שמח להיות קצין בצבא ובמדינה שמבצעות מבצע כזה ומביאות לידי ביטוי ערכים של אנושיות וחמלה .  זוהי מהות עבודתנו וזהו רגע משמעותי מאין כמותו ."   

" קיבלו את חייהם בחזרה ":  תיעוד חילוץ מאות הסורים על ידי צה"ל
בתיעוד נראה המבצע שבו חולצו מאות אנשי  " הקסדות הלבנות "  על ידי הצבא מסוריה דרך שטח ישראל .  נתניהו : " קיבלתי בקשות ממנהיגים בעולם ,  בהם טראמפ וטרודו ".  שרת החוץ של האיחוד האירופי : " מחווה הומניטרית חשובה "
 
