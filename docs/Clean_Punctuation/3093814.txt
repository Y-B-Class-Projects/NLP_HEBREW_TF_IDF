שרה נתניהו עברה פוליגרף מטעמה על פרשת המעונות : " דוברת אמת "
 רעיית ראש הממשלה ,  שנגדה מתגבש כתב אישום בגין גלגול הוצאות פרטיות על קופת המדינה ,  הכחישה כי הורתה לעובדים לנפח את מספר המשתתפים בארוחות או שהייתה מודעת להפרת נהלים .  לפי המכון שבו עברה את הבדיקה ,  היא לא שיקרה ,  אך לפוליגרף אין משקל מבחינה פלילית
רעיית ראש הממשלה שרה נתניהו עברה מטעמה בדיקת פוליגרף ,  שבה נשאלה על החשדות נגדה בפרשת המעונות ,  שצפויים להבשיל בקרוב לכדי כתב אישום .  לפי המכון  " טל פוליגרף ",  שערך את הבדיקה ביום חמישי ,  נתניהו אמרה אמת כשהכחישה את הטענות ולפיהן גלגלה הוצאות פרטיות על קופת המדינה .  לבדיקות פוליגרף אין משקל מבחינה פלילית ,  ונתניהו לא נשאלה בבדיקה על השאלות המרכזיות העומדות במרכז כתב האישום המסתמן נגדה ,  בהם העסקת החשמלאי במעון ראש הממשלה .
 אתמול דווח בחדשות 2 כי היועץ המשפטי לממשלה ,  אביחי מנדלבליט ,  יודיע על הגשת כתב אישום נגד נתניהו בתוך עשרה ימים .  הכוונה להעמיד לדין בכפוף לשימוע את נתניהו היא על הוצאות שעלותן לקופת המדינה מוערכת במאות אלפי שקלים .
 לקריאה נוספת בנושאהמדינה לבג"ץ :  פרשת המעונות  בישורת האחרונה לקראת החלטההאישום המתגבש נגד שרה נתניהו :  הזמנת ארוחות בעשרות אלפי שקליםניצחון לבן כספית :  יקבל מידע בנוגע לתנאי העסקתה של שרה נתניהו בעיריית י-ם 
כתב האישום צפוי לכלול ארבעה נושאים .  העסקת חשמלאי באופן פרטי ,  תוך גלגול ההוצאות לקופת המדינה .  העסקת עובדת עבור מעון ראש הממשלה ,  כשבפועל היא טיפלה באביה של נתניהו בעוד שכרה ממומן על ידי המדינה .  רכישת ריהוט גן עבור מעון ראש הממשלה הרשמי והעברתי למעון הפרטי של המשפחה בקיסריה ,  וניפוח הוצאות ארוחות בבית ראש הממשלה .
 בפוליגרף ,  עליו פורסם לראשונה באתר News1 ,  נשאלה נתניהו אם הורתה לעובדים לנפח את מספר המשתתפים בארוחות במעון ראש הממשלה ,  לשנות את סוג הארוחה ,  מארוחה פרטית למדינית ,  ואם היא הייתה מודעת להפרת נהלים בהזמנות מזון ומוצרי צריכה למעון .  על כל השאלות הללו השיבה רעיית ראש הממשלה בשלילה .  
בנוסף לכך ,  נשאלה נתניהו אם היא נזפה במני נפתלי ,  לשעבר אב הבית במעון שהתלונן על מעשיה לכאורה לאחר פיטוריו ,  על כך ש"הזמין מזון רב מדי למעון ",  והשיבה על כך בחיוב .  נפתלי מוביל בימים אלו את המחאה נגד היועץ המשפטי לממשלה בפתח תקווה ,  בדרישה להאיץ את חקירות ראש הממשלה ורעייתו .  

שרה נתניהו עברה פוליגרף מטעמה על פרשת המעונות : " דוברת אמת "
 רעיית ראש הממשלה ,  שנגדה מתגבש כתב אישום בגין גלגול הוצאות פרטיות על קופת המדינה ,  הכחישה כי הורתה לעובדים לנפח את מספר המשתתפים בארוחות או שהייתה מודעת להפרת נהלים .  לפי המכון שבו עברה את הבדיקה ,  היא לא שיקרה ,  אך לפוליגרף אין משקל מבחינה פלילית

