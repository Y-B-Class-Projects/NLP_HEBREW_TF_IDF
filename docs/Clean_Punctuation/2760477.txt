נתניהו : " אם יהיה צורך ,  נרחיב הפעולה נגד חמאס "
 ראש הממשלה הבטיח בהצהרה מיוחדת אחרי הלוויית שלושת הנערים החטופים כי כל  " מי שהשתתף בחטיפה וברצח דמו בראשו ".  יעלון הוסיף : " ארגון חמאס ישלם מחיר כבד על מעשיו "
 ראש הממשלה בנימין נתניהו מסר אמש  ( שלישי )  הצהרה משותפת עם שר הביטחון משה יעלון והרמטכ"ל רב-אלוף בני גנץ ,  בה התייחס להמשך פעולת ישראל נגד חמאס בעקבות רצח שלושת הנערים ,  שנקברו מוקדם יותר היום במודיעין .  בשעה זו מכונס הקבינט המדיני-ביטחוני בקריה בתל אביב .
" אנחנו מאוחדים נגד הטרור בנחישות ובתקיפות ",  אמר נתניהו ,  ופרט את שלוש המשימות שניצבות כעת ,  לדבריו ,  בפני צה"ל וזרועות הביטחון . " הראשונה היא להגיע לרוצחים ולכל מי שהשתתף בחטיפה .  כל מי שהשתתף בחטיפה וברצח דמו בראשו .  לא נשקוט ולא נרפה .  אנחנו נגיע לכולם ,  גם אם זה ייקח זמן ".  
רצח הנערים - כותרות אחרונותנתניהו בהלווית הבנים : " היום הפך ליום אבל לאומי "" חטפו אותי ":  זו שיחת הטלפון למוקד המשטרהכ-400 הפגינו בירושלים : " נקמה על רצח הנערים "  
המשימה השנייה ,  כך לפי ראש הממשלה ,  לפגוע בצורה משמעותית באנשים ובתשתיות של חמאס בגדה המערבית . " כבר עצרנו מאות מפעילי חמאס ,  הרסנו בתים וסגרנו מוסדות ,  וידנו נטויה ".  המשימה הנוספת ,  אמר נתניהו ,  היא לפעול נגד חמאס גם בעזה . " חמאס ממשיך לעודד חטיפות של אזרחינו והוא אחראי ישירות לירי רקטות לשטחנו ,  כולל בשעות האחרונות .  צה"ל פועל בימים האחרונים נגד מטרות חמאס בעזה ,  וגם כאן ידינו נטויה .  אם יש צורך ,  נרחיב את המערכה ככל שנידרש .  אם מישהו חושב שישיג משהו בטרור נגדנו  הוא ישיג תוצאות הפוכות .  חמאס אחראי ,  חמאס ישלם וימשיך לשלם .  השיקול העליון הוא הבטחת ביטחונם של אזרחי ישראל ".  
שר הביטחון משה יעלון המשיך באותו הקו ואמר כי ישראל מוסיפה לפגוע בחמאס ,  ששם למטרה לפגוע בישראלים רק משום שהם ישראלים . " נרדוף את פעילי חמאס עד שנשים עליהם את היד .  נפגע באנשיו בכל עת ובכל מקום ,  והארגון ישלם מחיר כבד על מעשיו ",  אמר .  עם זאת ,  הוא הבהיר כי הפעולה הנדרשת תהיה מחושבת . " זו העת לנהוג בתבונה ,  לחשוב מהראש ולא מהבטן ,  ובעיקר יש לסמוך על צה"ל ושירותי הביטחון ".  
הרמטכ"ל גנץ אמר כי הפעילות ב-19 הימים האחרונים ,  מאז שנפתח מבצע  " שובו אחים "  הייתה  " כואבת לאויבנו ".  אחרי מציאת הגופות ,  ציין גנץ ,  נותרה המטרה הנוספת והיא הפעולה נגד חמאס . " אנחנו פותחים עין על הנעשה בכל הזירות ,  במיוחד בעזה .  ביצענו עשרות תקיפות ברצועה ,  ונמשיך ונפעל .  לא נאפשר לאירועים אחרים ,  אולי מחשבות חטיפה ,  להימשך בזירות אחרות .  בהתאם להנחיית הדרג המדיני ,  נמשיך בפעילות בכל זירה ובכל היקף שידרש ". 
בשעה 22:00 התכנסה ישיבה מיוחדת של הקבינט המדיני-ביטחוני בבסיס הקריה שבתל אביב .  הדיון התמקד בהחלטה מדינית  להרחיב את הבנייה בהתנחלויות או לפעול צבאית נגד חמאס בתגובה לפיגוע .  בינתיים נמשך בגדה המבצע הצבאי רחב ההיקף לאיתור החוטפים ,  שני פעילי חמאס .  
מאז מציאת הגופות נחשפה המחלוקת הקשה בין השרים בנוגע לאופן התגובה הרצויה נגד חמאס :  צה"ל ושר הביטחון משה יעלון הציגו בדיון הקבינט אתמול שתי המלצות עיקריות :  הראשונה ,  להפציץ יעדים בעזה  כפי שאכן אירע הלילה ;  השנייה ,  לבדוק מבחינה משפטית את האפשרות של הריסת בתי המחבלים  שבוצעה הלילה חלקית .
 יו"ר הבית היהודי ,  השר נפתלי בנט ,  זעם על ההצעה ,  אותה כינה  " תגובה מינורית שתזמין את החטיפה הבאה ",  ואמר כי יצביע נגדה .  בנט הציע לנקוט פעולות צבאיות נרחבות נגד חמאס בעזה ,  ובנוסף דרש לחוקק חוק עונש מוות למחבלים .
 בדיון עצמו היה בנט בעמדת מיעוט .  השר לביטחון הפנים ,  יצחק אהרונוביץ' ,  הציע  " לנשום עמוק ולא לירות מהמותן ",  ואילו שרת המשפטים ציפי לבני אמרה כי  " הלב זועק אבל צריך לפעול בשכל ישר ".  שר הביטחון יעלון אמר כי הצעותיו של בנט יובילו להידרדרות ביטחונית ,  ואילו השר יאיר לפיד אמר : " זה משהו שאתה מתחיל ואתה לא יודע איך הוא נגמר ".  הרמטכ"ל ,  רב-אלוף בני גנץ ,  נזהר מלנקוט עמדה פוליטית אך החמיא לקבינט על  " התנהלות זהירה בשבועיים האחרונים ".  
בזמן שהשרים היו מכונסים אמש ,  מול הקריה התייצבו כמה עשרות אנשים להפגנת מחאה  " בקריאה להשמיד את הטרור ולהחזיר את הכבוד הלאומי ".  המארגנים ,  אנשי ימין ,  אמרו שנוכח המצב ,  והאחריות של חמאס לפיגוע ,  יש לפעול בצורה חריפה נגד הארגון . " לתושבי מדינת ישראל נמאס לשתוק .  יש לנו את החובה להעביר מסר חזק לאויבינו כי לפעולתם יש ויהיה מחיר כבד מאוד .  לא נשב בחיבוק ידיים אל מול עיניהם הדומעות של המשפחות ".  המפגינים קראו קריאות  " תנו לצה"ל לנצח ",  ו"כהנא עוד חי ". 
כ-400 בני אדם ,  בראשם חבר הכנסת לשעבר מיכאל בן ארי ופעילי הימין איתמר בן גביר וברוך מרזל ,  הפגינו אחר הצהריים בכניסה לירושלים ,  בסמוך לגשר המיתרים .  המפגינים ,  שנשאו שלטים ובהם נכתב  " נקמה "  ו"די לרפיסות ",  צעדו לכיוון שדרות שז"ר ורחוב יפו וגרמו לשיבושי תנועה קשים באזור .  המפגינים קראו קריאות גנאי נגד ערבים ויצאו נגד שחרור אסירים ביטחוניים מבתי הכלא בישראל .  לאחר פיזור ההפגנה חלק מהפעילים תקפו ערבים בשוק מחנה יהודה בעיר .  הם חולצו על ידי שוטרים ולא נזקקו לטיפול רפואי .  לאחר מכן המפגינים התעמתו עם השוטרים עצמם .  בסך הכל נעצרו 28 בני אדם .
  ( עדכון ראשון :  20:45 )  

נתניהו : " אם יהיה צורך ,  נרחיב הפעולה נגד חמאס "
 ראש הממשלה הבטיח בהצהרה מיוחדת אחרי הלוויית שלושת הנערים החטופים כי כל  " מי שהשתתף בחטיפה וברצח דמו בראשו ".  יעלון הוסיף : " ארגון חמאס ישלם מחיר כבד על מעשיו "
 
