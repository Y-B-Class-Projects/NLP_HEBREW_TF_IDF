נתניהו : " ניסיון הפלסטינים להתקבל כמדינה באו"ם ייכשל "
 לקראת נסיעתו לניו יורק הבהיר ראש הממשלה כי הוא סבור שהניסיון הפלסטיני ייכשל ,  משום שלא ייתקבל במועצת הביטחון . " בעצרת הכללית אפשר לקבוע גם שהשמש שוקעת במזרח "
  ( צילום :  גדעון צנטנר ,  עריכת וידאו :  יאיר דניאל ) 
ראש הממשלה בנימין נתניהו התייחס היום  ( ראשון )  בישיבת הממשלה לכוונת הרשות הפלסטינית לבקש הכרה מלאה כמדינה מהאו"ם ואמר כי מדובר בניסיון שייכשל . " על הפלסטינים להבין שחרף הניסיון הנוכחי שלהם לעקוף את המשא ומתן ,  הרצון שלהם להיות חברה קבועה באו"ם - היעד שהציבו לפני שנה והיעד שהציב אבו מאזן אתמול - ייכשל ,  כי עליו לעבור במועצת הביטחון ,  וזה לא יעבור ". 
יו"ר הרשות אמר בסוף השבוע בנאומו כי הרשות מתכוונת לבקש ממועצת הביטחון של האו"ם הכרה מלאה בה כחברה בארגון .  לדבריו , " אנחנו הולכים לאו"ם כדי לדרוש הכרה בפלסטין כחברה מלאה .  זו זכותנו הלגיטימית .  כולנו מקווים להצליח במהלך הזה על מנת שנהיה חופשיים כמו יתר העמים בעולם ושנוכל להקים מדינה בגבולות 67' ,  שבירתה ירושלים .  המשא ומתן עם ישראל הגיע למבוי סתום .  ממשלת ישראל מסרבת למלא אחר התחייבויותיה ואחר ההסכמים עליהם חתמה וממשיכה לבנות בהתנחלויות ". 
גם אתם חושבים שהניסיון הפלסטיני ייכשל ?  בואו לדבר על זה בפייסבוק
ראש הממשלה סיפר כי הוא צפוי להיפגש עם נשיא ארצות הברית ,  ברק אובמה ,  בשולי עצרת האו"ם בניו יורק וכי בכוונתו לייצג את עמדת ישראל ,  שמתנגדת להכרה ,  בפני אובמה ובפני העצרת כולה ,  בה צפוי לנאום . " השבוע אצא לארצות הברית ואפגש עם אובמה ולאחר מכן אנאם בעצרת הכללית .  חשוב שאצא כדי לייצג את האמת ואת העובדה שישראל רוצה בשלום ושהפלסטינים עושים הכל כדי לטרפד משא ומתן ישיר .  הם התעלמו מכל ההצעות שהעליתי בנאומיי בכנסת ובקונגרס .  הם התחמקו מלהיכנס למשא ומתן גם לאחר ההקפאה חסרת התקדים של עשרת החודשים ".  
עוד בנושא:דיווח :  ארה"ב איימה על הרשות בסנקציות אם תפנה לאו"םאבו מאזן ברמאללה : " נדרוש חברות מלאה באו"ם"בכיר אש"ף בארה"ב :  לא נסכים להותיר גושי התנחלויותלשכת ראש הממשלה : " שלום לא משיגים בצעד חד צדדי "
 באשר למשמעות הכרה מעצרת האו"ם ,  נתניהו טען כי מדובר בצעד חסר חשיבות : " לאו"ם יש גם פרלמנט - העצרת הכללית - וניתן להעביר שם כל החלטה ,  ניתן להעביר שם גם שהשמש שוקעת במזרח וזורחת במערב .  אין לכך חשיבות .  זהו איננו היעד המוצהר של הפלסטינים .  גם שם יתכנו פעולות שונות מול ארצות הברית ומדינות חשובות באירופה ומחוצה לה .  הנסיעה לאו"ם מטרתה כפולה - להבטיח שמהלך עוקף משא ומתן לא יצלח וייבלם במועצת הביטחון ,  לדבר בעצרת ולהציג את האמת שלנו :  העובדה שאיננו זרים והזכויות שלנו הולכות 'רק' 4,000 שנים אחורה ויש לנו זכות לביטחון .  אחרי שיתפזר העשן אני מקווה שהפלסטינים יתעשתו ויישבו למשא ומתן שיביא שלום לנו ולשכנינו ". 

נתניהו : " ניסיון הפלסטינים להתקבל כמדינה באו"ם ייכשל "
 לקראת נסיעתו לניו יורק הבהיר ראש הממשלה כי הוא סבור שהניסיון הפלסטיני ייכשל ,  משום שלא ייתקבל במועצת הביטחון . " בעצרת הכללית אפשר לקבוע גם שהשמש שוקעת במזרח "
 
