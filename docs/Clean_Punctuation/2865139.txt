האו"ם : " ישראל פוגעת בילדים בעזה ";  נתניהו : " אין גבול לצביעות "
 לאחר שצה"ל הושמט מרשימת הארגונים הפוגעים בזכויות ילדים בסכסוכים אלימים ,  מזכ"ל האו"ם הבהיר בדיון בנושא כי הוא  " מודאג מהסבל של ילדים רבים "  בעקבות  " צוק איתן ".  נתניהו : " מוסר כפול כלפי ישראל "
 מזכ"ל האו"ם באן קי מון קרא אתמול  ( חמישי )  לישראל לפעול על מנת להגן על הילדים הפלסטינים ,  בסכסוך האלים בין צה"ל לארגונים הפלסטיניים .  בדיון מיוחד בנוגע למצבם של ילדים באזורי סכסוך ,  אמר באן : " השנה האחרונה הייתה הנוראה ביותר בתקופה האחרונה עבור ילדים במדינות שנמצאות בסכסוך .  אני מודאג במיוחד מהסבל של ילדים רבים כתוצאה מהמבצעים הצבאיים של ישראל ברצועת עזה בשנה שעברה ".   
" אני קורא לישראל לנקוט צעדים קונקרטיים ומידיים ,  כולל בחינת המדיניות והנהלים הקיימים ,  על מנת להגן על ילדים ולמנוע הרג שלהם ופגיעה בהם ,  כמו גם לכבד את ההגנה המיוחדת שמגיעה לבתי ספר ולבתי חולים ",  הוסיף המזכ"ל .  דבריו מגיעים ימים ספורים לאחר הצגת דוח רשמי בנוגע למדינות הפוגעות בזכויות ילדים בסכסוכים אלימים .
 עוד בוואלה חדשות:הכתבים הזרים זועמים על סרטון של משרד החוץ : " צעד בלתי-ראוי"הפלסטינים נגד הדוח של ישראל : " ביצעה פשעי מלחמה לעיני המצלמות"גורמי צבא בינלאומיים : " ישראל עשתה הרבה מעבר לנדרש ב'צוק איתן' "  

ראש הממשלה בנימין נתניהו הגיב לדבריו של מזכ"ל האו"ם ,  ומסר כי  " במקום לציין את העובדה שחמאס הפך את ילדי עזה לבני ערובה ,  כשירה מתוך גני ילדים לעבר ילדי ישראל וחפר מנהרות טרור לעבר גני ילדים בישראל ,  האו"ם בוחר שוב להטיף מוסר לישראל ".  לטענתו של נתניהו , " מתברר שאין גבול לצביעות ".  
ישראל הושמטה מרשימת המדינות או הארגונים הפוגעים בזכויות ילדים ,  הכוללת ארגונים כמו טליבאן ו"בוקו חראם ",  אולם 32 פסקות הוקדשו ללחימה בקיץ האחרון ברצועת עזה . " קנה המידה חסר התקדים והבלתי-מתקבל על הדעת של ההשפעה על ילדים ב-2014 מעלה חשש כבד בנוגע לרמה שבה ישראל מכבדת את החוק הבינלאומי ",  צוין בדוח ,  שהגישה השליחה המיוחדת של מזכ"ל האו"ם לענייני ילדים בסכסוכים אלימים ,  לילה זרוגוי .  
מנתוני האו"ם עולה כי 540 ילדים פלסטינים נהרגו במהלך מבצע  " צוק איתן ",  מתוך כ-2,100 הרוגים פלסטינים ברצועת עזה .  שגריר ישראל באו"ם רון פרושאור התרעם על אזכור ישראל בדוח ,  וטען שהאו"ם פועל ב"מוסר כפול כלפי ישראל ".  במכתב שהעביר למזכ"ל האו"ם ,  הביע פרושאור  " דאגה עמוקה בנוגע לניהול התקין בלשכתה של זרוגוי ,  בתהליך כתיבת הדוח ".  
זרוגוי הגיבה לדברים וציינה כי  " ישראל הופיעה בדוח מאז 2005 ,  ובכל שנה אנו מיישמים את אותו ההליך .  בשנה שעברה הייתי פה ,  ולא הואשמתי בהתנהגות פסולה .  בשנה שלפני כן הייתי כן ,  ולא הואשמתי בהתנהגות פסולה ".  

האו"ם : " ישראל פוגעת בילדים בעזה ";  נתניהו : " אין גבול לצביעות "
 לאחר שצה"ל הושמט מרשימת הארגונים הפוגעים בזכויות ילדים בסכסוכים אלימים ,  מזכ"ל האו"ם הבהיר בדיון בנושא כי הוא  " מודאג מהסבל של ילדים רבים "  בעקבות  " צוק איתן ".  נתניהו : " מוסר כפול כלפי ישראל "
 
