סער : " אסור שהליכוד תהפוך למפלגת שוליים ;  יש לכבד את מוסדות המדינה "
 בהרמת כוסית חגיגית וכשהוא מתהלך בין הטיפות כדי שלא ישתמע שהוא קורא תיגר על נתניהו ,  אמר השר לשעבר כי  " אסור לקעקע את מערכות המדינה "  וכי על הליכוד לשוב להיות מפלגה ממלכתית .  מדובר היה במפגן כוח  בחצי כוח  כששני ח"כים מכהנים בלבד התייצבו
ליכוד חזק לעתיד ישראל "  - אם זה נשמע כמו סיסמת בחירות ונראה כמו סיסמת בחירות ,  כנראה שזו סיסמת בחירות .  שלטים שנושאים את הסיסמה הזו פוזרו ברחבי אולם האירועים באור יהודה ,  שבו השר לשעבר גדעון סער ערך הערב  ( רביעי )  את הרמת הכוסית המסורתית לראש השנה .  זאת עונת הרמת הכוסית ,  וכמו כל השרים והח"כים בליכוד ,  גם סער - ששב לפני כחצי שנה מפסק הזמן שלקח - ניצל את ההזדמנות לחזק את קשריו עם פעילים .  אבל התחושה באירוע הייתה ברורה :  סער בקמפיין לבנייה מחדש של כוחו הפוליטי .
 אולם האירועים היה מלא מקיר לקיר במאות פעילים אוהדים שבאו לשמוע את נאומו של סער ,  עם נוכחות יפה ומכובדת של ראשי ערים ומועצות ומזכירי סניפים .  זה היה מפגן כוח ,  אבל בחצי כוח ;  מחד ,  סער ,  שללא ספק מכוון הישר למעלה - נזהר שלא לתקוף את ראש הממשלה ,  נאמן וצייתן למסורת הליכודית שלא חותרים תחת מנהיג מכהן ;  מאידך ,  שובו של סער לזירה מעורר עוינות וחשש אצל נתניהו ואצל בכירים אחרים בליכוד שמקווים לרשת את כסאו ביום שאחרי - והחשש הזה כנראה הרתיע שרים וחכים מלהגיע לאירוע .  רק שני חברי כנסת אמיצים התייצבו לעשות לסער כבוד - אמיר אוחנה ושרן השכל ;  אחרים העדיפו לשלוח יועצים כדי להריח את השטח .  
סער פרש בנאומו את תפישת עולמו בשלל רחב של נושאים ,  החל מארץ ישראל השלמה דרך בעיית מבקשי המקלט וכלה בצורך בתוכנית לאומית לפריפריה .  הוא נזהר שלא למתוח ביקורת ישירה על ראש הממשלה ,  אך הטון שהשמיע בנאומו היה שונה לחלוטין מזה שנתניהו השמיע בשבוע שעבר בהרמת הכוסית שלו .  ‏"הליכוד תמיד היה תנועה ממלכתית .  אנחנו לא מפלגת שוליים ואסור שנרד לשוליים .  חשוב לכבד את מערכות המדינה .  גם כשיש ביקורת ,  אסור לקעקע את מוסדות המדינה .  יש לנו אחריות ",  אמר ,  מבלי לתקוף פעם אחת את התקשורת או את העיתונאים . " עלינו לעשות מאמצים להגביר את האחדות בעם .  הבדלי דעות בינינו לא הופכים אחרים לאויבים - גם אם הם טועים ". 
עם זאת ,  סער ,  שהודיע לפני שלוש שנים וחצי על פסק הזמן שסיים לפני מספר חודשים ,  הקפיד לסיים את דבריו בברכות חיוביות לראש הממשלה . " אין לשפוט אף אדם בכותרות העיתונים ,  ברשתות החברתיות ולא בכיכר העיר .  ראש ממשלת ישראל שתרומתו למדינה גדולה מאוד ,  זכאי למה שזכאי כל אזרח במדינה .  מאחל שהשנה הטובה תביא בשורות לראש הממשלה ".  
סער עסוק כעת בבנייה מחדש של בסיס התמיכה בליכוד ,  ואת זה הוא צריך לעשות - מבלי שייראה שהוא מהווה איום .  אבל הוא הבהיר שהוא חזר כדי להישאר ,  והתחייב  " לשרת את הציבור עד 2037 .  

סער : " אסור שהליכוד תהפוך למפלגת שוליים ;  יש לכבד את מוסדות המדינה "
 בהרמת כוסית חגיגית וכשהוא מתהלך בין הטיפות כדי שלא ישתמע שהוא קורא תיגר על נתניהו ,  אמר השר לשעבר כי  " אסור לקעקע את מערכות המדינה "  וכי על הליכוד לשוב להיות מפלגה ממלכתית .  מדובר היה במפגן כוח  בחצי כוח  כששני ח"כים מכהנים בלבד התייצבו

