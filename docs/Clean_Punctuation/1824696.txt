נתניהו מתגונן : " הגדרת גושי ההתנחלויות רחבה "
 לפני צאתו לארה"ב נפגש רה"מ עם חברי הכנסת של הליכוד והסביר להם כי גישתו לגושי ההתנחלויות כפי שבאה לידי ביטוי בנאומו בכנסת היא נרחבת יותר .  השר שלום : " לא אסכים לוותר על אדמה "
" ההגדרה של הגושים היא רחבה "  - כך אמר אתמול  ( רביעי )  ראש הממשלה בנימין נתניהו במהלך פגישתו עם חברי סיעת הליכוד .  את הדברים נתניהו אמר בעקבות תלונות של חברי הסיעה על כך שהוא הדגיש בנאומו במליאת הכנסת השבוע את עניין גושי ההתנחלויות ,  שמכך ניתן היה להבין שהוא מבדיל אותם מיתר ההתנחלויות .
 נתניהו הוסיף כי  " חשוב לגבש הסכמה רחבה ,  לא כל הבעיות ייפתרו ,  הנאום בכנסת מגבש סביבו את רוב הציבור .  צריך להבין שהכרה במדינת ישראל כמדינתו של העם היהודי ,  סוף הסכסוך ,  ביטחון וירושלים מאוחדת בריבונות ישראלית ,  נמצאים בקונצנזוס .  רשמתי את הנקודות העיקריות שהעליתם .  אין פה מציאות פשוטה .  יש כאן בחדר זוויות שונות של ראיית המציאות ,  וכוחנו באחדותנו ". 
בתוך כך ,  המשנה לראש הממשלה סילבן שלום תקף אמש את נושא ההפרדה בין הגושים ליתר ההתנחלויות והבהיר כי לא ייתן ידו למהלך של ויתור על חלקים אחרים ביהודה ושומרון .  בשיחה עם הכתב הפוליטי של  " גלי ישראל "  זאב קם ,  אמר שלום כי  " אם הכוונה מכאן היא שראש הממשלה מוותר על החלקים האחרים או מתכוון שלא יישארו בידינו ,  אז כמובן שיש לו בעיה גם פנימית וגם ציבורית .  אנחנו לא נתמוך במהלך כזה ולא ניתן למהלך כזה יד .  אני יודע שיש התארגנות גם בתוך הליכוד ,  ואני מעריך שרוב רובו של הליכוד מתנגד למהלך כזה .  אני מאוד מקווה שאנחנו אכן לא נגיע לנקודת שבר כזאת ". 
בישיבת הסיעה תקפו ח"כים נוספים את הדגש שראש הממשלה נתן לגושים ,  והעלו גם על נושאים נוספים . " צריך לשים דגש על שיתוף הפעולה בין ישראל לארה"ב מבחינה ביטחונית ופחות על הנושא של הסכסוך הישראלי-פלסטיני ,  כי בנושא זה נקודות ההסכמה בין ישראל לארה"ב קטנות ",  אמרה ח"כ מירי רגב . " אי היציבות במזרח התיכון מהווה הזדמנות להראות שהעולם הערבי לא יציב .  לא צריך לחפש אהבה בארצות הברית ,  אלא לשמור על האינטרסים החיוניים שלנו ". 
ח"כ דני דנון הסביר לראש הממשלה כי  " אובמה ,  שחיסל את הטרור מתחזק פוליטית ,  וכשדורשים ממך להתקפל מול הטרור ,  מרסקים אותך פוליטית .  צריך להיזהר שבסוף לא נאבד את התמיכה שלנו לליברמן ".  ואילו ח"כ אופיר אקוניס אמר כי על ראש הממשלה להבהיר לאמריקאים שישראל לא תסכים לקבל מעשים חד צדדיים מצד הפלסטיניים ,  כדוגמת הכרזת המדינה הצפויה בספטמבר .  אקוניס הדגיש כי יש לומר שישראל תגיב על כך בצעדים חד צדדיים משלה .
 מהצד השני של המתרס דיבר השר מיכאל איתן שקבע כי  " חייבים לבוא עם פתרון .  אם לא נציע פתרון משלנו אנשים עלולים לעבור לקדימה ".  במהלך דבריו ,  איתן הבהיר כי  " גם היום אני בעד ההתנתקות ". 
לפנייה לכתב :  pinhas_wolf@walla.co.il
 ( עידכון ראשון :  22:39 ) 

נתניהו מתגונן : " הגדרת גושי ההתנחלויות רחבה "
 לפני צאתו לארה"ב נפגש רה"מ עם חברי הכנסת של הליכוד והסביר להם כי גישתו לגושי ההתנחלויות כפי שבאה לידי ביטוי בנאומו בכנסת היא נרחבת יותר .  השר שלום : " לא אסכים לוותר על אדמה "
 
