נתניהו ייפגש עם מובארק בימים הקרובים
עיתון כוויתי מדווח הבוקר כי ראש הממשלה ייצא למצרים וידון עם הנשיא חוסני מובארק על חידוש המו"מ עם הפלסטינים ובמאמצים לשחרורו של החייל החטוף גלעד שליט
ראש הממשלה בנימין נתניהו יבקר במהלך הימים הקרובים במצרים ,  שם ייפגש עם הנשיא חוסני מובארק .  כך דיווח הבוקר  ( שלישי )  העיתון הכוויתי  " אל-ג'רידה "  מפי מקורות .  בלשכת ראש הממשלה אישרו את הפגישה .  על פי הדיווח ,  נתניהו צפוי לדון עם מובארק בהתפתחויות האחרונות במזרח התיכון ולבקש ממנו ללחוץ על יו"ר הרשות הפלסטינית אבו מאזן לחדש את המשא ומתן .
 על פי הדיווח ,  ראש המודיעין המצרי עומאר סלימאן היה אמור לבקר בארץ אולם בסופו של דבר  " קהיר שינתה את דעתה והחליטה להזמין את נתניהו לביקור ".  עוד דווח כי אל נתניהו יתלווה שר התעשייה והמסחר בנימין  ( פואד )  בן אליעזר שעל פי הדיווח ,  קטע את חופשתו למען מטרה זו .
 המקור מסר עוד כי נתניהו צפוי לדון עם מובארק גם בסוגית הנורמליזציה של מדינות ערב עם ישראל .  זאת על רקע דבריו משלשום של מזכ"ל הליגה הערבית לפיהם אין מקום לנורמליזציה עם ישראל לאור החלטתה להמשיך לבנות התנחלויות בגדה המערבית . " ישראל לא תקבל נורמליזציה בחינם ",  הבהיר .
 פגישתם הצפויה של נתניהו ומובארק תהיה הפגישה השנייה מאז החל נתניהו את כהונתו הנוכחית .  פגישתם הראשונה נערכה בחודש מאי בשארם א-שייח' .  בתום הפגישה אז שיבח נתניהו את מנהיגותו של מובארק ואת הסכם השלום בין המדינות .  מובארק אמר אז כי  " מצרים מצפה לעמדות חיוביות שישפיעו על מחויבות ישראל לשלום .  מצרים רואה את עקרון שתי המדינות לשני עמים כבסיס לפתרון ". 

נתניהו ייפגש עם מובארק בימים הקרובים
עיתון כוויתי מדווח הבוקר כי ראש הממשלה ייצא למצרים וידון עם הנשיא חוסני מובארק על חידוש המו"מ עם הפלסטינים ובמאמצים לשחרורו של החייל החטוף גלעד שליט

