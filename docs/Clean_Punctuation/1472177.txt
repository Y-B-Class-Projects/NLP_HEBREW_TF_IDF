אובמה ייפגש עם נתניהו ואבו מאזן בוושינגטון
הבית הלבן מסר כי הנשיא האמריקאי הזמין בתחילת יוני את רה"מ ,  יו"ר הרשות ונשיא מצרים לשיחות נפרדות . " מצפה למחוות בין ישראל לפלסטינים "
  ( צילום :  רויטרס ,  עריכת וידאו :  ענת ברק ) 
נשיא ארה"ב ברק אובמה צפוי להזמין לבית הלבן את ראש הממשלה בנימין נתניהו ,  יו"ר הרשות הפלסטינית אבו מאזן ונשיא מצרים חוסני מובארק לפגישות נפרדות בנוגע לשלום במזרח התיכון .  ככל הנראה ,  הפגישות יערכו בתחילת חודש יוני ,  כך נמסר הערב  ( שלישי )  מהבית הלבן .
 אובמה אמר הערב כי הוא מצפה למחוות של רצון טוב בין ישראל לפלסטינים בחודשים הקרובים מתוך המאמץ לחדש את שיחות השלום .  הוא הפציר בשני הצדדים שלא לשקוע בתהום השנאה . " מה שעלינו לעשות זה פשוט לקחת צעד אחד אחורה מסף התהום ",  אמר אובמה במהלך מסיבת עיתונאים .  
הנשיא אובמה נפגש קודם לכן בבית הלבן עם עבדאללה מלך ירדן ,  המנהיג הערבי הראשון שנפגש עם הנשיא האמריקאי .  עבדאללה הגיע לביקור עם אובמה כשבפיו מסר  על ארה"ב לפעול במהירות על מנת לחדש את השיחות בין הישראלים לפלסטינים .  בין השאר ,  הוסיף אובמה כי ייפגש עם ראש הממשלה בנימין נתניהו כשזה יגיע לביקור בארה"ב .
 אובמה גם גינה הערב בחריפות את אמירותיו של נשיא אירן מחמוד אחמדינג'ד אתמול בוועידת דרבן 2 לדברי הנשיא האמריקאי ,  דבריו של אחמדינג'ד  " מעוררים שאט נפש ומזעזעים ".  אתמול פרסמה מחלקת המדינה האמריקאית הודעה כי נאומו של אחמדינג'ד היה מרושע ומלא שנאה . " אני לא יכול לחשוב על מילה אחרת מלבד מביש ",  אמר המשנה לשגריר ארה"ב באו"ם אלחנדרו וולף . " הוא עושה אי צדק עם האומה האירנית ועם העם האירני .  אנחנו קוראים להנהגה האירנית להפגין רטוריקה יותר מדודה ,  מתונה ,  כנה ומועילה כשהיא עוסקת בנושאים האזוריים ".  
אחמדינג'ד תקף אתמול את ארצות הברית ואת מועצת הביטחון בנאומו ,  ואמר כי הם נותנים יד חופשית למשטר הגזעני בפלסטין . " הבה נבחן את מועצת הביטחון של האו"ם ,  המועצה היא הגוף מקבל ההחלטות ,  אולם כיצד נצפה ממנה לצדק כשהיא מצדיקה אי צדק וכפיה .  כפיה וגאווה הן שורש הכיבוש והאפליה .  מדינות אירופה פנו לגורמים צבאיים כדי להקים ממשלות גזעניות בפלסטין .  מועצת הביטחון תמכה במשטר הגזעני בפלסטין ונתנה לו יד חופשית להמשיך בפשעיהם ".  חלק מהנציגים שהגיעו לוועידה עזבו את האולם למשמע דברי אחמדינג'ד .  הנציגים הנותרים דווקא הגיבו בתשואות .
 גם שר החוץ הפלסטיני ריאד אל מליכי זכה היום לתשואות בוועידת האו"ם נגד גזענות ,  כאשר גינה את הכיבוש הישראלי בגדה המערבית ,  וכינה אותו  " ההפרה החמורה ביותר של זכויות אדם "  ו"הפנים המכוערות של הגזענות והאפליה הגזעית ".  לדבריו , " המשך סבלו של העם הפלסטיני ,  הסובל מהצורה החמורה ביותר של מדיניות גזענית על ידי הכוח הכובש חייב להיפסק "  הוא כינה את גדר ההפרדה  " חומה של הפרדה גזעית ". 

אובמה ייפגש עם נתניהו ואבו מאזן בוושינגטון
הבית הלבן מסר כי הנשיא האמריקאי הזמין בתחילת יוני את רה"מ ,  יו"ר הרשות ונשיא מצרים לשיחות נפרדות . " מצפה למחוות בין ישראל לפלסטינים "
 
