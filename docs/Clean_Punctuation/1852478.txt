ביבי ושטייניץ אומרים שאתם צודקים
ישראל בוקסר סבור שראש הממשלה ושר האוצר מנסים להסות את המפגינים באמצעות הכרה מזויפת בחיוניות המחאה ,  וממליץ להם להיות אמיצים - ולא לבחור בכיוון של מניפולציה פסיכולוגית בסיסית
לאחרונה ,  נדמה שאנו מצויים באיזו ארץ הזויה ,  בה הכול מותר .  ההיגיון והשכל הישר ,  פשוט יצאו לחופש .  הם התעייפו כי שיגעו ובלבלו אותם .  אנחנו שומעים בתקשורת ,  שראש הממשלה ושר האוצר שלו ,  נוקטים בשיטה חדשה .  
הם אומרים למוחים ,  שהתרבו לאחרונה גם בפריפריה , " אתם צודקים ,  אנחנו רק לא מבינים מה אתם רוצים ".  אתם יודעים שהצדק הוא יחסי ,  אז הדברים נאמרים לנהגי המוניות-על הסולר .  למוחים-על יוקר הדיור .  למנהיגי מהפכת הקוטג'-על יוקר המוצרים .  לאימהות הצעירות-על יוקר הגנים .  לרופאים ולמתמחים,לכלכלנים,לסטודנטים ,  ועוד כהנה וכהנה .לכולם .  כי יש המון מוחים ,  לא כמה אחדים .
 ההיגיון והשכל הישר יצאו לנופש ,  כי לא היה להם פרטנר .  הם לא יכולים להועיל בצורה של מונולוג .  כדי לנהל דיאלוג ,  הם צריכים שותפים ,  חיפשו ,  חיפשו ,  בעיקר בקומות הגבוהות .  לא מצאו ,  אז ברחו לחופש .  לכן כולם צודקים .  אם הם צודקים בתביעותיהם ,  זה אומר שהדברים לא בסדר ,  בלשון המעטה .  מי אחראי על זה שהדברים יהיו בסדר ?  מי יצר את חוסר הסדר ,  שהביא את המחאה ?  ביבי עם עוזרו יובל שטייניץ וממשלתם המנופחת כמובן .
 למדנו ,  זה מכבר ,  שהפוליטיקה היא אמנות הבלתי אפשרי .  יום אחד הפוליטיקאים נמצאים בימין ,  למחרת הם בשמאל .  יום אחד הם בעבודה ,  למחרת הם בעצמאות ,  ומחרתיים הם ירצו להיות בליכוד .  בחוג סגור הם מתלוצצים ומתבדחים עם החברים .  
למחרת ,  כשתקשורת נוכחת ,  הם מתקיפים בכול הכוח כדי שיוציאו אותם מהמליאה ,  כולם רואים ,  הרייטינג חשוב .  בקיצור ,  הכול הצגה .  ראו את איוב קרא או ולדימיר  ( אביגדור )  ליברמן .  מה עכשיו ,  גם הצגה .  הפוליטיקאים מרוויחים זמן ,  מנסים לעשות הכול כדי להחזיר את אהדת הציבור שאבדה .  הם נוקטים בטקטיקה של צודקים .  אם הם מסכימים עם המוחים אז אין בעיה .  בהתאם ,  בשבת בהפגנה ,  הציבור רוצה לראות את ביבי ושטייניץ עם יושבי האוהלים .  אם כבר אז כבר .  לא מספיק לומר שאתם צודקים .  תזדהו גם בפעילות .  זה יעשה המון רייטינג .  משהו היסטרי .
 ועדת מנואל טרכטנברג אינה פתרון .  מיום ליום נדמה שהוועדה הוקמה למרוח זמן ולבצע תיקונים קוסמטיים בלבד .  פה 5% הנחה במס ,  כאן קצת הפשרת קרקעות ושם דיבורים על רכבות  " שיקטינו את המרחק מהפריפריה ".  הכול הבטחות הכל דיבורים .
 רבותיי ,  הילדים והנוער רואים הכול .  זה מבלבל להם את סולם הערכים כפי שלימדו אותם בבית ובבית הספר .  איך הם אמורים להתנהג כשיגדלו ,  כאשר הם רואים את מנהיגיהם עושים צחוק מכל נושא ?  כולנו טועים .  אנחנו בני תמותה .  רק הטעויות מחשלות אותנו .  מי שעושה הרבה ,  טועה הרבה .  זה בסדר גמור .  יתרה מכך .  הטעויות מלמדות אותנו איך לעשות יותר טוב בעתיד ,  איך להשתפר ,  ללמוד לקח .  זו תרבות מפרה ומועילה .  
במקום זאת לא מקצצים בממשלה מנופחת להחריד ,  בתקציב הביטחון שהוא בור שומן .  מסיטים את תשומת הלב לריכוזיות ולפירמידות בחזקת נטיח אש בטייקונים שהפכו לאויבי העם במטרה להקטין את פעילות הממשלה בשדה הקרב האמתי- העוני .  
במקום לטפל בסדרי עולם בהם 60% מהאזרחים  ( מעמד הביניים )  נושאים על כתפיהם 100% מהציבור ,  הממשלה מפטפטת כמוכת אמוק .  פטנט של ביבי .  רק  " שהפטנט "  זמנו מוגבל ולא עלינו עלול לפרוץ גל אלימות כשהעניים והמוחים יבינו שעובדים עליהם בעינים .
 מה עושים המנהיגים ?  הם אומרים  " אתם צודקים "  ובכך הם חושבים שהם יוצאים ידי חובתם .  אם טעיתם ,  תודו .  תשנו .  תהיו אמיצים ,  בראש חוצות ,  כפי שמצופה ממנהיגים .  אל תלכו לכיוון של מניפולציה פסיכולוגית בסיסית .  זה טוב למיטת הפסיכיאטר .  לא להנהגת עם .  לא ברור אם יש באמת הנהגה .  יש ועדות בשפע לכל נושא במקום ממשלה רצינית .
  * ד"ר ישראל בוקסר ,  מרצה במרכז ללימודים אקדמאיים אור יהודה .
 
ביבי ושטייניץ אומרים שאתם צודקים
ישראל בוקסר סבור שראש הממשלה ושר האוצר מנסים להסות את המפגינים באמצעות הכרה מזויפת בחיוניות המחאה ,  וממליץ להם להיות אמיצים - ולא לבחור בכיוון של מניפולציה פסיכולוגית בסיסית

