ח"כ פריג' על הרג הנערה המחבלת מענתות : " הוצאה להורג ללא משפט "
 חבר הכנסת ממרצ התייחס לניסיון הפיגוע בענתות ,  שבו נורתה למוות בת 13 שניסתה על פי החשד לדקור מאבטח בכניסה להתנחלות . " גם אם היא מחזיקה בסכין ,  זו הוצאה להורג .  מוטב שנתניהו יסתכל על ארצו במקום לתקוף את השבדים "
 חבר הכנסת עיסאווי פריג'  ( מרצ )  גינה היום  ( שבת )  את הריגתה של הנערה הפלסטינית בת ה-13 ,  רקיה עיד אבו עיד ,  שניסתה על פי החשד לדקור מאבטח בהתנחלות ענתות .  לדבריו ,  מדובר ב"הוצאה להורג ללא משפט ". 
פריג' קשר בין את האירוע לדברי שרת החוץ השבדית ,  מרגוט וולסטרום ,  שטענה כי יש לחקור את ישראל על ירי נגד מחבלים וחשודים בפיגועים . " 'אבסורדית ומטופשת' ,  תקף נתניהו את האמירה של שרת החוץ השבדית על כך שישראל מוציאה להורג ללא משפט .  היום נורתה למוות ילדה בת 13 .  מי שיורה למוות בילדה בת 13 - אפילו אם היא מחזיקה בידה סכין - מוציא להורג ללא משפט ". 
עוד בוואלה !  NEWS:ח"כ ליברמן : " לשבדים אותה מסורת עוד מאז שסחרו עם הנאצים"סערת דברי השרה השבדית :  שגריר המדינה בישראל זומן לשיחת נזיפהחוטובלי :  בשנתיים האחרונות קיים נתק בין ישראל לשבדיה 
לדבריו ,  ראש הממשלה עסוק בהתנגחויות חסרות טעם בשעה שעליו לנקוט פעולות לשינוי המצב הקיים . " במקום לתקוף את השבדים ,  טוב יעשה נתניהו אם יסתכל טוב פנימה על מדינתו ,  שמוציאה להורג ילדים ללא משפט ".  
מחקירת האירוע היום בענתות עולה כי המחבלת רבה עם משפחתה וברחה מביתה שבכפר ענתא .  המאבטח שאותו ניסתה על פי החשד לדקור ירה בה ,  וזמן קצר לאחר מכן נקבע מותה .  אביה ,  שחיפש אחריה ,  הגיע למקום זמן קצר לאחר האירוע .  הוא נעצר והובא לחקירה במשטרת מעלה אדומים .
 נתניהו תקף בשבוע שעבר את דברי וולסטרום . " ישראל אינה חסינה מביקורת ,  אבל יש להחיל עליה את אותם סטנדרטים שמחילים על כולם .  אני חושב שמה שאמרה שרת החוץ השבדית הוא שערורייתי ,  הוא בלתי מוסרי ,  בלתי צודק ופשוט מוטעה .  אנשים מגנים על עצמם מפני תוקפים החמושים בסכינים שמתכוונים לדקור אותם למוות והם יורים בהם - וזה נקרא הרג ללא משפט ?  אז למה סן ברנרדינו לא נקרא הרג ללא משפט ?  ולא מזמן נורה טרוריסט שאחז בסכין בפריז - האם גם כאן מדובר בהרג ללא משפט ?  האם שרת החוץ השבדית טוענת שיש לחקור את מה שקרה בפריז או בארצות הברית ?  זה מוטעה וזה מסמן את ישראל בצורה אבסורדית ".  בעקבות קריאתה זומן שגריר המדינה בישראל לשיחת נזיפה במשרד החוץ .  
ראש הממשלה זכה לתמיכה גם מחברי האופוזיציה .  ביום רביעי התייחס יו"ר ישראל ביתנו אביגדור ליברמן לנושא . " שבדיה מתעלמת מגל הטרור שפוקד את כל העולם ובעיקר את המזרח התיכון ,  ומוצאת לנכון לגנות דווקא את ישראל ולהשוות אותנו למחבלים פלסטינים .  זה לא יכול להימשך מבלי שנזכה אותם בתגובה ". 
יום קודם לכן תקף יו"ר האופוזיציה יצחק הרצוג את דברי שרת החוץ השבדית גם הוא . " הצהרתה נותנת רוח גבית לטרור .  כל הצהרה כזאת מרחיקה את האזור כולו צעד אחד נוסף מההיפרדות בינינו לבין הפלסטינים ,  ומסייעת לגורמים הרצחניים שעושים הכול כדי להרוס את הסיכוי להגיע לכך ",  כתב בעמוד הפייסבוק שלו . 
" מעניין איך שבדיה תגיב כשהטרוריסטים יבצעו פיגועים על אדמתה .  האם גם אז היא תדרוש ללטף להם את הראש בגלל שהייתה להם ילדות קשה ?  ",  הוסיף .  

ח"כ פריג' על הרג הנערה המחבלת מענתות : " הוצאה להורג ללא משפט "
 חבר הכנסת ממרצ התייחס לניסיון הפיגוע בענתות ,  שבו נורתה למוות בת 13 שניסתה על פי החשד לדקור מאבטח בכניסה להתנחלות . " גם אם היא מחזיקה בסכין ,  זו הוצאה להורג .  מוטב שנתניהו יסתכל על ארצו במקום לתקוף את השבדים "
 
