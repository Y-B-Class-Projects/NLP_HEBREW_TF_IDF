הבוקר שאחרי החוק :  העובדים יוצאים בתחינה לראש לממשלה
עובדי רשות השידור ,  אשר החוק לסגירתה ופתיחתה מחדש עבר אתמול במליאת הכנסת ,  קוראים לראש הממשלה להתערב כדי  " להגן על הנכס "  ועל השידור הציבורי . " יש רבים בישראל שאינם מסתפקים בבית האח הגדול "
 עובדי רשות השידור פנו הבוקר  ( שלישי )  לראש הממשלה בנימין נתניהו וקראו לו  " להתערב אישית ,  כדי להגן על הנכס הקרוי שידור ציבורי בישראל ".  העובדים טוענים כי החוק שעבר אתמול בקריאה ראשונה בכנסת ,  ואשר קובע את סגירת הרשות ופתיחה מחודשת שלה , " אינו מוביל להבראה אלא לקבורה סופית ".   
" אנו מאמינים כי יש רבים בישראל שאינם מסתפקים בבית קהאח הגדול' והם קהל יעד לשידור איכותי ,  שאינו נגזר משיקולי רייטינג בלבד ",  כתבו . " להווה ידוע כי 'קול ישראל' מצטיין בשידוריו וזוכה לאחוזי האזנה גבוהים .  בתהליך הבראה נוכל להשיג איכות וצפייה גם יחד ".  
הקריאה הפומבית לראש הממשלה היא חלק ממאבק העובדים בפעילות שר התקשורת גלעד ארדן לשינוי השידור הציבורי - מאבק שנחל עד כה כשלון .  המלצות ועדת לנדס על פירוק רשות השידור הקיימת והקמת רשות שידור חדשה תוך ביטול האגרה עוצבו לכדי הצעת חוק וזו עברה כאמור אתמול במליאת הכנסת בקריאה ראשונה .  המהלכים של ארדן נתמכים על ידי ראש הממשלה .  
העובדים טוענים כי החלטותיו של השר ארדן מתקבלות בלא שיתקיים משא ומתן של ממש בינו לבין ועדי העובדים היציגים . " פגישות לכאורה נקבעות לאחר שהצעת החוק לקבורת רשות השידור עוברת משוכות נוספות  והנכונות לשיח אמיתי היא מראית עין בלבד ",  טענו .  

הבוקר שאחרי החוק :  העובדים יוצאים בתחינה לראש לממשלה
עובדי רשות השידור ,  אשר החוק לסגירתה ופתיחתה מחדש עבר אתמול במליאת הכנסת ,  קוראים לראש הממשלה להתערב כדי  " להגן על הנכס "  ועל השידור הציבורי . " יש רבים בישראל שאינם מסתפקים בבית האח הגדול "
 
