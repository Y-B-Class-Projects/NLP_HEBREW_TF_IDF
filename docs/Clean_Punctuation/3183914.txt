החתול השחור עבר מזמן :  האורחת המיוחדת של נתניהו בעצרת האו"ם
מירי רגב ,  המקורבת במיוחד לזוג נתניהו ,  תצטרף לראשונה לביקור בניו יורק שבו ייפגש רה"מ עם מנהיגי מדינות ויישא נאום בעצרת האו"ם .  הזמנתה של רגב לביקור מפיגה את הדיווחים על הצטננות ביחסים סביב התפטרותה מוועדת המקומות הקדושים וביטול משחק הכדורגל עם ארגנטינה
 ( בווידיאו :  רגב אחרי ביטול המשחק עם ארגנטינה שגרר ביקורת מצד מקורבי נתניהו )  
לביקור השנתי של ראש הממשלה בנימין נתניהו בעצרת הכללית של האו"ם תתלווה השנה אורחת מיוחדת :  שרת התרבות והספורט מירי רגב ,  המקורבת במיוחד לבני הזוג נתניהו ,  שתצטרף לראשונה לפמליית ראש הממשלה לניו יורק .  נתניהו ,  רעייתו ורגב ישהו בניו יורק כחמישה ימים בחופשת חול המועד של סוכות ,  כשבשיא הביקור הנאום המסורתי בעצרת האו"ם .  בשולי העצרת ראש הממשלה צפוי לקיים פגישות מדיניות עם מנהיגי העולם שמגיעים מדי שנה לכינוס הבינלאומי .
 רגב ,  הקרובה במיוחד לרעיית ראש הממשלה ,  כבר  " כבשה "  את הטיימס סקוור במצעד למען ישראל לפני כחודשיים ,  והפעם תכבוש את רחובות  ( וחנויות )  מנהטן לצדה של שרה נתניהו .  טרם נקבע סופית הלו"ז של רגב בביקור ,  אך היא צפויה לשבת ביציע הכבוד בעצרת בזמן הנאום המפורסם ולהשתתף באירועים הפומביים בשולי העצרת ,  כמו אירוע מיוחד של אונסק"ו לציון המאבק באנטישמיות שצפוי להיערך בשבוע זה .  גם השר לשיתוף פעולה אזורי צחי הנגבי יהיה בניו יורק באותו הזמן וייצג את ישראל בוועידת המדינות התורמות לרשות הפלסטינית .
 עוד בוואלה !  NEWS:המילים האחרונות של ג'ון מקיין כוללות מסר נגד הנשיא טראמפטורקיה :  צעדי ארה"ב עלולים להזין את הטרור ולגרום למשבר פליטיםאחרי המאבק :  עובדי המסעדה התל אביבית יפוצו ב-300 אלף שקל 
נתניהו נוהג מעת לעת לצרף שרים לנסיעותיו המדיניות ,  אך הביקור בניו יורק נחשב לדובדבן שבקצפת .  רגב ידועה כאחת התומכות הנאמנות ביותר שלו בליכוד ,  כפי שבא לידי ביטוי בינואר האחרון כאשר היללה אותו לעיני המצלמות עם שובו מביקור בהודו ,  ובקרב שניהלה כמה חודשים אחר כך על הנאום בטקס הדלקת המשואות .  כחלק מאחריותה על חגיגות ה-70 ,  רגב התעקשה לשנות את כללי הטקס ולכלול נאום של ראש הממשלה בהר הרצל ,  למרות התנגדותו העיקשת של יו"ר הכנסת יולי אדלשטיין ,  ובסופו של דבר ,  כרצונה ,  נתניהו אכן נאם .
 הזמנתה של רגב להצטרף לנסיעה מפיגה את ההערכות כי הייתה מתיחות בינה ובין בני הזוג נתניהו .  כפי שפורסם בוואלה !  NEWS ביולי האחרון ,  היחסים בין נתניהו ורגב הצטננו סביב ההחלטה שלה להתפטר מוועדת המקומות הקדושים ,  שיצרה משבר על עבודות הרחבה של הרפורמים והקונסרבטיבים בכותל .  חודש לפני כן ,  מקורבי נתניהו העבירו ביקורת נדירה על רגב בעקבות ביטול משחק הכדורגל עם ארגנטינה .  עם זאת ,  נתניהו ורגב הכחישו אז בתוקף כי עבר חתול שחור ,  ונראה כעת כי גם אם הייתה התרחקות - היא הייתה זמנית בלבד ,  כפי שכבר קרה בעבר .  

החתול השחור עבר מזמן :  האורחת המיוחדת של נתניהו בעצרת האו"ם
מירי רגב ,  המקורבת במיוחד לזוג נתניהו ,  תצטרף לראשונה לביקור בניו יורק שבו ייפגש רה"מ עם מנהיגי מדינות ויישא נאום בעצרת האו"ם .  הזמנתה של רגב לביקור מפיגה את הדיווחים על הצטננות ביחסים סביב התפטרותה מוועדת המקומות הקדושים וביטול משחק הכדורגל עם ארגנטינה

