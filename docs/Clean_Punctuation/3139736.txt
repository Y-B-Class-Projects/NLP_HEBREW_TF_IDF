החשוד הנוסף בפרשת בזק :  מקורב לנתניהו שהיה ראש מטה במשרד התקשורת
הותר לפרסום :  עו"ד איתן צפריר ,  מי שהיה האדם המקורב ביותר לנתניהו בעת כהונתו כשר התקשורת ועזב את המשרד עם כניסת פילבר לתפקיד המנכ"ל ,  הוא החשוד החדש בפרשה .  לאחר 14 שעות ,  הוא שוחרר ביום שישי בתנאים מגבילים
ראש המטה של שר התקשורת בעת כהונת בנימין נתניהו בתפקיד ,  ומי שנחשב מקורב למשפחתו של ראש הממשלה ,  עו"ד איתן צפריר - הוא החשוד הנוסף בפרשה 4000 .  צפריר ,  החשוד בהפרת אמונים ,  נחקר ביום שישי במקביל לחקירותיהם של ראש הממשלה ,  רעייתו שרה ,  יועץ התקשורת ניר חפץ ,  בעל השליטה בבזק שאול אלוביץ' ורעייתו איריס .
 צפריר היה האיש המקורב ביותר לנתניהו בעת שהאחרון ניהל את המשרד .  באמצע שנת 2015 פרש מהתפקיד במקביל למינויו של שלמה פילבר למנכ"ל המשרד .  צפריר היה אחראי על הקשר בין השר לדרגים המקצועיים ,  וחקירתו ביום שישי הייתה לתיק בזק .  לאחר 14 שעות ,  הוא שוחרר בתנאים מגבילים לביתו .  בעבר מסר צפריר עדות בפני חוקרי הרשות לניירות ערך ,  אבל אז היה בגדר עד ולא בגדר חשוד .  
צפריר נכנס לתפקידו במשרד התקשורת כשהשר גלעד ארדן עזב את המשרד .  הוא היה הגורם המקשר בין נתניהו בתפקידו גם כשר התקשורת לבין הדרג המקצועי .  לפני שהגיע למשרד התקשורת עו"ד צפריר שימש במספר תפקידים תחת נתניהו ,  בהם יועץ בכיר למזכיר הממשלה ויועץ תכנית המורשת במשרד ראש הממשלה .
 עורכי דינו של צפריר מסרו כי חשוב להם להבהיר כי אינו עד מדינה . " כל פרסום המייחס לו כל הסכם מסוג זה עושה עמו עוול ",  מסרו עורכי הדין טל שפירא ואריאל כפרי . " מרשנו כיהן בתפקיד חודשים ספורים בלבד לצד אבי ברגר ,  המנכ"ל שקדם לשלמה פילבר .  מרשנו התפטר ממשרד התקשורת עם כניסתו של פילבר לתפקידו .  כל מה שקרה לאחר עזיבתו אינו בידיעתו ,  וממילא לא היה לו כל קשר להחלטות בעניין בזק אשר כולן אושרו לאחר שכבר סיים את תפקידו .  מרשנו ימשיך וישתף פעולה על מנת לסייע להגיע לחקר האמת ". 
סנגורו של צפריר ,  עו"ד טל שפירא ,  הדגיש כי  " הוא אינו מקורב למשפחת נתניהו ,  ובסך הכול עבד תחת נתניהו במשרד התקשורת .  מאז שפרש לא נפגש איתו אפילו פעם אחת ".  

החשוד הנוסף בפרשת בזק :  מקורב לנתניהו שהיה ראש מטה במשרד התקשורת
הותר לפרסום :  עו"ד איתן צפריר ,  מי שהיה האדם המקורב ביותר לנתניהו בעת כהונתו כשר התקשורת ועזב את המשרד עם כניסת פילבר לתפקיד המנכ"ל ,  הוא החשוד החדש בפרשה .  לאחר 14 שעות ,  הוא שוחרר ביום שישי בתנאים מגבילים

