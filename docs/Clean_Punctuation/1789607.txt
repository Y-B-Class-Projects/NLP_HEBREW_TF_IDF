אושר :  תורחב פעילות גרעיני המשימה העירוניים
ע"פ תוכנית חדשה שאושרה בממשלה ,  יוקמו 15 גרעיני משימה חדשים ,  ופעילות אחרים תורחב ,  כצעד לצמצום הפערים החברתיים . " לגרעינים חשיבות עצומה על האוכלוסיה ",  אמרה סגנית השר גמליאל
הממשלה אישרה היום  ( ראשון )  תכנית להקמת 15 גרעיני משימה עירוניים ,  וכן הרחבת פעילותם של גרעינים עירוניים קיימים ,  בעלות של 10 מיליון שקלים .  על פי התוכנית ,  תורחב משמעותית הפעילות המבוצעת על ידי גרעיני המשימה העירוניים הפועלים כיום במגוון תחומים ,  כגון פעולות חינוכיות בנושא ציונות ,  פעולות חברתיות בנושא מורשת ישראל ,  חיבור לתנועות נוער ,  סיוע לימודי ,  הקמת מרכזי זכויות וכדומה .  
גרעיני המשימה הן קבוצות התיישבותיות המוקמות על ידי צעירים מעל גיל 18 ,  המתיישבות בתחומי הקהילה .  הצעירים הינם ברובם בוגרי תנועות נוער ,  חיילים משוחררים וסטודנטים ,  המשתלבים כאמור בפרויקטים מיוחדים למען הקהילה בה הם נמצאים בתחום החינוך ,  הרווחה והמעורבות החברתית .  
מטרת התוכנית שאושרה היום ,  אותה הובילו ראש הממשלה ,  בנימין נתניהו ,  וסגנית השר במשרד ראש הממשלה ,  גילה גמליאל ,  היא לצמצם את הפערים החברתיים ואת ההגירה השלילית מאזורים שונים בישראל .  ההחלטה לא כוללת את אזורי הנגב והגליל ,  המתוקצבים באופן נפרד .
 הממשלה החליטה עוד להקים ועדת היגוי שיוביל משרד ראש הממשלה ,  שתיוועץ עם נציגי הקרנות ויזמי גרעיני המשימה ,  שתהיה אחראית לקביעת מתווה הפעילות והיישובים בהם יוקמו גרעיני משימה עירוניים חדשים .   לדברי ראש הממשלה , " החלטה זו ,  בצד החלטות קודמות לתמיכה וסיוע לגרעיני משימה באזורי הנגב והגליל ,  היא צעד נוסף לחיזוק הפריפריה החברתית .  גרעיני ההתיישבות שיוקמו יפעלו בשיתוף הקהילה המקומית ויסייעו לצמצם את הפערים החברתיים ואת ההגירה השלילית ".  ואילו סגנית השר ,  גילה גמליאל ,  ציינה כי  " לאחר שביקרתי בגרעיני ההתיישבות ,  הבנתי את החשיבות וההשפעה העצומה שלהם על האוכלוסייה המקומית .  ההחלטה מהווה נדבך נוסף בתכניתי להפיכת אוכלוסיית הצעירים במדינת ישראל למשאב לאומי וככלי לצמצום הפערים בחברה .  גרעיני המשימה יביאו בין היתר לפתרונות בתחומי התעסוקה ,  ההשכלה והדיור ". 

אושר :  תורחב פעילות גרעיני המשימה העירוניים
ע"פ תוכנית חדשה שאושרה בממשלה ,  יוקמו 15 גרעיני משימה חדשים ,  ופעילות אחרים תורחב ,  כצעד לצמצום הפערים החברתיים . " לגרעינים חשיבות עצומה על האוכלוסיה ",  אמרה סגנית השר גמליאל

