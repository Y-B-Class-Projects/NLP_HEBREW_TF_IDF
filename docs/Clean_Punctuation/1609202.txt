הורים שכולים לא יחתמו לילדיהם לקרבי
לוואלה !  חדשות נודע כי ועדה מיוחדת בראשות ראש אכ"א ובשיתוף המשפחות השכולות גיבשה המלצה לפיה הורים שכולים לא ייאלצו לחתום ולאשר לילדיהם לשרת בקרבי .  הורים שיתנגדו לגיוס ילדם לקרבי יפנו במכתב מיוחד לראש אכ"א .  המטרה :  למנוע מההורים את הדילמה הקשה
חתימת הורים שכולים על אישור לילדיהם עבור גיוסם לשירות קרבי תבוטל ,  כך עולה מההחלטה שמגבשת ועדה מיוחדת בראשות ראש אגף כוח אדם בצה"ל ,  האלוף אבי זמיר ,  ביחד עם נציגי המשפחות השכולות .  על פי ההחלטה המסתמנת בוועדה ,  שהוקמה בעקבות הדיון הציבורי שהתעורר בסוגיה לאחר מותו של אסף רמון ,  הורים שכולים לא יצטרכו עוד לאשר בחתימת ידם כי הם מאשרים שילדיהם יתגייסו לשירות קרבי .
 במסגרת החלטת הוועדה ,  שפרטיה הגיעו לידי וואלה !  חדשות ,  משפחות שכולות המתנגדות לגיוס ילדיהן ליחידות קרביות ייטלו חלק בסדרת מפגשים בהשתתפות פסיכולוגים וקצינים בצה"ל כחלק מההכנה לקראת גיוס .  בסיום הסדנה ,  רק במידה שההורים יוסיפו להתנגד לגיוס הילד הם יצטרכו לפנות לראש אכ"א עם דרישתם .  זאת ,  בניגוד למצב כיום בו כל הורה שכול חייב לחתום לבנו כי הוא מאשר או שולל את גיוסו ליחידה קרבית ,  כחלק מהליך בירוקרטי ארוך עבור המשפחות .
" המטרה היא למנוע מאימהות ומאבות שכולים מלעמוד בפני הדילמה הקשה כל כך ,  האם לחתום לילד או לא ",  אמר לוואלה !  חדשות גורם המעורב בסוגייה .  בוועדה המיוחדת שהתכנסה בשבועות האחרונים נטלו חלק בין היתר האלוף זמיר ,  ראש מחלקת נפגעים בצה"ל ,  נציגי המשפחות השכולות מהארגונים השונים וכן גורמים נוספים במערכת הביטחון .  יש לציין ,  כי החלטת הוועדה עדיין טעונה את אישורו הסופי של הרמטכ"ל גבי אשכנזי וכי עדיין לא התקבלה החלטה סופית בנושא ,  אולם התכנון הוא כי היא תחל במתווה המתגבש כבר בשנה הבאה .
" המצב הנוכחי בו ההורים חייבים לחתום לילד ,  על מנת שילך לשירות קרבי ,  גרם לאינסוף מריבות בבתיהם של המשפחות השכולות ",  אמר לוואלה !  חדשות יו"ר ארגון יד לבנים אלי בן שם ,  שאישר את הדברים . " מדובר בהחלטה מורכבת מאוד וקשה עבור ההורים שכבר איבדו את היקר להם וההליך הנוכחי של גיוס הילדים רק גרם לבעיות נוספות .  אנו מרוצים שהוועדה הגיעה למסקנה זאת ,  כך שגם לאחר שאנשי מקצוע ישוחחו עם ההורים והם לא יסכימו לגיוס הבן ,  עדיין תהיה להם את האפשרות להחליט בסוגיה כל כך קשה ". 
מותו של סרן אסף רמון העלה את הסוגיה של חתימת הורים שכולים לאישור שירות בנם ביחידה קרבית לדיון הציבורי .  בין היתר ,  אמרו הורים כי הם עומדים בפני דילמה בלתי אפשרית בין רצון הילד להתגייס ליחידה קרבית לבין החשש שהנורא מכל יפקוד שוב את ביתם .  ראש הממשלה בנימין נתניהו אמר אז כי קיים צורך לבדוק אם להמשיך ולאפשר לאימהות לחתום לבניהם כניסה לחיל קרבי .  נתניהו הוסיף  " שוחחתי על כך עם שר הביטחון ,  הדילמות מאוד קשות אבל אי אפשר להשיב חד משמעית .  אולי צריכה להיות עצירה מלמעלה ,  אבל כרגע לרונה ולשאר בני המשפחה זה לא יעזור ". 
מדובר צה"ל נמסר כי  " מדובר בסוגיה רגישה ומורכבת הנבחנת בימים אלה בהובלת ראש אכ"א ובשיתוף ארגוני המשפחות השכולות ומשרד הביטחון .  טרם התקבלה החלטה כל שהיא בסוגיה זו ". 
לפניות ליהושע בריינר joshjosh@walla.com
עדכון ראשון :  14:10

הורים שכולים לא יחתמו לילדיהם לקרבי
לוואלה !  חדשות נודע כי ועדה מיוחדת בראשות ראש אכ"א ובשיתוף המשפחות השכולות גיבשה המלצה לפיה הורים שכולים לא ייאלצו לחתום ולאשר לילדיהם לשרת בקרבי .  הורים שיתנגדו לגיוס ילדם לקרבי יפנו במכתב מיוחד לראש אכ"א .  המטרה :  למנוע מההורים את הדילמה הקשה

