קרי :  רוסיה הסכימה - אסד ישלם על הפרת הפשרה
נתניהו ושר החוץ האמריקני נשאו דברים אחרי פגישתם ,  שנסובה בעיקרה על הפרשה לפירוק סוריה מכימי .  נתניהו : " יש להיפטר מכל הנשק ".  קרי : " האופציה הצבאית בעינה ,  מסר לאיראן "
 בתום פגישתם של שר החוץ האמריקני ג'ון קרי וראש הממשלה בנימין נתניהו ,  כינסו השניים אחר הצהריים  ( ראשון )  מסיבת עיתונאים משותפת ,  במהלכה התייחסו לנושאים האזוריים הבוערים ,  כשבמרכזם הסכם לפירוקה של סוריה מנשק כימי .
" המשטר הסורי חייב להיפטר מכל הנשק הכימי שלו .  העולם צריך להבטיח שלמשטרים קיצוניים לא יהיה נשק כימי ",  אמר נתניהו במסיבת העיתונאים . " זו מסגרת ,  שיכולה 'להפשיט' את כל הנשק הכימי מסוריה ",  אמר קרי .  לדבריו ,  הרוסים הסכימו שאסד יצהיר תוך שבוע על הנשק הכימי שברשותו . " רוסיה הסכימה שכל הפרה של ההסכם או כל שימוש בנשק כימי על ידי מי מהצדדים בסוריה תיענה באפשרות של שימוש בכוח ". 
לדברי שר החוץ המצב הזה מול סוריה יכול להשפיע גם על ההתייחסות הבינלאומית כלפי איראן ,  צפון קוריאה או מדינות אחרות . " העקרונות המהותיים יגובו על ידי הקהילה הבינלאומית ועל ידי מועצת הביטחון .  דיפלומטיה תמיד הייתה הדרך המועדפת על כל נשיא אמריקני ,  אך אל תטעו  לא הסרנו אף אפשרות מהשולחן .  המדינה הזאת מבינה את המילים 'לא עוד' ". 
קרי אמר כי בארה"ב מקווים שזו תהיה השמדת הנשק הכימי הגדולה ביותר בעולם . " הנשיא אובמה הבהיר שכדי להשיג זאת ,  האיום בתקיפה יישאר .  אי אפשר שתהיינה מילים נבובות ".  
מוקדם יותר ,  במהלך טקס האזכרה הממלכתי לחללי מלחמת יום הכיפורים ,  אמר ראש הממשלה נתניהו כי ההבנות בין ארה"ב ורוסיה לגבי הפירוק של סוריה מהנשק הכימי  " ייבחנו לפי התוצאה ".  לדבריו ,  יש להשמיד את כל מאגרי הנשק הכימי של המשטר הסורי . " מבחן התוצאה יהיה קשור גם במאמץ לעצור את התחמשותה של איראן ",  אמר .  
גורמים במערכת הביטחון אמרו לוואלה !  חדשות כי לדעתם הנשיא הסורי בשאר אסד לא ימהר להתפרק מהנשק הבלתי-קונבנציונלי שברשותו ,  נשק שהרתיע בעשורים האחרונים מדינות שונות במזרח התיכון ושינה את מאזן הכוחות .  בישראל מאמינים שמימוש ההסכם ישנה את האזור כולו .
 החשש בצבא ובזרועות הביטחון הוא משני דברים :  לפי פרסומים זרים ,  אסד כבר העביר חלק מאותו נשק כימי לבסיסים שקהילת המודיעין עדיין אינה עוקבת אחריהם .  בנוסף ,  מוטרדים שם גם מהניסויים שערכו הסורים בעשור האחרון ,  במסגרתם הרכיבו ראשי קרב כימיים על גבי רקטות ופגזים ארטילריים שניתנים לניוד .  במערכת הביטחון יבקשו לוחות זמנים למימוש ההסכם ,  שכן זגזוג בהסכם יאפיל גם על הלחץ שמופעל על איראן בנושא הנשק הגרעיני .  
במהלך מסיבת העיתונאים התייחס שר החוץ קרי גם לשיחות השלום עם הפלסטינים ,  והבהיר כי הפגישה עם נתניהו היא המשך לפגישה שהייתה לו בלונדון עם אבו מאזן בשבוע שעבר . " כולם מבינים את המטרה שאנו עובדים בשבילה .  שתי מדינות שחיות אחת לצד השנייה ,  בביטחון .  שתי מדינות משום ששני העמים זכאים לממש את זכותם לעצמאות ",  אמר .  כפי שהקפיד עד כה ,  גם הפעם ציין קרי כי לא ישוחררו פרטים בנוגע למו"מ . " הסכמנו שלא נדון בפרטים כי אנחנו משוכנעים שהדרך הטובה היא לעשות זאת בפרטיות ,  ואני לא הולך להפר זאת ."  
לקריאה נוספת:גורם ביטחוני :  אסד לא יתפרק מכל הנשק הכימיאיך בכלל מפרקים נשק כימי ,  וכמה זמן זה לוקח ? ליברמן על פירוק סוריה מנשק כימי :  המבחן בביצוע
לפניות לכתב אמיר תיבון :  amir.tibon@walla.co.il 

קרי :  רוסיה הסכימה - אסד ישלם על הפרת הפשרה
נתניהו ושר החוץ האמריקני נשאו דברים אחרי פגישתם ,  שנסובה בעיקרה על הפרשה לפירוק סוריה מכימי .  נתניהו : " יש להיפטר מכל הנשק ".  קרי : " האופציה הצבאית בעינה ,  מסר לאיראן "
 
