רה"מ מנסה לשבור את התנגדות הליכוד להקפאה
רה"מ נתניהו מנסה לבלום את ההתנגדות מבית להארכת הקפאת הבנייה בהתנחלויות .  נתניהו יכנס את חברי הכנסת וסגני השרים של הליכוד בכדי להסביר את עמדתו בנושא ולגייס תמיכה להצעת ארה"ב
ראש הממשלה בנימין נתניהו מנסה לרכך את ההתנגדות להארכת ההקפאה בסיעתו ,  והוא צפוי לכנס ביום ראשון בצהרים את סגני השרים ואת חברי הכנסת של הליכוד לפגישה בנושא המדיני .  נתניהו יסביר לח"כים את עמדתו בנוגע למכתב ההבנות עם האמריקאים שעשוי להוביל להקפאה בת שלושה חודשים .  על פי הערכות ,  יתייחס נתניהו גם לעצומה נגד ההקפאה ,  עליה חתמו השבוע 14 חברי סיעת הליכוד ,  בהם ארבעה שרים .   נכון לעכשיו ,  טרם הושג נוסח מוסכם למסמך ההבנות בין ישראל לארצות הברית ,  וכתוצאה מתעכב כינוס הקבינט המדיני-ביטחוני שנדרש לאשר את העסקה .  על פי ההצעה ,  בתמורה להקפאה בת 90 יום ,  יתחייבו האמריקאים להטיל וטו על כל הצעה אנטי ישראלית שתוגש השנה בכל מוסדות האו"ם ,  לא לדרוש הקפאה נוספת ,  לספק לישראל 20 מטוסי F-35 ,  ולנהל מגעים במטרה לחתום על הסכם ביטחוני במקביל להסכם המדיני עם הפלסטיניים .  מאז תחילת השבוע ,  הימין החל בהפעלת לחצים על שרי הליכוד וש"ס כדי שיתנגדו להצעה .  פורום שרי השביעייה ,  שעודכן לפני מספר ימים על העסקה המתגבשת ,  חצוי בנוגע לתמיכתו בהצעה .  השרים אביגדור ליברמן ,  משה יעלון ובני בגין התנגדו להקפאה ,  ראש הממשלה והשרים אהוד ברק ודן מרידור תמכו .  יו"ר ש"ס ,  אלי ישי הודיע כי בתנאים מסוימים הוא והשר אריאל אטיאס ימנעו בהצבעה בקבינט על הנושא ,  מה שיבטיח רוב של שבעה תומכים מול שישה מתנגדים ושני נמנעים .   ישי דרש התחייבות מראש הממשלה לאפשר בנייה חופשית בירושלים ,  לאפשר הוצאת מכרזים בהתנחלויות עם תום ההקפאה ולקבל מכתב נשיאותי מנשיא ארצות הברית ברק אובמה שיעגן את כל ההתחייבויות האמריקאיות בכתב .
 
רה"מ מנסה לשבור את התנגדות הליכוד להקפאה
רה"מ נתניהו מנסה לבלום את ההתנגדות מבית להארכת הקפאת הבנייה בהתנחלויות .  נתניהו יכנס את חברי הכנסת וסגני השרים של הליכוד בכדי להסביר את עמדתו בנושא ולגייס תמיכה להצעת ארה"ב

