הממשלה אישרה תקציב של 60 מיליון שקלים לפינוי נתיב האבות
לפי החלטת הממשלה התושבים יקבלו פיצויים בסכום של עד 28 מיליון שקלים ועל שר הביטחון לקבוע תכנית להסדרת המאחז  " במהירות האפשרית ".  במקביל ועדת השרים דחתה לבקשת נתניהו דיונים בכמה הצעות חוק להחלת הריבונות בשטחים
 ( בוודיאו :  נתיב האבות ,  נובמבר 2017 )  
הממשלה אישרה היום  ( ראשון )  תקציב של כ-60 מיליון שקלים לתוכנית לפינוי 15 המשפחות בנתיב האבות וכן את קידום הסדרת המאחז .  התקציב כולל הקמת אתר זמני לתושבים שיפונו ובנוסף פיצויים בסכום של עד 28 מיליון שקלים .  זאת ,  לאחר שבשבוע שעבר הגישה המדינה בקשה לדחות את פינוי המשפחות לחודש יוני .  
על פי ההחלטה ,  29 מיליון שקלים יועברו באופן מידי למועצה לצורך פיתוח והקמת האתר זמני הסמוך ,  ו-2.25 יועברו עבור מיליון שקלים שכירת חדרי אירוח לתושבים המפונים לתקופה של עד שלושה חודשים .  במקרה הצורך ,  יוקצו 750 אלף שקלים עבור כל חודש נוסף .  
לצד זה ,  יוקצו 24 מיליון שקלים לפיצויים לתושבים שייקבעו על פי חוות דעת של השמאי הממשלתי וכן ארבע מיליון שקלים בגין סיוע להתבססות והתארגנות התושבים המפונים .  עוד מצויין בהחלטה כי אם בית המשפט ייענה לבקשה המדינה להרוס חלקית חלק מהבתים ,  אז הסכום יחושב בהתאם .  בנוגע להסדרת נתיב האבות ,  נכתב בהצעה כי על שר הביטחון לקדם  " במהירות האפשרית "  תוכנית מפורטת .
 עוד בוואלה !  NEWS :" אכזרי ומזוויע ":  מאסר עולם לפלסטיני שרצח את בת זוגו הישראליתרבבות בהלוויית הרב שמואל אוירבך בירושלים : " נמשיך להילחם"בצעד חריג :  ראשי הכנסיות סוגרים במחאה את כנסיית הקבר בירושלים 
השרים בנט ושקד מסרו כי  " הממשלה היום עשתה צעד נכון ,  ערכי ומוסרי באימוץ הסדרת חלקה 91 .  תושבי נתיב האבות נפלו קורבן לעתירות של ארגוני שמאל קיצוני .  החלטת בג"ץ היתה שגויה ומחובתנו למזער ככל הניתן את הבעייתיות שנוצרה לתושבים .  על כל בית שיתפרק בעקבות עתירות של ארגוני השמאל יקום ישוב על פי חוק שלא ניתן יהיה להזיזו ". 
יו"ר מועצת גוש עציון שלמה נאמן אמר כי  " הסדרת נתיב האבות שאושרה היום היא הישג עצום למפעל הציוני ביהודה ושומרון .  בעוד ארגוני השמאל הקיצוני והערבים פועלים לעקור ולהרוס ,  זכינו בסמוך לפורים ל'נהפוך הוא' ,  ונמשיך לבנות ולצמוח כאן בנחלת אבותינו בגוש עציון .  הפשע של הריסת הבתים אומנם לא יכופר בבניה חדשה אבל כן תביא תקווה למפעל הציוני בגוש עציון ". 
בתנועת שלום עכשיו גינו את ההחלטה ואמרו שנתניהו  " לא כשיר לקבל החלטות ".  בתנועה הסבירו כי  " כמו במגרון וכמו בעמונה ,  שוב הוכח שדין אחד למתנחלים ודין אחר ליתר אזרחי המדינה בגבעת עמל ובדרום תל אביב .  נתניהו מתקפל מול פורעי חוק שבג"ץ הורה לפנות ומעביר מסר ברור שעבריינות משתלמת .  המיליונים מכספי הציבור שיועברו להקמת יישוב חלופי הם שוחד פוליטי המבהירים עד כמה נתניהו מוכן למכור את האינטרס הציבורי והלאומי כדי לשרוד .  שוב הוכח שראש ממשלה השקוע עד צוואר בחקירות ,  אין לו מנדט ציבורי לנהל את ענייני המדינה ".  
יו"ר ועדת המשנה לענייני יו"ש וחבר ועדת החוץ והביטחון ,  ח"כ מוטי יוגב  ( הבית היהודי )  ,  בירך את ההחלטה שתאפשר  " לתושביו ,  שבית המשפט פזק שייהרסו בתיהם ,  למרות שהקרקע אינה שייכת לאיש ,  לעבר באופן מוסדר ליישוב זמני ,  ומשם ליישוב קבע מוסדר ".  יוגב הוסיף כי הוא  " מקווה שבית המשפט העליון יקבל את בקשת הממשלה ,  ויאפשר מעבר סדור ולא באפן הרסני .  בכל מקרה ,  נמשיך לבנות את ארצנו ,  ולהחיל עליה את החקיקה הישראלית ,  זו הדרך לחיזוק האחיזה ביהודה ושומרון .  שבנו לארצנו ונמשיך לבנות ולהיבנות בה ". 
לאחר ההחלטה נפגש נתניהו עם יו"ר מועצת יש"ע חננאל דורני ,  ראש מועצת גוש עציון נאמן וראש מועצת מטה בנימין אבי רואה .  דורני אמר לאחר הפגישה כי מדובר בהחלטה  " חשובה מאוד ,  הן בהסדרת פתרון זמני הולם לתושבים שייעקרו והן תשובה הולמת לימים לאחריה ,  שעד שיוקם אתר הקבע החדש ".  דורני הוסיף : " כל אלה הפועלים נגדנו כי על כל ניסיון הרס ,  אנו נבנה עוד ונעמיק את אחיזתנו בארץ ".  
תושבי נתיב האבות מסרו כי הם מודים לראש הממשלה ולשריו ומברכים את ההחלטה . " זוהי החלטה חשובה המחזקת את ההתיישבות ביהודה ושומרון בכלל ובגוש עציון בפרט ",  אמרו התושבים . " המאבק לא תם והפעילות תימשך עד למימוש ההחלטה בבנייה והרחבת ההתיישבות נתיב האבות בלב גוש עציון ".  
בתוך כך ,  ועדת השרים לחקיקה דחתה היום את כל החוקים שמטרתם להחיל ריבונות על מרחבי ההתיישבות ביהודה ושומרון עד למושב הקיץ הבא של הכנסת ,  זאת לבקשת נתניהו .  על סדר יומה של הוועדה ,  שהתכנסה בפעם האחרונה למושב הכנסת הנוכחי ,  הונחו כמה הצעות חוק בנושא ,  בהן הצעתם של ח"כ יואב קיש  ( הליכוד )  וח"כ בצלאל סמוטריץ'  ( הבית היהודי )  להחיל ריבונות על כל מרחבי ההתיישבות באזור .
 הצעת החוק קובעת כי  " המשפט ,  השיפוט ,  המנהל והריבונות של מדינת ישראל "  יחולו על כל ההתנחלויות .  בדברי ההסבר מצוין כי ההצעה באה  " בשנת ה-70 לתקומתה של מדינת ישראל ולאחר יובל שנים לחזרתו של עם ישראל לחבלי מולדתו ההיסטורית ביהודה ושומרון ,  מתוקף זכותנו הטבעית וההיסטורית ועל יסוד החלטת עצרת האומות המאוחדות ",  וזאת על מנת  " לקבע את מעמדם של מרחבים אלה כחלק בלתי נפרד ממדינת ישראל הריבונית ". 
בנוסף הונחה גם הצעה נוספת של קיש להחלת ריבונות במעלה אדומים .  הצעה נוספת שהונחה היום בוועדת השרים לחקיקה היא הצעתה של ח"כ שולי מועלם  ( הבית היהודי )  לביטול ההתנתקות בצפון השומרון .  הוועדה דחתה את הדיונים בכל הצעות חוק אלה עד למושב הקיץ של הכנסת בחודש אפריל ,  והמשמעות היא שעד אז הן לא יעלו להצבעה .  
החודש אמר נתניהו בישיבת סיעת הליכוד כי הוא  " יכול לומר שמזה זמן אני מנהל שיח מול האמריקנים "  בנושא סיפוח חלקים מיהודה ושומרון .  בנוסף הוא הדגיש כי אחד העקרונות שמובילים אותו בסוגיה הוא  " תיאום ככל האפשר מול האמריקנים ",  ועקרון נוסף הוא שהיוזמה צריכה להיות ממשלתית ולא פרטית ,  מאחר ש"מדובר במהלך היסטורית ". 
בעקבות דברי נתניהו הוציא הבית הלבן הודעה לפיה  " הדיווחים לפיהם ארצות הברית דנה עם ישראל על תכנית סיפוח בגדרה המערבית הם שקריים .  ארצות הברית וישראל מעולם לא דנו בהצעה כזאת .  הנשיא מתמקד ביוזמת השלום הישראלית-פלסטינית ".  
בתגובה נמסרה הצהרה נוספת מלשכת ראש הממשלה ,  לפיה נתניהו  " עדכן את האמריקנים ביוזמות העולות בכנסת ,  והאמריקנים הביעו את עמדתם החד-משמעית שהם מחויבים לקדם את תכנית השלום של נשיא טראמפ ".  

הממשלה אישרה תקציב של 60 מיליון שקלים לפינוי נתיב האבות
לפי החלטת הממשלה התושבים יקבלו פיצויים בסכום של עד 28 מיליון שקלים ועל שר הביטחון לקבוע תכנית להסדרת המאחז  " במהירות האפשרית ".  במקביל ועדת השרים דחתה לבקשת נתניהו דיונים בכמה הצעות חוק להחלת הריבונות בשטחים

