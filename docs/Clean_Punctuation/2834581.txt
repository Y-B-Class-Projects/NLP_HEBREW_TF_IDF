יעלון במתקפה על בנט : " מי שעושה פוליטיקה ממלחמה - מוקצה "
 שר הביטחון התייחס ליו"ר הבית היהודי ולהדלפות מהקבינט הביטחוני במהלך מבצע  " צוק איתן ":   " ראש הממשלה ואני נאלצנו לצאת פומבית נגד התנהלות חלק מהשרים ".  בנט : " שישמור על קור רוח "
 שר הביטחון משה יעלון תקף הבוקר  ( שלישי )  את יו"ר הבית היהודי נפתלי בנט על התנהלותו במהלך  " צוק איתן "  והאשים אותו בניסיון לגרוף הון פוליטי ,  כשברקע המאבק בין השניים על תיק הביטחון בממשלה הבאה .  בריאיון בגל"צ התייחס יעלון לעניין ההדלפות מתוך דיוני הקבינט המדיני-ביטחוני במהלך ימי המבצע ,  והשיב בהתייחסו לבנט כי  " גם ראש הממשלה וגם אנוכי נאלצנו לצאת פומבית בביקורת על התנהלותם של חלק מהשרים בקבינט במהלך המבצע .  מי שמנסה לעשות פוליטיקה ממלחמה ,  מבחינתי הוא מוקצה ". 
בתגובה להאשמות החריפות מסר בנט כי  " לא נעשה פוליטיקה בזמן שראש הממשלה ואני נמצאים בשליחות לאומית בארצות הברית ,  ואנו קוראים גם לשר הביטחון לנהוג כך ".  לדבריו , " ההצבעות של שר הביטחון כדי למנוע את מבצע המנהרות מעידות בעד עצמן ,  אך למרות זאת ראוי שישמור על קור רוח ". 
לקריאה נוספת:כרוניקה של משבר :  עד כמה פגעו יחסי אובמה-נתניהו בישראל ? ישראל וארה"ב :  50 שנות סיוע ביטחוני  ומשחקי ריגולפרי : " בכיר במערכת הביטחון ניסה להניא את נתניהו מהנסיעה "  
אין זו הפעם הראשונה שבין השניים התגלעה מחלוקת חריפה .  בספטמבר האחרון הודח הרב הצבאי הראשי לשעבר ,  תת-אלוף אביחי רונצקי ,  בחשד שהדליף לבנט מידע בזמן  " צוק איתן ",  בהוראת שר הביטחון .  נוסף על כך ,  יעלון מתח ביקורת על השרים שהתבטאו במהלך המבצע ואמר : " אני מקווה שאותם שרים למדו את הלקח .  כל מי שעיניו בראשו מבין כי להתנהלות הזו היה מחיר כבד באיך שצד השני חשב שאנחנו אוטוטו מתפלגים ,  קורסים ,  מתפצלים ". 
בתגובה ,  השיב בנט כי הוא  " מזמין את שר הביטחון לעזוב את הצבא ולבוא ולנגח אותי ".  גורם פוליטי אף הוסיף על כך : " בנט ישן בשטח במהלך צוק איתן כי הוא היה זקוק לתמונות ולייקים בפייסבוק ,  בזמן ששר הביטחון ניהל את המלחמה בשיקול דעת ".  
במהלך הריאיון הבוקר התייחס יעלון לנאום נתניהו בקונגרס ולבחירות . " חובתו של ראש הממשלה ,  כן בחירות או לא בחירות ,  לנצל את ההזדמנות האחרונה  ( באשר לתכנית הגרעין האיראנית )  .  חבל שזה מגיע למישור הפוליטי גם בוושינגטון וגם כאן .  ההיסטוריה תשפוט אותנו לרעה אם בבחירות האלה הציבור לא יבין שגם הנושא האיראני וגם שאלת עתיד יהודה ושומרון הם נושאים קריטיים ",  אמר .  על האפשרות כי הליכוד ידרדרו אל מתחת לרף 20 המנדטים השיב כי הוא אינו מודאג : " זו חלק ממערכה שהיא 'רק לא ביבי' ".  
על היחסים בין ירושלים לוושינגטון אמר יעלון כי אין זה סוד שישנה מתיחות בין הצדדים . " היחסים לא מיטביים בין ראש הממשלה לאובמה ",  הבהיר שר הביטחון ,  אך הדגיש כי  " היחסים בין הממסדים הביטחוניים ,  בין הצבאות ,  בין קהילות המודיעין ,  מבוססים על ערכים משותפים ומתוך אינטרסים משותפים .  היחסים הביטחוניים הם חסרי תקדים ".  

יעלון במתקפה על בנט : " מי שעושה פוליטיקה ממלחמה - מוקצה "
 שר הביטחון התייחס ליו"ר הבית היהודי ולהדלפות מהקבינט הביטחוני במהלך מבצע  " צוק איתן ":   " ראש הממשלה ואני נאלצנו לצאת פומבית נגד התנהלות חלק מהשרים ".  בנט : " שישמור על קור רוח "
 
