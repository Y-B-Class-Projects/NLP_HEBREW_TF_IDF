מנהל הפרסום של כחלון : " ביבי שטן "
 אודי פרידן בריאיון סוער ל"פירמה ":   " רגשי הנחיתות הכל-כך עמוקים שטבועים אצל המזרחים מביאים לשנאת הגזע הלבן האשכנזי ".  והעתיד ?  פסימי
ניכר כי אודי פרידן עדיין שקוע כל-כולו במערכת הבחירות ,  וכולו טעון .  לצורך הריאיון אנחנו נפגשים פעמיים ,  ובשתיהן הוא לא מפסיק לרגע לדבר בלהט ,  מדם לבו .  הוא מצייר על לוח כדי להמחיש את דבריו ,  יורה רעיונות בזה אחר זה ,  ולא נמנע ממילים בוטות .  גם לאחר הריאיון הוא ממשיך לשלוח עוד עשרות הודעות שבהן מחשבות והגיגים מנוסחים בחדות .  
פרידן ,  מבעלי משרד הפרסום המוביל ראובני-פרידן ,  היה מנהל הפרסום בקמפיין של משה כחלון ומפלגת  " כולנו "  במערכת הבחירות האחרונה .  הוא מרוצה מאוד מעשרת המנדטים שבהם זכתה המפלגה ,  אבל כל היתר מתסכל אותו .  מאוד .  
למרות המקצוע החופשי ,  הווילה בצהלה וסגנון החיים הטובים פרידן רואה את עצמו כאיש פשוט ולא מתנשא ,  שאכפת לו ממה שקורה במדינה .  לא בטוח שמה שהוא יפרש כחוסר התנשאות ,  ייתפס כך על ידי ההמונים עצמם .
 פרידן : " לביבי היה אמור לקרות בדיוק מה שקרה בבחירות 99' ,  כשנפשו של העם נקעה ממנו ועשינו את 'ישראל רוצה שינוי' וברק ניצח .  ביבי בעיניי הוא השטן ,  איש רע ,  לא ישר ,  סכסכן ,  פלגן ונוכל .  אבל בגלל שחצי עם לא רצה להצביע לציפי לבני ,  ובגלל שבכל זאת גם הנושא הכלכלי-חברתי לוחץ על האנשים האלה ,  כל הזמן היה שוויון .  כשהייתה נסיקה מסוימת של המחנה הציוני עם פער של ארבעה מנדטים ,  התחילה התגייסות של הימין ". 
בבחירות צף מחדש הנושא העדתי 
" במערכת הבחירות גיליתי שמזרחים לא מאמינים למזרחים .  הם לא מאמינים בעצמם ,  ולכן לא מאמינים שמישהו כמוהם יכול להיות מנהיג .  אחת הסיבות שכחלון לא קיבל 20 מנדטים ,  היא כי הרבה אמרו 'הוא כמוני .  מה ,  הוא יכול להיות ראש ממשלה ?  אני רוצה חליפה ,  סיגר ,  ביבי ,  אנגלית .  אני לא מאמין שכחלון יכול לשקר לאובמה ,  ואני רוצה מישהו שיכול לשקר לאובמה' .  הם רוצים את ביבי הפרזנטור .  רגשי הנחיתות הכל-כך עמוקים שטבועים אצל חלק מהם ,  מביאים לשנאת הגזע הלבן האשכנזי הרבה יותר מאשר האשכנזי הלבן שמביט עליהם בהתנשאות ".  
יש מקום לחשבון הנפש של השמאל ?  
" השמאל שוגה עכשיו בהלקאה עצמית ,  אבל מי שתוקע את השיח זה הצד השני .  אני דורש מהשמאלני שלא ילקה את עצמו .  לא דובים ולא זבובים ,  לא חטאת ולא פשעת .  זו האישה המוכה שחושבת שעשתה משהו לא בסדר ולכן הרביצו לה .  מישהו בחברון רואה אותי ?  הוא יבוא לבראסרי ,  אני אגיד לו 'אהלן' .  אבל אם אני אבוא אליו לחברון הוא יפוצץ לי את הצמיגים .  לא רק שהוא לא רואה אותי ,  הוא מתעב אותי ,  לא מוכן להבין אותי ,  להבין שמדינת תל אביב מצילה את המדינה .  הוא חושב שמדינת תל אביב היא בועה מנותקת ,  ואני אומר שאם אין תל אביב אין ישראל ".  

למה ?  
" מה הטיקט של ישראל ?  מדינה מערבית ,  דמוקרטית ,  ליברלית ,  פתוחה ,  היי-טק .  ומי כל זה ?  תל אביב .  בלי תל אביב יש פה פאקינג תוהו ובוהו בין קיצונים ,  משיחים ,  קמעות ומזלות ,  ובין הערבים .  לא סתם הם שונאים זה את זה ,  כי מי שקרוב אליך במנטליות אותו אתה שונא .  כשהימין הקיצוני מנצח ,  במקרה הרע השמאלני המדוכא לוקח את הפקלאות ויורד לברלין .  כשהשמאל הקיצוני מנצח ,  הימין יורה ומרביץ .  השמאלני מכבד את הדמוקרטיה ואומר 'אישית לא מתאים לי ,  אני יורד' .  הימני אומר 'לא מתאים לי ,  לא מקיים את החוק' .  מי ששומר על הדמוקרטיה זה תל אביב ". 
כשאתה יוצא מתל אביב ,  מה אתה רואה ?  
" אני לא יוצא מתל אביב ,  ולא אצא ,  כי מסביב חשכת אלוהים .  ירושלים ,  זאת שאמרו שלקחה תשעה קבין של יופי ,  היא עיר מכוערת ואלימה .  קנאית ,  חשוכה ,  לא תרבותית ולא דמוקרטית .  מלון שאין לו אספרסו בשבת בעיניי הוא לא ראוי .  זה שיא הפלצנות להגיד ,  אבל האספרסו משקף את זה שאסור לחמם בגלל כשרות ,  ב-2015 ,  כשבאים לכאן אנשים מכל העולם .
" האלימות וההשתוללויות של הישראלי המכוער קורות ,  יחסית ,  פחות בתל אביב ,  ורואים את זה יותר ככל שגולשים לפריפריה .  אני לא מזלזל בפריפריה ,  כי גרים בה אנשים לא פחותים ממני ,  אבל אני לא רוצה לחיות במקום כזה .  הפריפריה אומרת 'אני מעדיפה להצביע לאנשים שהיו תשע שנים בשלטון ושימרו את הבית המתכלה שלי ,  מאשר להילחם על שיפור' .  אני מבין ,  אבל אני לא אחיה כך .  הכל מקצין .  תל אביב נהייתה יותר מערבית-ליברלית ,  והצד השני הלך אל הקנאות ושנאת תל אביב .  כל הדברים שהוא לא .  זה שתי מדינות לשני עמים ,  תל אביב ומה שלא תל אביב ".  

מנהל הפרסום של כחלון : " ביבי שטן "
 אודי פרידן בריאיון סוער ל"פירמה ":   " רגשי הנחיתות הכל-כך עמוקים שטבועים אצל המזרחים מביאים לשנאת הגזע הלבן האשכנזי ".  והעתיד ?  פסימי

