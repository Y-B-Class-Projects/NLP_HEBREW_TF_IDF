הטיימס התנצל : " איור נתניהו - חציית קו אדום "
 לאחר שבשבוע שעבר פרסם העיתון קריקטורה של ראש הממשלה נתניהו ובה רמיזות אנטישמיות ,  התנצל העיתון ארוכות וכתב בין היתר : " זו הייתה טעות חמורה ,  התנצלותנו הכנה "
 לאחר שבשבוע שעבר פרסם הסאנדיי טיימס קריקטורה פוגענית של בנימין נתניהו ובה רמיזות אנטישמיות ,  התנצל היום  ( ראשון )  העיתון הבריטי : " אנו מבינים כי גרמנו לעוגמת נפש רבה ,  אך לא מכוונת ,  אשר פגעה ביום בו מזכירים את אחד המעשים המרושעים בהיסטוריה האנושית ",  נכתב בהתנצלות הארוכה . " הסאנדיי טיימס מתעב אנטישמיות וגזענות מכל סוג ,  ומעולם לא התכוונו לפגוע בעם היהודי  או בכל קבוצה אתנית או דת אחרת .  פרסום הקריקטורה בשבוע שעבר הייתה טעות חמורה .  התנצלותנו הכנה ". 
בקריקטורה השנויה במחלוקת הוצג ראש הממשלה ,  בנימין נתניהו ,  כדמות מרושעת עם אף ארוך כפוף מעל חומה אותה הוא בונה בעזרת דם של פלסטינים ,  בעוד חלקים מגופם כלואים בין אבני החומה .  הקריקטורה צוירה על ידי ג'ראלד סקרף ,  המאייר של תקליט  " החומה "  של להקת פינק פלויד ,  ותחתיה הכיתוב : " הבחירות בישראל ..  .  האם 'שלום המלט' ימשך ?  "  בהתנצלות התייחסו במערכת העיתוך לכך שעבודתו של סקרף  " נוטה להיות 'ברוטלית ומדממת' "  והדגישו כי  " דעותיו הם שלו ולא של העיתון ". 
מאז פרסום הקריקטורה ,  ביום השואה הבינלאומי ,  החלה מחאה ציבורית ,  בשיתוף פעולה עם השגרירות והקהילה היהודית בבריטניה ,  שמטרתה להפעיל לחץ על העיתון שיחזור בו מפרסום האיור הפוגעני . " הציור שפרסמנו בו הופיע בנימין נתניהו ,  ראש ממשלת ישראל ,  בו הוא נראה מתענג על דם פלסטינים ,  עבר את הגבול ",  הוסיפו בהתנצלות . " פרסום תמונה שכזו היא בגדר קו אדום בכל יום אך עצם העובדה שהיא התפרסמה ביום השואה הבינלאומי רק החמירה את הטעות שלנו ". 
ביום שני האחרון התנצל איל התקשורת האוסטרלי-אמריקאי ,  רופרט מרדוק ,  שבבעלותו נמצא ה"סאנדיי טיימס "  על פרסום הקריקטורה אך הכחיש בתוקף כי היא אנשטישמית .  עם זאת ,  בהתנצלות הרשמית הודו במערכת העיתון כי היו בקריקטורה אלמנטים אנטישמיים : " זה דבר אחד שמערכת עיתון תתקוף ותהפוך מנהיג לקריקטורה  וזה לגיטימי לתקוף מנהיג ישראלי באמצעות קריקטורה כמו כל אחד אחר .  אבל זה דבר שונה לצייר קריקטורה ,  אפילו אם לא בכוונה ,  בדרך ,  אשר היסטורית ייצגה רדיפה ואנטישמיות ".  
לקריאה נוספתמרדוק מתנצל על הקריקטורה :  גרוטסקית ופוגעניתהשגריר בבריטניה על האיור של נתניהו :  שנאה גולמיתזעם על הקריקטורה של נתניהו :  עברו את הגבול 

הטיימס התנצל : " איור נתניהו - חציית קו אדום "
 לאחר שבשבוע שעבר פרסם העיתון קריקטורה של ראש הממשלה נתניהו ובה רמיזות אנטישמיות ,  התנצל העיתון ארוכות וכתב בין היתר : " זו הייתה טעות חמורה ,  התנצלותנו הכנה "
 
