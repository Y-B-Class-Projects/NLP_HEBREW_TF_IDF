ארדואן : " לא חשוב המחיר ,  איש לא ידרוך על כבודנו "
 ראש ממשלת טורקיה ממשיך לתקוף את ממשלת נתניהו .  לדבריו ,  ישראל מעכבת החזרת כלי טיס בלתי מאוישים שמכרה לטורקיה ,  ואשר נשלחו אליה לצורך תחזוקה . " יש אתיקה מסחרית ,  וצריך ליישר קו "
" לא אכפת לנו אם זה יעלה לנו 15 מיליון דולרים או 150 מיליון דולרים  לא ניתן לאף אחד לדרוך על כבודנו "   כך אמר היום  ( רביעי )  ראש ממשלת טורקיה ,  רג'פ טייפ ארדואן ,  בהמשך מסע השמצותיו את ירושלים ,  בעקבות סירובה של ממשלת נתניהו להתנצל בפני אנקרה על אירועי משט ה"מאוי-מרמרה "  בשנה שעברה .  
ארדואן אמר כי בכוונת ממשלו להטיל סנקציות נוספות על ישראל ,  אך סירב לפרט את תוכנן . " כלי טיס בלתי מאוישים שקנינו מישראל ,  ואשר נשלחו אליה לצורך תחזוקה  מעוכבים אצלה ,  והיא לא מחזירה אותם אלינו ",  אמר ארדואן , " ובכך הפרה ישראל באופן בוטה את ההסכמים בינינו בתחום התעשייה הצבאית ",  אמר ראש הממשלה הטורקי לעיתונאים .  
בעיניו ,  עיכוב כלי הטיס הוא מעשה  " בלתי מוסרי ":   " יכול להיות שיש לך בעיה עם מישהו .  אבל מדובר באתיקה מסחרית ,  ובהסכמים בינלאומיים ,  ואתה חייב ליישר קו עם החוקים הללו ". 

ארדואן : " לא חשוב המחיר ,  איש לא ידרוך על כבודנו "
 ראש ממשלת טורקיה ממשיך לתקוף את ממשלת נתניהו .  לדבריו ,  ישראל מעכבת החזרת כלי טיס בלתי מאוישים שמכרה לטורקיה ,  ואשר נשלחו אליה לצורך תחזוקה . " יש אתיקה מסחרית ,  וצריך ליישר קו "
 
