ברשות מאשימים :  נתניהו סרבן שלום כמו משעל
על רקע הפגישה בין השליח המיוחד ג'ורג' מיטשל לרה"מ ,  אמר בכיר אש"ף יאסר עבד ראבו כי  " אין לנו אמון לא בנתניהו ולא במשעל ".  מיטשל לאבו מאזן : " לא תמצאו נשיא טוב יותר מאובמה "
 הרשות הפלסטינית משווה בין ראש הממשלה בנימין נתניהו לראש הלשכה המדינית של חמאס חאלד משעל : " נתניהו אומר 'בואו נישא וניתן ללא תנאים מוקדמים וכך נשיג התקדמות' ,  ומשעל מדבר על דיאלוג אך מתחמק מחתימה על הסכם החתימה ",  אמר הבוקר  ( חמישי )  מזכיר הוועד הפועל של אש"ף יאסר עבד רבו לעיתון סעודי .  לדבריו , " אין שום אמון בשניים האלה .  הרי גם משעל הציב תנאים חדשים לפיוס עמנו ,  שאין להם שום מטרה מלבד הכשלת הפיוס ".  
בתוך כך ,  יושב ראש הרשות הפלסטינית אבו מאזן צפוי להיפגש ביומיים הקרובים בשנית עם השליח האמריקאי למזרח התיכון ג'ורג' מיטשל .  יו"ר צוות המשא ומתן הפלסטיני ,  ד"ר סאיב עריקאת ,  אמר הבוקר כי השניים ייפגשו בעמאן לאחר פגישתו של מיטשל עם ראש הממשלה בנימין נתניהו .  עריקאת הכחיש כי ארה"ב מפעילה לחצים כלכליים על הרשות על מנת שתחדש את המשא ומתן : " אין קשר בין הסיוע הכלכלי המועבר לרשות לבין התהליך המדיני ". 
בכל הנוגע למכתב הערבויות האמריקאי שאמור להיות מועבר לאבו מאזן ,  הדיווחים סותרים :  מקורות פלסטינים מסרו לעיתון הסעודי כי יש  " נסיגה לאחור "  בעניין המכתב האמריקאי ובעניין הצעדים הישראלים לבניית אמון עם הפלסטינים ,  אולם בשיחה עם העיתון המצרי  " אל-אהראם "  מסר גורם פלסטיני כי מיטשל עדכן את אבו מאזן במהלך פגישתם שלשום ברמאללה כי הממשל האמריקאי מוכן להעביר מכתב ערבויות לפלסטינים . " מיטשל לא לחץ עליו לשוב למשא ומתן ",  הוסיף .
 גורם פלסטיני בכיר מסר לעיתון  " אל-חיאת "  כי מיטשל אמר לאבו מאזן כי הוא  " מבין את הדרישה הפלסטינית להפסיק את הבנייה בהתנחלויות לפני חידוש המגעים "  אולם הוא סבור כי יעד זה  " אינו מציאותי "  אצל ממשלת ישראל הנוכחית .  מיטשל הבהיר לו כי ארה"ב אינה מסוגלת ללחוץ על ישראל  " כל עוד המשא ומתן מוקפא "  וציין כי  " הם לא ימצאו בבית הלבן ממשל טוב יותר מממשל אובמה שמבין את בעיותיהם ".  לפיכך קרא לאבו מאזן לחדש מיד את המשא ומתן עם ישראל .
 באשר לביקורו של מיטשל באזור הוסיף עבד רבו כי אי אפשר עדיין לקפוץ למסקנות ולקבוע שהביקור נכשל .  בעניין מכתבי הערבויות האמריקאים אמר : " נושא מכתבי הערבויות האמריקאים לא עלה בפגישתם של מיטשל ואבו מאזן ".  הוא הבהיר ,  עם זאת ,  כי  " הרשות הפלסטינית רוצה מחויבות ישראלית ברורה לתהליך השלום "  וציין אף הוא כי מיטשל ואבו מאזן ייפגשו במהלך היומיים הקרובים .
 
ברשות מאשימים :  נתניהו סרבן שלום כמו משעל
על רקע הפגישה בין השליח המיוחד ג'ורג' מיטשל לרה"מ ,  אמר בכיר אש"ף יאסר עבד ראבו כי  " אין לנו אמון לא בנתניהו ולא במשעל ".  מיטשל לאבו מאזן : " לא תמצאו נשיא טוב יותר מאובמה "
 
