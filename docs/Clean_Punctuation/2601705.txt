הרב עובדיה :  לא תהיה לנתניהו קואליציה בלעדינו
מנהיגה הרוחני של ש"ס קרא לאברכים להתגייס למען המפלגה במערכת הבחירות : " שיקומו מהתורה שלהם וילכו מבית לבית להשפיע .  אז יהיו לנו הרבה מנדטים ונוכל להכתיב להם "
" כמה שנהיה יותר מנדטים ,  נוכל להכפיף את ראש הממשלה .  לא תהיה לו קואליציה בלעדינו "  - כך הצהיר אמש  ( שבת )  הרב עובדיה יוסף ,  נשיא מועצת חכמי התורה של ש"ס .  במסגרת הדרשה השבועית שלו בירושלים קרא הרב לאברכים להתגייס למען ש"ס במערכת הבחירות לכנסת .  בגלי צה"ל צוטט הרב כמי שאמר : " אני פונה לאברכים שיקומו מהתורה שלהם וילכו מבית לבית להשפיע .  אז יהיו לנו הרבה מנדטים ונוכל להכתיב להם .  לא ניכנס לממשלה בלי כך וכך ". 
כל הדיווחים ,  הניתוחים והסקרים - בוואלה !  בחירות 2013 
דברי הרב יוסף נאמרו על רקע חילופי דברים בימים האחרונים בין ראשי הליכוד ביתנו לבין בכירי ש"ס .  ראש הממשלה ,  בנימין נתניהו ,  הצהיר כי תיק השיכון יהיה בידי הליכוד ביתנו בממשלה הבאה ,  ואילו אביגדור ליברמן הבהיר שמפלגתו דורשת גם את תיק הפנים .  בתגובה לכך אמר אריה דרעי ,  מספר 2 בש"ס ,  כי רשימת הליכוד ביתנו מייצגת  " רוסים ולבנים ". 
ביום שישי התנצל דרעי על אמירתו .  בראיון ל"גלי ישראל "  אמר דרעי כי לא נהוג ,  אבל אני אעשה את זה עכשיו .  אני מתנצל התנצלות מוחלטת .  זו הייתה טעות אדירה הביטוי הזה 'רוסים לבנים' .  לצערי ,  אתמול בלחץ של העימות תיקנתי פה ושם ולא שמתי לב לביטוי הזה .  אני מתנצל .  זה לא הסגנון שלי .  מעולם לא דיברתי כך .  הם אחים שלי ".  
במקביל ,  שר הפנים ,  אלי ישי ,  הכחיש בראיון לוואלה !  דיווחים לפיהם ש"ס עשויה לשקול המלצה על יו"ר מפלגת העבודה שלי יחימוביץ' להרכבת הממשלה הבאה .  לדבריו , " ש"ס תתמוך בנתניהו ,  אין שום שיקול כזה ".  גם דרעי הבהיר כי מפלגתו תתמוך בראש הממשלה המכהן . " נתניהו הוא המועמד שלנו לראשות ממשלה ,  כיוון שמי שהכתיר אותו לראשות הממשלה ,  הם שלי וציפי ולפיד .  ברגע שהם לא התאחדו ולא הקימו גוש ,  הם הפסידו את ראשות הממשלה ",  אמר דרעי .
 לקריאה נוספת:אלי ישי לוואלה !  : " אין התלבטות ,  נתמוך בנתניהו"דרעי תוקף :  הליכוד ביתנו - מפלגה של רוסים ולבניםבש"ס מתגאים בגירוש הזרים ודורשים את האוצר 

הרב עובדיה :  לא תהיה לנתניהו קואליציה בלעדינו
מנהיגה הרוחני של ש"ס קרא לאברכים להתגייס למען המפלגה במערכת הבחירות : " שיקומו מהתורה שלהם וילכו מבית לבית להשפיע .  אז יהיו לנו הרבה מנדטים ונוכל להכתיב להם "
 
