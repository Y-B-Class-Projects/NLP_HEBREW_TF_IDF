המילים של טראמפ - בקולו של אובמה :  הגיבוי להתנחלויות לא יגיע כל כך מהר
ההצהרה של הבית הלבן ,  שלפיה ההתנחלויות עשויות להקשות על השגת השלום בין הישראלים לפלסטינים ,  מעניקה טעם חמצמץ לכל מי שחשב שטראמפ יגבה את ישראל בכל נושא .  מסתבר שלארה"ב ,  גם לזו של הנשיא טראמפ ,  יש אינטרסים שלא משתנים
 ( בווידאו :  נתניהו על העברת השגרירות לירושלים בחודש שעבר )  
בימי המלחמה הקרה  אלפי פרשנים ,  מומחי מודיעין וסובייטולוגים התפרנסו מניסיון להבין את המדיניות הסובייטית ,  בעיקר במעגלי הכוח הפנימיים .  הניסיון הוביל לבחינה מדוקדקת :  מי היה קרוב יותר למנהיג במצעדי ה-1 במאי ,  מי נראה סמוך למי ,  ומה המשמעות .  כל הניתוחים המזהירים לא חזו את התפוררות הגוש הקומוניסטי ואת קריסתו המוחלטת .  
כעת מנסה העולם להבין את מדיניותו של נשיא ארצות הברית דונלד טראמפ ,  ובעיקר את מדיניות החוץ .  יש לו אידיאולוגיה הנגזרת מהשקפת עולמו הכלכלית ,  אך הוא לא לבד .  לעתים נדמה שהאדם האחרון שדיבר איתו בטרם קיבל החלטה ,  הוא שהשפיע עליו .  ביום האחרון אנו שומעים את רקס טילרסון וטראמפ ,  אך הקולות הם של ג'ון קרי ושל ברק אובמה .
 עוד בוואלה !  NEWS:ארה"ב : " החומה בגבול מקסיקו תושלם תוך שנתיים ,  המימון יגיע מהר"שגרירות ארה"ב במסר מרגיע לישראלים : " הוויזות לא בוטלו"טראמפ : " שיקראו לצו איך שרוצים ,  המטרה היא להרחיק אנשים רעים "  
בהצהרה האמריקנית הלילה  ( שישי )  לא נאמר שההתנחלויות ,  ודאי מחוץ לגושי ההתיישבות ,  הן מכשול לשלום .  אבל נאמר במפורש ,  חד משמעית ,  שהרחבת ההתנחלויות והקמת חדשות עלולות שלא לסייע להשגת השלום .  ואולי חשוב מכל  הנשיא טרם גיבש את עמדתו בנושא .  
כולם חשבו אחרת ,  ולא בלי סיבה .  טראמפ אמר בראיונות שאינו רואה פסול בהתנחלויות .  בממשלת ישראל התפללו להסתלקות הצורר אובמה ובוא המשיח טראמפ שיאשר בנייה ,  יעביר את השגרירות לירושלים ,  יבטל את ההסכם עם איראן ויתמוך בנו בכל תנאי .  המציאות שונה .
 ייתכן ויש קשר לשיחת הטלפון של טראמפ עם סלמאן מלך ערב הסעודית ,  ופגישתו אמש עם עבדאללה מלך ירדן ,  אבל התחושה הישראלית שהגענו לימי הזוהר של ההתיישבות מקבלת טעם חמצמץ .  מסתבר שלארצות הברית יש אינטרסים שאינם משתנים עם השתנות הממשל .  העברת השגרירות אינה החלטה המתקבלת בקלות דעת ,  היא לא עניין עירוני של רילוקיישן לצוות .  
להעברת השגרירות יש השלכות שצריך לבדוק .  כמו בימי רונלד רייגן וג'ורג' בוש  ההבטחה להעביר את השגרירות אינה דחופה ,  וכבר דורשת התעמקות .  וכך גם ההתנחלויות .  ההצהרה מהבית הלבן הלילה חשובה ,  כי היא מגלה שבדברים רבים הממשל הזה אינו שונה מקודמו  הרי טראמפ ,  ממש כמו אובמה ,  מעוניין להימנע מהרפתקאות מיותרות ,  ודאי במזרח התיכון .  גם הצהרות כי מול איראן כל האופציות על השולחן ,  זהות לאלה של אובמה ,  אך לטראמפ יאמינו יותר .  גם איומיו מול קוריאה הצפונית הם המשך המדיניות ,  אך מפיו אולי יש להם משקל רב יותר .
 ההפתעה הגדולה של היממה האחרונה ,  לצד האמירה על ההתנחלויות ,  היא ההצהרה שלפיה אין להסיר את הסנקציות מרוסיה כל עוד קרים כבושה .  ייתכן שטראמפ מבקש ליצור מרחק בינו לבין הנשיא ולדימיר פוטין ,  כשעיני כל העולם נשואות למערכת היחסים ביניהם וסיבותיה .  הדברים נאמרו בעיתוי רגיש ,  כשרוסיה מחממת מאד את הגיזרה במזרח אוקראינה והבדלנים בחסות מוסקבה תוקפים .  פוטין בלי ספק מבקש לבחון את הממשל החדש ,  והממשל מגיב .  

מי באמת קובע בממשל ,  זו השאלה הגדולה .  מי האיש הלוחש על אוזנו של טראמפ ?  שר החוץ קרוב ,  היועץ לביטחון לאומי מייקל פלין ושר ההגנה ג'יימס מאטיס חשובים ,  אבל במעגל הפנימי ,  דועך מעמדו של חתנו ג'ארד קושנר ,  לאכזבת ישראל .  האיש הקובע באמת הוא סטיב באנון .  אדם מורכב ,  אינטליגנטי ,  נביא הימין האלטרנטיבי ,  עם רקורד בעייתי - מול מי שאינו נוצרי לבן .  
באנון והאידיאולוגיה שלו כה חזקים ,  עד כדי שמההצהרה ליום הזיכרון הבינלאומי לשואה נמחקו היהודים ,  שהוזכרו בנאום שכתב משרד החוץ ,  על ידי יד נעלמה .  אבל עם כל הכבוד לשר ,  הסולטן הוא הקובע ,  ובמיוחד סולטן הפכפך כמו טראמפ .  באנון קרוב היום ,  אך מי יודע מה יהיה מחר .  האם יהיה זה פלין ,  היועץ לביטחון לאומי המקורב לפוטין או מאטיס שר ההגנה ,  איש המדיניות המסורתית המתייחס בחשדנות לרוסיה ?  מי יקבע איך תיראה המדיניות ?  מוקדם לומר .  
לטראמפ יש מדיניות-על :  סין יריבה ,  סדרי העדיפויות הכלכליים דורשים שינוי ,  ויש לחזק את ההרתעה .  הדרך להשגת היעדים חריגה ,  אך בראייה כוללת טראמפ נותר בלתי צפוי ,  לטוב  ולרע .
  ( עדכון ראשון :  22:00 )  

המילים של טראמפ - בקולו של אובמה :  הגיבוי להתנחלויות לא יגיע כל כך מהר
ההצהרה של הבית הלבן ,  שלפיה ההתנחלויות עשויות להקשות על השגת השלום בין הישראלים לפלסטינים ,  מעניקה טעם חמצמץ לכל מי שחשב שטראמפ יגבה את ישראל בכל נושא .  מסתבר שלארה"ב ,  גם לזו של הנשיא טראמפ ,  יש אינטרסים שלא משתנים

