כשדנה ויס חטפה מקלחת קרה וארוכה משרה נתניהו
רעיית רה"מ נזפה במשך דקות ארוכות בכתבת המדינית של חדשות 2 - זאת במסגרת ביקורו של נתניהו בניו יורק .  הסיבה :  חוסר שביעות רצון מהדיווח של ויס ב"אולפן שישי ".  וואלה ברנז'ה חימגשה לכם את תמצית הדברים

רעיית ראש הממשלה ,  שרה נתניהו ,  נזפה ביום שישי האחרון במשך דקות ארוכות בכתבת המדינית של חדשות 2 דנה ויס .  מתברר שנתניהו לא הייתה מרוצה מהדיווח של ויס במהדורת  " אולפן שישי ",  ו"שטפה "  את הכתבת במשך דקות ארוכות ,  זאת במסגרת שהות הכתבים המדיניים והפוליטיים בניו יורק לרגל סיקור ביקורו של נתניהו באו"ם .  
על פי גורם המעורה בפרטים ,  ויס לא הגיבה לביקורת הפומבית שהוטחה נגדה על ידי נתניהו .  ויס העניקה בשבוע שעבר ,  ביום בו נודע על הגשת כתב האישום נגד שרה נתניהו ,  פרשנות משפטית ב"אולפן שישי "  ואמרה בתכנית בין היתר כי איש בפרקליטות ובמשרד היועמ"ש לא היה רוצה לראות את נתניהו בבית המשפט והם עדיין היו מעדיפים להימנע מהעיסוק בפרטים המביכים בתיק .  עוד אמרה ויס כי הצדדים עדיין יכולים להגיע לעסקת פשרה ,  אולם  " הדבר ידרוש להכניס את היד לכיס ",  ברומזה כי נתניהו לא מסכימה לעשות זאת .  לדברי גורם המעורה בפרטים נתניהו הוסיפה בזמן שנזפה בוויס כי : " ככל שיותר תתקפו אותי כך אני אתחזק יותר ". 
ויס נכנסה לתפקיד הכתבת והפרשנית המדינית של חדשות 2 לאחרונה ,  לאחר פרישתו של אודי סגל בעקבות המעבר שלו לזכיינית רשת - שם הוא צפוי להגיש תכנית אקטואליה לצידה של לוסי אהריש ,  שתשודר ב-19:00 .  במקביל לתחום המדיני ,  ויס ממשיכה להגיש את מהדורת  " חדשות סופ"ש "  של חדשות 2 המשודרת במוצ"ש .
 ויס סירבה להגיב לדברים .  

כשדנה ויס חטפה מקלחת קרה וארוכה משרה נתניהו
רעיית רה"מ נזפה במשך דקות ארוכות בכתבת המדינית של חדשות 2 - זאת במסגרת ביקורו של נתניהו בניו יורק .  הסיבה :  חוסר שביעות רצון מהדיווח של ויס ב"אולפן שישי ".  וואלה ברנז'ה חימגשה לכם את תמצית הדברים

