נתניהו דן בסוגיית הזרים : " נעצור העבריינים בת"א "
 בדיון שקיים עם שר הפנים ישי ,  השר לביטחון פנים אהרונוביץ' ,  שר המשפטים נאמן וגורמי ביטחון ,  פירט נתניהו את תכניתו לפתירת סוגיית האזרחים הזרים . " נערכים להרחקת מסתננים "
  ( צילום :  לע"מ )  
ראש הממשלה ,  בנימין נתניהו ,  קיים היום  ( חמישי )  דיון מיוחד בנושא המסתננים הבלתי חוקיים ,  בו דן עם שר הפנים אלי ישי ,  השר לביטחון פנים יצחק אהרונוביץ' ,  שר המשפטים יעקב נאמן ונציגי צבא ,  משטרה ושב"ס בהתקדמות תוכנית החירום שגיבש בסוף השנה שעברה למאבק בבעיית השוהים הבלתי חוקיים ומהגרי העבודה בישראל . " זו בעיה קשה ואנו מטפלים בה ",  אמר נתניהו בתום הדיון ,  ושב ופירט את צעדי הממשלה לטיפול בסוגייה .
" דבר ראשון ",  אמר ראש הממשלה , " הוא השלמת הגדר במהירות האפשרית וסתימת הפרצות שבה עד שתושלם .  דבר שני ,  הוא הקמת מתקני שהייה והרחבתם באלפי מקומות נוספים ".  בהמשך הדיון ,  הוסיף נתניהו ,  נידונו דרכים שונות להעברת האזרחים הזרים מהגבול הדרומי ישירות למתקני שהייה . " היינו צריכים לעשות כמה תיקונים ועשינו את זה ",  אמר נתניהו .  הוא ציין את חלקה הרביעי של התוכנית - החמרת הענישה למעסיקיהם של מסתננים בלתי חוקיים ,  שצפויה להיות מאושרת בקריאה שנייה ושלישית בכנסת בשבוע הבא ,  לפיה יוטלו קנסות כבדים על מעסיקי מסתננים בלתי חוקיים . 
" במקביל ",  הוסיף נתניהו , " שר הפנים נערך להרחקתם של המסתננים ,  והשר לביטחון פנים לעצירת מסתננים עבריינים באזור תל אביב - בהמשך לתגבור בפלוגת מג"ב בדרום העיר .  אמצעים אלה ואחרים יתחילו לסובב את המגמה ונתחיל לפתור אותה ". 
לצד זאת ,  משרד הביטחון הגיש היום לראש הממשלה תוכנית להקמת עיר אוהלים באזור גבול ישראל-מצרים ,  ובה מתקני שהייה להכלת כ-20 אלף מסתננים מאפריקה ,  כחלק מתוכניתו של ראש הממשלה לצמצום מספר המסתננים בארץ .  במסגרת הפתרון המוצע ,  שאמור למנוע הגעת המסתננים לערים ברחבי הארץ ,  נדרש פרויקט מורכב הדורש הצבת תשתיות מים ,  ביוב ,  חשמל ותשתיות נוספות ,  על מנת לכלוא את המסתננים לאורך זמן בתנאי תברואה הולמים ותוך הגשת טיפול רפואי במידת הצורך .  גורם במשרד החוץ הדגיש הערב כי גם מחנה האוהלים ייאלץ לעמוד תחת פיקוח של סוכנויות הפליטים של האו"ם .  
לקריאה נוספתבית המשפט קבע :  גירוש אזרחי דרום סודן - חוקיישי הקים צוות משימה מיוחד : " לא יהיו פה מסתננים"בן ארי : " במצרים התאמצו להגדיר מסתננים כפליטים "
 לפניות לכתבת :  tal_sh@walla.net.il 

נתניהו דן בסוגיית הזרים : " נעצור העבריינים בת"א "
 בדיון שקיים עם שר הפנים ישי ,  השר לביטחון פנים אהרונוביץ' ,  שר המשפטים נאמן וגורמי ביטחון ,  פירט נתניהו את תכניתו לפתירת סוגיית האזרחים הזרים . " נערכים להרחקת מסתננים "
 
