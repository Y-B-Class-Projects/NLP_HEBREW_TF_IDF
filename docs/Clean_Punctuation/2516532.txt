הסלמה וחלום
אחרי מלחמת המפרץ ,  אייל שכטר הבטיח לעצמו שהמסכות היחידות שיעלו על פני הילדות שלו יהיו בפורים .  עכשיו הוא מת מפחד ממה שראשי הנפץ שלנו בקריה ובממשלה מכינים לו ולהן
-"תגיד ,  מה עם המסכות .  השגתם כבר ?  "  -אני כבר יודע לאן זה הולך . " אמא ,  לא הולך לקחת .  תעזבי אותי ".  -אמא שלי ,  עקשנית כמו אחמדינג'אד כשהוא רואה חומר רדיואקטיבי : " אתה חסר אחריות .  מילא אתה ,  אבל מה עם הילדות ".  -אני ,  מעט נעלב ,  אבל מבין שזו טקטיקה שפלה : " בדקתי באינטרנט .  אם זה יהיה גז חרדל ,  אז העור ינשור להן ,  ככה שלא יעזור מסיכה ".  -אמא שלי נסוגה לאחור ,  ממלמלת משהו על זה שאני חסר אחריות ומגעיל וממשיכה באותה נשימה , " אתם מגיעים לפסח ,  כן ?  "- "אם לא יהיה גז חרדל על כביש חיפה תל אביב .  אם כן ,  בטח נעשה את זה אצל חברים ".  
אני חייב להודות ,  המלחמה המתקרבת עם אירן ,  קצת מלחיצה אותי .  במטה מתחת לאדמה הקודקודים מבהילים אחד את השני ואחר כך אותי ואתכם .  גרמניה החדשה מתקרבת לפצצה גרעינית .  אני שומע את זה דופק על עור התוף שלי .  אני שומע את התופים הגדולים שקוראים לכולנו לשבת ליד כיפת הברזל ,  כי תיכף מתחיל מופע הזיקוקים הגדול בהיסטוריה + דרושות .  
אני נזכר במלחמת הניילונים הקודמת ,  איך הרגיעו אותנו על ידי שתיית מים והכניסו אותנו לחדרים אטומים עם נייר הדבקה וסמרטוטי רצפה רטובים .  הסתובבתי מחוץ לבית הוריי עם מסיכת אב"כ ,  כזו שמאוחר יותר התברר שבאותה מידה יכולתי לגדל בתוכה פטרוזיליה .  כשחזרתי לתל אביב היינו עולים בלילות לגגות ומסתכלים איך טילי הפטריוט מנסים לעצור טילים עם ראשי בטון שעשו בעיקר רעש ,  ואני נשבעתי לעצמי שאני לא חוזר לזה .  לילדות שלי יהיו מסכות רק בפורים .
 רעש לבן :  כל הטורים של אייל שכטר בוואלה !  גבר 
הילדות שלי ,  המתוקות האלה ,  מה יהיה איתן ?  אני מנסה לחשוב על ישראל מופצצת ,  ישראל אחרי מלחמה של כמה חודשים .  איבדנו אולי אח ,  אולי משפחה שלמה .  בין ההריסות מדי פעם מוצאים איזו קופסת שימורים . " היי ",  אני צועק לקטנה , " תראי ,  מצאתי דיסק שלי !  ".  אותה זה פחות מעניין . " יופי אבא ,  תתרכז בלמצוא אוכל ,  טוב ?  ".  הזוי ,  אה ?  אני מסתכל על הילדות שלי וכל כך פוחד שמישהו שם בממשלה ,  עם המוחות האנליטיים וראשי הזרועות וראשי הכוחות וראשי הנפץ הגרעיניים יחליטו שהגיע הזמן ,  בשלה המערכת והעם עומד מאחורי ההרפתקה .  אני אצטרך לספר לילדות שלי שאלה נפצים עד שהבת שלי תגיד לי  " אבא די .  אלה טילים וטוב שאנחנו מסתתרים .  אני לא רוצה שתמות ". 
ובינתיים בעזה ,  הפרשן של מעריב הסביר לי הבוקר כמה טוב שחיסלנו את ראש הנחש .  הוא שכח להזכיר את החפלה שערכו בלילה אשתו ובני משפחתו של מספר 4 בארגון . " מברוק יא אבו בום בום ",  לחשה לו אשתו בחום ועיניה נוצצות .  בעלה הפך בהבזק למספר 3 ,  שזה אומר משכורת טובה יותר ,  אש"ל והזדמנות לראות את הבית יותר מפעמיים בחודש .
 ואז נוחתים על ראשי התושבים בדרום עוד ועוד טילים שמשבשים את חיי התושבים לחלוטין ,  מבעיתים את הילדים ואת הוריהם ,  הורגים את הילדות ואת התקווה .  ואני חושב לעצמי ,  אם ביישובים הקרובים לעזה ועוד מעט ביישובים המרוחקים מעזה ובהמשך גם בבית שלי ייפלו טילים ,  מה יקרה אם יחליטו כל מיני בעלי ראשי נפץ גרעיניים ,  אחרי שחישבו את הסיכויים ,  הסיכונים ,  ובאחריות ,  בזהירות ,  בנחישות וברגישות יצאו למבצע ,  שאחריו ייפלו על תל אביב ,  חיפה ,  נתניה ובאר שבע כל כך הרבה פצצות עד שנצטרך לבנות אותן מחדש .  במחשבה שנייה זה לא כל כך רע .  אנחנו מתים למצוא דירה בזול .  המחירים כרגע ?  גם הם הורגים אותנו .
 רעש לבן :  כל הטורים של אייל שכטר בוואלה !  גבר 
יש לנו חברה שגרה באשקלון .  מדי פעם היא מספרת לבת שלה שמישהו מעיף נפצים ,  מדי פעם היא באה להתארח אצלנו .  אלה הם חייה בזמן האחרון ,  יכול להיות יותר טוב ,  יכול לבוא אסון .  יש לי גם שני אחיינים שם .  אימא שלהם אומרת שכשנכנסים לממ"ד וסוגרים הכל ,  אז לא שומעים ממש חזק את הפיצוצים .  ביום ראשון הם נכנסו ויצאו ממנו 4 פעמים .  
אני בסך הכל רוצה שהילדה שלי תלך לגן בבוקר ,  וגם הילדה של חברה שלי שגרה באשקלון ואני לא רוצה להתפתל עם הסברים על מה זה טילים שבגללם הילדה שלה לא ישנה ארבעה ימים .  אז אם כולם לא היו לוקחים את המסכות ,  אולי יש סיכוי שבעלי הזרועות החסונות היו מבינים שעם ישראל לא חפץ ,  שעם ישראל רוצה לחיות בשקט .  שעם ישראל רוצה שצה"ל יפסיק לקדם את מנהיגי החמאס והחיזבאללה והג'יהאד בסולם הדרגות ,  לא ישלח בנים לשום מקום אלא יחזיר אותם לגבולם ויאללה ,  אינשאללה ,  שקט .  ארבעים שנה .
 וואלה !  גבר :  אנחנו פה בשבילך .  תהיה חזק 

הסלמה וחלום
אחרי מלחמת המפרץ ,  אייל שכטר הבטיח לעצמו שהמסכות היחידות שיעלו על פני הילדות שלו יהיו בפורים .  עכשיו הוא מת מפחד ממה שראשי הנפץ שלנו בקריה ובממשלה מכינים לו ולהן

