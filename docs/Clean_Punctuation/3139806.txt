אלוביץ' וחפץ שוחררו למעצר בית ;  לא יורשו ליצור קשר עם נתניהו
בעל השליטה בבזק ויועץ התקשורת שוחררו ממעצר לאחר כשבועיים .  שלשום נחקרו אלוביץ' וחפץ במקביל לראש הממשלה ,  רעייתו ובכיר נוסף לשעבר במשרד התקשורת במסגרת חקירת תיק 4000
בית משפט השלום בתל אביב שחרר היום  ( ראשון )  למעצר בית למשך עשרה ימים את בעל השליטה בחברת בזק ,  שאול אלוביץ' ואת יועץ התקשורת ניר חפץ ,  שנעצרו לפני כשבועיים במסגרת חקירת תיק 4000 .  על השניים נאסר ליצור קשר עם מעורבים בפרשה ,  לרבות ראש הממשלה בנימין נתניהו ורעייתו שרה ,  למשך 90 יום .  בנוסף ביקשו נציגי המשטרה כי השניים יפקידו את דרכונם וכי יוצא להם צו עיכוב יציאה מהארץ למשך 80 ימים .
 השניים ,  החשודים בעבירות שוחד ,  הגיעו לדיון לאחר שביום שישי נחקרו במקביל לבני הזוג נתניהו ,  לרעייתו של אלוביץ' ולבכיר נוסף לשעבר במשרד התקשורת - כולם במקביל ובחדרים נפרדים .
" אני לא רואה מקום להמשיך ולהחזיק אדם כבן 70 במעצר ",  אמר אתמול עורך דינו של אלוביץ' ,  ז'ק חן . " נראה שהמטרה שלהם זה לשבור אותו כדי שיודה ,  אך הוא מתעקש כי לא ביצע עבירה ". 
פרשת בזק | סיקור מיוחד בוואלה !  NEWS:גרסת נתניהו בתיק בזק :  שיחותיי עם אלוביץ' היו על רקע אידאולוגיחדרים נפרדים ועימות גרסאות עם פילבר :  כך התנהלה חקירת נתניהו 
בסוף השבוע דווח בחדשות עשר כי נתניהו טען בפני חוקרי להב 433 והרשות לניירות ערך כי שיחותיו עם אלוביץ' התקיימו  " על רקע אידיאולוגי ",  וכי לא שוחח עמו על הקלות לחברת התקשורת שבבעלותו .  על פי הדיווח נתניהו לא הכחיש כי שוחח עם אלוביץ' כמה פעמים בעבר על אודות סיקורו באתר וואלה !  NEWS אך ציין כי לא דיבר עמו על מתן הקלות בתמורה לאופן סיקור מסוים . " אמרתי לו שהאתר שלו זה לא עיתון הארץ ",  צוטט נתניהו בדיווח .
 על פי הדיווח החוקרים עימתו את נתניהו עם הקלטות שביצע מנכ"ל האתר אילן ישועה עם אלוביץ' ואת רעייתו שרה עם תכתובות מסרונים בין ישועה לבין רעייתו של אלוביץ' .  על פי הדיווח באחד המסרונים כתבה אלוביץ' לישועה  " תעזור להם ,  אנחנו תלויים בהם ",  כשהיא מתייחסת בדבריה לבני הזוג נתניהו .
 עוד דווח כי החוקרים השמיעו לשרה נתניהו הקלטה שבה מסבירה לכאורה אלוביץ' לישועה את הסיבה לבקשתה לסיקור אוהד . " חשוב שתעזרו לנו ,  כי בני הזוג נתניהו עוזרים לנו ויעזרו לנו ". 
 ( עדכון ראשון :  12:22 )  

אלוביץ' וחפץ שוחררו למעצר בית ;  לא יורשו ליצור קשר עם נתניהו
בעל השליטה בבזק ויועץ התקשורת שוחררו ממעצר לאחר כשבועיים .  שלשום נחקרו אלוביץ' וחפץ במקביל לראש הממשלה ,  רעייתו ובכיר נוסף לשעבר במשרד התקשורת במסגרת חקירת תיק 4000

