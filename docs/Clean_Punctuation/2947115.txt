בנט : " לא לחרוץ את דין החייל מחברון ";  נתניהו : " אל תטיף לי מוסר "
 בישיבת הממשלה קרא השר בנט  " לגבות את החיילים ",  ואילו ראש הממשלה ושני שרים נוספים האשימו אותו בניסיון לגרוף הון פוליטי מהפרשה .  ארדן : " אם אתה חושב ששרים צריכים להתערב בזה ,  תפנה לשרת המשפטים "
 עימות התפתח היום  ( ראשון )  במהלך ישיבת הממשלה בין השר נפתלי בנט לראש הממשלה בנימין נתניהו והשרים גלעד ארדן ואריה דרעי ,  בנוגע לתקרית הירי בחברון בשבוע שעבר ,  שבמהלכה ירה לוחם בראשו של מחבל מנוטרל שהיה שרוע על האדמה .  בנט אמר לראש הממשלה ולשרים האחרים כי  " לא צריך לחרוץ את דינו של החייל ,  צריך לגבות את החיילים ",  ונתניהו השיב לבנט : " אל תטיף לי מוסר ,  אל תעשה פוליטיקה מכל דבר ".  
גם השרים ארדן ודרעי תקפו את בנט והאשימו אותו בניסיון לגרוף הון פוליטי מהפרשה . " שרים לא יכולים להתערב אם לחקור ומה הסעיף שבגינו יש לחקור .  אנחנו כולנו מגבים את צה"ל ולא יכול להיות שאתה  ( בנט  א"ת )  תציג את עצמך כאילו העמדה שלך שונה משאר שרי הממשלה ",  אמר ארדן .  על כך הגיב בנט ואמר : " יש שרים שלא נתנו גיבוי לחייל ".  ארדן ,  מצדו ,  השיב ואמר : " אז תגיד את השם של מי שלא נתן גיבוי .  כולם כאן מגבים את צה"ל ".  
ארדן עוד אמר לבנט כי אם יש לו טענות כלפי ההתנהלות המשפטית בפרשה ,  עליו לפנות לשרת המשפטים איילת שקד ,  חברת מפלגתו ,  ולא להאשים את הפרקליטות הצבאית . " אם יש לך בעיה עם סעיף האישום ,  ואתה חושב ששרים צריכים להתערב בזה ,  תפנה לשרת המשפטים ",  אמר .
 עוד בוואלה !  NEWS:פרקליטו של החייל שירה במחבל : " חזקת החפות כבר מתה "" מבוקש ":  איומים על חיי החייל החשוד ברצח המחבל הפצוע בחברוןגורם רשמי בצה"ל : " מפקד וידא שאין למחבל חגורת נפץ לפני הירי "  
גם שר הפנים אריה דרעי הצטרף לעימות ותקף את בנט : " יש מערכה שלמה מצד הפלסטינים להציג את חיילי צה"ל כרוצחים ,  ואנחנו חייבים לגבות את צה"ל ולגבות את החקירה העצמאית שהצבא מנהל .  אני אולי מצטייר כשמאלן שלא מגבה את החיילים ,  ואתה בנט מצטייר כמי שנלחם עבורם ,  אבל זה שקר ".  לדבריו , " כולנו תומכים בחיילים ואסור להפוך את מה שקרה בחברון לעניין פוליטי .  כולנו ,  כל שרי הממשלה ,  חייבים לגבות את הרמטכ"ל .  אסור לשתוק כשמציגים תמונות של הרמטכ"ל כאחשוורוש ",  אמר בהתייחס לכרזות מסיתות שנתפו בקריה נגד הרמטכ"ל גדי איזנקוט . " הגיבוי כביכול ,  שנותנים לחייל נגד מערכת הביטחון ,  רק מחזק את ההסתה השקרית של הפלסטינים כאילו חיילי הרגו מאות צעירים פלסטינים ". 
בפתח הישיבה אמר נתניהו כי הוא מקווה שבצה"ל יתחשבו בתנאים המבצעיים במהלך המקרה . " ערעור על מוסריותו של צה"ל הוא מקומם והוא פסול ",  הדגיש .  לדבריו , " חיילי צה"ל ,  הילדים שלנו ,  שומרים על ערכי מוסר גבוהים שעה שהם נלחמים באומץ לב במרצחים צמאי דם ,  בתנאים מבצעיים קשים .  אני בטוח שבכל מקרה ,  וגם במקרה הנוכחי ,  הבדיקה לוקחת בחשבון את כל התנאים - אלו ואחרים .  על כולנו לגבות את הרמטכ"ל ,  את צה"ל ואת חיילינו ששומרים על ביטחוננו ".  
היום התייחס דובר צה"ל תת-אלוף מוטי אלמוז בעמוד הפייסבוק שלו לאירוע הירי . " בתחום המקצועי קבענו שהלוחמים פעלו כראוי ושיבחנו את פעולתם על הסיכול המהיר של המחבלים "  כתב . " בתחום הערכי קבענו שמדובר באירוע חמור לאחר קיום תחקיר ראשוני על ידי המפקדים ".  
אלמוז הבהיר כי  " החייל מצוי בחקירה .  אנחנו מקשיבים ונקשיב לו .  לא נפקיר אותו ,  לא משפט שדה ,  לא לינץ' .  במקרים שבהם יחליטו המפקדים שחובתם לתת גיבוי - יינתן גיבוי .  לא באופן אוטומטי ורק אחרי תחקיר ".  
ביום חמישי גינה נתניהו את הירי ,  אולם אמש פרסם ראש הממשלה הודעה מרוככת יותר . " ההתקפות על צה"ל כצבא לא מוסרי כפי שבאו לידי ביטוי בסוף השבוע האחרון הן מקוממות והפוכות מן האמת .  צה"ל הוא צבא מוסרי שלא מוציא איש להורג ",  כתב נתניהו בהודעה בדף הפייסבוק שלו .
 הוא הוסיף כי  " חיילי צה"ל בולמים בגופם התקפות טרור רצחניות על אזרחי ישראל והם ראויים לכל גיבוי .  לגבי המקרה האחרון - אני סומך על צה"ל שיקיים בדיקה יסודית ,  אחראית והוגנת ,  כפי שהוא נוהג תמיד ".  
משפחת החייל כינסה אמש מסיבת עיתונאים מחוץ לביתה שבאזור המרכז .  אחותו תקפה את התקשורת ובכירי המדינה העורכים לטענתה משפט שדה לאחיה ,  מבלי שזה יכול להגיב ,  ואמרה : " כל מה שנשאר זה להוציא אותו להורג ".  
" אחי נמצא בשעותיו הקשות ביותר ",  הוסיפה האחות . " מרגע שהסרטון התפרסם הוא הפך לאויב המדינה ,  בחסות ארגון 'בצלם' ,  הרמטכ"ל ושר הביטחון .  ביומיים האחרונים אנו שומעים את ראשי הצבא עושים משפט שדה והוא לא יכול לדבר .  ראשי 'בצלם' פרסמו סרטון המציג תמונה חד צדדית של האירוע .  כלי התקשורת משמיצים אותו ,  מדביקים לו כינויים קשים .  הוא לא יכול לדבר ". 
 ( עדכון ראשון :  12:16 )  

בנט : " לא לחרוץ את דין החייל מחברון ";  נתניהו : " אל תטיף לי מוסר "
 בישיבת הממשלה קרא השר בנט  " לגבות את החיילים ",  ואילו ראש הממשלה ושני שרים נוספים האשימו אותו בניסיון לגרוף הון פוליטי מהפרשה .  ארדן : " אם אתה חושב ששרים צריכים להתערב בזה ,  תפנה לשרת המשפטים "
 
