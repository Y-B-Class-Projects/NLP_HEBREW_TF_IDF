רודפי השחיתות מול נאמני נתניהו :  כיכר אחת - שני יקומים מקבילים
למרות ההתפתחויות בחקירות ,  המפגינים נגד היועמ"ש לא מתכוונים לנוח .  מהצד השני ,  אנשי הליכוד שסבורים שמדובר בניסיון פוטש .  על דבר אחד הם מסכימים :  הדרך עוד רחוקה לרעידת אדמה של ממש
 ( בווידאו :  היועץ המשפטי לממשלה מגיב על ההתפתחויות האחרונות בחקירות ראש הממשלה )  
בצדה האחד של כיכר גורן בפתח תקווה עמדו אמש  ( שבת )  יותר מאלפיים בני אדם כשהם צועקים  " שוחד ,  שוחד ",  ובצדה השני מאות אנשי ליכוד שקראו  " פוטש ,  פוטש ".  בצד אחד התנוססו שלטים שקוראים ל"מלחמה במושחתים ",  ובצד השני   " תיק אלף לילה ולילה ",  ו"ניסיון הפיכה ".  הצדדים ,  שהופרדו בעקשנות על ידי המשטרה כדי למנוע עימותים ,  הם כמו יקומים מקבילים .  באחד ,  ראש הממשלה בנימין נתניהו חשוד בעבירות חמורות וחייב ללכת הביתה ,  ובשני  ראש הממשלה חף מפשע עד שהוכחה אשמתו ,  והוא נרדף על ידי התקשורת והשמאלנים ,  שרק רוצים שיילך הביתה .  
אחרי 37 הפגנות שבועיות ,  המפגינים ליד ביתו של היועץ המשפטי לממשלה אביחי מנדלבליט אינם נחים על זרי הדפנה .  למרות ההתפתחויות הדרמטיות של השבוע האחרון בחקירות נתניהו ,  הם לא מתכוונים להפסיק עכשיו .  הם דוחים בתוקף את הטענה שהחתימה על הסכמי עד המדינה עם מיקי גנור וארי הרו שומטת את הקרקע מתחת למחאתם על סחבת וטיוח של מנדלבליט .  מבחינתם ,  ההפך הוא הנכון :  ההפגנות והלחץ הציבורי הם שהובילו לתוצאות ,  שהביאו בתורן לעלייה הדרגתית במספר המפגינים משבוע לשבוע ,  כשלטענתם  הפעם מדובר במספר שיא . " זה שיש חקירות לא אומר שצריך ללכת מפה ",  אמר מני נפתלי ,  אב הבית לשעבר במעון ראש הממשלה ומי שמוגדר כ"אב הבית של המחאה ".  גונן בן יצחק ,  פעיל מרכזי אחר ,  אמר לוואלה !  NEWS כי  " מנדלבליט עדיין גורר רגליים ,  וצריך לדאוג שזה ישתנה ".  
עוד בנושא בוואלה !  NEWS :" אדלסון סיפר שנתניהו שוחח עמו על ביטול מוספי הסופ"ש של ישראל היום"לאחר החתימה על הסכם עד המדינה :  המשטרה אישרה להרו לצאת לחו"לבכיר בקואליציה : " הסכם עד המדינה עשוי להיות נקודת מפנה פוליטית "  
מצדה השני של הכיכר עמדו אנשי הליכוד עם מסר הפוך לחלוטין .  אחרי כמה שבועות שבהם מחאת הנגד משכה רק כמה עשרות אנשים ,  הפעם התייצבו כמעט אלף בני אדם למפגן כוח שהוביל יו"ר הקואליציה דוד ביטן .  
מבחינת תומכי נתניהו ,  המפגינים בצדו השני של הכביש לא מוחים נגד שחיתות אלא פועלים בשם מפלגות ועמותות שמאל ומטרתם אחת  הפלת השלטון והחלפת ראש הממשלה באופן לא דמוקרטי .  מבחינתם נתניהו הוא אחד ויחיד ,  וכל ביקורת או טענה נגדו מונעת מרדיפה של השמאל ואמצעי התקשורת .  
קריאתו של ביטן להפגין תמיכה בראש הממשלה הצליחה להוציא מאות פעילים מהבית ,  אבל רק מתי מעט מחברי הכנסת והשרים הטריחו את עצמם והגיעו למקום .  שר אחד  איוב קרא ,  ושלושה ח"כים  נאוה בוקר ,  אמיר אוחנה וירון מזוז ,  עמדו לצד המפגינים .  בתום אחד השבועות הקשים שעברו על נתניהו באחרונה ,  נראה שהרוב מעדיפים למלא פיהם מים ,  ואולי אפילו להתחיל לתכנן את היום שאחרי .
" נבוא איתם חשבון ",  אמר ביטן במהלך סוף השבוע ,  שאף חידד את המסר בהפגנה כשאיים לנקום בליכודניקים הבכירים שלא התייצבו להגן על ראש הממשלה .  ממקום חופשתה בניו יורק ,  גם שרת התרבות מירי רגב פרסמה הודעת תמיכה בנתניהו ,  אבל בקבוצת הווטסאפ של הליכוד היה מי שתהה על היעדרם של  " השרים עם החליפות ".  נכון לעכשיו ,  מלבד רגב וקרא ,  התמיכה של השרים הבכירים בראש הממשלה מתמצית בשתיקה ,  כשהקוד הגנטי של הליכוד אומר שאסור לחתור תחת ראש ממשלה מכהן ,  ואף אחד לא רוצה להתעמת איתו .  
המשטרה מנעה משני הצדדים להיפגש ולהתעמת ,  אבל יש דבר אחד שעליו המפגינים משני צדי הכיכר כנראה מסכימים :  הדרך עוד ארוכה עד לרעידת אדמה .  לפי החוק ,  נתניהו אינו מחויב להתפטר גם אם יוגש נגדו כתב אישום ,  ובקואליציה יש מעט מאוד מוטיבציה להניע את אמות הספים וללכת לבחירות מוקדמות .  אבל שני הצדדים גם מבינים כי ההכרעה בדבר העתיד הפוליטי של המדינה לא תהיה במישור המשפטי אלא במישור הציבורי .  לכן ,  המפגינים נגד מנדלבליט ימשיכו להפגין  " עד שהמדינה תתנקה ",  כלשונם ,  והליכודניקים נאמני נתניהו ימשיכו לתמוך בראש הממשלה ,  להתעקש שעל סיגרים לא מפילים ראש ממשלה ולהאשים את השמאל והתקשורת בכל .  שני יקומים מקבילים .  

רודפי השחיתות מול נאמני נתניהו :  כיכר אחת - שני יקומים מקבילים
למרות ההתפתחויות בחקירות ,  המפגינים נגד היועמ"ש לא מתכוונים לנוח .  מהצד השני ,  אנשי הליכוד שסבורים שמדובר בניסיון פוטש .  על דבר אחד הם מסכימים :  הדרך עוד רחוקה לרעידת אדמה של ממש

