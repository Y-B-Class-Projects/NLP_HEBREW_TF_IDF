ראש ממשלת טורקיה : " נתניהו רוצח ופושע כמו המחבלים מפריז "
 אחרי שהנשיא ארדואן תהה  " כיצד נתניהו מעז לבוא לפריז ולנופף לקהל ",  ראש הממשלה דאווטאולו האשים הבוקר את מקבילו הישראלי בפשעים נגד האנושות .  ראש העיר אנקרה : " המוסד אחראי לפיגועים בפריז "
 ראש מממשלת טורקיה אחמט דאווטאולו אומר כי ראש הממשלה בנימין נתניהו אינו שונה מהמחבלים שעשו את מתקפת הטרור בפריז ,  משום שגם הוא  " ביצע פשעים נגד האנושות ".  
דאווטאולו שוחח הבוקר עם כתבים ואמר כי  " בדיוק כפי שהטבח בפריז בוצע בידי מחבלים ,  כך נתניהו  כראש הממשלה שהרגה ילדים שמשחקים על החוף בעזה  הרס אלפי בתים וטבח באזרחים טורקים שהיו בספינת סיוע שהפליגה במים בינלאומיים .  לכן ,  גם הוא ביצע פשעים נגד האנושות ".  
ביום שני ,  השתלח נשיא טורקיה ,  רג'פ טייפ ארדואן ,  בראש הממשלה נתניהו ,  ושאל  " כיצד הוא העז לבוא לעצרת המנהיגים בפריז ".  בפגישה עם יו"ר הרשות הפלסטינית אבו מאזן ,  קרא ארדואן לנתניהו  " לקבל אחריות על הנשים והילדים שטבח ".  
לדברי ארדואן ,  לראש הממשלה נתניהו  " לא הייתה כל זכות להגיע לפריז "  אחרי מבצע  " צוק איתן בקיץ . " כיצד האדם הזה ,  שביצע מעשי טרור בחסות המדינה שלו וטבח ב-2,500 בני אדם בעזה ,  מנופף בידו ?  הוא נופף כאילו שיש מי שממתין לו בהתלהבות ". 
יממה קודם לכן ,  האשים ראש העיר אנקרה את המודיעין הישראלי באחריות לפיגועים בפריז .  מליח גוקצ'ק ,  מהפוליטיקאים המקורבים ביותר לנשיא ארדואן ,  אמר כי הוא  " בטוח שהמוסד עומד מאחורי התקריות האלה .  זו דרכו של המוסד להסית לאיסלאמופוביה ".  הוא הוסיף כי  " בעקבות הפיגועים בפריז הותקפו יותר מ-50 מסגדים ויחידים מוסלמים אך התקשורת הבינלאומית התעלמה מכך ".  

ראש ממשלת טורקיה : " נתניהו רוצח ופושע כמו המחבלים מפריז "
 אחרי שהנשיא ארדואן תהה  " כיצד נתניהו מעז לבוא לפריז ולנופף לקהל ",  ראש הממשלה דאווטאולו האשים הבוקר את מקבילו הישראלי בפשעים נגד האנושות .  ראש העיר אנקרה : " המוסד אחראי לפיגועים בפריז "
 
