חברי הכנסת שמו את המחלוקות בצד - ועצרו להתחבק
76 חברי כנסת אישרו את השתתפותם ברעיון שיזם שדרן הרדיו בני בשן ,  אך בפועל רק כ-30 מהם הסכימו להתעלות על עצמם ולהתחבק רגע לפני פתיחת מושב החורף . " אקט של כבוד הדדי "
 כ-30 חברי כנסת לקחו אמש  ( שני )  חלק ביוזמת  " החיבוק ",  במסגרתה התחבקו ח"כים מכלל הסיעות  ,  עם פתיחת מושב החורף של הכנסת .  זאת לאחר שכ-50 חברי כנסת ,  מתוך 76 שאישרו את השתתפותם באירוע ,  נעדרו ממנו .  את הרעיון יזם שדרן הרדיו בני בשן מגלי צה"ל ,  בשיתוף עם חברי הכנסת זאב ביילסקי  ( קדימה )  ודניאל בן סימון  ( העבודה )  ,  שניסו במשך מספר חודשים לשכנע את הח"כים להשתתף ביוזמה  " כדי להראות שלמרות המחלוקות ,  הח"כים יודעים להתעלות על עצמם ולהפגין אקט של כבוד הדדי ". 
בתוך כך ,  מושב החורף של הכנסת ה-18 נפתח אתמול בישיבה חגיגית ,  שבה נאמו נשיא המדינה שמעון פרס ,  יו"ר הכנסת ראובן  ( רובי )  ריבלין ,  ראש הממשלה בנימין נתניהו ויו"ר האופוזיציה ,  ח"כ ציפי לבני .  ראש הממשלה נתניהו התייחס בתחילת דבריו לשינויים שחלו בחודשים האחרונים במזרח התיכון ואמר כי  " הכנסת שבה למושב החורף ,  על רקע אירועים אזוריים שהם מהדרמטיים ביותר בדורנו .  הרחוב הערבי התעורר ,  משטרים ישנים נפלו ,  משטרים נוספים מתנדנדים ומשטרים חדשים מתחילים לקום .  איש אינו יכול לערוב ליציבותם של משטרים חדשים אלה וגם איש אינו יכול לערוב ליחסם כלפי ישראל .  לא ניתן לצפות את ההתפתחויות העתידיות בעולם הערבי .  יחס המשטרים הערביים החדשים לישראל לא צפוי להשתפר ". 
נתניהו התייחס לשובו של גלעד שליט ואמר כי  " לפני שבועיים החזרנו הביתה את שליט אחרי למעלה מחמש שנים בשבי חמאס .  כמו כל העם ,  גם אני מאוד התרגשתי כשראיתי אותו יורד מהמסוק ובמשך כמה ימים עמדה המדינה כולה מאוחדת ,  מלוכדת ,  נרגשת ,  סביב חייל אחד בודד שהחזרנו הביתה .  בשבוע שעבר שחררנו בתיאום עם מצרים ובסיוע ארה"ב וגם ח"כ ישראל חסון ,  את אילן גרפל .  נמשיך לפעול לשחרורו של עודה טראבין שכלוא 11 שנים ,  ואני מבקש לומר לכל עם ישראל  אינני שוכח אף לרגע את יונתן פולארד שיושב בכלא בארה"ב כמעט 27 שנים ". 
בהמשך נאמה יו"ר האופוזיציה ,  ציפי לבני  ( קדימה )  .  לבני אמרה בתחילת דבריה כי  " ישראל נמצאת בבידוד עמוק רגע לפני שהאביב הערבי מוריד עלינו גשמי זעם .  ישראל נמצאת רגע לפני שהפרטנר היחיד להסדר ייעלם ,  אחרי שחמאס התחזק ומקבל לגיטימיות מהעולם ורגע לפני שמשתלט על יו"ש ,  ישראל קצת לפני שרעיון שתי מדינות נזנח לטובת קמפיין של מדינה אחת שלא תהיה מדינה יהודית .  ישראל נמצאת רגע לפני שנהפוך למדינה את של שבטים שונים שכל שבט קובע לעצמו את מקורות הסמכות .  נכון שלפעמים הדברים נראים בסדר ". 
עוד בנושא:נתניהו בכנסת :  מי שפוגע בנו - דמו בראשומושב החורף של הכנסת ייפתח :  מה צפוי להם ולנו ? צדק חברתי בכנסת :  לוביסטים אזרחיים ישכנעו החכים
לפניות לכתב :  pinhaswolf@walla.net.il

חברי הכנסת שמו את המחלוקות בצד - ועצרו להתחבק
76 חברי כנסת אישרו את השתתפותם ברעיון שיזם שדרן הרדיו בני בשן ,  אך בפועל רק כ-30 מהם הסכימו להתעלות על עצמם ולהתחבק רגע לפני פתיחת מושב החורף . " אקט של כבוד הדדי "
 
