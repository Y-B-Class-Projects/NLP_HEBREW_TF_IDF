חבר קונגרס : " נתניהו יזם העימות עם שגריר ארה"ב "
 יו"ר ועדת המודיעין בקונגרס מייק רוג'רס הוסיף כי  " הישראלים איבדו סבלנותם מממשל אובמה ",  בכל הנוגע לסוגיה האירנית . " מעולם לא הייתי עד לעימות בדרג כל כך גבוה ",  סיפר
פרק נוסף בסאגת העימות בין שגריר ארצות הברית בישראל ,  דן שפירו ,  וראש הממשלה בנימין נתניהו בעקבות הפגישה שהתקיימה לפני כשבועיים :  חבר הקונגרס הרפובליקני מייק רוג'רס ,  המשמש כיו"ר ועדת המודיעין בקונגרס ,  אמר בראיון בשבוע האחרון לתחנת רדיו במישיגן כי אכן היה עימות קשה בפגישה . " מעולם לא הייתי עד לעימות בדרג כל כך גבוה ",  תיאר רוג'רס את הפגישה .  לדבריו ,  ראש הממשלה יצא בהתקפה חריפה על ממשל אובמה שאינו עושה מספיק בסוגיה האירנית .  לדברי רוג'רס ,  נתניהו הוא שיזם את העימות . " היו חילופי דברים קשים ,  וברור שהישראלים איבדו את סבלנותם לגבי ממשל אובמה .  אי אפשר היה לצאת מהפגישה ללא מסקנה אחרת ". 
העימות בין נתניהו לשפירו נחשף בשבוע שעבר ב"ידיעות אחרונות ",  כשהדגש בדיווח הראשוני היה על תגובתו החריפה של שפירו לדבריו של נתניהו .  לפי הדיווח ,  שפירו ענה בתקיפות : " מספיק זה מספיק ",  לנוכח הטענות הרבות שהעלה נתניהו כלפי ברק אובמה .  עם זאת ,  כעבור כמה ימים הכחיש שפירו בראיון לערוץ 2 את העימות והדגיש את היחסים הטובים של הממשל עם לשכת נתניהו .  כעת ,  מהראיון שהעניק רוג'רס מסתבר כי העימות אכן התרחש . " לא ראיתי מעולם כאלה חילופי דברים .  אנשים היו בבירור עצבניים ",  אמר רוג'רס .  
רוג'רס תיאר בראיון את התרשמותו מהתסכול הישראלי מממשל אובמה ומהשפעת הסנקציות . " יש לסנקציות השפעה כלשהי על הכלכלה האירנית ,  אך הן אינן משפיעות על המרוץ לגרעין וההעשרה ,  וזה מאוד מאוד ברור .  התסכול הישראלי נובע מכך שהממשל הבהיר פומבית לישראל כי עליה לא לתקוף ,  אך הוא לא הבהיר לאירן בצורה ברורה ופומבית שתהיה פעולה תקיפה יותר שעשויה לכלול שימוש בכוח ,  ואתה צריך לגרום להם להבין שזאת אופציה כדי להרתיע אותם מהמשך פיתוח הגרעין .  נכון לעכשיו הישראלים אינם מאמינים שהממשל רציני באומרו שכל האופציות על השולחן ,  ויותר חשוב מכך ,  גם האירנים לא מבינים את זה ,  ולכן התכנית ממשיכה ".  
רוג'רס ,  למעשה ,  מסביר את העמדה שהציג נתניהו השבוע בהדגישו במספר הצהרות כי הקהילה הבינלאומית עדיין לא הציבה קווים אדומים ברורים מספיק לפיתוח הגרעין האירני .  הצהרותיו של נתניהו פורשו כניסיון ישראלי  " לרדת מהעץ "  בעקבות ההערכות והדיווחים על כוונה לתקיפה ישראלית עצמאית .  בירושלים אכן מדגישים כל העת כי אובמה לא השמיע בחודשים האחרונים מילים חריפות ופומביות כנגד הגרעין האירני ,  וישנה ציפייה כי בעצרת האו"ם הקרובה אובמה יתייחס פומבית באופן נוקשה להמשך פיתוח התכנית .
 במקביל נמשכים הניסיונות לתאם פגישה בין נתניהו לאובמה בשולי עצרת האו"ם .  בפגישה כזו יוכל נתניהו לדרוש מאובמה את ההתחייבויות הברורות בנוגע להמשך המדיניות בנושא האירני .
 רוג'רס אמר בראיון כי נתניהו אינו מאמין שאובמה ייצא לפעולה צבאית נגד מתקני הגרעין באירן . " הישראלים לא יודעים מה יקרה אחרי הבחירות בארצות הברית ,  והם מאמינים שחלון ההזדמנויות שלהם לעצירת תכנית הגרעין מתחיל להיסגר ".  רוג'רס אף העריך בשבוע שעבר בדיון בוועידת המפלגה הרפובליקנית בפלורידה כי ישראל לא תתקוף את אתרי הגרעין האירניים לפני הבחירות לנשיאות בארצות הברית .  רוג'רס אמר כי  " אין לי ספק שהבחירות בארה"ב הם חלק מהחישובים הישראליים באשר לתקיפה .  הישראלים מאמינים שאחרי הבחירות הם יוכלו לשכנע את ארצות הברית לשתף פעולה ".  
עוד באותו נושא : אובמה שוקל להציב לאירן קו אדום לתקיפהאחמדינגד מודה :  הסנקציות מקשות על ייצוא הנפט "" ארה"ב צמצמה משמעותית את התרגיל הצבאי המשותף עם ישראל "
 לפניות לכתבת :  tal_sh@walla.net.il 

חבר קונגרס : " נתניהו יזם העימות עם שגריר ארה"ב "
 יו"ר ועדת המודיעין בקונגרס מייק רוג'רס הוסיף כי  " הישראלים איבדו סבלנותם מממשל אובמה ",  בכל הנוגע לסוגיה האירנית . " מעולם לא הייתי עד לעימות בדרג כל כך גבוה ",  סיפר

