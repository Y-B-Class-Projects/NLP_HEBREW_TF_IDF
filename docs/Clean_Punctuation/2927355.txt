עריקאת לאיחוד האירופי : " ישראל בחרה בהתנחלויות על פני השלום "
 בכיר הרשות גינה את החלטת הקבינט להפקיע 1,500 דונם בבקעת הירדן והצהיר כי היא מוכיחה  " בבירור "  שישראל בחרה  " בתכתיבים במקום משא ומתן ".  גם במערכת הפוליטית יצאו נגד ההחלטה : " נתניהו תוקע אצבע בעיני ידידותיה הטובות של ישראל בקהילה הבינלאומית "
 בכיר הרשות הפלסטינית סאיב עריקאת קרא היום  ( רביעי )  לאיחוד האירופי להחריף את הפעולות הננקטות נגד ההתנחלויות והכריז כי כלל ההתנחלויות  " אינן חוקיות ".  זאת ,  בעקבות כוונת הדרג המדיני להפקיע 1,500 דונם בכניסה הדרומית ליריחו ,  אשר לדברי עריקאת מוכיחה  " בבירור "  כי  " ישראל בחרה בתכתיבים ובהתנחלויות ,  במקום בשלום ובמשא ומתן ".  
כפי שנחשף בגלי צה"ל ,  במנהל האזרחי עובדים בימים אלה על תהליך שבמהלכו יוכרזו כאדמות מדינה 1,500 דונם משטחי C שבבקעת הירדן .  בתום תהליך המדידות ,  תצא ההכרזה לפועל ויינתן זמן להגשת התנגדויות לתהליך .  לאחר מכן ,  ההכרזה תיכנס לתוקפה והאדמות תוגדרנה כרכוש ממשלתי .  האחראי על הרכוש הממשלתי יוכל לייעד את הקרקע לצורך התיישבות או חקלאות ,  ונכון לרגע זה לא ידוע למה השטח מיועד .  
עוד בוואלה !  NEWS:ארה"ב גיבתה את דברי השגריר שפירו : " לא אמר דברים חדשים "" כיבוש בע"מ ":  ארגון זכויות אדם קורא לעסקים  " להפסיק לממן התנחלויות"האיחוד האירופי :  ההסכמים עם ישראל לא יחולו מעבר לקו הירוק 

גם במערכת הפוליטית נרשמו תגובות חריפות לחשיפה ,  ומהמחנה הציוני נמסר : " נתניהו ממשיך לעשות ככל יכולתו כדי לא להיפרד מהפלסטינים ולתקוע אצבע בעין של ידידותינו הטובות בקהילה הבינלאומית ".  עוד נמסר : " ישראל צריכה להיפרד מהפלסטינים תוך שמירה על גושי ההתיישבות ,  ולא לרוץ ולבנות בכל מקום רק כדי להכעיס את העולם ". 
חבר המחנה הציוני ,  איציק שמולי ,  הוסיף : " במקום לשקם את היחסים עם העולם ,  נתניהו מתנהג כמו פירומן וממשיך לעשות ככל יכולתו כדי להתריס ולתקוע אצבע בעין לידידות הטובות ביותר של ישראל בזירה הבינלאומית .  כל זאת ,  כדי לרצות עוד כמה מתנחלים על הגבעות ובדרך להוביל את ישראל לחלום הבלהות של מדינה דו-לאומית ".  
יושבת ראש מפלגת מרצ ,  זהבה גלאון ,  מסרה : " ישראל שוב מפנה אצבע משולשת לאיחוד האירופי ולאמריקאים ".  לדבריה   " נישול וסיפוח של קרקע פלסטינית מעידים על כוונתה האמתית של ממשלת ישראל להשתקע לנצח בארץ ישראל השלמה ולהמשיך ,  כדבריו של ראש הממשלה ,  לחיות על החרב לנצח ". 
חברת מפלגת מרצ ,  מיכל רוזין ,  הוסיפה : " ממשלת נתניהו ממשיכה בשיטה המפוקפקת של הפקעת אדמות לא מעובדות והלבנת מאחזים בלתי חוקיים ,  למרות אי החוקיות וההתנגדות הבינלאומית לכך .  הסיפוח הזוחל מחבל במאמציה של מדינת ישראל להישאר מדינה ריבונית ,  יהודית ודמוקרטית ".  
גם בתנועת שלום עכשיו מתחו ביקורת על החלטת הקבינט ולדברי מזכ"ל התנועה ,  יריב אופנהיימר : " ההחלטה להכריז על אדמות מדינה היא קטסטרופה מדינית ופוליטית ,  עוד צעד בדרך להרס הסיכוי להיפרד לשתי מדינות .  נתניהו נגרר אחרי בנט והנהגת המתנחלים ומתחיל בסיפוח שקט של שטחי C ". 
ממתאם פעולות הממשלה בשטחים אלוף יואב מרדכי נמסר בתגובה לטענות אלו  " בהתאם להחלטת הדרג המדיני ולבדיקת גורמי המקצוע ,  האדמות אושרו להכרזה ונמצאות בהליך סופי להכרזה כאדמות מדינה ".  

עריקאת לאיחוד האירופי : " ישראל בחרה בהתנחלויות על פני השלום "
 בכיר הרשות גינה את החלטת הקבינט להפקיע 1,500 דונם בבקעת הירדן והצהיר כי היא מוכיחה  " בבירור "  שישראל בחרה  " בתכתיבים במקום משא ומתן ".  גם במערכת הפוליטית יצאו נגד ההחלטה : " נתניהו תוקע אצבע בעיני ידידותיה הטובות של ישראל בקהילה הבינלאומית "
 
