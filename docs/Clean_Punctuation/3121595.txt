בלחץ ישראל :  דנמרק מקפיאה כספי סיוע לארגונים פלסטיניים
משרד החוץ בקופנהגן מסר כי הוא מקשיח את התנאים להעברת כספים לארגונים פלסטיניים לא-ממשלתיים ,  ברקע טענות ישראל כי אלו מגיעים לגורמים הקשורים לטרור ולקידום חרם על ישראל .  ארדן : " הישג חשוב "
  ( בווידאו :  פעילי BDS מתפרצים להרצאה של ח"כ עליזה לביא ,  בחודש יוני )  
משרד החוץ של דנמרק הודיע ביום שישי על הקפאת כספי סיוע והקשחת התנאים להעברת כספים לארגונים פלסטיניים לא ממשלתיים .  זאת ,  לפי ירושלים ,  בעקבות לחץ שהפעילו ראש הממשלה בנימין נתניהו והשר לביטחון הפנים גלעד ארדן ,  שאחראי גם על המשרד לעניינים אסטרטגיים .  במכתב ששלח ארדן לקופנהגן ,  נכתב כי הכספים הגיעו לידי ארגונים הקשורים לארגוני טרור ולאלו המקדים חרם על ישראל .  היום  ( שבת )  בירך על כך ארדן ואמר כי זהו  " צעק מוצדק ומתבקש ".  
בהודעה הרשמית כתב שר החוץ של דנמרק אנדרס סמואלסן כי הוא מייחס חשיבות רבה להגעת הסיוע הדני אל יעדו ,  ולכן ערך משרדו בחודשים האחרונים בדיקה מקיפה בנושא ,  ובסיומה החליט על הקשחת התנאים לקבלת סיוע על ידי ארגונים פלסטיניים לא-ממשלתיים .  לפי ההודעה ,  רוב הסיוע הדני שהוקפא מאז פתיחת הבדיקה במאי לא ישולם .  שר החוץ הוסיף כי כמה ארגונים הזוכים לכספי סיוע כיום לא ימשיכו ליהנות מתמיכתה של קופנהגן בעתיד .  
דנמרק חברה במנהלת זכויות האדם והדין ההומניטארי הבינלאומי ,  מנגנון מימון ממשלתי אירופי ,  שבו חברות גם שוויץ ,  הולנד ושבדיה .  לפי המשרד לעניינים אסטרטגיים ,  המטה של המנהלת מעביר מענקים לארגונים פלסטיניים שונים מרמאללה ,  בהם כאלו הקשורים לארגון הטרור החזית העממית לשחרור פלסטין ,  כמו אל-חק ואדאמיר .  כמה פעילים בכירים בשני הארגונים  בהם מנכ"ל אל-חק ,  שעואן ג'בארין ,  שאף ריצה עונש מאסר  הם בעלי קשרים הדוקים לחזית העממית . 
" הודעת משרד החוץ הדני היא הישג משמעותי לישראל במאבקה התקיף נגד ארגוני החרם שסופגים היום מכה קשה ",  מסר ארדן . " לא ייתכן שמדינות אירופה ימשיכו לממן ארגונים פלסטיניים הפועלים כדי לקדם חרם ולהציג תמונה מעוותת ומסולפת של ישראל ,  וחמור מכך - מקיימים קשרים עם גורמי טרור .  אני מברך את שר החוץ סמואלסן על החלטתו הצודקת והמתבקשת .  אני שמח שדנמרק השכילה להבין שמשלם המיסים הדני אינו חפץ במימון ,  ישיר או עקיף ,  לארגונים פלסטיניים בעלי קשרים לטרור .  אני קורא למדינות נוספות ביבשת אירופה לנהוג באותה מידה של אחריות מוסרית ,  ולנקוט בצעדים דומים ".  

בלחץ ישראל :  דנמרק מקפיאה כספי סיוע לארגונים פלסטיניים
משרד החוץ בקופנהגן מסר כי הוא מקשיח את התנאים להעברת כספים לארגונים פלסטיניים לא-ממשלתיים ,  ברקע טענות ישראל כי אלו מגיעים לגורמים הקשורים לטרור ולקידום חרם על ישראל .  ארדן : " הישג חשוב "
 
