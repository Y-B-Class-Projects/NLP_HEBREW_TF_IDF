בשל הקשיים במגעים על הסיוע הביטחוני :  נתניהו לא ייצא לארה"ב
ראש הממשלה לא ישתתף בוועידה השנתית של השדולה הפרו-ישראלית איפא"ק ,  על אף שמארגניה ציפו לבואו .  בביקורו תכנן נתניהו להיפגש עם אובמה ,  אך בבית הלבן  " הופתעו לגלות בתקשורת כי הביקור בוטל ".  ביטול הנסיעה הגיע ברקע ביקורו הצפוי של סגן הנשיא ביידן בישראל היום
 ( שר הביטחון יעלון על הסיוע הביטחוני ,  לפני כשבועיים )  
ראש הממשלה ,  בנימין נתניהו ,  לא ייצא השנה להשתתף בוועידה השנתית של השדולה הפרו-ישראלית איפא"ק בוושינגטון ,  וזאת על אף שמארגני הוועידה ציפו להשתתפותו .  
הסיבות לכך שנתניהו ייעדר מהוועידה השנה קשורות לקשיים במגעים בין ישראל וארצות הברית בנושא חבילת הסיוע הביטחוני החדשה ,  כמו גם לעובדה שנתניהו אינו מעוניין למצוא את עצמו מעורב בקלחת הפוליטית של הבחירות לנשיאות ארצות הברית .  
הוועידה השנה תתקיים בתאריכים 20 עד 22 במרץ ונתניהו תכנן בתחילה לנאום במסגרתה .  נערכו מגעים בין לשכת ראש הממשלה לבין הבית הלבן כדי לארגן פגישה בין נתניהו לאובמה במהלך הביקור ,  אולם התברר שאובמה ישהה בביקור היסטורי בקובה בתאריכים שבהם נתניהו תכנן להגיע לוושינגטון .  הבית הלבן הציע לקיים פגישה בין השניים בתאריך מוקדם יותר ,  אך בישראל השיבו בשלילה .  
עוד בוואלה !  NEWS:בעלה של הנרצחת מבאר שבע איים עליה : " אדאג שהילדים יהיו יתומים"מאמנו של שון שנהרג בדרך לאימון ספד לו : " חבריו קיבלו את זה קשה"תא"ל בוכריס עבר בדיקת פוליגרף נוספת והמשיך להכחיש את החשדות לאונס 
בתוך כך ,  מהבית הלבן נמסר הערב כי הבינו מאמצעי התקשורת כי הביקור שאליו הוזמן נתניהו בוטל . " ציפינו לארח את הפגישה ,  אך הופתענו לראות בכלי התקשורת כי ראש הממשלה במקום לקבל את הזמנתנו ,  בחר דווקא לבטל את הביקור ",  אמר דובר הבית הלבן נד פרייס . " הדיווחים על כך שלא יכולנו להתאים עצמנו ללוח הזמנים של נתניהו שגויים ",  הוסיף .
 על אף שנתניהו לא יגיע לוושינגטון ,  שני הצדדים מעריכים כי בשבועות הקרובים אפשר יהיה להתקדם לעבר השלמת המגעים בנושא חבילת הסיוע הביטחוני .  הנושא יעלה לדיון נרחב במהלך ביקורו של סגן נשיא ארצות הברית ג'ו ביידן ,  שיתחיל היום .  
גורם בלשכת ראש הממשלה מסר :  נתניהו ינאם בפני הוועידה באמצעות לוויין .  הוא מעריך את נכונותו של הנשיא אובמה להפגש עימו בוושינגטון לפני הוועידה וטרם נסיעתו של הנשיא לקובה .  הוא החליט שלא לנסוע לוושינגטון בעיתוי הנוכחי ,  בשיאה של מערכת הבחירות המקדימות בארצות הברית ". 
 ( עדכון ראשון :  22:37 )  

בשל הקשיים במגעים על הסיוע הביטחוני :  נתניהו לא ייצא לארה"ב
ראש הממשלה לא ישתתף בוועידה השנתית של השדולה הפרו-ישראלית איפא"ק ,  על אף שמארגניה ציפו לבואו .  בביקורו תכנן נתניהו להיפגש עם אובמה ,  אך בבית הלבן  " הופתעו לגלות בתקשורת כי הביקור בוטל ".  ביטול הנסיעה הגיע ברקע ביקורו הצפוי של סגן הנשיא ביידן בישראל היום

