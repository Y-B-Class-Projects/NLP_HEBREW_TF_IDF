שבועיים לגירוש :  נשיא חוף השנהב בביקור בישראל
הנשיא אלסאן אואטרה הגיע לביקור מדיני ראשון מתחילת כהונתו ,  כאורחו של הנשיא פרס .  למרות המתיחות סביב סוגיית גירושם של אזרחי חוף השנהב ,  הביקור לא צפוי להתמקד בנושא
על רקע הנחיותיהם של ראש הממשלה ושר הפנים להאיץ את גירושם של אזרחי חוף השנהב ,  הגיע אמש הנשיא ,  אלסאן אואטרה ,  לביקור רשמי ראשון בישראל ,  כאורחו של נשיא המדינה ,  שמעון פרס .  אואטרה ,  שמונה לתפקידו לפני כשנה בתום מלחמת אזרחים עקובה מדם ,  הגיע לישראל מלווה במשלחת ממשלתית גדולה ,  והבוקר  ( ראשון )  יתקבל בבית הנשיא בקבלת פנים ממלכתית .  בהמשך ביקורו ,  הוא צפוי להיפגש גם עם ראש הממשלה ,  בנימין נתניהו ,  ועם שר החוץ ,  אביגדור ליברמן .  למרות המצב המתוח סביב סוגיית הגירוש ,  בסביבת הנשיא ובמשרד החוץ הדגישו אמש כי מדובר בביקור רשמי ממלכתי מדיני וכלכלי ראשון של הנשיא החדש ,  וכי שאלת ההחזרה מרצון לא צפויה לעמוד במרכז סדר היום של הביקור .
 אואטרה נבחר לתפקיד נשיא חוף השנהב כבר בנובמבר 2010 ,  כמנהיג סיעת הרפובליקנים ,  אך הנשיא המכהן ,  לורן גבאגבו ,  סירב לפנות את כסאו .  בעקבות כך ,  פרצו במדינה אירועים אלימים בין תומכי שני הפוליטיקאים ,  שאף גלשו למה שכונה  " מלחמת האזרחים השנייה "  במדינה ,  שסבלה במהלך שנות ה-2000 מעימות פוליטי חריף ואלים בין צפון המדינה ודרומה ,  שגבה את חייהם של אלפים .  רק במאי 2011 ,  הצליח אואטרה לקבל את כיסא הנשיא ,  בעקבות התערבות וסיוע של כוחות צרפתיים .  גבאגבו עומד לדין בימים אלה בבית הדין הפלילי הבינלאומי בהאג ,  שם הוא צפוי להישפט על פשעים נגד האנושות ,  שאירעו במהלך אירועי מלחמת האזרחים האחרונה ,  שגבתה גם היא את חייהם של למעלה מ-3,000 אזרחים ,  ולעקירתם של יותר מ-500 אלף תושבים מבתיהם .  
בשבועות האחרונים ,  על רקע התגברות הלחץ הציבורי בעניין השוהים הבלתי חוקיים ,  הורה נתניהו להאיץ את גירוש האזרחים מחוף השנהב ,  כמו גם ממדינות אחרות עמן ישראל מחזיקה בקשרים דיפלומטיים ,  ואין מגבלות מדיניות על החזרה בעקבות סכסוכים פנימיים או אלימות ,  כמו דרום סודן ,  גאנה ואתיופיה .  בישראל ישנם בין 1,500 ל-2,000 פליטים מחוף השנהב ,  שזכו עד השנה להגנה קבוצתית ,  מתוקף הגדרת מדינתם כאזור סכסוך .  עם זאת ,  עם תום מלחמת האזרחים ,  החלו סוכנויות האו"ם לתאם חזרה מרצון של מיליוני הפליטים למדינה ,  שהייתה אחת המשגשגות באפריקה עד סוף שנות ה-90 .  
גם משרד החוץ הישראלי קבע בשנה שעברה כי חל שיפור ניכר במצב הפנימי בחוף השנהב ,  וכי לא נשקפת סכנה לנתיני המדינה השבים לארצם .  בעקבות כך ,  הוציא שר הפנים ,  אלי ישי ,  צווי הרחקה למהגרים מהמדינה בדצמבר האחרון .  מספר קבוצות של מהגרים ,  בעזרת ארגוני סיוע שונים ,  פנו לערכאות משפטיות בניסיון לדחות את הבשורה ,  אך עד כה ללא הצלחה :  בתחילת החודש ,  דחה בית המשפט העליון את ערעורם של 414 מהגרים מחוף השנהב ,  שביקשו לעכב את ההחלטה על הגירוש ,  והורה להם לצאת מישראל עד תחילת חודש יולי . 
" מאז מינויו של הנשיא אואטרה ,  השקט והביטחון חזרו באופן יחסי לחוף השנהב ,  ויש תהליכים רבים והבנה משותפת בין המדינות לגבי החזרת הפליטים ",  אמר היום גורם במשרד החוץ לוואלה !  חדשות .  הגורם הבהיר כי בחודשים האחרונים מתנהלים מגעים רבים בין הממשלות ,  להסדרת חזרה שוטפת של אזרחי חוף השנהב למדינה .  עם זאת ,  הוא הדגיש כי ביקורו של אואטרה צפוי לעסוק בהיבטים מדיניים וכלכליים רחבים ,  ולא בשאלת ההחזרה מרצון ,  המתנהלת בדרגים נמוכים יותר .  בין היתר ,  מפעילה סוכנות הסיוע הבינלאומי של משרד החוץ  ( מש"ב )  מספר פרויקטים בחוף השנהב ,  המסייעים בהכשרה מקצועית ,  כלכלית וחקלאית ,  וכן פועלים גופים עסקיים ישראליים רבים ,  שמעורבים בניסיונות לשקם את כלכלת המדינה ,  שהייתה בעבר מהעשירות באפריקה ,  אך היום ,  בעקבות נזקי מלחמת האזרחים ,  סובלת משיעור עוני גבוה ,  מתשתיות הרוסות ומתלות גבוהה במגזר החקלאות .
 אואטרה ,  כלכלן לשעבר שכיהן כבכיר בקרן המטבע העולמית ,  ישתתף בהמשך השבוע בוועידת הנשיא שתיערך בירושלים ,  ויהיה הנואם המרכזי בפאנל בנושא  " המחר הכלכלי ",  לצדו של נגיד בנק ישראל ,  סטנלי פישר .  פישר מחזיק בידידות ארוכת שנים עם אואטרה ,  מאז כיהנו במקביל כסגני יו"ר קרן המטבע הבינלאומית בשנות ה-90 ,  והוא אף ייצג את ישראל בטקס ההשבעה של אואטרה במאי בשנה שעברה .  
לקריאה נוספת:פליטים מחוף השנהב הפגינו : " רק מבקשים עוד זמן"נשיא חוף השנהב לשעבר הוטס במפתיע למשפט בהאגההפיכה הושלמה :  נשיא חוף השנהב בידי המורדים 

שבועיים לגירוש :  נשיא חוף השנהב בביקור בישראל
הנשיא אלסאן אואטרה הגיע לביקור מדיני ראשון מתחילת כהונתו ,  כאורחו של הנשיא פרס .  למרות המתיחות סביב סוגיית גירושם של אזרחי חוף השנהב ,  הביקור לא צפוי להתמקד בנושא

