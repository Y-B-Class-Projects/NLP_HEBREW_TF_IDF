לא תוקם רשות ממלכתית לאבטחת התעופה
ראש הממשלה אימץ את עמדת משרד האוצר וקבע כי חברת אל על תמשיך לאבטח את טיסותיהן של ארקיע וישראייר .  המדינה יכולה לחייב את אל על לכך בשל מניית הזהב בה היא מחזיקה
ראש הממשלה ,  בנימין נתניהו ,  החליט כי לא תוקם רשות ממלכתית לאבטחת התעופה האזרחית .  בכך אימץ נתניהו את עמדתו של משרד האוצר ,  שהתנגד להקמת הרשות בגלל ההוצאה הכספית הגבוהה הכרוכה בה ,  ופסל את עמדתו של שר התחבורה ,  ישראל כץ .  
בעקבות ההחלטה ,  יימשך המצב הקיים ,  שבו אל על נותנת שירותי אבטחה לטיסותיהן של חברות התעופה הישראליות המתחרות בה ,  ארקיע וישראייר .  המדינה תוכל לחייב את אל על לעשות זאת בשל מניית הזהב שהיא מחזיקה בחברת התעופה .  
הצורך בהקמת הרשות ,  שנועדה לאבטח את הטיסות של כל חברות התעופה הישראליות ,  התעורר לאחר שאל על הודיעה למשרד התחבורה בנובמבר כי תפסיק לספק שירותי אבטחה למתחרותיה ב-1 באפריל 2011 .  אל על טענה כי לאחר שחדלה להיות חברת תעופה ממשלתית ,  אין זה מתפקידה לעסוק בביטחון .  כמו כן דרשה אל על כי הממשלה תעמוד בהתחייבותה ותגדיל את תוספת התשלום שהיא נותנת לה בעבור מתן שירותי האבטחה .   השר כץ התערב בעניין ויזם את הקמת הרשות .  מנכ"ל אל על ,  אליעזר שקדי ,  נענה לפניית השר והסכים להמשיך במתן שירותי האבטחה גם אחרי 1 באפריל ,  עד שתוקם הרשות .  עתה תצטרך אל על להתמודד עם המצב החדש שנוצר .  במקביל ,  קיים חשש בארקיע ובישראייר מפגיעה בטיסותיהן החל מהחודש ,  עקב מחסור באנשי ביטחון של חברת אל על .  
ארקיע וישראייר הוסיפו טיסות בקוויהן הבינלאומיים בחודשי האביב והקיץ ,  ובישיבה משותפת של גורמי הביטחון לפני פסח התברר כי יש טיסות ,  החל במאי ועד אוגוסט ,  שלא נמצא להן עדיין פתרון אבטחתי - למשל טיסות של ארקיע לאמסטרדם ,  ברצלונה ,  מינכן ודבלין . 
" משרד ראש הממשלה קיים כמה דיונים בנושא ",  נמסר בתגובה מהמשרד . " לאחר בחינת החלופות ועל בסיס שיקולים שעלו בדיונים ,  הוחלט שלא להקים יחידת אבטחה ממלכתית ".  
מנהל אגף בכיר להסברה ויחסים בינלאומיים במשרד התחבורה ,  אבנר עובדיה אמר בתגובה כי  " ראש הממשלה עדיין לא קיבל החלטה בנושא ,  והסוגיה נמצאת בדיונים .  מנכ"ל משרד התחבורה ,  דן הראל ,  הנחה את מנהל אגף הביטחון במשרד התחבורה ,  דני שנער ,  להסדיר את הנושא ,  במטרה לאפשר את המשך הטיסות של ארקיע וישראייר - בדומה לפתרון שהושג בפעם קודמת ".  
מאל על נמסר בתגובה כי החברה  " מצפה מהמדינה לעמוד בכל מחויבויותיה הקשורות לביטחון התעופה הישראלית ".  בחברות ארקיע וישראייר בחרו שלא להגיב .
 
לא תוקם רשות ממלכתית לאבטחת התעופה
ראש הממשלה אימץ את עמדת משרד האוצר וקבע כי חברת אל על תמשיך לאבטח את טיסותיהן של ארקיע וישראייר .  המדינה יכולה לחייב את אל על לכך בשל מניית הזהב בה היא מחזיקה

