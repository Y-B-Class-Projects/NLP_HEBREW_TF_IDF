טבח בטקסס ו-30 שנה להתאבדותו של זוהר ארגוב :  המהדורה המרכזית של וואלה !  NEWS
נמשכה העתירה נגד פעילותו של יצחק מולכו ,  האם ישראל תחזיר את הבנים תמורת גופות המחבלים ?  הטבח בטקסס ,  טיהורים בסעודיה ,  מנהל מקצועי חדש למכבי חיפה וסדרה חדשה על זוהר ארגוב במלאת 30 שנה למותו
וואלה !  NEWS משיק את מהדורת החדשות המרכזית ב-14:00 עם יעקב אילון ,  לצד נבחרת החדשות של וואלה !  NEWS .  המהדורה תועבר מדי יום בשידור חי מהאולפן ותשודר באתר ובאפליקציית וואלה !  NEWS .  היום במהדורה :
 מקורבי ראש הממשלה נתניהו שוב בחדרי החקירות של יחידת 433 .  אבי אשכנזי דווח מלהב 433 .
 העותרים נגד העסקתו של עורך דין יצחק מולכו כשליחו המדיני של ראש הממשלה נתניהו משכו את עתירתם הבוקר לבקשת בגץ אחרי שמולכו הודיע זה מכבר על סיום תפקידו .  אמרי סדן עם הדיווח .
 בידי ישראל חמש גופות של אנשי הג'יהאד האיסלאמי שנהרגו בפיצוץ המנהרה בגבול עזה לפני כמה ימים .  מה שמיד מוביל כמובן למחשבה על גופות חיילי צה"ל שבידי החמאס .  שמחה גולדין ,  אביו של הדר ,  סיפר על עתירת המשפחה לבג"ץ בדרישה ליישם את החלטות הקבינט .
 השנה הזאת מסתמנת כקטלנית ביותר כשזה מגיע לאירועי ירי המוניים בארה"ב .  הטבח האחרון התרחש אמש בעיירה שכוחת אל בטקסס .  26 הרוגים ועשרות פצועים והיורה חמוש היטב .  דיווח של הילה קובו ושל הכתב בוושינגטון עמרי נחמיאס .
 דרמות ומסתורין סביב חילופי הדורות בראש הממלכה הסעודית .  אורן נהרי עורך חדשות החוץ על הטיהורים ,  המעצרים ועכשיו גם התאונה החשודה .
 היום נפתחת בוושינגטון הועידה השנתית של ארגון IAC - ארגון ישראלי יהודי בארה"ב ,  שלדברי מארגניו הוא הארגון היהודי הגדול ביותר בארה"ב .  מוושינגטון התראיין אדם מילשטיין העומד בראשו שאינו מתיישר בכלל עם הבעיות של הארגונים היהודיים הגדולים בארה"ב .
 למרות הניצחון אתמול על בני סכנין ,  מכבי חיפה מחתימה היום מנהל מקצועי בתקווה לשנים טובות יותר מאילו האחרונות ,  חמי אוזן ,  עורך וואלה ספורט ,  עם הפרטים .
 30 שנה אחרי התאבדותו של הזמר זוהר ארגוב העיסוק בו לא פוסק .  מהיום תשודר סדרה חדשה בערוץ 8 של הוט של הבימאים דני דותן ודליה מבורך שיתארחו באולפן וסיפרו על הסוף הכמעט ידוע מראש של היוצר האגדי .
 הצטרפו בכל יום ראשון עד חמישי בשעה 14:00 לשידור החי מהאולפן השקוף :  יעקב אילון ונבחרת החדשות של וואלה !  NEWS עם כל הדיווחים והפרשנויות על אירועי היום 

טבח בטקסס ו-30 שנה להתאבדותו של זוהר ארגוב :  המהדורה המרכזית של וואלה !  NEWS
נמשכה העתירה נגד פעילותו של יצחק מולכו ,  האם ישראל תחזיר את הבנים תמורת גופות המחבלים ?  הטבח בטקסס ,  טיהורים בסעודיה ,  מנהל מקצועי חדש למכבי חיפה וסדרה חדשה על זוהר ארגוב במלאת 30 שנה למותו

