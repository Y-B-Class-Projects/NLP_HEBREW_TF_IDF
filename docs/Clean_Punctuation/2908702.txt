בשל גל הטרור :  קרי יבקר השבוע בישראל וברשות הפלסטינית
במסעו באזור שיימשך שלושה ימים ,  שר החוץ האמריקני ידון בסכסוך הישראלי-פלסטיני במאבק בדאעש ובמלחמת האזרחים בסוריה .  זהו ביקורו הראשון של קרי בירושלים מאז מבצע  " צוק איתן "
  ( ג'ון קרי ובנימין נתניהו נפגש בברלין ,  חודש אוקטובר )  
שר החוץ האמריקני ג'ון קרי יצא היום לביקור של שלושה ימים במדינות המזרח התיכון ,  בהן גם ישראל .  מדובר בביקור ראשון של קרי במדינה מאז מבצע  " צוק איתן "  בקיץ שעבר .  בביקור צפוי קרי לדון בסכסוך הישראלי-פלסטיני בדגש על גל הטרור הנוכחי ,  בדרכי התמודדות עם ארגון  " המדינה האיסלאמית "   ( דאעש )  ובמלחמת האזרחים בסוריה .  קרי יגיע בביקורו גם לרמאללה .
 בחודש שעבר הגיע שר החוץ האמריקני לביקור בירדן השכנה ,  שם קיים פגישות עם יו"ר הרשות הפלסטינית אבו מאזן ועם עבדאללה מלך ירדן .  הפגישה בין המנהיגים התקיימה על רקע גל הטרור בישראל ,  ועסקה בעיקרה בעניין הסטטוס קוו בהר הבית .  בסיום הפגישות עם שני המנהיגים ,  אמר קרי בשדה התעופה בעמאן כי גורמים ישראליים וגורמים מטעם הווקף ייפגשו בימים הקרובים .  לדבריו ,  נתניהו התחייב לשמור על הסטטוס קוו במסגד אל-אקצא ולפיו  " מוסלמים יוכלו להתפלל ,  ויהודים לבקר ".  לאחר ביקורו בעמאן ,  המשיך שר החוץ האמריקני לערב הסעודית .  
עוד ידיעות בוואלה !  NEWS:פיגוע דקירה בקריית גת :  ארבעה פצועים בינוני ,  בהם בת 13כבל : " אם כחלון מנוע מלהוביל שינוי בנושא הגז - אנחנו נאבק"הרע עוד לפניהם :  זעמו של המיעוט המוסלמי מאיים על עתיד צרפת 
עוד בחודש שעבר ,  נפגש קרי עם ראש הממשלה בנימין ונתניהו בברלין על רקע ההסלמה במצב הביטחוני בארץ .  בפתח הפגישה חזר נתניהו והאשים את אבו מאזן בהסתה שיצרה לדבריו את גל הטרור הנוכחי ,  וקרא לקהילה הבינלאומית להתערב ולפעול כדי שיו"ר הרשות ייקח אחריות על דבריו .
  ( עדכון ראשון :  21:38 )  

בשל גל הטרור :  קרי יבקר השבוע בישראל וברשות הפלסטינית
במסעו באזור שיימשך שלושה ימים ,  שר החוץ האמריקני ידון בסכסוך הישראלי-פלסטיני במאבק בדאעש ובמלחמת האזרחים בסוריה .  זהו ביקורו הראשון של קרי בירושלים מאז מבצע  " צוק איתן "
 
