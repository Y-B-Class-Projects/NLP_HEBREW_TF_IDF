דעה :  מצד אחד מברכים אותם ,  מצד שני פוגעים בהם
רוה"מ ציין כי ישראל היא מהמדינות הבודדות במזה"ת שבה יש לנוצרים חופש פולחן .  לא ברור במה הוא מתהדר בזמן שבמדינה לא מצליחים למנוע מחבורת קיצוניים יהודיים כמו ארגון להב"ה מלהסית כנגד הנוצרים ולגרום לפגיעה בהם
כמדי שנה במועדים הלא יהודים ,  משגר ראש הממשלה בנימין נתניהו ברכות לחוגגים ,  לא בלי להזכיר את שפע הטוב שזוכים לו פה .  בחגי המולד השנה התגאה ראש הממשלה בכך שישראל הינה אחת המדינות הבודדות במזרח התיכון שבה ניתן לנוצרים את החופש לנהל את הפולחן שלהם ולחגוג את חג המולד ושאר מועדים .  הוא ציין כי ישראל הנה מגדלור של חופש שמוקפת על ידי קיצוניים - אמירה מוטלת בספק לאור התקפות טירוריסטים מהימין על כנסיות לאחרונה .
 חלק מדברי הברכה של ראש הממשלה לחוגגים אינו מדויק .  המדינות השכנות במזרח התיכון אינן אוסרות חגיגות של נוצרים בחגיהם או חופש פולחן .  לאחר התפרקות המדינות האלה ,  במיוחד עיראק וסוריה ,  מצאו כוחות קיצוניים כר פורה לפעילות הטרור שלהם כנגד כל מי שאינו מאמין בדרכם או  " הכופרים "  כהגדרתם .  בין המותקפים היו נוצרים ומוסלמים ויזידים ובני דתות אחרות .  לא מדובר כאן על מדינות אלא על יישויות מפורקות אשר נשלטות על ידי ארגוני טרור .  לעומת זאת ,  ישראל הינה מדינה מודרנית ומצויידת באמצעים חדשים ,  ובכל זאת אינה מצליחה לתפוס את מבצעי פשעי השנאה כנגד הנוצרים והתקפות פעילי הימין על רקע דתי מתרבות לאחרונה .
 ריטורקית ההפחדה של בנימין נתניהו ,אפילו בחגים ,  אינה חדשה .  כמוכן לא ברורה לי סיבת ההשוואה בין אזרחי המדינה הנוצרים לבני דתם במדינות מוכות סכוכים עקובים מדם .  האם זהו קנה המידה של ראש ממשלה שאמור להיות אמון על כל אזרחיו ללא הבדל ? 
אין חולק כי מצבם של הנוצרים בני הארץ הזאת אכן טוב יותר ממצבם של אלה שבסוריה ועיראק כיום ,  אך זה לא משהו שמקנה גזירת קופון לזכותו של נתניהו או ממשלתו .  זוהי חובתה הבסיסית של המדינה לספק ביטחון לאזרחיה .  כמוכן ,  לא ברור למה ראש הממשלה מתהדר בהיותה של ישראל מגדלור של חופש פולחן ,  ומצד שני לא מצליח למנוע מחבורת קיצוניים יהודיים כמו ארגון להב"ה מלהסית כנגד הנוצרים .
 מועצת ראשי הכנסייה הקתולית בישראל ,  שבה חברים כ-20 בישופים וארכיבישופים פנתה למשטרה כדי להגיש תלונה נגד יו"ר ארגון להב"ה בנצי גופשטיין בגין הסתה לאלימות .  בתלונה הוזכרה פגיעות במנזרים ובבתי תפילה ,  וברוב המקרים החקירה לגביהן לא הובילה למעצרים או להעמדת חשודים לדין .
 מגמת הפגיעה במקומות קדושים של הנוצרים עלתה מדרגה בשנים האחרונות ,  דווקא בזמן כהונתו של בנימין נתניהו כראש ממשלה .  והחשש בקרב הנוצרים עולה על רקע ההסתה המתמשכת ואוזלת ידיה של המדינה אל מול גורמי ימין גזעניים .
 חשוב לציין כי אש הקיצוניים היהודים לא מופנית רק כלפי הנוצרים ,  אלא גם נגד מוסלמים ואף נגד יהודים אחרים שמביעים דעה מנוגדת לדעתם .  דפוס שמזכיר את פעילותיהם של ארגוני הטרור האסלאמים .  פשעי  " תג מחיר "  כמו שריפת מסגדים וחילול בתי קברות הפכו להיות שכיחות בשנים האחרונות .  
בנוסף לפשעים כנגד מקומות קדושים של הנוצרים ישנם גם סוגיות נוספות שניתן לטפל בהם :  שוויון תעסוקתי ואזרחי .  אם סוגיית הנוצרים קרובה לליבו אז למה לא מורה ראש הממשלה על ביצוע פסיקת בג"צ לגבי החזרת עקורי שני הכפרים  " אקרת' "  ו"ברעם "  לבתיהם ?  הרי כשהוא רוצה משהו הוא הופך עולמות בשביל להשיג אותו ,  כדבריו .  רק לפני כמה חודשים כשהיה מדובר בפעילי ימין גוזלי אדמות פרטיות של פלסטינים בבית-אל ,  הממשלה עמלה שעות נוספות בתקווה שתכפיף את בג"ץ לרצון המתנחלים .  ואם בהשוואות עסקינו ,  אז אולי כדאי לראש הממשלה ,  להאזין לברכתו של מלך ירדן לאזרחיו הנוצרים .  עבדאללה הסתכל פנימה והזהיר קודם כל את בני דתו המוסלמים מההקצנה והגזענות מפגיעה באחרים .  אפילו נשיא איראן חסן רוחאני בירך את היהודים בעולם ובארצו מבלי לעשות שום הפחדה או הקבלה עם יהודים בתקופות הסטוריות קשות להם .
 לבסוף ,  נוצרים טובים- תגידו תודה על זה שלא טובחים בכם כאן כפי שקורא בסוריה ולעולם תזכרו כמה גרוע מצבכם יכול להיות .  חג מולד שמח .  
לפרסום מאמרים בוואלה דעות לחצו כאן
המאמרים המתפרסמים במדור הדעות משקפים את עמדת הכותבים בלבד .  

דעה :  מצד אחד מברכים אותם ,  מצד שני פוגעים בהם
רוה"מ ציין כי ישראל היא מהמדינות הבודדות במזה"ת שבה יש לנוצרים חופש פולחן .  לא ברור במה הוא מתהדר בזמן שבמדינה לא מצליחים למנוע מחבורת קיצוניים יהודיים כמו ארגון להב"ה מלהסית כנגד הנוצרים ולגרום לפגיעה בהם

