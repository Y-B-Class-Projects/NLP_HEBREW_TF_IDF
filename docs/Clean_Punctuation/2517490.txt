השרים אישרו פרק הדיור ;  רה"מ :  אלה צעדים מרחיקי לכת
הממשלה אישרה את פרק הדיור של ועדת טרכטנברג .  ישראל ביתנו :  בלי סעיף כושר ההשתכרות - לא תהיה רפורמת מרפסות .  ש"ס :  חרפת ההמתנה בתור לקבלת דירה - תיפסק
 ( צילום :  גדעון צנטנר ;  עריכה :  גדי וינסטוק )  
שרי הממשלה אישרו הבוקר  ( ראשון )  בישיבתם השבועית בפרק הדיור של המלצות ועדת טרכטנברג .  אחרי אישור הפרק אמר ראש הממשלה בנימין נתניהו כי  " ההחלטה הזו היא החלטה חשובה שמהווה מהפכה של ממש .  מטרתה להגדיל את היצע הדירות וגם לעשות חלוקה מיטבית יותר של דירות לזוגות צעירים ,  למשפחות ולמי שזקוקים .  זוהי החלטה חשובה שתביא להגדלה של זמינות הדירות ולהורדת מחירים ". 
בפתח הישיבה ,  אמר ראש הממשלה ,  בנימין נתניהו ,  כי פרק הדיור הוא חלק ממאמצה של הממשלה להפחית את יוקר המחיה ולהגדיל את היצע הדירות .  לדברי נתניהו , " מאמץ זה יתגבר היום בכמה צעדים מרחיקי לכת עם החלק הרביעי שאנו מאשרים בחוק .  אישרנו את חלק המסים בזכות ניכוי נקודות מס עבור הורים עובדים ,  ביטלנו מסים עבור אלפי מוצרים ,  ואישרנו את פרק החינוך ,  שבו החלטנו על חינוך חינם מגיל שלוש ".  
נתניהו שיבח את הישגי ממשלתו ,  ואמר כי  " זו ממשלה שעושה הרבה ,  אנו קובעים סדר יום עולמי בנושאים שחשובים לביטחון ישראל ואנו מטפלים באתגרים אל מול השינויים האזוריים .  אנו עושים מהפכה בחינוך - מהגיל הרך ועד ההשכלה הגבוהה ואחריה ".  לדברי ראש הממשלה , " בכל הדברים הללו ,  אנו רוצים לשתף את הדור הצעיר .  נבחר קבוצת צעירים שיגיעו לישיבות ממשלה ,  יציעו הצעות ויוכלו להשפיע ". 
במהלך הדיון ,  אמר שר השיכון ,  אריאל אטיאס ,  כי  " ש"ס נאבקה כדי לא להשאיר את החלשים בצדי הדרך וכדי לתת לדיירי הדיור הציבורי ".  לדבריו , " כל מי שממתין בתור ,  יקבל 3,000 שקל ללא הגבלת זמן עד קבלת הדירה .  למעלה מעשרים שנה ,  הממשלה לא טיפלה בזה ,  אך ש"ס עמדה על זה .  זה לא הופיע בדו"ח טרכטנברג .  חרפת ההמתנה בתור במשך שנים תיפסק ".  
אטיאס הדגיש כי סעיף כושר ההשתכרות עבר במועצת מנהל מקרקעי ישראל ,  וכי ניתנה הטבה למשרתים בצבא ,  שיקבלו רבע מהזכויות אוטומטית . " לא הסכמנו שהחלשים ביותר בחברה ,  המפוטרים והחלשים ,  יופלו מול מעמד הביניים .  המחאה הכלכלית רצתה לחזק את מעמד הביניים מול החזקים ,  לא מול החלשים ",  אמר .
 שר התיירות סטס מיסז'ניקוב שמנהל מטעם  " ישראל ביתנו "  את המגעים עם הממשלה בנוגע להמלצות ועדת טרכטנברג ,  אמר לאחר החלטת הממשלה כי , " ישראל ביתנו גאה בהישג של חבילת סיוע נרחבת לאוכלוסיות המוחלשות ,  ובראשם העולים החדשים וקשישים .  עם זאת ,  אין שום קשר בין ההישג הזה לבין דרישתנו העקבית לאורך חודשים רבים שכושר ההשתכרות יהווה תנאי הכרחי לזכאות בדיור מוזל .  נמשיך להתעקש על הטמעת קריטריון מיצוי כושר ההשתכרות בדיור בר השגה ,  על מנת לעודד את המעמד היצרני במדינה ,  זה שתורם בצבא ובכלכלה .  תמיכתנו ב'רפורמת המרפסות' מותנית בכך שנהיה שותפים בקביעת הזכאות לדיור מוזל ". שר המדע והטכנולוגיה ,  דניאל הרשקוביץ ,  מתח ביקורת על נוסח ההצעה שעלה לאישור . " ימים יגידו איך הדברים יתפתחו .  צר לי שבין ש"ס לישראל ביתנו ,  מה שנעלם הוא המבחן הכי חשוב ,  של מיצוי יכולת ההשתכרות .  כל אחד דאג לקבוצה מסוימת ,  אבל אותם אלה שעובדים ואין ידם משגת  הוזנחו ".  
על פי ההחלטה שצפויה הממשלה לאשר ,  ישווקו 200 אלף יחידות דיור בחמש השנים הקרובות ,  ו-60% מתוכן יהיו באזורי הביקוש העיקריים - תל אביב ,  ירושלים והמרכז ,  נוסף על 187 אלף יחידות דיור שמנהל מקרקעי ישראל יזום ויאשר .  40 אלף מתוך הדירות לשיווק יהיו בתכנית דיור בר-השגה . 
" על רקע ההאטה בעשור האחרון בשוק הנדל"ן ,  הצטמצם היקף התכנון במקרקעי ישראל ,  והיקף התכניות המאושרות הזמינות לבנייה ירד באופן משמעותי ,  בעיקר באזורי ביקוש ",  נכתב בדברי ההסבר להצעת ההחלטה . " על כן ,  במהלך העשור האחרון נוצר חוסר במלאי תכנוני זמין לשיווק ,  ועמידה ביעדי התכנית תבטיח כי מלאי הקרקע המתוכננת יענה לצרכי החוק .  כמו כן ,  חוק הוועדות הלאומיות לדיור  ( הוד"לים  פ"ו )  ,  שאושר לאחרונה ,  יאפשר קידום בקצב גבוה מזה שהיה נהוג עד כה ". 
בנוסף לכך ,  הממשלה תאשר הגדלת סיוע לזכאים לדיור ציבורי ב- 3,000 שקלים בחודש  עד לקבלת דירה ,  זאת ,  לעומת 2,200 שקלים להם הם זכאים עד כה .  החלטות נוספות הן מתן סיוע תקציבי להסרת חסמים בפרויקטים של  " פינוי-בינוי "  בתנאי שייבנו בו לפחות 120 יחידות דיור ,  הקצאת 250 מיליון שקלים לתכנון ופיתוח תכניות בנייה ביישובי המיעוטים ,  וחלוקת מכרזי בנייה בין מספר זוכים כדי להגדיל את התחרותיות בשוק הנדל"ן .
 אך יש גם סנקציות :  הממשלה החליטה להכפיל את הארנונה על דירות שאינן בשימוש ,  במטרה לשחרר לשוק 15 אלף דירות באזורי הביקוש והפחתת משך הזמן בו חל פטור על דירות שאינן ראויות למגורים לתשעה חודשים בלבד .  לאחר מכן ,  תוטל עליהן ארנונה כפולה ,  בדומה לדירות שאינן בשימוש .  כמו כן ,  יוטל היטל של עשרה אחוזים ממחיר הדירה ,  על קבלנים שאינם מוציאים לפועל תכניות מאושרות .  

השרים אישרו פרק הדיור ;  רה"מ :  אלה צעדים מרחיקי לכת
הממשלה אישרה את פרק הדיור של ועדת טרכטנברג .  ישראל ביתנו :  בלי סעיף כושר ההשתכרות - לא תהיה רפורמת מרפסות .  ש"ס :  חרפת ההמתנה בתור לקבלת דירה - תיפסק

