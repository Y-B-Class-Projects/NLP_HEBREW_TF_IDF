שלב אחר שלב :  היום הדרמטי שהסתיים בפיזור הכנסת
בתחילה רבים עוד שמרו על אופטימיות והעריכו כי מדובר בספינים של הרגע האחרון .  אולם ככל שחלפו השעות ,  השחקנים במערכת הפוליטית הבינו שזה הסוף .  המגעים הכושלים ,  הפיתויים לגבאי ,  ההצעה האחרונה למפלגות הממליצות וההצבעה ההיסטורית במליאה .  היום האחרון של הכנסת ה-21
בתום יממה דרמטית אישרו אתמול  ( רביעי )  חברי הכנסת ה-21 את הצעת החוק לפיזורה בקריאה שנייה ושלישית ,  ובכך גזרו על מדינת ישראל בחירות נוספות .  חברי הכנסת ,  שחלקם טרם הספיק להתרגל למסדרונות המשכן ,  יידרשו כעת לעוד מערכת בחירות תוך פחות משלושה חודשים מסיומה של הקודמת .  24 השעות האחרונות ,  שבסיומן פגו 42 הימים שניתנו לראש הממשלה בנימין נתניהו להקים קואליציה ,  היו מורטות עצבים ונעו בין מאמצים אחרונים לפתור את המשבר ,  לגשר על הפערים ,  לגבש רוב לפיזור הכנסת ואפילו להשיג הסכמות לתאריך בחירות .  כך זה קרה .  
הולכים לבחירות - סיקור מיוחד בוואלה !  NEWS:אין ממשלה - ישראל הולכת לבחירות :  הכנסת ה-21 אישרה את פיזורהכשנושא הכלים מאס לשרת :  הבחירות פתחו את הצהר לנקמת ליברמן 
הסיעות בכנסת נערכו לדיון הארוך במליאה ,  שבסיומו סמוך לחצות תתקיים הצבעה בקריאה שנייה ושלישית על הצעת החוק לפיזורה שהגיש ח"כ מיקי זוהר  ( הליכוד )  מוקדם יותר השבוע .  בשלב זה ,  התרחישים מעידים כי אם אכן לא יימצא פתרון למשבר במו"מ ,  ההצעה אכן תתקבל למרות מאמצים לקושש קולות מטעם המפלגות היריבות לנתניהו .  יו"ר רע"ם-בל"ד ,  ד"ר מנסור עבאס ,  הבהיר כי  " בהעדר אופציה חלופית לנתניהו נמשיך לתמוך בפיזור הכנסת .  אם תמצא אופציה ריאלית שחבר כנסת אחר ירכיב את הממשלה ,  נשקול את החלטתנו בהתאם להתפתחויות ". 
במקביל נמשכו הניסיונות לגשר על הפערים בסוגיית חוק הגיוס . " שיהיה ברור ,  מי שמונע הקמת ממשלה הן הסיעות החרדיות שמתעקשות לתקוע אצבע בעיני הציבור שמשרת ועושה מילואים ",  אמר ח"כ עודד פורר מישראל ביתנו . " החוק מקובל עליהן .  הפשרה לפיה לא יצביעו עליו היא הוגנת והטרלול שהם יוצרים בשליחת מדינת ישראל לבחירות הוא על אחריותן .  אני מציע לליכוד להפנות את הלחצים לכיוונם במקום לכיוונינו ". 
גם איש העסקים שמואל חייק ,  המתווך מטעם יו"ר ישראל ביתנו הביע אופטימיות . " אני רק יכול לומר לך שאני מאד מקווה שתוקם ממשלה הלילה ",  אמר לוואלה !  NEWS .  חייק שהגיע השבוע מלונדון סירב להשיב אז אם מתקיימות שיחות בין הצדדים לטובת פשרה מסוימת לסיום המשבר הפוליטי .  
הדיון הגורלי בכנסת החל סמוך לשעה 12:00 .  יו"ר הוועדה המיוחדת ח"כ מיקי זוהר ,  הציג את החוק ואמר : " בצער רב אני עומד כאן היום ומציע לכם את הצעת החוק התפזרות הכנסת בקריאה שניה ושלישית .  נערכנו למצב הזה בחוסר ברירה ,  מתוך תקווה שעדיין יחול שינוי ותימצא הדרך להקים את הממשלה .  הדברים לא פשוטים ".  החל מרגע זה יעלו בזה אחר זה נציגים מהמפלגות השונות ויציגו את טיעוניהם בעד ונגד הפיזור .   בינתיים ,  המו"מ הקואליציוני נשאר תקוע והמשבר אף החריף ,  כשהמפלגות עדיין לא מצליחות להסכים על מועד לבחירות חדשות ,  אם אכן לא יגיעו לפשרה ברגע האחרון .  נתניהו נפגש עם ראשי המפלגות הממליצות - יהדות התורה ,  ש"ס ואיחוד מפלגות הימין כדי להשיג הסכמה על התאריך אותו ליברמן דורש לבחירות ,  17 בספטמבר ,  כדי להבטיח את הרוב לפיזור הכנסת .  בישראל ביתנו איימו שלא לתמוך בתאריך אחר ולכן נתניהו פעל לשכנע את החרדים להסכים לתאריך זה למרות התנגדותם .
 בד בבד נמשכת מלחמת ההאשמות סביב הקיפאון .  גורם בליכוד אמר כי  " ליברמן ממשיך להוליך שולל "  וכי הוא  " גורר מדינה שלמה לבחירות ",  ואילו בישראל ביתנו טענו כי הם  " מצטערים על הסגנון והשפה בתדרוכים היוצאים מלשכת ראש הממשלה ".  הנשיא ריבלין מצדו ,  פרסם סרטון בפייסבוק לאור מבול הפניות שקיבל ,  בו הסביר את האפשרויות העומדות בפניו - אם הכנסת לא תאשר את פיזורה .  
בעוד צוותי המשא ומתן פועלים במרץ בניסיונות למצוא פריצת דרך למשבר ,  נתניהו הודיע על מינויו של ח"כ ישראל כץ לתפקיד שר החוץ ,  זאת לאחר שפג מינויו כממלא מקום שר החוץ .  כץ משמש גם יו"ר מזכירות הליכוד ,  ולפני יומיים הוא סייע לנתניהו לאשר ברוב גדול את הצעתו לביטול הפריימריז ושילוב מפלגת כולנו ברשימת הליכוד בבחירות הבאות .  זאת ,  למרות שבעבר כץ פעל כדי להקשות על אפשרות של שילוב תנועות ורשימות בליכוד .  כץ גם אמר אתמול שלמזכירות הליכוד יש סמכות חוקית לאשר את ההצעה אך נשיא בית הדין של הליכוד מיכאל קליינר קבע כי אם יהיו בחירות - נתניהו יצטרך להביא את ההצעה לאישור מרכז הליכוד כפי שנקבע בחוקת המפלגה .
 זמן קצר לאחר המינוי ,  ליברמן הגיע לדיון במליאת הכנסת ושב על התבצרותו מעל לדוכן הנואמים . " חשבתי שראיתי בפוליטיקה הכול אבל לא ראיתי מסע של המצאות ",  אמר ליברמן על הדיווחים סביב המו"מ . " מאז שחוק הגיוס הובא לכנסת ,  אמרנו וחזרנו ואמרנו שאנחנו רוצים את החוק הזה ככתבו וכלשונו בקריאה שניה ושלישית .  תנסו אותנו .  לא רוצים דבר אחד נוסף .  הליבה של החוק זה יעדים ופקיעת החוק ,  ברגע שזה עובר להחלטת ממשלה זה לחסל את החוק ולכן אנחנו לא נסכים ".  
חמש שעות לפני ההצבעה על פיזור הכנסת ,  נודע כי נתניהו הציע במהלך היום ליו"ר העבודה אבי גבאי להצטרף לממשלה בתמורה לתיק האוצר ושלושה תיקים נוספים ,  תוך ויתור על מהלכי החסינות או התגברות .  גורם פוליטי אישר את הפרטים שפורסמו לראשונה בחדשות 12 .  דובר ראש הממשלה יונתן אוריך אמר כי  " אין תגובה "  וההערכה הייתה שמדובר בעיקר בהצעה שנועדה ללחוץ על ליברמן והחרדים לסגור את משבר .  זמן קצר לאחר מכן נודע מפי גורם פוליטי בכיר לוואלה !  NEWS שמקורבו של נתניהו ,  נתן אשל ,  הציע כבר אתמול לגבאי את תיקי האוצר ותיקים נוספים ,  אולם כחלון סירב לוותר על האוצר .  כעת ההצעה בפני גבאי היא לתיק הביטחון וסגנות שר הביטחון לטל רוסו .  לאחר שחברי המפלגה התנגדו למהלך ,  הודיע גבאי במהלך נאומו במליאה כי הוא דוחה את הצעתו של נתניהו .  
אחת האופציות שהועלו על שולחן הדיונים לאורך כל ימי המו"מ הייתה הקמת קואליציה צרה של 60 ח"כים ,  ובשל סירובם של השחקנים המרכזיים היא ירדה מהפרק .  בשעות הערב נתניהו ניסה להחתים את המפלגות החרדיות ואיחוד מפלגות הימין על הסכמים קואליציוניים ,  כך שגם אם לא תוקם ממשלה ,  הוא יוכל להציג הסכמים חתומים עם רוב המפלגות באופן שיהיה מורכב יותר להטיל את ההרכב על מועמד אחר .  
ואולם ,  בכולנו הבהירו כי יצטרפו לקואליציה רק אם תמנה לפחות 61 חברי כנסת .  למעשה ,  כחלון שב על עמדתו מהמו"מ הקואליציוני ,  בזמן שנתניהו נערך לחתום הסכמים עם השותפות הממליצות מלבד ליברמן .  
זמן קצר לאחר מכן ,  בליכוד אמרו כי נסגרו הסכמים קואליציוניים סופיים עם 60 חברי כנסת ,  בעוד שבכולנו הדגישו כי לא חתמו על הסכם קואליציוני .  אחר כך בליכוד הגיבו להודעת כולנו ואמרו כי  " ההסכם עם כולנו הושלם אך השר כחלון הבהיר שרק לאחר שאביגדור ליברמן יצטרף הוא יחתום על ההסכם ".  
רגע לפני שהכנסת ה-21 קבעה סופית את מותה ,  נתניהו העביר הצעה אחרונה למפלגות החרדיות ולאביגדור ליברמן ,  לפיה עם הקמת הממשלה יובא חוק הגיוס המקורי של ליברמן ככתבו וכלשונו לאישור מחודש על ידי מליאת הכנסת ,  לאחר אישורו החוק יוכן לקריאה שנייה ושלישית בהסכמה משותפת .  אם לא תושג הסכמה עד סוף יולי ובהתאם להחלטת בג"ץ ,  יפוג ההסדר של  " תורתו אומנותו "  ויחול חוק שירות חובה לכולם .  משמעות ההצעה היא שהחרדים ייאלצו לבחור בין החוק של ליברמן לבין חזרה לחוק המקורי שמשמעותו גיוס מלא לחרדים כמו לכל חלקי הציבור .
 בזו אחר זו דחו המפלגות החרדיות וישראל ביתנו את הצעתו של נתניהו .  גורמים ביהדות התורה אמרו כי  " ההצעה של נתניהו היא 'ספין' .  חבל שנתניהו מפנה לנו עורף עם איומים לא ריאליים ",  ואילו בישראל ביתנו הסתפקו בתשובה הלקונית : " ההצעה שלנו ידועה והיא עדיין בתוקף ". 
בינתיים ,  סיעות האופוזיציה הסירו את כל בקשות הדיבור בדיון במליאה וסיימו לנמק את ההסתייגויות לחוק לפיזור הכנסת .  הקואליציה עברה למשוך זמן על ההסתייגויות שהיא הגישה לחוק .  
בש"ס ובדגל התורה הסכימו להצעתו האחרונה של נתניהו בסוגיית הגיוס ,  אולם טרם התברר מהי עמדת אגודת ישראל .  במצב שכזה ,  אם ליברמן היה מסכים להצעה ,  ניתן היה להקים קואליציה של 61 ח"כים .  ואולם ,  משכשלו כל המאמצים לגשר על הפערים ,  התגבשה ההבנה בקרב המפלגות הממליצות כי אכן יש לפעול לפיזור הכנסת בהצבעה שתתקיים סמוך לחצות .  נתניהו כינס בשעה 23:00 את סיעת הליכוד כדי לוודא שכל חבריה יצביעו בעד הצעת החוק .  
יו"ר ש"ס ,  השר אריה דרעי אמר לחברי סיעתו  - " ביקשתי הערב סליחה מנתניהו על שבמשך חודש שכנעתי אותו שליברמן ייכנס לממשלה .  נתניהו אמר לי כל הזמן שליברמן פועל באופן אישי נגדו ולא ייכנס לממשלה .  לצערי רה"מ צדק ". 
כך ,  סמוך לחצות ,  הכנסת אישרה בקריאה שנייה ושלישית את פיזורה ברוב של 74 תומכים מול 45 מתנגדים .  לראשונה בתולדות המדינה ,  אזרחי ישראל יידרשו להגיע שוב לקלפי במהלך חודש ספטמבר לאחר שאלו שניתן להם המנדט כשלו בהקמת קואליציה .  

שלב אחר שלב :  היום הדרמטי שהסתיים בפיזור הכנסת
בתחילה רבים עוד שמרו על אופטימיות והעריכו כי מדובר בספינים של הרגע האחרון .  אולם ככל שחלפו השעות ,  השחקנים במערכת הפוליטית הבינו שזה הסוף .  המגעים הכושלים ,  הפיתויים לגבאי ,  ההצעה האחרונה למפלגות הממליצות וההצבעה ההיסטורית במליאה .  היום האחרון של הכנסת ה-21

