פרשת הצוללות :  המשטרה אסרה על עו"ד שמרון לשוחח עם רה"מ נתניהו
פרקליטו של ראש הממשלה ,  שנעצר ונחקר במסגרת חקירת העסקה עם תאגיד טיסנקרופ ,  לא יכול ליצור עמו קשר ,  לקראת עדות אפשרית שלו במסגרת הפרשה .  עורך דינו : " נתניהו עשוי למסור עדות ,  ולכן שמרון נמנע מלשוחח איתו "
 המשטרה אסרה על עורך הדין דוד שמרון ,  שנעצר ונחקר השבוע במסגרת פרשת הצוללות ,  ליצור קשר עם ראש הממשלה בנימין נתניהו .  שמרון הוא פרקליטו ובן דודו של ראש הממשלה ,  ונחשב איש סודו .
 חוקרי היחידה הארצית למאבק בפשיעה כלכלית  ( יאל"כ )  עשויים לזמן בימים הקרובים את ראש הממשלה למסור עדות במסגרת הפרשה ,  אף שהוא עצמו אינו חשוד במעורבות בה .  במסגרת תנאי השחרור של שמרון ,  נאסר עליו לשוחח עם נתניהו ,  על מנת שלא יוכל לתאם איתו גרסאות ,  כמו גם עם יתר המעורבים בפרשה .
 במשטרה סירבו להתייחס לחקירת שמרון .  עורך דינו של שמרון עמית חדד אמר כי  " אנחנו מניחים ,  על פי פרסומים בעיתונות ,  כי ראש הממשלה עשוי למסור עדות ,  ולכן דוד נמנע מלשוחח איתו ".  הבוקר מסר חדד כי  " במידה רבה ,  עו"ד שמרון חש הקלה על כך שסוף-סוף ניתנת לו ההזדמנות להציג את עמדתו המלאה ואת נקודת המבט שלו בפני רשויות החוק ".  
עוד בוואלה !  NEWS:התפתחות משמעותית בפרשת בזק :  בכיר במשרד התקשורת נחקרבשל החשד לניצול יחסי מרות :  מפקד גדוד קרקל הודח מתפקידואישום :  לוחם ביחידת חי"ר תקף מינית את חברתו ליחידה בבית הוריה 
הבוקר הותר לפרסום כי שמרון הוא אחד החשודים שנחקרו השבוע בפרשת הצוללות ,  יחד עם איש העסקים מיקי גנור שתיווך בעסקה בין תאגיד טיסנקרופ הגרמני לישראל ואבריאל בר יוסף ,  לשעבר מ"מ ראש המועצה לביטחון לאומי ,  שכתב חוות דעת לטובת טינסקרופ במסגרת המכרז .  שמרון נעצר ביום שני בבוקר ,  ונשלח למעצר בית .  הבוקר הוא הגיע למשרדי להב 433 לחקירתו השלישית .
 אתמול העריכו גורמים במערכת אכיפת החוק כי לא יהיה מנוס מגביית עדות מנתניהו בפרשת הצוללות .  הגורמים מעריכים כי החוקרים יחקרו את נתניהו בעדות פתוחה ,  אך ישנה אפשרות כי במהלך העדות תעבור החקירה לחקירה באזהרה .
 לדברי הגורמים ,  נתניהו יצטרך לענות על שאלות בשתי סוגיות שעלו מהחקירה :  ההחלטה שלו למנות את אבריאל בר יוסף לתפקיד ראש המל"ל ,  מינוי שלא יצא לפועל לבסוף ,  וכיצד שמרון קיבל לכאורה שוחד מבלי שראש הממשלה ידע על כך .  

פרשת הצוללות :  המשטרה אסרה על עו"ד שמרון לשוחח עם רה"מ נתניהו
פרקליטו של ראש הממשלה ,  שנעצר ונחקר במסגרת חקירת העסקה עם תאגיד טיסנקרופ ,  לא יכול ליצור עמו קשר ,  לקראת עדות אפשרית שלו במסגרת הפרשה .  עורך דינו : " נתניהו עשוי למסור עדות ,  ולכן שמרון נמנע מלשוחח איתו "
 
