תיק 1000 : " המשטרה חושדת שאיש עסקים נוסף העניק טובות הנאה לנתניהו "
 על פי דיווח ב"הארץ ",  איש העסקים ספנסר פרטרידג' נתן עדות באחרונה עם הגעתו ארצה .  איל ההון האמריקני ,  שאינו מחזיק בעסקים בישראל ,  רכש בעבר מחצית מבית הוריו של ראש הממשלה תמורת 4.2 מיליון שקל .  לשכת נתניהו : " לא היה כלום כי אין כלום "
 ספנסר פרטרידג' ,  מולטי-מיליונר אמריקני המקורב לראש הממשלה בנימין נתניהו ,  מסר באחרונה עדות במסגרת תיק 1000  כך פורסם הבוקר  ( שישי )  ב"הארץ ".  על פי הדיווח ,  פרטרידג' ,  מי שכונה  " המונית האווירית של נתניהו בארצות הברית "  בתחקיר  " ביבי-טורס "  של רביב דרוקר ,  התבקש להתייחס לטובות ההנאה והמתנות שהעניק לכאורה לראש הממשלה בשנים האחרונות .  
לפי הדיווח ,  לפרטרידג' אין עסקים בישראל ,  ככל הידוע .  בדצמבר האחרון פורסם ב"הארץ "  כי רכש מאחיו הצעיר של ראש הממשלה ,  עדו נתניהו ,  מחצית מבית הוריהם המנוחים בירושלים והפך למעשה לשותף עמו בנכס .  לפי נתוני רשות המסים ,  העסקה הסתכמה ב-4.2 מיליון שקל .  שני הצדדים ברכישה  איש העסקים האמריקני ונתניהו האח  יוצגו על ידי פרקליטו וקרוב משפחתו של ראש הממשלה ,  דוד שמרון ,  שגם ניהל את עזבון האב בנציון נתניהו .  מטעם האחים נתניהו ופרטרידג' נמסר אז כי ראש הממשלה לא היה צד לעסקה .
 איל ההון האמריקני ,  לפי הדיווח ,  הוא אחד מכמה אנשי עסקים שזומנו לתת עדות במשרדי יאח"ה עם בואם לביקור בישראל בסביבות פסח .  איש עסקים נוסף שהעיד בפרשה הוא בן דודו של נתניהו ,  נתן מיליקובסקי ,  שראש הממשלה טען בעבר כי קנה לעצמו סיגרים יקרי ערך בכסף מזומן שקיבל ממנו .
 מטעם ראש הממשלה נמסר בתגובה : " מדובר בעוד ניסיון נואש להצדיק המלצת סרק של המשטרה .  כמה פעמים אפשר לנסות לעשות הנשמה מלאכותית לסיפור שמזמן יצא ממנו האוויר ?  אנו חוזרים ואומרים :  לא יהיה כלום כי אין כלום ".  
עוד בנושא:דיווח :  איש עסקים נוסף העיד על טובות הנאה שהעניק לזוג נתניהוהערכת המשטרה :  נתניהו ומוזס שקלו הקמת ערוץ כדורגל בבעלות המו"לבנט על דיל נתניהו-מוזס : " בזמן אמת לא הבנתי מאיפה הכתבות נגדי "  
לפני שלושה שבועות העיד איש העסקים ,  המיליארדר פויו זבלודוביץ' ,  ביחידת להב 433 על טובות הנאה ומתנות שהעניק לבנימין ולשרה נתניהו .  על פי הדיווח בחדשות 2 ,  זבלודוביץ' ששהה בישראל התבקש להעיד על טובות הנאה לנתניהו בעת כהונתו כשר אוצר וכראש ממשלה .
 זבלודוביץ' מסר בתגובה לדיווח כי הוא התבקש והעיד באופן וולנטרי בעניין חקירותיו של ראש הממשלה .  זבלודוביץ' הדגיש כי הוא אינו חשוד בדבר והמשטרה הודתה לו בחום על עדותו .  
במסגרת תיק 1,000 עומד החשד כי איש העסקים האוסטרלי ארנון מילצ'ן סיפק לנתניהו ולרעייתו שרה סיגרים ושמפניות בשווי מאות אלפי שקלים במשך שנים ובהתאם לבקשות ספציפיות של בני הזוג .  במסגרת החקירה נגבתה גם עדותה של העוזרת של המיליארדר ,  וכן של שתי עובדות הנציגות שלו בישראל .
 בחודש ינואר הודיע מפכ"ל המשטרה רוני אלשיך על כך שחקירת התיק נמצאת בישורת האחרונה וכשנשאל על כך ,  הוסיף כי תוך כמה שבועות תסתיים החקירה בתיק הזה .  בחודש שעבר נחקר נתניהו בפעם הרביעית במסגרת התיק .  מילצ'ן נחקר לאחר תאום מראש עם המשטרה בביתו שבלוס אנג'לס במשך שעתיים זמן קצר לפני כן .
  ( עדכון ראשון :  08:20 )  

תיק 1000 : " המשטרה חושדת שאיש עסקים נוסף העניק טובות הנאה לנתניהו "
 על פי דיווח ב"הארץ ",  איש העסקים ספנסר פרטרידג' נתן עדות באחרונה עם הגעתו ארצה .  איל ההון האמריקני ,  שאינו מחזיק בעסקים בישראל ,  רכש בעבר מחצית מבית הוריו של ראש הממשלה תמורת 4.2 מיליון שקל .  לשכת נתניהו : " לא היה כלום כי אין כלום "
 
