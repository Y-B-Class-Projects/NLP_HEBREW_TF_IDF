השרים כחלון ודרעי לנתניהו :  יש ללכת לבחירות מהר ככל האפשר
שר האוצר ושר הפנים שוחחו עם נתניהו ברקע המשבר הפוליטי שנוצר סביב התפטרות ליברמן .  השניים קראו לראש הממשלה ללכת לבחירות מהר ככל האפשר .  כחלון הבהיר כי הוא מוכן להוביל את המהלך בתיאום שאר חברי הקואליציה .  מחר בבוקר ייפגש נתניהו עם בנט
- השרה שקד אמרה כי הממשלה תסיים את כהונתה ,  רק אם תיק הביטחון יועבר לידי השר בנט - נתניהו ייפגש עם ראשי סיעות הקואליציה וידון עמן במשבר- כחלון אמר לראש הממשלה כי טובת הכלכלה והמשק החייבת הליכה לבחירות- דרעי הצטרף לקריאת כחלון ואמר כי צריך לתאם מועד בחירות מוסכם עם ראשי המפלגות- מחר בבוקר ייפגש נתניהו עם השר בנט 
השרים אריה דרעי ומשה כחלון קראו היום  ( חמישי )  לראש הממשלה בנימין נתניהו ללכת לבחירות מהר ככל האפשר ,  השניים אמרו את הדברים לראש הממשלה במהלך פגישה שיזם בצל המשבר הפוליטי שנוצר לאחר התפטרות שר הביטחון אביגדור ליברמן והקריאה להקדמת הבחירות .
 תחילה נפגש נתניהו עם שר האוצר כחלון .  האחרון אמר לנתניהו כי טובת המשק והכלכלה מחייבת ללכת לבחירות מהר .  בשיחתם אמר כחלון לנתניהו כי במצב הנוכחי הדבר הנכון ביותר עבור אזרחי ישראל וכלכלת ישראל הוא ללכת לבחירות מוקדם ככל הניתן .  
בפגישה בין השניים הדגיש כחלון כי היציבות הנדרשת בעת הזאת לא ניתנת להשגה במצב הנוכחי ולכן המעשה האחראי ביותר הוא הקמת ממשלה חדשה ,  חזקה ויציבה .  כחלון הבהיר לנתניהו כי הוא מוכן להוביל את המהלך בתיאום עם שאר גורמי הקואליציה .
 עוד בוואלה !  NEWS:תחת השפעת סמים :  אישום נגד הנהג שהרג 8 בני משפחההנגבי : " מתקפת חמאס הייתה מינורית ,  לירי על ת"א יש משמעות אחרת"המחבל טיפס על הגדר - למרות המצלמות :  מחדל הפיגוע בתחנת המשטרה 
מאוחר יותר נפגשו יו"ר ש"ס ושר הפנים דרעי ראש הממשלה ואמר כי בעקבות קריאתו של כחלון לבחירות צריך לתאם מועד בחירות מוסכם עם ראשי המפלגות .  השר דרעי הוסיף כי טובת המדינה מחייבת הליכה מוסכמת לבחירות .
 בהמשך היום מתכנן נתניהו להיפגש עם שאר ראשי סיעות הקואליציה ולדון עמם במשבר ובהקדמת הבחירות .  מחר בבוקר ייפגש ראש הממשלה עם ויו"ר הבית היהודי ,  נפתלי בנט ,  הוא צפוי לשוחח עמו על דרישתו לתיק הביטחון .
 לפי ההערכה הרווחת בקואליציה נתניהו אינו צפוי להיענות לאולטימטום של בנט וגוברים הסיכויים להקדמת הבחירות ,  אך גורמים בסביבת נתניהו אמרו כי ההחלטה תתקבל ככל הנראה רק במהלך סוף השבוע .
 שרת המשפטים איילת שקד התייחסה הבוקר לנושא ואמרה כי על הממשלה לסיים את כהונתה ,  אלא אם תיק הביטחון יועבר לידי בנט ,  בהתאם לדרישת מפלגתה .  שקד הגיב גם להאשמותיו של שר הביטחון היוצא ליברמן בריאיון לאילנה דיין בגל"צ ואמרה : " אני ובנט דחינו לחצים של פעילי שטח להתפטר - לא ברחנו מאחריות ". 
 ( עדכון ראשון :  12:52 )  

השרים כחלון ודרעי לנתניהו :  יש ללכת לבחירות מהר ככל האפשר
שר האוצר ושר הפנים שוחחו עם נתניהו ברקע המשבר הפוליטי שנוצר סביב התפטרות ליברמן .  השניים קראו לראש הממשלה ללכת לבחירות מהר ככל האפשר .  כחלון הבהיר כי הוא מוכן להוביל את המהלך בתיאום שאר חברי הקואליציה .  מחר בבוקר ייפגש נתניהו עם בנט

