נתניהו במתקפה חריפה נגד ריטמן : " היה צריך להשעות עצמו מהחקירות "
 ראש הממשלה ממשיך בביקורת החריפה נגד צמרת המשטרה לקראת פרסום המלצותיה בחקירות בענייניו .  הפעם ,  תקף נתניהו את ריטמן על רקע הטענה כי הוא זה ששלח את הקצינה שהתלוננה נגדו בגין הטרדה מינית . " מה זה אומר על טוהר החקירה ",  אמר
ראש הממשלה בנימין נתניהו ממשיך לתקוף גם היום  ( שישי )  את צמרת המשטרה ,  זאת לקראת פרסום המלצותיה בנוגע לחקירות המתנהלות נגדו ,  וכן על רקע רמיזותיו של מפכ"ל המשטרה רוני אלשיך בתוכנית עובדה ,  לפיהן הופעל לחץ ומעקבים אחר חוקרים שעסקו בהן . " כשחוקרי המשטרה מאמינים בטענות כל כך הזויות ושקריות שראש הממשלה פעל נגדם באופן אישי ושלח חוקרים נגדם ,  איך הם יכולים לחקור אותו ולהגיש המלצות נגדו באופן אובייקטיבי ?  ",  כתב נתניהו בעמוד הפייסבוק שלו . " אנו נדהמים לגלות שזה בדיוק מה שקרה בחקירות ראש הממשלה ". 
נתניהו אף התייחס לפרשת ניצב רוני ריטמן ,  ראש להב 433 שהודיע על עזיבתו את התפקיד ולטענה לפיה ראש הממשלה הממשלה הוא זה שעומד מאחורי החקירות נגדו . " נחשפנו למכתב מטעמו של ראש היחידה החוקרת ריטמן ליועץ המשפטי לממשלה דאז יהוד ויינשטיין ,  שבו רמזו עורכי דינו של ריטמן שראש הממשלה שלח את הקצינה שהתלוננה נגדו על הטרדה מינית ",  כתב נתניהו בפוסט שהעלה בעמוד הפייסבוק שלו לקראת כניסת השבת . " באותו רגע ריטמן היה צריך להשעות את עצמו מחקירות ראש הממשלה ". 
עוד בנושא:נתניהו : " זו לא מתקפה אישית נגד המפכ"ל ,  אך יש לחקור את האמת"ליברמן מתייצב לצד נתניהו : " המפכ"ל צריך להתמקד בפשיעה"מה מנע מהמפכ"ל לבדוק את פעילות החוקרים הפרטיים נגד צמרת המשטרה ?   
" כעת אנו מגלים שהחוקרים עצמם האמינו גם בתיאוריית קונספירציה נוספת ולא פחות הזויה - שראש הממשלה הפעיל נגדם חוקרים פרטיים ",  המשיך . " תחליטו אתם :  מה זה אומר על טוהר החקירה ומה זה אומר על טיב ההמלצות ". 
יו"ר יש עתיד ,  יאיר לפיד ,  הגיב הערב על דברי נתניהו וכתב בדף הפייסבוק שלו כי  " מה שעושה ראש הממשלה ביומיים האחרונים הוא הסתה .  פרועה ,  מסוכנת ,  חסרת אחריות .  מדי כמה שעות משגר ראש הממשלה פוסט חדש נגד המפכ"ל ,  נגד המשטרה ,  נגד חוקריו .  הוא עוסק ברסיסי שמועות ,  בחצאי אמיתות ,  לעתים בשקרים ממש .  ממבול הפוסטים עולה ראש ממשלה רדוף ,  שמשוכנע שכולם - כל האנשים שהוא עצמו מינה - קשרו נגדו ". 
לפיד הוסיף כי  " ראש הממשלה אינו יכול לאבד שליטה בצורה כזו .  הוא לא יכול בגלל ענייניו האישיים לנסות לערער את אמון הציבור במשטרה ובשלטון החוק .  בימים הקרובים יצטרך ראש הממשלה להתמודד עם פרסום התשתית הראייתית וההמלצות בתיקיו .  עליו להתמודד עם העובדות מתוך אחריות ,  מבלי להרוס בדרך את מערכות אכיפת החוק החיוניות למדינת ישראל .  אין לנו עוד משטרה ,  אין לנו עוד בתי משפט .  מדינת ישראל חשובה יותר מכל אדם ,  יהיה מעמדו רם דרג ככל שיהיה ".  
שלשום שודר ב''עובדה'' ריאיון עם מפכ"ל המשטרה רוני אלשיך ,  שבו אמר כי  " חוקרים פרטיים אספו מידע נגד קצינים שמעורבים בתיקי נתניהו ".  לדברי אלשיך החוקרים נשכרו על ידי  " גורמים רבי כוח ".  הוא התייחס לתלונת הקצינה שהוגשה נגד ריטמן ,  שלטענתה הטריד אותה מינית . " אני חושש שמה שנטען על ידי הקצינה איננו נכון .  אחריותי גם לא לאפשר לקציני המשטרה להיות מרמס ",  אמר .
 אלשיך הודיע בנוסף כי ההמלצות צפויות להתפרסם בקרוב ו"כשיתפרסמו סיכומי החקירה ,  יהיה מי שיופתע ".  הוא הבהיר : " אני מכיר כל מילה מהעדויות בחקירות נתניהו ".  
בתגובה לריאיון כתב נתניהו בפייסבוק בשעת לילה כי  " מזעזע לגלות שהמפכ"ל חוזר על הרמיזה ההזויה והשקרית "  לפיה חוקרים פרטיים אספו מידע נגד קצינים המעורבים בתיקי החקירה נגדו .  נתניהו הוסיף : " מזעזע לגלות שהוא חזר גם בפני עיתונאים על הרמיזה ההזויה והשקרית לא פחות של ריטמן ,  כאילו ראש הממשלה היה מעורב בתלונת קצינת משטרה נגד ריטמן בגין הטרדה מינית ".  
" איך ייתכן שריטמן עומד בראש היחידה שחוקרת את ראש הממשלה ומשתתף אישית בגיבוש ההמלצות נגדו ?  "  כתב נתניהו בנוסף לכך . " כל אדם הגון ישאל את עצמו איך אנשים שאומרים דברים הזויים כאלה על ראש הממשלה יכולים לחקור אותו באובייקטיביות ולהמליץ בעניינו ללא משוא פנים ?  צל גדול הוטל הערב על חקירות המשטרה והמלצותיה בעניינו של ראש הממשלה נתניהו ".  
שלשום התקיימו גם דיונים בלשכתו של המפכ"ל בנוכחות כל צמרת החקירות של ראש הממשלה ,  ובהם הוצגו בפניו סיכומי החקירות .  המשטרה צפויה להמליץ להגיש כתב אישום נגד נתניהו בתיק 1000  ( פרשת המתנות )  ובתיק 2000  ( פרשת נתניהו-מוזס )  ,  בעבירות של מרמה והפרת אמונים ,  וייתכן שגם בשוחד .  את סיכומי החקירה הציגה סגן-ניצב לילית טייבר ,  ראש מפלג חקירות ביחידה הארצית לחקירות הונאה ,  שחיברה את הסיכומים .  

נתניהו במתקפה חריפה נגד ריטמן : " היה צריך להשעות עצמו מהחקירות "
 ראש הממשלה ממשיך בביקורת החריפה נגד צמרת המשטרה לקראת פרסום המלצותיה בחקירות בענייניו .  הפעם ,  תקף נתניהו את ריטמן על רקע הטענה כי הוא זה ששלח את הקצינה שהתלוננה נגדו בגין הטרדה מינית . " מה זה אומר על טוהר החקירה ",  אמר

