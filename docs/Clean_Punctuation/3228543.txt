גנץ :  נתניהו ירד מהפסים ,  אנחנו לא נשב איתו - נחליף אותו
יו"ר כחול לבן התייחס לטענות לפיהן יחבור לממשלה בראשות נתניהו ויתפצל מלפיד ,  ואמר כי הוא  " לא הולך לשום מקום ".  בהתייחסו לאישומים נגד נתניהו אמר כי ראש הממשלה  " מתעסק פחות איתנו ויותר עם עצמו .  חלאס עם השחיתות ,  הפילוג והשיסוי "
 יו"ר כחול לבן בני גנץ התייחס הערב  ( רביעי )  במהלך כינוס של מפלגתו באשקלון לישיבה אפשרית בממשלה בראשות בנימין נתניהו ,  ואמר  " אני אומר לכם בקולי - הייתה לי הערכה גדולה לנתניהו ,  הוא ירד מהפסים .  אנחנו לא יושבים איתו ,  אנחנו מחליפים אותו ".   
" אנחנו מציעים לאזרחי ישראל ,  לכם ,  ברית של תקווה ולא ברית של פיצולים .  הוכחנו לכם בעצמנו איך אפשר להתחבר אחד לשני .  כל פתק קובע ,  כל פתק הוא פתק של תקווה ,  של ביטחון ,  של שגשוג גדול ",  אמר גנץ . " אני קורא לכם לשכנע גם את החברים שלכם .  לא להתבלבל ממבול החדשות שצפוי בימים הקרובים .  אני ראיתי בדרך לכאן ,  קיבלתי סמסים ,  שבהם מודיעים לי שאני כבר מתחיל להתפצל ללפיד ,  לחבור לנתניהו .  הלו ?  התבלבלתם .  אני לא הולך לשום מקום ". 
במהלך דבריו של גנץ התפרץ לעברו פעיל ליכוד וקרא לו  " מושחת ".  הפעיל קרא  " תספר על השחיתות שלך ,  מה עם ה-50 מיליון ".  גנץ השיב : " תן לי לענות לך ותרגיע ,  לא קיבלנו שום 50 מיליון .  כשאני יורד מהאוטו אני שותה סודה רגילה לא במיליון ולא ב-150 מיליון ,  תיזהרו מספינים כמו מאש ".  הפעיל הוצא בכוח מהאולם .  
בדבריו מנה גנץ את הבטחות מפלגתו לציבור בכלל ולתושבי אשקלון בפרט ,  וציין את היעדר ההישגים ,  לטענתו ,  של נתניהו ב-13 שנות כהונתו . " נתניהו הוא ראש ממשלה 13 שנה במצטבר ,  ואני שואל אתכם - בסיומן של 13 השנים האלה ,  מה קיבלנו ?  מה נתניהו עושה ?  ",  אמר גנץ  " הוא מעלה את הפרוטקשן ל-40 מיליון דולר בעוד הטילים ממשיכים ליפול .  זה לא יקרה אצלנו .  נגביר את ההרתעה ,  נשים לזה סוף .  אנחנו נילחם .  אי אפשר לתת לדבר הזה להמשיך ". 
גנץ המשיך והתייחס למצב מערכת הבריאות ומערכת החינוך ,  וכן למצב הכלכלי וליוקר המחיה . " 13 שנים ומערכת הבריאות שלנו על סף קריסה .  אנשים מחכים בתור למיון ומאושפזים במסדרונות .  אי אפשר לקבל את זה ,  אנחנו נשקם את מערכת הבריאות ,  נגדיל תקציבים ונעניק לישראלים את מה שמגיע להם ",  אמר .  הוא הוסיף : " 13 שנים שבסיומן הילדים שלנו נמצאים במאבק כלכלי .  דור שלם של ילדים לא יקנה דירה .  לא סביר ולא יקרה ,  נפעל להוריד את מחירי הדיור ,  נפעל בשוק השכירות .  אין סיבה שאדם לא יגור בכבוד במדינת ישראל ,  אין סיבה .  אנחנו נפעל להוריד את המחירים כדי לאפשר לאנשים פשוט לנשום לרווחה ,  אני לא אומר שכולם יהיו עשירים ,  אבל יחיו טוב ".   
" לא פחות חשוב ,  ואולי הכי חשוב ,  אנחנו לא מוכנים לקבל פערים בלתי נסבלים בחינוך שלנו .  לא מוכנים לקבל את זה ",  טען יו"ר כחול לבן . " החינוך של הילדים שלנו הוא סוד העוצמה שלנו .  החינוך הוא הביטחון והעתיד שלנו .  אם אנחנו לא נוודא שאנו משקיעים בחינוך מצוין בכל מקום ,  מי יהיה זה שיטפל בעתיד שלנו ?  ".  
בהמשך התייחס גם לכתבי האישום העומדים כפוף לשימוע נגד ראש הממשלה . " 13 שנים שסופן וחס חלילה המשכן בשחיתות בלתי נסבלת .  13 שנים שבסופן עומד ראש ממשלה עם חשדות להפרת אמונים ,  לשוחד ,  לפעילות לא ברורה עד שעשויה לפגוע בביטחון ישראל ,  שרכישת צוללות לא עוברת דרך הערוצים שהיא אמורה לעבור בהם ,  זה חמור ביותר ולא נטשטש את האירוע הזה .  נתניהו מתעסק פחות איתנו ,  ויותר עם עצמו .  אנחנו לא מוכנים לקבל את זה ". 
עוד אמר גנץ : " הפגיעה הזו במוסדות המדינה ,  בתרבות ,  בבתי המשפט ,  בצבא ,  במפקדים של הצבא שלנו .  זה חותך עמוק מאוד בבשר שלנו .  לא יכול להיות שנתניהו מפריד בינינו ,  ולא מחבר בינינו .  הוא לא אמור לפצל בינינו .  בחלוף 13 שנה של נתניהו ,  חלאס עם השחיתות ,  חלאס עם הפילוג ,  חלאס עם השיסוי .  אנחנו נשים את ישראל לפני הכול ,  נחזיר את התקווה .  אנחנו באים לעבוד בשבילכם ,  רק בשבילכם .  במובן הזה ולא רק ,  אנחנו הבשורה של העשור הבא ".  

גנץ :  נתניהו ירד מהפסים ,  אנחנו לא נשב איתו - נחליף אותו
יו"ר כחול לבן התייחס לטענות לפיהן יחבור לממשלה בראשות נתניהו ויתפצל מלפיד ,  ואמר כי הוא  " לא הולך לשום מקום ".  בהתייחסו לאישומים נגד נתניהו אמר כי ראש הממשלה  " מתעסק פחות איתנו ויותר עם עצמו .  חלאס עם השחיתות ,  הפילוג והשיסוי "
 
