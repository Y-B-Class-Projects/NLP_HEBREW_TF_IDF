גדעון סער :  נתניהו מנהל מסע רדיפות נגדי ואני מבליג בשל האחריות
שר החינוך לשעבר התייחס להאשמה של ראש הממשלה נגדו כי רקם מזימה לפיה יבקש מריבלין להטיל את הרכבת הממשלה עליו ולא על נתניהו ,  וכינה אותה שקר .  לדבריו , " אני מצפה ממי שמרגיש נרדף - פחות לרדוף אחר אחרים ,  בטח מתנועתו "
 גדעון סער ,  שר החינוך לשעבר ,  התייחס הערב  ( שני )  למתקפה של ראש הממשלה בנימין נתניהו ביממה האחרונה נגדו ,  לפיה רקם מזימה מאחורי גבו במסגרתה נשיא המדינה ראובן ריבלין יטיל את מלאכת הרכבת הממשלה - על סער ולא על נתניהו .  לדבריו , " טענת נתניהו היא שקר וכזב מוחלט .  אני עומד מאחורי נתניהו אמליץ לנשיא על הרכבת הממשלה על ידו ". 
בראיון לחדשות 12 הדגיש סער כי לא רק שלא יזם תרגיל שכזה ,  אלא שהוא נאמן לתנועת הליכוד ולמועמד מטעמה . " נתניהו הוא המועמד שלנו .  רק אם בעתיד אבחר ,  אז ארכיב ממשלה .  כל עוד שזה לא קורה - אני נאמן להכרעות של התנועה ואני חייל של הליכוד ",  אמר .  
בחירות 2019 - סיקור מיוחד בוואלה !  NEWS:פרקליט המדינה לשעבר :  היועמ"ש - לא היועץ של רה"מ אלא של הציבורח"כ דודי אמסלם :  גנץ כאילו אוטיסט ;  לפיד :  דבר יפה על הילדה שלימס' 1 בבל"ד : " ההמנון הפלסטיני ?  מי שזה צורם לו שייקח כדורים "  
סער תקף את התנהלותו של ראש הממשלה נגדו והאשים אותו בניהול מסע רדיפה . " ראש הממשלה ובני משפחתו מנהלים מסע רדיפה נגדי .  הם מאיימים על פעילי שטח של הליכוד ועל ח"כים שמעיזים להגיע לכנסים שלנו .  אני הבלגתי על כל אלה - כי יש לי אחריות .  אני מכבד את ראש הממשלה והאמת תנצח את השקרים ". 
באשר לקמפיין נתניהו נגד היועץ המשפטי לממשלה ,  אביחי מנדלבליט ,  אמר השר לשעבר כי  " אני מבין את ראש הממשלה כאשר הוא מרגיש נפגע ונלחם את מלחמת חייו .  אני מבין לליבו .  אבל בדיוק אותם הדברים שהוא קובל נגדם - הוא עושה כאשר הוא בא ומטיח דברים ומקיים סוג של מתקפה תקשורתית נגדי .  אני מצפה ממי שמרגיש נרדף - פחות לרדוף אחר אחרים ,  בטח מתנועתו ". 
על הביקורת שנשמעת כלפי נתניהו אמר סער כי ראש הממשלה זכאי להליך הוגן כמו כל אזרח . " אעמוד על זה שראש הממשלה יזכה להליך הוגן .  לבוא ולנהל דיון כאילו כבר הוחלט שהוא אשם - זאת פגיעה בזכות של אדם להליך הוגן ולא אתן יד לזכות להליך הוגן - זה חלק משלטון החוק ".  
ראשי מועצות ופעילי ליכוד בכירים ביהודה ושומרון הוציאו הערב הודעת תמיכה בגדעון סער ברקע ההתקפות של ראש הממשלה ,  וקראו להצביע לו מחר בפריימריז . " אנו דוחים מכל וכל את הכינוי 'חתרן' - גדעון סער הוא מטובי בניה של תנועת הליכוד ומגדולי נאמניה ",  נכתב בהודעה ,  עליה חתמו כ16 ראשי מועצות ופעילים בכירים בהם יור מועצת יש"ע חננאל דורני ,  ראש העיר מעלה אדומים ,  בני כשריאל ראש מועצת שומרון יוסי דגן וראש מועצת גוש-עציון שלמה נאמן . 
" גדעון סער הצביע ופעל נמרצות נגד הגירוש מגוש קטיף ,  הוביל כשר החינוך סיורי בתי ספר למערת המכפלה ,  ופעל כשר הפנים לגירוש המסתננים מחוץ לגבולות ישראל .  גדעון סער הוביל גם בימי נאום בר אילן את ההתנגדות למדינה פלסטינית ,  ומוביל היום את הדרישה להחיל ריבונות ישראלית על ההתיישבות ביהודה ושומרון ",  לשון הודעת התמיכה .  
גורם בסביבת נתניהו אמר אמש כי הוא פועל על מנת שסער לא יוביל את רשימת הליכוד .  אותו גורם הדגיש כי , " מעבר לכך הוא לא מתערב בדירוג השרים וחברי הכנסת ". 
מוקדם יותר אמר ראש הממשלה בשידור חי בעמוד הפייסבוק של הליכוד בנוגע להאשמות שהטיח סער ,  לפיהן הוא חותר תחתיו : " לא המצאתי ,  באו אליי אנשים בליכוד ואמרו לי שגדעון פנה אליהם ואמר 'אחרי הבחירות לא יטילו את ההרכבה על נתניהו ,  יגידו שהוא בשימוע ולכן אני מבקש את תמיכתכם'- אני חושב שהתרגיל הזה לא יצליח ". 
בפריימריז הקרובים סער מתמודד לראשונה מאז שעזב את המערכת הפוליטית ב-2014 .  הוא סומן על ידי נתניהו בחודשים האחרונים כאויב מבית שמנסה לעשות הפיכה שלטונית .  נתניהו האשים את סער בחבירה לנשיא ראובן ריבלין וברקימת קנוניה שתוביל לכך שהרכבת הממשלה תוטל על סער אחרי הבחירות במקום על נתניהו .
  ( עדכון ראשון :  20:58 )  

גדעון סער :  נתניהו מנהל מסע רדיפות נגדי ואני מבליג בשל האחריות
שר החינוך לשעבר התייחס להאשמה של ראש הממשלה נגדו כי רקם מזימה לפיה יבקש מריבלין להטיל את הרכבת הממשלה עליו ולא על נתניהו ,  וכינה אותה שקר .  לדבריו , " אני מצפה ממי שמרגיש נרדף - פחות לרדוף אחר אחרים ,  בטח מתנועתו "
 
