נתניהו :  כבר הלכתי לבחירות על  " ישראל היום ";  כחלון :  אתה לא מפחיד אותי
בשיחות בין שר האוצר וראש הממשלה בנוגע למשבר התאגיד ,  שפורסמו בחדשות 2 ו-10 ,  הזכיר נתניהו באיומו בבחירות את פירוק ממשלתו הקודמת ב-2015 .  כחלון השיב : " אני אאבד 2-3 מנדטים ,  אתה לא תהיה ראש ממשלה "
" אתה לא מפחיד אותי ,  אני אאבד שניים או שלושה מנדטים - אתה כבר לא תהיה ראש ממשלה "  - כך אמר שר האוצר משה כחלון לראש הממשלה בנימין נתניהו בדיונים לפתרון משבר תאגיד השידור הציבורי .  בשיחות ,  שנחשפו אמש  ( שישי )  בחדשות ערוץ 2 ,  אמר נתניהו לכחלון כי  " כבר הלכתי לבחירות על 'ישראל היום' ",  ובכך הזכיר את המשבר שהביא לפירוק ממשלתו הקודמת ב-2015 .  
אנשי נתניהו ומשרד האוצר סיכמו ביום חמישי האחרון על מתווה לסיום המשבר הממושך ,  במסגרתו דרש נתניהו לסגור את התאגיד החדש .  במסגרת הסיכום ,  יוקם תאגיד נפרד לחדשות ולאקטואליה ,  במנותק מהתאגיד הקיים ,  וחטיבת החדשות הנוכחית של התאגיד תפורק .  רשות השידור הקיימת תמשיך לשדר את החדשות עד להקמת החטיבה החדשה .  
עוד בנושא:כחלון על ההסכם : " לא תהיה השפעה פוליטית על התאגיד שיקום"ניצחון נתניהו  ותבוסת עובדי התאגיד :  המרוויחים והמפסידים מהמתווההרצוג ליועמ"ש : " אם נתניהו ימשיך להתעסק בתאגיד - אעתור לבג"ץ "  
כחלון הגן לאחר השגת הפשרה על ההסכמות ,  ואמר כי לא תהיה השפעה פוליטית על תאגיד החדשות שיוקם .  לדבריו , " מאז שנכנסתי לתפקיד אני עומד כצוק איתן בשמירה על הדמוקרטיה ,  בית המשפט העליון ובאחריות לכספי הציבור .  המאבק בימים האחרונים היה מאבק על עקרונות ,  לא על אגו .  אני שמח להציג היום את ההסכם שהצלחנו להגיע אליו יחד עם ראש הממשלה .  הסכם שמבטיח את חופש העיתונות ,  חופש הביטוי ,  ושמירה תקציבית .  כפי שהתחייבתי ,  לא יבוזבזו כספי ציבור לשווא .  זה תפקידי ,  זו חובתי ואני ממלא אותה ".  
" במסגרת ההסכם לא תהיה השפעה פוליטית בשום מסגרת עיתונאית ",  הוסיף כחלון . " גם בתאגיד שיקום הפוליטיקאים מורחקים בצורה חד משמעית .  כל המערכת תיבחר כפי שנבחרה עד כה עם ועדת איתור ,  שופט וללא פוליטיקאים ".  הוא אמר כי  " ההסכם הזה מנע את חוק הפיקוח על התקשורת ,  חוק שהטיל מורא על חופש העיתונות ועיתונאים רבים  ובצדק .  מדינת ישראל צריכה כבר לחזור למסלול של עשייה .  השבועיים האחרונים הינם חריג שאינו מעיד על הכלל .  ביום-יום הממשלה הזו עושה עבודה נפלאה למען הציבור ".  
המחלוקת בין כחלון ונתניהו בנוגע לתאגיד התגלעה בשבוע שעבר ,  ומאז פרצה נפגשו השניים חמש פעמים ללא הסכמות .  נתניהו התעקש לדחות את עליית התאגיד לאוויר ולהגביר את הפיקוח עליו ,  בעוד כחלו ביקש לעמוד בהתחייבות הממשלתית בעיקר לאור העלויות הכספיות הכרוכות בשינויים שדרש ראש הממשלה .
 נתניהו איים בימים האחרונים כי אם לא יתקבלו דרישותיו הוא לא יהסס ללכת לבחירות .  ואולם ,  שותפיו הקואליציונים ועמיתיו למפלגה הבהירו לו כי מדובר במהלך מיותר .  בשל העובדה שלסוגיה נלווה מחלוקות משפטיות ,  לסוגייה נדרש גם היועץ המשפטי לממשלה אביחי מנדלבליט .
  ( עדכון ראשון :  20:05 )  

נתניהו :  כבר הלכתי לבחירות על  " ישראל היום ";  כחלון :  אתה לא מפחיד אותי
בשיחות בין שר האוצר וראש הממשלה בנוגע למשבר התאגיד ,  שפורסמו בחדשות 2 ו-10 ,  הזכיר נתניהו באיומו בבחירות את פירוק ממשלתו הקודמת ב-2015 .  כחלון השיב : " אני אאבד 2-3 מנדטים ,  אתה לא תהיה ראש ממשלה "
 
