חמאס : " נאום נתניהו - הוכחה לפשעי ישראל "
 תגובות נזעמות ברשות הפלסטינית על נאום ראש הממשלה בכנסת .  עריקאת : " נתניהו מפחד מגולדסטון ".  חמאס : " הרשות הצילה את נתניהו מהעמדה לדין "
  ( באדיבות ערוץ הכנסת ) 
תגובות חריפות בקשת הפוליטית הפלסטינית לנאומו של ראש הממשלה בנימין נתניהו במליאת הכנסת עם פתיחת מושב החורף של הכנסת .  דובר חמאס ,  סאמי אבו זוהרי ,  התייחס לכך שנתניהו תקף את דו"ח גולדסטון הקובע כי ישראל ביצעה פשעי מלחמה בעזה ,  ואמר כי מתקפתו החריפה של נתניהו על הדו"ח מוכיחה כי ישראל אכן ביצעה פשעי מלחמה . " דבריו של נתניהו מוכיחים גם שהרשות הפלסטינית סייעה רבות לישראל בכך שהצילה אותו מהעמדה קרובה לדין כתוצאה מהמלצות הדו"ח ",  אמר . " הדבר מוכיח בשנית שהרשות והנהגת פתח ביצעו פשע היסטורי נגד העם הפלסטיני ". 
גם ראש מחלקת המשא ומתן של הרשות הפלסטינית ,  סאיב עריקאת ,  הגיב לנאום ראש הממשלה .  עריקאת אמר כי  " מי שמפחד מהדו"ח צריך לחשוב לפני שהוא מבצע פשעים .  ההצבעה על הדו"ח תתבצע ביום שישי הבא במועצת זכויות האדם של האו"ם ".  עריקאת הוסיף כי  " נתניהו מדבר על כך שאין פרטנר ,  ואין חדש בעמדתו הפוליטית .  הוא מדבר על שלום לצורך יחסי ציבור ומציב תנאים בדרישתו שנלך למו"מ ללא תנאים מוקדמים ". 
עריקאת הבהיר ,  כי  " לא נהיה שותפים להסכם שמדבר על מדינה עם גבולות זמניים ,  לא נקבל תהליך שלום מבלי לדבר על ירושלים ועל זכות השיבה ,  לא נהיה שותפים להכרה בישראל כיהודית וכמונו כל הערבים ".  עריקאת קרא לממשל האמריקאי להתערב ואמר כי  " על ממשל הנשיא אובמה להתערב כי נתניהו מסרב לכל ההסכמות בנוגע לתהליך השלום כולל מפת הדרכים ". 

חמאס : " נאום נתניהו - הוכחה לפשעי ישראל "
 תגובות נזעמות ברשות הפלסטינית על נאום ראש הממשלה בכנסת .  עריקאת : " נתניהו מפחד מגולדסטון ".  חמאס : " הרשות הצילה את נתניהו מהעמדה לדין "
 
