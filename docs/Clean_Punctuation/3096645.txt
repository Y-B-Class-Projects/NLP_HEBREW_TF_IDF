נתניהו סתר את האלוף יאיר גולן : " ישראל רואה ב-PKK ארגון טרור "
 ראש הממשלה הבהיר כי ישראל מתנגדת למחתרת הכורדית ,  בניגוד לדבריו של סגן הרמטכ"ל לשעבר שאמר בוושינגטון כי אינו רואה בה ארגון טרור .  נתניהו : " תומכים בשאיפות העצמאות של הכורדים ,  אך מתנגדים לטרור באשר הוא - בניגוד לטורקיה ,  התומכת בחמאס "
 ראש הממשלה בנימין נתניהו אמר אמש  ( שלישי )  כי ישראל רואה ב-PKK ,  המחתרת הכורדית ,  ארגון טרור - בניגוד לטורקיה ,  התומכת בחמאס .  דבריו של נתניהו באו לאחר שהאלוף יאיר גולן אמר בוושינגטון כי אינו רואה ב-PKK ארגון טרור .
 לדברי נתניהו , " בעוד שישראל מתנגדת לטרור באשר הוא ,  היא תומכת במאמצים הלגיטימיים של העם הכורדי להשיג מדינה שלו ". 
הפרלמנט של עיראק הצביע אתמול נגד משאל העם המתוכנן בהמשך החודש בחבל כורדיסטן והסמיך את ראש הממשלה חיידר אל-עבאדי לנקוט את כל האמצעים הדרושים כדי לשמור על אחדותה של המדינה .  מנגד ,  גורם כורדי בכיר אמר כי בארביל לא מכירים בהצבעה  " הלא-מחייבת "  לדבריו .  
טורקיה ,  יחד עם עיראק ,  איראן וסוריה ,  מתנגדת לרעיון של מדינה עצמאית כורדית ,  בחשש שהרוח הבדלנית תתפשט גם לאוכלוסייה הכורדית החיה בשטחה .  הכורדים פועלים להקמת מדינה עצמאית מאז תום מלחמת העולם הראשונה ,  אז המעצמות חילקו את שטחיה של האימפריה העות'מאנית והותירו את הכורדים מפוזרים בין שטחיהן של טורקיה ,  איראן ,  עיראק וסוריה .
 נשיא חבל כורדיסטן בעיראק מסעוד ברזאני הבהיר כי ממשלו ישרטט לבדו את הגבולות של המדינה הכורדית העצמאית  אם בגדאד לא תסכים לקבל את תוצאות משאל העם שיתקיים בהמשך החודש .  בריאיון שפורסם היום ברשת BBC אמר המנהיג הוותיק כי הוא מעוניין להגיע להסכם עם הממשל המרכזי ,  אם אזרחי החבל יבחרו לפרוש מעיראק .  

נתניהו סתר את האלוף יאיר גולן : " ישראל רואה ב-PKK ארגון טרור "
 ראש הממשלה הבהיר כי ישראל מתנגדת למחתרת הכורדית ,  בניגוד לדבריו של סגן הרמטכ"ל לשעבר שאמר בוושינגטון כי אינו רואה בה ארגון טרור .  נתניהו : " תומכים בשאיפות העצמאות של הכורדים ,  אך מתנגדים לטרור באשר הוא - בניגוד לטורקיה ,  התומכת בחמאס "
 
