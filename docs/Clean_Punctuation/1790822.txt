הבוקר :  יתחדשו ההתייעצויות על עליות המחירים
גל ההתייקרויות במשק ממשיך לעמוד בראש סדר היום :  רה"מ ימשיך בהתייעצות עם בכירי המשק ,  שר האוצר שחש ברע בלילה ייעדר .  הכנסת תדון בהצעה לסדר שיזם ח"כ הרצוג
ראש הממשלה ,  בנימין נתניהו ,  ימשיך היום  ( רביעי )  בהתייעצויות אותן החל אמש בנושא גל ההתייקרויות במשק ויבחן פתרונות אפשריים לסוגיה .  בהתייעצויות צפויים להשתתף מנכ"ל משרד ראש הממשלה ,  אייל גבאי ,  יו"ר ההסתדרות ,  עופר עיני ,  ונשיא התאחדות התעשיינים ,  שרגא ברוש .  שר האוצר ,  יובל שטייניץ ,  שאמור היה להשתתף בדיונים ,  חש הלילה ברע ,  ופונה לבית חולים הדסה עין-כרם בירושלים לצורך בדיקות .  הוא יישאר בבית החולים לצורך השגחה ,  ועקב כך לא צפוי להשתתף בדיון .
 בין ההטבות אשר יעלו על הפרק בדיונים ,  יהיו הורדת המס על הדלק עד לשיעור של 40 אגורות ,  ביטול המע"מ על המים והגדלת הסבסוד לנסיעה בתחבורה ציבורית .  בנוסף ,  תישקל העלאת שכר המינימום במאות שקלים כבר באפריל והרחבת הקריטריונים למס הכנסה שלילי .  
אמש ,  אמרו מקורבי ראש הממשלה לוואלה !  חדשות כי  " ראש הממשלה יקבל החלטה שתהיה אחראית ותכלול מרכיבים שיעזרו למעמד הביניים ולשכבות החלשות .  ראש הממשלה קשוב ומודע לקשיים של הציבור נוכח עליית מחירי הסחורות בעולם ,  אך יקבל החלטה אחראית ושקולה ולא החלטה שתכניס את המשק לסחרור כלכלי .  חשוב לציין שלכל החלטה יהיה מחיר ". 
בתוך כך ,  מליאת הכנסת תדון היום בהצעה דחופה לסדר בעקבות גל ההתייקרויות ,  אותה הגיש שר הרווחה לשעבר ,  ח"כ יצחק הרצוג  ( העבודה )  .  הרצוג מתח ביקורת נוקבת על הממשלה ואמר כי  " הממשלה ממשיכה להפגין אטימות חברתית בלתי נסבלת .  הציבור הישראלי לא יעבור על זה בשתיקה .  בקרוב יגיע יום הכיפורים החברתי של הממשלה בקלפי ".  
גם בקרב מפלגת השלטון גוברים הקולות המתנגדים למדיניות הכלכלית שמוביל משרד האוצר .  בכנס פעילי ליכוד שנערך אמש ,  התייחס שר התחבורה ,  ישראל כץ ,  לסוגיה . " צריך לתקן את מחירי הדלק ,  אם נתקן אותם היום נוכל להשלים את הכהונה של הממשלה .  כשר התחבורה של מדינת ישראל אני אומר לכם :  מחירי הדלק האלה הם דבר לא סביר ולא נכון ",  אמר .  
דבריו של כץ זכו לביקורת צוננת מצד לשכת שר האוצר ,  משם נמסר כי  " אם כץ רוצה להפחית את מחיר הדלק  מוטב שיציע לעשות זאת מתקציב משרדו ,  על מנת שלא לפרוץ את מסגרת התקציב .  ראוי לציין כי תקציב משרד התחבורה גדל בשיעור משמעותי משאר תקציבי הממשלה בתקציב האחרון ". 

הבוקר :  יתחדשו ההתייעצויות על עליות המחירים
גל ההתייקרויות במשק ממשיך לעמוד בראש סדר היום :  רה"מ ימשיך בהתייעצות עם בכירי המשק ,  שר האוצר שחש ברע בלילה ייעדר .  הכנסת תדון בהצעה לסדר שיזם ח"כ הרצוג

