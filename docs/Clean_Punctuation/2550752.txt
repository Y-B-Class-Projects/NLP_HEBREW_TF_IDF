נתניהו משיב למופז : " היינו קרובים מאוד לשינוי "
 ראש הממשלה הביע צער על החלטתו של יו"ר קדימה לפרוש מהקואליציה שהקימו השניים רק לפני מעט יותר מחודשיים ,  והוסיף כי ימשיך לפעול לפתרון נושא השיוויון בנטל
עם פרישת קדימה מהממשלה ,  מגיעה תגובת השותף הקואליציוני :  לאחר הודעתו של יו"ר קדימה שאול מופז על התפטרותו ,  שלח לו הערב  ( שלישי )  ראש הממשלה בנימין נתניהו מכתב בו הביע צער על החלטתו ,  והסביר את עמדתו .
" אני מצר על בחירתך לוותר על הזדמנות לעשות שינוי היסטורי ",  כתב נתניהו . " אחרי 64 שנים ,  היינו קרובים מאוד לשינוי מהותי בחלוקת הנטל .  הנחתי בפניך הצעה להביא לגיוס חרדים וערבים מגיל 18 .  הסברתי לך שהדרך היחידה ליישם בשטח ,  היא בהדרגתיות ובלי לקרוע את החברה הישראלית ,  ודאי בתקופה שבה מדינת ישראל ניצבת בפני אתגרים רבים ומשמעותיים .  אמשיך לפעול להבאת פתרון אחראי שהחברה הישראלית מצפה לו ".  
מופז הודיע הערב על פרישתו ,  לאחר שלא הושגה הסכמה עם הליכוד לגבי חוק הגיוס החדש שאמור היה להחליף את חוק טל .  במסיבת עיתונאים בבית המפלגה בפתח תקווה ,  אמר מופז : " ללא שוויון גדל בנטל ,  לא יהיה צדק חברתי ,  אליו המדינה משוועת .  די לשלם מס שפתיים ,  הגיעה העת למעשים .  היינו מוכנים לפשרות ,  אבל יש הבדל בין פשרה לבין לתת יד לאחיזת עיניים .  לא יהיה חוק שמאפשר שירות בגיל 26 ,  לא במשמרת שלי ".  
לדברי מופז , " כל חוק שעוקף את העקרונות האלה לא עומד במבחן החוקתי והערכי .  לא היינו מוכנים לתת יד לניסיון לחוקק חוק טל 2 .  מי שמציע לגייס צעירים בישראל מכל סקטור בגיל 26 ,  לא רוצה שוויון אמיתי ".   
" אני לא מיהרתי להתפטר ,  התחייבתי לנסות למצות את התהליך וכך עשיתי ",  המשיך מופז . " הפכתי כל אבן ,  אבל יש קווים אדומים שלא הייתי מוכן לחצות .  באמת קיוויתי שנתניהו יתעלה מעל לפוליטיקה הקטנה ,  אבל לצערי הוא וידא מאחורי הקלעים שכל מה שהצהיר לא ייושם לעולם ".  לדברי מופז , " נתניהו בחר לעמוד ולא לנוע קדימה .  בכל החלטה הוא בחר באינטרס של המיעוט על פני האינטרס של הרוב .  לצערי ,  כשהיה צריך לבחור בין הנושאים בנטל לבין המשך ההשתמטות ,  הוא נעמד לצד המשתמטים ולא לצד נושאי האלונקה הלאומית ". 
מופז העלה את ההחלטה להצבעת חברי הסיעה ,  ואלה החליטו ברוב של 25 תומכים מול שלושה מתנגדים - ח"כ אבי דיכטר ,  ח"כ עתניאל שנלר וח"כ יוליה שמאלוב ברקוביץ' - לאשר את ההחלטה .  כל חבר כנסת נשא דברים קצרים ולאחריהם אמר את עמדתו .  ח"כ לשעבר צחי הנגבי התנגד אף הוא למהלך ,  אולם מכיוון שאיננו חבר כנסת ,  אין לו זכות הצבעה .  
קדימה פורשת מהממשלה - כותרות אחרונותמופז הודיע על פרישה : " ההיסטוריה תשפוט את נתניהו"חברי הסיעה הצביעו בעד :  קדימה פורשת מהקואליציהבליכוד מברכים על פרישת קדימה : " גוויה פוליטית "  

נתניהו משיב למופז : " היינו קרובים מאוד לשינוי "
 ראש הממשלה הביע צער על החלטתו של יו"ר קדימה לפרוש מהקואליציה שהקימו השניים רק לפני מעט יותר מחודשיים ,  והוסיף כי ימשיך לפעול לפתרון נושא השיוויון בנטל

