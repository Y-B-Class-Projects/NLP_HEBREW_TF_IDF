נתניהו הצהיר שיחיל ריבונות - אבל בלם כל הצעה שעלתה בנושא
בראיונותיו האחרונים הכריז ראש הממשלה כי יקדם ריבונות ישראלית בשטחי יהודה ושומרון .  למרות שבעבר נתן התחייבות דומה ,  בקדנציה האחרונה הוא הכשיל הצעות ויוזמות בנושא ובכך הוביל לעימותים קואליציוניים בין היתר עם השרים בנט ושקד .  על הצהרות לחוד ומציאות לחוד
פחות מיומיים לבחירות ,  ראש הממשלה בנימין נתניהו הצהיר בריאיונות כי הוא יקדם בקדנציה הקרובה החלת ריבונות ישראלית  " בהדרגה "  בשטחי יהודה ושומרון .  אולם ,  התחייבות דומה נתן גם בעבר ולפי בדיקת וואלה !  NEWS עולה כי בכנסת ה-20 ,  נתניהו בלם לא מעט הצעות ויוזמות שעלו מימין להחלת ריבונות ביהודה ושומרון ,  מעלה אדומים ואזורים נוספים ,  מה שמתאר מציאות שונה מהצהרותיו .  
בפברואר 2018 עצר נתניהו את קידום הצעת החוק של ח"כ בצלאל סמוטריץ' מהבית היהודי וח"כ יואב קיש מהליכוד להחלת הריבונות הישראלית על ההתנחלויות .  ראש הממשלה טען אז כי העיכוב נדרש בעקבות  " אירועים ביטחוניים "  ובמטרה להגיע להבנות עם הקהילה הבינלאומית לצורך קידום שורת הצעות לסיפוח .  יממה לאחר מכן ,  נתניהו אמר כי הוא  " מנהל שיח עם ארצות הברית בנושא ",  הודעה שעוררה עליו זעם גדול מצד הבית הלבן .  מאז ,  הצעת החוק לא קודמה .  באותו חודש ,  נתניהו הורה להסיר מסדר היום הצעת חוק של ח"כ שרן השכל להחלת ריבונות בבקעת הירדן .  
בחירות 2019 - סיקור מיוחד בוואלה !  NEWSמעלים הילוך :  נתניהו עם ראשי רשויות ,  גנץ בכינוס פעילים אחרוןבצל החשש בש"ס וביהדות התורה :  קמפיין הגעוואלד של הליכוד מגיע לחרדיםזנדברג לוואלה !  NEWS :  הפגישה עם אבו מאזן - חלק מהאידיאולוגיה של מרצ 
לנתניהו נרשמו לא מעט עימותים קואליציוניים עם שרי הימין החדש נפתלי בנט ואיילת שקד שכיהנו אז בתפקידם בבית היהודי .  שקד הייתה יו"ר ועדת השרים לחקיקה ,  הצומת המרכזי בו מאשרים את ההצעות של הקואליציה ,  ונתניהו באמצעות בכירי מפלגתו נאלצו לבלום לא מעט הצעות לסיפוח ,  באופן שהביך אותם .  שקד העלתה לדיון לפחות 15 פעמים את הצעת החוק לביטול ההתנתקות בצפון השומרון ,  אבל ראש הממשלה בלם את ההצעה פעם אחר פעם .  
כך למשל ,  במרץ 2017 בנט נעתר לבקשת הליכוד לדחות את הדיון על הצעת החוק להחלת הריבונות על מעלה אדומים .  בבית היהודי ניסו לקדם את ההצעה כמה פעמים נוספות אך נבלמו שוב על ידי נתניהו ומפלגתו .  ההצעה לסיפוח של מעלה אדומים הייתה במחלוקת בקואליציה האחרונה ועוררה בכל פעם מחדש עימות בין ראש הממשלה לבנט .  אביגדור ליברמן בכהונתו כשר הביטחון אמר כי הועברו  " מסרים מגורמים בממשל האמריקני שמהלך של סיפוח עלול להוביל למשבר מדיני חמור ".  
הצעה נוספת שנבלמה על ידיו היא הצעת החוק המכונה  " ירושלים רבתי "  שאותה קידמו השר ישראל כץ וח"כ קיש ,  ולפיה האחריות המוניציפלית על שורה של התנחלויות ויישובים מסביב לירושלים כמו מעלה אדומים ,  גוש עציון וגבעת זאב תועבר לאחריותה של עיריית ירושלים .  נתניהו שהביע תמיכה בחוק ,  נאלץ לבלום את קידומו פעם אחר פעם בטענות שונות .  באוקטובר 2017 הודיעו בבית הלבן כי הם מתנגדים לקידום החוק בטענה כי מדובר בפעולה  " שמסיחה את הדעת מהתקדמות בקידום המשא ומתן לשלום ".  את הדברים אמר גורם אמריקני לאחר שנתניהו דחה בפועל את קידום הצעת החוק .  

נתניהו הצהיר שיחיל ריבונות - אבל בלם כל הצעה שעלתה בנושא
בראיונותיו האחרונים הכריז ראש הממשלה כי יקדם ריבונות ישראלית בשטחי יהודה ושומרון .  למרות שבעבר נתן התחייבות דומה ,  בקדנציה האחרונה הוא הכשיל הצעות ויוזמות בנושא ובכך הוביל לעימותים קואליציוניים בין היתר עם השרים בנט ושקד .  על הצהרות לחוד ומציאות לחוד

