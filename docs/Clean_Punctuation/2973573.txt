אחות נעדר סולטן יעקוב מול משרד נתניהו : " לא מפקירים חיילים בקרב "
 34 שנה אחרי הקרב הפגינה פרחיה היימן ,  אחותו של יהודה כץ ,  מחוץ למשרד רה"מ : " התנהלות נתניהו בנוגע לנעדרים לא תקינה ".  משפחתו הנעדר אברה מנגיסטו קראה לנתניהו לא לחתום על ההסכם עם טורקיה
על רקע מחאת משפחות הנעדרים לקראת הסכם הפיוס הצפוי בין ישראל לטורקיה ,  פרחיה היימן ,  אחותו של יהודה כץ ,  מנעדרי קרב סולטן יעקוב ,  הגיעה הבוקר  ( ראשון )  להפגין מול משרד ראש הממשלה בנימין נתניהו בירושלים .  ההפגנה ,  המתקיימת 34 שנים אחרי הקרב הגורלי ,  נועדה למחות על התנהלותו של נתניהו בכל הנוגע לנעדרים בכלל ולאחיה בפרט .  היימן ביקרה את נתניהו על מה שכינתה  " הספין "  שלו סביב הטנק מהקרב שהשיבה רוסיה לישראל ,  וכן טענה כי כל עוד הנחת העבודה של הממשלה היא שכץ חי עליה לפעול להשבתו . 
" היום 34 שנים לתאריך הקרב של שלושה חיילים שלנו  יהודה כץ ,  צבי פלדמן וזכריה באומל ",  אמרה היימן . " עברנו בשבוע שעבר טלטלה מאוד גדולה עם ההודעה של ראש הממשלה על כך שכביכול הטנק של הנעדרים חוזר מרוסיה .  לא כך היה .  מצטערים  אנחנו לא מוכנים להתנהלות הזאת יותר ".  היימן התייחסה בדבריה לעובדה שנתניהו הודיע על השבת טנק מהקרב לישראל ,  אולם לבסוף התגלה כי לא מדובר בטנק שבו לחמו שלושת הנעדרים .
 עוד על מחאת משפחות הנעדרים:משפחות הנעדרים נגד ההסכם עם טורקיה : " מעניקים פרס לחמאס"הוריו של אורון שאול :  לא תיתכן עסקה עם טורקיה בלי השבת הבניםמשפחת מנגיסטו לנתניהו :  אל תחתום על הסכם עם טורקיה בלי מידע על אברה 
היימן קישרה בין התנהלות הממשלה במקרה של נעדרי סולטן יעקוב לבין ההתמודדות עם החזרתו של אברה מנגיסו ,  אזרח ישראל יוצא אתיופיה שחצה לפני יותר משנה וחצי את הגבול לרצועת עזה ומוחזק בידי ארגון חמאס ,  והשבת גופותיהם של אורון שאול והדר גולדין המוחזקות בידי חמאס מאז מבצע  " צוק איתן ".   " דברי ראש הממשלה הם תוצאה של התנהלות בלתי-תקינה הנוגעת לנעדרים ",  טענה היימן . 
" צריך לעשות טיפול שורש .  לא יכול להיות שמפקירים חיילים בקרב ",  הוסיפה האחות . " אנחנו נאבקים 34 שנה ,  במיוחד בעניין יהודה כץ .  בטנק של יהודה יש ממצאים המעידים על כך שייתכן שהוא עדיין נמצא בחיים .  הדבר הזה טרם נבדק לעומק .  אנחנו יודעים שהסורים קברו את מפקד הטנק יהודה ליפשיץ ואת יהודה כץ לא ".  היא הזכירה את העובדה שבית המשפט העליון אסר על צה"ל להכריז על כץ כחלל וסיפרה כי יש בידיה מכתב ממרץ האחרון ,  שעליו חתם ראש אגף כוח אדם של צה"ל ,  אלוף חגי טופולנסקי ,  והקובע כי הערכת הממשלה היא שכץ עדיין חי . " אם הוא לא חלל אז הוא חי ",  היא טענה . " לנו ,  כאזרחים ומשפחה ,  אסור להרים ידיים ".  
במקביל למחאתה של היימן הגיעו גם בני משפחת מנגיסטו להפגין מחות למשרד ראש הממשלה לקראת הסכם הפיוס הצפוי להיחתם עם טורקיה ,  ובמסגרתו צפויות הקלות לתושבי רצועת עזה .  המשפחה דורשת שההסכם לא ייחתם מבלי לקדם את עניינו של אברה . " אנחנו ,  המשפחה ,  יותר משנה ותשעה וחודשים נתנו אמון מלא בממשלה ובכנסת שיעשו את עבודתם נאמנה ויעשו הכול כדי להחזיר את אחי הביתה ",  אילן מנגיסטו ,  אחיו של אברה . " לנוכח ההסכם המתגבש עם טורקיה הבנו שהוליכו אותנו שולל ". 
אילן אמר בפנייה לראש הממשלה : " תרים את הראש ותדרוש את אח שלי הביתה ".  לדבריו ,  נתניהו שוחח עם המשפחה בסוף השבוע האחרון והייתה  " שיחה טובה ",  כדבריו . " עד שאנחנו לא רואים את אח שלנו בדרך הביתה אנחנו ממשיכים להיאבק ",  אמר .  אמו של מנגיסטו ,  אגרנש ,  הוסיפה : " עבר הרבה זמן .  אנחנו כואבים ורוצים את הבן כמה שיותר מהר .  אם זה היה הבן שלו הוא לא היה ישן בשקט ".  
אביו של מנגיסטו ,  איילין ,  ציין אף הוא את הזמן הרב שחלף מאז נפל בנו לידי חמאס וטען כי לא קיבל תשובות מאיש במהלך כל התקופה הזאת . " שנה תשעה וחדשים אני בשקט .  איפה הילד שלי ?  אני יהודי ",  אמר האב ופנה לראש הממשלה כשדמעות בעיניו : " בבקשה ,  תחזיר לי את הילד שלי .  תעזרו לי ,  אני לא יודע מה לעשות .  למה נתניהו לא מבקר אותנו ולא מדבר איתנו ?  "
 בני משפחתו של החייל אורון שאול ,  שנפל בקרב בשג'אעיה ,  מוחים אף הם על ההסכם עם טורקיה מבלי להשיב את בנם ופתחו בצעדה לעבר ירושלים .  בשעות הצהריים הם צפויים להקים מאהל מחאה מול משרדי ראש הממשלה . " נעלה למאבק בירושלים מול בית ראש הממשלה ",  אמרה אתמול האם זהבה מביתה שבפוריה . " נקים אוהל עד החתימה על ההסכם ונראה איך דברים יתגלגלו ".  

אחות נעדר סולטן יעקוב מול משרד נתניהו : " לא מפקירים חיילים בקרב "
 34 שנה אחרי הקרב הפגינה פרחיה היימן ,  אחותו של יהודה כץ ,  מחוץ למשרד רה"מ : " התנהלות נתניהו בנוגע לנעדרים לא תקינה ".  משפחתו הנעדר אברה מנגיסטו קראה לנתניהו לא לחתום על ההסכם עם טורקיה

