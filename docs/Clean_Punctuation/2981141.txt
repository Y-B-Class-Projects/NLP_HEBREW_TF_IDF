בניסיון למנוע משבר :  נתניהו וכחלון נפגשו פעמיים בתוך יממה
רה"מ ושר האוצר נועדו עקב הסערה סביב דחיית עלייתו לאוויר של תאגיד השידור .  כולנו ושאר סיעות הקואליציה מחויבת לתמוך ברפורמות שר התקשורת ,  אולם התקצוב דורש אישור מיוחד
ראש הממשלה בנימין נתניהו ושר האוצר משה כחלון נפגשו פעמיים ביממה האחרונה ,  כדי לדון בנושא המשבר בתאגיד בשידור הציבורי - כך נודע לוואלה !  NEWS .  אמש  ( שלישי )  נפגשו השניים בארבע עיניים ,  בתום פגישה של בכירי האוצר עם אנשי לשכת ראש הממשלה בנושא תקציב המדינה .  היום התקיימה בין הצדדים פגישה נוספת .
 הפגישות מגיעות על רקע ההתנגדות העזה בקואליציה להחלטה על דחיית עלייתו לשידור של תאגיד השידור הציבורי .  ביממה האחרונה גם כחלון וגם יו"ר הבית היהודי ,  שר החינוך נפתלי בנט ,  הודיעו שיתנגדו לדחיית מועד עלייתו לשידור של התאגיד .  כמו כן ,  נתניהו פגש היום גם את יו"ר ש"ס השר אריה דרעי ,  שהביע אף הוא התנגדות למהלך בימים האחרונים .  
עוד בוואלה !  NEWS:בנט : " החוקים להגבלת התקשורת מעוררים דאגה לחופש הביטוי"בתאגיד נערכים לקרב :  מחפשים יועץ לניהול משבריםעושים סדר :  כל מה שרציתם לדעת על דחיית סגירת הרשות 
הערב הופץ תזכיר החוק הקובע כי התאגיד יעלה לשידור ב-2018 ,  במקום במועד המקורי של עוד כשלושה חודשים ,  והנושא צפוי לעמוד במרכז ישיבת ראשי הקואליציה ביום ראשון .  גורמים בקואליציה העריכו היום כי במסגרת פשרה צפויה שאליה יגיעו הצדדים ,  יוסכם על דחייה קצרה יותר בעליית התאגיד לשידור .  
על פי ההסכמים הקואליציוניים שנחתמו בין הליכוד לכל הסיעות החברות בממשלה ,  הן מחויבות לתמוך ברפורמות בגופי תקשורת שאותן מוביל שר התקשורת - תפקיד שאותו ממלא ראש הממשלה .  עם זאת ,  בבית היהודי הבהירו כי לשון ההסכם אינה מחייבת תמיכה בביטול רפורמות שכבר הוחלו ואושרו ,  כמו הרפורמה בשידור הציבורי שאושרה בממשלה הקודמת .  במקביל ,  תקצוב התוכנית והחקיקה תלויים במשרד האוצר ,  ונכון לאמש ,  כחלון אמר כי ימנע את העברת הכספים למימון הפעילות המקבילה לרשות השידור והתאגיד . " לא אתן לכסף הציבורי להיזרק למקומות שאינם משרתים את הציבור ",  הבהיר כחלון .
 במקביל ,  בנט הדגיש היום כי הוא נחרץ בהתנגדותו למהלך עליו סיכמו יו"ר ההסתדרות אבי ניסנקורן ומנכ"ל משרד התקשורת שלמה פילבר מוקדם יותר השבוע ,  על דחיית עליית השידור של התאגיד .  לדברי בנט , " בימים האחרונים יש מטח מפתיע של חוקים שמטרתם להצר את חופש התקשורת ,  ואולי אף לאלף את התקשורת .  תקשורת חופשית היא נשמת אפה של הדמוקרטיה ועל כולנו לפעול לשמר אותה ככזו ".  
ראש הממשלה התייחס היום לראשונה לנושא ואמר כי  " יש שידור ציבורי רצוף ,  זמין ויעיל במדינת ישראל .  איכשהו הוא נתקל בבעיות טכניות של תכניות שלא התקיימו עד עכשיו ,  אבל זה יהיה ".  במהלך סיור לגדר ההפרדה באזור תרקומיא-מיתר ,  הדף נתניהו את הביקורת מראשי סיעות הקואליציה ואמר כי  " ביחס לאלה שמדברים על חופש העיתונות - זה לא מתיישב עם המאמצים שלהם לסגור את 'ישראל היום' בכל מחיר .  לא בדיוק חופש העיתונות ,  כנראה שדברים אחרים מנחים אותם ". 
תחום התקשורת הוא תחום נפיץ במיוחד ביחסי נתניהו עם סיעות הקואליציה .  בממשלה הקודמת הצעת החוק  " ישראל היום ",  שקבעה כי העיתון המזוהה עם ראש הממשלה יחויב לגבות תשלום ,  קודמה על ידי ארבע מסיעות הקואליציה .  ההצעה גרמה לנתניהו מבוכה רבה ,  ולאחר שעברה בקריאה טרומית ,  היא נקברה .  ראשי הבית היהודי ,  בנט ואיילת שקד ,  עמדו מאחורי קידום החוק .  כלקח מהאירועים ,  נתניהו הכניס לכל ההסכמים הקואליציוניים בממשלה הנוכחית את הסעיף האמור ,  שמקנה לשר התקשורת סמכות מוחלטת על חוקים ורפורמות בתחום ,  ועל סיעות הקואליציה נאסר לתמוך או להתנגד להצעות חוק בתחום התקשורת בלא אישורו של השר .  

בניסיון למנוע משבר :  נתניהו וכחלון נפגשו פעמיים בתוך יממה
רה"מ ושר האוצר נועדו עקב הסערה סביב דחיית עלייתו לאוויר של תאגיד השידור .  כולנו ושאר סיעות הקואליציה מחויבת לתמוך ברפורמות שר התקשורת ,  אולם התקצוב דורש אישור מיוחד

