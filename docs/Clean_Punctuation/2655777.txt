קרי ונתניהו נועדים ;  גורם אמריקני : " יהיו בשורות טובות "
 שר החוץ האמריקני שב לירושלים בפעם השלישית בתוך 48 שעות ,  לאחר שביטל ביקור במדינות המפרץ ,  כדי לקדם פסגה עם הפלסטינים עוד השבוע .  הצדדים עדיין חלוקים בסוגיית הגבולות
שר החוץ האמריקני ג'ון קרי שב לישראל ,  בפעם השלישית בתוך 48 שעות ,  לפגישה נוספת עם ראש הממשלה בנימין נתניהו שנערכת הערב  ( שבת )  בירושלים .  בפגישה משתתפים גם שרת המשפטים הממונה על המשא ומתן עם הפלסטינים ,  ציפי לבני ,  ראש המטה לביטחון לאומי יעקב עמידרור והמזכיר הצבאי אייל זמיר .  קרי אמור היה לנחות בשעות אלה ממש דווקא באיחוד האמירויות ,  כדי לדון עם שרי החוץ של מדינות המפרץ במלחמת האזרחים בסוריה ,  אך בצעד חריג הוא החליט לבטל את ביקורו במפרץ כדי לשבת פעם נוספת עם נתניהו ,  לאחר שהבוקר נועד בעמאן עם יו"ר הרשות הפלסטינית אבו מאזן .
 גורמים מדיניים בישראל ובארה"ב העריכו כי הפגישה תוביל ל"פריצת דרך "  בתהליך המדיני ,  לאחר כמעט שלוש שנים של קיפאון מוחלט בין ירושלים לרמאללה . " קרי דחה את מסיבת העיתונאים שהוא אמור היה לערוך בצהריים בעמאן ,  כי הוא מאמין שאחרי הפגישה הערב יהיו לו בשורות טובות יותר ",  אמר לוואלה !  חדשות גורם אמריקני .  אלא שבניגוד לדברים הללו ,  גורם בכיר ברשות הפלסטינית אמר לסוכנות הידיעות רויטרס כי  " כרגע מאמציו של קרי אינם מניבים תוצאות ".  קשה לקבוע מי מבין הצדדים מספק כרגע הערכה מדויקת יותר של המצב .  קרי עשוי לספק תשובות במסיבת עיתונאים שייכנס מחר בבוקר בירושלים ובה יסכם את הביקור .  
קרי דוחף את ישראל והרשות הפלסטינית לקיים פסגה מדינית כבר בשבוע הבא בירדן ,  ככל הנראה לא בנוכחותם האישית של נתניהו ואבו מאזן אבל כן בדרגי עבודה בכירים  השרה ציפי לבני והשליח המדיני עו"ד יצחק מולכו מן הצד הישראלי ,  וסאיב עריקאת שממונה על המשא ומתן עם ישראל בצד הפלסטיני .  לבני ומולכו בילו ביומיים האחרונים שעות ארוכות עם יועציו הקרובים של קרי .  פסגה בה יישבו השניים עם בכירים ברשות הפלסטינית עשויה לסלול את הדרך לפגישת עבודה בין נתניהו לאבו מאזן ,  דבר שלא קרה מאז שנת 2010 .
 אין ספק שביקורו של קרי  החמישי באזורנו מאז שנכנס לתפקידו  הפיח רוח חיים בתהליך המדיני ,  אבל בין הצדדים עדיין קיימות מחלוקות אפילו בנוגע לאפשרות לשבת יחדיו לשולחן המשא ומתן .  הפלסטינים ממשיכים לדרוש שישראל תשחרר אסירים ,  תקפיא את הבנייה בהתנחלויות ותסכים להצהרה על כך שהמשא ומתן יתבסס על גבולות 1967  עוד לפני שהצדדים פותחים בדיאלוג ישיר .  
גורם מדיני אמר הערב כי בירושלים אמנם שוקלים בחיוב לשחרר אסירים פלסטינים כמחווה לאבו מאזן ,  אבל לא  " במכה אחת "  עם תחילת המשא ומתן אלא כצעד  " בונה אמון "  שיתבצע בשלבים .  לגבי הקפאת בנייה ,  ישראל מעדיפה מדיניות של הקפאה  " רכה ",  כלומר  להימנע מבנייה בהתנחלויות אך לא להכריז על כך באופן מוצהר .  בנושא הגבולות ,  מסתמן כי ישראל לא תסכים להצהרה שהפלסטינים היו רוצים לראות .  
החלטתו של קרי לבטל את ביקורו במדינות המפרץ ולהשקיע פגישה נוספת בנתניהו מצביעה שוב על מידת המחויבות של השר האמריקני לתהליך השלום הישראלי-פלסטיני .  לא בטוח שאדם אחר בתפקידו של קרי היה מוותר על פגישה דחופה העוסקת במצב בסוריה ובאפשרות לחמש את המורדים במדינה ,  כדי לנסות ולהושיב יחדיו באותו חדר את ציפי לבני וסאיב עריקאת .  אבל קרי הציב את הסכסוך הישראלי-פלסטיני בראש סדר העדיפויות שלו ,  ואם גם הביקור החמישי שלו כאן ייגמר ללא תוצאות ברורות  הוא ייקלע למצוקה ,  לאחר שכבר כעת נשמעת ביקורת בתוך מחלקת המדינה בוושינגטון על חלוקת הזמן והאנרגיות שלו .  
 ( עדכון ראשון 19:44 ) 
עוד על המאמצים לחידוש המשא ומתןהתקדמות במגעים :  קרי ייפגש עם נתניהו בירושליםפרשנות :  מסע הדילוגים של קרי בין נתניהו לאבו מאזןנתניהו ופרס הכריזו :  לא למדינה דו-לאומית 

קרי ונתניהו נועדים ;  גורם אמריקני : " יהיו בשורות טובות "
 שר החוץ האמריקני שב לירושלים בפעם השלישית בתוך 48 שעות ,  לאחר שביטל ביקור במדינות המפרץ ,  כדי לקדם פסגה עם הפלסטינים עוד השבוע .  הצדדים עדיין חלוקים בסוגיית הגבולות

