נתניהו ינסה לפייס את חברי הליכוד לפני הנסיעה לארה"ב
ראש הממשלה יערוך היום שורת פגישות והתייעצויות עם שרים וחברי כנסת לקראת פגישתו עם אובמה ונאומו בקונגרס .  מטרתו :  לנטרל ביקורת פנימית מתוך הליכוד
ראש הממשלה בנימין נתניהו נערך לנסיעתו מחר לארצות הברית ,  ובמהלך היום  ( רביעי )  הוא יערוך סדרת התייעצויות לקראת האירועים המתוכננים  הפגישה עם הנשיא ברק אובמה ביום חמישי ונאומיו בוועידת אייפא"ק ובקונגרס האמריקאי בימים שני ושלישי .
 בשעה 15:30 הוא יכנס את פורום שרי השביעייה ,  לדיון מיוחד כהכנה לנסיעה .  לאחר מכן ,  בשעה 18:30 ,  הוא ייפגש עם שרי הליכוד ,  שאינם חברי השביעייה וכל חברי הכנסת של הליכוד ,  וישמע גם את דעתם בנושא .  המטרה של נתניהו היא לנטרל ביקורת אפשרית מתוך מפלגתו על כך שהוא יוצא לביקור חשוב בארצות הברית בלי שהתייעץ לפני כן עם חבריו לסיעה .
 נושא הביקור המדיני בארצות הברית עלה גם בישיבת סיעת הליכוד שלשום בכנסת .  אז ,  שרים וחברי כנסת אמרו את דעתם ,  ואילו ראש הממשלה מיעט בהתבטאויות .  הערב הפגישה תהיה פתוחה לשרים בלבד ,  אולם חברי הכנסת מהאגף האידאולוגי בליכוד כבר מתכוננים בדרכם לנאום הצפוי בקונגרס ביום שלישי הבא .  
בשיחה עם וואלה !  חדשות ,  אמר ח"כ דני דנון כי בכוונתו לגייס חברי כנסת נספים מהליכוד ולצפות בנאום הצפוי בישוב עופרה ,  הנמצא מחוץ לגושי ההתנחלויות . " כל מי שיכול ,  צריך לפגוש את ראש הממשלה ולהעביר לו את המסר שהמילה 'גושים' היא לא בלקסיקון של הליכוד ,  ומוטב למחוק אותה בהקדם מהנאומים הצפויים לו בוושינגטון ",  אמר .  דנון העריך שנתניהו לא יאמר בארצות הברית דברים נוספים ,  מעבר למה שאמר במליאת הכנסת ,  אך לדבריו , " בכל מקרה ,  אנחנו ערוכים ודרוכים לכך שהוא לא יכין את הקרקע לפשרות נוספות ". 

נתניהו ינסה לפייס את חברי הליכוד לפני הנסיעה לארה"ב
ראש הממשלה יערוך היום שורת פגישות והתייעצויות עם שרים וחברי כנסת לקראת פגישתו עם אובמה ונאומו בקונגרס .  מטרתו :  לנטרל ביקורת פנימית מתוך הליכוד

