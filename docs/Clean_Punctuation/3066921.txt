אחרי הכותל :  מלניה טראמפ ביקרה עם שרה נתניהו בבית החולים הדסה
הגברת הראשונה ורעייתו של ראש הממשלה ביקרו במוסד שבירושלים ,  שם נפגשו עם הצוות הרפואי והילדים המאושפזים במחלקות .  במהלך הביקור נתניהו העבירה לטראמפ מכתב מאמו של אורון שאול ,  שגופתו מוחזקת בידי חמאס
שרה נתניהו ,  רעייתו של ראש הממשלה בנימין נתניהו ,  והגברת הראשונה של ארצות הברית מלניה טראמפ ביקרו היום  ( שני )  בבית החולים הדסה עין כרם שבירושלים .  שם ,  הן נפגשו עם הילדים המאושפזים במקום ,  עם נשות ארגון הדסה העולמי ועם רופאי בית החולים . " זה טוב להיות פה ",  אמרה הגברת הראשונה של ארצות הברית לאחר הגעתה למקום .  הילדים העניקו לה ולנתניהו אלבומים עם ציורים ותמונות . " תהיו חזקים תילחמו ",  אמרה מלניה טראמפ ".  במהלך הביקור הציגה נתניהו לטראמפ את תמונותיהם של החיילים שגופותיהם נחטפו בידי ארגון חמאס במבצע  " צוק איתן ",  הדר גולדין ואורון שאול ,  והעבירה לה מכתב מזהבה שאול .  
למוסד יש קשר ארוך שנים עם ארצות הברית ,  שכן ארגון נשות הדסה האמריקני מונה למעלה מ-300 אלף חברות ותומכים ,  המגייסים כספים עבור המקום . " הביקור של הגברות הראשונות בהדסה היום מצביע על המוסד כחיוני ומרכזי בירושלים ובמדינת ישראל ",  אמר מנכ"ל המרכז הרפואי ,  פרופ' זאב רוטשטיין ,  שישתתף גם הוא בביקור .  לדבריו , " הדסה הוא סמל לשלום בין יהודים לערבים ,  מוסד של אחווה ושיתוף שאינו מפלה ופתוח לכל הבאים בשעריו ".  
עוד בנושא :  ארוחת ערב אצל שגב משה וביקור בהדסה :  הגברת הראשונה הגיעה לישראלשרה נתניהו למלניה טראמפ : " גם אותנו העם אוהב  בניגוד לתקשורת"טראמפ לריבלין : " מלך סעודיה אמר שישמח לסייע בתהליך השלום "  
עם נחיתת הזוג טראמפ בנתב"ג מוקדם יותר היום ,  אמרה נתניהו לגברת הראשונה כי  " רוב העם בישראל ,  בניגוד לתקשורת ,  אוהב אותנו .  יש לנו כל כך הרבה במשותף ".  בהמשך השיחה בין השתיים ,  הוסיפה נתניהו כי  " יש המון במשותף ביני לבין דונלד  אותה התקשורת ". 
הגברת טראמפ השיבה לנתניהו : " אני מעריצה גדולה שלך ,  את יודעת ".  בתגובה ,  אמרה נתניהו כי  " גם אני מעריצה שלה .  אני מדברת עליה בכל מקום ,  כמה היא נהדרת וכמה אתה נהדר ".  ראש הממשלה נתניהו הבהיר : " אני יכול להעיד על זה ". 
אלן הרשקין נשיאת ארגון נשות הדסה העולמי אמרה כי  " בתי החולים של הדסה הוקמו לטובת תושבי ירושלים וישראל .  הבחירה לבקר בהדסה אינה מקרית ,  מדובר בבתי חולים אקדמאים מחקריים שזכו למענקים מהממשל האמריקאי .  בתי חולים שתמיד היו חוד החנית של הרפואה במדינת ישראל ואין לי ספק שהם יהיו כך לעוד שנים רבות ". 
עם סיום הביקור ,  תשוב טראמפ למלון המלך דוד בבירה ,  שם ישהו בני הזוג במהלך ביקורם בישראל .  לקראת ערב ,  יגיעו הזוג הנשיאותי למעון ראש הממשלה ברחוב בלפור ,  שם יסעדו שני הזוגות בארוחה שיכין עבורם השף שגב משה ,  שנחשב למקורב למשפחת נתניהו .
  ( עדכון ראשון :  18:25 )  

אחרי הכותל :  מלניה טראמפ ביקרה עם שרה נתניהו בבית החולים הדסה
הגברת הראשונה ורעייתו של ראש הממשלה ביקרו במוסד שבירושלים ,  שם נפגשו עם הצוות הרפואי והילדים המאושפזים במחלקות .  במהלך הביקור נתניהו העבירה לטראמפ מכתב מאמו של אורון שאול ,  שגופתו מוחזקת בידי חמאס

