ב-5 חדרים במקביל :  הזוג נתניהו ,  חפץ ,  אלוביץ' ובכיר נוסף נחקרו
נתניהו לא נדרש במהלך החקירה למסור עדות גם בפרשת הצוללות .  רעייתו שרה נחקרה בלהב 433 ,  יועץ התקשורת חפץ ,  בעל השליטה בחברת בזק אלוביץ' ורעייתו נחקרו אף הם .  בכיר לשעבר במשרד התקשורת עוכב לחקירה לראשונה ושוחרר לביתו .  נתניהו :  בטוח יותר מתמיד - לא יהיה כלום
- חוקרי להב 433 חקרו במשך כחמש שעות את ראש הממשלה בנימין נתניהו במעונו בירושלים- כשעה לאחר חקירת ראש הממשלה ,  הסתיימה חקירתה באזהרה של רעייתו שרה במשרדי להב 433- נתניהו לא נדרש במהלך חקירתו למסור עדות גם בפרשת הצוללות- שאול אלוביץ' ויועץ התקשורת ניר חפץ הובאו מתאי המעצר למשרדי היאל"כ לחקירה-איריס אלוביץ' ,  רעייתו של בעל השליטה בבזק ,  נחקרה גם היא- בכיר לשעבר במשרד התקשורת ומקורב למשפחת נתניהו עוכב אף הוא לחקירה בפרשה ושוחרר לביתו- נתניהו בפייסבוק :  בטוח יותר מתמיד שלא יהיה כלום 
ראש הממשלה בנימין נתניהו נחקר היום  ( שישי )  במשך כחמש שעות במעונו ברחוב בלפור בירושלים בנוגע לפרשת בזק ,  המוכרת גם כתיק 4000 .  חוקרי היחידה הארצית לאכיפה כלכלית  ( יאל"כ )  בראשותו של תת-ניצב אלי אסייג הגיעו בשעות הבוקר אל המעון והציגו בפני ראש הממשלה סוגיות שהועלו במסגרת חקירת הפרשה .  נתניהו נחקר רק בתיק 4000 ולא התבקש למסור עדות בפרשת הצוללות .  
כשעה לאחר תום החקירה ,  הסתיימה גם חקירתה של שרה נתניהו במשרדי להב 433 .  תחילה נקראה רעיית ראש הממשלה למסור עדות בפרשה ,  אך במהלכה הוחלט לחקור אותה באזהרה .  מוקדם יותר עוכב לחקירה גם בכיר לשעבר במשרד התקשורת המקורב למשפחת נתניהו והוא שוחרר בהמשך לביתו .
 זמן קצר לאחר השעה 17:00 בערב העלה נתניהו פוסט לעמוד הפייסבוק שלו שבו התייחס לחקירתו ואמר כי הוא  " בטוח יותר מתמיד שלא יהיה כלום ".  נתניהו הוסיף ופירט על טיסתו לארצות הברית במוצאי שבת והפגישות שיקיים שם ,  בהן גם עם הנשיא דונלד טראמפ .  
פרשת בזק | סיקור מיוחד באתר וואלה !  NEWSנתניהו יפגוש את החוקר עם הפתיל הקצר - וינסה להפיל את פילברסוהר ושמו נתניהו :  הסיבה המרכזית שהותירה את חפץ ואלוביץ' במעצרבית המשפט דחה את הערעור :  אלוביץ' וחפץ יישארו במעצר 
בנוסף ,  הבוקר הוציאו חוקרי היחידה את בעל השליטה בקבוצת בזק שאול אלוביץ' ואת יועץ התקשורת ניר חפץ מחדרי המעצר ,  והם הועברו למשרדי להב 433 לקראת חקירתם .  חקירת השניים תתקיים בקומת היחידה הארצית למאבק בפשיעה כלכלית  ( יאל"כ )  .  בנוסף אליהם נחקרה גם רעייתו של אלוביץ' ,  איריס אלוביץ' .  
עיקר הפרשה עוסק בחשדות למתן הקלות רגולטריות לבזק ,  בתקופה שבה החזיק נתניהו בתיק התקשורת ,  בתמורה להטיית הסיקור באתר וואלה !  NEWS לטובתו ולטובת רעייתו .  מנכ"ל משרד התקשורת המושעה שלמה פילבר ,  שמינה נתניהו עם כניסתו לתפקיד ,  חתם על הסכם עד מדינה במסגרת הפרשה .  אמש דווח ב"חברת החדשות "  כי בהקלטות שביצע מנכ"ל אתר וואלה !  NEWS אילן ישועה נשמע קולה של שרה נתניהו בלבד ולא זה של ראש הממשלה עצמו .  
בזמן שנתניהו ישיב על שאלות החוקרים צפויים שניים ממקורביו - איש סודו ודוברו לשעבר חפץ ואלוביץ' - להיות מעומתים עם גרסתו במסגרת חקירתם בפרשה .  שופט בית משפט השלום בתל אביב עלאא מסראווה האריך השבוע את מעצרם של השניים עד לאחר החקירה ,  ליום ראשון הקרוב .  חשוד נוסף בפרשה ,  היועץ האסטרטגי אלי קמיר ,  שוחרר שלשום למעצר בית .  החשד הוא כי קמיר שימש איש קשר להוצאתן לפועל של ההחלטות בעניינה של בזק ,  בציר שבין החברה לבין משרד התקשורת .  
בימים האחרונים הציג נתניהו את מה שנראה כקו ההגנה שלו בפרשה - הטלת האחריות לפעולות שנעשו באופן לא חוקי בעניינה של בזק על פילבר .  בדיון הארכת מעצרו של אלוביץ' הודיעה הפרקליטות כי החשדות נגדו עוסקים במתן הטבות ששוויין נאמד בכמיליארד שקלים .  נתניהו ,  שבעבר כיהן כשר אוצר ,  יתקשה ככל הנראה לטעון כי לא ידע מהן ההשלכות הכלכליות של ההקלות שניתנו לבזק .  
החוקרים צפויים ככל הנראה להוביל אותו לכיוון זה כבר בפתח החקירה .  כחלק מהודעותיו לתקשורת בנושא חקירת הפרשה בימים האחרונים הדגיש נתניהו כי ההיקף הכולל של ההטבות לבזק אינו מגיע לסכום שציינו בפרקליטות וברשות לניירות ערך .
 גילוי נאות :  אתר וואלה !  NEWS הוא חלק מקבוצת בזק
 ( עדכון ראשון :  06:30 )  

ב-5 חדרים במקביל :  הזוג נתניהו ,  חפץ ,  אלוביץ' ובכיר נוסף נחקרו
נתניהו לא נדרש במהלך החקירה למסור עדות גם בפרשת הצוללות .  רעייתו שרה נחקרה בלהב 433 ,  יועץ התקשורת חפץ ,  בעל השליטה בחברת בזק אלוביץ' ורעייתו נחקרו אף הם .  בכיר לשעבר במשרד התקשורת עוכב לחקירה לראשונה ושוחרר לביתו .  נתניהו :  בטוח יותר מתמיד - לא יהיה כלום

