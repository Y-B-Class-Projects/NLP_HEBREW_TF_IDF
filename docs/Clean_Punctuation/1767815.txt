רה"מ : " מקווה שהפלסטינים ייענו לאינטרס השלום "
 ראש הממשלה נאם בכנס הגליל וסיפר כי שוחח עם השליח האמריקאי מיטשל על קידום הסכם מסגרת עם הפלסטינים ,  שהוא  " היעד של ישראל "
 ראש הממשלה בנימין נתניהו נשא היום  ( שלישי )  דברים בכנס לפיתוח הגליל שנערך בבית שאן בהם התייחס למשא ומתן עם הפלסטינים . " היתה לי אמש פגישה טובה מאוד עם השליח האמריקאי ג'ורג' מיטשל ",  אמר נתניהו , " דיברנו על דרכים מעשיות לקדם את הסכם המסגרת לשלום ,  מאחר וזהו היעד של ישראל ,  כי כולנו זקוקים לשלום ,  גם הפלסטינים זקוקים לו ואני מקווה שהם ייענו לצורך הזה ".  
לדבריו ,  השלום ייפתח את כל האזור ,  כולל את אזור הגליל .  הוא הוסיף כי הממשלה החלה לנקוט בצעדים מעשיים לסלילת פסי הרכבת שתחבר בין חיפה לעמקים .  נתניהו כינה את הפרוייקט  " רכבת השלום ",  ואמר כי היא תגיע למעברי הירדן ומשם ניתן בקלות לחברה מזרחה למדינות ערב ,  ובדרך גם לאזורי התעשייה בג'נין .  נתניהו הוסיף כי  " בכל מקום בעולם  איפה שאתה פורס צירי מסחר ,  הכלכלה לא מאחרת לבוא ואיתה השגשוג ". 
מוקדם יותר דיבר בכנס המשנה לראש הממשלה והשר לפיתוח הנגב והגליל ,  סילבן שלום .  בנאומו התייחס למו"מ המדיני ואמר כי  " הצהרתם של הפלסטינים שללא הקפאה לא יהיה כל מו"מ ,  חושפת את פניהם האמיותיות .  אין להם כל כוונה לשבת ולדבר איתנו ,  כי הם עסוקים בלתרץ תירוצים .  גם לאחר נאום בר אילן ולאחר תקופה של הקפאת בנייה בשטחים ,  לה כידוע התנגדתי ,  הם עדיין לא הגיעו לשולחן המו"מ .  הם יודעים שאם יישבו איתנו ,  הם יידרשו לוויתורים ולזה הם לא מוכנים .  הפלסטינים עסוקים רק בהצבת תנאים מוקדמים ". 
גם נשיא המדינה שמעון פרס התייחס בכנס לנושאים מדיניים .  פרס אמר כי  " אנחנו מתחילים את הספירה לאחור לגבי השלום .  ישנם תהליכם שקשים מאוד עלינו כגון דה-לגיטימציה של ישראל ,  איסלמיזציה קיצונית ,  והתרברבות של אירן לגבי ארסנל הנשק שלה ,  והזמן הולך ואוזל .  נפתח חלון הזדמויות ואני לא יודע כמה זמן עוד יישאר פתוח .  זהו אינטרס מובהק שלנו ". 

רה"מ : " מקווה שהפלסטינים ייענו לאינטרס השלום "
 ראש הממשלה נאם בכנס הגליל וסיפר כי שוחח עם השליח האמריקאי מיטשל על קידום הסכם מסגרת עם הפלסטינים ,  שהוא  " היעד של ישראל "
 
