חייו של פליט :  ניסה להסתנן לישראל ונורה
מהגר מאריתריאה נורה למוות על ידי כוחות הביטחון המצריים בגבול עם ישראל .  לפחות 28 מהגרים נורו למוות במצרים בשנה החולפת .  רק אתמול החליט רה"מ לדחות את גירוש הפליטים מישראל
משטרת מצרים ירתה היום  ( שישי )  למוות במהגר אפריקאי מאריתריאה בעת שניסה לחצות את הגבול עם ישראל .  מותו של האיש ,  שנורה בחזהו וברגלו הימנית ,  נקבע עם הגעתו לבית החולים ברפיח .  על פי דיווחי כוחות הביטחון המצריים ,  זוג המהגרים שניסו לחצות את הגבול נקראו לעצור על ידי המשטרה ,  ומשלא נענו ,  ירו לעברם השוטרים ופגעו באחד מהם .  לפחות שבעה מהגרים אפריקאים נהרגו בגבול המצרי-ישראלי מאז אמצע חודש מאי השנה ,  ולפחות 28 מהגרים נהרגו באותן נסיבות במהלך השנה האחרונה .  לדברי עובדים בארגוני סיוע ,  נתיב ההגירה לישראל דרך מצרים הפך למועדף עבור מהגרים רבים ,  זאת משום שנתיב מרכזי נוסף  דרך לוב למדינות אירופה  הפך לקשה למעבר .  
מבין המהגרים המחפשים מקלט בישראל ,  שיעורם של אלו מאריתריאה הוא הגבוה ביותר .  בחודשים האחרונים עלה מספרם של המהגרים הנעצרים על ידי כוחות הביטחון המצריים :  בחודש מאי נעצרו 55 ,  ביוני 114 ובחודש יולי האמיר המספר לכדי 160 מהגרים ,  אמר מקור בכוחות הביטחון המצריים .  זאת לעומת שישה עצורים בלבד בחודש ינואר .
 מצרים במשך שנים ארוכות קיבלה לשטחה אלפי מהגרים אפריקאים .  אולם ,  בתקופה האחרונה החלה לגרש מאות מבקשי מקלט מאריתריאה חזרה לארצם חרף התנגדות האו"ם ,  שחשש כי הם עלולים לעמוד בפני עינויים בשובם למדינה .
 ראש הממשלה בנימין נתניהו החליט אתמול לדחות את גירוש ילדי השוהים הבלתי חוקיים מישראל בשלושה חודשים .  בפגישה שערך רה"מ עם שרי האוצר והפנים ,  קבעו השלושה ,  בין היתר ,  כי  " הקבינט ידון בתופעה המתרחבת של המסתננים הבלתי חוקיים בגבול הדרומי ובדרכים להגברת הפיקוח בגבולות ". 

חייו של פליט :  ניסה להסתנן לישראל ונורה
מהגר מאריתריאה נורה למוות על ידי כוחות הביטחון המצריים בגבול עם ישראל .  לפחות 28 מהגרים נורו למוות במצרים בשנה החולפת .  רק אתמול החליט רה"מ לדחות את גירוש הפליטים מישראל

