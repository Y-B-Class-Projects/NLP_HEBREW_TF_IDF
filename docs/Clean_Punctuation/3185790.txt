הנאמנות השתלמה :  עיתונאי  " ישראל היום "  דרור אידר מונה לשגריר ברומא
ראש הממשלה בנימין נתניהו החליט למנות את עורך מדור הדעות ב"ישראל היום "  דרור אידר כשגריר ישראל הבא באיטליה .  אידר הרבה לכתוב מאמרי תמיכה בראש הממשלה ,  וכן תקף רבים ממתנגדיו ברשתות החברתיות
ראש הממשלה בנימין נתניהו החליט היום  ( רביעי )  למנות את עורך מדור הדעות ב"ישראל היום "  דרור אידר כשגריר ישראל הבא באיטליה .  אידר ימונה במסגרת מכסת המינויים הפוליטיים השמורים לנתניהו כשר חוץ וייכנס לתפקידו בקיץ הבא .  כזכור ,  גם עורך  " ישראל היום "  בועז ביסמוט שימש בעבר כשגריר ישראל במאוריטניה .  אותו מינה שר החוץ דאז סילבן שלום .  
אידר הרבה לכתוב מאמרי תמיכה בראש הממשלה ,  וכן תקף רבים ממתנגדיו ברשתות החברתיות .  הוא מונה לפני כשנתיים לתפקיד עורך הדעות ב"ישראל היום "  כאשר לפני כן שימש כפובליציסט ופרסם טורים רבים שהגנו על ראש הממשלה נתניהו .  בשנת 2012 פורסם בחדשות 10 כי אידר קיבל תשלומים בגובה 50 אלף שקלים ממשרד רה"מ ,  כאשר לפי מסמכי ההתקשרות התשלום נועד לצורך  " כתיבת נאומים והרצאות ".  אידר הגיב בזמנו וטען כי הוא מעניק ייעוץ בנושא האוונגליסטים וכי הוא כותב נאומים עבור השר בוגי יעלון .
 אידר כתב היום ב"ישראל היום ":   " כחוקר היסטוריה וספרות ,  הזכות לייצג את מדינת ישראל ברומא ,  על שלל המטענים המדיניים ,  הלאומיים והדתיים בני אלפי השנים שביחסי שני העמים ,  מקבלים משמעות מיוחדת .  כפי שעשיתי בעיתונות ובתפקידים אחרים בארץ ובעולם ,  גם בעמדה זו אשתדל להשקיע את כל מרצי וידיעותיי לייצג בעוז ובאמונה את מדינת ישראל ".  

הנאמנות השתלמה :  עיתונאי  " ישראל היום "  דרור אידר מונה לשגריר ברומא
ראש הממשלה בנימין נתניהו החליט למנות את עורך מדור הדעות ב"ישראל היום "  דרור אידר כשגריר ישראל הבא באיטליה .  אידר הרבה לכתוב מאמרי תמיכה בראש הממשלה ,  וכן תקף רבים ממתנגדיו ברשתות החברתיות

