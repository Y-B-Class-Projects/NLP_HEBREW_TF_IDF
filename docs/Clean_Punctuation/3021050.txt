נתניהו : " לטראמפ יש רגשות חמים כלפי היהודים וכלפי ישראל "
 בריאיון לתכנית  " 60 דקות ",  שישודר מחר ,  אמר ראש הממשלה כי הוא מצפה שיחסי ישראל וארצות הברית יתחזקו תחת ממשלו של טראמפ . " אני מכיר אותו היטב ,  אין ספק לגבי יחסו ליהודים ולישראל ",  אמר
 ( בווידאו :  נתניהו מברך את טראמפ על ניצחונו בבחירות ,  בחודש שעבר )  
ראש הממשלה ,  בנימין נתניהו ,  אמר כי מעולם לא היה מלא תקווה לגבי מצבה של ישראל בעולם כפי שהוא חש היום ,  וכי הוא מברך על בחירתו של דונלד טראמפ לנשיא ארצות הברית .  בריאיון לתכנית  " 60 דקות "  של רשת CBS אמר נתניהו כי  " אני מכיר אותו היטב ,  ואני חושב שיחסו ליהודים ולישראל מאוד ברור - יש לו רגשות חמים כלפי העם היהודי והמדינה היהודית .  אין ספק בכך ".  הריאיון המלא ישודר מחר .
 נתניהו הוסיף כי הוא מצפה שיחסי ישראל-ארצות הברית יתחזקו תחת ממשלו של טראמפ .  בריאיון הוא התייחס גם למשבר מול הנשיא היוצא ברק אובמה ,  שהגיעו לשפל בנאום שנשא נתניהו בפני הקונגרס נגד הסכם הגרעין עם איראן . " מישהו חשב שלא אתייצב נגד ההסכם כשאני חושב שהוא מסכן את קיומה של ישראל ?  ",  אמר נתניהו והוסיף כי לא פעל באופן מכוון נגד אובמה .
 לקריאה נוספת:עבור רוב יהודי ארה"ב ,  בחירתו של טראמפ היא חורבן הביתטראמפ הציע לנתניהו להיפגש עוד לפני השבעתו אך נדחה באלגנטיותטראמפ :  ישראל היא חברתנו האמיתית במזרח התיכון ,  נגן עליה ב-100% 
למרות ההתלהבות לכאורה של נתניהו מבחירתו של טראמפ ,  הנשיא הנבחר זכה לתמיכה מוגבלת מהקהילה היהודית בארצות הברית ,  שהצביעה ברובה למועמדת הדמוקרטית הילרי קלינטון  71% על פי סקרים .  חלק מהמבקרים האשימו את מטהו של טראמפ ואת חלק מתומכיו בשימוש ברטוריקה אנטישמית לאורך כל הקמפיין לנשיאות .  
ימים ספורים לפני הבחירות ,  הליגה נגד ההשמצה גינתה את הקמפיין של טראמפ בעקבות תשדיר שבו נעשה שימוש בסטריאוטיפים אנטישמים . " הדבר היחיד שיכול לעצור את המכונה המושחתת הזאת הוא אתם ",  נשמע טראמפ קורא בסרטון . " הכוח היחיד שחזק מספיק כדי להציל את המדינה הוא אנחנו ".  
מלבד קלינטון הופיעו בסרטון ,  העתיר בסמלים המסמנים כסף ושררה ,  יהודים אמריקנים בכירים ,  כמו יו"ר הבנק הפדרלי ג'נט ילן ,  איש העסקים ג'ורג' סורוס ומנכ"ל בנק ההשקעות גולדמן זקס ,  לויד בלנקפיין ,  כמי שאחראים לאותה מערכת מושחתת ,  לשיטת מטה טראמפ . " זה צריך להיפסק ",  כתב בהצהרה יונתן גרינבלט ,  מנכ"ל הליגה נגד השמצה .
 גם ההחלטה למנות את מנהל הקמפיין שלו סטיב בנון ליועץ בכיר זכתה לביקורות .  יו"ר אתר Breitbart לשעבר התקרב מאוד לנשיא הנבחר במהלך קמפיין הבחירות ,  ונבחר לכהן כמנהל הקמפיין בשלביו האחרונים .  בזמן שקודמו בתפקיד ,  פול מנפורט ,  הוביל גישה לפיה על טראמפ להיות נשיאותי ,  בנון הוביל את גישת  " תנו לטרמאפ להיות טראמפ ".  לא ברור אילו סמכויות מתכוון טראמפ להעניק לבנון ,  שנחשב למי שמגיע מן הימין העמוק של ארצות הברית ,  ונתפס כדמות שנויה במחלוקת .  
בתגובה למינוי זה הודיע גרינבלט כי הליגה נגד השמצה  " מתנגדת בתקיפות "  למינוי .  טראמפ מצדו הכחיש את כל ההאשמות בנוגע לאנטישמיות .  בנאום שנשא עוד במהלך הקמפיין בחודש מרץ בפני כנס איפא"ק העיד על עצמו כי הוא  " תומך וידיד אמת של ישראל ".  

נתניהו : " לטראמפ יש רגשות חמים כלפי היהודים וכלפי ישראל "
 בריאיון לתכנית  " 60 דקות ",  שישודר מחר ,  אמר ראש הממשלה כי הוא מצפה שיחסי ישראל וארצות הברית יתחזקו תחת ממשלו של טראמפ . " אני מכיר אותו היטב ,  אין ספק לגבי יחסו ליהודים ולישראל ",  אמר

