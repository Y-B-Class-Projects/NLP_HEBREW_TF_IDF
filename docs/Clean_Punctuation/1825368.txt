התקשורת בארה"ב מסכמת : " נתניהו נזף באובמה "
 עיתוני ארה"ב התייחסו ל"טון המטיף "  של ראש הממשלה נתניהו ,  ולאווירה בתום פגישתו עם הנשיא אובמה . " אין ביניהם קרבה אישית ",  נכתב ב"וושינגטון פוסט ",   " ההבדלים בתפיסת עולמם בולטים "
 כלי התקשורת בארצות הברית סיקרו בהרחבה את פגישתם של נשיא ארה"ב ,  ברק אובמה ,  עם ראש הממשלה ,  בנימין נתניהו .  ה"וול-סטריט ג'ורנל "  פתח את דיווחו בנושא עם המילים : " נתניהו סיפק נזיפה פומבית נדירה לאובמה בבית הלבן ,  כשהבהיר כי לעולם לא יקבל את תנאיו של אובמה לחידוש המשא ומתן עם הפלסטינים ".  בעיתון ציינו כי לנתניהו שתי הזדמנויות לגייס תמיכה בחזית מול אובמה  בנאומו בפני ועידת אייפא"ק הפרו-ישראלית ,  ובדברים שיישא בפני שני בתי הקונגרס ,  הנשלט בידי יריביו הרפובליקנים של אובמה .
 ה"וושינגטון פוסט "  ציין כי חילופי הדברים בחדר הסגלגל ,  לרבות  " הטון המטיף "  בו השתמש נתניהו ,  חשפו לעין כל את ההבדלים המהותיים בתפיסות העולם של אובמה ושל  " המנהיג הניצי של בת בריתה של ארה"ב במזרח התיכון ".  גם ב"פוסט "  ציינו כי הרפובליקנים בגבעת הקפיטול צפויים להתייצב דווקא לצידו של ראש הממשלה הישראלי .  בעיתון נכתב כי  " אובמה ונתניהו הם ידידים רק מתוקף המסורת ,  אבל אין במערכת היחסים ביניהם קרבה אישית ,  וההבדלים בתפיסות העולם שלהם בולטים ". 
בסיום פגישה שהתארכה כשעה מעבר לצפוי ,  אמר אתמול נשיא ארה"ב אובמה כי  " השאיפה הסופית חייבת להיות מדינה יהודית בטוחה בישראל ,  ולצדה מדינה פלסטינית שלווה ,  בעלת רצף טריטוריאלי אפקטיבי .  יש כמה הבדלים בין ניסוחי הדברים ,  אך כך זה בין ידידים .  עם זאת ,  יש הסכמה מוחלטת כי שלום אמיתי יכול להתרחש רק אם ההחלטה הסופית תאפשר לישראל להגן על עצמה מול איומים - והסכמה כי ביטחון ישראל יישמר בראש ובראשונה ".  עוד אמר הנשיא האמריקאי כי הוא מאמין שניתן לגבש הסכם לפיו ישראל תוכל לשמור על בטחונה ולא להיות פגיעה - ובמקביל להביא לפתרון המצב הבעייתי באזור .
 מצדו אמר ראש הממשלה נתניהו כי ישראל תומכת בחזונו של אובמה להפצת שלום במזרח התיכון - ומעריכה את מחויבותו לביטחונה . " אנו שואפים לקדם את השלום .  ישראל חפצה בשלום ,  ואני אישית חפץ בו ".  אמר . " עם זאת יש להשיג שלום שיחזיק מעמד לעידנים .  שלום שמבוסס על אחיזת עיניים - גורלו להתנפץ לרסיסים .  שלום צריך להתבסס על עובדות ".  לדבריו ,  על הפלסטינים להכיר בכך שישראל אמנם  " מוכנה להתפשר בצורה נדיבה "  - אך גם בכך שהיא לעולם לא תשוב לקווי 1967  - " שאינם בני הגנה ",  לטענתו .  על כל הסכם עתידי לכלול נוכחות צבאית של ישראל  " עד נהר הירדן ",  אמר נתניהו ,  והוסיף כי הפלסטינים ,  לדבריו ,  אינם לוקחים בחשבון כי חלו שינויים בגבולות מדינת ישראל ובממדיה מאז מלחמת ששת הימים . " דנתי בכך עם אובמה ,  ואני סבור שהוא הבין את הדברים ",  אמר .
 
התקשורת בארה"ב מסכמת : " נתניהו נזף באובמה "
 עיתוני ארה"ב התייחסו ל"טון המטיף "  של ראש הממשלה נתניהו ,  ולאווירה בתום פגישתו עם הנשיא אובמה . " אין ביניהם קרבה אישית ",  נכתב ב"וושינגטון פוסט ",   " ההבדלים בתפיסת עולמם בולטים "
 
