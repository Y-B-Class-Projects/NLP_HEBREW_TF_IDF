דיכטר : " תיק החוץ הוא אופציה עבורי ,  דיברתי על כך עם נתניהו "
 בריאיון לאולפן וואלה !  NEWS התייחס ראש השב"כ לשעבר לציפיותיו לקראת סבב התיקים בקואליציה ,  וטען כי דווקא תיק התקשורת  " הוא לא הראשון שצריך לחלק "  ולהפקיע מידי נתניהו .  על משפט אזריה : " בימיי כאיש שטח לא ראיתי מעולם וידוא הריגה "
 ברקע סבב התיקים הקרב בקואליציה ,  אמר היום  ( ראשון )  ראש השב"כ לשעבר ח"כ אבי דיכטר  ( הליכוד )  בריאיון לאולפן וואלה !  NEWS ,  כי הוא שוחח עם ראש הממשלה בנימין נתניהו על האפשרות שיקבל את התיק הנחשק וימונה לשר החוץ . " ראיתי את עצמי מועמד לתפקיד מפתח בממשלה ",  סיפר דיכטר ,  המשמש גם יו"ר ועדת חוץ וביטחון . " תיק החוץ הוא אופציה ואני מדבר עם ראש הממשלה על כך .  זה תפקיד שיש בו הזדמנות להשפיע ונתניהו צריך להחליט מי יהיה עזר כנגדו לצד שר הביטחון .  עברי ונסיוני מכשירים אותי לתפקיד ". 
דיכטר אמר כי לדעתו יש צורך בשר חוץ שאינו ראש הממשלה ,  בהתייחס לכך שנתניהו שומר את התיק מתחילת הקדנציה הנוכחית . " נתניהו נדרש לארוג מארג פוליטי מורכב מאוד .  הליכוד הוא רבע מהכנסת ,  הוא המפלגה הגדולה בקואליציה כשהמפלגה השנייה בגודלה אחריה מונה בסך הכול עשרה מנדטים ",  אמר . " נתניהו היה ועדיין במצוקה .  הוא רצה להרחיב את הממשלה .  בוז'י טען הבוקר שרק איתו יש סיכוי לתהליך מדיני .  אני לא מסכים איתו  הליכוד יודע לעשות זאת בלעדיו ". 
דיכטר התייחס בדבריו גם לתיק התקשורת ולסערת תאגיד השידור הציבורי ואמר כי הוא  " לא בטוח שתיק התקשורת הוא התיק הראשון שצריך לחלק ".  לדבריו , " זה יכול לשבש את המאזן הקואליציוני .  מה לעשות ,  נתניהו לא רוצה להרחיב את הממשלה ,  למרות שיש כמה שרוצים לראות את עצמם כשרים ,  כולל אותי ".  לאחר מכן ,  מתח ביקורת על התקשורת במדינה ואמר : " אני לא חושש לחופש העיתונות ,  אבל אני מאוד מוטרד ממה שהיא עוברת בשנים האחרונות .  יותר מדי עיתונאים משמשים ככתבי חצר שמבטאים את דעתם של כמה פוליטיקאים .  זה תקף לכל העיתונים בישראל ".  
עוד בוואלה !  NEWS :  אזריה מעיד : " צעקתי 'זוזו'  ויריתי למחבל כדור לכיוון הראש"יעלון נגד ליברמן : " הוא מנסה להפוך את גלי צה"ל לפראבדה "" דיכטר רצה את התפקיד ":  ח"כ ברקו לא תעמוד בראש ועדה ביטחונית 
בריאיון התייחס דיכטר גם למשפט אלאור אזריה המואשם בהריגת המחבל הפצוע בחברון . " החלטתי להמתין עד לסוף המשפט כדי לחוות עליו דעה ",  הדגיש . " לצערי תהליך המשפט זוהם על ידי פוליטיקאים ואישי ציבור .  הליך מבצעי הפך להליך פלילי שנמשך כבר חודשים .  הזיהום יוצר משפט שנמשך יותר מדי זמן ויוצר הרבה יותר נפגעים .  אסור היה לאף אחד מאנשי הציבור להתקרב לבית הדין ". 
עם זאת ,  העיד : " בימיי כאיש שטח לא ראיתי מעולם וידוא הריגה .  זה מונח שאפשר לקחת אותו לקיצוניות .  כשאתה יודע בוודאות שיש סכנה ממחבל שלא נוטרל עד הסוף ,  ואולי יש עליו חגורת נפץ ,  יש הליכים מאוד ברורים שמתווים את מה שקורה ואיך מנטרלים אותו ". 
ח"כ דיכטר שלל את התפיסה שלפיה ישראל מצויה באינתיפאדה שלישית בדעיכה . " לוקחים גל פיגועים קשה ומדמם ומכתירים אותו כאינתיפאדה .  נראה לי שהפלסטינים בכלל לא ידעו שהם באינתיפאדה שלישית .  לא הייתה עכשיו אינתיפאדה ,  משום שהפלסטינים ראו כיצד הקודמת הסתיימה במבצע 'חומת מגן' ונכנסה חזרה לכל מחנות הפליטים והערים ביהודה ושומרון .  גם בעזה המצב לא שונה .  אנחנו תמיד הזרים במזרח התיכון ,  והאויבים של החמאס הם גם האויבים שלנו .  לכן אין לנו יכולת לשתף פעולה עם הסלפים .  החמאס הוא אויב שמכין את עצמו לסבב אלימות קשה מאוד ".  
גם מאיומי שר הביטחון אביגדור ליברמן נגד מנהיג חמאס איסמעיל הניה ,  דיכטר לא מתרגש . " אני לא חושב שהניה הוא הדמות שקובעת את אלימות חמאס נגד ישראל .  הוא מונה כפשרה בין מתמודדים אחרים ",  אמר . " אם יפגעו בו יש לכך הצדקה ,  אבל הוא לא שווה את המחיר רק כדי לאמת אמירה של שר ביטחון ". 
כשנשאל על היום שאחרי אבו מאזן ,  השיב דיכטר כי הוא כלל לא בטוח שמרואן ברגותי ייבחר בבחירות . " ברגותי קנה את מעמדו בזירה הפלסטינית על גבם של ישראלים שנרצחו ",  הסביר דיכטר . " הוא נשפט לחמישה מאסרי עולם ו-40 שנה והבחירה בו למנהיג תהיה מסר .  פגשתי ישראלים ,  כולל שרים בממשלה ,  שמינו אותו כמי שראוי להיות המנהיג הפלסטיני וייעצו לי כשר לביטחון פנים וראש שב"כ לשחרר אותו מהכלא ,  והשבתי שרק לאחר שירצה 40 שנה נדון בחמישה מאסרי העולם שיישארו לו .  אני מקווה שיינמק בכלא עד יומו האחרון .  אם יבחרו בו ,  יהיה מנהיג בכלא וזה יהיה הפרצוף של הפלסטינים מול כל העולם .  אנחנו לא נבחר במי שיחליף את עבאס ,  אבל מי שחושב שברגותי הוא נלסון מנדלה של הפלסטינים טועה  הוא רוצח ,  שרצח ארבעה יהודים בגלל שהם יהודים ונזיר בגלל שחשב שהוא יהודי ".  

דיכטר : " תיק החוץ הוא אופציה עבורי ,  דיברתי על כך עם נתניהו "
 בריאיון לאולפן וואלה !  NEWS התייחס ראש השב"כ לשעבר לציפיותיו לקראת סבב התיקים בקואליציה ,  וטען כי דווקא תיק התקשורת  " הוא לא הראשון שצריך לחלק "  ולהפקיע מידי נתניהו .  על משפט אזריה : " בימיי כאיש שטח לא ראיתי מעולם וידוא הריגה "
 
