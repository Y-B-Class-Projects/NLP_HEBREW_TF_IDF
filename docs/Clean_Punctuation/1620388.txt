ועידת קופנהגן :  המנהיגים שם ,  נתניהו הבריז
למרות חשיבות המפגש בוועידת האקלים הנערכת בדנמרק ,  הודיעה לשכת ראש הממשלה כי נתניהו החליט שלא לצאת לוועידה .  הסיבות :  עלויות ,  לוח זמנים צפוף ונשיא אירן אחמדינג'ד
ראש הממשלה בנימין נתניהו החליט שלא לטוס לוועידת האקלים בקופנהגן .  מלשכת ראש הממשלה נמסר אחר הצהרים  ( רביעי )  שהסיבה לכך היא  " עלויות עודפות שהיו כרוכות בשהיית משלחתו בדנמרק ועקב לוח זמנים עמוס ".  לוואלה !  חדשות נודע כי מארחי הוועידה הציעו לממן שבעה חדרים עבור ראש הממשלה ופמלייתו ,  אלא שהפמליה ואנשי האבטחה זקוקים לעשרות חדרים .  בנוסף ,  בית המלון דרש התחייבות של תשלום עבור שבוע ,  בעוד שראש הממשלה התכוון לשהות יומיים-שלושה בלבד ,  וכך המדינה היתה נאלצת לשלם תשלום כפול עבור החדרים .
 עוד נודע כי בשולי בעיית העלות ולוחות הזמנים ,  עלתה גם בעיית נוכחותו של נשיא אירן מחמוד אחמדינג'ד ,  שראש הממשלה סירב לשהות בנוכחותו .  אלא שבעיה זו יכולה היתה להיפתר על ידי הקדמת נסיעת ראש הממשלה לוועידה ,  לפני הגעת אחמדינג'ד .
 ראש הממשלה שוחח אחר הצהרים עם נשיא המדינה שמעון פרס והציע לו לבחון אפשרות להשתתף בוועידה ,  עקב מה שהוא הגדיר  " החשיבות הרבה של נושאי הגנת הסביבה ,  צמצום פליטת גזי החממה ,  קידום אנרגיות נקיות ומציאת תחליפים לנפט ". 
מלשכת נשיא המדינה שמעון פרס נמסר כי  " נשיא המדינה הנחה את יועציו לבדוק את כל ההשלכות הנוגעות לנסיעתו .  הנשיא רואה חשיבות בייצוג של ישראל בוועידה ,  ולאחר הבדיקה הוא יחליט על התנהלותו ". 
מנכ"ל אדם ,  טבע ודין עו"ד ציפי איסר-איציק ,  הגיבה הערב  ( רביעי )  להחלטתו של ראש הממשלה שלא להשתתף בוועידת האקלים בקופנהגן .  לדבריה , " נתניהו מפספס הזדמנות פז להשאיר חותם ירוק על הקדנציה ".  איסר-איציק הוסיפה כי  " מדינת ישראל היא מדינה מפותחת וזה כבר רשמי .  חבל שכאשר מדובר בהובלת האג'נדה יחד עם מאה ממנהיגי העולם ,  נתניהו לא יהיה בראש המחנה ".  
עוד אמרה איסר-איציק כי  " משבר האקלים הוא הזדמנות כלכלית אדירה למשק הישראלי והוועידה בקופנהגן היא הזדמנות להראות לעולם פנים אחרות של ישראל וחבל ששוב נחמיץ אותה ". 

ועידת קופנהגן :  המנהיגים שם ,  נתניהו הבריז
למרות חשיבות המפגש בוועידת האקלים הנערכת בדנמרק ,  הודיעה לשכת ראש הממשלה כי נתניהו החליט שלא לצאת לוועידה .  הסיבות :  עלויות ,  לוח זמנים צפוף ונשיא אירן אחמדינג'ד

