גורמים בלשכת ראש הממשלה : " הוויתורים לאיראן הולכים וגדלים "
 הגורמים התייחסו לדיווח לפיו איראן והמעצמות הגיעו להסכמה לגבי הקלת הסנקציות מעל טהראן בדרך להסכם על תכנית הגרעין שלה . " זה נושא שהמעצמות בעצמן סימנו כקו אדום ",  טענו הגורמים
גורמים בלשכת ראש הממשלה בנימין נתניהו שבו ותקפו אמש ( שבת )  את הסכם הגרעין הנרקם בין איראן למעצמות ,  בעקבות הדיווח לפיו הצדדים הגיעו להבנות בעניין הקלת הסנקציות מעל טהראן . " בכל יום שעובר ,  הוויתורים של המעצמות לאיראן הולכים וגדלים ",  אמרו הגורמים . " ויתורים במנגנון הפיקוח ,  ויתורים באופן הסרת הסנקציות ,  ויתורים באשר למספר הצנטריפוגות ,  המחקר והפיתוח לצנטריפוגות מתקדמות ועוד ".  
על פי הדיווח של סוכנות הידיעות אי-פי ,  גורמים דיפלומטים המעורים בפרטי המשא ומתן טענו כי הצדדים הגיעו אתמול להסכמה עקרונית לפני חתימה בנוגע להקלת הסנקציות .  מדובר בסוגיה השנויה ביותר במחלוקת בין ארצות הברית לאיראן .  לדברי הדיפלומטים ,  הדבר עדיין לא אושר באופן סופי וטרם נחתם המסמך שמאשר את ההסכמה על סוגיית הסנקציות .  עם זאת ,  הם הבהירו כי מומחים משני הצדדים הסכימו על קווי המסמך ,  והם עובדים על יתר פרטי המתווה .
 עוד חדשות:הממשלה תאשר :  בתי הדין הרבניים יועברו לש"ס ,  רפורמת הגיור תיקברמחר משאל העם :  היוונים יבחרו בין כניעה לאירופה לבין אי ודאותתיעוד :  לוחמי דאעש מוציאים להורג עשרות חיילי צבא אסד בתדמור 
לדברי הגורמים בלשכת ראש הממשלה , " מדובר בוויתורים בנושאים שהמעצמות הנושאות ונותנות בעצמן סימנו אותם בפומבי כקווים אדומים .  הוויתורים האלה מפלסים לאיראן את הדרך לארסנל של פצצות גרעין תוך עשור אם תעמוד בהסכם ,  ולפצצות גרעין בודדות תוך זמן קצר יותר אם תבחר לעקוף את מתווה הפיקוח שמסתמן כפי שעשתה בעבר ".  
הגורמים טענו כי  " מרגע שיוסרו הסנקציות ויזרימו לכלכלת איראן עשרות ומאות מיליארדי דולרים ,  לא תהיה דרך חזרה  מכונת התוקפנות והטרור האיראנית שפועלת בכל רחבי העולם רק תתעצם .  איראן היא המדינה המסוכנת בעולם ,  ומעשיה מסוכנים בהרבה מאלה של דאעש .  אסור לסלול לה את הדרך להשגת הנשק המסוכן בעולם ולמלא את קופות הטרור והמלחמה שלה במאות מיליארדי דולרים .  אסור שסופה של העסקה הזאת יהיה כמו זאת שהושגה עם קוריאה הצפונית ".  
גם הילרי קלינטון ,  שמתמודדות בבחירות המקדימות במפלגה הדמוקרטית לקראת הבחירות לנשיאות ארצות הברית ב-2016 ,  התייחסה אמש לדיווח . " גם אם יגיעו להסכם ,  איראן תמשיך להיות איום קיומי על ישראל ",  אמרה באירוע שנערך במסגרת הקמפיין שלה לנשיאות .  קלינטון הוסיפה כי  " האגרסיביות של איראן לא תיעלם לאחר החתימה על ההסכם .  היא תישאר מדינה עיקרית שתומכת בטרור ותמשיך להשתמש בנציגיה כמו חיזבאללה ולערער את הממשלות באזור ומעבר לו ". 
לפניות לכתב אמיר תיבון :  amir.tibon@walla.co.il
 ( עדכון ראשון :  23:40 )  

גורמים בלשכת ראש הממשלה : " הוויתורים לאיראן הולכים וגדלים "
 הגורמים התייחסו לדיווח לפיו איראן והמעצמות הגיעו להסכמה לגבי הקלת הסנקציות מעל טהראן בדרך להסכם על תכנית הגרעין שלה . " זה נושא שהמעצמות בעצמן סימנו כקו אדום ",  טענו הגורמים

