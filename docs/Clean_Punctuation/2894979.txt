הממליץ על יועצת נתניהו שנחקרת :  המשנה ליועץ המשפטי לממשלה
על רקע הנחיית היועץ המשפטי לממשלה לפתיחת חקירה פלילית נגד יועצת ראש הממשלה לענייני חקיקה וכנסת - מסתבר כי המשנה שלו ,  אבי ליכט ,  היה זה שהמליץ עליה לתפקיד מנכ"לית משרד הקליטה ,  למרות שקשריה היו ידועים
היועץ המשפטי לממשלה ,  יהודה וינשטיין ,  הורה לאחרונה על פתיחת חקירה פלילית נגד יועצת ראש הממשלה לענייני חקיקה וכנסת פרח לרנר בחשד למרמה והפרת אמונים ,  ונגד בעלה ,  איש יחסי הציבור אבי לרנר .  לוואלה !  NEWS נודע כי טרם פרסום החקירה ,  שהחלה בבדיקת לרנר בנציבות המדינה על רקע הכוונה למנותה למנכ"לית משרד הקליטה  המליץ המשנה ליועץ הממשלה אבי ליכט על לרנר לתפקיד ,  ואף שיבח אותה על מעלותיה .  
במשרד המשפטים מבהירים כי לא מדובר בחוות דעת משפטית ,  אלא בהמלצה אישית של ליכט לאור התרשמותו מהעבודה עמה עוד בטרם הובא המידע על לנציבות .  שמו של ליכט הוזכר באחרונה כמועמד לתפקיד היועץ המשפטי לממשלה .  
על אף תגובת משרד המשפטים ,  קשה להתעלם מכך שקשריה של לרנר היו מוכרים ונבדקו במסגרת רצונה להתמנות למנכ"לית משרד הקליטה - כלומר ,  לא מדובר במידע חדש שהתקבל .  אפשר היה לחשוב שליכט אף הכיר את הדברים ,  שכן היה מספיק קרוב ללרנר כדי להמליץ על פעילותה ,  אולם בסביבתו טוענים כי ליכט מעולם לא ידע על קשריה של לרנר .  
לקריאה נוספת:מעצרו של דומרני  " הציל "  את המעוז האחרון של אברג'יל בדרוםהפרקליטות למשטרה :  לחקור חשד לאונס במועדון  " אלנבי 40 "" מהרגע שנולדה ":  אב החשוד בהכאת בתו בת ה-14 נעצר לאחר שניסתה להתאבד 
בשבוע שעבר נחקרה לרנר במשך שמונה שעות במשטרה בחשד לעבירות מרמה והפרת אמונים .  החקירה ,  אשר התנהלה ביחידת החקירות והמודיעין של להב 433 ,  נפתחה בשל חשד ולפיו פעלה לקידום עניינים הקשורים לעסקיו הפרטיים של בעלה ,  שנחקר אף הוא .  בין היתר ,  נערך חיפוש בבתי החשודים ובמשרדי העסק של אבי לרנר ונלקחו מחשבים ומסמכים .  השניים שוחררו בערבות ,  תוך איסור יצירת קשר עם מעורבים נוספים בפרשה .
 לרנר ,  המתגוררת עם בעלה ושלושת ילדיהם בירושלים ,  החלה את הקריירה הפוליטית שלה בשנת 2001 ,  כשהייתה עוזרת פרלמנטרית של חבר הכנסת זבולון אורלב ממפד"ל .  לאחר שהתמנה אורלב לשר הרווחה בשנת 2003 ,  מונתה לרנר לעמוד בראש לשכתו ,  ובהמשך אף שימשה יועצת מקצועית לאבי דיכטר בעת שכיהן כשר לביטחון הפנים .  בשנת 2009 ,  עם היבחרו של נתניהו לראשות הממשלה ,  מונתה לרנר ליועצת ראש הממשלה לענייני חקיקה וכנסת .  

הממליץ על יועצת נתניהו שנחקרת :  המשנה ליועץ המשפטי לממשלה
על רקע הנחיית היועץ המשפטי לממשלה לפתיחת חקירה פלילית נגד יועצת ראש הממשלה לענייני חקיקה וכנסת - מסתבר כי המשנה שלו ,  אבי ליכט ,  היה זה שהמליץ עליה לתפקיד מנכ"לית משרד הקליטה ,  למרות שקשריה היו ידועים

