מלחמות הקרדיט בקואליציה חוזרות :  והפעם - ש"ס נגד נתניהו
ראש הממשלה פרסם בפייסבוק פוסט על הורדת מחירי המים ו"שכח "  לכלול את השר דרעי . " מביש ",  טענו בש"ס ובלשכה מיהרו לערוך את הפרסום .  לא מדובר בפעם הראשונה שעולות טענות מסוג זה ,  שאליהן מגיב נתניהו בביטול - אף שגם הוא רגיש לנושא
מלחמות הקרדיטים בקואליציה לא יודעות מנוח :  ראש הממשלה בנימין נתניהו תיקן אמש  ( חמישי )  פוסט שפרסם בעמוד הפייסבוק שלו שבו בישר על הורדת מחירי המים .  זאת ,  לאחר שגורמים בש"ס זעמו על כך שהודה רק לבכירים בליכוד על המהלך והשמיט את חלקו שר הפנים אריה דרעי . " החל מהיום :  הורדנו את מחירי המים ב-14.5% .  תעריפי המים ירדו בסך הכול בכ-30% בארבע השנים האחרונות ",  נכתב בפוסט .  
בגרסה הראשונה הודה נתניהו רק לשר האנרגיה יובל שטייניץ ,  ליו"ר הקואליציה דוד ביטן וליו"ר ועדת הפנים ח"כ דודי אמסלם על קידום המהלך ש"יחסוך כסף לכל משפחה בישראל ".  בש"ס נדהמו לגלות ששמו של דרעי הושמט ,  למרות שהורדת התעריפים היא תוצאה של דרישת ש"ס ,  כחלק מההסכמים הקואליציוניים שנחתמו עם הרכבת הממשלה ועל אף שהיא מומנה על ידי הכספים הקואליציוניים של המפלגה .  
בכירים במפלגה טענו כי מדובר ב"גניבת קרדיט "  ובפוסט  " מביש ",  וכמה דקות לאחר מכן צוות הניו-מדיה של ראש הממשלה תיקן את הפוסט והוסיף לרשימת הקרדיטים את דרעי ואת שר האוצר משה כחלון .  
עוד בוואלה !  NEWS:לשכת נתניהו :  שגרירויות מחוץ לירושלים תורמות לאשליה הפלסטיניתלבקשת ישראל :  האו"ם משך תמיכתו ממרכז נשים פלסטיני ע"ש מחבלתנתניהו : " לישראל אין צ'ק פתוח מטראמפ בהתנהלות עם הממשל "  
זהו לא הקרב הראשון שפורץ בקואליציה סביב נושא הקרדיט .  שרים רבים נוהגים להתלונן על כך שהם אינם זוכים להכרה על הישגיהם ועל נטייתו של ראש הממשלה לזקוף את כל ההישגים לזכות מפלגתו .  בחודש פברואר אשתקד זעם דרעי על ראש הממשלה ,  כשזה בישר על הורדת מחירי התחבורה הציבורית ושכח להזכיר אותו ,  אחרי שהראשון יזם את הרעיונות ביושבו כשר הכלכלה ודרש אותם כחלק מההסכם הקואליציוניים .  
לפני כחודשיים ,  כשנסע נתניהו לסין לביקור חגיגי לציון 25 שנות יחסים דיפלומטיים ,  דרעי נפגע על כך שלא הוזמן להצטרף לנסיעה היוקרתית ,  למרות שבביקור נחתם הסכם ויזות נרחב שגובש במשרד הפנים .  לשכת ראש הממשלה הזמינה אותו ,  אבל כלאחר יד ,  והוא ויתר על העונג .  
גורם בש"ס אמר אתמול כי  " השר דרעי וש"ס מנהלים מאבק בן יותר משנתיים כדי שההנחות במים יינתנו ,  ופתאום נתניהו מודה לעצמו ולחבריו בליכוד .  זה דבר שלא ייעשה ,  וזו פגיעה קשה בש"ס שהיא שותפה קואליציוני שעובדת קשה כדי להביא הישגים ".  גורם בליכוד ,  לעומת זאת ,  ביטל את התלונות ואמר כי חברי ש"ס הם  " בכיינים ".  
גם שמו של שר האוצר משה כחלון נוסף לפוסט של נתניהו אמש בעריכה מאוחרת ,  אך בסביבתו אמרו כי לא הייתה להם כל נגיעה בנושא .  נתניהו ,  למוד אינספור קרבות קרדיט עם כחלון בשנתיים שחלפו מאז כינונה של הממשלה ,  ניסה ככל הנראה למנוע מראש את הביקורת .  במשך תקופה ארוכה כחלון מרגיש כי ראש הממשלה  " תופס טרמפ "  על העבודה הקשה שלו במשרד האוצר .  
בשנה החולפת פרסם נתניהו כמה פוסטים בפייסבוק שבהם התגאה בהישגים כלכליים או בנתונים חיוביים ,  מבלי להזכיר את שר האוצר או להודות לו על עבודתו . " תודה רבה על הפרגון ",  עקץ כחלון בחזרה בנובמבר האחרון ,  אחרי שנתניהו התגאה בשיעור אבטלה נמוך .  אחר כך החלה לשכת נתניהו להעביר ללשכתו של שר האוצר בקשות להצטרף לאירועים שונים של כחלון ברחבי הארץ ,  שבהם נחתמו הסכמי גג לדיור ונחנכו תכניות מחיר למשתכן ,  למורת רוחו של כחלון .  
ואולם ,  בשבועות האחרונים ניכר כי נתניהו מנסה לשפר את היחסים עם כחלון אחרי משבר התאגיד ,  והוא מקפיד לפרגן לשר האוצר בהופעותיהם המשותפות .  השבוע ,  בטקס חתימת הסכם גג באופקים ,  ‏הוא פנה לכחלון ואמר לו : " מוישה ,  אתה תפסת את הנושא של הדיור יותר מכל אחד אחר ". 
בסביבת נתניהו נוהגים לפטור את תלונות הקרדיטים של השרים כקטנוניות ולא מהותיות ,  ואומרים כי כל ההישגים של שרי ממשלתו יכולים להיזקף לזכותו . " אני לא מבין את הנוהג שלפיו מה שהשר עשה טוב  כל הכבוד לשר ,  מה שהשר רע  ראש הממשלה אשם ",  נתניהו נוהג לומר למקורביו .  
עם זאת ,  גם לו יש רגישות לנושא .  בשנה שעברה ,  כשהממשלה אישרה את מתווה הגז העיר נתניהו לשר האנרגיה יובל שטייניץ ,  שהודה לכל העוסקים במלאכה  מלבד ראש הממשלה . " אולי יש עוד מישהו שתרם ?  ",  שאל ,  ושטייניץ השיב מבלי להבין : " היו הרבה ".  נתניהו הוסיף אז בעקשנות : " אולי יש עוד אחד ?  ".  

מלחמות הקרדיט בקואליציה חוזרות :  והפעם - ש"ס נגד נתניהו
ראש הממשלה פרסם בפייסבוק פוסט על הורדת מחירי המים ו"שכח "  לכלול את השר דרעי . " מביש ",  טענו בש"ס ובלשכה מיהרו לערוך את הפרסום .  לא מדובר בפעם הראשונה שעולות טענות מסוג זה ,  שאליהן מגיב נתניהו בביטול - אף שגם הוא רגיש לנושא

