נתניהו לקראת נאומו : " אשים את התוקפנות של איראן על השולחן "
 בניסיון להתמודד עם ההשלכות של הסכם הגרעין ,  מתכוון ראש הממשלה לתקוף בדבריו באו"ם את הגישה שלפיה איראן הופכת לשותפה לגיטימית בזירה הבינלאומית .  על סוריה : " איראן מוצגת שם כחלק מהפתרון ,  כשהיא בעצם הבעיה "
 ראש הממשלה בנימין נתניהו מתכוון למקד את נאומו בפני עצרת האו"ם מחר  ( חמישי )  במה שהוא מגדיר  " התוקפנות של איראן ברחבי המזרח התיכון "  - כך אמר אמש עם נחיתתו בניו יורק .  בשיחה עם הכתבים המלווים אותו במטוסו ,  הבהיר נתניהו כי לצד הנושא הזה ,  הוא יתייחס בנאומו גם לתהליך המדיני עם הפלסטינים ,  וכי שני הנושאים הללו יהיו במרכז הדיון גם בפגישתו עם שר החוץ האמריקני ג'ון קרי ביום שישי .  נתניהו אמר כי הוא צפה בימים האחרונים בנאומים שנשאו מנהיגי העולם בעצרת האו"ם ,  וגם הקדיש זמן לקריאה של חלק מהנאומים לאחר מכן .  לדבריו , " אין כמעט שום התייחסות לתוקפנות של איראן ברחבי המזרח התיכון ,  ולתוקפנות המיוחדת והגוברת שלהם כנגדנו ".  לדבריו ,  הוא מתכוון להעמיד את הנושאים הללו במרכז הדיון ,  כפי שבנאומו לפני שלוש שנים ,  הציב את  " הקו האדום "  להעשרת האורניום של איראן .  
נתניהו הודה בכך שהוא מגיע לעצרת השנה כאשר הסכם הגרעין עם איראן ,  שאותו ניסה לסכל ,  הינו בגדר עובדה מוגמרת . " אנחנו ביום שאחרי ההסכם ",  אמר .  נתניהו הביע את דאגתו מהתהליך המתרחש ברחבי העולם ,  שבמסגרתו איראן נתפסת עם הזמן בזירה הבינלאומית כמדינה חיובית שניתן לשתף איתה פעולה . " בסוריה ,  איראן מוצגת כחלק מהפתרון כשהיא בעצם הבעיה ",  אמר ראש הממשלה . " הרי אין משטר אסד בלי איראן .  מה זה אסד ?  הוא חי בזכות איראן ".  

נתניהו לקראת נאומו : " אשים את התוקפנות של איראן על השולחן "
 בניסיון להתמודד עם ההשלכות של הסכם הגרעין ,  מתכוון ראש הממשלה לתקוף בדבריו באו"ם את הגישה שלפיה איראן הופכת לשותפה לגיטימית בזירה הבינלאומית .  על סוריה : " איראן מוצגת שם כחלק מהפתרון ,  כשהיא בעצם הבעיה "
 
