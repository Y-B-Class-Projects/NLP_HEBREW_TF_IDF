אובמה על הלחץ מצד נתניהו : " רעשי רקע "
 בראיון לרשת CBS טען הנשיא האמריקאי כי הלחץ שמפעילה ישראל להצבת קווים אדומים לאירן לא משפיע עליו ,  אך הדגיש : " אני מבין את התעקשות נתניהו בנושא הגרעין האירני "
  ( דבריו של נתניהו ,  אליהם התייחס הנשיא אובמה )  
נשיא ארצות הברית ,  ברק אובמה ,  התייחס בראיון לרשת CBS שפורסם הלילה  ( שני )  ללחצים המופעלים עליו מצד ישראל לקביעת קווים אדומים בנוגע לאירן .  לדבריו , " בכל הנוגע להחלטות בנושאי ביטחון ,  הלחץ שמופעל עליי קשור לטובת אזרחי ארצות הברית ובכוונתי לחסום רעשי רקע ".  במהלך הראיון בתוכנית  " 60 דקות ",  שבו נשאל אובמה בעיקר על נושאי מדיניות הפנים שלו לקראת הבחירות לנשיאות ארצות הברית ,  הדגיש הנשיא האמריקאי ,  בתשובה לשאלה על מדיניות החוץ של ממשלו ,  כי הוא  " חש מחויבות ,  ולא לחץ ,  על מנת לוודא שאנו מקיימים התייעצויות עם ישראל בנוגע לנושאים הללו ".  
ראש הממשלה ,  בנימין נתניהו ,  מתח החודש ביקורת חריפה על החלטת וושינגטון שלא להיענות לדרישתו להציב קווים אדומים לאירן ,  ואמר : " מי שבקהילה הבינלאומית מסרב להציב קווים אדומים לטהרן - אין לו זכות מוסרית לשים אור אדום בפני ישראל ".  נתניהו טען כי  " עד עכשיו אנחנו יכולים לומר בוודאות שהדיפלומטיה והסנקציות לא עובדות .  הסנקציות משפיעות על הכלכלה האירנית אבל אינן עוצרות את תכנית הגרעין האירנית .  זו עובדה ".  לדבריו , " כל יום שעובר ,  אירן מתקרבת עוד ועוד לנשק גרעיני .  אם אירן יודעת שאין קו אדום ,  שאין דד-ליין  מה היא תעשה ?  בדיוק אתו דבר ,  ותמשיך ללא התערבות לעבר יכולת גרעינית ,  ומשם לנשק גרעיני ". 
אובמה נשאל באיזו מידה הוא חש לחץ מצד ראש הממשלה הישראלי ,  לנקוט פעולה צבאית באירן ,  והשיב כי  " אני מקיים שיחות בנושא עם נתניהו כל הזמן .  אני מבין את ההתעקשות של ראש הממשלה על כך שטהרן לא תשיג נשק גרעיני ,  ואף מזדהה עמו ,  כיוון שזה עלול לסכן אותנו .  זה יסכן את ישראל ואת העולם כולו ,  ואף עלול להאיץ מרוץ לחימוש גרעיני ".  אובמה ,  שהראיון שלו שודר במקביל לראיון של יריבו הרפובליקני ,  מיט רומני ,  טען כי מדינת ישראל  " היא אחת החברות הקרובות ביותר של ארצות הברית באזור .  המשטר בטהרן התבטא באופן חמור ,  ודבריו מהווים איום ישיר על קיומה של ישראל ".  

אובמה על הלחץ מצד נתניהו : " רעשי רקע "
 בראיון לרשת CBS טען הנשיא האמריקאי כי הלחץ שמפעילה ישראל להצבת קווים אדומים לאירן לא משפיע עליו ,  אך הדגיש : " אני מבין את התעקשות נתניהו בנושא הגרעין האירני "
 
