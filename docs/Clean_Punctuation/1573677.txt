מובארק לנתניהו : " לא לתקוף את חיזבאללה "
 העיתון הלבנוני  " אל-אחבאר "  דיווח כי נשיא מצרים דרש בפגישתו עם ראש הממשלה נתניהו ,  להימנע מתקיפה ישראלית נגד חיזבאללה בלבנון .  הסיבה לדרישה :  השלכות התקיפה
נשיא מצרים חוסני מובארק הזהיר את ראש הממשלה בנימין נתניהו בפגישתם אתמול  ( ראשון )  בקהיר מפני הההשלכות שעלולות לנבוע כתוצאה מתקיפה ישראלית נגד חיזבאללה בלבנון או בשטחים הפלסטינים .  כך דיווח הבוקר העיתון הלבנוני  " אל-אחבאר "  מפי מקורות מצרים המוגדרים  " מהימנים ".  העיתון דיווח כי מובארק דחה את הצעת נתניהו לפנות למדינות ערב בבקשה לפתוח ערוצי הידברות מול ישראל .
 המקורות ציינו כי בתגובה לבקשת נתניהו ,  הבהיר לו מובארק כי המדינות החברות בליגה הערבית לא ינרמלו את יחסיהן עם ישראל לפני שישראל תגלה רצינות ותחדש את המשא ומתן עם הפלסטינים . " אם אתם רוצים נורמליזציה ,  תוכיחו קודם כל רצינות ברצונכם להשיג שלום צודק וכולל ",  אמר .  על פי הדיווח ,  מובארק אמר לנתניהו גם כי  " הפתרון היחיד לבעיותיה הביטחוניות של ישראל היא הקמת מדינה פלסטינית שתוכר על ידי הקהילה הבינלאומית ".  
דובר נשיא מצרים מסר לאחר פגישת שני האישים אתמול כי מובארק דרש באופן רשמי מנתניהו להפסיק את הבנייה בהתנחלויות ,  כולל זו הנחשבת במסגרת הגידול הטבעי .  בנוסף קרא מובארק  " להפסיק את הניסיונות לייהד את ירושלים "  והזהיר מפני ההשלכות המסוכנות של ניסיונות אלו על תהליך השלום .  בנוסף הדגיש מובארק את הצורך לחדש את המגעים עם הפלסטינים מהמקום שבו הופסקו .
 
מובארק לנתניהו : " לא לתקוף את חיזבאללה "
 העיתון הלבנוני  " אל-אחבאר "  דיווח כי נשיא מצרים דרש בפגישתו עם ראש הממשלה נתניהו ,  להימנע מתקיפה ישראלית נגד חיזבאללה בלבנון .  הסיבה לדרישה :  השלכות התקיפה

