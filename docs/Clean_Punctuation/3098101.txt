נתניהו לטראמפ : " מצפה לשוחח איתך על ההסכם הגרוע עם איראן "
 ראש הממשלה ונשיא ארה"ב נועדו במשך כשעה בניו יורק לקראת עצרת האו"ם ,  והפגינו יחסי ידידות חמים בפתח הפגישה .  נתניהו הודה לו על התמיכה באו"ם ,  וטראמפ הביע תקווה לחידוש המו"מ עם הפלסטינים : " מאמין שאפשר להגיע לשלום ".  על הסכם הגרעין : " נקבל החלטה בקרוב "
 - נתניהו וטראמפ נפגשים בפעם השלישית מאז שהאחרון נכנס לתפקידו בינואר השנה- במרכז הפגישה :  איראן ,  והמאמץ המשותף למנוע את תוקפנותה לצד הסכם הגרעין- טראמפ : " מאמין שניתן להשיג שלום במזרח התיכון "-  נתניהו : " מקווה לדון אתך בהסכם הגרעין הגרוע "  
ראש הממשלה בנימין נתניהו נפגש הערב  ( שני )  עם נשיא ארצות הברית דונלד טראמפ ,  ואמר כי הוא מקווה לשוחח עמו על  " ההסכם הגרוע עם איראן ".  טראמפ ,  מנגד ,  הביע תקווה כי ניתן יהיה להגיע לשלום במזרח התיכון ורק אמר כי  " נקבל החלטה בקרוב "  לגבי הסכם הגרעין .  עם זאת ,  מוקדם יותר היום איים לפרוש מהעסקה אם לא תהיה אכיפה ראויה של האו"ם .  
פגישתם השלישית של השניים מאז שטראמפ נכנס לתפקידו בינואר האחרון נמשכה כשעה ,  ובראש סדר היום הייתה איראן והמאמץ הישראלי-אמריקני המשותף להגביר את הלחץ עליה כדי לבלום את התחזקותה ותוקפנותה האזורית . 
" זה נהדר לראות את חברי נתניהו ,  אני מצפה לשוחח עמו על שלום בין ישראל והפלסטינים ",  אמר טראמפ בפתח הפגישה . " אני חושב שיש סיכוי גבוה להשיג זאת .  ישראל רוצה את זה ,  והפלסטינים רוצים את זה ממשל טראמפ רוצה את זה - אנחנו עובדים על זה .  היסטורית אומרים שזה לא יקרה ,  אני חושב שזה יכול לקרות ".  
לקריאה נוספת:הבכורה של טראמפ וההברזה של פוטין :  עצרת האו"ם תיפתח מחרטראמפ : " וושינגטון תיסוג מהסכם הגרעין אם האו"ם לא יקפיד עליו"בבית הלבן מאותתים :  פגישת טראמפ-נתניהו תתמקד באיראן - לא בפלסטינים 
נתניהו אמר לטראמפ כי  " טוב לראות אותך שוב ".  לדברי ראש הממשלה , " תחת הנהגתך היחסים מעולם לא היו טובים יותר והברית בין המדינות מעולם לא הייתה חזקה יותר .  אני מצפה לשוחח עמך על ההסכם הגרוע באיראן ואיך לבלום את תוקפנותה באזור .  נשוחח גם על ההזדמנויות להשיג שלום בין ישראל והפלסטינים והעולם הערבי ,  זה יכול ללכת ביחד ".  
ראש הממשלה המשיך להודות לנשיא ארצות הברית . " התמיכה שלך בנו באו"ם הייתה חד-משמעית .  אני רוצה להודות לך בשם ישראל .  אני רוצה לאחל לך בשם העם היהודי שנה טובה ". 
דקות לפני תחילת הפגישה בין השניים ,  כתב טראמפ בחשבון הטוויטר שלו : " שלום במזרח התיכון יהיה טוב לכל העמים באזור ".  
Looking forward to meeting with Prime Minister @Netanyahu shortly .  Peace in the Middle East would be a truly great legacy for ALL people ! 
השניים צפויים לתאם את המהלכים והצעדים הבאים של הממשל מול טהראן ,  על רקע הביקורת הקשה המשותפת לשני המנהיגים על הסכם הגרעין שנחתם בין איראן והמעצמות ב-2015 והמהלכים הדיפלומטיים להסדרת סיום הלחימה בסוריה .  
נתניהו צפוי להציג מתווה ובו צעדים קונקרטיים להחרפת הלחץ על איראן ,  שכולל בין היתר החרפה של סנקציות ומענה על תחולת הסכם הגרעין ,  שיפוג תוך עשר שנים .  נתניהו וטראמפ יפתחו את פגישתם בהצהרות לתקשורת ,  שלאחריהן ייוועדו במשך רבע שעה בארבע עיניים .  לאחר מכן ימשיכו לפגישה מורחבת עם צוותי היועצים .
 זוהי הפעם הראשונה שנתניהו וטראמפ נפגשים מאז שארצות הברית ורוסיה הודיעו על הסכם הפסקת אש זמני בדרום סוריה בחודש יולי האחרון .  ההסכם הותיר ,  למורת רוחה של ישראל ,  נוכחות איראנית בקרבת הגבול ברמת הגולן .  מאז נתניהו מוביל קרב דיפלומטי כדי להבהיר את עמדותיה של ישראל ואת דרישתה לפינוי הכוחות האיראניים במסגרת סיום הלחימה .  
הנושא הישראלי-פלסטיני צפוי לעלות גם כן בפגישה ,  למרות שבבית הלבן עשו מאמץ ניכר בימים האחרונים להדגיש כי הפגישות של הנשיא עם נתניהו ויו"ר הרשות הפלסטינית אבו מאזן בשולי העצרת הכללית של האו"ם אינן מעידות על התקדמות במאמץ האמריקני להניע מחדש את המשא ומתן .  אתמול ,  לפני הפגישה עם הנשיא ,  נתניהו נפגש עם חתנו של טראמפ והיועץ המיוחד לענייני משא ומתן ג'ארד קושנר .  בפגישה השתתפו גם שגריר ארצות הברית בישראל דייוויד פרידמן ,  והשליח המיוחד למזרח התיכון ,  ג'ייסון גרינבלט .  

נתניהו לטראמפ : " מצפה לשוחח איתך על ההסכם הגרוע עם איראן "
 ראש הממשלה ונשיא ארה"ב נועדו במשך כשעה בניו יורק לקראת עצרת האו"ם ,  והפגינו יחסי ידידות חמים בפתח הפגישה .  נתניהו הודה לו על התמיכה באו"ם ,  וטראמפ הביע תקווה לחידוש המו"מ עם הפלסטינים : " מאמין שאפשר להגיע לשלום ".  על הסכם הגרעין : " נקבל החלטה בקרוב "
 
