נתניהו נחת באוסטרליה : " צעד היסטורי בידידות בין שתי המדינות "
 ראש הממשלה הגיע לסידני ,  לאחר ביקור בסינגפור .  מקבילו האוסטרלי פרסם מאמר לכבוד ביקורו הראשון של ראש ממשלה ישראלי ,  והבטיח : " ממשלתי לא תתמוך בהחלטות חד-צדדיות באו"ם ,  ומגנה את הקמפיינים לחרם על המדינה היהודית "
 ראש הממשלה בנימין נתניהו ורעייתו שרה נחתו אמש  ( שלישי )  בסידני ,  אוסטרליה ,  בפתח ביקורו הראשון של ראש ממשלה ישראלי במדינה .  הזוג נתניהו מגיע למדינה לאחר ביקור מדיני בסינגפור .  בימים הקרובים ייפגש ראש הממשלה עם מקבילו האוסטרלי מלקולם טרנבול ,  המושל הכללי פיטר קוסגרוב ,  ראשי הקהילה היהודית ובכירים נוספים בפרלמנט בקנברה .  כמו כן ,  נתניהו וטרנבול יובילו אירוע לאנשי עסקים מקומיים וישראלים . 
" נחתנו עכשיו באוסטרליה ,  מדינה מאוד ידידותית ,  עם קהילה יהודית חמה ",  כתב הערב נתניהו בעמוד הפייסבוק שלו . " לאוסטרליה יש כבר מאה שנים של ידידות עם ישראל .  פרשים אוסטרלים שחררו את באר שבע מידי האימפריה העותמאנית .  הם נלחמו לצד לוחמים יהודים במלחמת העולם השניה כדי להציל את ארץ ישראל מפלישה נאצית ",  הוסיף .  לדבריו , " הם היו איתנו במשך כל השנים ,  וזה תענוג לחזור אליהם .  הם רחוקים ,  אבל הם קרובים .  ואנחנו מאוד מאוד שמחים להדק את הקירבה הזאת בביקור הזה ". 
אתמול לפני המראתו צייץ נתניהו בחשבון הטוויטר שלו : " אני מצפה לביקורי באוסטרליה !  נתראה בקרוב !  ".  משרד החוץ הישראלי פרסם נתונים על היקף הסחר בין ישראל לאוסטרליה ,  שנחשבת לאחת מידידותיה הגדולות של ישראל בעולם .  בשנה האחרונה ,  היקף הסחר בין המדינות היה 1.2 מיליארד דולרים ,  עלייה של 8% משנת 2015 .
 עוד בוואלה !  NEWS:ביקור ראשון ?  כשראש ממשלת סינגפור צינן את התלהבות נתניהונתניהו : " סיכמתי עם טראמפ על הקמת צוותים לבחינת ההתנחלויות"בתוך הכאוס של וושינגטון ,  נתניהו זכה לקבלת פנים של מנצחים 
טרנבול פנה לנתניהו מעל גבי העיתון  " The Australian ",  ובמאמר מיוחד שפרסם לקראת הביקור ציין כי  " הידידות בינינו ותיקה כמו מדינת ישראל עצמה ".  לדבריו , " התפקיד המרכזי שאוסטרליה מילאה בהבטחת הביטחון והשגשוג של העם היהודי צריך להיות מקור גאווה לכולנו .  השבוע ,  הידידות בינינו לוקחת צעד היסטורי קדימה ,  עם ביקורו הראשון של ראש ממשלה ישראל מכהן באוסטרליה ".  
ראש הממשלה האוסטרלי התייחס להחלטות האו"ם האחרונות לגבי ישראל ,  והבהיר כי  " ממשלתי לא תתמוך בהחלטות חד-צדדיות ,  ומגנה את הקמפיינים לחרם שנועדו לשלול את הלגיטימציה של המדינה היהודית ".  הוא הוסיף כי  " אנחנו תומכים במשא ומתן ישיר לפתרון שתי המדינות ,  כך שלפלסטינים תהיה מדינה משלהם ,  ואזרחי ישראל יחיו בביטחון בגבולות מוסכמים ".  
" העמים שלנו קשורים יחד בראש ובראשונה בערכים שאנחנו חולקים אלה עם אלה  מחויבות הדדית לחירות ,  דמוקרטיה ושלטון החוק ",  הוסיף טרנבול בדבריו , " ישראל היא אומה מופלאה .  היא שגשגה למרות פלישות ,  סכסוך ומחסור במשאבי טבע ,  מלבד הנחישות והגאונות של אנשיה ".  לדבריו , " באזור רווי מלחמה ,  ישראל מצליחה להיות הדמוקרטיה היחידה ,  ומובילה עולמית במדע ובטכנולוגיה ". 
 ( עדכון ראשון :  23:11 )  

נתניהו נחת באוסטרליה : " צעד היסטורי בידידות בין שתי המדינות "
 ראש הממשלה הגיע לסידני ,  לאחר ביקור בסינגפור .  מקבילו האוסטרלי פרסם מאמר לכבוד ביקורו הראשון של ראש ממשלה ישראלי ,  והבטיח : " ממשלתי לא תתמוך בהחלטות חד-צדדיות באו"ם ,  ומגנה את הקמפיינים לחרם על המדינה היהודית "
 
