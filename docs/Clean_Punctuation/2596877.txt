פני הדור כפני הפוליטיקאי
הם מזגזגים מקבוצה לקבוצה ,  מחפשים הזדמנות בחו"ל ,  לא מגלים נאמנות ועושים הכל כדי להישאר בהרכב .  ציפורה חלפון ,  דוברת הפועל באר שבע ,  תוהה :  אם המנהיגים שלנו הם כאלה ,  מדוע באים בטענות לכדורגלן הישראלי כשהוא עושה את אותו הדבר ? 
בפוליטיקה ,  כמו בכדורגל ,  המציאות עולה על כל דמיון .  גם במגרש הפוליטי שרים בכירים ,  שעשו לא מעט למען המדינה ,  מוצאים את עצמם  " יושבים ביציע ",  כאשר את מקומם תופסים שחקנים צעירים וחדשים ;  גם שם יכול בכיר לקבל כרטיס אדום כאשר השיפוט לא צודק ;  וגם שם יש חלון העברות ,  אותו מונח שאנחנו מכירים כל כך טוב מהכדורגל וחצה את הקווים .
 אז כן ,  יש לא מעט דברים בפוליטיקה הקטנה שלנו שמאוד מזכירים את הכדורגל אצלנו - את הרמה הנמוכה ,  את החובבנות ואת העובדה שקודם כל מדובר ב"אני ,  ורק אני ".  אחר כך ,  אם בכלל ,  באה הקבוצה .  הפוליטיקה מזמן הפכה למירוץ כיסאות ספורטיבי ,  ובטבלת המוסר והאתיקה שלנו היא ממוקמת בפלייאוף התחתון .  
בישראל ,  שחקן כדורגל,שהבקיע שער או שניים ועדיין לא קרע זוג נעליים ,  כבר רואה עצמו ככוכב ,  חושב איך הוא מוצא קבוצה טובה יותר ,  עם חוזה טוב יותר ומתי יוכל לתת גיחה לליגות בחו"ל .  ממש לא חשוב לו אם הקבוצה בה הוא גדל ,  זו שהשקיעה בו מנדט שלם על מנת להפוך אותו לשחקן טוב יותר ,  תיפגע.מבחינתו ,  מה שחשוב הוא לעבור את אחוז החסימה .
 לאותו לשחקן אין סבלנות להשקיע בקבוצה בה הוא גדל ועל גבה הוא נבנה ,  הוא לא מעוניין להוכיח את עצמו בבית שבחר בו ,  להתקדם ,  להשתלב בנבחרת ומשם להגיע בשל ומוכן לחו"ל .  הסוכנים למיניהם משגעים אותו לצאת מיד לחו"ל ,  והוא מהר מאוד מוצא את עצמו מיובש על הספסל בבית או מחמם את הכסא ביציע .  הוא משוחרר מקבוצה לקבוצה ,  נעלם מהכדורגל וזוחל חזרה ,  במטרה לחזור לבית המקורי ,  שלא תמיד רוצה אותו .  
כך בדיוק מתנהגים הפוליטיקאים הקטנים שלנו .  כל אחד או אחת שטרם ביצעו תפקיד ,  ולו הזוטר ביותר ,  רואים עצמם כמועמדים ראויים לתפקיד ראש הממשלה.כל פוליטיקאי שמרגיש שמקומו בהרכב הקבוצה  ( המפלגה )  לא מובטח יעזוב את הבית הפוליטי בו הוא גדל וצמח ,  שם הוא קיבל את התמיכה להיות שליח ציבור בכנסת .
 הדוגמה הטובה ביותר היא מפלגתה של ציפי לבני .  במשך כשבע שנים לבני עמדה מעל כל במה ,  ומעל דוכן הכנסת והסבירה לנו כמה  " קדימה "  חשובה .  כל זה היה נכון ,  כל עוד לבני עמדה בראש המפלגה .  זו אותה לבני שמזכירה לנו בכל יום מחדש כמה היא בעד דמוקרטיה ,  עד שזה נוגע אליה.היא התמודדה על ראשות קדימה בבחירות דמוקרטיות וכשהפסידה בהתמודדות ,  פתאום קדימה היא הדבר הכי לא חשוב ואין בו שום צורך .  הצורך היחיד הוא במפלגה שבה היא תהיה הקפטן .  ואם צריך להעביר שבעה שחקנים מקדימה לקבוצה שלה  למה לא ?  ההבדל ,  אם תרצו ,  מכדורגל הוא שכולנו יודעים שבחלון העברות היו מאשרים לה רק חמישה חברים מקבוצה אחרת .  
אין בית ,  אין דרך ,  אין ערכים .  מאיר שיטרית תמך במופז נגד לבני ,  וכשראה כי אצלה מקומו מובטח נטש את קבוצתו וערק לליבני .  אבי דיכטר ,  שתמך במופז בהזדמנות הראשונה קיבל חוזה טוב יותר כמו תפקיד של שר להגנת העורף ,  עזב ורץ לתפקיד ,  ממש כמו אותו שחקן ישראלי אופורטוניסט שבקרוב יראה את עצמו יושב ביציע .  סגן השר דני איילון קיבל מאביגדור ליברמן כרטיס אדום ופוטר ,  גם בגלל החשד שהדליף לתקשורת מחדר ההלבשה .  וכאשר הבעלים של קבוצת ישראל ביתנו ראה שקפטן מפלגתו סטס מיסז'ניקוב אינו מקיים אורח חיים ספורטיבי ומבלה במועדונים ובפאבים ,  והבין ששחקנית החיזוק שלו אנסטסיה מיכאלי עוברת עבירות משמעת ,  לרבות שפיכת מים על שחקן מהקבוצה היריבה .  
זה לא עוצר כאן .  צחי הנגבי ,  עמיר פרץ ורבים אחרים כבר לא מעניינים את האוהדים ביציע ,  אבל כמו כל שחקן בשדה הפוליטי ,  הם לא בוחלים באמצעים על מנת להבטיח את עצמם בהרכב הכנסת הבאה .  תגידו לי אתם :  אם הפוליטיקאים ,  מנהיגינו ,  מתנהלים כך ,  למה ששחקני הכדורגל שלנו יעשו זאת אחרת ?  

פני הדור כפני הפוליטיקאי
הם מזגזגים מקבוצה לקבוצה ,  מחפשים הזדמנות בחו"ל ,  לא מגלים נאמנות ועושים הכל כדי להישאר בהרכב .  ציפורה חלפון ,  דוברת הפועל באר שבע ,  תוהה :  אם המנהיגים שלנו הם כאלה ,  מדוע באים בטענות לכדורגלן הישראלי כשהוא עושה את אותו הדבר ? 

