מורדי העבודה לא הצביעו בעד ממשלת נתניהו
חברי הכנסת פינס ,  פרץ ,  יחימוביץ ,  כבל ותמיר לא תמכו בממשלה .  פינס :  אין לממשלה כל בשורה או חזון מדיני ,  ואין דבק בין מרכיביה
 ( צילום :  נועם אשל ,  עריכת וידאו :  נעמה דרור ) 
חברי הכנסת אופיר פינס ,  עמיר פרץ ,  שלי יחימוביץ' ,  יולי תמיר ואיתן כבל לא השתתפו הערב  ( שלישי )  בהצבעת הכנסת לאישור ממשלת נתניהו .  לטענת הח"כים ,  הם לא יכלו להצביע נגד משום שמוסדות התנועה החליטו לתמוך בכניסה לממשלה ולכן הם לא יכולים להצביע נגד החלטת הוועידה .  מצד שני ,  אמרו כי מצפונם לא מאפשר להם לתמוך בממשלה שהם מתגדים לדרכה .  
במהלך נאומו בכנסת של ראש הממשלה הנכנס בנימין נתניהו ,  הפריעו לו ח"כים מהעבודה וצעקו לעברו קריאות ביניים .  ח"כ יחימוביץ' צעקה לעבר נתניהו : " אתה קיצצת ואתה תקצץ שוב ".  
ח"כ אופיר פינס אמר היום בכנסת ,  כי  " נתניהו שבר את כל השיאים בהרכבת הממשלה הגדולה והבזבזנית בתולדות ישראל .  תהליך הרכבת הממשלה מבזה את הכנסת ופוגע אנושות באמון הציבור במערכת הפוליטית ".  
ח"כ פינס הוסיף כי  " קווי היסוד מהווים פגיעה באינטליגנציה של הציבור .  הם מעורפלים ועמומים ,  ואינם אומרים דבר או חצי דבר .  אין לממשלה כל בשורה או חזון מדיני ,  ואין דבק בין מרכיביה .  צר לי מאוד שמפלגתי החליטה בעיניים פקוחות להיות חלק מהממשלה הזאת והקואליציה הזאת .  לא אוכל להצביע בעדה ". 

מורדי העבודה לא הצביעו בעד ממשלת נתניהו
חברי הכנסת פינס ,  פרץ ,  יחימוביץ ,  כבל ותמיר לא תמכו בממשלה .  פינס :  אין לממשלה כל בשורה או חזון מדיני ,  ואין דבק בין מרכיביה

