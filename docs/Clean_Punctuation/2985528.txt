 " אנחנו תמיד שמחים לפגוש את רה"מ  גם כשהוא רוצה לסגור אותנו "
 לוואלה ברנז'ה נודע כי בצל מסקנות דו"ח פילבר והדד-ליין המתקרב לפיצול ערוץ 2 ,  שאמור להתרחש בנובמבר 2017 ,  בכירי חדשות 2 נפגשו היום עם רה"מ נתניהו - שחזר לבצע סבבי תדרוכים ובשבוע שעבר נפגש עם הכתבים המדיניים
בכירי חדשות 2 נפגשו היום  ( חמישי )  עם ראש הממשלה בנימין נתניהו .  הפגישה נקבעה ביוזמתו של נתניהו טרם נסיעתו לאפריקה .  לוואלה ברנז'ה נודע כי בחברת החדשות החליטו מראש לא להיכנס לוויכוחים עם ראש הממשלה ,  ובפגישה לא התקיים דיון רחב בנושא התקשורת .  במשך כמה דקות בלבד ,  מתוך פגישה שנמשכה כשעתיים ,  נתניהו נשאל מדוע הוא אובססיבי לעניין התקשורת וענה תשובה בנוסח הדברים שאמר במליאת הכנסת : " אני לא אובססיבי לתקשורת ,  התאגיד יצא לדרך ואני בעד רפורמה והכנסת שחקנים נוספים לטלוויזיה המסחרית ".  
עוד נודע כי נושא מסקנות דו"ח פילבר כלל לא עלה לדיון .  הדבר מפתיע שכן בתחילת יולי הגיב דירקטוריון חברת החדשות של ערוץ 2 למסקנות ואמר כי  " ועדת פילבר שיגרה טיל ממוקד אל לב גופי החדשות המסחריים הקיימים שפועלים בעצמאות עיתונאית מלאה וביושרה מקצועית ".  בדירקטוריון גם רמזו לנתניהו כשאמרו בזמנו : " כנראה שיש מי שחושש מהמשך קיומה של עיתונות חופשית ,  דמוקרטית ועצמאית בישראל ומבקש להפוך אותה לתלויה בשלטון ". 
גורם בחדשות 2 אמר לוואלה ברנז'ה כי  " אנחנו נפגשים עם ראש הממשלה פעם בכמה חודשים .  אנחנו תמיד שמחים לפגוש את נתניהו  גם כשהוא רוצה לסגור אותנו ". 
בתוך כך ,  מאחורי הנאומים הלוחמניים על בימת הכנסת ,  נתניהו דווקא מחזק את שיתוף הפעולה עם כלי התקשורת וחזר לבצע תדרוכים מתחת לרדאר  כאשר התקשורת מצידה עולה לבירה .  מלבד הפגישה היום עם מערכת חדשות 2 ,  בשבועות האחרונים ביצע ראש הממשלה תדרוכים עם כתבים מדיניים וצבאיים .  בנוסף ,  בשבוע הבא הוא אמור להיפגש עם דן מרגלית מ"ישראל היום ",  כפי שסיפר ב"תיק תקשורת ". 
לא נמסרה תגובה מחדשות 2 . 

" אנחנו תמיד שמחים לפגוש את רה"מ  גם כשהוא רוצה לסגור אותנו "
 לוואלה ברנז'ה נודע כי בצל מסקנות דו"ח פילבר והדד-ליין המתקרב לפיצול ערוץ 2 ,  שאמור להתרחש בנובמבר 2017 ,  בכירי חדשות 2 נפגשו היום עם רה"מ נתניהו - שחזר לבצע סבבי תדרוכים ובשבוע שעבר נפגש עם הכתבים המדיניים

