תיק 2,000 : " מוזס הבטיח לנתניהו ש'יטפל' בבנט תמורת 'חוק ישראל היום' "
 לפי הפרסום ב"הארץ ",  ראש הממשלה אמר למו"ל ידיעות אחרונות כי הוא מעוניין שהבית היהודי תישאר מפלגה קטנה ,  ומוזס נענה והציג לו כתבה ביקורתית כלפי בנט ,  שנחשב עד אז יקיר העיתון .  לאחר הכתבה כתב יו"ר הבית היהודי : " ynet יורים לי כדור בראש "
  ( בווידיאו :  חקירתו הרביעית של נתניהו )  
מו"ל  " ידיעות אחרונות "  נוני מוזס התחייב בשיחותיו עם ראש הממשלה בנימין נתניהו שנחקרות במסגרת פרשה 2,000 לפגוע בתדמיתם של יריבים פוליטיים  כך פורסם אתמול  ( חמישי )  ב"הארץ ".  לפי הפרסום ,  טרם הבחירות הקודמות בשנת 2015 ניהלו השניים שיחות בנוגע לחוק ישראל היום ,  שיחייב מכירה בתשלום של החינמון .  במסגרת שיחותיהם ,  התחייב נתניהו להעביר את החוק ,  שיסייע ל"ידיעות אחרונות ",  ובתמורה מוזס יפעל להשארתו של נתניהו בראשות הממשלה .
 עוד פורסם כי מוזס היה מוכן לנקוט צעדים כדי שנתניהו יפעל להעברת החוק :  בין היתר ,  יעסיק עיתונאים מטעם ראש הממשלה בעיתון ויפעל לפגיעה בתדמית של אלו המאיימים על המשך דרכו בראשות הממשלה ,  בהם  יו"ר הבית היהודי ,  נפתלי בנט .  באחת משיחותיהם אמר נתניהו למוזס כי הוא מפלגת הבית היהודי מאיימת על מפלגת הליכוד ולכן עליה להישאר קטנה ככל הניתן אחרי הבחירות .  מוזס הבין את בקשת נתניהו ובאחת מפגישותיהם אישר כי יעשה כן .
 לקריאה נוספת:מסתמן :  חיקורי דין לגורמים שלהם הציע נתניהו לרכוש את  " ידיעות "  וערוץ 10פרסום ראשון :  מילצ'ן העיד שוב בארה"ב  נתניהו הופתע בחקירהמועצת העיתונות ליועמ"ש :  פרסם בהקדם את הקלטות נתניהו-מוזס 
באותה שיחה בין השניים ,  כך לפי הפרסום ב"הארץ ",  הראה מוזס את נכונותו לקיים את הבטחתו והציג לראש הממשלה כתבה ביקורתית באתר Ynet כלפי בנט .  מדובר בכתבה שפורסמה ב-7 בדצמבר 2014 על מספר מעונות יום לגיל הרך שנבנו תחת כהונתו של בנט כשר הכלכלה  39 במקום 700 ,  כפי שהתחייב בנט . " הצהרות לחוד ומעשים לחוד ",  הייתה הכותרת של הידיעה ששובצה בכותרת הראשית של האתר .
 בנט הגיב בפוסט בפייסבוק : " אתר Ynet יורים בי כרגע כדור שקר בראש .  בתקופה הקרובה תצפו למתקפת עליהום תקשורתית על הבית היהודי בכלל ועליי בפרט ".  עד אז ,  נחשב בנט יקיר העיתון  " ידיעות אחרונות "  שזוכה לסיקור חיובי ואוהד .  מקורבים לצדדים אמרו ל"הארץ "  כי נתניהו ומוזס לא התכוונו לקיים את הבטחותיהם המרחיקות לכת שהוזכרו בשיחות ביניהם .  
מטעמו של נתניהו נמסר ל"הארץ "  בתגובה : " שוב אנו נתקלים בהדלפות מגמתיות שמסלפות את התמונה הכוללת כדי לפגוע בראש הממשלה נתניהו וכדי להפעיל לחץ פסול על הפרקליטות והיועץ המשפטי לממשלה .  מטבע הדברים איננו יכולים להתייחס לפרטים ספציפיים ,  אבל אנו חוזרים ואומרים - לא יהיה כלום כי אין כלום ". 
עורכות הדין נוית נגב ואיריס ניב סבאג ,  המייצגות את נוני מוזס ,  מסרו ל"הארץ "  בתגובה : " אנו מנועים מלהתייחס לדברים שיכולים להשתמע כקשורים לחקירה ,  ולפיכך לא נגיב ".  
פרשה 2,000 עוסקת בחשד כי נתניהו ומוזס רקמו ביניהם הסכם חשאי ,  ובמסגרתו הראשון יפעל לצמצום תפוצת החינמון  " ישראל היום "  שנמצא בבעלות מקורבו שלדון אדלסון ,  ובתמורה יזכה לסיקור אוהד בעיתונו של מוזס .  ההקלטות שחשפו את השיחות נמצאו במהלך חקירתו של ראש הסגל לשעבר של נתניהו ,  ארי הרו .  
פרשה נוספת שבגינה נחקר ראש הממשלה היא תיק 1,000 .  במסגרתו ,  נחקר החשד כי נתניהו קיבל במשך שנים ,  באופן שיטתי ועל פי הזמנה ,  טובות הנאה בשווי מאות אלפי שקלים .  בין היתר מדובר בסיגרים יקרים לנתניהו ,  שטען כי בעיה רפואית במערות האף מונעת ממנו לעשן ,  ובבקבוקי שמפניה ורודה לרעייתו שרה ,  שמסרה כי מעמדה המקצועי ומבנה גופה שוללים את הטענה כי צרכה כמויות גדולות של אלכוהול .  החוקרים התמקדו בקשרים של ראש הממשלה עם המפיק ארנון מילצ'ן ועם המיליארדר האוסטרלי ג'יימס פאקר .
 בחודש שעבר העריכו במשטרה כי החקירה בעניינו של ראש הממשלה תסתיים בתחילת מרץ .  ואולם ככל שהזמן חלף ,  הלכה וגברה ההערכה בארגון כי יידרש זמן נוסף להשלמת החקירה .  

תיק 2,000 : " מוזס הבטיח לנתניהו ש'יטפל' בבנט תמורת 'חוק ישראל היום' "
 לפי הפרסום ב"הארץ ",  ראש הממשלה אמר למו"ל ידיעות אחרונות כי הוא מעוניין שהבית היהודי תישאר מפלגה קטנה ,  ומוזס נענה והציג לו כתבה ביקורתית כלפי בנט ,  שנחשב עד אז יקיר העיתון .  לאחר הכתבה כתב יו"ר הבית היהודי : " ynet יורים לי כדור בראש "
 
