נתניהו לערביי ישראל : " אל תיסחפו להסתה ,  אתם שווי זכויות "
 ראש הממשלה התייחס לגל הטרור והאלימות ואמר כי על מנת להשיב את השקט יתוגברו הכוחות ברחבי הארץ ,  ייהרסו בתי מחבלים ויוטלו קנסות .  על אבו מאזן :  הוא אינו שותף למאבק בטרור 
" נפעל בתוקף נגד ההסלמה ונגד מחוללי הטרור ":  בצל התגברות האירועים הלאומניים בימים האחרונים ,  שהגיעו אתמול לשיא בשני פיגועים רצחניים בתל אביב ובאלון שבות - התייחס אמש  ( שלישי )  ראש הממשלה בנימין נתניהו למצב הביטחוני המידרדר ופירט את הפעולות שבכוונת הממשלה לנקוט על מנת להשיב את השקט . 
" זו מערכה שנמשכת מאז קום המדינה ,  ועוד קודם לכן .  אנחנו ננצח את הטרור גם הפעם ",  פתח את דבריו בנאום שנשא מלשכתו שבירושלים . " כינסתי את שרי הקבינט ועדכנתי אותם בהחלטות שהתקבלו עם כל גורמי הביטחון .  הצעדים כוללים :  תגבור הכוחות בשטח ברחבי הארץ ,  הריסת בתים ,  יד קשה וענישה מוגברת נגד מיידי אבנים ובקבוקי תבערה ,  קנסות להורים לילדים ולנערים שזורקים אבנים ,  פעולה להוצאה מחוץ לחוק נגד המתסיסים בירושלים ועוד ".  
בעקבות התסיסה הגוברת גם בתחומי ישראל ,  פנה ראש הממשלה לאזרחי ישראל הערבים ואמר : " אל תיסחפו אחרי פעולת ההסתה ואחרי מיעוט מתלהם .  אתם אזרחים שווי זכויות ושווי חובות - והחובה הראשונה של כל אזרח היא לכבד את החוק ". 
נתניהו הטיל על יו"ר הרשות אבו מאזן את האחריות למצב ואמר כי הוא לא שותף למאמץ ,  אלא להיפך - הוא  " הוכיח היום עד כמה הוא חסר אחריות ".   " הוא מפיץ שקרים כאילו אנחנו רוצים לשנות את הסטטוס קוו במקומות הקדושים  זהו שקר וכזב ".  עוד האשים את אבו מאזן כי הוא  " מלבה את הרוחות במקום להגיע אותן ".  
בתגובה לדברי נתניהו אמרה יו"ר מרצ ,  זהבה גלאון ,  כי ראש הממשלה עצמו הוא לא פרטנר . " בעוד שיד ימינו מפנה אצבע בהאשמה בהתססה ,  יד שמאל היא זו שמתסיסה .  במקום להרגיע את הרוחות באמצעים של פיוס והידברות ,  ראש הממשלה מלהיט את הרוחות באמצעות ענישה קולקטיבית ",  אמרה .
 בהתאם להערכות המצב הביטחוניות ,  השלים צה"ל את תגבור הכוחות ביהודה ושומרון בשלושה גדודים ובסך הכל ב-2,500 לוחמים נוספים ,  וזאת במטרה לאבטח טרמפיאדיות ,  צירים מרכזיים ואזורים הומי אדם .  מדובר בין היתר בגדוד 51 מחטיבת גולני ,  בגדוד שריון ובלוחמי יחידת אגוז .  נוסף אליהם נפרשו כוחות מבית הספר למקצועות החי"ר של זרוע היבשה ופלוגות נוספות של משמר הגבול .  גורם ביטחוני מסר כי בשלב זה אין הוראות על משימות התקפיות .  
אותו גורם ציין כי בהתאם לדבריו של נתניהו ,  אין כוונה להפר את האיזון בשטח אלא להרתיע מפגעים בודדים מלפעול נגד חיילים ואזרחים ,  לשבש פעילות טרור עממית ולמנוע הפרות סדר המוניות .  
היחידות שהועברו לגדה מצטרפות לנוכחות של גדוד הסיור של חטיבת הנח"ל ,  לגדוד הסיור של חטיבת הצנחנים וליחידת דובדבן שנמצאות במצב כוננות מוגברת לאפשרות של הסלמה .
 עוד על גל הפיגועיםנקבר החייל שנהרג בפיגוע : " איך לקחו לנו אותו ?  "" המחבל שוכב ליד גיבור ,  ומנסים להציל את חיי שניהם "" מודל הוותיקן ":  היוזמה להשבת השקט להר הבית
נוכח האירועים ,  קיים אתמול שר הביטחון משה יעלון הערכת מצב במפקדת חטיבת עציון .  הוא העריך כי גל הטרור הנוכחי עוד רחוק מסיום - אולם הוסיף שישראל לא תיתן למצב להימשך . " אנחנו נמצאים בעיצומה של הסלמה ,  שהתחילה מאירועים בהר הבית לפני שבועות ספורים ,  התפשטה לירושלים ,  ליהודה ושומרון וגם למקומות אחרים בארץ ,  כולל לצערנו גם בקרב ערביי ישראל ",  אמר יעלון לעיתונאים . " אנחנו לא ניתן להסלמה הזאת להתפתח ".  
יעלון ציין כי מערכת הביטחון פועל מתוך הנחה שצפויים פיגועים נוספים . " מאחר שהאווירה היא של הסתה ושל הסלמה ,  כל מי שהעלה על דעתו לבצע פיגוע ,  להפוך לשהיד כפי שהם קוראים לזה ,  עלול לעשות מעשה וכתוצאה מזה אנחנו נראה עוד אירועים מהסוג הזה ",  אמר השר .
 יו"ר הרשות אבו מאזן מצדו חזר והאשים אתמול את ישראל במצב .  לדבריו ,  פעולותיה של ישראל  " מוליכות את האזור ואת העולם למלחמת דת הרסנית ".  בטקס לציון עשור למותו של יאסר ערפאת ברמאללה ,  הוסיף אבו מאזן כי על ממשלת ישראל  " לחדול מן הפרובוקציות שהיא מבצעת ".  שר החוץ ,  אביגדור ליברמן ,  הגיב בצהריים לדברים הללו ואמר כי  " אין שום הבדל בין ערפאת לאבו מאזן "  וכי  " שניהם שונאי יהודים המאמינים בטרור ומקדמים טרור ".  לדבריו ,  ההבדל היחיד בין השניים הוא ש"אבו מאזן מסוכן יותר כי הוא יודע להסוות את פרצופו האמיתי טוב יותר ". 
לפניות לכתביםאמיר בוחבוט - amirbohbot@walla.comאמיר תיבון - amir.tibon@walla.co.il
 ( עדכון ראשון :  19:40 )  

נתניהו לערביי ישראל : " אל תיסחפו להסתה ,  אתם שווי זכויות "
 ראש הממשלה התייחס לגל הטרור והאלימות ואמר כי על מנת להשיב את השקט יתוגברו הכוחות ברחבי הארץ ,  ייהרסו בתי מחבלים ויוטלו קנסות .  על אבו מאזן :  הוא אינו שותף למאבק בטרור

