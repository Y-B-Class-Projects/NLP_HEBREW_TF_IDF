ועדת טירקל תדון השבוע במינוי גנץ לרמטכ"ל
הוועדה למינוי בכירים תדון ביום שלישי במינויו האלוף בני גנץ ,  ותפרסם את חוות דעתה עד יום שני הבא .  לדברי רה"מ ,  החשיבות העיקרית כעת היא לשמור על היציבות בצה"ל
 ( צילום :  דניאל בוק ,  גדעון צנטנר  ,  שי מכלוף ,רויטרס ,  קריינות :  אביב אברמוביץ' ,  עריכה :  יאיר דניאל ) 
ועדת טירקל למינויים בכירים הודיעה היום  ( ראשון )  כי תתכנס בימים שלישי ורביעי השבוע ,  ותדון עם ראש הממשלה ,  בנימין נתניהו ,  שר הביטחון אהוד ברק ,  הרמטכ"ל גבי אשכנזי והמועמד לתפקיד הרמטכ"ל ,  האלוף בני גנץ .  הודעת הוועדה הגיעה לאחר ששר הביטחון וראש הממשלה המליצו על מועמדותו של גנץ לתפקיד .  ברשותה של ועדת טירקל מספר ימים בודדים להגיש את חוות דעתה ,  שכן חילופי התפקידים אמורים להתבצע ביום שני הבא .
" מעבר לשאלה הערכית ,  אנחנו צריכים לשאול עצמנו מה יקרה אם אנחנו ממשיכים בתהליך הזה .  היום קורה משהו ,  הדבר הראשון הוא שהקרקע נעה מתחת לרגלינו ,  אותה אי יציבות אזורית משליכה במישרין על ישראל ",  אמר ראש הממשלה בנימין נתניהו בישיבת הממשלה . " במקביל ,  יש סחרור שיכול להביא למחול שדים שאינו מסתיים .  השילוב של שני הדברים האלה הוא דבר רע לישראל ולבטחונה ,  ולכן צריך לשים קץ ולהחזיר את הוודאות מהפיקוד העליון של צה"ל .  זה הדבר העיקרי שעומד לנגד עיניי ". 
מוקדם יותר היום החליטה הממשלה לבטל באופן סופי את מינויו של האלוף יואב גלנט לרמטכ"ל .  שר התשתיות ,  עוזי לנדאו ,  היה השר היחיד שהתנגד להחלטה .
 ראש הממשלה סיפר לשרים כי למרות השמועות לפיהן הוא ושר הביטחון  " פיטרו את גלנט תוך כדי שהוא התראיין ",  הוא עידכן מראש את האלוף יואב גלנט .  לאחר שגמלה בלבו ההחלטה הוא גם שוחח גם עם המועמדים הנוספים - האלופים גדי אייזנקוט ויאיר נוה .  לדבריו , " רוויתי נחת מהשיחות שקיימתי עימם ומההבנה המשותפת שחייבים להגיע להכרעה ולהחלטה בנושא .  אותה שלישייה שלמה עם ההחלטה .  כולם מבינים שיש לשים לדבר הזה סוף ". 
היועץ המשפטי לממשלה ,  יהודה ויינשטיין ,  הבהיר את עמדתו בנושא מינוי האלוף גלנט בישיבת הממשלה .  לדבריו , " אמרתי גם בכתב וגם בעל פה שבמינוי הזה טמונים קשיים ממשיים .  הסיכויים שלנו בבג"ץ רחוקים מלהיות טובים ומשכנעים .  זו היתה עמדתי ודומני שחובתי להביא אותה בפניכם ". 

ועדת טירקל תדון השבוע במינוי גנץ לרמטכ"ל
הוועדה למינוי בכירים תדון ביום שלישי במינויו האלוף בני גנץ ,  ותפרסם את חוות דעתה עד יום שני הבא .  לדברי רה"מ ,  החשיבות העיקרית כעת היא לשמור על היציבות בצה"ל

