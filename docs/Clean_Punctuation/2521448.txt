נכנע ללחץ :  נתניהו הורה להפחית את התייקרות הדלק
בחצות ,  היה אמור להגיע מחיר הדלק לשיא חדש .  בעוד שבתל אביב מתקיימת הפגנה נגד יוקר המחייה ,  רה"מ הודיע :  התעריף יעלה רק בחמש אגורות .  ומנין המימון ?   " התייעלות בממשלה "
 בעוד שבכיכר רבין בתל אביב מתקהלים מפגינים כדי למחות על יוקר המחייה ,  ראש הממשלה הורה הערב  ( שבת )  להעלות את מחיר הדלק בחמש אגורות בלבד ,  במקום בעשרים אגורות .  עם זאת ,  מחיר החשמל בכל זאת יתייקר ,  ויעלה בכתשעה אחוזים .  כעת ,  מחירו של ליטר בנזין בתחנות הדלק יעלה 7.79 שקלים בתדלוק עצמי ושמונה שקלים  " בלבד "  בעמדת מתדלק .
 הלילה בחצות היה אמור מחיר הבנזין לזנק שוב ולחצות את רף שמונה השקלים .  במה שנראה ככניעה ללחץ הציבורי ,  ראש הממשלה נתניהו ושר האוצר ,  יובל שטייניץ ,  התערבו ברגע האחרון ,  חמש שעות לפני מועד עדכון התעריף ,  והורו להפחית את שיעור ההתייקרות .  
מלשכת ראש הממשלה נמסר כי  " הוחלט להמשיך להפחית את מחירי הדלק בעשר אגורות לליטר בנזין גם החודש ".  בלשכת ראש הממשלה הדגישו שזו הפעם השלישית מאז תחילת 2012 ,  שהמס על הדלק מופחת ,  וכי  " מתחילת השנה בלמה הממשלה עלייה של 65 אגורות לליטר ".  עוד אמרו בלשכת נתניהו כי מימון הפחתת המס מתלווה  " לתכנית התייעלות במשרדי הממשלה ,  שהוכנה בשבועות האחרונות במשרד האוצר ,  שנועדה לשמור על המסגרת התקציבית ".  מלשכתו של שר האוצר יובל שטייניץ נמסר כי  " הפתרון ,  באמצעות המנגנון הממשלתי ,  הוא הפתרון הנכון ".  
רק שעתיים לפני הודעתו של נתניהו ,  התארח שר האוצר שטייניץ בתכנית  " פגוש את העיתונות "  בערוץ 2 ,  והגן על החלטת האוצר לייקר את מחירי הבנזין .  כשנשאל אם יהיה סיכוי לבלום את התעריפים המאמירים ,  אמר שר האוצר כי  " הכל נמצא בדיונים ,  אך כרגע ,  לצערי ,  אין בידיי הודעה משמחת ".  
בהתייחסו לעליית המחירים ולהשפעתם על כיס הצרכן ,  אמר שטייניץ בריאיון כי  " אזרחי ישראל משלמים מחירי דלק גבוהים יותר בגלל הסנקציות המוטלות על אירן ".  לדבריו , " כמה שזה קשה ,  אני בטוח שישראל מעדיפה לשלם קצת יותר על דלק ,  מאשר לקבל איום של אירן גרעינית ".  הוא אמר כי הסנקציות שהטיל המערב על אירן ,  יצואנית הדלק השלישית בגודלה בעולם ,  עובדות . " הכלכלה האירנית על סף קריסה ",  ציין .  
לקריאה נוספתמאות הפגינו הערב בכיכר רבין נגד יוקר המחייהעד הערב :  נתניהו סירב להתערב בעד מחירי הדלקשטייניץ :  עדיף דלק יקר מאשר לקבל אירן גרעינית
לפנייה לכתבת :  טל שלו tal_sh@walla.net.il 

נכנע ללחץ :  נתניהו הורה להפחית את התייקרות הדלק
בחצות ,  היה אמור להגיע מחיר הדלק לשיא חדש .  בעוד שבתל אביב מתקיימת הפגנה נגד יוקר המחייה ,  רה"מ הודיע :  התעריף יעלה רק בחמש אגורות .  ומנין המימון ?   " התייעלות בממשלה "
 
