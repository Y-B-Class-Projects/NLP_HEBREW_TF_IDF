יומן בחירות | נתניהו : " מתנגד להשוואה בין ישראלים לנאצים "
 ראש הממשלה גינה את הסרטון שהפיץ ועד מתיישבי השומרון | המחנה הציוני בכרזה עוקצנית נגד נתניהו בבית ז'בוטינסקי | לפיד במפעלי כיל :  במקום לנסוע לארה"ב ,  נתניהו היה צריך לבוא לכאן .  עדכונים שוטפים בוואלה חדשות
ראש הממשלה בנימין נתניהו גינה את הסרטון שהפיץ ועד מתיישבי השומרון ,  שדימה את אנשי השמאל לנאצים . " אני מתנגד בתוקף להשוואה כלשהי בין ארגונים ואישים ישראלים - מכל גווני הקשת הפוליטית - לבין גרמניה הנאצית ומגנה כל שימוש כזה לצורכי בחירות ",  צייץ נתניהו בטוויטר . " אני קורא לכולם לשמור על כללי משחק הוגנים וראויים ,  להתמקד בנושאים המהותיים לקיומנו ,  לנהוג באחריות ולהימנע מתעמולה הפוגעת בערכי היסוד שלנו ".  
מעלים הילוך :  חברת הכנסת סתיו שפיר  ( המחנה הציוני )  פרסמה היום בחשבון הפייסבוק שלה תמונה ובה נראית כרזת ענק נגד ראש הממשלה בנימין נתניהו - תלויה במצודת זאב שבתל אביב .  על הכרזה נכתב בענק : " רק פראייר מצביע נתניהו ".  ח"כ שפיר הוסיפה עקיצה : " אפילו בבית ז'בוטינסקי מבינים ". 
פעילי המחנה הציוני נכנסו למבנה באין מפריע דרך הכניסה של מכון ז'בוטינסקי וטיפסו לגג ,  שם תלו את השלט .  פעילים שהיו מעורבים באירוע סיפרו לוואלה חדשות כי היה מדובר בפעילות ספונטנית .  
הפנתרים השחורים ,  בהנהגת צ'רלי ביטון ,  נפגשו היום עם יו"ר ש"ס אריה דרעי והביעו את תמיכתם בתנועה .  הפעיל הוותיק ,  ממקימי תנועת המחאה ,  אמר כי  " דרעי הוא היחיד שיכול לשנות כאן ,  כולנו ש"ס ".  ביטון אמר בפגישה כי הקבוצה רצתה בתחילה לתמוך בכחלון ,  אך  " בסופו של דבר החלטנו רק אריה דרעי .  אנחנו מאמינים במנהיגותך ואתה היחיד שיוכל לשנות כאן .  כולנו רתומים במערכת הבחירות הזאת לש"ס בכל הכוח ". 
דרעי אמר בתגובה : " כולנו בתחילת הדרך קיבלנו את הכוח למאבק מצ'רלי ביטון שנאבק ללא פשרות ,  אני מודה על התמיכה .  הפעם יש סיכוי אמיתי לעשות שינוי ולהקים קואליציה חברתית .  פעם אחת הספרדים כולם חייבים לתת את הצ'אנס ".  
יאיר לפיד ושר הרווחה לשעבר ,  מאיר כהן הגיעו למאהל המחאה של עובדי מפעלי הברום וכיל ,  מול משרדי החברה ,  ונפגשו עם עובדי המפעלים ויושבי ראש הוועדים ,  וביקשו לתמוך במאבקם מול כוונת בעלי המפעלים לפטר כ-140 עובדים . " שלא תתבלבלו ,  אין פה שום התייעלות ",  אמר יו"ר מפלגת יש עתיד לעובדים . " יש פה ניסיון ציני של ההנהלה על הגב של העובדים לקבל הקלות במס שלא מגיעות להם ,  לבטל את מסקנות ששינסקי 2 ולהחזיר את כל מה שהם היו רגילים לקבל על חשבונכם ועל הגב שלכם .  אפשר לעצור את זה .  ראש הממשלה במקום לנסוע לוושינגטון שייסע הנה ,  שיבוא הנה .  מה שנתניהו היה צריך לעשות כשר האוצר ,  זה לזמן אותם אליו .  את עידן עופר ,  ואת המנכ"ל ולהגיד  אני אפעיל את מניית הזהב ,  אני אבטל לכם את כל הקלות המס ".  
שני מועמדים לכנסת מטעם מפלגת מרצ ,  מוסי רז וגבי לסקי ,  פנו הבוקר  ( ראשון )  ליועץ המשפטי לממשלה ,  יהודה ויינשטיין ,  וביקשו ממנו להורות על פתיחת חקירה בגין הסתה נגד ראש הממשלה ,  בנימין נתניהו ,  ונגד ועד מתיישבי השומרון .  זאת ,  בעקבות שני סרטונים שהופצו אמש .  לטענתם ,  הסרטונים מאשימים את השמאל בטרור ,  והסרטון שהופץ מטעם הליכוד אף נחתם באמרה כי שמאל יביא לטרור . " חופש הביטוי יקר ללבנו אך לא בזאת מדובר הפעם ,  כי אם בהתבטאויות מסוכנות ,  אשר להן ,  כך לימדה אותנו ההיסטוריה ,  עשויות להיות השלכות מסוכנות ומטרידות ",  כתבו השניים בפנייתם .
 דיסקין על סרטון דאעש של הליכוד : " נתניהו איבד בושה "  

יומן בחירות | נתניהו : " מתנגד להשוואה בין ישראלים לנאצים "
 ראש הממשלה גינה את הסרטון שהפיץ ועד מתיישבי השומרון | המחנה הציוני בכרזה עוקצנית נגד נתניהו בבית ז'בוטינסקי | לפיד במפעלי כיל :  במקום לנסוע לארה"ב ,  נתניהו היה צריך לבוא לכאן .  עדכונים שוטפים בוואלה חדשות

