הקרב בין כחלון ונתניהו עולה הילוך : " מי שיתקוף  יותקף "
 לאחר שעברה כולנו באחרונה למתקפה ישירה על נתניהו ,  פרסמה הליכוד סרטון ובו נשמע כחלון מודה לנתניהו על שגיבה את רפורמת הסלולר .  בכולנו הגיבו שוב : " החלטנו להצביע על מי שאשם במצב  ונצעק את זה חזק "
  ( הסרטון החדש של הליכוד ולאחריו הסרטון שכולנו פרסמו בתגובה ) 
הליכוד וכולנו בעימות חזיתי :  עד כה נמנע יו"ר מפלגת  " כולנו ",  משה כחלון ,  מלתקוף בצורה ישירה את המדיניות הכלכלית של מפלגת הליכוד בה היה חבר בעבר ,  והסתפק בביקורת כללית על מדיניות הממשלה האחרונה .  אלא שבימים האחרונים הסתמן שינוי מגמה :  כחלון פרסם שורה של הודעות מטעמו בו עבר למתקפה ישירה על הליכוד ועל בנימין נתניהו ,  בעיקר בתחום החברתי .  
לפני שבוע :  כחלון תוקף את נתניהו לראשונה   " נוסע לארה"ב ,  מזניח את הארץ "
" נתניהו נכשל ונושא באחריות לקריסה הכלכלית של אזרחי ישראל ",  נכתב בהודעת המפלגה מהיום בצהריים  ( רביעי )  בתגובה לדו"ח בנק ישראל . " לא מספיק לנצח את חמאס ,  איראן ודאע"ש .  צריך לנצח בקרב על החיים ,  בקרב על יוקר המחיה .  נתניהו נכשל ועם ישראל הפסיד .  רק כחלון ינצח בכלכלה ",  לשון ההודעה .  
בליכוד לא נותרו חייבים ושחררו בתגובה סרטון בו נשמע כחלון מתייחס להישגו הגדול ,  הרפורמה בסלולר ,  ואומר : " אלמלא שיתוף הפעולה המלא והגיבוי של ראש הממשלה ,  שלמעשה אני הלכתי בדרכו ,  לא היינו מצליחים להביא את הרפורמות האלה ,  שהיו מונחות על השולחן הרבה מאוד שנים .  היה צריך ראש ממשלה כזה כדי שצרכנים ואזרחי מדינת ישראל יוכלו להינות ממחירים מוזלים ".  
כותרות אחרונות בוואלה !  בחירות:אחרי פארסת אוחנה ,  בנט ירד לדימונה להתפייס עם המזרחיםמתיחות במחנה הציוני סביב תכנית טרכטנברגעתירה לפסילת ליברמן ומרזל : " אידיאולוגיה גזענית "
 הסרטון ,  שמעוצב כולו באותה שפה גרפית כמו זו של מפלגת כולנו ,  מסתיים בשקופיות בהן נכתב : " יש מי שדואג לכיס שלנו .  ההצלחות הן לא של כולנו ,  הן שלנו ".  גורם בליכוד הסביר בעקבות שחרור הסרטון כי  " האסטרטגיה שלנו היא שמי שיתקוף אותנו יותקף בחזרה ".  
במפלגתו של כחלון לא חיכו זמן רב ושחררו סרטון משלהם ,  בו נראה ראש הממשלה ,  בנימין נתניהו ,  ערב הבחירות לכנסת ה-19 ,  בעת שהכריז על מינויו של כחלון ליו"ר מנהל מקרקעי ישראל  ( שלא יצא בסופו של דבר לפועל )  .  נתניהו נשמע אומר לכחלון בסרטון : " הייתה לנו משימה שלא הספקנו לעשות ,  ואנחנו מסמנים היום  להוריד את מחירי הדיור .  הדבר החשוב ביותר הוא שאני שם את האיש הנכון במקום הקריטי ביותר מבחינת מדיניות הפנים והחברה שלנו  להוריד את מחירי הדיור ". 
במטה כולנו הסבירו בשיחה עם וואלה !  חדשות את ההחלטה לעבור למתקפה ישירה על נתניהו ואמרו : " כל הפרשיות האחרונות הסיטו את הקשב הציבורי מהפוקוס האמיתי של מה באמת חשוב ומה נמצא על סדר היום .  קרב ההכפשות הוא לא קמפיין ,  זה לא הבעיות שמטרידות את האנשים .  החלטנו להצביע על מי שאשם במצב ,  ואם צריך לצעוק את זה חזק נצעק את זה חזק ". 
לפניות לכתבים:עמרי נחמיאס - omri_n@walla.net.ilדנה ירקצי - danayark@walla.com 

הקרב בין כחלון ונתניהו עולה הילוך : " מי שיתקוף  יותקף "
 לאחר שעברה כולנו באחרונה למתקפה ישירה על נתניהו ,  פרסמה הליכוד סרטון ובו נשמע כחלון מודה לנתניהו על שגיבה את רפורמת הסלולר .  בכולנו הגיבו שוב : " החלטנו להצביע על מי שאשם במצב  ונצעק את זה חזק "
 
