היום שאחרי ההערה הפיקודית :  המזכיר הצבאי על הכוונת של נתניהו
שאלות רבות עולות מעצם ההחלטה לטפל בציר המשמעתי במקרה זה במי שרכש את אמונו של ראש הממשלה .  הטעות המקצועית של תת-אלוף אבי בלוט בהתנהלות פינוי המבנים שהוצבו באופן לא חוקי בעמונה עלולה להפריע למסלול התקדמותו בצה"ל ,  אלא אם כן הכול היה הצגה אחת גדולה
אם היו שואלים את הרמטכ"ל ,  רב-אלוף גדי איזנקוט ,  מה היה מעדיף לעשות ביום השישי לפני האחרון שלו בצה"ל ,  אפשר להעריך כי הדבר האחרון שהיה רוצה הוא לקיים שיחת בירור עם המזכיר הצבאי של ראש הממשלה ,  תת-אלוף אבי בלוט .  לכלי התקשורת הודלפה שלשום  ( חמישי )  ידיעה אודות טעות מקצועית שביצע בלוט בעניין ההתנהלות שקדמה לפינוי המבנים היבילים שהוצבו באופן לא חוקי במאחז עמונה .  במהלך השיחה ,  הבהיר הרמטכ"ל למזכיר כי טעה בטיפול באירוע ,  ולכן החליט להעיר לו הערה פיקודית .
 לפי הודעת דובר צה"ל ,  בלוט אמור היה להעביר את הנחיית ראש הממשלה בנימין נתניהו בזמן אמת לידיעת הגורמים המוסמכים בצה"ל .  מעצם ההחלטה לטפל במקרה בציר משמעתי ומהפינוי עצמו עולות שאלות רבות .
 עוד בוואלה !  NEWS:גנץ עונה למתקפת גלנט : " עם ישראל צריך שיח אחר ומנהיגות אחרת"דקר מחבל פצוע וצלף באזרחים :  חייל אמריקני מצטיין מואשם בהרג עיראקיםאחרי מעצר שלושת תלמידי הישיבה :  נער נוסף נעצר בחשד לטרור יהודי 
ראשית ,  צריך להבין כי תפקיד המזכיר הצבאי  ( מזכ"ץ )  הוא בעל משקל כבד ואחריות אדירה בתחומים הטקטיים ,  האופרטיביים והאסטרטגיים ,  הן בזירה המקומית והן בזירה הבינלאומית .  המזכ"ץ הוא הגורם שאמון על סנכרון ראש הממשלה עם גופים וגורמים בארץ ובחו"ל בהם מדינאים ,  גורמי מודיעין ,  צבא וביטחון ואף בכנסת ,  תוך השפעה על לוח הזמנים .  בשל רגישות התפקיד והאינטימיות בין ראש הממשלה למזכיר ,  תהליך בחירתו מתחיל בבחירת כמה מועמדים שמוצעים על ידי הרמטכ"ל ,  מתוכם בוחר ראש הממשלה את המועמד שמוגדר על סף משרת אמון .
 בכל בוקר מקבל המזכ"ץ עדכונים על אירועי הלילה ,  ולאורך כל שעות היום מתעדכן באופן שוטף .  מתוך כלל המידע שמגיע אליו ,  הוא בורר ובוחר מה להעביר לראש הממשלה בהתאם לסדר העדיפות ושיקול הדעת .  עם זאת ,  תרומתו לתפקיד לא נמדדת ביכולת זו ,  אלא בזיהוי אירועים ,  הבאת אינדיקציות מהשטח שלא בהכרח בצינורות המקובלים ,  הצגת חוות דעת מנומקת ,  מניעת משברים וכיבוי שריפות במהירות .  
איזנקוט היה בעצמו המזכיר הצבאי לשר הביטחון וראש הממשלה ,  אהוד ברק ,  ולאחר מכן עבור אריאל שרון בין השנים 1999-2001 .  בתקופה זו נכח ברגעים מורכבים מאוד תחת לחצים פוליטיים ,  ביטחוניים ומדיניים ,  בהם נסיגת צה"ל מלבנון ופרוץ האינתיפאדה השנייה .  לא בכדי הזכיר הרמטכ"ל בהזדמנויות רבות את תרומת תפקיד המפכ"ץ עבורו בהבנת המערכת המדינית והפוליטית .  לכן ,  ניתן להעריך כי אם החליט לרשום הערה פיקודית לבלוט - מכאן שהייתה זו טעות רצינית ולא אירוע שניתן להחליק .
 למרות זאת ,  עדיין נשאלות השאלות :  מדוע לראש הממשלה היה כל כך חשוב למקסם את החיכוך בין הדרג הצבאי הבכיר לדרג המדיני ?  האם היה זה בשם ביטחון המדינה ,  או בגלל סיבה אחרת ?  האם נתניהו פעל תחת לחץ פוליטי ?  ואיך הוא מתכוון לעבוד עם בלוט ביום שאחרי ההערה הפיקודית ?  
המקרה לכשעצמו מעיד על המתחים והפערים שנוצרו בעקבות החלטתו של נתניהו לקבל על עצמו את תיק הביטחון ,  לאחר התפטרותו של אביגדור ליברמן .  למשרד הביטחון ולצה"ל נחוץ בעת רווית המתחים הזו במזרח התיכון ובעולם כולו שר ביטחון במשרה מלאה .  כמו כן ,  ראוי ונכון לבחון מחדש את הדינמיקה ,  הסנכרון והאחריות בין המזכיר הצבאי של ראש הממשלה ,  תא"ל בלוט ,  לבין המזכיר הצבאי בלשכת שר הביטחון ,  תת-אלוף עופר וינטר ,  כדי למנוע תקריות דומות בעתיד .
 בלוט נולד בירושלים וגדל בחלמיש ,  בוגר המדינה הקדם-צבאית  " בני דוד "  בעלי מזרם הציונות הדתית .  הוא התגייס לגדוד 890 בחטיבת הצנחנים ,  יצא לקורס קצינים והתקדם בסולם הדרגות .  לאחר שסיים את תפקיד סגן מפקד יחידת מגלן ,  כיהן כראש לשכתו של מפקד זרוע היבשה ,  אלוף בני גנץ .  במבצע עופרת יצוקה שימש כמפקד גדוד 101 ,  נפצע וחזר לפקד לאחר כמה שבועות .  בהמשך מילא שורת תפקידים נוספים ,  בהם מפקד חטיבת יהודה ,  מח"ט מילואים ומפקד חטיבת הקומנדו .
 תוך פחות משנה מאז מונה לתפקיד היוקרתי ,  הוחלט לפי בחירת נתניהו למנות אותו לתפקיד המזכיר הצבאי .  הערה פיקודית מהרמטכ"ל לקצין ברמתו של בלוט ,  שכל עתידו הצבאי עוד לפניו ,  היא בעלת משקל משמעותי בדיוני שיבוצים בעתיד ,  אלא אם כן הכול היה הצגה אחת גדולה .  

היום שאחרי ההערה הפיקודית :  המזכיר הצבאי על הכוונת של נתניהו
שאלות רבות עולות מעצם ההחלטה לטפל בציר המשמעתי במקרה זה במי שרכש את אמונו של ראש הממשלה .  הטעות המקצועית של תת-אלוף אבי בלוט בהתנהלות פינוי המבנים שהוצבו באופן לא חוקי בעמונה עלולה להפריע למסלול התקדמותו בצה"ל ,  אלא אם כן הכול היה הצגה אחת גדולה

