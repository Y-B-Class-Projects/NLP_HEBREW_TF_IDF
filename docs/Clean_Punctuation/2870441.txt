בג"ץ במסר לנתניהו :  לא תוכל לכהן גם כשר
בעתירה שהגישה סיעת יש עתיד נגד מינויו של ח"כ ליצמן לתפקיד סגן שר הבריאות במעמד שר ,  אמר השופט חנן מלצר כי ראש הממשלה לא יכול לשמש שר במשרד . " לפי חוק יסוד :  הממשלה הנוכחי הדבר פסול ".  האפשרויות של ליצמן להתמנות לשר :  אישור מהרבנים או חקיקה
 ( נתניהו בהשקת הרפורמה בבריאות הנפש ,  בשבוע שעבר )  
בג"ץ דן היום  ( שלישי )  בעתירה שהגישה סיעת יש עתיד נגד מינוי ח"כ יעקב ליצמן לתפקיד סגן שר הבריאות במעמד של שר ,  תפקיד אותו ממלא ראש הממשלה בנימין נתניהו .  במהלך הדיון אמר שופט חנן מלצר : " בחוק יסוד :  הממשלה הקודם היה סעיף שלפיו ראש הממשלה יכול להיות גם ממונה על משרד וגם להיות שר .  בחוק יסוד :  הממשלה הנוכחי הורידו סעיף זה ,  קרי הוא לא יכול להיות לצד תפקידו כראש ממשלה לשמש שר ,  לכן כל המתווה הזה יש לו פסול ". 
לדבריו ,  לפי החוק ישנם מקרים ספציפיים שבהם ראש הממשלה יכול לשמש שר במקביל ,  אולם זה לא המצב בפועל . " ראש הממשלה יכול להיות שר כשר מתפטר ,  נפטר ,  כשנבצר ממנו למלא תפקידו - וזה רק באופן זמני וגם זה הופעל בממשלה האחרונה ",  אמר . " ככל שאתם דוחפים או מסיטים את הכובד לראש הממשלה שיתפקד כשר ,  אתם נופלים לבעיה האחרת ,  שראש ממשלה בכלל ברגיל לא יכול לשמש כשר .  בחוק יסוד :  הממשלה הקיים ,  יכולתם לשנות את זה ,  עשיתם שינויים  ( הממשלה והכנסת )  ערב כינון ממשלה זו ,   ( אך )  השינוי הזה לא נעשה .  לכן ראש הממשלה לא יכול להיות גם שר ". 
לקריאה נוספת:דרמה בכנסת :  דרעי משך זמן ,  שטייניץ בא מהבית - ואישור התקציב נדחההממונה על ההגבלים : " מתווה הגז הנוכחי לא יביא לתחרות"הממשלה קברה את רפורמת הגיור ,  בנט ושקד התנגדו 
השופט אליקים רובינשטיין ,  המשנה לנשיאת בית המשפט העליון ,  הוסיף דברים ברוח דומה . " אנחנו מדברים על אחריות ,  הבריאות זה לא זוטא במדינת ישראל ונוגעת לכל אחד מאיתנו באולם הזה .  אתה שואל מי אחראי לבריאות ,  מי באמת אחראי לבריאות .  אומרים שראש הממשלה יש לו איראן וביטחון וחוץ ותקשורת ועוד כמה .  צריך בעל בית ,  מי בעל הבית ?  ",  תהה .
 לדבריו , " נלך לרחוב ונשאל  ( מי שר הבריאות )  אדם ברחוב - ברחוב הרפואי ,  לא רק החרדי - יגידו ליצמן .  הוא גם יצדק כי הוא מתפקד כבעל בית :  מינה מנכ"ל בהדסה ,  ראיתי תכניות ,  כל הכבוד גם ,  יש עליו שבחים ,  תבוא עליו ברכה .  אני בטוח שהכוונות טובות ,  אבל החיים אחרים .  אז יוצא כאילו כל דבר בעל משמעות צריך ללכת לראש הממשלה .  אם ראש הממשלה מתעמק  מה חלקו של ליצמן ?  או שראש הממשלה לא מתעמק ?  ". 
בחוק יסוד :  הממשלה הקודם היה סעיף שאפשר לראש הממשלה לכהן כשר ,  אשר נמחק בחוק הנוכחי .  לתפישתו של מלצר ,  למרות שהסעיף הושמט ,  כל עוד הסעיף לא תוקן  הדבר לא אפשרי .  עם זאת ,  הדבר נתון לפרשנות משפטית .  
חברי הכנסת של יהדות התורה נמנעים מלכהן כשרים בשל החלטה עתיקה של ההנהגה הרוחנית של  " אגודת ישראל ",  הסיעה החסידית של המפלגה ,  שלפיה אין לשמש שרים בממשלה .  זאת ,  כחלק ממדיניות המפלגה שלא לעסוק בנושאי חוץ וביטחון ,  אלא בעיקר בתחומי חברה ורווחה ,  דת ומדינה ,  ערכים ומסורת ,  ומתוך רצון שלא לשאת באחריות הקולקטיבית להחלטות ממשלה שונות .  
גורם במפלגה הסביר כי  " יש נושאים שלא נרצה ,  כמייצגי ציבור שומרי תורה ומצוות ,  להכריע בהם ,  כמו יציאה למלחמה או הרג אזרחים ,  בעוד שהציבור שלנו לא נשלחים לקרב ולא משרתים באופן רשמי .  לתפיסתנו ,  בנושאים אלה יש מומחי צבא וביטחון .  לא בשביל זה שלחנו נציגים בכנסת ובממשלה .  לכן אנו מסתפקים בפחות מהתואר שר .  כדי שלא לקחת אחריות מיניסטריאלית במקרים של מלחמה או איבוד חיים ".  הגורם הדגיש כי  " כמובן שאין לנו בעיה בהכרה במדינה .  סגן שר וחבר כנסת מושבעים בכנסת בדיוק כמו שר ".  בש"ס ,  לעומתם ,  פחות מחמירים בגישה זו ,  לאור היתר שנתן בעבר הרב עובדיה יוסף .
 עם זאת ,  אם בג"ץ יכריע לבסוף כי ליצמן חייב להתמנות לתפקיד שר בממשלה ,  הוא לא פוסל את האפשרות כי יעשה זאת .  בעבר הצהיר כי הוא יביא את ההחלטה  " להכרעת הרבנים ".  בסביבתו ציינו כי אחד הטיעונים המרכזיים שליצמן עשוי להשתמש בהם הוא של  " פיקוח נפש ",  טיעון שנועד להקל עליו לשמש כשר הבריאות כדי לעזור לחולים .  אפשרות נוספת היא חקיקה שתסלול את דרכו לתפקיד .  

בג"ץ במסר לנתניהו :  לא תוכל לכהן גם כשר
בעתירה שהגישה סיעת יש עתיד נגד מינויו של ח"כ ליצמן לתפקיד סגן שר הבריאות במעמד שר ,  אמר השופט חנן מלצר כי ראש הממשלה לא יכול לשמש שר במשרד . " לפי חוק יסוד :  הממשלה הנוכחי הדבר פסול ".  האפשרויות של ליצמן להתמנות לשר :  אישור מהרבנים או חקיקה

