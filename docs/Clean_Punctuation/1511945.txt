100 ימים לממשלת נתניהו - גליון ציונים
איך הסתדר ליברמן במשרד החוץ ,  האם ברק שמר על תקציב הביטחון ואיך דווקא סגן שר הבריאות היה זה שהצטיין .  תעודת שליש
פארסת התקציב ,  קואליציה בסכנה ,  לשכה שמסרבת להתייצב ועימות חריף עם הדוד סם .  נשמע מוכר ,  אך זהו אינו סיכום הקדנציה הראשונה ,  אלא תקציר מאה הימים הראשונים של הסיבוב השני .  למרות הבעיות ,  יכול רה"מ להתנחם בנאום בר-אילן שהעניק לו הילה של מדינאי אמיץ
שר הביטחון יכול לרשום לעצמו וי גדול בסעיף שמירה על תקציב משרדו .  למרות הניסיון לקצץ בתקציב הביטחון ,  עלה בידיו של ברק להפחיד שוב את דעת הקהל ולסכל את האיום .  יו"ר העבודה הפך גם לגורם חשוב בתהליך המדיני ומלבד בעיות במפלגה יכול לרשום לעצמו התחלת קדנציה מוצלחת
בין החקירות ,  מצליח ליברמן לייצג את ישראל בהצלחה מסוימת בעולם .  מצויד בסגן שר  ( איילון )  מקצועי ובגישה בלתי מתפשרת ,  ליברמן מקפיד לא לעשות טעויות ולא להסתבך בפליטות פה .  אפילו המצרים כבר מקבלים את האיש ששלח פעם את מובראק לעזאזל והיום מנסה להתאקלם בעולם הדיפלומטי
יו"ר ש"ס כבר מזמן אינו עסקן חרדי קלאסי שמחויב רק לענייני כשרות .  ישי הפך לסמן הימני ומוביל קמפיין נגד הדרישה האמריקנית להקפאת התנחלויות .  במשרד הפנים עדיין לא ביצע מהלכים של ממש ,  אך הצליח לבלוט מעל חבריו בממשלה .  הישג מרשים במיוחד על רקע קאמבק אפשרי של דרעי
נתניהו למד על כוחו התקשורתי של סער במאבק שניהל שר החינוך נגד הקיצוץ בתקציב משרדו .  ההחלטה של השר הצעיר להתייצב מול נתניהו זיכתה אותו בלא מעט נקודות אבל התכנית למיגור האלימות בבתי הספר עוד עלולה להפוך את סער מהבטחה גדולה לקוריוז
יורשו של פרידמן הצליח להנמיך את הלהבות סביב מערכת המשפט ,  אך ממשיך ברפורמות בהן האמין קודמו .  נאמן השתלט על הוועדה למינוי שופטים ויישר אותה לימין .  הציב לעצמו כמטרה לנסות ולצמצם בכל דרך את עינוי הדין ושוקל עדיין בחיוב לפצל את תפקיד היועץ המשפטי לממשלה
סילבן ,  שקיבל ברגע האחרון משרד קטן על מידותיו ונאלץ להסתפק בתואר משנה לרה"מ ,  מצליח להימנע מחיכוכים עם נתניהו ומשקיע מאמץ ביוזמות כלכליות חוצות גבולות כמו תעלת הימים .  על סדר היום של הממשלה עדיין אינו מצליח להשפיע
סגן שר הבריאות אמנם אינו חבר רשמי בממשלה ,  אך ליצמן הוא ללא ספק ההפתעה הנעימה בממשלה .  חדור מוטיבציה יצא למסע צלב למען מערכת הבריאות החולה .  ביקורי פתע בבתי חולים ,  לימוד של מצוקת האשפוז ובעיקר שליטה באחד התקציבים המורכבים הפכו את ליצמן למצטיין
למרות שארדן נחשב למינוי מקצועי וזכה למחמאות ,  השר לאיכות הסביבה זכה לכותרות דווקא על רקע פעילותו בוועדה למינוי שופטים ,  בהתבטאויותיו נגד אובמה ובהצהרתו כי יהיה מוכן לשחרר מחבלים תמורת שליט .  ארדן הוא אולי  " ירוק "  אמיתי ,  אך בינתיים אינו מצליח להשפיע על ההממשלה
נאמנו הוותיק של נתניהו הוא גם הקורבן הגדול של 100 הימים הראשונים .  שר האוצר נרמס על ידי לשכת רה"מ בזמן דיוני התקציב וצפה כיצד ממליך נתניהו את עיני למלך הכלכלה הישראלית .  מעטים היו מוכנים לספוג את הזובור המשפיל ושטייניץ יצטרך להזיע כדי לעלות כיתה

100 ימים לממשלת נתניהו - גליון ציונים
איך הסתדר ליברמן במשרד החוץ ,  האם ברק שמר על תקציב הביטחון ואיך דווקא סגן שר הבריאות היה זה שהצטיין .  תעודת שליש

