לבני : " ההיסטוריה לא תסלח לנתניהו על הנזק שהוא מסב לישראל "
 הח"כית מהמחנה הציוני התייחסה לראשונה לממשלה המסתמנת ואמרה כי ראש הממשלה פועל בערמומיות ואנוכיות . " בבחירה בין מתינות ודמוקרטיה לקיצוניות ולאומנות ,  נתניהו בוחר במה שנוח לו ,  ימין קיצוני - ולעזאזל הביטחון ",  כתבה בחשבון הפייסבוק שלה
חברת הכנסת ציפי לבני  ( המחנה הציוני )  התייחסה היום  ( חמישי )  לראשונה להרחבת הממשלה המסתמנת . " ההיסטוריה לא תסלח לנתניהו על הנזק שהוא עושה לישראל ",  כתבה בחשבון הפייסבוק שלה לאחר שבוע של שתיקה פוליטית בשל השבעה על מות אחיה .
 לדברי לבני ,  שהתנגדה כל העת למשא ומתן עם ראש הממשלה בנימין נתניהו על הקמת ממשלת אחדות ,  האחרון פעל בערמומיות ובאנוכיות . " כשנתניהו היה צריך לבחור בין מתינות לקיצוניות ,  בין דמוקרטיה ללאומנות ,  בין שלום לבידוד והידרדרות ביטחונית ,  הוא בוחר בבחירה הנוחה לו פוליטית - ימין קיצוני וציני - ולעזאזל הממלכתיות ,  האחריות והביטחון ".  
לבני התייחסה גם למריבות הפנימיות בסיעה : " אנחנו צריכים לחזור קודם כל למה שהמחנה הציוני ,  שהוקם בשותפות של העבודה והתנועה ,  עשה בבחירות - לייצר את התקווה מחדש .  תניחו את הסכינים ואת ההיסוסים ותצטרפו למאבק האמתי והכה הכרחי עכשיו על עתידה של ישראל .  הילדים שלנו לא יסלחו לנו אם נהיה עסוקים עכשיו במריבות פנימיות ". 
לקריאה נוספת:להיות אביגדור ליברמן :  כיצד יפעל שר הביטחון המיועד ? יעלון בהתבטאות ראשונה : " מנהיגות אמיתית לא הולכת אחרי עגל הזהב"ליברמן וצוותי המו"מ נפגשו : " קרובים לסיכום ,  אין פערים גדולים "  
גם משה יעלון ,  שנמצא במוקד הסערה הפוליטית ,  נשמע היום מתייחס לראשונה בקולו להתפתחויות האחרונות . " ישנו איבוד מצפן מוסרי בשאלות בסיסיות ,  שלי הן מובנות מאליהן .  אם הייתי צריך לתת עצת זהב ,  הייתי אומר שלנווט לפי מצפן ולא לפי שבשבת ",  אמר ביום עיון מסלול נח"ל בקריה בתל אביב .  
לדבריו , " בעבר היה ביטוי 'האמת תורה דרכה' ,  ואני מאמין גדול בזה .  גם אם נראה שמשלמים מחירים לטווח קצר  זה לא פופולרי ,  לא פופוליסטי ,  יש סקרים כאלה ,  יש סקרים אחרים  אינני מאמין בזה .  נשיאנו לשעבר אמר :  סקרים הם כמו בושם ,  זה מריח טוב ומתפוגג מהר .  ניווט על גבי מצפן הוא שריר וקיים ,  וגם שאלה של מנהיגות .  מה זה מנהיגות ?  ללכת בהתאם לסגידה לעגל הזהב ?  יש המון אירועים בהיסטוריה מהסוג הזה ,  ולכן אם אני צריך לתת עצת זהב ,  זה לא לאפשר עגל זהב ,  אלא להמשיך ולנווט על פי מצפן ".  

לבני : " ההיסטוריה לא תסלח לנתניהו על הנזק שהוא מסב לישראל "
 הח"כית מהמחנה הציוני התייחסה לראשונה לממשלה המסתמנת ואמרה כי ראש הממשלה פועל בערמומיות ואנוכיות . " בבחירה בין מתינות ודמוקרטיה לקיצוניות ולאומנות ,  נתניהו בוחר במה שנוח לו ,  ימין קיצוני - ולעזאזל הביטחון ",  כתבה בחשבון הפייסבוק שלה

