נתניהו עבר בהצלחה בדיקה תחת טשטוש וחזר לפעילות
ראש הממשלה עבר בדיקת קולונסקופיה במשך כחצי שעה בבית החולים שערי צדק ,  שבמהלכה נתגלו כמה פוליפים שהוסרו .  לפני כשנתיים עבר הליך דומה שבו נמצא פוליפ שפיר שהוסר
ראש הממשלה בנימין נתניהו עבר הבוקר  ( שישי )  בדיקת קולונסקופיה תחת טשטוש .  הבדיקה הסתיימה בהצלחה וראש הממשלה התאושש וחזר לפעילות מלאה .  
הבדיקה התקיימה במשך כחצי שעה על ידי פרופסור ערן גולדין מנהל מחלקת גסטרו בבית החולים שערי צדק בירושלים .  במהלכה נתגלו כמה פוליפים שהוסרו בהצלחה .  רופאו האישי ,  ד"ר צבי ברקוביץ' ,  ליווה אותו במהלך הטיפול .  בזמן ההליך מילא את מקומו שר הביטחון משה יעלון .  
לפני כשנתיים עבר ראש הממשלה בדיקה דומה ובה נמצא פוליפ שהוסר ,  נבדק והתגלה כשפיר .  בעקבות אותו הליך התקיימה הבדיקה הבוקר .  
בהודעת לשכת ראש הממשלה נמסר אז לאחר הבדיקה : " לחץ הדם של ראש הממשלה תקין  ( 80/120 )  ,  הוא שומר על אורח חיים בריא ועל תזונה מוקפדת .  ראש הממשלה נתניהו מתאמן מספר פעמים בשבוע ולאחרונה עבר בהצלחה מבחן מאמץ כושר גופני ,  ונמצא שהוא מצוי בעשירון העליון בקבוצת גילו ". 
לקריאה נוספת:וינשטיין יורה על בדיקת הטענות לעבירות מין מצד השר שלוםבכיר פלסטיני :  חמאס מנסה להוציא לפועל פיגועי התאבדות בישראלשקד : " 'שוברים שתיקה' מסית נגד המדינה ומשחיר את פניה "
  ( עדכון ראשון :  09:15 )  

נתניהו עבר בהצלחה בדיקה תחת טשטוש וחזר לפעילות
ראש הממשלה עבר בדיקת קולונסקופיה במשך כחצי שעה בבית החולים שערי צדק ,  שבמהלכה נתגלו כמה פוליפים שהוסרו .  לפני כשנתיים עבר הליך דומה שבו נמצא פוליפ שפיר שהוסר

