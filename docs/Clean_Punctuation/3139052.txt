נתניהו יפגוש את החוקר עם הפתיל הקצר - וינסה להפיל את פילבר
רה"מ ייחקר באזהרה מחרתיים בפני ראש היחידה הארצית לפשעים כלכליים ,  המכונה גם  " הבולדוג ".  הוא יישאל על שלוש פרשות בהן נקשר שמו ,  שהמרכזית ביניהן היא פרשת בזק .  החוקרים נערכים לעמתו עם קו ההגנה שכבר הציג בתקשורת ,  לפיו כל ההחלטות בעניין התקבלו מטעמים מקצועיים
ביום שישי יגיעו למעון ראש הממשלה בירושלים מפקד היחידה הארצית לאכיפה כלכלית  ( יאל"כ )  תת-ניצב אלי אסייג ונציגי צוותי החקירה בשלושת התיקים שבהם נקשר שמו של בנימין נתניהו :  פרשת בזק  ( תיק 4000 )  ,  פרשת הצוללות  ( 3000 )  ,  ופרשת השופטת גרסטל .  לפי שעה מסתמן כי נתניהו יתבקש למסור עדות פתוחה בתיקים השונים ,  אך גורמים המעורים בפרשה העריכו כי לא מן הנמנע שכבר בשלביה הראשונים עשויה זו להפוך לחקירה באזהרה .
 אמש חשף נתניהו את קו ההגנה שאותו יציג לחוקרים בפרשה - שבמרכזה חשד למתן הטבות לחברת התקשורת בתמורה לסיקור אוהד באתר וואלה !  NEWS - הפלת כל האחריות לפעולות שנעשו בצורה לא חוקית ,  אם היו כאלה ,  על מנכ"ל משרדו שלמה פילבר ,  שהפך לפני כעשרה ימים לעד מדינה בפרשה .  
למרות שנתניהו יישאל על שלוש פרשות ,  ברור שחלק מרכזי ומשמעותי בחקירה יתרכז בפרשת בזק .  שניים ממקורבי נתניהו נתונים במעצר - איש סודו ודוברו לשעבר ניר חפץ וחברו הקרוב ובעל השליטה בבזק שאול אלוביץ' .  חשוד נוסף שעמד כאיש קשר להוצאתן לפועל של החלטות בציר שבין משרד התקשורת לבזק הוא היועץ האסטרטגי אלי קמיר ,  ששוחרר היום למעצר בית .
 נתניהו יודע שבשל היותו שר אוצר לשעבר הוא יתקשה לטעון כי לא ידע לעומק את ההשלכות הכלכליות הכוללות של הרפורמות וההקלות שניתנו לבזק .  חוקרי המשטרה מתכוונים למשוך אותו לעניין הזה כבר בתחילת החקירה ולכן בהודעה שהוציא אתמול הוא כבר פרס את כל קו ההגנה שלו .  לטענת ראש הממשלה היקף ההטבות לבזק לא עומד על מיליארד שקלים כפי שהמשטרה ואנשי רשות ניירות ערך טוענים .  
מנגד ,  נמסר עוד ,  כל הפעילות שלו מול בזק וכל ההחלטות בוצעו על ידי פילבר והדרג המקצועי במשרד .  בדברים שכתב אמש בחשבון הפייסבוק הרשמי שלו הוסיף נתניהו כי  " אחרי שטענו שראש הממשלה עישן סיגרים במיליון שקל ,  הגיע הבלון החדש :  הטבות במיליארד שקל .  אלא שכל הפעולות נעשו באופן ענייני על בסיס המלצות של הדרג המקצועי ,  ועדות מקצועיות וייעוץ משפטי .  לא מיליון ,  לא מיליארד ,  לא טריליון ולא כלום ". 
החקירה ביום שישי תהיה לראש הממשלה קשה ושונה מחקירות קודמות שעבר .  ראשית ,  תנ"צ אסייג שונה מתנ"צ כורש ברנור שניהל את החקירות בתיקים 1000 ו-2000 .  אסייג מחוספס יותר ובעל פתיל קצר הרבה יותר מברנור .  האחרון גדל בחטיבת הצנחנים ,  לעומת אסייג שצמח בגולני .  
אחד ממפקדיה הקודמים של היחידה הארצית לחקירות הונאה  ( יאח"ה )  שחקר בעבר את אחד מראשי הממשלה אמר בשיחה עם וואלה !  NEWS : " כמפקד יחידה אין לך הרבה אינטראקציה עם הנחקר במהלך החקירה ,  אלא הוא סוג של בולדוג שתפקידו לשמור על עליונות החוקרים במהלך החקירה ולרסן את הנחקר ברגע שהוא מנסה לעשות סוג של שריר מולם .  אני מאמין שאלי ידע לעשות את זה בנינוחות אבל הוא יודע לעשות זאת גם אחרת ". 
החוקרים יפעלו ככל הנראה בשלבים בחקירה - קודם יציגו את חומרי החקירה העוסקים בהטבות שניתנו לבזק ורק בהמשך יגיעו לתמורה שניתנה עבור הפרסומים המיטיבים עם בני משפחת נתניהו .  בין לבין הם אמורים להפתיע את נתניהו עם  " ראיית זהב "  שבינתיים נחשבת לסודית .  

נתניהו יפגוש את החוקר עם הפתיל הקצר - וינסה להפיל את פילבר
רה"מ ייחקר באזהרה מחרתיים בפני ראש היחידה הארצית לפשעים כלכליים ,  המכונה גם  " הבולדוג ".  הוא יישאל על שלוש פרשות בהן נקשר שמו ,  שהמרכזית ביניהן היא פרשת בזק .  החוקרים נערכים לעמתו עם קו ההגנה שכבר הציג בתקשורת ,  לפיו כל ההחלטות בעניין התקבלו מטעמים מקצועיים

