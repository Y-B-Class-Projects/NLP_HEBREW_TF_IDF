פרס בטקס יום השואה :  סבי ציווה עלי להיות יהודי
בטקס  " לכל איש יש שם "  שנערך לרגל יום השואה בכנסת ,  הקריאו מנהיגי המדינה את סיפוריהם של קרובי משפחתם שנספו במחנות ההשמדה . " בני המשפחה החיים נושאים לפיד זיכרון להמשכיות המשפחה "
 כמדי שנה ,  גם היום  ( שני )  נערך בכנסת טקס  " לכל איש יש שם "  לרגל יום השואה ,  במהלכו הקריאו חברי הכנסת ושרי הממשלה את שמות קרובי משפחתם ויקיריהם שנספו בשואה .
 יו"ר הכנסת ,  ח"כ ראובן ריבלין ,  התייחס בדבריו ליוזם הטקס ,  יו"ר הכנסת לשעבר דב שילנסקי ,  שהיה ניצול שואה בעצמו : " בשנה החולפת הלך לעולמו יו"ר הכנסת וניצול השואה דב שילנסקי ,  יוזם 'לכל איש יש שם' .  אני אקרא בשמות בני משפחתו של חברי המנוח מאיר וילף ובני משפחתו .  הוא היה היחיד מבני משפחתו שניצל .  ואלה שמותיהם :  האב ,  אשר וילף ,  האם אתי וילף ,  הילדים יוסף ,  אניה ,  מלכה ,  משה ,  רחל .  יהי זכרם ברוך .  לפי מותו עוד הספיק מאיר וילף למסור ביד ושם עדות מצולמת על כל קורותיו ". 
נשיא המדינה שמעון פרס ,  סיפר על בני משפחתו : " לזכר בני משפחתי שנטבחו עם 2,060 בני קהילתם בעיירה וישנייבה באוגוסט 1942 ,  על ידי הנאצים ועוזריהם בני המקום ,  אשר ריכזו את תושבי העיירה בבית כנסת שהיה עשוי מעץ ורצחו אותם באכזריות בירי ובשריפה .  סבי הלך בראש הקהילה עטוף בטליתו ,  ישר אל בית הכנסת שהוצת על ידי הנאצים ,  סבתי רבקה מלצר ,  סבי צבי מלצר  מורי ורבי ,  אשר בעת פרידתנו בתחנת הרכבת ,  בעלותי לארץ ישראל ,  אמר לי שתי מלים :  תהיה יהודי ". 
ראש הממשלה בנימין נתניהו סיפר על בני משפחתה של אשתו שרה ,  שניצלו מהשואה : " ב-1933 יצא חמי מעיירת הולדתו לוורשה ,  ומשם לארץ ישראל .  אביו משה ליווה אותו ובתחנת הרכבת בוורשה ניסה לשדל אותו להישאר עם משפחתו בפולין .  שמואל היה חצוי בלבו ,  כי אהב מאוד את משפחתו ,  את אביו ,  את אחיו ואחיותיו ,  אבל מנגד רצה ללכת אחר חלומו להיות חלוץ בארץ ישראל וכך החליט לעשות .  בא לארץ ,  עבד בפרדס ,  כתב שירים וספרים ונהיה למחנך וחוקר גדול של התנ"ך .  לחווה ,  רעייתו ז"ל ,  ולו ,  נולדו שלושה בנים ובת ,  הביאו תריסר נכדים ומספר הולך וגדל של נינים .  אולם בעצם חייהם הם נושאים לפיד זיכרון להמשכיות המשפחה ,  שכולה חוץ משמואל נספתה ".  גם יו"ר האופוזיציה ,  ח"כ ציפי לבני ,  נשאה דברים בטקס וסיפרה את סיפורה של משפחת מיקלברג : " זהו סיפור חייו של עם ולעתים סיפור חייה של משפחה אחת .  של משפחת מיקלברג ,  שנספתה כמעט כולה בשואה ,  ושל הנצר האחרון למשפחת מיקלברג ,  אריאלה  היום איטקיס ,  ששכלה את שני בניה ,  ברק ועמיחי ,  בהגנה על מדינת ישראל .  לזכר זאב ,  דב ורגינה מיקלברג מוורשה ,  שנשלחו ביחד עם בנם ,  אריה מיקלברג ,  במשלוחים לטרבלינקה ,  שם נרצחו על ידי הצורר הנאצי ",  סיפרה .  
לבני המשיכה לסיפרה כי  " בנימין ,  הבן היחיד שהצליח להימלט ,  הגיע לרוסיה שם פגש במחנות העבודה את רחל לבית בורנשטיין ,  שברחה גם היא מפולין לרוסיה .  בנימין ורחל נישאו בסיום המלחמה ועלו ארצה לאחר קום המדינה .  בתם ,  אריאלה מיקלברג ,  נישאה לחיים איטקיס ולשניים נולדו שלושה ילדים  ברק ,  עמיחי ומיטל .  ברק ,  קצין בחיל הים ,  נפל בעת מילוי תפקידו בשנת 98' ועמיחי ,  טייס קרב בחיל האוויר ,  נפל לפני כשבעה חודשים במהלך אימון מבצעי במכתש רמון .  סיפורה זה של משפחת מיקלברג ואיטקיס הוא סיפור אחד מרבים של העם היהודי ,  של גיבורים בעל כורחם שנלחמו לשרוד וגיבורים שנלחמו להגן  אלה שהוקרבו בשל יהדותם ואלה המקריבים את נפשם בשביל מדינת היהודים ". 

פרס בטקס יום השואה :  סבי ציווה עלי להיות יהודי
בטקס  " לכל איש יש שם "  שנערך לרגל יום השואה בכנסת ,  הקריאו מנהיגי המדינה את סיפוריהם של קרובי משפחתם שנספו במחנות ההשמדה . " בני המשפחה החיים נושאים לפיד זיכרון להמשכיות המשפחה "
 
