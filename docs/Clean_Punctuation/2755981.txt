נתניהו : " מבצע מורכב - להיערך לזה שייקח זמן "
 ראש הממשלה כינס דיון מיוחד בפיקוד מרכז בהשתתפות צמרת צה"ל והשב"כ . " מדובר באירוע חמור שיהיו לו השלכות ",  אמר .  יעלון : " נשים ידינו על החוטפים והחטופים ,  אך דרושה סבלנות "
 היום הרביעי למבצע  " שובו אחים ":  ראש הממשלה בנימין נתניהו מקיים הערב  ( שני )  הערכת מצב בפיקוד מרכז שבצפון ירושלים בעקבות חטיפת שלושת הנערים ,  בהשתתפות צמרת צה"ל והשב"כ . 
" אנחנו נמצאים בעיצומו של מבצע מורכב ,  וצריך להיות ערוכים לאפשרות שזה ייקח זמן ",  אמר נתניהו בהצהרה שמסר בפתיחת הדיון . " מדובר באירוע חמור ויהיו לו השלכות חמורות ,  אולם אנחנו פועלים באופן שקול ,  אחראי ונחוש ".  
לדברי נתניהו ,  פרט למאמץ להשבת שלושת הנערים ,  ישראל פועלת ביתר שאת נגד חמאס ,  וכחלק מכך עצרה יותר מ-100 מאנשי הארגון . " בימים האחרונים אנחנו רואים ניסיון לפתוח זירה נוספת בעזה ",  אמר נתניהו בהתייחסו לירי הרקטות על הדרום אתמול בלילה . " הגבנו לירי בעוצמה ,  ובמקרה הצורך נגיב בעוצמה רבה יותר .  מי שינסה לפגוע במדינת ישראל - ייפגע ". 
אחריו דיבר שר הביטחון משה יעלון שאמר כי המאמץ המשותף של זרועות הביטחון יביא בסופו של דבר  " לזה שנניח את היד על החוטפים ,  ושנגיע לחטופים ".  לדבריו , " זה מחייב לאורח רוח ולסבלנות ".  עוד אמר יעלון : " אנחנו משקיעים את כל היכולות שיש בידינו ,  ואין לי ספק שנגיע לכך .  במקביל אנחנו עושים מאמץ לכך שהחמאס ישלם מחיר כבד ,  ושכל ניסיון ברצועת עזה להרים ראש ייענה בתגובה תקיפה כפי שהגבנו הלילה ואף יותר ".  
אחר הצהריים ננעלה הישיבה המיוחדת של הקבינט המדיני-ביטחוני בצל האירוע - אולם לא התקבלו בה החלטות מיוחדות .  ישיבת קבינט נוספת תיערך גם מחר .  עד כה ,  קרוב ל-100 שעות מאז החטיפה לא התקבלה כל הודעה מהחוטפים ,  אנשי החמאס - מה שמגביר את החשש לחיי הנערים - גיל-עד שער ,  נפתלי פרנקל ואיל יפרח .
 בכל הימים מאז היוודע החטיפה פועלים כאמור צה"ל והשב"כ בכוחות מתוגברים בכל רחבי יהודה ושומרון ,  עם דגש על העיר חברון - וזאת במטרה להצר את צעדי החוטפים ,  שייתכן ועדיין נמצאים בגדה .  בשעות הערב עצר הצבא שני פלסטינים בצומת גוש עציון ,  לא רחוק מהמקום בו אירעה החטיפה ביום חמישי בלילה .  השניים נעצרו בתום סריקה יסודית שנערכה ברכבם .  לא ברור אם מדובר במעצר הקשור לחקירה ,  אולם הוא התבצע בהוראת השב"כ .
 חטיפת הנערים - כותרות נוספותקרי גינה את החטיפה :  חמאס אחראי למעשה הבזוישובו אחים :  150 פלסטינים נעצרו מתחילת המבצעבמהלך המעצרים :  שני פלסטינים נהרגו מאש צהל בגדה
מוקדם יותר השתתפו נשיא המדינה שמעון פרס ,  שר הביטחון משה יעלון והרמטכ"ל רב-אלוף בני גנץ בטקס הענקת תעודות הוקרה לאנשי המילואים  במהלכו התייחסו לפרשה החמורה . " זו העת לשלוח מכאן חיבוק חם ואוהב ולחזק את משפחות החטופים ",  אמר יעלון .  הרמטכ"ל גנץ אמר כי צה"ל פועל להגיע לפיתרון הפרשה וכי הצבא ישקיע את כל הזמן ,  העוצמה והנחישות הנדרשת .  
מוקדם יותר ביקר הנשיא הנבחר ,  ח"כ רובי ריבלין בישיבת  " מקור חיים ",  שבהתנחלות כפר עציון ,  עליה נמנים שניים מהחטופים ,  גיל-עד שער ונפתלי פרנקל . 
" לא כך דמיינתי את ביקורי הראשון עם בחירתי ",  אמר . " היום אני בא לכאן לחבק ,  ולהתפלל יחד אתכם על הבנים שלנו ,  החברים שלכם ".  לדבריו , " הנערים מצאו עצמם חיילים על מלחמת הקיום שלנו טרם זמנם .  אנחנו עדיין נלחמים את מלחמת קיומנו ,  ונוכל לה ".  ריבלין הוסיף : " אנחנו מתפללים יחד עם כל בית ישראל שישובו בשלום לביתם ". 
ראש הממשלה בנימין נתניהו שוחח מוקדם יותר היום עם יו"ר הרשות אבו מאזן בטלפון ,  אחרי שהאחרון גינה את החטיפה . " אני מצפה ממך לסייע בהשבת הנערים החטופים ובלכידת החוטפים ",  אמר נתניהו בשיחה . 
" החוטפים מחמאס יצאו משטח בשליטת הרשות וחזרו לשטח בשליטת הרשות .  מקרה זה חושף את אופיו של הטרור שאנחנו נלחמים בו .  טרוריסטים חוטפים ילדים ישראלים חפים מפשע ,  ואילו אנחנו עוסקים בבתי החולים שלנו בהצלת ילדים פלסטינים חולים ".  הוא הוסיף : " צריך להבין את ההשלכות של השותפות עם חמאס - זה רע לישראל ,  רע לפלסטינים ,  וזה רע לאזור ".  

נתניהו : " מבצע מורכב - להיערך לזה שייקח זמן "
 ראש הממשלה כינס דיון מיוחד בפיקוד מרכז בהשתתפות צמרת צה"ל והשב"כ . " מדובר באירוע חמור שיהיו לו השלכות ",  אמר .  יעלון : " נשים ידינו על החוטפים והחטופים ,  אך דרושה סבלנות "
 
