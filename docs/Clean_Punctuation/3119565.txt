האיחוד האירופי מבהיר : " עמדתנו לגבי ירושלים נותרה ללא שינוי "
 לאחר שראש הממשלה אמר כי  " מדינות רבות יכירו בירושלים ויעבירו את השגרירויות אליה ",  נשיא מועצת האיחוד הבהיר כי מנהיגי המדינות  " נותרו מחויבים לפתרון שתי המדינות ".  כמו כן ,  הדגיש כי לא השתנה דבר ביחס לירושלים
עמדת מדינות האיחוד האירופי כלפי סוגיית ירושלים נותרה בעינה ,  גם לאחר הכרת נשיא ארצות הברית דונלד טראמפ בעיר כבירת ישראל - כך הודיע הערב  ( חמישי )  נשיא מועצת האיחוד האירופי ,  דונלד טוסק ,  בסיום פסגה של 28 ראשי מדינות . " מנהיגי האיחוד האירופי מדגישים כי הם מחוייבים בצורה מוצקה לפתרון שתי המדינות ובהקשר הזה עמדת האיחוד האירופי בנושא ירושלים נותרה ללא שינוי ",  אמר .
 הצהרת האיחוד האירופי מגיעה לאחר שראש הממשלה בנימין נתניהו אמר אמש ש"סופה של האמת לנצח ויכירו גם יכירו מדינות רבות בירושלים כבירת ישראל וגם יעבירו את השגרירויות ".  
דבריו של ראש הממשלה הגיעו לאחר מפגש של הוועד לשיתוף פעולה אסלאמי באיסטנבול בסשתתפות כ-50 מנהיגים ושרים ממדינות ערביות ומוסלמיות ,  שבו אמר יו"ר הרשות הפלסטינית אבו מאזן כי הצהרת טראמפ היא  " חצייה של כל הקווים האדומים ".   " ירושלים תמיד תהיה בירת פלסטין ",  אמר . " טראמפ רוצה לתת את ירושלים כמתנה לישראל ,  כאילו שהוא תורם את אחת ממדינות ארצות הברית ,  כאילו שהוא האדם היחיד עם הסמכות להחליט .  זהו הפשע החמור ביותר והפרה בוטה של החוק הבינלאומי ". 
בתגובה לכך ,  אמר ראש הממשלה בנימין נתניהו : " מוטב לפלסטינים להכיר במציאות ולפעול למען שלום ולא למען הקצנה .  כדאי לפלסטינים להכיר גם בעובדה נוספת ביחס לירושלים :  לא רק שהיא בירת ישראל ,  אנחנו גם שומרים בירושלים על חופש הפולחן לכל הדתות ואנחנו אלה שמבטיחים במזרח התיכון את ההבטחה הזאת כפי שאף אחד לא מבטיח אותה ולעיתים קרובות גם נכשלים בכך באופן מחפיר ".  

האיחוד האירופי מבהיר : " עמדתנו לגבי ירושלים נותרה ללא שינוי "
 לאחר שראש הממשלה אמר כי  " מדינות רבות יכירו בירושלים ויעבירו את השגרירויות אליה ",  נשיא מועצת האיחוד הבהיר כי מנהיגי המדינות  " נותרו מחויבים לפתרון שתי המדינות ".  כמו כן ,  הדגיש כי לא השתנה דבר ביחס לירושלים

