 " נציגים מישראל וטורקיה ידונו השבוע בפיצויים "
 העיתון הטורקי  " הורייט "  דיווח כי הדיפלומטים יסכמו את הפרטים הטכניים האחרונים בהסדר הפיצויים למשפחות הרוגי המרמרה .  שר החוץ האמריקני : " הפיוס  התפתחות חשובה "
  ( צפו בארדואן מגיב לשיחת ההתנצלות עם נתניהו )  
דיפלומטים מאנקרה ומירושלים ייפגשו השבוע כדי לדון בפיצויים שתעביר ישראל למשפחות הרוגי משט המרמרה  כך דיווח אמש  ( שבת )  העיתון הטורקי  " הורייט ".  בדיווח נאמר כי עקרונות ההסדר נקבעו ,  ועל הדיפלומטים רק לסכם את הפרטים הטכניים .  העיתון גם ציטט גורם טורקי שאמר כי  " תהליך הנורמליזציה עם ישראל יהיה הדרגתי ",  וכי בהמשכו ישלחו שתי המדינות שגרירים זו אל בירתה של זו .  
במקביל ,  הבית הלבן הוציא הודעה רשמית מטעם שר החוץ האמריקני ג'ון קרי לאחר פגישותיו עם ראש הממשלה בנימין נתניהו ויו"ר הרשות הפלסטינית מחמוד עבאס ,  בה נאמר כי קרי רואה בפיוס עם טורקיה  " התפתחות חשובה מאוד ".   " זה יעזור לקדם את השלום והיציבות באזור ",  אמר קרי . " ראש הממשלה נתניהו וראש הממשלה ארדואן הפגינו את המנהיגות הדרושה כדי שזה יתאפשר ".   
" שוחחתי על כך עם ראש הממשלה נתניהו ,  וזה יעזור לישראל להתמודד עם האתגרים הרבים מולם היא ניצבת באזור ",  המשיך קרי . " אנו מצפים ליישום מהיר של ההסכם ולנורמליזציה מלאה ביחסים ,  כדי שישראל וטורקיה יוכלו לפעול יחד לטובת האינטרסים המשותפים שלהן ".  
ראש הממשלה נתניהו שוחח ביום שישי בצהריים עם מקבילו הטורקי ,  רג'יפ טייפ ארדואן ,  והשניים הסכימו על השבת הנורמליזציה ביחסים בין המדינות .  גורם מדיני בכיר מסר כי בשיחה התנצל נתניהו על אירועי משט המאווי מרמרה ב-2010 ועל הידרדרות יחסי המדינות מאז ,  ושמע מארדואן התנצלות על אמירותיו נגד הציונות .  בין השניים הוסכם על החזרת השגרירים ,  ביטול ההליכים המשפטיים נגד חיילי צה"ל שהשתתפו בהשתלטות על הספינה ,  וכאמור ,  פיצוי משפחות הרוגי המשט .  
לקריאה נוספת:זכות השיבה לטורקיה : " הישראלי אוהב הכל כלול"נתניהו :  המשבר בסוריה היווה שיקול מרכזי בפיוס עם טורקיהליברמן נגד נתניהו : " ההתנצלות בפני טורקיה - שגיאה חמורה " 

" נציגים מישראל וטורקיה ידונו השבוע בפיצויים "
 העיתון הטורקי  " הורייט "  דיווח כי הדיפלומטים יסכמו את הפרטים הטכניים האחרונים בהסדר הפיצויים למשפחות הרוגי המרמרה .  שר החוץ האמריקני : " הפיוס  התפתחות חשובה "
 
