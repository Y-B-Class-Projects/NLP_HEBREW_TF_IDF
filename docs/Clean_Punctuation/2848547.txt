פדחתו של איזה ראש ממשלה נעלמה מישראל היום ? 
בגיליון יום העצמאות של ישראל היום ערכו ראיון עם מעצבים העומדים מאחורי כרזות מיוחדות לרגל 40 שנה לבית בן גוריון ,  בהם גם עם המעצב אמנון אילוז .  אך אבוי - הכרזה שלו הושמטה מהראיון .  האם יש לכך קשר שמופיעה בה ,  מתחת לבן גוריון ורבין ,  גם הפדחת של בנימין נתניהו ? 
אחת מהכרזות המשתתפות בתערוכה מיוחדת במלאת 40 שנה לבית בן-גוריון בתל אביב צונזרה מכתבה שפורסמה על התערוכה בגיליון יום העצמאות של עיתון  " ישראל היום ",  והיא אינה מופיעה בה .  הכרזה מציגה את פדחותיהם של בן גוריון ,  יצחק רבין ,  וראש הממשלה המכהן בנימין נתניהו .  בעיתון סרבו לומר מדוע השמיטו אותה מהידיעה ,  ובחרו לפרסם במקומה כרזות אחרות .  
הכרזה עוצבה על ידי המעצב אמנון אילוז ,  שזועם על ההחלטת העיתון . " מעולם לא חשבתי שיצנזרו אותי .  לא אשקר ,  שהתקשרו אלי וביקשו ממני להתראיין לישראל היום בגליון החג שלהם ,  על הכרזה שעיצבתי לרגל 40 שנה לבית בן גוריון .  שמחתי ",  כתב הבוקר לחבריו בפייסבוק . " שמחתי שהעבודה שאני עושה תגיע לכמה שיותר אנשים ,  שמחתי לא פחות מהפעמים שהתראיינתי להארץ .  שמחתי שהכתבת  ( סיגל ארבייטמן )  אמרה לי שהיא בחרה בכרזה שלי כי היא חכמה מעוררת מחשבה ושאלות ,  ומדברת לכולם .  הייתי נאיבי .  נדהמתי לגלות שאמנם יש תמונה שלי ושאתם יכולים לקרוא את הראיון איתי אבל רק לקרוא כן ?  כי את הכרזה עצמה תצטרכו לדמיין ,  כי העורכים של סיגל צינזרו את הכרזה והשאירו אותה בחוץ ,  כי היא מסוכנת לקוראים של העיתון שלהם ",  כך לדבריו .  
לכתבה בעיתון התראיין אוצר התערוכה ,  יובל סער ,  שסיפר כי  " המשימה שניתנה למעצבים ולמאיירים לא היתה פשוטה - לעצב כרזה שתאיר את הבית ,  תביא למודעות לקיומו ותציג את מורשת בן ? גוריון הנגזרת מתוך הבית ,  אך גם רלוונטית לימינו אנו ".  התערוכה הוצבה בשלושה מוקדים הנושאים את שמו של ראש הממשלה הראשון :  לאורך שדרות בן ? גוריון ,  מפינת בן ? יהודה ועד כיכר אתרים ,  באוניברסיטת בן-גוריון בנגב עד תחילת שנת הלימודים ובאולם מקבלי הפנים בנתב"ג ,  עד סוף יום העצמאות .  גם רשות שדות התעופה בחרה להשמיט את הכרזה של אילוז ,  לדבריו , " בטענה שהיא פוליטית ".  
סיגל ארביטמן לא ענתה לשאלת וואלה !  ברנז'ה האם העבירה לעורכיה בעיתון את הכרזה של אילוז לפרסום ,  וסרבה להתייחס לטענות .  גם סגן עורך  " ישראל היום "  אהרון לפידות סרב להגיב לדבריו של אילוז .  דוברת העיתון לירון ורדי גלר הפנתה לקבלת תגובה ממשרד יחסי הציבור של העיתון  " לרנרקום ".  הבעלים של המשרד ,  אבי לרנר ,  מסר : " מסרבים להגיב ".  

פדחתו של איזה ראש ממשלה נעלמה מישראל היום ? 
בגיליון יום העצמאות של ישראל היום ערכו ראיון עם מעצבים העומדים מאחורי כרזות מיוחדות לרגל 40 שנה לבית בן גוריון ,  בהם גם עם המעצב אמנון אילוז .  אך אבוי - הכרזה שלו הושמטה מהראיון .  האם יש לכך קשר שמופיעה בה ,  מתחת לבן גוריון ורבין ,  גם הפדחת של בנימין נתניהו ? 

