קרי לנתניהו : " קרובים לעת ההחלטות הקשות "
 שר החוץ האמריקני הגיע לסבב פגישות שנועד לכאורה  " לסגור קצוות "  לקראת הסכם מסגרת בין ישראל לפלסטינים ,  אולם פגש ראש ממשלה תקיף : " הרשות לא מפסיקה להסית נגדנו "
 ראש הממשלה בנימין נתניהו ושר החוץ האמריקני ג'ון קרי כינסו אמש  ( חמישי )  מסיבת עיתונאים בפתח פגישתם בירושלים .  עוד לפני שהחלה ההצהרה המשותפת אמר לו נתניהו בחיוך : " ברוך הבא לירושלים ,  ג'ון .  לא ראיתי אותך כבר הרבה זמן ",  רמיזה מבודחת לכמות הביקורים הגדולה של קרי בישראל - 11 במספר מאז נכנס לתפקידו .  עם זאת ,  האווירה המחויכת התחלפה מהר - כשראש הממשלה שרק השבוע דחה את ההחלטה על בנייה בשטחים כדי לא  " להרגיז "  את ארה"ב ,  תקף בחריפות את הרשות ואת ראשה . 
" איך אבו מאזן יכול להגיד שהוא מעוניין בשלום כשהוא חוגג שחרור של רוצחים ?  איזה מסר הוא שולח לצעירים פלסטינים ?  ",  אמר נתניהו לקרי .  כמו גורמים שונים בממשלה ובקואליציה ,  קשר ראש הממשלה בין ההתנהלות של הרשות הפלסטינית לבין התגברות הפעילות החבלנית נגד ישראל . " אין פלא לאור החגיגות של שחרור הרוצחים שיש עליה בטרור .  הפלסטינים לא חדלים להסית נגדנו בתקשורת ,  במערכת החינוך ובכל מגזרי החברה שלהם .  זו לא הדרך להשיג שלום .  לצערי ,  לאור המעשים וההתבטאויות של המנהיגים הפלסטינים ,  יש ספק הולך וגבר בישראל בשאלה האם הם מחויבים לשלום ",  ציין .  
עם זאת ,  הוא סיכם את דבריו באמירה פייסנית ואמר : " אני מקווה שאבו מאזן לא יפספס שוב הזדמנות לשלום ,  ואני מקווה שלמרות הרוחות המשתנות במזרח התיכון ,  יחדיו נוכל לבנות בסיס מוצק כסלע לביטחון ולשלום בטוח .  זו העבודה שנעשה בימים ובשבועות הבאים ". 
קרי מצדו ציין לטובה את ההחלטה הקשה של נתניהו לשחרר אסירים . " אני מעריך את זה מאוד ,  ויודע כמה זה קשה עבור ישראל .  אני מעריך גם את נחישותו של אבו מאזן להמשיך במשא ומתן למרות ההתנגדות שהוא מתמודד איתה מבית ,  של אנשים רבים שקוראים לו לפרוש מהשיחות ". 
הוא התייחס בדבריו לשלב המתקדם לכאורה בו נמצאים המגעים . " לפני כמה חודשים אמרתי בנמל התעופה בן גוריון ,  בתום ביקור נוסף בישראל ,  שתגיע העת לקבל החלטות קשות .  אנחנו קרובים לנקודה הזו ",  אמר .  
שר החוץ גם הזכיר את ההידרדרות הבריאותית של ראש הממשלה לשעבר אריאל שרון ואמר : " מחשבותיי ותפילותיי נתונות למשפחת שרון בשעה קשה זו ".  

קרי לנתניהו : " קרובים לעת ההחלטות הקשות "
 שר החוץ האמריקני הגיע לסבב פגישות שנועד לכאורה  " לסגור קצוות "  לקראת הסכם מסגרת בין ישראל לפלסטינים ,  אולם פגש ראש ממשלה תקיף : " הרשות לא מפסיקה להסית נגדנו "
 
