אין מה להפסיד
המחצית הטובה של השבוע מסתיימת מנקודת ראותו של בנימין נתניהו עם המראתו של פרנסואה הולנד בחזרה לפאריס .  נכון שנשיא צרפת חזר על התנגדותו החד ? משמעית לבנייה בהתנחלויות .  אבל המפגש עם הולנד היה אירוע מרענן כאשר ממשלים ידידותיים כופים על ישראל יובש בזירה הבינלאומית .
 אמש ,  לאחר מצעד הנאומים בכנסת ,  טענו פרשנים כי הולנד הנמיך את תורן התביעות הצרפתיות מאיראן .  ייתכן שזה צפי שיגשים את עצמו .  אך בתוכן הדברים ,  כפי שעלה במהלך הביקור ,  לא היה איתות שהדבר כבר אירע .  מלכתחילה הגיעו צרפת וישראל לעמדה ביקורתית כלפי ההסכם עם איראן ,  אך מראש לא היתה זהות מוחלטת בין ירושלים לפאריס בסוגיה זו .  דוגמה בולטת היא שוני בהתייחסותן להעשרה מסוימת של חומר במתקנים האיראניים .
 המחצית השנייה של השבוע מצביעה על לו"ז קדחתני בפעילותו של נתניהו .  הוא יוצא למוסקבה על יסוד ההנחה שבמאבק כזה אסור להותיר אפילו אבן אחת שלא הפך .  הוא מוחל כדין על כבודו נוכח התבטאות בלתי ראויה של שר החוץ הרוסי לברוב כלפיו ,  ומיטיב לדעת כי פוטין לא יהיה פעיל בבלימת האיראנים .  רק שרוסיה מבקשת לחזור לתפוס את העמדה שאיבדה לפני 41 שנים במצרים ,  ובקהיר מצפים ממנה להתייצב מול טהרן .  
אפילו בארה"ב תמונת המצב עמומה .  אובאמה מגייס את ראשי הסנאט למען חתימת הסכם עם איראן .  העובדה שאפילו יריבו ,  הסנאטור ג'ון מקיין ,  מעניק לו קצה חוט אינה מעידה עדיין דבר על עמדת הסנאט .  זו התרבות הפוליטית של ארה"ב .  עם זאת ,  גם אובאמה יודע שלא יוכל לחתום על הסכם עם משטר האייתוללות נוכח החרפת התביעות מטעם איראן .
 מה שיכול להציל את ההסכם הוא מראית עין של ויתור מטעם האיראנים .  מה שיכול להציל את העולם מהסכם רע הוא הקשחת לב של האייתוללות .  הספק באשר להתנהלות האיראנית ,  עד כדי חשש כי אפילו אמריקה הלהוטה להתפשר עם טהרן תסרב לעשות כן ,  עומד ביסוד החלטתו של ג'ון קרי לדחות את ביקורו בירושלים .  הוא אינו יודע מה יהיה בידו ביום שישי .
 אין ספק כי ישראל נתונה עתה בעמדת נחיתות .  גם ביקורו של הולנד לא שינה עובדה זו .  בעיקר מפני שהנשיא הצרפתי לא ויתר על התמהיל של ההסכמה בעניין איראן והמחלוקת באשר לתפקיד ההתנחלויות .  אך במצב שנוצר לקראת חידוש השיחות מחר אין לנתניהו סיבה לחדול מן המהלך שהוא מוביל כמעט לבד .  יש סיכוי מה שיצליח .  אין לו מה להפסיד אם יתמיד .  לפחות ירחץ בניקיון כפיו .  

אין מה להפסיד
nan
