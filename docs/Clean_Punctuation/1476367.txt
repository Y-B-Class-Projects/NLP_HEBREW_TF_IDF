נתניהו :  נזכור קורבנות הטרור ונילחם בו
טקס האזכרה לחללי פעולות האיבה נערך בהר הרצל .  נתניהו : " ההיסטוריה לימדה אותנו את הלקח של פייסנות מול אנטישמיות "
  ( באדיבות ערוץ 1 ) 
ישראל זוכרת את קורבנות הטרור .  טקס האזכרה לחללי פעולות האיבה התקיים בצהרים  ( שלישי )  בהר הרצל בירושלים בנוכחות נשיא המדינה שמעון פרס ,  ראש הממשלה בנימין נתניהו ,  הרמטכ"ל גבי אשכנזי ,  מפכ"ל המשטרה דודי כהן ואישים נוספים .  בתחילת הטקס התפרץ לעבר ראש הממשלה אחד הנוכחים וביקש ממנו לא להסכים לפתרון של שתי מדינות לשני עמים .  חלק מהקהל הגיב במחיאות כפיים .
 בטקס אמר נתניהו כי למדינת ישראל אין ברירה אלא להילחם בטרור עד חורמה וכי היא לא תיתן לאויב להקים בסיס טרור במרכז הארץ . " מי שמרוצץ גולגולתו של תינוק לא רוצה בזכויות אדם ,  ומי שמפוצץ אוטובוס של ילדים לא רוצה שלום ".  אמר נתניהו . " אין לנו ברירה אלא להילחם בטרור עד חורמה .  הטרור לא השיג שום מטרה ,  הוא רק המיט אסונות על אלו שהפעילו אותו ". 
נתניהו התייחס בדבריו לאיום האירני ואמר כי  " הטרור נתמך על ידי משטר איסלמי קיצוני שחותר להשיג נשק גרעיני וקורא בפומבי להשמידנו .  ההיסטוריה לימדה אותנו את הלקח של פייסנות מול אנטישמיות ". 
בטקס נשא דברים בשם המשפחות הרב שמעון רוזנברג ,  אביה של רבקי הולצברג שנהרגה יחד עם בעלה הרב גבריאל בפעולת הטרור במומביי לפני כחצי שנה .  הרב רוזנברג סיפר על כאבו : " השנה אני ואשתי יהודית וכל משפחתנו שיחיו הצטרפנו למשפחת השכול ,  הכאב והגעגועים אינם מרפים .  כל יום שעובר הכאב הולך וגדל .  מאידך ,  האמונה והביטחון בקב"ה בצור ישראל - זה נותן לנו את הכוח ותעצומות הנפש להתמודד מול כל הקשיים ".  הרב התייחס לנכדו מוישי בן השלוש שאיבד את הוריו בפיגוע . " מוישי הקטן מסמל עבורנו את דור ההמשך של העם היהודי ". 

נתניהו :  נזכור קורבנות הטרור ונילחם בו
טקס האזכרה לחללי פעולות האיבה נערך בהר הרצל .  נתניהו : " ההיסטוריה לימדה אותנו את הלקח של פייסנות מול אנטישמיות "
 
