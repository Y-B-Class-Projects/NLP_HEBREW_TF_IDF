נתניהו : " חגיגת הטרוריסטים בכלא הישראלי תיפסק "
 רה"מ נתניהו מחמיר את תנאי האסירים הביטחוניים בישראל ,  בתגובה לסירוב חמאס לאפשר לצלב האדום לבקר את החייל החטוף גלעד שליט : " עצרתי הנוהל האבסורדי שלפיו הם נרשמים ללימודים "
 חמש שנים אחרי שנחטף גלעד שליט ,  הודיע היום  ( חמישי ) ראש הממשלה בנימין נתניהו כי בכוונתו לפגוע בתנאי כליאתם של אסירים פלסטינים המוחזקים בישראל .  באירוע הנעילה של ועידת הנשיא אמר נתניהו כי  " חמאס הודיע היום שהוא דחה את בקשת הצלב האדום לבקר את גלעד שליט .  החלטתי לשנות את מדיניות ישראל כלפי הטרוריסטים שיושבים בכלא הישראלי .  אנו מחויבים לכבד את החוק הישראלי ,  את החוק הבינלאומי ואת האמנות הבינלאומיות ,  אבל איננו מחויבים למעבר לכך .  לכן ,  התנאים המפליגים של הטרוריסטים בתוך הכלא הישראלי ייפסקו ".  
סיקור מיוחד :  חמש שנים לחטיפת שליט
יואל שליט קיבל תואר : " החיים נמשכים אבל זה קשה"הצלב האדום לחמאס :  תנו אות חיים מגלעד שליטתושבי רמאללה : " לנו אלפי אסירים ,  לכם רק שליט"חמש שנים לחטיפת גלעד שליט :  כתבו לגלעד מסר 
" אנחנו נוקטים בשורה של צעדים לשינוי התנאים בכלא ",  המשיך ראש הממשלה . " אני מבקש לתת דוגמה אחת :  עצרתי את הנוהל האבסורדי שלפיו טרוריסטים שיושבים בכלא הישראלי על רצח נרשמים ללימודים אקדמיים .  לא יהיו יותר דוקטורנטים לטרור ,  מאסטרנטים לרצח .  החגיגה הזאת נגמרת .  ואני מבקש לברך את מנהיגי ארה"ב ,  אנגליה ,  צרפת שתבעו מחמאס לשחרר את שליט ודרשו לאפשר לצלב האדום לבקר אותו .  ואם כולנו בארץ ובחו"ל נאחד כוחות ונמשיך להפעיל לחץ מוסרי ,  פוליטי והסברתי על חמאס באופן יומיומי ,  נקדם את שחרורו של גלעד עד שובו הביתה בשלום ". 
אביו של החייל החטוף ,  נעם שליט ,  אמר בתגובה כי  " אנו שואלים מדוע המתינו ממשלות ישראל חמש שנים בהם גלעד נמק בכלא חמאס ?  ממשלות ישראל כשלו במשך 5 שנים להפעיל מנופי לחץ על החמאס לכן ספק גדול אם ידעו לעשות זאת היום ". 
מוקדם יותר דווח בקול ישראל כי חמאס דחה את קריאת הצלב האדום להציג אות חיים מהחייל החטוף .  חבר הפרלמנט מטעם חמאס סלאח אלברדוויל אמר כי הדרך היחידה להשגת מידע על שליט היא שחרור האסירים הפלסטינים .  עוד טען כי מדובר בניסיון של ישראל לאתר את מקום המסתור שבו מוחזק גלעד ואז לשחררו במבצע צבאי .  גם דובר חמאס בעזה סאמי אבו זוהרי הפציר בצלב האדום שלא  " להיגרר למשחק הישראלי "  שנועד להגיע לגלעד שליט . " הצגנו בעבר יוזמות רבות בסוגייה ,  אך בתמורה קיבלנו החמרה ביחס לאסירים הפלסטינים ",  הוסיף .  
אחיו של החייל החטוף ,  יואל שליט ,  שקיבל היום תואר ,  התייחס לעניין בטקס סיום התואר להנדסת מחשבים בטכניון שבחיפה . " כל התקדמות היא מעודדת ואני שמח שהצלב האדום מראה עניין ומגלה מאמצים כלשהם .  אני לא יודע אם זה יעזור ,  אבל אני מאוד מקווה שברמה הבינלאומית זה יעזור ". 
גם נעם שליט ,  אביו של גלעד ,  התייחס לנושא בטקס ואמר כי  " אני חושב שההודעה שיצאה היום אמנם לא מגנה את החמאס ,  אבל הארגון מגנה בחצי פה את החמאס ודורש ממנו לציית לחוק ההומניטרי הבינלאומי ולתת אות חיים מגלעד .  הדרישה היא לאפשר קשר איתו ,  בין אם מדובר במשפחתו ובין אם זו גישה של הצלב האדום אליו .  אין קשר בין דרישת הצלב לפגישתי עם נשיא צרפת .  אנחנו בדיאלוג שוטף עם הצלב האדום שלצערי עד היום לא הצליח לבצע את תפקידו .  בעניין הזה הוא נכשל ,  מכיוון שחמאס מתעלם מהקריאות של הארגון כמו גם מהרבה קריאות אחרות שמגיעות מהעולם ,  בין אם מדובר בנשיא ארה"ב אובמה ,  נשיא צרפת סרקוזי ,  קנצלרית גרמניה אנגלה מרקל ,  או שורה נוספת של מנהיגים ". 
לפניות לכתב :  pinhas_wolf@walla.com

נתניהו : " חגיגת הטרוריסטים בכלא הישראלי תיפסק "
 רה"מ נתניהו מחמיר את תנאי האסירים הביטחוניים בישראל ,  בתגובה לסירוב חמאס לאפשר לצלב האדום לבקר את החייל החטוף גלעד שליט : " עצרתי הנוהל האבסורדי שלפיו הם נרשמים ללימודים "
 
