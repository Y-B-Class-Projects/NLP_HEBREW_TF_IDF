 " מהלך פתאומי ":  השר אריאל פנה במכתב חריף לנתניהו נגד הפחתת המסים
יממה לאחר שבש"ס הביעו מורת רוח מהודעתם של נתניהו וכחלון על המהלך ,  פנה שר החקלאות לשניים במכתב ,  שהגיע לידי וואלה !  NEWS ,  ובו טען שהוא תמה על החלטתם .  לדבריו ,  המהלך  " אינו עולה בקנה אחד עם הנתונים שהוצגו לחברי הממשלה בעת אישור התקציב "
 מגמת ההתנגדות להפחתת המסים ,  עליה הכריזו אתמול ראש הממשלה בנימין נתניהו ושר האוצר משה כחלון ,  נמשכת :  לאחר שאתמול תקפו בכירים בש"ס את הצעד ,  הבוקר  ( שישי )  שיגר שר החקלאות אורי אריאל מכתב לנתניהו ולכחלון ,  וכתב : " הופתעתי לשמוע בכלי התקשורת על החלטתכם להפחית מסים באופן פתאומי ".  במכתב החריף ,  שעותק ממנו הועבר לידי וואלה !  NEWS ,  כתב אריאל כי המהלך צפוי לעלות לקופת המדינה 6.5 מיליארד שקלים .
" הדבר אינו עולה בקנה אחד עם הנתונים שהוצגו בפני חברי הממשלה בעת הצגת אישור תקציב המדינה לשנים 2015 ו-2016 ,  בו נדרשו משרדי הממשלה לבצע קיצוץ בשירות הניתן לאזרחים ",  כתה .  הוא הוסיף כי  " לאור האחריות התקציבית של שרי הממשלה ,  הסכמנו לביצוע 'פלאט' של 4% בתקציב משרדנו בכדי לעמוד ביעד הגרעון שהוצג על ידי האוצר .  היום ,  לאחר הודעתכם ,  הרגשתי היא כי לא כל הנתונים הובאו בפני חברי הממשלה בעת אישור התקציב ,  והסכמתנו לפגוע בשירות הניתן לאזרחים במשרדנו ".  
הוא הוסיף כי לא ניתן לדעת האם הוזלת המע"מ תסייע לצרכנים או שמא תישאר בכיסם של בעלי העסקים ,  ודרש להביא את הנושא לדיון בממשלה בהקדם . " לרבות פתיחת הדיון על הקיצוץ התקציבי במשרדי הממשלה לאור עודפי התקציב שנמצאו באופן פלא לאחר אישור התקציב בממשלה ",  כתב .
" יש על זה מחלוקת גדולה מאוד ",  אמר אתמול לוואלה !  NEWS גורם בכיר בש"ס . " חילקו היום לציבור הטבה של חמישה מיליארד ,  אבל כל משפחה תהנה מזה רק בכמה שקלים בחודש .  לא היה על זה דיון לא בממשלה ולא בציבור .  רק לפני שבועיים עשו קיצוץ רוחבי ופתאום יש כסף ". 
לדבריו ,  ש"ס תתעקש על יישום ההבטחה שניתנה למפלגה - מע"מ אפס על תחבורה ציבורית לכלל האוכלוסייה ,  ופטור ממע"מ על חשמל ומים לארבעת העשירונים התחתונים .  הוא הוסיף כי  " שום דבר עוד לא נגמר ".  אתמול הודיעה הסיעה כי ללא יישום מלא בחקיקה של הטבת המס לשכבות החלשות ,  ש"ס לא תצביע בעד התקציב . 

" מהלך פתאומי ":  השר אריאל פנה במכתב חריף לנתניהו נגד הפחתת המסים
יממה לאחר שבש"ס הביעו מורת רוח מהודעתם של נתניהו וכחלון על המהלך ,  פנה שר החקלאות לשניים במכתב ,  שהגיע לידי וואלה !  NEWS ,  ובו טען שהוא תמה על החלטתם .  לדבריו ,  המהלך  " אינו עולה בקנה אחד עם הנתונים שהוצגו לחברי הממשלה בעת אישור התקציב "
 
