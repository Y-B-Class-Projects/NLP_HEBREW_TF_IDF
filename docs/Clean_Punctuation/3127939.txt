הסתיים השימוע נגד נתניהו בפרשת המעונות :  החלטה סופית תתקבל בקרוב
רעיית ראש הממשלה לא נכחה בשימוע ,  שנערך בידי היועץ המשפטי לממשלה מנדלבליט .  היא חשודה בניפוח ההוצאות הכספיות באמצעות הזמנת ארוחות בשווי עשרות אלפי שקלים .  נתניהו : " שמים את מבטחנו בראשי המערכת שיוציאו את הצדק לאור "
  ( בווידאו :  דרישת בית המשפט לשנות את כתב התביעה של שירה רבן נגד שרה נתניהו )  
ארבעה חודשים אחרי שהיועץ המשפטי לממשלה אביחי מנדלבליט הודיע כי הוא שוקל להעמיד לדין את רעיית ראש הממשלה ,  שרה נתניהו ,  בשל חלקה ב"פרשת המעונות ",  התקיים היום  ( רביעי )  שימוע בלשכתו בנושא .  בשימוע נכחו פרקליט המדינה שי ניצן וגורמים בכירים נוספים ,  בנוסף לבאי כוחה של נתניהו .  בתום השימוע סוכם כי החלטה סופית בפרשה תתקבל לאחר שעורכי דינה של נתניהו יעבירו טיעונים נוספים בכתב .  ממשרד המשפטים נמסר כי טענותיהם  " נשמעו בלב פתוח ונפש חפצה "  וכי ההגנה צפויה להשלים את הטיעונים בכתב במועד קרוב .
 מטעמה של נתניהו נמסר כי באי כוחה  " הציגו במשך כארבע שעות שורה ארוכה של טיעונים משפטיים וראייתיים כבדי משקל המפריכים מכל וכל את הטענות כלפי הגברת נתניהו .  חלק משמעותי מטיעונים אלה לא התפרסמו בתקשורת ,  וטוב שכך ,  מפני שראוי כי ההליך המשפטי יתנהל בהגינות ובמקצועיות על ידי רשויות האכיפה המוסמכות ולא בתקשורת ". 
עוד נמסר מטעם נתניהו : " אנו שמים מבטחנו בראשי מערכת הפרקליטות והיועמ"ש שישקלו את מכלול הדברים שהוצגו בפניהם היום בכובד ראש ויוציאו את הצדק לאור ". 
עוד בנושאהקשר בין מקורבו של נתניהו - לתלונה נגד ההסכם עם מני נפתלימני נפתלי : " סיידוף אמר לי לשנות חשבוניות בשביל תקן עובד מדינה"כתב ההגנה של שרה נתניהו : " שירה רבן מתחזה שאינה כשירה נפשית "  
נתניהו ,  שלא נכחה בשימוע בעצמה ,  חשודה כי פעלה לנפח הוצאות כספיות כשהזמינה למעון ראש הממשלה ארוחות רבות-משתתפים במסעדות יוקרה בהיקף של 359 אלף שקלים ,  לכאורה תוך עקיפת הנוהל שאוסר על הזמנת מזון בזמן שבמעון מועסקת מבשלת .  העבירות שבהן היא חשודה הן קבלת דבר במרמה בנסיבות מחמירות ומרמה והפרת אמונים .
 פרקליטיה של נתניהו ,  עורכי הדין יעקב וינרוט ,  יוסי כהן ועמית חדד ,  הטילו בעבר את האחריות של ניפוח ההוצאות במעון על אב הבית לשעבר מני נפתלי .  טענות אלה הועלו במסגרת הדיונים בתביעת הדיבה שהגיש נפתלי נגד מקורבי נתניהו - והדיונים בה נעצרו מאז כדי לא לפגוע בהליך הפלילי נגד רעיית ראש הממשלה .  
עו"ד כהן טען אז בבית משפט השלום בהרצליה כי נפתלי  " במתכוון ,  בזדון ומתוך אינטרסים זרים ופסולים גרם לכך שירכשו מוצרים שאין צורך בהם ,  כמויות עצומות ..  .  הוא זרק ארוחות שהכינו בבית וגרם לכך שיזמינו ארוחות מבחוץ ". 
טענה נוספת שהעלו מקורבי נתניהו ועורכי דינה של המשפחה היא כי הזמנת השפים אירעה בתקופה שבמעון לא הועסקו מבשלות .  זאת ,  בניגוד לעמדת הפרקליטות לפיה הארוחות הוזמנו למרות שהיו מבשלות במעון ,  ונתניהו פעלה יחד עם עזרא סיידוף ,  סמנכ"ל משרד ראש הממשלה ,  כדי להסתיר את העובדה הזאת .  השימוע של סיידוף בפרשה צפוי להיערך בשבוע הבא .
  ( עדכון ראשון :  9:49 )  

הסתיים השימוע נגד נתניהו בפרשת המעונות :  החלטה סופית תתקבל בקרוב
רעיית ראש הממשלה לא נכחה בשימוע ,  שנערך בידי היועץ המשפטי לממשלה מנדלבליט .  היא חשודה בניפוח ההוצאות הכספיות באמצעות הזמנת ארוחות בשווי עשרות אלפי שקלים .  נתניהו : " שמים את מבטחנו בראשי המערכת שיוציאו את הצדק לאור "
 
