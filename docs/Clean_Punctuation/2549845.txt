נתניהו על הגיוס : " אי אפשר ליישם מהלך קיצוני מדי "
 ראש הממשלה מתח ביקורת על הצעת החוק של ישראל ביתנו להסדרת גיוס כולל מגיל 18 וטען כי  " הצעות כאלה טובות לכותרות ".  המגעים עם קדימה נמשכו בימים האחרונים ללא תוצאות
ראש הממשלה ,  בנימין נתניהו ,  התייחס היום  ( ראשון )  בפתח ישיבת הממשלה לסוגיית השוויון בנטל ,  ומתח ביקורת על הצעת החוק של ישראל ביתנו להסדרת גיוס כולל מגיל 18 . " כל ההצעות של גיוס לאלתר מגיל 18 הן בבחינת תפסת מרובה לא תפסת ",  אמר נתניהו . " אם נעשה מהלך קיצוני מדי ,  הציבור החרדי יתכווץ ויתקפל ותצאנה הנחיות לבטל את הגדוד הלוחם בנחל החרדי ,  מה שעלול להביא להקטנת מספר המתגייסים .  הצעות כאלה טובות לכותרות אבל אי אפשר ליישמן בשטח ".  
" 64 שנים הנושא לא טופל כראוי ,  אנחנו ניצבים בפני מהלך היסטורי שיביא להגדלה משמעותית של המתגייסים בציבור החרדי מבלי לגרום לקרע בעם ",  המשיך ראש הממשלה . " המהלך יצליח רק אם יבוצע בהדרגתיות .  אני אחראי להביא פיתרון שיספק גם חלוקה שוויונית יותר של הנטל וגם אחדות .  שתיהן חשובות לחוסן הלאומי שלנו ". 
בינתיים ,  המגעים בין הליכוד לקדימה ובין אנשי נתניהו לאנשי מופז בניסיון להגיע לחוק מוסכם נמשכו בימים האחרונים .  ביום שישי ואמש נפגשו עו"ד דוד שימרון ,  מטעם נתניהו ,  ועו"ד אלון גלרט ,  מטעם מופז ,  כדי לנסות להגיע להבנות על נוסח חוק מוסכם לשוויון בנטל .  עד כה הפגישות הסתיימות ללא תוצאות ,  אך המאמצים נמשכים .  
בתוך כך ,  השיחות בנושא התקיימו היום גם בין הרב הראשי לישראל ,  שלמה משה עמאר ,  ונשיא המדינה ,  שמעון פרס ,  בניסיון למצוא פתרון .  לפני כניסתו לפגישה אמר הרב עמאר : " די לשנאה שגרמה לחורבן הבית ".  במכתב ששיגר למקבלי ההחלטות כתב כי יש להרבות באהבת חינם ולא להבעיר את  " מדורת השנאה ",  כלשונו .
" שורש השלום ",  המשיך לכתוב הרב עמאר , " הוא שנחיה באהבה ושלום בינינו ,  שנהיה סבלניים לשאת דעות של אחרים בכבוד ובהדר ,  גם כשהם מנוגדים לדעותינו ואינם לטעמנו .  על כל פשעים תכסה אהבה שלא להגיע לשנאת חינם .  גם כשברור לנו שמדעות כאלו ואחרות עלולות לצאת סכנות ,  נדע שהסכנה של שנאת חינם קשה מכולם שבעתיים .  בימים אלו ,  ימי בין המצרים ,  אנו מתאבלים על חורבן בית המקדש ".   
" כל זה הוא תוצאה ישירה של השנאה ,  ועדיין אנו אוחזים בה ,  והשטן מרקד בינינו ומדי פעם מוסיף אש להגביר את 'מדורת השנאה' ",  המשיך הרב . " מים רבים לא יוכלו לכבות את האהבה ונהרות של דעות ואידיאולוגיות לא ישטפוה .  השלום הוא הכלי שמחזיק את כל הברכות ". 
לפניות לכתבת :  tal_sh@walla.net.ilלפניות לכתב :  pinhas_wolf@walla.co.il

נתניהו על הגיוס : " אי אפשר ליישם מהלך קיצוני מדי "
 ראש הממשלה מתח ביקורת על הצעת החוק של ישראל ביתנו להסדרת גיוס כולל מגיל 18 וטען כי  " הצעות כאלה טובות לכותרות ".  המגעים עם קדימה נמשכו בימים האחרונים ללא תוצאות

