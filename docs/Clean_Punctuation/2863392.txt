כך נראה קו ההגנה של ישראל לדוח ועדת החקירה של  " צוק איתן "
 לקראת פרסום הדוח ,  תפיץ ישראל דוח נגדי שיפרט את טענותיה .  ביניהן ,  חקירת הפרקליטות הצבאית ,  לחימה באזור רווי אוכלוסיה ,  סיוע הומינטרי וסירוב להפסקות אש .  נתניהו על הדוח הבינלאומי : " בזבוז זמן "
 משרד החוץ צפוי להציג היום  ( ראשון )  עיקרי דוח ,  שיציג את טענותיה של ישראל בנוגע למבצע  " צוק איתן ".  זאת ,  בתגובה לדוח ועדת החקירה של האו"ם על המבצע ,  אשר עתיד להתפרסם השבוע .  מנכ"ל משרד החוץ ,  דורי גולד ,  יציג את הדוח הנגדי לתקשורת הבינלאומית במסיבת עיתונאים שיכנס בצהריים .
 ראש הממשלה בנימין נתניהו תקף הבוקר בפתח ישיבת הממשלה את דוח ועדת החקירה של האו"ם .  לדבריו , " יהיה זה בזבוז זמן לקרוא אותו ".  נתניהו הסביר כי מסקנות הדוח נגד ישראל נוסחו מראש ,  עוד לפני שהבדיקה כלל החלה .
 עוד בוואלה ! NEWS:הכוח יחזור למרכז הליכוד ?   " התדמית תיפגע ,  ונחטוף בבחירות "" רוסיה וסין פרצו למסמכי סנודן וחשפו מרגלים אמריקנים ובריטים"פלסטיני נהרג כשג'יפ צה"ל התהפך עליו באזור רמאללה 
הדוח הנגדי שיפיץ משרד החוץ יכלול פירוט של האירועים אשר הובילו למבצע בקיץ 2014 ,  כולל פירוט של פשעי המלחמה שביצעו חמאס וארגוני הטרור ברצועת עזה .  כמו כן ,  הדוח יפרט את התנהלות צה"ל במהלך המבצע והאתגרים הצבאיים והמשפטיים מולם התמודד ,  לרבות לחימה בשטח רווי אוכלוסייה אזרחית וארגון טרור המשתמש באזרחים כמגינים אנושיים .  
על פי הודעה שהפיצה לשכת ראש הממשלה ,  הדוח יפרט גם על מנגנוני הבדיקה והחקירה שישראל הפעילה לאחר  " צוק איתן ",  בדגש על החקירה העצמאית שביצע צה"ל בליווי הפרקליט הצבאי הראשי  ( פצ"ר )  ,  אלוף דני עפרוני .  החקירה העצמאית של הפצ"ר הותקפה בזמן התרחשותה על ידי גורמים במערכת הפוליטית ,  בראשם השר נפתלי בנט .  אולם ,  בשבועות הקרובים צפויה החקירה להיות הכלי המרכזי של ישראל בבואה להדוף את הטענות של דוח האו"ם .  
נוסף על כך ,  מפרט הדוח את המאמצים שישראל נקטה בתחום ההומניטרי תוך כדי הלחימה ,  בדגש על הכנסת ציוד רפואי ,  מזון ואספקה לעזה .  זאת ,  למרות שחמאס וארגוני הטרור תקפו את מעברי הגבול בעת מעבר הסחורות .  כמו כן ,  יצויין כי גם בשנה שחלפה מאז הלחימה ,  ישראל העבירה לעזה יותר סחורות וציוד הומניטרי מאשר כל גורם אחר בקהילייה הבינלאומית .  
הדוח יפרט גם על המהלכים המדיניים שהתרחשו תוך כדי צוק איתן ,  כאשר חמאס דחה כמה הצעות להפסקת אש שגובשו בסיועה של מצרים ,  הצעות שישראל קיבלה ושמדינות הליגה הערבית תמכו בהן .  כמו כן ,  יציג הדוח מקרים שבהם חמאס הפר הפסקות אש זמניות שאותן התחייב לקבל ,  מה שגרם לחידוש הלחימה .  
הדוח אמור היה להתפרסם בסוף החודש אולם בשבוע שעבר גורמים דיפלומטים העריכו כי קטעים מתוכו צפויים להתפרסם כבר בימים הקרובים .  טרם ברור באיזו מסגרת יפורסמו הקטעים מתוכו .
 תחילה אמור היה הדוח להתפרסם במרץ ,  אולם פרסומו נדחה לסוף החודש הזה לבקשת הוועדה ,  על מנת שזו תוכל  " לשקול מידע נוסף ",  שככל הנראה התקבל במסגרת החקירה .  זאת ,  כחודש לאחר שהודיע יו"ר הוועדה ,  המשפטן הקנדי וויליאם שייבאס ,  על התפטרותו עקב טענות בישראל ובקרב ארגונים פרו-ישראליים כי הוא מוטה לטובת הפלסטינים ,  לאחר שנתן לאש"ף ייעוץ משפטי בתשלום .  האמריקנית מארי מקגוואן דייוויס ,  חברת הוועדה ,  מונתה במקומו לתפקיד .  
את הוועדה מינתה מועצת זכויות האדם של האו"ם במטרה לחקור חשד לפשעי מלחמה הן מצד ישראל והן מצד חמאס במהלך הלחימה בקיץ האחרון החל מחטיפת שלושת הנערים הישראלים ועד לתום מבצע  " צוק איתן ".  
לפניות לכתב אמיר תיבון :  amir.tibon@walla.co.il 

כך נראה קו ההגנה של ישראל לדוח ועדת החקירה של  " צוק איתן "
 לקראת פרסום הדוח ,  תפיץ ישראל דוח נגדי שיפרט את טענותיה .  ביניהן ,  חקירת הפרקליטות הצבאית ,  לחימה באזור רווי אוכלוסיה ,  סיוע הומינטרי וסירוב להפסקות אש .  נתניהו על הדוח הבינלאומי : " בזבוז זמן "
 
