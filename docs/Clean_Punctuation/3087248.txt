נתניהו על האפשרות שהחקירות יובילו להדחתו : " לא יקרה "
 ראש הממשלה הגיב בעמוד הפייסבוק שלו בשתי מילים לידיעה שדיווחה על תקווה בקרב בכירים פלסטינים שהפרשיות הפליליות שנחקר בהן יביאו לנפילתו .  בשבוע שעבר כינה את החקירות  " רעשי רקע "
 ראש הממשלה בנימין נתניהו כתב הערב בעמוד הפייסבוק שלו ,  בתגובה לידיעה על כך שבכירים פלסטינים הביעו תקווה שהחקירות שבהן הוא מעורב יביאו לנפילתו : " לא יקרה ".  בידיעה המקורית ,  שפורסמה באתר 360 ,  נכתב כי  " אישים ברשות אמרו כי הם מקווים שחילופי הנהגה בישראל יוכלו להשפיע לטובה על התהליך המדיני ". 
בסוף השבוע אמר נתניהו ,  בהתייחס להתפתחויות האחרונות בחקירה שכללו את החתימה על הסכם עד המדינה עם ראש הסגל בלשכתו לשעבר ארי הרו : " אני לא מתייחס לרעשי הרקע ,  אני ממשיך בעבודה למענכם ,  אזרחי ישראל ". 
הרו חתם בשבוע שעבר על ההסכם ,  שבמסגרתו הוא אמור למסור עדות בנוגע לחקירות של פרשות 1000 ו-2000 ,  שבהן חשוד נתניהו בעבירות של שוחד ,  מרמה והפרת אמונים .  התיקים מוכרים גם כפרשת המתנות ופרשת נתניהו-מוזס .  בתמורה למידע .  הרו יורשע בעבירות מרמה ובהפרת אמונים ,  וייגזרו עליו שישה חודשי עבודות שירות ו-700 אלף שקל קנס .  
לקריאה נוספת:בנה של שולה זקן לארי הרו : " אל תשתמש באמי כדי לנקות את שמך"מנדלבליט רוצה להאיץ החקירות - ספק אם עדות הרו תפתח עוד פרשותאל"ף - אדלסון ,  בי"ת - ביביטורס :  מילון פרשות נתניהו השלם 
הקו האסטרטגי העיקרי של נתניהו לנוכח החקירות הוא  " עסקים כרגיל ".   " קו ההגנה הכי טוב זה להיות ראש ממשלה ולהמשיך לנהל את המדינה ",  אמר אתמול לוואלה !  NEWS מקורב לנתניהו . " אין מה להיגרר לקרבות בלימה בדיווחים ובידיעות ,  זה רק פוגע בנו .  הציבור לא ייתן יד הרבה זמן לראש ממשלה שמתעסק כל הזמן בחקירות ,  אז עדיף להתמקד בעשיה ועבודה ". 
בסביבת נתניהו הביעו השבוע שביעות רצון מהגיבוי שפעילי ובכירי הליכוד העניקו לו בימים האחרונים מאז נחתם הסכם עד המדינה .  בתחילה ,  התייצב מאחורי נתניהו קומץ נאמנים מצומצם מאוד מבין חברי סיעת הליכוד ,  שאותו הוביל יו"ר הקואליציה דוד ביטן ,  שארגן אמש את הפגנת התמיכה בנתניהו בפתח תקווה ,  מול המפגינים נגד היועץ המשפטי לממשלה אביחי מנדלבליט .  
גם השרים מירי רגב ,  צחי הנגבי ואיוב קרא נחלצו להגן על שמו של נתניהו בתקשורת ,  כמו גם חברי כנסת ,  בעיקר מספסלי העשיריה השלישית בליכוד .  נתניהו עצמו העיר הבוקר לשרי הליכוד שהוא בהחלט שם לב למי מתראיין בזכותו ,  וח"כ ביטן פיזר בסוף השבוע איומים שמי שלא יתייצב מאחורי ראש הממשלה  - " נבוא אתו חשבון בפריימריז ". 
יו"ר הבית היהודי ,  נפתלי בנט ,  הוא היחיד מבין ראשי הסיעות שפרסם הודעה פומבית ,  שבה אמר שהוא מקווה שהבחירות יהיו במועדן וכי  " לראש הממשלה עומדת חזקת החפות ואני מקווה שהחקירה תסתיים ללא כתב אישום ".  באיחוד הלאומי אף נתנו גיבוי רחוק יותר - עד לשלב הכרעת הדין - ובמכתב ששיגרו לנתניהו קראו לו לא להתפטר גם אם יוגש כתב אישום .  
במוצאי שבת הפגינו כ-2,000 איש סמוך לביתו של היועץ המשפטי לממשלה אביחי מנדלבליט בדרישה להאיץ את החקירות נגד ראש הממשלה בנימין נתניהו ולהגיש נגדו כתב אישום .  זאת ,  ברקע חתימת הסכם עד המדינה עם הרו .  מולם ,  התייצבו כמה מאות פעילי ליכוד ,  יחד עם כמה חברי כנסת ,  בהפגנה שארגן יו"ר הקואליציה ח"כ דוד ביטן .
 זהו השבוע ה-37 להפגנות נגד הסחבת בחקירות נתניהו בקרבת ביתו של מנדלבליט ,  כשההפגנות התקיימו במקביל גם ביותר מ-15 מוקדים נוספים ברחבי הארץ .  בין המפגינים הקבועים ניתן למצוא את מני נפתלי ,  אב הבית לשעבר במעון ראש הממשלה ,  עו"ד אלדד יניב ,  חברי כנסת מהמחנה הציוני ,  ממרצ ומיש עתיד ,  ופעילים חברתיים מוכרים נוספים .  

נתניהו על האפשרות שהחקירות יובילו להדחתו : " לא יקרה "
 ראש הממשלה הגיב בעמוד הפייסבוק שלו בשתי מילים לידיעה שדיווחה על תקווה בקרב בכירים פלסטינים שהפרשיות הפליליות שנחקר בהן יביאו לנפילתו .  בשבוע שעבר כינה את החקירות  " רעשי רקע "
 
