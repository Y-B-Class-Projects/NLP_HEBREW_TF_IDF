 " psy-cho-lo-gist ":  כך סוקרה הקלטת שרה נתניהו ברחבי העולם
בניו יורק טיימס ,  בוושינגטון פוסט ובכלי תקשורת נוספים הביאו לידי הקוראים את ההקלטה הבלעדית שפורסמה בוואלה !  NEWS .  ההקלטה הובאה לצד אזכור התיקים שעסקו בתנאי ההעסקה במעון והחשדות נגד נתניהו לניפוח הוצאות על ארוחות בסך 359 אלף שקלים
ההקלטה הבלעדית שפורסמה אתמול  ( ראשון )  בוואלה !  NEWS ,  ובה נשמעת רעיית ראש הממשלה שרה נתניהו מתפרצת על עוזר המשפחה לשעבר בעקבות ידיעה שניסוחה לא היה לטעמה ,  הכתה גלים ברחבי העולם .  
ב"ניו יורק טיימס ",  ב"וושינגטון פוסט "  ובעיתונים נוספים ברחבי העולם כמו ABCnews ו-The Daily Star הלבנוני ,  סוקרה הפרשה בהרחבה ,  תוך אזכורים של התיקים בנושא היחס לעובדים במעון ראש הממשלה והחשדות העומדים נגד נתניהו בפרשת המעונות .
" הגיעה הנקודה שבה הדיווחים על שרה נתניהו מרגישים כאילו הם מתחילים להיערם ",  נפתחה הידיעה ב"ניו יורק טיימס ".  בשלב זה ,  שטחו את הפרשות שבהן הייתה ועודנה מעורבת רעיית ראש הממשלה ,  ובהן גם התביעה שמנהלת נגדה ונגד המעון העובדת לשעבר שירה רבן . " שוב ושוב ,  נתניהו טוענת להגנתה שהעומדים נגדה הם שקרנים ויריבים פוליטיים של בעלה ,  שמנסים לפגוע בו דרכה ",  נכתב .
 עוד בוואלה !  NEWS:עובדים לשעבר במעון רה"מ על הקלטות שרה נתניהו : " זה רק קמצוץ"הטרור שניצח את נתניהו :  ההקלטות חשפו את ראש הממשלה ובעייתוהשרה רגב מתייצבת לצד רעיית רה"מ : " חשיפת הקלטת - בושה לעיתונות " 
" אך ביום ראשון ,  הציבור הישראלי נכח בעצמו למזג החם של נתניהו :  שיחת טלפון מוקלטת שבה היא זועמת על האופן שבו תוארה בטור רכילות באירוע התרמה בבית הספר של ילדיה ",  נכתב . " היא כעסה על כך שב-44 המילים באייטם ,  לא תוארה במדויק ההשכלה שלה באופן שירצה אותה ". 
גם ב"וושינגטון פוסט "  פרסמו את תוכן ההקלטה ,  והוסיפו כי מדובר ב"כאב ראש חדש לראש ממשלת ישראל ".  בידיעה ,  תוארו דבריה של רעיית ראש הממשלה ונכתב כי היא  " ממשיכה לצרוח בצורה לא מובנת בהמשך ההקלטה ".  
בהקלטה ,  נשמעת נתניהו מטיחה בצרחות בעובד הבכיר : " פסי-כו-לו-גית ,  M.A ,  B.A - זהו !  ".  בין הצעקות ,  דורשת נתניהו מהעובד לנזוף בעיתונאי המפרסם על הנוסח ,  והחלה לצטט מהכתבה - ולגעור . " הוא מקבל ממך עכשיו שיחת נזיפה ?  חוץ מזה - נוסח .  'אשת ראש הממשלה ,  מחייב גם פעילות ציבורית' ,  למה ?  !  למה ?  !  ",  ומיד לאחר מכן ממשיכה בצעקות : " אשת ראש הממשלה הזאת עושה פעילות ציבורית כל יום !  בעבודה המקצועית שלה !  ". 
לאחר שפורסמה ההקלטה ,  עובדים לשעבר בסביבת ראש הממשלה ורעייתו ומקורבים להם טענו כי לא מדובר בתופעה חריגה . " גם אני קיבלתי המון פעמים צעקות כאלה בבית ראש הממשלה ,  ולעמוד מול שרה - זה הרבה יותר קשה מלקבל ממנה שיחת טלפון ",  אמר מני נפתלי ,  אב הבית לשעבר בבית ראש הממשלה . 

" psy-cho-lo-gist ":  כך סוקרה הקלטת שרה נתניהו ברחבי העולם
בניו יורק טיימס ,  בוושינגטון פוסט ובכלי תקשורת נוספים הביאו לידי הקוראים את ההקלטה הבלעדית שפורסמה בוואלה !  NEWS .  ההקלטה הובאה לצד אזכור התיקים שעסקו בתנאי ההעסקה במעון והחשדות נגד נתניהו לניפוח הוצאות על ארוחות בסך 359 אלף שקלים

