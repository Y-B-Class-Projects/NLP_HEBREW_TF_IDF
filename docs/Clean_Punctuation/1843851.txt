עקב המחאה :  הממשלה מגבשת תוכנית לדיור מוזל
ראש הממשלה יציג מחר תוכנית מקיפה לבניית עשרות אלפי יחידות דיור הצפויה לספק פתרונות דיור לצעירים .  במקביל ,  ועדת הכלכלה תדון בהוספת סעיפים על דיור בר השגה לחוק הווד"לים
ראש הממשלה בנימין נתניהו ,  שר האוצר יובל שטייניץ ושר הבינוי והשיכון אריאל אטיאס צפויים להציג מחר  ( שלישי )  תוכנית מקיפה להצעת פתרונות נוספים לפתרון מצוקת הדיור ,  עקב המחאה הציבורית ההולכת וצוברת תאוצה .  
מחאת הדיור - כותרות אחרונות:מאהל מחאת הדיור מול הכנסת :  ביבי ,  המחיר כבד עליי"הלחץ עבד :  ההצבעה על חוק הוודלים נדחתהמחאת הדיור :  סימני פילוג בין אנשי המאהל לסטודנטיםיוזמה חדשה במחאה על יוקר המחייה :  שביתה כלליתמחאת הדיור :  אלפים הפגינו בעצרת בתל אביב
עיקרי התוכנית ,  בין היתר ,  כוללים הוזלה של קרקעות המדינה בשיווקם לקבלנים .  על פי התכנון ,  רוב הקרקעות יוזלו בכ-50% ,  והוזלתם של קרקעות נוספות עשויה להגיע אף ל-90% .  כמו כן ,  מחיר הדירה ייקבע מראש במרכז על ידי קבלן ,  כאשר ההתמודדות בין הקבלנים תהיה על בסיס המחיר הנמוך ביותר שיציעו .  בנוסף ,  ועדות לדיור מיוחד יבחנו פרויקטים לדיור בר השגה ,  שיקבלו הליך אישור מזורז .
 התוכנית צפויה להביא לאיבוד הכנסות לאוצר ,  שיעמוד על בין שניים לשלושה מיליארד שקלים .  יחד עם זאת ,  מדובר בכספים שחלקם הגדול הגיע לכספי האוצר בעקבות עליית המחירים במשק - אשר גרמו להתייקרות קרקעות המדינה .
 שר האוצר התנגד תחילה לתוכנית ,  אולם כבר ביום שישי האחרון החל לרכך את עמדתו עקב הלחץ הציבורי .  אחת המחלוקות היו קביעת הקריטריונים לזכאים להנחות ולסבסוד .  נכון להיום כ-30% מהאוכלוסייה מוגדרים כזכאים משפחות בעלות שישה ילדים ומעלה .  על פי המסתמן ,  הקריטריונים החדשים יטיבו יותר עם הצעירים  חיילים משוחררים וסטודנטים .  על פי התכנון ,  ייתכן שהמכרזים בשיטה החדשה ייצאו כבר באוגוסט הקרוב .
 לאחר שהופעלו לחצים רבים בנוגע לאי-הכללת סעיפים הנוגעים בדיור בר השגה בחוק הווד"לים ,  החוק שמטרתו לשחרר חסמים בירוקרטיים המעכבים תוכניות בנייה ,  ועדת הכלכלה תתכנס היום על מנת לדון בהוספת סעיפים אלו .  אמש נענה ראש הממשלה ללחצים הציבוריים והצליח לגבש הסכמה בין המשרדים הממשלתיים בנוגע להוספת הסעיפים ,  שיאלצו את הקבלנים לבנות בקרקעות פרטיות במחיר בר השגה .
 יו"ר ועדת הכלכלה ,  ח"כ כרמל שאמה הכהן  ( ליכוד )  ,  אמר בשיחה עם וואלה !  חדשות כי אמש שוחח בטלפון עם ראש הממשלה ,  שבישר לו על הכנסת סעיפי דיור בר השגה לחוק . " זו בשורה אמיתית לצעירים ",  אמר שאמה-הכהן . " היום נשלים את מלאכת החקיקה בוועדה .  ברגע שמחיר למשתכן יירד ב50% ,  מדובר על ויתור גדול של האוצר על הכנסות של מיליארדים ,  לטובת הקלה על הציבור שכורע תחת עומס הדיור .  צריך רק להבטיח שישרת את כל המגזרים ". 
לפניות לכתב :  pinhas_wolf@walla.com

עקב המחאה :  הממשלה מגבשת תוכנית לדיור מוזל
ראש הממשלה יציג מחר תוכנית מקיפה לבניית עשרות אלפי יחידות דיור הצפויה לספק פתרונות דיור לצעירים .  במקביל ,  ועדת הכלכלה תדון בהוספת סעיפים על דיור בר השגה לחוק הווד"לים

