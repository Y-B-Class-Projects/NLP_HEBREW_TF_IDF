באופן חריג :  ראש ממשלת הודו יבקר בישראל - ולא ברשות הפלסטינית
נרנדרה מודי צפוי לקיים בחודש הבא את הביקור הראשון של ראש ממשלת הודו בישראל ,  אך בניגוד לנוהג של מרבית עמיתיו הוא לא יגיע גם לרמאללה .  בואו לארץ נחשב נקודת שיא בהתחממות היחסים מאז עלייתו לשלטון ב-2014 ,  שכללה שינוי של דפוסי ההצבעה ההודית באו"ם
ראש ממשלת הודו ,  נרנדרה מודי ,  לא יבקר ברמאללה או ברשות הפלסטינית עם הגעתו לאזור בחודש הבא ,  וכל ביקורו יתמקד בישראל .  מודי הוא ראש הממשלה ההודי הראשון שמבקר בישראל ,  וביקורו יציין 25 שנים לכינון היחסים הדיפלומטיים בין המדינות .  לשכתו של מודי טרם הודיעה באופן רשמי על הביקור ,  אך שבע משלחות מקדימות של אנשי לוגיסטיקה ומדיניות כבר הגיעו מהודו לארץ לישיבות תיאום .
 בשונה מראשי מדינות ובכירים אחרים הנוהגים לרוב להצמיד לביקור בישראל גם פגישות ברמאללה ,  כל ביקורו של מודי יוקדש לישראל .  החלטתו לנהוג כך בולטת על רקע הביקורים האחרונים של בכירים הודים ,  שהגיעו לישראל רק לאחר שעברו ברשות הפלסטינית .  בחודש שעבר ביקר יו"ר הרשות הפלסטינית אבו מאזן בהודו ,  במה שנתפס כניסיון לאזן את הביקור הצפוי של מודי בישראל .  
עוד בוואלה !  NEWS:ארה"ב שוקלת לפרוש ממועצת זכויות האדם  " בשל יחסה לישראל"סוף למשבר עם סנגל , " חימום היחסים "  עם מאלי :  הישגים ישראליים בליבריהמיליארד דולר לאיראן ולאל-קאעדה :  העסקה הקטארית שגרמה למשבר 
הגעתו של מודי נחשבת בירושלים לנקודת שיא בהתקרבות והתחממות היחסים בין שתי המדינות מאז עלייתו לשלטון ב-2014 .  בשלוש השנים האחרונות ,  במסגרת התחממות היחסים בין ירושלים וניו דלהי ,  חל שינוי באופן הצבעתה של הודו בהצבעות הנוגעת לישראל באו"ם ופורומים בינלאומיים אחרים .
 ב-2015 ,  ביקר לראשונה בישראל נשיא הודו פרנב מוקהרג'י ,  ושנה לאחר מכן נסע הנשיא ראובן ריבלין לביקור גומלין ראשון מסוגו ,  מלווה במשלחת נרחבת של אנשי עסקים ואנשי אקדמיה שנועדה להעמיק את שיתוף הפעולה בין המדינות .  בירושלים מצפים שמודי יזמין באופן רשמי את ראש הממשלה בנימין נתניהו לביקור גומלין בהודו ,  המתוכנן גם הוא להתקיים במהלך 2017 .  אם אכן ייצא לפועל ,  זה יהיה ביקור שני בהיסטוריה של ראש ממשלה ישראלי בהודו ,  אחרי אריאל שרון ב-2003 .
 בחודש שעבר הודיעה התעשייה האווירית כי חתמה על עסקאות בהיקף של כ-2 מיליארד דולר בהודו ,  במה שנחשב לעסקת הייצוא הביטחוני הגדולה בתולדות המדינה ,  לאספקת מערכות הגנה אוויריות לצבא הודו .
 לדברי גורמים מדיניים ,  בירושלים מקווים שביקורו של מודי ייצר פן אזרחי כלכלי וחברתי חזק ביחסי שתי המדינות ,  מעבר לפן הביטחוני החזק שכבר מוכר וידוע .  במסגרת ההכנות לביקור ,  נעשה ניסיון מול ניו דלהי לבחון צירוף משלחת של אנשי עסקים ותעשייה גם לפמלייתו של מודי ,  על אף שהוא אינו נוהג לעשות כך .  
בעבר הצביעה הודו באופן אוטומטי יחד עם מדינות ערב וגוש המדינות הבלתי מזדהות ,  אך בשנים האחרונות בחרה להימנע מחלק מההצבעות ,  מה שמעורר שביעות רצון גדולה בירושלים ,  ומורת רוח אצל הפלסטינים וחלק ממדינות ערב .
 הודו החזיקה במשך עשרות שנים במדיניות פרו-פלסטינית ,  הייתה המדינה הלא ערבית הראשונה שהכירה באש"ף כנציג הבלעדי של העם הפלסטיני ומביעה תמיכה עקבית בזכותם של הפלסטינים למדינה עצמאית .  בביקורו של אבו מאזן בניו דלהי הוא חתם עם מודי על שורה של מזכרים לשיתוף פעולה והעמקת היחסים ,  וראש ממשלת הודו חזר על מחויבתו ותמיכתו בהקמת מדינה פלסטינית .
 בשנה שעברה ביקרה שרת החוץ של הודו סושמה סווארג' באזור ,  ופתחה את ביקורה ברשות הפלסטינית ,  בפגישה עם אבו מאזן ובהנחת זר על קברו של קודמו בתפקיד יאסר ערפאת .  רק לאחר מכן נפתח החלק השני של הביקור  בישראל .  כך היה גם באוקטובר 2015 ,  בביקורו של הנשיא מוקהרג'י .  

באופן חריג :  ראש ממשלת הודו יבקר בישראל - ולא ברשות הפלסטינית
נרנדרה מודי צפוי לקיים בחודש הבא את הביקור הראשון של ראש ממשלת הודו בישראל ,  אך בניגוד לנוהג של מרבית עמיתיו הוא לא יגיע גם לרמאללה .  בואו לארץ נחשב נקודת שיא בהתחממות היחסים מאז עלייתו לשלטון ב-2014 ,  שכללה שינוי של דפוסי ההצבעה ההודית באו"ם

