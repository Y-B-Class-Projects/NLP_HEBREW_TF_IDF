לפיד נגד הצהרת נתניהו על חוק השואה :  ניקה את פולין מרצח יהודים
בריאיון לאולפן וואלה !  NEWS תקף יו"ר יש עתיד את ראש הממשלה ,  בעקבות ההצהרה המשותפת שהעניק יחד עם ראש ממשלת פולין .  לדבריו ,  היה צריך להחזיר את השגריר ולא לנהל מו"מ על החוק
יו"ר יש עתיד ח"כ יאיר לפיד תקף היום  ( חמישי )  את ראש הממשלה בנימין נתניהו בעקבות ההצהרה השנויה במחלוקת עם ממשלת פולין על השינויים ב"חוק השואה ",  ואמר כי הוא  " הזהיר אותו "  ממצב זה . 
" יוצא מסמך של ראש ממשלת ישראל וראש ממשלת פולין שמנקה את הפולנים ממה שעשו בשואה ",  אמר באולפן וואלה !  NEWS .  לדבריו , " 200 אלף יהודים נרצחו בשואה על ידי פולנים מבלי שגרמנים עמדו ליד .  הם עסקו ברצח שיטתי ".  לפיד הוסיף כי ההצהרה  " מנקה "  את פולין מול העולם וכי הממשלה לא הייתה צריכה לקיים משא ומתן על החוק ,  אלא להחזיר את השגריר מהמדינה .
 דבריו נגד נתניהו הגיעו אחרי ביקורת תקיפה של שר החינוך נפתלי בנט ,  שדורש מראש הממשלה לבטל את הצהרתו המשותפת עם ראש ממשלת פולין מתאוש מורביצקי משבוע שעבר .  בתגובה לביקורת של בנט מסרו גורמים מדיניים בלשכת ראש הממשלה כי  " חבל שמערבים שיקולים פוליטיים בתהליך שהסתיים בהצלחה שההישג המרכזי שלו הוא ביטול הסעיפים הבעייתים בחוק ". 
עוד בוואלה !  NEWS:בנט נגד נתניהו : " ההצהרה על חוק השואה הפולני - חרפה רוויית שקרים"נתניהו על חוק השואה :  עמדנו על משמר האמת וקיימנו חובתנומנהיג מפלגת השלטון בפולין :  חוק השואה פגע ביחסים עם ארה"ב 
ההצהרה המשותפת פורסמה הבוקר במודעה ב"ידיעות אחרונות "  וב"הארץ "  בעברית ותורגמה בידי משרד החוץ הפולני ,  על אף שמלכתחילה נחתמה והוקראה באנגלית בין שני המנהיגים .  גורמים מדיניים אמרו לוואלה !  NEWS כי המודעה פורסמה על ידי הפולנים וביוזמתם וכי משרד החוץ לא עודכן מראש על פרסום הדברים .
 המודעה עוררה זעם במכון  " יד ושם ",  שפרסם הודעת גינוי להצהרה ,  אך צוות המשא ומתן מול ממשלת פולין ,  שמונה על ידי נתניהו ,  אמר כי ההיסטוריונית הראשית של המכון אישרה את הההצרה .  
יו"ר מרצ ח"כ תמר זנדברג מסרה כי  " נתניהו חתם על מכתב שגדולי האנטישמים ומכחישי השואה היו חותמים עליו .  הוא נתן להם לגיטימציה ומכר את ההיסטוריה של העם שלנו בנזיד עדשים ".  לדבריה , " לא ייאמן שראש ממשלת ישראל מוכן פשוט למכור את ההיסטוריה של העם שלנו בשביל הקשקוש הזה ולפגוע באופן הזה במיליונים שנרצחו על אדמת פולין ". 
ח"כ איציק שמולי  ( המחנה הציוני )  אמר כי ההצהרה בחתימתו של נתניהו  " משמשת את גדולי מכחישי השואה באירופה "  וכי הדבר  " מעיד על התנהלותו העקומה והמבישה ששירתה את המכחישים במקום את הניצולים והנספים ".  לדברי שמולי ,  שיזם חוק בכנסת נגד חוק הפולני , " כל שקר סופו להתגלות.ראש ממשלת מדינת היהודים שסחר בזכר השואה בגלל אינטרסים זרים לא ראוי להיות עוד יום אחד בתפקידו ". 
ח"כ ציפי לבני הוסיפה כי  " החרפה שביצע נתניהו בזיכרון השואה ,  על חשבון מדינת ישראל והעם היהודי כולו ,  תיזכר לדיראון עולם ".  לבני הסבירה כי  " שוב התברר הפער בין נאומי נתניהו להסכמי הכניעה שלו .  מי שמשתמש בשואה ללא הפסקה - נתן תוקף מוסרי בשם העם היהודי לעיוות היסטורי מזעזע .  אחרי הסיבוב הציני הפומבי של הפולנים ,  צריך להודיע מיידית על ביטול חד-צדדי של ההצהרה .  הפולנים הוכיחו שהם רואים בנתניהו כלי למירוק עברם ".  

לפיד נגד הצהרת נתניהו על חוק השואה :  ניקה את פולין מרצח יהודים
בריאיון לאולפן וואלה !  NEWS תקף יו"ר יש עתיד את ראש הממשלה ,  בעקבות ההצהרה המשותפת שהעניק יחד עם ראש ממשלת פולין .  לדבריו ,  היה צריך להחזיר את השגריר ולא לנהל מו"מ על החוק

