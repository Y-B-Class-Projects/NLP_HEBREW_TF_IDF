לשכת ראש הממשלה :  נתניהו הופתע מהודעת ליברמן על הסכם הגרעין
לשכת נתניהו העבירה לארה"ב מסר מרגיע שמתנער מהודעתו החריגה של משרד הביטחון .  כמו כן ,  נמסר כי בכוונת ישראל להמשיך לשתף פעולה בנושא הגרעין האיראני .  העיתוי של הודעת ליברמן מפתיע נוכח ההתקדמות במו"מ על הסיוע הביטחוני
 ( בווידיאו :  התייחסות אובמה לאיומי דאעש )  
לשכת ראש הממשלה הודיעה במהלך סוף השבוע לשגריר ארצות הברית בישראל ,  דן שפירו ,  כי ההודעה התקיפה והחריגה שהפיץ שר הביטחון אביגדור ליברמן נגד הממשל האמריקני נמסרה ללא ידיעתו של ראש הממשלה .  ההבהרה הישראלית הגיעה לאחר שההודעה החריגה של ליברמן יצרה הד תקשורתי נרחב בארץ ובעולם .  
ביום שישי בשעות אחר הצהריים ,  זמן קצר לפני כניסת השבת ,  הופצה הודעה חריגה מטעם דוברות משרד הביטחון ,  שכללה מתקפה קשה נגד הממשל האמריקני בנושא הסכם הגרעין עם איראן .  בהודעה נכתב כי ישראל ממשיכה להתנגד להסכם ,  וכי היא סבורה שהוא יגרום נזקים ,  בדומה להסכם מינכן שנחתם עם גרמניה הנאצית ב-1938 ,  ובפועל סלל את הדרך למלחמת העולם השנייה .  
לקריאה נוספת:אובמה לא ממהר לסלוח :  הדרמה סביב הסכם הגרעין עדיין לא דעכהמשרד הביטחון לאובמה :  הסכם הגרעין  כמו ההסכמים עם הנאצים 
מועד פרסום ההודעה מעלה תהיות ,  שכן דווקא בימים האחרונים מנסה ישראל להגיע להסכמות עם ארצות הברית על חבילת סיוע ביטחוני חדשה ונדיבה שהממשל האמריקני מציע לישראל .  בנוסף לכך ,  בארבעת הימים שקדמו להודעה התקיים ביקור מוצלח למדי של הרמטכ"ל גדי איזנקוט בארצות הברית ,  כולל שיחות מעמיקות עם בכירי הצבא האמריקני על שיתופי פעולה במגוון תחומים .  
זמן קצר לאחר שפורסמה ההודעה של משרד הביטחון ,  יצאה הודעת הרגעה מטעם לשכת ראש הממשלה שבה נכתב כי ישראל מצפה להמשיך לעבוד עם ארצות הברית בנושא האיראני ,  ולוודא יחדיו שאיראן אינה מפרה את ההסכם .  אחרי ההודעה הזו ,  התקיימה שיחת ההבהרה לשגריר האמריקני ,  שעליה דיווח לראשונה עיתון  " הארץ ".  בשיחה ,  כאמור ,  נמסר לאמריקנים כי ההודעה החריגה של ליברמן לא פורסמה בידיעה מוקדמת של ראש הממשלה בנימין נתניהו ,  וכי נתניהו שמע עליה בפועל דרך כלי התקשורת .  
ההשתלחות של ליברמן בממשל האמריקני הגיעה לאחר שהנשיא ברק אובמה אמר בשבוע שעבר שבכירי מערכת הביטחון בישראל הביעו שביעות רצון לגבי עמידתה של איראן בהסכם הגרעין .  ממשל אובמה ציין בכמה הזדמנויות בשנה האחרונה כי בניגוד להתנגדות הנחרצת שמביע ראש הממשלה נתניהו להסכם עם איראן ,  הדעות בתוך מערכת הביטחון הישראלית הינן חלוקות ,  וישנם בכירים רבים שרואים בהסכם עם איראן לא רק חסרונות ,  אלא גם יתרונות עבור ישראל .  הרמטכ"ל גדי איזנקוט אמר כי ההסכם יצר מציאות חדשה באזור ,  שיש בה איומים אבל גם הזדמנויות .  
הודעתו של ליברמן זכתה לגינויים חריפים מכיוון האופוזיציה .  ח"כ יאיר לפיד  ( יש עתיד )  אמר בתגובה כי מדובר ב"שילוב של חוסר אחריות מדינית ופגיעה נוספת ומיותרת ביחסי ישראל וארצות הברית .  גורם ישראלי רשמי פשוט אינו יכול להשוות נשיא אמריקני למי שנכנע לנאצים ".  לפיד הוסיף כי  " טוב עשה ראש הממשלה שהוציא הודעת ריכוך ,  אבל זו דוגמא נוספת לחוסר התפקוד של הממשלה בזירה הבינלאומית ". 
גם יו"ר מרצ ,  ח"כ זהבה גלאון ,  הגיבה לדברים ואמרה : " רטוריקת האיומים ,  ההתקרבנות וההפחדות של ליברמן משרתים את הצרכים הפוליטיים של עצמו ולא את צרכי ביטחון המדינה ".  

לשכת ראש הממשלה :  נתניהו הופתע מהודעת ליברמן על הסכם הגרעין
לשכת נתניהו העבירה לארה"ב מסר מרגיע שמתנער מהודעתו החריגה של משרד הביטחון .  כמו כן ,  נמסר כי בכוונת ישראל להמשיך לשתף פעולה בנושא הגרעין האיראני .  העיתוי של הודעת ליברמן מפתיע נוכח ההתקדמות במו"מ על הסיוע הביטחוני

