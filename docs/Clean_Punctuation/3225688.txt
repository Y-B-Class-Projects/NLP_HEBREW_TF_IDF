נתניהו לגנץ :  מה אתה מסתיר ,  איזה חומר האיראנים מחזיקים עליך ? 
ראש הממשלה האשים את יו"ר כחול לבן בפאניקה בעקבות הפריצה האיראנית לטלפון הנייד שלו וטען כי יש לו בעיה עקבית של היעדר שיקול דעת . " איך תעמוד כראש הממשלה מול איראן כשהיא מחזיקה עליך חומר רגיש ?  ".  למרות החלטת יו"ר ועדת הבחירות נתניהו נאם כשמאחוריו שלטי תעמולה
ראש הממשלה בנימין נתניהו האשים היום  ( רביעי )  את ראשי מפלגת כחול לבן בני גנץ ויאיר לפיד בכך ש"הייאוש שלהם הביא אותם לשפל חדש "  בעקבות קריאתם לחקור את מעורבותו בפרשת הצוללות .  לדברי נתניהו ,  מדובר ב"פרשה שנבדקה עד תומה ,  עם כל המידע ,  ושנקבע לגביה באופן חד משמעי שלא נפל רבב בהחלטותיי ,  וכולן היו למען ביטחון ישראל .  אין פה שום מידע חדש חוץ מדבר אחד - הפאניקה של לפיד וגנץ ". 
לטענת ראש הממשלה ,  הסיבה לפאניקה היא ש"איראן פרצה לטלפון של גנץ ולקחה ממנו חומרים רגישים .  ההיסטריה שלהם מעלה שאלות קשות .  בני גנץ ,  מה אתה מסתיר מהציבור הישראלי ?  מה האיראנים יודעים עליך שאתה מסתיר מאיתנו ?  איזה חומר האיראנים מחזיקים עליך ?  למה לא סיפרת את הדברים לשותפיך למפלגה כשעודכנת על ידי השב"כ ?  מה היה לך להסתיר מהם ?  האם עשית שימוש חסר אחריות בטלפון האישי שלך ?  ". 
בחירות 2019 - סיקור מיוחד בוואלה !  NEWS:איראן על פרשת הטלפון של גנץ :  לא פרצנו לטלפונים של ישראליםהמומנטום נבלם ,  גנץ בלחץ - וצריך יותר מדף מסרים כדי להתרומםאחרי ההקלטה המביכה ,  גנץ טוען : " הדברים נאמרו לפני שנחשפו פרטי האישום "  
נתניהו המשיך והאשים את גנץ : " אתה ,  שהיית רמטכ"ל וראש חברת סייבר ,  יודע שהמכשירים האלה רגישים לאויב .  ומעל הכול ,  איך תעמוד כראש הממשלה מול איראן כשהיא מחזיקה עליך חומר רגיש ?  זה לא עניין רכילותי זה ענין של ביטחון המדינה .  הדרך היחידה שלא תהיה נתון לסחיטה זה שתחשוף עכשיו בפני הציבור את הדברים ".  
" בני גנץ ,  אני אומר את זה בצער אבל יש לך בעיה עקבית של היעדר שיקול דעת ",  הוסיף נתניהו . " הסתרת את המידע על הפריצה מחבריך למפלגה ואולי חשבת שתוכל להסתיר אותו גם מאזרחי ישראל ,  אבל אינך יכול לבקש את אמונם של אזרחי ישראל בלי שתחשוף בפניהם את כל האמת ".  
מכחול לבן נמסר בתגובה לדברי ראש הממשלה כי  " במסגרת פרשת 'צוללות תמורת עמלות' תענה רק על שאלה אחת עד 20:00 בערב :  למה קיבלת 16 מיליון שקל מחברה שסוחרת עם יצרנית הצוללות ולמה הסתרת את זה מהציבור ?  ". 
מוקדם יותר עתרה מפלגת כחול לבן ליו"ר ועדת הבחירות המרכזית השופט חנן מלצר בדרישה למנוע את מסיבת העיתונאים של נתניהו .  בתגובה ענה היו"ר כי אין מניעה שראש הממשלה יקיים מסיבת עיתונאים במעונו ,  אך  " יובהר כי אין לקיים במעון הרשמי הנ"ל תעמולת בחירות ,  וממילא אין לתלות בו שלטי תעמולה מטעם המשיבה  ( הליכוד )  והעומד בראשה ".  למרות זאת ,  נתניהו נאם כשמאחוריו שלטי תעמולה של הליכוד .
 בשבוע שעבר פורסם בחדשות 12 כי איראן פרצה לטלפון הנייד של גנץ ושאבה את כל תכולתו ,  כולל פרטים אישיים ותכתובות פרטיות ומקצועיות .  לפי הפרסום ,  שני בכירים בשב"כ נפגשו עם גנץ לפני כחמישה שבועות והודיעו לו על הפריצה למכשיר על ידי שירותי המודיעין של איראן .  בתוך כך ,  איראן דחת את הטענות לפיהן היא אחראית לפריצה .  דובר משרד החוץ בטהראן ,  בהרם קאסמי ,  אמר כי  " גורמים ציוניים רגילים לשחק משחקי האשמות "  וכי ישראל וארצות הברית מנסות להגביר את הלחץ על איראן באמצעות טענות כאלו .
  ( עדכון ראשון :  15:36 )  

נתניהו לגנץ :  מה אתה מסתיר ,  איזה חומר האיראנים מחזיקים עליך ? 
ראש הממשלה האשים את יו"ר כחול לבן בפאניקה בעקבות הפריצה האיראנית לטלפון הנייד שלו וטען כי יש לו בעיה עקבית של היעדר שיקול דעת . " איך תעמוד כראש הממשלה מול איראן כשהיא מחזיקה עליך חומר רגיש ?  ".  למרות החלטת יו"ר ועדת הבחירות נתניהו נאם כשמאחוריו שלטי תעמולה

