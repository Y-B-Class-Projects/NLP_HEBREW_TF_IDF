גם הבורסה ב"תנופה ונסיקה "
 תכניתם של נתניהו ושטייניץ חיזקה את המדדים החיוביים באחד העם ושלחה אותם לעליות שערים חדות .  הפועלים עולה ב-9%
הבורסה לניירות ערך בת"א הגיבה בעליות שערים בולטות לתכנית שהציגו היום ראש הממשלה ושר האוצר .  המגמה החיובית בה נפתח המסחר ושהתאפיינה בעליות שערים מתונות התעמקה לאחר הצגת התכנית - והמסחר ננעל בעליות שערים של עד 2.5% במדדים המובילים .
 מדד המעו"ף התחזק ב-2.48% לרמה של 781 נקודות ,  ת"א 100 עלה ב-2.26% ונקבע על 716 נקודות ומדד תל-טק נסק ב-2.75% היום .
 בלטה במיוחד מניית פועלים שרשמה עליה חדה בעיקר לקראת סיום המסחר והמסחר בה נחתם בשיפור של 8.66% - זאת על רקע פגישת הדירקטוריון שהתקיימה בשעה 15:00 בת"א ועל רקע חילופי הדברים בימים האחרונים בין בעלת השליטה בבנק ,  שרי אריסון ,  לנגיד פישר ולפיקוח על הבנקים .  מניית לאומי גם היא עלתה ב-4.89% ומניית מזרחי התחזקה ביותר מ-5% .  ראויות לציון גם מניות  " נייס "  ו"דיסקונט השקעות "  שעלו ביותר מ-6% כל אחת .  מניית כור רשמה גם היא עליה מרשימה במיוחד של יותר מעשרה אחוזים .
 לעומת זאת ,  דווקא 2 המניות הגדולות בבורסה ,  כי"ל וטבע ,  סגרו את יום המסחר בירידות כאשר כי"ל מאבדת 4.8% מערכה ואילו טבע יורדת בשיעור צנוע של 0.27% .  ליורדות מצטרפת גם מניית אפריקה ,  שכבר זכתה לכינוי  " הקזינו של תל אביב "  - המנייה של לב לבייב איבדה היום 2.4% נוספים הודות למשקיעים שבחרו לממשה .
 יש לציין כי המגמה החיובית נרשמה על אף ירידות שערים שנרשמו הלילה במסגרת המסחר בוול סטריט .
 
גם הבורסה ב"תנופה ונסיקה "
 תכניתם של נתניהו ושטייניץ חיזקה את המדדים החיוביים באחד העם ושלחה אותם לעליות שערים חדות .  הפועלים עולה ב-9%

