נתניהו : " איראן לא חצתה את הקו האדום שהגדרתי באו"ם "
 ראש הממשלה דחה את טענתו של ראש אמ"ן לשעבר וטען בישיבת סיעת הליכוד כי טהרן לא חצתה את הרף שהציב באו"ם .  נתניהו התייחס גם לסכנה של זליגת נשק מסוריה
עברו או לא עברו :  בניגוד לדברי ראש אמ"ן לשעבר ,  אלוף  ( במיל' )  עמוס ידלין ,  הבהיר היום  ( שני )  ראש הממשלה בנימין נתניהו כי איראן עדיין לא חצתה את  " הקו האדום "  שהציב באו"ם ,  אולם היא לדבריו  " מתקרבת אליו ".  נתניהו התייחס בישיבת סיעת הליכוד גם לנעשה בסוריה וצין כי שתי סכנות מציבה דמשק : " הראשונה היא תקיפה של אזרחינו ,  והשנייה היא העברת או נפילת כלי נשק קטלניים לארגוני טרור ". 
בכנס המכון למחקרי ביטחון שהתקיים בשבוע שעבר ,  אמר ידלין ,  העומד בראש המכון כי  " למרות כל הפעולות שמנסים לעצור את תכנית הגרעין האיראנית ,  איש לא מצליח לעצור אותה .  הם ממשיכים להעשיר אורניום .  הם נזהרו מלעבור את הקו האדום שעליו הצהיר נתניהו באו"ם ,  אבל היום אפשר לומר :  האיראנים חצו את הקו האדום ששמו להם בסתיו בעצרת האו"ם ". 
ידלין ,  טייס קרב במילואים ,  הסביר כי אותו קו אדום שהגדירה ישראל השתנה מהפעלתן של 3,000 סרכזות  ( צנטריפוגות )  מתקדמות במתקן התת-קרקעי בפורדו לרף ייצור 250 קילוגרם של אורניום מועשר ברמה של 20% .  לדבריו ,  באמצעות הסרכזות המתקדמות ,  השתפרה יכולתה של טהרן  " לפרוץ "  לפצצה  כלומר  הגדלת ההעשרה של האורניום לרמה של 90% ,  כך שמ-250 הקילוגרם ב-20% העשרה יופקו כ-25 קילוגרם של אורניום מועשר ברמה של 90% - רמה מספקת ליצור פצצה . " המומחה האופטימי ביותר מדבר על שישה חודשים  ( לייצור פצצה אחת .  א"ב )  ,  הפסימי מדבר על חודש ",  הבהיר ראש אמ"ן לשעבר .  לדבריו ,  זמן הפריצה לפצצה עלולה להיות חשאית וקשה לזיהוי על ידי ארצות הברית או ישראל .  
גם ראש הממשלה לשעבר אהוד אולמרט התייחס אתמול לסוגיה האיראנית .  בכנס של העיתון  " ג'רוזלם פוסט "  בניו יורק ,  אמר אולמרט כי מצבה האסטרטגי של ישראל בימים אלו הוא מהטובים שהיו בשנים האחרונות ,  ולא נשקפת סכנה כי בעשור הקרוב ישראל תזדקק לצאת למלחמה .  הוא טען כי איראן טרם הגיעה לקו האדום שאותו שרטט נתניהו בעצרת או"ם ,  וכי ישראל הגזימה באיום שתציב הרפובליקה האיסלאמית אם זו תצליח להשיג נשק גרעיני . " איראן לא נמצאת במצב שבו נתניהו טען באו"ם שהיא נמצאת ",  אמר . " הם לא מתקדמים כבר שנים ,  ומישהו גרם לכך שהם לא יתקדמו .  אם ארצות הברית מכריזה שהיא תעשה כל שביכולתה כדי שאיראן לא תהיה גרעינית ,  כדאי שאיראן תיקח זאת ברצינות ". 
לדבריו ,  נשיא ארה"ב ברק אובמה ,  מזכיר המדינה האמריקאי ג'ון ושר ההגנה צ'אק הייגל לא ירצו להשאיר אחריהם מורשת של איראן גרעינית .  אולמרט ניצל את ההזדמנות כדי לבקר את נתניהו ,  וציין כי  " ישראל צריכה לפיכך לעבוד בשיתוף ,  בחוכמה ובשקט עם מנהיג ארצות הברית ,  בלי לצאת בהכרזות ובהבכות פומביות ".  
לקריאה נוספת:אולמרט :  לאורך השנים הגזמנו עם ההערכה על התקדמות איראןראש אמ"ן לשעבר : " איראן חצתה את הקו האדום של נתניהו "  

נתניהו : " איראן לא חצתה את הקו האדום שהגדרתי באו"ם "
 ראש הממשלה דחה את טענתו של ראש אמ"ן לשעבר וטען בישיבת סיעת הליכוד כי טהרן לא חצתה את הרף שהציב באו"ם .  נתניהו התייחס גם לסכנה של זליגת נשק מסוריה

