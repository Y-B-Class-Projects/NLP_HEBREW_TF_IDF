נתניהו :  ננסה לשכנע את ידידינו לשפר ההסכם עם איראן
בצל המתיחות בין ישראל לארה"ב סביב ההסכם המתגבש עם איראן ,  הודיע ראש הממשלה כי שר החוץ קרי יגיע השבוע לביקור נוסף בישראל לדון בנושא . " גם בין ידידים טובים יש מחלוקות "
 ראש הממשלה ,  בנימין נתניהו ,  אמר הבוקר  ( ראשון )  בפתח ישיבת הממשלה כי שר החוץ האמריקני ,  ג'ון קרי ,  יגיע לביקור נוסף בישראל ביום שישי הקרוב .  השניים צפויים להיפגש ולדון בהסכם הגרעין עם איראן ,  שאליו הביע נתניהו התנגדות נחרצת . " ננסה לשכנע את ידידינו בעולם לגבש הסכם הרבה יותר טוב ",  אמר נתניהו . " גם בין הידידים הטובים ביותר יכולות להיות מחלוקות ".  
סבב שיחות הגרעין בין שש המעצמות  ארצות הברית ,  בריטניה ,  צרפת ,  סין ,  רוסיה וגרמניה  לבין איראן ייפתח השבוע ביום רביעי ויימשך עד שישי ,  בעיר ז'נבה שבשווייץ .  בקרב כל המעצמות השותפות לשיחות ישנה אופטימיות שניתן יהיה להשיג הסכם ביניים עם איראן עד יום שישי .  לא ברור אם בואו של קרי לישראל יהיה אחרי תום השיחות ,  או תוך כדי המגעים עם איראן .  
בימים האחרונים גברה המתיחות בין ירושלים לוושינגטון סביב האפשרות שייחתם הסכם עם איראן ,  שיקל על הסנקציות הכלכליות המוטלות עליה מבלי שזו תוותר באופן מוחלט על תכנית הגרעין שלה ,  וזאת בניגוד לעמדת ישראל .  מוקדם יותר דיווח העיתון הכוויתי  " אל-ג'רידה "  כי נשיא ארצות הברית ,  ברק אובמה ,  סירב לקבל בימים האחרונים ,  יותר מפעם אחת ,  שיחות טלפון מראש הממשלה נתניהו ,  על רקע המתיחות סביב סוגיית הגרעין האיראנית .  לפי הדיווח ,  המתבסס על מקור שלפי העיתון מצוי ביחסים בין המדינות ,  אובמה הפנה את שיחות הטלפון מנתניהו לשר החוץ קרי .  לא ניתן לאמת את הדיווח .
 אמש שלחו בכירים אמריקנים מסר מרגיע לישראל על רקע ההסכם המתגבש בין המערב לאיראן .  גורם בכיר המקורב למשא ומתן אמר לסוכנות הידיעות AP כי הערכות לפיהן הסרת הסנקציות תשלשל לקופה האיראנית 15-50 מיליארד דולרים הן  " מוגזמות ".  גורם אחר הוסיף כי הסנקציות שיוסרו במסגרת ההסכם הן  " מוגבלות ,  זמניות ,  ממוקדות וניתנות להשבה ". 
הדברים באו לאחר שנתניהו פרסם בחשבון הטוויטר שלו באנגלית קריאה להימנע מחתימה על הסכם עם איראן שישרת בעיקר אותה . " אל תמהרו להגיע להסכם גרוע עם איראן ",  כתב נתניהו . " כדי ליצור נשק גרעיני צריך אורניום מועשר או כורי פלוטוניום .  כדי לייצר אנרגיה גרעינית לצרכים אזרחיים לא צריך אורניום מועשר או כורי פלוטוניום .  ההצעה הנוכחית מאפשרת לאיראן להעשיר אורניום ולשמור על כורי הפלוטוניום .  ההצעה מאפשרת לאיראן לפתח פצצות גרעיניות ולבנות טילים ארוכי טווח שיכולים להגיע לארצות הברית ולאירופה .  איראן מקבלת הכול ולא נותנת כלום !  ".  
היום בשעות הצהריים ינתח בישראל נשיא צרפת ,  פרנסואה הולנד .  הביקור בן שלושת הימים ,  הראשון מאז נכנס הולנד לתפקידו לפני כשנתיים ,  צפוי להתמקד בנושא ההסכם הצפוי עם איראן .  בסבב השיחות האחרון בין איראן למעצמות ,  שהסתיים לפני כשבוע בז'נבה ,  התגלתה צרפת כקשוחה מבין מעצמות המערב ,  ועל פי חלק מהדיווחים היא שסיכלה את הסכם הביניים שנרקם מול האיראנים .
 לפניות לכתב :  amir.tibon@walla.co.il
לקריאה נוספת :" ישראל וסעודיה מתכננות במשותף תקיפה באיראן"רוסיה : " סיכוי אמיתי להסכם עם איראן בשבוע הבא"איראן : " שולטים במשא ומתן ,  לא נחצה קווים אדומים "  

נתניהו :  ננסה לשכנע את ידידינו לשפר ההסכם עם איראן
בצל המתיחות בין ישראל לארה"ב סביב ההסכם המתגבש עם איראן ,  הודיע ראש הממשלה כי שר החוץ קרי יגיע השבוע לביקור נוסף בישראל לדון בנושא . " גם בין ידידים טובים יש מחלוקות "
 
