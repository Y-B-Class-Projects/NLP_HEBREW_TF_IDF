בירושלים מבהירים :  לא נשנה ההחלטה לבנות ב-E1
חרף הביקורת מצד מדינות אירופה ,  גורם בלשכת ראש הממשלה אומר כי ההחלטה לבנות בשטח עומדת בעינה . " לא נשב בחיבוק ידיים מול הצעדים החד-צדדיים של הפלסטינים "
 על רקע שיחות הנזיפה אליהן זומנו שגרירי ישראל בחלק ממדינות אירופה ,  הבהיר הערב  ( שני )  גורם בלשכת ראש הממשלה ,  בנימין נתניהו ,  כי  " לא יהיה כל שינוי בהחלטה שהתקבלה "  באשר לבניית 3,000 יחידות דיור בשטח E1 השנוי במחלוקת ,  המחבר בין ירושלים למעלה אדומים .  הגורם דחה את הביקורת הבינלאומית החריפה על ההחלטה הישראלית להרחיב הבנייה בהתנחלויות ואמר כי  " ישראל תמשיך לעמוד על האינטרסים החיוניים שלה - גם מול לחצים בינלאומיים ".  
כאמור ,  מוקדם יותר היום זומנו שגרירי ישראל בפריז ,  לונדון ושטוקהולם לשיחות הבהרה באשר להחלטה שיישומה צפוי לפגוע ברצף הטריטוריאלי של פלסטין .  גם שגריר ישראל בדנמרק ארטור אבנון ,  ושגריר ישראל בספרד אלון בר ,  זומנו לשיחות דומות .  רוסיה וגרמניה פרסמו הודעות גינוי חריפות שקראו לישראל לחזור בה מההחלטה .  
בלשכת נתניהו הדגישו הערב כי  " לא צריך להתפלא שישראל לא ישבה בחיבוק ידיים מול הצעדים הפלסטיניים החד-צדדיים ",  לאחר שהעצרת הכללית של האו"ם הכירה בסוף השבוע ,  ברוב עצום ,  במדינה הפלסטינית . " ההליכה החד-צדדית של הפלסטינים לאו"ם היא הפרה בוטה ויסודית של ההסכמים שהקהילה הבינלאומית ערבה להם ",  אמרו בלשכה .  הגורם הדגיש כי אם הפלסטינים ימשיכו בצעדים חד-צדדיים וינסו להתקבל לארגונים וסוכנויות נוספות של האו"ם , " ישראל תפעל בהתאם ".  
קודם לכן ,  הבהיר ראש ממשלת צרפת ,  פרנסואה הולנד ,  כי פריז לא שוקלת נכון לעכשיו להטיל סנקציות על ישראל בעקבות ההחלטה להרחיב את הבנייה בהתנחלויות . " אנחנו לא רוצים להגיע למצב הזה ",  אמר הולנד במסיבת עיתונאים משותפת עם ראש ממשלת איטליה מריו מונטי , " אנחנו יותר ממוקדים בשכנוע ".  דובר משרד החוץ הוסיף כי צרפת אינה מתכוונת להחזיר את השגריר שלה מתל אביב : " יש בידינו אמצעים אחרים כדי להביע את מחאתנו ",  אמר .
 גם בריטניה הודיעה כי אין בכוונתה להשיב את השגריר הבריטי ללונדון ,  או לנקוט בצעדי תגובה נוספים ,  לאחר פרסומים שונים בנושא . " אנחנו לא מציעים צעד כזה ,  אנחנו לא מתכוונים לעשות שום דבר נוסף בשלב זה ",  אמר דוברו של ראש הממשלה ,  דיוויד קמרון . " אנחנו ממשיכים להתייעץ עם ממשלת ישראל ושותפותינו הבינלאומיות על המצב .  כמובן שאנחנו מודאגים מהמצב ,  אנחנו חושבים שהתוכנית הישראלית עשויה להשפיע לרעה על סיכויי השיחות ,  אבל אנחנו לא מתכוונים לנקוט בפעולות נוספות בשלב זה ",  כך צוטט קמרון ב"גרדיאן "  הבריטי .  
ברשות הפלסטינית המשיכו בביקורת הנוקבת על החלטתה של ממשלת ישראל .  יושב ראש הרשות הפלסטינית ,  אבו מאזן ,  נועד בשעות הצהריים בלשכתו ברמאללה עם הקונסול הכללי של צרפת בירושלים ,  פרדריק דזאניו ,  והודה לו על תמיכתה של צרפת בהצבעה על שדרוג מעמד הרשות הפלסטינית באו"ם .  אבו מאזן ביקש מממשלת צרפת ללחוץ על ישראל להפסיק את הבנייה בהתנחלויות ,  ובעיקר בירושלים ,  דבר שגורם לטענתו  " להכשלת המאמצים הבינלאומיים לחידוש תהליך השלום ".  
גם סאיב עריקאת ,  ראש צוות המשא ומתן הפלסטיני ,  אמר היום כי  " בנייה בשטחי E1 הורסת את פתרון שתי המדינות ובעיקר מביאה לסופו של תהליך השלום וכל הזדמנות לנהל משא ומתן בעתיד ".  עריקאת הביע תקווה כי שבריטניה וצרפת אכן ינקטו בצעדים נוספים נגד ההחלטה הישראלית ,  לאחר שדווח כי הן שוקלות להשיב את שגריריהן לארצם ולהשהות הסכמי סחר עם ישראל .  
עוד על הרחבת הבנייה בהתנחלויותצרפת :  לא נטיל סנקציות בעקבות הבנייה בשטחי E1שגרירי ישראל בצרפת ,  בריטניה ושבדיה זומנו לשיחות נזיפהמזכל האום :  הבנייה בשטחים - מכה אנושה לשלום
לפניות לכתבת :  tal_sh@walla.net.il 

בירושלים מבהירים :  לא נשנה ההחלטה לבנות ב-E1
חרף הביקורת מצד מדינות אירופה ,  גורם בלשכת ראש הממשלה אומר כי ההחלטה לבנות בשטח עומדת בעינה . " לא נשב בחיבוק ידיים מול הצעדים החד-צדדיים של הפלסטינים "
 
