האיום האירני מטשטש כישלונות כלכליים
מסע הפחדת הציבור מאיום הגרעין האיראני נועד להסיט את תשומת הלב מכישלונות נתניהו במישור הכלכלי- חברתי בתחומי הדיור ,  עוני ואי שיווין
השכם והערב אנו שומעים על איום הגרעין האירני .  זה הנושא המרכזי בכל נאומיו והופעותיו של ראש הממשלה ,  שגם מצליח לתפוס את כל הכותרות הראשיות .  אין להקל ראש באיום עצמו ויש להתמודד עמו בדרכים יצירתיות שאפיינו בדרך כלל את מנהיגינו .  
כמי שחי במזרח התיכון ,  מתיימר להכירו - ואף מבקר את מנהיגי העולם שאינם מכירים את  " התרבות האזורית ",  חושף ראש הממשלה את בורותו בקוד התנהגות ידוע באזורנו :  הכבוד .  ככל שייאבק מעל כל במה ,  בשילוב מערך יחסי ציבור רעשני ,  נגד פיתוח הגרעין באירן - כן יגברו רצונם ונחישותם של האירנים להוכיח לישראל ולעולם את יכולתם לממש איום זה .  
האם השימוש בגרעין האירני אין בו כדי לטשטש כישלונות במישורים אחרים במדינה ?  למשל ,  כישלון לספק שירותי רווחה ברמה נאותה ,  כישלון לצמצם את העוני ואת הגידול באי-שוויון ,  לעצור את הפגיעה במעמד הביניים ,  כישלון לספק דיור בר השגה ,  כישלון בהעלאת הישגי מערכת החינוך והבריאות ,  וכישלון בחלוקה שוויונית יותר של הנטל במדינה - בשירות לאומי או צבאי ,  בתשלומי מסים ובחלוקת פירות הצמיחה עליה מתגאה כל כך ראש הממשלה .  חוסר היכולת לשנות את שיטת הממשל הקיימת ,  שלכל הדעות מנציחה את שלטון המיעוט הימני והחרדי הקיצוניים ה  " שותפים לדרך ",  גם היא נתפשת כאוזלת יד של הממשלה ;  שלא לדבר על הכישלון בקידום המו"מ עם הפלסטינאים .  סביר להניח שעד הבחירות הקרובות בספטמבר נמשיך לשמוע הרבה על הגרעין הפרסי ומעט על העוני והכלכלה המקרטעת .  
השימוש בגרעין האירני הוא שימוש ציני מצד מי שצריך להנהיג מדינה .  שיטה של העצמת הפחד בקרב האזרחים והרצון שיתכנסו סביב  " הצורך בביטחון ",  כדי לטשטש את יוקר המחיה ושאר הבעיות החברתיות .  כדי שלא יחלמו חלילה על  " מימוש עצמי "  של חיים בכבוד ,  בשוויון וצדק חברתי .  
ידענו תמיד ,  גם בתקופות קשות ,  להיאחז ברוח ולא לאבד צלם אנוש .  אנו נלחמים על הקיום הפיזי והמדיני שלנו ,  אבל אלה חשובים רק אם הם משרתים את ממד הרוח ,  הערכים והחברה .  
הכוח שניתן בידי המנהיג ,  עלול להעצים את האגו שלו .  כפי שתיאר זאת ההיסטוריון הבריטי לורד אקטון  " הכוח משחית ,  והכוח המוחלט משחית בצורה מוחלטת ".  הכוח מוצדק אם משתמשים בו כדי להגשים מטרות מוצדקות והוא מיושם על ידי אנשים אחראים ,  בדרך אחראית .  חובה על מנהיג להרגיש צורך בכוח ,  כלומר ,  להשפיע על אנשים .  עם זאת ,  יש להנהיג משמעת עצמית ביחס לצורך זה ולרסנו כך שיופנה לתועלת המדינה ואזרחיה ולא כדי לתרום להאדרת שמו המנהיג .  
התורה ,  לפי הרמב"ן ,  מזהירה את המנהיג ואומרת לו אל תיפול בפח שניצב בפניך .  שמור על פרספקטיבה ואל תשכח שאתה הוא משרתם של אנשי העם ולא להפך . " והיה כשבתו על כיסא ממלכתו ,  וכתב לו את משנה התורה הזאת על ספר ,  מלפני הכוהנים הלוויים .  והייתה עמו ,  וקרא בו כל ימי חייו ,  למען ילמד ליראה את ה' אלוקיו ,  לשמור את כל דברי התורה הזאת ,  ואת החוקים האלה לעשותם .  לבלתי רום לבבו מאחיו ,  ולבלתי סור מן המצווה ימין ושמאל ,  למען יאריך ימים על ממלכתו ,  הוא ובניו בקרב ישראל ..  ."   ( דברים פרק י"ז פסוק י"ח  כ' )  .
 התעלמות נתניהו מהמציאות שסביבו עלולה להכשילו ,  להרוס את ישראל מבפנים .  ככל שלראש הממשלה יש יותר כוח ,  כפי שמעידים הסקרים האחרונים ,  תעלה רמת הסכנה .  אם לא יתעל את הכוח לכיוון החיובי על מנת לסייע לו להתמודד ,  בנחישות בעיקר עם הכשלים הכלכליים- חברתיים שאנו חווים .  
ד"ר ירון סוקולוב ,  סגן דקאן בית ספר לחינוך המרכז ללימודים אקדמיים אור יהודה ,  חוקר בכיר במרכז לאחריות אזרחית 

האיום האירני מטשטש כישלונות כלכליים
מסע הפחדת הציבור מאיום הגרעין האיראני נועד להסיט את תשומת הלב מכישלונות נתניהו במישור הכלכלי- חברתי בתחומי הדיור ,  עוני ואי שיווין

