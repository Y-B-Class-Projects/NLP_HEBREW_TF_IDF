שרה נתניהו תפצה עוזרת בית שתבעה אותה
הותר לפרסום כי אישה שהועסקה בבית משפחת נתניהו הגישה לפני כשבעה חודשים תביעה נגד רעיית רה"מ בגובה 40 אלף שקל .  לפי פשרה שהושגה בין הצדדים ,  האישה תפוצה ב-20 אלף שקל
עוזרת בית נוספת שתבעה את שרה נתניהו ,  רעיית ראש הממשלה בנימין נתניהו ,  תקבל כ-20 אלף שקלים במסגרת פשרה שגובשה עמה .  כך הותר היום  ( שני )  לפרסום .  העוזרת ,  ששמה לא הותר לפרסום ,  תבעה מנתניהו פיצויי פיטורין ,  הפרשי שכר ,  פיצויי הלנת שכר ,  דמי הבראה ,  פדיון ימי חופשה ,  גמול שעות נוספות ודמי מחלה ,  שלדבריה היא לא קיבלה במהלך עבודתה .  
מכתב התביעה עולה ,  כי העוזרת החלה לעבוד אצל שרה נתניהו במאי 2007 בתפקיד של עוזרת בית .  מחודש אפריל 2009 הועסקה באותו מקום ובאותה משרה על ידי חברת  " מיקוד ",  הנכללת בכתב התביעה .  לטענתה ,  בחודש מרץ 2009 סירבה נתניהו לשלם לה את שכרה עד שהיא תחתום על כתב ויתור שלא ניתנה לה הזדמנות לעיין בו .  העוזרת מתקשה בקריאת השפה העברית ולטענתה ,  נתניהו לא אפשרה לה לעיין בכתב הוויתור ,  להתייעץ לגביו או להבין את תוכנו ,  ועד היום היא אינה יודעת על מה חתמה .  לאחר החתימה קיבלה העוזרת את שכרה ,  כאשר נוכו ממנו 1,000 שקלים .  
במסגרת הפשרה שהוצעה על ידי בית הדין האזורי לעבודה בירושלים ,  הוחלט כי העוזרת תקבל 20,000 שקלים ממשפחת נתניהו .
 שעיה סגל ,  יועץ התקשורת של שרה נתניהו אמר בתגובה כי  " שלושת הצדדים - העובדת ,  חברת  " מיקוד "  והגב' נתניהו - הגיעו להסכמה בנוגע לתביעה ,  וזו נדחתה על ידי בית הדין .  יודגש כי הסכם הפשרה אליו הגיעו כל הצדדים הוא על פי הצעת פשרה אותה הציעה הגברת נתניהו ,  לפנים משורת הדין ובגלל רגישותה הציבורית ,  כבר לפני מספר חודשים וזמן רב לפני תביעתה המופרכת והשקרית של העובדת האחרת ליליאן פרץ ".   
" לצערנו אנחנו נתקלים במקרים בהם עובדים לשעבר מנצלים את רגישותה הציבורית של משפחת נתניהו ואת המעבר מהיותם עובדים של המשפחה לעובדים בחברת כוח אדם מטעם משרד ראש הממשלה ,  להגשת תביעה מופרכת וחסרת כל שחר ואחיזה במציאות ".   
" העובדת במקרה זה אומרת מפורשות כי הגישה את תביעתה בגלל חוסר הבהירות ,  מבחינתה ,  בשל המעבר בין מעסיקים ונראה כי היא עצמה מתחרטת על שמיהרה להגיש כתב תביעה במקום לפנות במכתב או בעל-פה ליישוב אי-הבהירות .  יודגש כי חברת כוח האדם מודה בפה מלא כי היא זו שפיטרה את העובדת - ולא משפחת נתניהו ". 

שרה נתניהו תפצה עוזרת בית שתבעה אותה
הותר לפרסום כי אישה שהועסקה בבית משפחת נתניהו הגישה לפני כשבעה חודשים תביעה נגד רעיית רה"מ בגובה 40 אלף שקל .  לפי פשרה שהושגה בין הצדדים ,  האישה תפוצה ב-20 אלף שקל

