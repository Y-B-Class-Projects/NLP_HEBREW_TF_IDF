לקראת ביקור פנס :  נתניהו דחה הצבעה על חוק  " ירושלים מאוחדת "
 לפי גורם בליכוד ,  נתניהו ביקש לדחות את ההצבעה על החוק שנועד לקבוע רוב מיוחד להחלטות הנוגעות לבירה ,  עקב הכרת טראמפ בירושלים כבירת ישראל .  כמו כן ,  גורם בקואליציה מסר כי ההצבעה על חוק ההמלצות ככל הנראה תידחה אף היא
ההצבעה על חוק ההמלצות בקריאה שנייה ושלישית תידחה ככל הנראה ,  ונעשים מאמצים להגיע להסדר עם האופוזיציה על סדרי הדיון בנושא - כך מסר הערב  ( שבת )  גורם בקואליציה .  בנוסף ,  גורם בליכוד מסר כי ראש הממשלה בנימין נתניהו ביקש היום לדחות את ההצבעה על חוק  " ירושלים מאוחדת ",  זאת בעקבות הכרת נשיא ארצות הברית דונלד טראמפ בירושלים כבירת ישראל .  
הצעת החוק צפויה להידחות עד אחרי ביקורו של סגן נשיא ארצות הברית מייק פנס ,  שצפוי להגיע לאזור בשבוע הבא .  בשיחה עם ראשי הקואליציה ,  נתניהו ביקש מיו"ר הבית היהודי נפתלי בנט ,  שסיעתו יזמה את החוק ,  לדחות את ההצבעה ,  והאחרון הסכים .  החוק יוצמד בהמשך לחקיקה המתוכננת לאפשר לח"כ יעקב ליצמן לכהן כסגן שר הבריאות ,  מהלך שדורש שינוי בחוק יסוד הממשלה ,  ולכן מצריך גם כן 61 ח"כים .
 חוק  " ירושלים המאוחדת "  קובע כי כל שינוי במעמד הבירה או החלטה על מסירת שטחים ממנה במסגרת הסכם מדיני ידרוש אישור של רוב מיוחד של 80 חברי הכנסת ,  ולא רוב רגיל .  היה אמור לעלות לקריאה שנייה ושלישית במליאת הכנסת ביום שני הקרוב .  מדובר בתיקון לחוק יסוד ירושלים ,  שיזם יו"ר הבית היהודי נפתלי בנט עם יו"ר סיעתו ,  ח"כ שולי מועלם .  כבר כיום החוק קובע כי העיר לא תעבור לגורם מדיני או שלטוני זר ,  אך התיקון אמור להעלות את הרוב הנדרש בכנסת לאישור המהלך .
 עוד בוואלה !  NEWS:הנהג שנפצע מיידוי אבנים בוואדי ערה : " עברתי חוויה קשה "" הפגנה נגד מאפיית בלפור ":  אלפי מפגינים נגד השחיתות בתל אביבפנס ,  אדלסון והשגריר פרידמן : " אגף ירושלים "  שדחף את טראמפ להכרה 
נתניהו קיים הערב סבב התייעצויות טלפוניות עם ראשי הקואליציה לקראת ימי החקיקה העמוסים בכנסת בשבוע הבא .  זאת ,  בין היתר כדי לגייס רוב להצעת חוק המרכולים עקב החלטת ישראל ביתנו להתנגד אליה .  הצעת החוק קובעת כי הסמכות על אישור חוקי עזר עירוניים לפתיחת עסקים בשבת תהיה בידי שר הפנים .  בקואליציה קיוו להסתמך על קולות של הרשימה המשותפת ,  אך היו"ר איימן עודה אמר היום כי הסיעה כולה תצביע נגד הצעת החוק .  
ראש הממשלה אמר לראשי הקואליציה כי יש חשיבות באיחוד השורות לקראת ההצבעה על החוקים ביום שני ,  והוא עצמו קיצר את ביקורו באירופה כדי לשוב לארץ ולהצביע .  הוא ציין כי  " על כל אחד לדאוג לח"כים והשרים שלו .  נערכים להצבעות ונעביר כל מה שנספיק עד כניסת חנוכה ". 
התנגדות ישראל ביתנו עוררה את זעמן של הסיעות החרדיות בקואליציה ,  אך הערב הודיעה גם ח"כ שרן השכל  ( הליכוד )  כי לא תוכל להצביע בעד החוק . " דת היא עניין פרטי שבין אדם לאמונתו ,  המדינה לא אמורה לכפות על אזרחיה ערכים ואורח חיים ",  אמרה השכל . " במקום להעמיק את השסע החילוני-דתי בחברה הישראלית באמצעות כפייה מיותרת ,  יש להשאיר את ההחלטה לגבי פתיחת עסקים בשבת בידי הרשויות המקומיות ,  כך שכל קהילה תבחר באופן המתאים לה .  לא אוכל לתת את ידי לחוק שמפלה בין עיר אחת לעיר אחרת ,  מערער את הסטטוס קוו ,  וכופה על אזרחי ישראל את אורח חייהם ".  
בשבוע הבא מתוכננת בכנסת חקיקה נוספת שדורשת רוב של 61 חברי כנסת .  בין החוקים שיועלו להצבעה נמנים חוק המסתננים ,  חוק הפריימריז וגרסה מרוככת של חוק ההמלצות .  גם מצד סיעות האופוזיציה נעשים מאמצים כדי לוודא שהצעות החוק הממשלתיות לא יעברו .  יו"ר סיעת המחנה הציוני ,  ח"כ יואל חסון שיגר מכתב ובו דרש נוכחות מלאה של ח"כים ממפלגתו . " בשבוע זה נדרשת מכולנו נוכחות מלאה והימנעות מוחלטת מנסיעות ואירועים מחוץ לכנסת בזמן מליאה .  לא יאושרו קיזוזים ",  נכתב .  

לקראת ביקור פנס :  נתניהו דחה הצבעה על חוק  " ירושלים מאוחדת "
 לפי גורם בליכוד ,  נתניהו ביקש לדחות את ההצבעה על החוק שנועד לקבוע רוב מיוחד להחלטות הנוגעות לבירה ,  עקב הכרת טראמפ בירושלים כבירת ישראל .  כמו כן ,  גורם בקואליציה מסר כי ההצבעה על חוק ההמלצות ככל הנראה תידחה אף היא

