כשהנשיא מפנק : " המלון היוקרתי בעולם "  סיפק בכניסה קוד סודי לנתניהו
תולדות הבלייר האוס שזורים בהיסטוריה של ארה"ב והעולם כולו .  אך לצד העיצוב המרשים והפינוק שלהם זוכות הפמליות ,  מעידים הסדרי הלינה במקום בעיקר על היחסים האישיים בין מנהיגי העולם .  לילה בוושינגטון ,  בין הפיג'מה של צ'רצ'יל והדחייה שספג אובמה בכבודו ובעצמו
מדיניות ודיפלומטיה ,  מחלוקות ועניינים לגישור ,  ראש הממשלה בנימין נתניהו פתח את ביקורו בוושינגטון ברגל ימין עוד לפני שנפגש בכלל עם נשיא ארצות הברית דונלד טראמפ .  אירוח הפמליה הישראלית בבלייר האוס ,  בית ההארחה הרשמי של הבית הלבן ,  מהווה כבר שנים  " תו תקן "  ליחסים האישיים בין הממשל האמריקני ובין האורחים ,  ונתניהו ,  למוד מערכות יחסים סוערות עם שני נשיאים קודמים ,  מודע כנראה למשמעויות הסדרי הלינה שלו ,  וגם לצדו השני של המטבע .
 המתחם הסמוך לבית הלבן  - " בית המלון היוקרתי בעולם ",  או  " בית ההארחה של הדוד סם "  בלשון רשמית פחות  כולל ארבעה מבנים שונים שאוחדו לפני כ-30 שנה בעבודות שיפוץ נרחבות לכדי בית גדול אחד .  הוא מספק אירוח מלכים למנהיגי העולם ולאורחים רמי דרג שמגיעים לעיר ,  ולמעשה ,  טראמפ עצמו זכה ללון במקום יום לפני השבעתו לנשיא .
 ביקור נתניהו בוושינגטון - עוד כותרות:כש"לא "  היא לא תשובה ,  נתניהו חייב שההצגה עם טראמפ תעבור חלקנתניהו המריא לפגישתו עם טראמפ : " אנווט לטובת האינטרס הלאומי"החיבוק החם לנתניהו לא ישנה את מה שטראמפ רוצה להשיג במזרח התיכון 
בית הלבנים המקורי נבנה ב-1824 כבית פרטי עבור ג'וזף לובל ,  ראש חיל הרפואה בצבא ארצות הברית .  כעבור 12 שנים נרכש המבנה על ידי פרנסיס פרסטון בלייר ,  עיתונאי ידוע ויועץ לנשיא אנדרו ג'קסון ,  ומשפחתו החזיקה בו במאה השנים הבאות ,  עד שהוחלט ב-1939 להפוך אותו לאתר מורשת לאומי .  זה היה בניין המגורים הראשון שזכה להכרה זו בארצות הברית ,  והשנים החולפות הטמיעו בו זיכרונות היסטוריים וסודות אישיים כאחד .
" אחד הדברים שהכי זכורים לי מהמקום זו האווירה המיוחדת ",  סיפרה לוואלה !  NEWS איילת פריש ,  ששימשה במשך שנים רבות כיועצת אסטרטגית ודוברת בית הנשיא תחת שמעון פרס ,  והתארחה בבלייר האוס שלוש פעמים . " הבית מאוד עתיק .  ריהוט מעץ מהגוני ,  נברשות של פעם ,  אווירה מאוד חמה ומאוד אמריקנית ,  של פעם ,  של אמריקה הישנה שרואים בסרטים .  זה לא בית חדשני ,  אלא בית קלאסי .  יש תחושה כבדה של מורשת באוויר .  מרגישים ככה את החיבוק של המארח ".  
עד 1942 ,  נהגו ראשי מדינות ואורחים אחרים של הזוג הנשיאותי ללון במלונות סמוכים או בבית הלבן עצמו ,  אך אלינור רוזוולט שינתה את הנוהג לאחר מפגש לילי מאוחר מדי עם ראש ממשלת בריטניה ווינסטון צ'רצ'יל .  האחרון ביקר בתקופה זו בתכיפות בוושינגטון ,  ונתקל ברעיית הנשיא פרנקלין דלאנו רוזוולט ב-03:00 לפנות בוקר כשהוא לבוש פיג'מה ומעשן סיגר .  צ'רצ'יל ביקש לשתף את הנשיא במחשבותיו ,  אך רוזוולט ייעצה לו להמתין עד ארוחת הבוקר ,  ולאחר מכן קידמה את רכישת הבית הסמוך תחת הנימוק ש"אירוח טוב ייצור גם דיפלומטיה טובה ".  תג המחיר ?  150 אלף דולר .
" להתארח בבלייר האוס זה אומר חדרי שינה ,  חדר הסעדה עם מלצרים ושף שמכין לך ארוחות ",  סיפרה פריש . " יש שם חדר כושר ,  חדרים למאבטחים ומשרדים .  אתה ממשיך לעבוד ,  מקבל שירות לשכה ברמה הכי גבוהה ודואגים לך לכל מה שאתה צריך מבחינת משלחת .  האירוח חם והחדרים מאוד נוחים .  זה צמוד לבית הלבן ,  ולכן אתה מקבל את כל המעטפת שלהם - יועצים ,  ראש הטקס ונהגים ביציאה לפגישות מדיניות .  זה מאוד נוח ,  קולח וחם ".  
לבד מבית מלון יוקרתי שעמוס פריטי עיצוב ,  חפצי אמנות וציורי קיר ,  מהווה הבלייר האוס עדות היסטורית לאירועים שהתרחשו בין כתליו ועיצבו את ארצות הברית ואת העולם כולו .  זה היה המקום שבו סירב הגנרל רוברט לי לבקשתו של אברהם לינקולן להוביל את צבא האיחוד ,  ושם גם ניסו ב-1950 שני לאומנים פורטוריקנים להתנקש בחיי הנשיא דאז טרומן ,  ששהה שם בעת שהבית הלבן היה בשיפוצים . 
" בקודים האמריקניים ,  אירוח בבלייר האוס הוא רמז עבה לדרגת הקרבה ,  החום והחשיבות שהנשיאים מייחסים לביקור ,  ומעין מדד לחשיבות הביקור וההערכה שהם חשים כלפי המשלחת ",  הסבירה פריש . " לפרס תמיד היה מעמד מאוד גבוה בעיני הנשיאים האמריקנים ,  והוא התארח שם עם כל הפמליה שלו גם בתקופת אובמה .  רעייתו מישל השאירה לנו אגרטל פרחים עם נוסח נעים ,  וכתבה שהיא מקווה שיהיה ביקור מוצלח ושהות נעימה ".  
לבד מפרס ונתניהו ,  התארחו בעבר בבלייר האוס גם הנשיא חיים ויצמן ,  וראשי הממשלות גולדה מאיר ,  יצחק רבין ואריאל שרון  וחתימותיהם מוצגות באתר הרשמי של המתחם  אך האירוח בו אינו מובטח לאיש ,  רם מעלה ככל שיהיה .  כך ,  למשל ,  ביקש נשיא ארצות הברית הנבחר ברק אובמה לעבור להתגורר במבנה שבועיים לפני כניסתו לתפקיד כדי להקל על בנותיו שהתחילו ללמוד בבית ספר בעיר ,  אך נדחה משום שהמקום כבר הובטח לראש ממשלת אוסטרליה לשעבר .  
נתניהו עצמו נאלץ בעבר להשתכן בבית מלון בעיר כשביקר בבית הלבן ,  ודיווחים על כך שהסדרי הלינה משקפים מתיחות בינו ובין אובמה נדחו על ידי שגרירות ישראל ,  שטענה כי  " המבנה בשיפוצים ".  כעת ,  נדמה ,  משדר טראמפ תחושת אירוח חמה יותר ,  שעשויה להעיד גם על השיפור ביחסי המדינות ומנהיגיהם . " ההחלטה שלו להודיע מראש שנתניהו ישוכן בבלייר האוס היא מסר ברור על חשיבות הביקור בעיניו והקרבה שהוא רוצה לשדר כלפי העם בישראל ",  הדגישה פריש . " מדובר בקודים ,  וההחלטה משדרת את מדד הקרבה שהוא משמעותי גם לראש הממשלה וגם לאזרחים ".  

כשהנשיא מפנק : " המלון היוקרתי בעולם "  סיפק בכניסה קוד סודי לנתניהו
תולדות הבלייר האוס שזורים בהיסטוריה של ארה"ב והעולם כולו .  אך לצד העיצוב המרשים והפינוק שלהם זוכות הפמליות ,  מעידים הסדרי הלינה במקום בעיקר על היחסים האישיים בין מנהיגי העולם .  לילה בוושינגטון ,  בין הפיג'מה של צ'רצ'יל והדחייה שספג אובמה בכבודו ובעצמו

