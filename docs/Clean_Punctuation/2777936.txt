ההתפרצות הרגשנית של נתניהו מגלה :  הבחירות בדרך
לראשונה נראה אמש ראש הממשלה כמי שעשה צעד פומבי לכיוון המרכז-שמאל ,  והאפשרות שישתף פעולה עם לבני והרצוג הפכה טבעית מתמיד .  בינתיים הוא נוזף בבנט .  הטור השבועי של כתבנו הפוליטי
את מסיבת העיתונאים שכינס אמש נתניהו בקריה בתל אביב הוא התחיל בתור ראש הממשלה וסיים בתור ביבי .  לפרקים ,  זה היה אירוע פוליטי לכל דבר ועניין .  התפרצות הכעס האותנטית והרגשנית שלו נגד שרי הקבינט בשלב השאלות לעיתונאים חשפה כי הוא מוטרד מבנט ומליברמן לא פחות ממה שהוא מוטרד מחמאס .  זו הייתה הזדמנות נדירה לשמוע בבירור מה ראש הממשלה חושב על שותפיו הבכירים :  לא קולגיאליים  ( "מצפה שינהגו כפי שאני נהגתי וייתנו כתף ")  ,  חסרי אחריות  ( "מצפה מכולם להיות אחראים ,  לא לזרוק מלל ,  סיסמאות ודברים ריקים ונבובים שלא עומדים בשיקולים הרבים שאנחנו צריכים לשקול ",  כשהוא רומז בבירור להצעת ליברמן למוטט את שלטון חמאס )  ,  ומדליפים סדרתיים  ( נתניהו אף רמז שלשרים שונים מוצגות גרסאות שונות של מידע כדי לדעת מי הדליף מה )  .
 סיעת יחיד - לכל הטורים של עמרי נחמיאס 
מי שחיפש חידוש לגבי אופן ניהול המבצע ,  התבדה .  אם יש דבר אחד שברור ממסיבת העיתונאים של ראש הממשלה היא שנכון לאתמול בערב ,  אין כוונה לשנות אסטרטגיה .  נתניהו דיבר על כתישה והתשה ,  לא על הכרעה .  הוא גם לא התחייב שצוות המו"מ הישראלי לא יחזור לקהיר .  אם יש בשורה מדברי נתניהו מאמש היא לא בפן המבצעי ,  אלא בפן המדיני .  לראשונה ,  נראה ראש הממשלה כמי שעשה צעד פומבי לכיוון המרכז-שמאל .  
במקום מיטוט ומיגור שלטון חמאס שעליהם ה ? רבה לדבר כראש אופוזיציה ,  ראש הממשלה נזכר אתמול לדבר דווקא על אופק מדיני .  אין לזלזל במשפט הזה ,  גם אם הוא נזרק כלאחר יד .  האם ניסה לקרוץ ללבני לקראת שילוב כוחות ?  עוד מוקדם לדעת .  אך מדובר לכל הפחות באיתות ,  גישוש ,  לקראת מהלך של היפרדות מהבסיס הפוליטי שלו בימין ,  וזה אך הגיוני .  בשבועות האחרונים ליברמן ובנט נגסו ביסודיות ובהתמדה בבסיס הכוח הזה ,  והציגו אותו כרופס ,  פשרן והססן .  בימין הקשה כבר לא יקנו בפעם הבאה את הסיסמה  " חזק מול החמאס ".  דווקא בשמאל המתון ,  במפלגת העבודה למשל ,  לא הפסיקו לפרגן לו על ניהול אחראי של המערכה .  האפשרות לשיתוף פעולה עתידי עם לבני והרצוג נראית טבעית יותר מאשר עם בנט וליברמן .  
לא במקרה נוהג נתניהו להגיע לכל מסיבת עיתונאים מלווה אך ורק בשר הביטחון יעלון .  קשה למצוא מישהו שיסכים להתייצב מאחוריו  בתוך הממשלה בכלל ובתוך הקבינט בפרט .  מבין ארבעת שותפיו הקואליציוניים ,  איש לא מגבה אותו ,  לא מימין ולא משמאל .  אתמול נחשף בערוץ 2 כי נתניהו נזף  ( שוב )  ביו"ר הבית היהודי על הביקורת שהוא מטיח בו .  ממש  " הנזיפה השבועית לבנט ".  זה קרה במהלך דיון בקבינט ,  לאחר שיו"ר הבית היהודי ניסה להוציא מראש הממשלה התחייבות שהמשלחת הישראלית לא תחזור למשא ומתן בקהיר .  שר הכלכלה לא התרגש והגיב בהודעה לקונית ומזלזלת .  למה שיתרגש ?  אם היה יכול ,  היה מפטר אותו מזמן ,  אבל הוא לא יכול .  הרי ללא 12 האצבעות של חברי הבית היהודי אין לו קואליציה .  אז מה שנשאר זה רק להתנהל מנזיפה לנזיפה .  
באופן פרדוקסלי ,  ככל שנתניהו נוזף יותר ,  בנט מתחזק יותר .  כשנזף בו לראשונה והאשים אותו ב"ירי בנגמ"ש ",  היה בנט יו"ר מפלגה אלמוני בקמפיין 2013 שנבנה מהמתקפות של נתניהו .  מאז עבר בנט דרך ארוכה ,  ובסקרים הנוכחיים ,  שהושפעו מהביקורת הרבה שהטיח בהתנהלותו של נתניהו במבצע ,  כבר גירדה מפלגתו את 20 המנדטים .  נתניהו ממשיך לנזוף ,  ובנט ממשיך להתחזק .  
גם עם ליברמן הדברים כבר מזמן לא גן עדן ,  ולא מן הנמנע שבשבועות הקרובים הוא יפרוש על רקע אידיאולוגי מהממשלה ,  גם במחיר הפלתה ,  כדי להרוויח קולות בימין .  ליברמן אמנם נוטה להזכיר מדי פעם את יוזמת השלום הסעודית שפירושה חזרה לגבולות 67' ,  אבל כשהוא מזהה הזדמנות להרוויח רבע מנדט ,  הוא בהחלט יכול לשכנע שהוא בעצם ימינה מבנט .  ככה זה כשמילה שלך היא לא מילה .  
גם עם לפיד המצב לא פשוט :  התמשכות הלחימה מקרבת את ממשלת ישראל לדיונים על תקציב 2015 עם פערים מובנים שלא ברור כיצד ,  אם בכלל ,  ניתן לגשר עליהם מבלי ללכת לבחירות :  הדרישות של מערכת הביטחון צפויות להאמיר למספר דו-ספרתי של מיליארדי שקלים .  תוסיפו לזה את ההאטה המתמשכת במשק ותקבלו תקציב בעייתי מאוד .  אין דרך להעביר אותו מבלי להגדיל את הגירעון  דבר שיפגע בדירוג האשראי של ישראל  או לחלופין ,  לבצע קיצוצים במשרדים החברתיים :  בריאות ,  רווחה וחינוך ,  הנמצאים בידי  " יש עתיד ".  וזה עוד לפני שהזכרנו את תכנית  " מע"מ 0 "  השנויה במחלוקת ,  את מסקנות ועדת גרמן בנוגע לרפואה הציבורית ואת מסקנות ועדת אלאלוף למלחמה בעוני - כל אלה יוזמות הקשורות בלפיד ובשרי מפלגתו .  לפיד ,  שרגע לפני מבצע  " צוק איתן "  נראה היה כי מעמדו הציבורי מתייצב ,  ודאי לא ינדב את הראש שלו ,  וסביר שייצא בדיוני התקציב לקרב נגד נתניהו על חייו הפוליטיים .  
ממשלת נתניהו השלישית נראית כמי שמחשבת קיצה לאחור .  זה ככל הנראה לא יקרה מיד :  לבנט ,  החבר בקבינט וחולש על משרד השיכון ועל ועדת הכספים אין כל מוטיבציה לפרוש בעצמו .  את השיקולים של ליברמן לא בטוח שאפילו שר החוץ בעצמו יודע או מבין ,  ולבני לא מסתמנת כמגנט הקולות מספר אחת של הבחירות הבאות .  אבל המגמה ,  מבחינת נתניהו ,  מדאיגה .  מי שמחפש הוכחה ממשית לחוסר היכולת של הממשלה לתפקד ,  מעבר להצהרות לוחמניות ,  יכול למצוא זאת בדילול עקבי ומתמשך של מספר ישיבות הממשלה .  כבר זמן רב שהן לא מתקיימות  ( זו של ראשון הקרוב ,  למשל ,  בוטלה )  ,  וכשהממשלה כבר מתכנסת ,  השרים דנים אך ורק במבצע  " צוק איתן ".  במערכת הפוליטית ישנה הערכה מבוססת שלפיה נתניהו מבקש להתחמק מישיבות ממשלה  " רגילות ",  שבהן עולים לדיון נושאים שנויים במחלוקת ,  כמו למשל חוק הגיור שהיה אמור לעלות בסוף יוני ,  ואשר משמעותו הנפיצה עלולה להזיק באופן משמעותי לניסיונות של נתניהו להתקרב חזרה לחרדים .  
מבצע  " צוק איתן "  הוא ,  בלשון המעטה ,  לא הדבר הכי טוב שיכול היה לקרות למשה כחלון .  רק לפני שלושה חודשים ,  כשהמדינה  מי זוכר  עסקה בשקיפות ,  הצהרות הון וטוהר מידות של נבחרי ציבור ,  כשכל מהדורת חדשות עסקה בשאלת השר"פ בבתי החולים הציבוריים ובהנחה על דירות לזוגות צעירים ,  היה נראה כחלון כמועמד הטבעי לכבוש בסערה את הכנסת הבאה בראשות רשימה חברתית .  
בהופעה ציבורית נדירה שלו השבוע הוא נראה לא חד ולא ממוקד .  ניכר היה שקשה לו עם הסיטואציה החדשה . " הנושאים החברתיים בוערים בעצמותיי גם כשהתותחים רועמים ",  פתח בנימוק מוצלח ,  אבל לא הצליח להסביר במשך כ-20 דקות של נאום מה הבשורה הגדולה שהוא מביא אתו .  הוא האשים את  " המנהיגות "  בחוסר יכולת לקבל החלטות ,  ומיד סייג זאת בכך שהוא  " לא מדבר רק על השנים האחרונות ".  הוא תקף את המדיניות הממשלתית לא להוציא לפועל החלטות שהתקבלו ,  ואז אמר : " גם אני הייתי חלק מהחלטות כאלה ".  לסיום ,  השמיע אמירה מאוד לא ברורה על שימוש פוליטי בחיילי צה"ל .  בלי להסביר מי עשה מה ומתי .  הכול מגומגם ,  מתנצל ועמום .  כחלון הוא פוליטיקאי מוכשר ואיש עשייה אמיתי ,  אבל אם ימשיך לנסות להיות נחמד לכולם ,  הוא יקבל המון סימפתיה  ומעט קולות .  
חבר הכנסת מאיר שטרית התארח השבוע בתכנית הבוקר של אורלי וגיא בערוץ 10 .  מי שהיה מועמד לנשיאות המדינה ,  סירב לפרסם את הצהרת ההון שלו  ( ובמקומה רק סיפר כמה דירות יש לו )  ,  וסירב לחשוף את ההסכם הסודי שעליו חתם עם עוזרת הבית שלו ,  הוא ללא ספק לא אביר של שקיפות ,  וסימני שאלה רבים עדיין מרחפים מעל המועמדות ההיא .  זה לא הפריע לו ,  יותר מחודשיים אחרי ,  למצוא את הסיבה שבגינה נבחר רובי ריבלין לנשיא :  סגירת המרכולים בשבת .  
על פי הקונספירציה של שטרית ,  ההחלטה של שר הפנים וראש המטה של ריבלין במרוץ לנשיאות ,  גדעון סער ,  לסגור את המרכולים בשבת ,  היא תולדה של הבטחה מוקדמת של סער לחרדים ,  שא ? פשרה את ניצחון ריבלין .  חבל שגם הפעם לא נהג שטרית בשקיפות .  גילוי נאות אחד ,  חשוב למדי להבנת העלילה ,  הוא כי רעייתו של שטרית ,  רותי ,  היא בעלת משרד יחסי ציבור גדול ,  שבין לקוחותיו נמנית גם רשת AM:PM התל אביבית ,  שנפגעת ישירות מההחלטה של סער .
 לפניות לכתב עמרי נחמיאס :  omri_n@walla.net.il 

ההתפרצות הרגשנית של נתניהו מגלה :  הבחירות בדרך
לראשונה נראה אמש ראש הממשלה כמי שעשה צעד פומבי לכיוון המרכז-שמאל ,  והאפשרות שישתף פעולה עם לבני והרצוג הפכה טבעית מתמיד .  בינתיים הוא נוזף בבנט .  הטור השבועי של כתבנו הפוליטי

