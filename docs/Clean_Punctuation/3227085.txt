מעדיפים את טראמפ על השלום :  ניתוח הרשת לקראת הבחירות
בעוד פחות משלושה שבועות יתקיימו הבחירות בישראל ורגע לפני ,  ניתחנו את הרשת לקראתן ומצאנו כמה נתונים מעניינים .  הבדיקה אינה בוחנת את היקף הפייק ניוז אלא את כמות האיזכורים על המתמודדים השונים ואולי מדובר ברשימה מפוקפקת ,  אך הפעם כאן מוביל בנימין נתניהו
בנימין נתניהו או בני גנץ ?  בעוד פחות משלושה שבועות יתקיימו הבחירות ונראה כי הרשת גועשת וככל שהבחירות מתקרבות ,  כך גם עולה כמות הפייק ניוז והלחץ ברשתות החברתיות .  לקראת הבחירות ,  בדקנו את היקף האיזכורים של המתמודדים השונים ,  ביחד עם חברת Logz.io ,  פלטפורמה המשלבת נתונים ,  התנהגויות של משתמשים ומידע קהילתי כדי לסייע לחברות לנתח מיליארדי אירועי מחשוב  ( לוגים )  ,  שמסייעים לחשוף סיכונים תפעוליים שעלולים לשבש את הפעילות שלהן . " מה שעשינו זו אינטגרציה בין המערכת שלנו וה-API שטוויטר מנגיש לכולם .  כך כל אחד יכול להתחבר למערכות הרשת החברתית ולמשוך מידע על מילות מפתח ",  אמר דניאל ברמן ,  מנהל שיווק בחברה . " לצורך הבחירות ,  עניין אותנו השחקנים הראשיים של הבחירות .  בעצם ,  כל פעם שמישהו מצייץ עם אזכור של נתניהו ,  זה נרשם אצלנו במערכת ואותו הדבר גם לגבי שאר המועמדים ".  
כמעט ובכל הנתונים נראה כי מוביל בנימין נתניהו ,  ודווקא זוכה למקום השני בסקרים .  אולם חשוב לציין :  הבדיקה אינה בוחנת את הפייק ניוז או המשתמשים הפקטיבים אלא רק את כמות האיזכורים של המתמודדים השונים ברשתות החברתיות .  לדברי ברמן ,  הנתונים אינם מפתיעים ולביבי יש נוכחות הרבה יותר גדולה ברשתות החברתיות ובעיקר - אל מול המתחרים . " אני יודע שכשהתחלנו את המעקב אז בני גנץ רק התחיל להחיות את חשבון הטוויטר שלו .  אין ספק שרואים שנתניהו מאוד פעיל ",  הוסיף .  כך באמת בכמות האזכורים במהלך השבועות האחרון ,  מוביל נתניהו בפער ניכר על המתמודדים האחרים עם יותר מ-6,907 איזכורים לעומת 491 איזכורים של בני גנץ ,  970 איזכורים של נפתלי בנט ו-312 אזכורים של יאיר לפיד .  אבי גבאי עם 377 אזכורים ואביגדור ליברמן נשאר מאחור עם 52 אזכורים בלבד .  
ומה לגבי שמאל או ימין ?  כאן הגרף מציג נתונים מעט עגומים .  רק ביממה האחרונה השמאל הוזכר 31 פעמים בלבד ,  לעומת 126 פעמים שבהם הימין הוזכר .  עוד ניתן לראות כי למרבה ההפתעה ,  טראמפ לוקח חלק משמעותי בבחירות בישראל כשאחד מהנושאים הפופולריים ביותר בטוויטר ישראל ,  זהו טראמפ עם יותר מ-3,126 איזכורים ,  לעומת  " השלום "  שנמצא עם רק 161 אזכורים .  כאמור ,  הנתונים הללו לא בוחנים את כמות הפייק ניוז שעולה וגוברת ,  במיוחד כלפי בני גנץ וגבי אשכנזי כפי שפרסמנו בשבוע שעבר .  הנתונים בוחנים את כמות האזכורים ברשתות החברתיות בלבד .  

מעדיפים את טראמפ על השלום :  ניתוח הרשת לקראת הבחירות
בעוד פחות משלושה שבועות יתקיימו הבחירות בישראל ורגע לפני ,  ניתחנו את הרשת לקראתן ומצאנו כמה נתונים מעניינים .  הבדיקה אינה בוחנת את היקף הפייק ניוז אלא את כמות האיזכורים על המתמודדים השונים ואולי מדובר ברשימה מפוקפקת ,  אך הפעם כאן מוביל בנימין נתניהו

