לקוח מרוצה :  דידי הררי ימשיך לשמש כיועצו של נתניהו ? 
פרסום ראשון :  בליכוד ככל הנראה תולים חלק מההצלחה הסוחפת בבחירות האחרונות גם בקמפיין שניהל שדרן הרדיו ,  ולוואלה !  ברנזה נודע כי גישושים ראשונים אחר המשך פעילות משותפת עם לשכת רה"מ מתקיימים בימים אלו
כשמרוצים ,  רוצים עוד :  גורמים בלשכת ראש הממשלה בנימין נתניהו הציעו לשדרן הרדיו דידי הררי להמשיך ולשמש כיועץ תקשורת גם אחרי הבחירות - כך נודע לוואלה ברנז'ה .  הררי נחשב כמי שעומד מאחורי הסרטונים ההומוריסטיים של הליכוד בבחירות אשר במפלגה רואים בהם חלק משמעותי מאד בניצחון הסוחף בו זכתה .  
הררי נכנס לצוות ניהול הקמפיין של נתניהו באמצע קמפיין הבחירות ,  לאחר שורת עזיבות שנעשתה על רקע חילוקי דעות קשים במטה ההסברה - פחות מחודשיים לבחירות ,  ימים ספורים לאחר התפטרותו של עורך מעריב לשעבר יואב צור שהביע התנגדות לרבים מהמהלכים ולהחלטות שהוביל יועצו האישי של נתניהו ניר חפץ .  
יותר מוקדם היום התייחס הררי גם ל"קמפיין הגוועלד "  של נתניהו ביום הבחירות ,  אשר זכה לביקורת ציבורית בשל אמירתו כי  " הערבים נוהרים לקלפיות ".  הררי אמר ליועז הנדל וספי עובדיה בגלצ כי חלק מהאמירות שבימים לפני הבחירות לא נועדו כדי להסית - אלא כדי לשכנע את המצביעים : " אמירות שנאמרו בלהט קמפיין נועדו לפעמים לחדד נקודה שאנשים צריכים להבין שאם הם ישבו בשאנטי שלהם ולא יצביעו או יתנו קולות למפלגות סקטוריאליות ,  שמבחינתן הן גם כן ימין ,  הם לא מבינים שעלול להיות פה שינוי גדול ושמאל עלול לעלות לשלטון וזה יכול להרוס את מה שקורה בישראל ". 
דידי הררי בחר שלא להגיב לדברים .  ממטה הליכוד לא נמסרה תגובה .  

לקוח מרוצה :  דידי הררי ימשיך לשמש כיועצו של נתניהו ? 
פרסום ראשון :  בליכוד ככל הנראה תולים חלק מההצלחה הסוחפת בבחירות האחרונות גם בקמפיין שניהל שדרן הרדיו ,  ולוואלה !  ברנזה נודע כי גישושים ראשונים אחר המשך פעילות משותפת עם לשכת רה"מ מתקיימים בימים אלו

