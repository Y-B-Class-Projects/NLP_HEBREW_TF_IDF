הוצאות הח"כים :  מי הבזבזן ומי לא הוציא שקל ? 
לקראת סיום מושב החורף מפרסמת הכנסת נתונים לגבי שימוש הח"כים בתקציב  " קשר עם הציבור ".  מי קנה טלוויזיה ,  מי חרג מהתקציב ומי החליט ללמוד שפה ? 
ח"כ עתניאל שנלר  ( קדימה )  הוא שיאן הכנסת בשנה האחרונה בהוצאות מתקציב  " קשר עם הבוחר ".  מהנתונים שפרסמה היום  ( רביעי )  הכנסת לקראת תום מושב החורף ,  עולה ששנלר הוציא 94,436 שקלים מהתקציב ,  מתוכם 25 אלף שקלים על ייעוץ מקצועי ו- 15 אלף על סקר .  עם זאת ,  הוא לא חרג מהתקציב שעמד על 117 אלף שקלים .  בתחתית הרשימה ניצב השר בני בגין שלא הוציא כלל כסף מהתקציב .  עם זאת יש לציין ששרים נהנים מתקציב משרדם ועושים פחות שימוש בתקציב הקשר עם הבוחר .  
בזבזנים נוספים הם טאלב א-סנע  ( רע"מ-תע"ל )  שהוציא 83 אלף שקלים ,  ראלב מג'אדלה  ( העבודה )  עם סכום דומה ,  מתוכם יותר מ-17 אלף על אתר אינטרנט .  הוצאותיו של מג'אדלה היוו חריגה של כ-400 שקלים מהתקציב שהיה ברשותו .  
כבכל שנה ,  מצאו חברי הכנסת דברים מעניינים להוציא עליהם את כסף הקשר עם הציבור .  כך ,  דורון אביטל  ( קדימה )  רכש מקרר קטן בעלות של כ-400 שקלים ,  דני איילון  ( ישראל ביתנו )  רכש טלוויזיה בעלות של 1,380 שקלים ,  רוברט אילטוב  ( ישראל ביתנו )  הוציא קרוב ל-25 אלף שקלים על ייעוץ מקצועי ,  דליה איציק  ( קדימה )  שילמה 6,800 שקלים על לימוד שפה ,  3,500 שקלים על רשת חברתית ו-4,500 שקלים על מחשב .
 רחל אדטו  ( קדימה )  רכשה מחשבים ומצלמה דיגיטלית ,  השר יולי אדלשטיין רכש שני מחשבים ,  ואילו יעקב כץ  ( האיחוד הלאומי )  שילם למעלה מ-13 אלף שקלים על לימוד שפה .  סעיד נפאע  ( בל"ד )  הוציא 6,200 שקלים על ריהוט ללשכתו וכמעט 12 אלף שקלים על שני מחשבים .  ח"כ לשעבר אלי אפללו הוציא לא פחות מ-26,850 על סרט תדמית .
 לפניות לכתב :  pinhas_wolf@walla.co.il 

הוצאות הח"כים :  מי הבזבזן ומי לא הוציא שקל ? 
לקראת סיום מושב החורף מפרסמת הכנסת נתונים לגבי שימוש הח"כים בתקציב  " קשר עם הציבור ".  מי קנה טלוויזיה ,  מי חרג מהתקציב ומי החליט ללמוד שפה ? 

