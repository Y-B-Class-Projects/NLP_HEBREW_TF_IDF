מצוד אחר רוצחיו של רזיאל ;   " כולנו בוכים עם ששת היתומים "
 תושב חוות גלעד היה מוהל וכונן במד"א ,  ורק לפני שמונה חודשים נולד לו בן שני לצד ארבע בנותיו . " כל חטאו שהיה יהודי ",  אמר מנכ"ל מד"א .  נתניהו : " נעשה הכל כדי להגיע לרוצח הנתעב ".  כוחות צה"ל מנהלים מצוד אחר האחראים לפיגוע
- רזיאל שבח ,  אב לשישה מחוות גלעד נרצח בסמוך לביתו- שבח בן ה-35 נורה למוות ממארב בעת שנהג ברכבו- כוחות צה"ל הציבו מחסומים באזור ופתחו במצוד אחר היורה או היורים- נתניהו : " כוחות הביטחון יעשו כל שניתן כדי להגיע לרוצח הנתעב "-  תושבים ביקרו את הממשלה על כך שלא היו מצלמות במקום- הלוויתו תיערך היום בשעה 13:00 בחוות גלעד 
הרב רזיאל שבח ,  שנרצח אמש  ( שלישי )  בפיגוע הירי בכביש 60 שבשומרון ,  הותיר אחריו שישה ילדים  ארבע בנות ושני ילדים ,  הקטן שבהם תינוק בן שמונה חדשים .  תושב ההתנחלות חוות גלעד ,  שבסמוך אליה רוסס רכבו ,  היה מתנדב במחלקת הרפואה של המועצה האזורית שומרון ,  כונן במד"א ומוהל .  שבח ,  בן 35 ,  היה מעביר שיעורים לילדים בהתנחלות ,  שבה התגורר בעשור האחרון .  
משעות הבוקר מגיעים עשרות בני אדם לפקוד את סוכת האבלים בזירת הפיגוע ,  שם גם הוקם גלעד .  הלווייתו של שבח תיערך היום בשעה 13:00 בחוות גלעד .
 אתמול כוחות צה"ל הציבו מחסומים באזור ופתחו במצוד אחר היורה או היורים שטרם נתפסו .  במהלך הלילה ביצעו כוחות הביטחון כתר על כפרים בשכם וערכו סריקות .  לאור הערכת המצב ,  הוחלט לתגבר את אזור יהודה ושומרון בכוחות נוספים .  מדובר צה"ל נמסר כי חקירת הפיגוע נמשכת .  לפי שעה ,  כוחות צבא ומשטרה במקום מקיימים התייעצות בשטח .
 לקריאה נוספת על הפיגועפיגוע ירי בשומרון :  בן 35 נרצח בכביש 60 ליד חוות גלעד ;  מצוד אחר חשודים 
אלי בין ,  מנכ"ל מד"א ,  אמר מבית החולים מאיר כי זהו  " אירוע קשה "  וכי כל חטאו של רזיאל היה ש"הוא יהודי ".  לדבריו , " זו תוצאה קשה ויום קשה למד"א .  הוא אחד המתנדבים הטובים ביותר למעלה מארבע שנים ".  
ממרחב ירקון ,  שבו פעל רזיאל ,  נמסר כי  " בשם המנהלים ואלפי המתנדבים ,  אנו שולחים את תנחומינו למשפחת שבח היקרה ,  על רציחתו בדם קר של כונן חובש בכיר המתנדב המסור הרב רזיאל שבח .  מסכת חייו הייתה עזרה והצלת חיים בלתי פוסקת בכול שעות היממה ". 
ראש הממשלה בנימין נתניהו מסר  " צער עמוק "  ושלח תנחומים למשפחתו של שבח , " שנרצח בידי מחבל שפל .  כוחות הביטחון יעשו כל שניתן כדי להגיע לרוצח הנתעב ומדינת ישראל תמצה עמו את הדין ".  
יעל ,  אלמנתו של רזיאל קראה לציבור להגיע ללוויה  " החלטנו יחד עם המשפחה לקבור את רזיאל בעלי היקר והאהוב ביישוב חוות גלעד במקום בו פעל .  רזיאל ביקש שאם יקרה לו משהו הוא ייקבר בחוות גלעד .  אנחנו מכבדים את בקשתו ואנחנו נקבור אותו ביישוב שהוא כל כך אהב ופעל בו .  אני קוראת ומבקשת מכל עם ישראל להגיע ללוות את רזיאל היקר בחוות גלעד שבשומרון .  זו בקשתי ". 
ח"כ בצלאל סמוטריץ'  ( הבית היהודי )  ,  שהיה עד לפיגוע ,  סיפר על הכרותו עם שבח . " שכן .  מכר .  תלמיד חכם .  אב לשישה ילדים .  קדוש .  נשם לידי את נשימותיו האחרונות ",  כתב בחשבון הטוויטר שלו . " קורבן נוסף על מזבח ישוב הארץ בתהליך קשה של גאולה .  ערב קשה ,  אבל לא ניכנע ולא ניחלש .  נמשיך להיאחז באדמת ארץ הקודש במסירות ובדבקות .  ה' ייקום דמו וישלח לכולנו נחמה ". 
יוסי דגן ,  ראש המועצה האזורית שומרון ,  שהגיע לזירת הפיגוע ולבית החולים מאיר בכפר סבא ,  שבו נקבע מותו של שבח ,  ספד לו . " רזיאל שבח נרצח על ידי השפלים באדם ",  אמר . " הוא הקדיש את חייו להצלת חיים - ואויבינו עסוקים רק בגדיעתם .  אני רוצה לחזק את כוחות הביטחון העומדים על משמרתם .  תושבי השומרון ומדינת ישראל כולה אבלים על האבדה הגדולה הזו ומחבקים את המשפחה ואת הילדים היתומים ".  
לדבריו ,  על הכביש שבו אירע הפיגוע טרם הוצבו מצלמות ביטחון על אף הבטחות הממשלה . " באמצעותן כבר היו נתפסים הרוצחים הנתעבים ",  אמר . " הפיגוע הנורא הזה צריך להיות תמרור אזהרה אדיר .  אני קורא לממשלה להפסיק לעצור מרכיבי ביטחון משיקולים מדיניים או פוליטיים .  דבר לא צריך לעמוד בינינו לבין הצלת חיים ". 
לפי דובר צה"ל ,  רזיאל נורה כמה מאות מטרים מחוות גלעד .  חובשים ופרמדיקים של מד"א בסיוע כוח רפואה של צה"ל העניקו לו טיפול רפואי במקום ,  ופינו אותו לבית החולים מאיר בכפר סבא עם פצעי ירי בפלג גופו העליון ,  כשמצבו קשה .  במהלך הגעתו לבית החולים ,  חלה התדרדרות במצבו עד שמת מפצעיו כעבור שעה קלה .
  ( עדכון ראשון :  22:54 )  

מצוד אחר רוצחיו של רזיאל ;   " כולנו בוכים עם ששת היתומים "
 תושב חוות גלעד היה מוהל וכונן במד"א ,  ורק לפני שמונה חודשים נולד לו בן שני לצד ארבע בנותיו . " כל חטאו שהיה יהודי ",  אמר מנכ"ל מד"א .  נתניהו : " נעשה הכל כדי להגיע לרוצח הנתעב ".  כוחות צה"ל מנהלים מצוד אחר האחראים לפיגוע

