הימין נגד נתניהו : " התיישר עם השמאל הרדיקלי "
 ח"כ יעקב כ"ץ דורש להקים ועדת חקירה ממלכתית לבדיקת פינוי חוות גלעד : " נחצו קווים אדומים שלא נחצו מאז הירי על האלטלנה ".  כתבי אישום הוגשו נגד 17 פעילי ימין שנעצרו אתמול בהפגנות
נמשך העימות בין הממשלה וכוחות הביטחון לבין המתנחלים ופעילי הימין בעקבות הארועים האלימים אתמול במהלך פינוי מאחז חוות גלעד .  ח"כ יעקב כ"ץ  ( האיחוד הלאומי )  שלח היום  ( שלישי )  מכתב לשרים ולחברי הכנסת ,  בו הוא מבקש מהם להצטרף אליו בדרישה להקמת ועדת חקירה ממלכתית לירי השוטרים בתושבי חוות גלעד בזמן פינוי המאחז .  
במכתב ציין ח"כ כ"ץ : " אין לי כל ספק שבנימין נתניהו איבד שליטה כשהוא פועל נגד העם בישראל .  נחצו אתמול קווים אדומים שלא נחצו מאז הירי על אוניית האצ"ל אלטלנה לפני 63 שנה .  אין לי כל ספק שנתניהו נמצא במקום אחר לגמרי והתיישר עם השמאל הרדיקלי .  מה שהיה בחוות גלעד הינו מעשה רודנות המזכיר משטרים אפלים במזרח התיכון בהם השליט מורה לירות באזרחיו שלו ". 
במקביל ,  פעילות תנועת  " נשים בירוק "  בראשות נדיה מטר ,  הדביקו הלילה מאות כרוזים באזור גוש עציון במחאה על האירועים בחוות גלעד .  על הכרוזים נכתב : " ביבי ,  בחוות גלעד ירית לעצמך ברגליים ".  
ההערכות בימין מדברות על המשך המחאה ובמערכת הביטחון ממשיכים להיערך כדי למנוע אירועי  " תג מחיר ".  מפכ"ל המשטרה רב ניצב דודי כהן קיים הבוקר הערכת מצב עם סגל הפיקוד בסיומה אמר כי  " בעת הזו נכון לגלות אחריות ,  איפוק ולמנוע בכל מחיר הסלמה ,  משטרת ישראל תהיה ערוכה לכל תרחיש מסתמן ". 
בתוך כך ,  לבתי המשפט השלום והמחוזי בירושלים ,  הוגשו היום כתבי אישום נגד 17 פעילי ימין שנעצרו אתמול לאחר שמחו על הריסת הבתים בחוות גלעד .  המפגינים חשודים בהפרות סדר ,  תקיפת שוטרים וגרימת חבלה במזיד לניידות משטרה .  עשרה מבין החשודים הינם קטינים .  עם הגשת כתבי האישום ,  ביקשה המשטרה להרחיקם מהעיר ירושלים .  שמונה מפגינים נוספים החשודים בהפרות סדר ,  שוחררו אמש בתנאי הרחקה מהעיר ,  והחקירה בעניינם נמשכת .  בנוסף ,  שבע מפגינות שנעצרו אמש סמוך לביתו של המשנה לפרקליט המדינה ,  עו"ד שי ניצן ,  הורחקו ע"י בית המשפט בתנאי הרחקה מהעיר ירושלים ,  וגם בעניינן החקירה נמשכת .
 עדכון ראשון :  14:15 .
 
הימין נגד נתניהו : " התיישר עם השמאל הרדיקלי "
 ח"כ יעקב כ"ץ דורש להקים ועדת חקירה ממלכתית לבדיקת פינוי חוות גלעד : " נחצו קווים אדומים שלא נחצו מאז הירי על האלטלנה ".  כתבי אישום הוגשו נגד 17 פעילי ימין שנעצרו אתמול בהפגנות

