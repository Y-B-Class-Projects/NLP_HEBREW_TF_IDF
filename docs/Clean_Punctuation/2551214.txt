ראש ממשלת בולגריה מסר לנתניהו תנחומים על הפיגוע
ראש ממשלת בולגריה בויקו בוריסוב התקשר הערב  ( רביעי )  לראש הממשלה בנימין נתניהו והביע את תנחומיו על מותם של התיירים הישראלים בהתקפת הטרור בבורגס .  במהלך השיחה הסכימו השניים כי ההתקפה שאירעה כוונה כלפי ישראל ובולגריה כאחד ,  והוחלט על שיתוף פעולה הדוק בחקירת האירוע . " אירן וחיזבאללה מנהלות מסע טרור עולמי נגד מטרות ישראליות ברחבי העולם ",  אמר נתניהו ,  והודה לבוריסוב על הסיוע .  במקביל ,  שר החוץ אביגדור ליברמן אמר הערב כי  " משמרות המהפכה האירניות עומדות מאחורי הפיצוץ .  זו הערכה קונקרטית ".  לדבריו ,  לא היה מידע מוקדם לגבי כוונות הפיגוע ,  אך הוא דחה ביקורת על הרשויות בבולגריה ואמר כי  " כל מדינה עושה את המקסימום .  אנחנו נמצאים בקשר עמם ,  למדינות שונות יש יכולות שונות לצערי .  הבולגרים משתדלים מאוד ,  ויש לנו עמם שיתוף פעולה רחב ".  

ראש ממשלת בולגריה מסר לנתניהו תנחומים על הפיגוע
nan
