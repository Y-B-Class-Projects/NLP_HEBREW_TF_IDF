אחרי כמעט שנתיים :  נתניהו ופיאד ייפגשו בירושלים
סיכוי להתעוררות התהליך המדיני ?  ראש הממשלה נתניהו ייפגש עם מקבילו הפלסטיני בלשכתו ,  ויקבל אגרת שהכין לו אבו מאזן .  בחמאס זועמים על תזמון הפגישה - דווקא ביום האסיר
לראשונה מזה שנה ושמונה חודשים ,  ייפגש היום  ( שלישי )  ראש הממשלה ,  בנימין נתניהו ,  עם מקבילו הפלסטיני ,  סלאם פיאד .  הפגישה תיערך בירושלים ,  וינכחו בה גם ראש צוות המשא ומתן הפלסטיני ,  סאאב עריקאת ,  ועורך הדין יצחק מולכו .  המשלחת הפלסטינית צפויה להעביר לנתניהו איגרת מיושב ראש הרשות ,  אבו מאזן ,  בה יפרט האחרון בפני נתניהו ,  ישראל והעולם ,  את עקרונותיה המדיניים של הרשות .  אבו מאזן גם יטיל על ישראל את האחריות לקיפאון המדיני .  ראש הממשלה מצדו צפוי להעביר מסר לאבו מאזן דרך פיאד ,  ויקרא לו להעלות את דרג השיות ולהיפגש אתו ישירות .
 לא ברור עד כמה באמת מאמינים הצדדים בסיכוייה של הפגישה להחיות את התהליך המדיני - וכמוהם גם בקהיליה הבינלאומית .  עם זאת ,  שרי החוץ של ה"קוורטט ",  הרביעייה הבינלאומית הכוללת את ארצות הברית ,  רוסיה ,  האיחוד האירופי והאו"ם ,  קראו בשבוע שעבר לישראל ולפלסטינים לשוב לשולחן המתן על בסיס המתווה שהושק בספטמבר 2011 ,  ולהימנע מפרובוקציות וצעדים מערערי אמון .  
מועד קיום הפגישה  יום האסיר הפלסטיני ,  עורר אתמול זעם בקרב כמה ארגונים פלסטינים ובראשם חמאס . " פגישת פיאד-נתניהו היא עלבון בכל מובן המילה להקרבה של האסירים הפלסטינים ",  מסרו חברי הפרלמנט של חמאס בהודעה משותפת . " הפגישה היא בבחינת דקירה בגב האסירים ,  בעיקר משום שהיא נערכת ביום האסיר .  היא לא תוביל לדבר מלבד עוד הרס וצרות ?  .  
לאחר האיגרת הפלסטינית ,  בימים הקרובים ייפגש מולכו עם אבו מאזן ,  וימסור לו איגרת מטעמו של נתניהו ,  בה יקרא לו להיפגש אתו ישירות ,  לשוב למשא ותמן ללא תנאים מוקדמים .  נתניהו גם יפרט את עמדת ישראל להסדר העתידי עם הפלסטינים .  בדומה לאיגרת הפלסטינית ,  גם באיגרת הישראלית לא צפויה בשורה מדינית ,  והיא תכלול את נכונותה של ישראל לשוב לשיחות ישירות על כל סוגיות הליבה ,  ותוך הדגשת העקרונות הישראליים של הסדרי הביטחון והכרה בישראל כמדינת הלאום של העם היהודי .  הנוסח הסופי של האיגרת יוכרע לאחר שתתקבל ותיבחן האיגרת של אבו מאזן בירושלים .
 מאז ספטמבר 2010 ,  אז נפגש עם אבו מאזן בירושלים בניסיון לחידוש המשא ומתן לפני תום הקפאת הבנייה בהתנחלויות ,  לא נפגש נתניהו עם בכיר פלסטיני ,  ובלשכת ראש הממשלה סירבו אמש להתייחס גם לפגישה הקרובה .  בחודשים האחרונים ,  על רקע ניסיון הקוורטט לחדש את המגעים בין הצדדים ,  נוספה גם מעורבות ירדנית בתחילת השנה ,  והתקיימו מספר פגישות של השליחים המיוחדים ,  מולכו ועריקאת ,  אך לעת עתה הצדדים טרם הצליחו להסכים על נוסחה שתאפשר חידוש המשא ומתן .
 באיגרת של אבו מאזן ,  אותה ימסור פיאד ,  צפוי יו"ר הרשות להטיל על ישראל את האחריות לקיפאון המדיני ולפרוש את הדרישות הפלסטיניות שבראשן מדינה פלסטינית המבוססת על גבולות 67' עם חילופי שטחים הדדיים והפסקת הבנייה בהתנחלויות ,  כולל במזרח ירושלים ,  וכן שחרור האסירים הפלסטינים שנעצרו לפני 1994 וכלואים בישראל .  
גורמים פלסטינים מסרו עוד כי אבו מאזן יבקש באיגרתו מנתניהו לכבד את ההסכמים הבינלאומיים שעליהם ישראל חתומה והחזרת המצב בגדה המערבית לזה שהיה לפני פרוץ אינתיפדת אל אקצא בספטמבר 2000 .  עם זאת ,  איומים מפורשים בפירוק הרשות הפלסטינית נחתכו מהאיגרת בעקבות לחץ אמריקאי ואירופי .   ? זה לא יהיה רק מכתב .  בכוונתי לפנות גם לציבור בישראל ובעולם ולהציג לו את העמדות הפלסטיניות בנוגע להסכם שלום עם ישראל ?  ,  אמר אבו מאזן בשבוע שעבר והבהיר כי לנוכח הקיפאון המדיני ,  הוא מציב לנתניהו חודש להשיב לאיגרת ,  ואיים כי הרשות תשוב לפעול בזירה הבינלאומית ולקדם שדרוגה מעמדה בעצרת הכללית באום אם לא ייענו עמדותיו .
 יממה לפני פגישתו עם נתניהו אמר פיאד כי בקעת הירדן היא חלק בלתי נפרד מהשטח הפלסטיני שנכבש בשנת 1967 . " לא תהיה מדינה פלסטינית אם בקעת הירדן לא תהיה חלק ממנה ",  אמר במהלך ביקור באזור כפר עוג'א . " כמו כן ,  לא תהיה מדינה פלסטינית ללא רצועת עזה ומבלי שירושלים המזרחית תהיה בירתה של המדינה ". 
פיאד התייחס גם לתקיפתו של פעיל השמאל הדני על ידי סמח"ט הבקעה ,  סגן-אלוף שלום אייזנר . " כשאנו מדברים על המתקפות וההתנכלויות הישראליות נגד עמנו מדי יום ביומו ,  איננו שוכחים גם מה שקרה שלשום ,  כלומר את הכאת הפעיל הזר שביקר בפלסטין כחלק מקבוצה שבאה להזדהות עם עמנו .  המקרה הזה סוקר בהרחבה על ידי התקשורת הבינלאומית והישראלית .  זה מראה מה עוברים בני עמנו מדי יום על ידי ישראל ". 
 ( עדכון ראשון :  22:34 ) 
המשא ומתן המדיני - כותרות אחרונותנתניהו מציע לקיים משא ומתן ישיר עם אבו מאזןהקוורטט יקרא לנתניהו ואבו מאזן :  המשיכו בדיאלוגאבו מאזן :  תשובה לדרישותיי תוך חודש - או שנחזור לאום 

אחרי כמעט שנתיים :  נתניהו ופיאד ייפגשו בירושלים
סיכוי להתעוררות התהליך המדיני ?  ראש הממשלה נתניהו ייפגש עם מקבילו הפלסטיני בלשכתו ,  ויקבל אגרת שהכין לו אבו מאזן .  בחמאס זועמים על תזמון הפגישה - דווקא ביום האסיר

