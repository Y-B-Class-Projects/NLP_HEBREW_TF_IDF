עבדאללה מפתיע : " מעריך את הסיכונים שלקח נתניהו "
 בפגישה עם מנהיגים יהודיים מארה"ב שלח מלך ירדן מסר הערכה ל"חברו "  נתניהו ,  על כי  " יצר אווירה שמאפשרת להתקדם בשיחות ",  אך במקביל הביע דאגה מצעדי ישראל במזרח ירושלים
אחרי חודשים של קרירות ביחסים :  מסר חיובי הגיע לראש הממשלה בנימין נתניהו מכיוונו של עבדאללה מלך ירדן .  בפגישה שקיימו היום אתמול  ( שלישי )  ראשי ועידת הנשיאים של יהדות ארצות הברית בעמאן עם המלך ,  ביקש עבדאללה להעביר לנתניהו את הערכתו על העמדות שהציגה ישראל במהלך הניסיון הירדני להניע את המשא ומתן בין ישראל והרשות הפלסטינית . " עבדאללה שיבח את נתניהו וביקש במיוחד להעביר מסר ל'חברו' ",  סיפר יו"ר ועידת הנשיאים ,  מלקולם הונליין ,  לאחר הפגישה . " הוא אמר שהוא מעריך את הסיכונים שנתניהו לקח ויצר אווירה שמאפשרת להתקדם בשיחות ".  
עם זאת ,  לפי דיווח בסוכנות הידיעות הירדנית  " פטרה ",  עבדאללה דווקא האשים את ישראל בכישלון השיחות ,  תקף אתה על מדיניותה החד צדדית כלפי ערביי מזרח ירושלים והביע דאגה מפגיעה אפשרית במקומות הקדושים לאיסלם בירושלים .  הונליין ,  מראשי ועידת הנשיאים - הגוף הארגוני המוביל של יהדות ארצות הברית - אישר כי עבדאללה הביע דאגה מצעדי ישראל במזרח ירושלים ,  אך הדגיש כי עבדאללה דווקא שיבח את נתניהו על ההצעות שהעבירה ישראל במהלך סבב השיחות האחרון בין ישראל והפלסטינים ,  שהתפוצץ בסוף החודש שעבר .  
בתחילת ינואר החל סבב השיחות בין עו"ד יצחק מולכו וסאיב עריקאת בניסיון לחדש את המשא ומתן בין ישראל והרשות .  בפגישות בעמאן ,  בהם השתתף גם שר החוץ הירדני נאסר גודה וראש מערך ההסברה הלאומי יועז הנדל ,  מסרו הפלסטינים שני מסמכים ,  בנושאי גבולות וביטחון ,  אך לטענת גורמים מדיניים בישראל לא היה בהצעות אלה כל חידוש ולא ניכר שום רצון פלסטיני אמיתי לחדש את המשא ומתן .  ההצעה הפלסטינית כללה דרישה לנסיגה ישראלית לגבולות 1967 עם נכונות לחילופי שטחים בסך כולל של 1.9 אחוז מהגדה המערבית ,  כשבמקביל הסכימו הפלסטינים לפירוז של המדינה הפלסטינית מנשק כבד .
 ישראל סירבה למסור לפלסטינים מסמכים והסתפקה בהצגת 21 נושאים שעליהם ייסוב המשא ומתן .  בשתי הזדמנויות שונות ניסתה להציג את עקרונותיה בנוגע לגבולות ולביטחון .  אחד העקרונות המנחים בנושא הגבולות היה כי השטח העתידי שיישאר בידי ישראל יכלול מספר רב ככל האפשר של ישראלים ונמוך ככל האפשר של פלסטינים .
 בסוף ינואר התקיימה פגישתם האחרונה של מולכו ועריקאת ,  אך להערכת גורמים מדיניים ,  לאור המגעים לאחדות בין החמאס והפתח ,  חידוש השיחות אינו נראה באופק .  לדברי הגורמים ,  האחריות לקיפאון המדיני היא על אבו מאזן . " היתה לנו נכונות לעשות מחוות והגשנו חבילה שלמה ,  אבל הפלסטינים פשוט לא רצו ",  אמר השבוע גורם מדיני בתדרוך בירושלים , " יותר ויותר גורמים בינלאומיים מבינים שאנחנו לא היינו אלה שהכשילו את השיחות ". 
עבדאללה עצמו דווקא אופטימי יותר מבירושלים ,  מסתבר .  לראשי הארגונים שנפגש עמן היום אמר כי הוא סבור כי יש עוד תקווה לחידוש השיחות . " לנוכח כל ההתפתחויות באזור ,  הוא הדגיש כמה חשובה ההתקרבות בין ישראל והפלסטיניים ",  סיפר הונליין לאחר הפגישה .
 לפניות לכתבת - tal_sh@walla.net.il

עבדאללה מפתיע : " מעריך את הסיכונים שלקח נתניהו "
 בפגישה עם מנהיגים יהודיים מארה"ב שלח מלך ירדן מסר הערכה ל"חברו "  נתניהו ,  על כי  " יצר אווירה שמאפשרת להתקדם בשיחות ",  אך במקביל הביע דאגה מצעדי ישראל במזרח ירושלים

