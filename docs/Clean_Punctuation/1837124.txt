רון לאודר מבהיר :  עמדותיי תואמות לעמדות נתניהו
נשיא הקונגרס היהודי העולמי ,  רון לאודר ,  מפריך את הטענות על כך שהביע ביקורת חריפה כלפי מקורבו ,  ראש הממשלה בנימין נתניהו ,  כאשר קרא בשבוע שעבר לפתיחה במו"מ מיידי עם הפלסטינים
לאחר שקרא בשבוע שעבר נשיא הקונגרס היהודי העולמי ,  רון לאודר ,  לממשלת ישראל לפתוח במשא ומתן ישיר עם הפלסטינים באופן מיידי וללא תנאים מוקדמים ,  דברים אשר נתפסו כביקורת על התנהלותו של ראש הממשלה בנימין נתניהו ,  הנחשב למקורבו ,  פרסם לאודר בסוף השבוע הודעת הבהרה בעניין .
 בהודעה נכתב כי לאודר  " מאשר מחדש את תמיכתו החד משמעית בראש הממשלה ,  בנימין נתניהו ,  ובמדיניותו החותרת ליצירת שלום במזרח התיכון ".  עוד נמסר בהודעה כי בכינוס בו השתתף לאודר הוא הדגיש את תמיכתו בממשלת נתניהו ועודד כניסה למשא ומתן עם הפלסטינים מוקדם ככל הניתן והצהיר כי  " ראש הממשלה נתניהו ואני חברים וקולגות כבר שלושים שנה .  שלא יהיו טעויות .  אנחנו עומדים מאוחדים מאחורי החתירה לשלום וביטחון של העם היהודי ושל מדינת ישראל ".  
עוד אמר לאודר כי  " עמדתי בעניין הצורך בפתיחת משא ומתן היא לחלוטין תואמת לקריאת ממשלת ישראל לפתיחה במשא ומתן ישיר ",  והוסיף כי  " אני אמשיך לעבוד עם ממשלת ישראל על מנת להבטיח שעמדתנו בעניין השלום ובעניין פתיחה במשא ומתן ישיר תישמע במזרח התיכון ובעולם כולו .  אין משימה חשובה יותר עבור הקונגרס היהודי העולמי מזו ,  ואין חבר קרוב יותר לראש הממשלה ממני ".  
רון לאודר נחשב לחבר אישי קרוב של ראש הממשלה ,  בנימין נתניהו ,  מזה עשרות שנים ,  וכן לשליחו למשימות מדיניות חשאיות ,  זאת לאחר שבמהלך כהונתו הקודמת של נתניהו כראש ממשלת ישראל דווח כי לאודר נשלח מטעמו על מנת לגבש הסכם שלום עם סוריה .
 עוד באותו נושא:פרס : " לפעול בדחיפות להשגת הסכם שלום"מקורות ברשות : " אבו מאזן הסכים לחדש המשא ומתן"מגעים בוושינגטון לחידוש המו"מ בין ישראל לרשות
לפניות לכתב :  pinhas_wolf@walla.co.il

רון לאודר מבהיר :  עמדותיי תואמות לעמדות נתניהו
נשיא הקונגרס היהודי העולמי ,  רון לאודר ,  מפריך את הטענות על כך שהביע ביקורת חריפה כלפי מקורבו ,  ראש הממשלה בנימין נתניהו ,  כאשר קרא בשבוע שעבר לפתיחה במו"מ מיידי עם הפלסטינים

