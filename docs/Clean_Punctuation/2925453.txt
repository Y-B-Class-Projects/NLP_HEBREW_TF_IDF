נתניהו : " אמירתה של שרת החוץ השבדית - אבסורדית ומטופשת "
 ראש הממשלה התייחס לדברים שאמרה השבוע השרה מרגוט וולסטרום ,  ולפיהם יש לחקור אם ישראל הוציאה להורג פלסטינים .  לדבריו ,  התבטאויותיה הן  " שערורייתיות ,  לא מוסריות ולא צודקות ".  על חוק העמותות : " הוא לבה של הדמוקרטיה "
 ראש הממשלה בנימין נתניהו התייחס אמש  ( חמישי )  לדבריה של שרת החוץ השבדית ,  מרגוט וולסטרום ,  ולפיהם יש לחקור אם ישראל מוציאה להורג פלסטינים המבצעים פיגועי דקירה .  הוא אמר כי דבריה  " שערורייתיים ,  לא מוסריים ולא צודקים ",  וכינה את אמירתה  " אבסורדית ומטופשת ".   
" ישראל אינה חסינה מביקורת ,  אבל יש להחיל עליה את אותם סטנדרטים שמחילים על כולם .  אני חושב שמה שאמרה שרת החוץ השוודית הוא שערורייתי ,  הוא בלתי מוסרי ,  בלתי צודק ופשוט מוטעה ",  אמר נתניהו . " אנשים מגנים על עצמם מפני תוקפים החמושים בסכינים שמתכוונים לדקור אותם למוות ,  והם יורים בהם וזה נקרא הרג ללא משפט ?  אז למה סן ברנרדינו לא נקרא הרג ללא משפט ?  ולא מזמן נורה טרוריסט שאחז בסכין בפריז .  האם גם כאן מדובר בהרג ללא משפט ?  האם שרת החוץ השוודית טוענת שיש לחקור את מה שקרה בפריז או בארצות הברית ?  זה מוטעה וזה מסמן את ישראל בצורה אבסורדית ".  הוא הוסיף : " זה שערורייתי ,  זה בלתי מוסרי וזה טפשי ".  
שלשום זומן שגריר שבדיה בישראל ,  קרל מגנוס נסר ,  לשיחת נזיפה במשרד החוץ בירושלים בעקבות דבריה של וולסטרום .  ממשרד החוץ נמסר כי השגריר ננזף על ידי סמנכ"ל אירופה ,  אביב שיר-און ,  שהביע בפניו מחאה על דברי השרה וולסטרום ואת זעם הממשלה והעם בישראל על  " הצגה מעוותת של המציאות ועל הצהרה נוספת המעידה כי יחסה לישראל מוטה ואף עוין ".  עוד נמסר מהמשרד כי  " דבריה של וולסטרום מצביעים על כך שאינה מבינה את המתרחש באזורנו ,  וככל הנראה אינה מודעת למצב הקשה שבו חשופים אזרחי ישראל לסכנה מתמדת של התקפות טרור רצחניות .  לאור העמדות המזיקות וחסרות הבסיס של השרה השבדית ,  הוציאה עצמה שבדיה ,  בעתיד הנראה לעין ,  מכל תפקיד או שמץ של תפקיד באשר ליחסי ישראל והפלסטינים ". 
דבריה של וולסטרום עוררו סערה בימים האחרונים ,  ושלשום סגנית שר החוץ ציפי חוטובלי אמרה כי קיים בשנים האחרונות  " סוג של נתק "  בין ישראל לשבדיה .  לשכתה של חוטובלי הפיצה נוסח לא מדויק של הדברים ,  ממנו עלה כי לפי הנחיה חדשה של סגנית שר החוץ בכירים משבדיה לא יוכלו לבקר בישראל .
 בפועל ,  בלשכתה של חוטובלי הסבירו ,  בעקבות שאלות עיתונאים ,  כי ההנחיה תחול באופן רשמי אך ורק על שרת החוץ השבדית וולסטרום ועל סגנה ,  ולא על שרים נוספים בממשלת שבדיה .  המדיניות עצמה אינה חדשה ,  וישראל מיישמת אותה באופן לא מוכרז זה כשנה וחצי ,  עוד מתקופת כהונתו של שר החוץ הקודם אביגדור ליברמן .  
נתניהו התייחס אמש גם לחוק סימון העמותות ,  ואמר : " אני לא מבין כיצד יתר שקיפות היא אנטי דמוקרטית .  איך גילוי של מימון מצד ממשלות זרות הוא בלתי דמוקרטי ?  אני חושב שזאת דרישה מובנת מאליה בכל דמוקרטיה .  זאת לא רק דעתי .  אני מחזיק כאן בהחלטת בית הנבחרים האמריקני מס' 5 מה-6 בינואר 2015 ,  מלפני שנה :  גילויים של תשלומים זרים לעדים בבית הנבחרים במקרה של עד המופיע שלא במסגרת ממשלתית :  הצהרה כתובה של העדות המוצעת חייבת לכלול קורות חיים וגילוי של כל מענקים פדרליים או חוזים או חוזים ותשלומים שמקורם בממשלה זרה שהתקבלו בשנה הקלנדרית הנוכחית או בשתיים שקדמו לה .  לא מדובר ב-50% ,  אלא בכל אחוז שהוא ,  דולר אחד .  דולר אחד מכל ממשלה זרה צריך להיות גלוי .  ואז אומרים שהגילוי יכלול את הסכום ואת המדינה שעומדת מאחורי כל תשלום או חוזה שמקורו במדינה זרה והוא נוגע לנושא הנדון ". 
הוא הוסיף : " החוק המוצע בישראל בנושא שקיפות של ארגונים לא ממשלתיים איננו אנטי דמוקרטי .  זהו לבה של הדמוקרטיה .  זה משהו שנהוג במדינות אחרות ,  כפי שהראיתי זה עתה .  אני חושב שכאשר שומעים על השימוש והניצול של ארגונים לא ממשלתיים כאן ,  המינימום שאנו רוצים הוא שקיפות ,  ואני חושב שזה נדרש וזה פשוט שכל ישר .  ושוב ,  אני חושב שמחילים על ישראל סטנדרט אחר .  אם מדובר במוסר אוניברסלי ,  זה בסדר .  מוסר כפול או במקרה של ישראל ,  מוסר משולש ,  הוא לא בסדר ולא מקובל ". 
 ( עדכון ראשון :  19:57 )  

נתניהו : " אמירתה של שרת החוץ השבדית - אבסורדית ומטופשת "
 ראש הממשלה התייחס לדברים שאמרה השבוע השרה מרגוט וולסטרום ,  ולפיהם יש לחקור אם ישראל הוציאה להורג פלסטינים .  לדבריו ,  התבטאויותיה הן  " שערורייתיות ,  לא מוסריות ולא צודקות ".  על חוק העמותות : " הוא לבה של הדמוקרטיה "
 
