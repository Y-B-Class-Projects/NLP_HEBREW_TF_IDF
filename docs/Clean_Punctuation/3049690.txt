כץ תוקף את נתניהו : " לא גוררים את המדינה לבחירות בגלל התאגיד "
 שר התחבורה אמר כי פירוק הקואליציה עקב סוגיית השידור הציבורי ,  לאחר שכבר הגיעו לפתרון בנושא ,  הוא טעות פוליטית .  ליברמן : " בחירות הן הדבר האחרון שישראל זקוקה לו ".  השרה שקד : " משבר התאגיד פתיר ,  זו לא סיבה לפרק ממשלת ימין "
 שר התחבורה ישראל כץ תקף היום  ( ראשון )  את ראש הממשלה בנימין נתניהו ואמר כי כי אין שום סיבה ללכת לבחירות בגלל סוגיית תאגיד השידור הציבורי . " הבחירות לכנסת הבאה הן בעוד יותר משנתיים וחצי ,  ואין סיבה להקדים אותן .  מדובר בסוגיות חשובות ,  אבל ניתן לפתור אותן כפי שעשו לפני כמה ימים .  על דבר כזה לא גוררים את הציבור לבחירות ",  סיפר בריאיון ליעקב אילון באולפן וואלה !  NEWS .
 לדבריו ,  הנושא הביטחוני חשוב יותר ,  ויש לזכור זאת בטרם מכריזים על בחירות . " לפני שנתיים הייתי מעורב בכל הקשור להקדמת הבחירות .  לפיד ובנט מנעו מאתנו לקדם דברים .  כשהוחלט להקדים את הבחירות זה היה בתהליך מושכל .  קואליציה זו היא קואליציית החלומות של הליכוד ,  אין מחלוקת בנושא המדיני-ביטחוני .  הליכוד לא יקבל קואליציה טובה מזו .  יש לנו ממשל חדש וידידותי בארצות הברית ,  צריך להתמודד עם איראן ויש סכנה ביטחונית לישראל ועם כך יש להתמודד .  מה פתאום ללכת לבחירות ?  אנחנו נפנה לציבור ונשתק את הכול בגלל נושא התאגיד ?  ",  אמר .  
שר הביטחון אביגדור ליברמן יצא גם הוא נגד הרעיון של הקדמת הבחירות . " כל בר דעת מבין שבחירות זה הדבר האחרון שישראל זקוקה לו .  אני מקווה שעד חזרתו של ראש הממשלה מסין תימצא פשרה ",  אמר בביקור בסיס הקליטה והמיון  ( בקו"ם )  שבתל השומר .  
לקריאה נוספת:סידורי ישיבה ,  השמצות והתאגיד :  כך הפך גיבושון הקואליציה לזירת קרבניסנקורן :  נתניהו השווה את עובדי רשות השידור לחמאס ,  אני היחיד שעוזר להםכחלון על נתניהו : " איך אומרים החבר'ה ?  אנחנו כבר לא "  
שרת התרבות והספורט מירי רגב התעקשה כי אם יהיו בחירות ,  הן נולדו עקב עניינים קואליציוניים . " הסכמים צריך לקיים .  אנחנו סיעה עם 30 מנדטים ועמדנו בכל ההתחייבויות ,  וגם בנושא התקשורת יש לעמוד .  שר האוצר יכול להתערב כשיש חריגה מהתקציב וכאן אין חריגה .  התאגיד שאמור לקום אמור לעלות יותר כסף ",  אמרה במשדר וואלה !  NEWS .  על האפשרות שהליכוד יתרסק בבחירות אמרה : " בואו נראה איזו ממשלה חלופית יעשו ,  אולי עם הערבים ". 
רגב נשאלה אם הסוגיה שמאיימת להבעיר את הקואליציה היא אכן השידור הציבורי או שמא החקירות שמאיימות על נתניהו . " אם זה היה מתאים לראש הממשלה בנושא החקירות ,  הוא היה עושה זאת לפני חודש ",  דחתה את האפשרות השנייה . " דעתו של ביבי לא נוחה מהתאגיד .  הוצגו בפניו כמה נתונים :  ראשית ,  התאגיד יעלה יותר ,  ושנית ,  היתה לו פגישה קורעת לב עם עובדי רשות השידור .  הוא היה מזועזע והוא אמר שמבחינתו אין סיבה לפטר עובדים לפני ערב פסח .  ודבר שלישי ,  לא יכול להיות שתאגיד ציבורי עם תקציב של 700 מיליון שקל יהיה ללא פיקוח ". 
על הזעם של המפלגות החרדיות ,  שהתרעמו על כך שההתייעצות במעון ראש הממשלה עם שרי הליכוד התקיימה במהלך השבת ,  אמרה רגב כי היא מסורתית ולא פועלת בשבת באירועים רשמיים ,  כפי שעשתה בטקס הפתיחה של האולימיפיאדה האחרונה . " ראש הממשלה קיים את ההתייעצות לקראת צאת השבת .  אנחנו אנשים מסורתיים ,  ואין לנו כוונה לפגוע בחרדים .  העיקר הוא שאין להפר הסכמים קואליציוניים .  אם היה מדובר בסיעה חרדית ,  הכותרות היו 'סחטנות פוליטית' ".  
שרת המשפטים איילת שקד אמרה כי מדובר במשבר ויש לטפל בו באחריות . " משבר התאגיד פתיר ,  זה לא נושא אידיאולוגי מהותי שבגללו מפרקים ממשלת ימין .  מהיכרותי עם שותפי לממשלה ,  תימצא פשרה ראויה ".  
ח"כ איתן כבל  ( המחנה הציוני )  אמר כי מדובר במהלך ציני של נתניהו . " עובדי ראשות השידור לא מעניינים את ראש הממשלה .  הוא כינה אותם חמאסניקים ,  כל העניין הוא ציני לחלוטין .  מי שהוליך את המהלך הזה הוא ראש הממשלה בעצמו  ( סגירת רשות השידור והקמת התאגיד )  .  רשות השידור צריכה להיסגר מסיבות מקצועיות ",  אמר במשדר וואלה !  NEWS .  
עם זאת ,  כבל טען כי האפשרות שיתקיימו בחירות לא נראית באופק . " ראש הממשלה נמצא בחקירות דרמטיות ,  שעלולות ליפול עליו בתוך הקמפיין ,  כשלפיד מתחזק ,  לצערי .  אני מכרי את הגישה 'כעומק החקירות ,  כך עומק הרצון ללכת לבחירות' .  אין מישהו במערכת הקואליציונית שרוצה ללכת לבחירות .  כל הרצון של נתניהו הוא לקבל את 'חוק ברית המועצות'  ( הקמת גוף פיקוח אחד לשידורי הכבלים והלוויין )  ולקבל שליטה מוחלטת בכלי התקשורת .  בפוליטיקה הכול יכול לקרות ויקרה ,  ולמרות זאת אני לא מאמין שהרצוג יצטרף לממשלה .  אני לא מאמין שהולכים לבחירות ".  
גם עמיתתו לסיעה ,  ח"כ סתיו שפיר ,  אמרה כי כוונותיו של נתניהו אחרות . " ביבי מחליט לפני אינטרס אישי ולא לאומי .  הבחירות לא על קשות השידור ,  אלא להתחמק מחקירות .  ישראל ראויה למנהיג אמיתי .  צריך לנסות ממשלה חלופית ,  ואם לא עובד אז ללכת לבחירות .  הסכמים קואליציוניים ?  יש שם גם את מסקנות ועדת אלאלוף למלחמה בעוני .  מה שמעניין את ביבי זה רק את עצמו ",  אמרה .  
ח"כ תמר זנדברג  ( מרצ )  אמרה את הדברים בצורה נחרצת . " לא תאגיד ולא נעליים  רק חקירות מעניינות את נתניהו .  ברור לגמרי שמה שמעניין אותו זה ההישרדות האישית שלו .  אין ספק שנתניהו בונה על כך שהוא יכול ללכת לבחירות שוב ושוב כמו קוסם .  אני חושבת שאין אשליה גדולה מזו .  הציבור מאס בנתניהו ".  
עובדי רשות השידור הפגינו הבוקר בכמה מוקדים במחאה על סגירת הרשות ופתיחת התאגיד ,  שצפוי לעלות לאוויר ב-30 לאפריל בהתאם להחלטת הממשלה ,  בטענה כי זה יוביל לפיטורי אלף איש .  בתל אביב הפגינו כמאה איש מחוץ לבית ההסתדרות .  הם ניסו להיכנס למתחם והורחקו .  בירושלים מחו כ-70 עובדים בכניסה לעיר באזור גשר המיתרים .  המפגינים חילקו לעוברים ושבים סוכריות עם עטיפות ועליהן הכיתוב : " היום זה אנחנו ,  מחר זה אתם ".  
נתניהו חזר בו אמש מההסכמות שהשיג עם כחלון לגבי מועד תחילת שידורי התאגיד . " שיניתי את דעתי בעקבות פגישה שקיימתי אתמול עם עובדי רשות השידור .  בפגישה שמעתי סיפורים קורעי לב על עובדים מנוסים ומסורים שנשלחים הביתה בגלל התאגיד ",  כתב בחשבון הפייסבוק שלו .
 בפגישה הציגו אנשי הרשות לנתניהו הצעה למיזוג חלקים מהתאגיד לתוך רשות השידור הקיימת ,  ואמרו לו שהעלות התקציבית של המהלך תעלה פחות מעלות הפעלת התאגיד .  כיוון שההתנגדות של כחלון לסגירת התאגיד נומקה מסיבות תקציביות ,  נתניהו שוכנע שזה טיעון שיכול לעבוד .  ואולם ,  פתרון זה כבר הוצג בחודשים האחרונים על ידי אנשי נתניהו  במהלך הניסיונות למצוא פשרה מול כחלון בנושא התאגיד ,  בפגישותיהם של צוות המנכ"לים המשותף שהוקם  אך נדחה בידי משרד האוצר .  
לטענת נתניהו ,  אם כחלון יסרב לסגירת התאגיד ,  הוא ילך לבחירות .  ואולם שר בכיר בממשלה טוען כי מדובר במסך עשן . " משבר התאגיד מול כחלון הוא בדיוק כמו משבר מע"מ אפס עם שר האוצר הקודם יאיר לפיד .  ב-2014 זה הוביל לבחירות .  התאגיד הוא רק העילה לפיצוץ ",  אמר בשיחה עם וואלה !  NEWS .  גורם פוליטי אחר אמר כי  " התאגיד הוא רק תירוץ .  ברגע שמכריזים על בחירות  החקירות ייעצרו ". 
מנגד ,  בכירים אחרים בקואליציה סבורים כי החלטת נתניהו לחזור בו מההסכמות עם כחלון בנושא התאגיד אינה מעידה על היערכות לבחירות ,  אלא ניסיון  " לכופף "  את כחלון להסכים לסגירת התאגיד . " זה הכול משחק .  הוא לא יקבל יותר טוב אחרי בחירות ממה שיש לו היום ,  ואם נלך לבחירות אז התאגיד ממילא יקום ",  אמר שר בכיר אחר לוואלה !  NEWS .
 נתניהו שינה את החלטתו בין שישי לשבת ,  ויש כאלה שסבורים שמדובר בכלל במה שמכונה  " תסמונת סופ"ש "  במעון ראש הממשלה .  לדבריהם ,  זו לא הפעם הראשונה שנתניהו חוזר מסוף שבוע בבית טעון באנרגיות לקרבות פוליטיים בעקבות לחצים שמפעילים עליו רעייתו שרה ובנו יאיר .
 השתתפו בהכנת הידיעה :  דנה ירקצי ומשה שטיינמץ
 ( עדכון ראשון :  08:45 )  

כץ תוקף את נתניהו : " לא גוררים את המדינה לבחירות בגלל התאגיד "
 שר התחבורה אמר כי פירוק הקואליציה עקב סוגיית השידור הציבורי ,  לאחר שכבר הגיעו לפתרון בנושא ,  הוא טעות פוליטית .  ליברמן : " בחירות הן הדבר האחרון שישראל זקוקה לו ".  השרה שקד : " משבר התאגיד פתיר ,  זו לא סיבה לפרק ממשלת ימין "
 
