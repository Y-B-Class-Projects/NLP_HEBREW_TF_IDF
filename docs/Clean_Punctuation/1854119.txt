המאמצים נכשלו :  אופק בת ה-4 תגורש לפיליפינים
בית המשפט המחוזי בפתח תקוה פסק כי ננסי ,  מהגרת עבודה מהפיליפינים ,  ובתה אופק בת ה-4 הן שוהות בלתי חוקיות וכי יש לגרשן מהארץ .  בשבוע שעבר נמנע הגירוש ברגע האחרון
 ( צילום :  טל אנגלנדר ,  עריכה :  גדי וינסטוק ) 
לאחר שבשבוע שעבר כבר כמעט הועלו למטוס אך גירושן עוכב ,  ננסי קסטילו ,  מהגרת העבודה מהפיליפינים ובתה אופק בת ה-4 יגורשו מהארץ .  בית המשפט המחוזי בפתח תקווה דחה הבוקר  ( חמישי )  את העתירה שהגישה האגודה לזכויות האזרח ,  וקבע כי האם ובתה ,  שנעצרו בשבוע שעבר על ידי פקחי רשות ההגירה ,  יגורשו כבר היום לפיליפינים .  בית המשפט פסק כי השתיים מוגדרות כשוהות בלתי חוקיות .  כריסטופר ,  אביה של אופק אמר בעודו אורז את חפציה של הילדה ושל ננסי אימה : " אני מצטער שבאנו לישראל .  זה יום עצוב ,  אני מרגיש משהו קשה בלב .  למה בית המשפט לא נתן לנו כמה שעות בשביל לארוז את הדברים כמו שצריך ?  "
 ביום שלישי שעבר הוציא שופט בית המשפט המחוזי בתל אביב ,  שאול מנהיים ,  צו עיכוב נגד גירוש השתיים .  האם ובתה נעצרו על ידי רשויות ההגירה והועברו למתקן הגירוש בנמל התעופה בן גוריון לקראת הטסתן לפיליפינים בתואנה כי הן שוהות בארץ שלא כחוק .  ברגע האחרון הצליחו ארגונים חברתיים להשיג עבורן את צו העיכוב והשתיים הושארו בארץ עד לדיון בעניינן .
 עוד על גירושן של ננסי ואופק:אחרי עיכוב הגירוש :  אופק נפגשה עם שרה נתניהובית המשפט הוציא צו עיכוב נגד גירוש בת הארבעלראשונה :  בת לעובדת זרה שנולדה ולמדה בארץ תגורש
סיפורן של השתיים ובעיקר של הילדה אופק שנולדה בישראל ומתחנכת במערכת החינוך הישראלית עורר את תשומת לבם של ארגונים רבים .  גם אשת ראש הממשלה ,  שרה נתניהו ,  נחלצה לעזרתן ושלחה מכתב לשר הפנים ,  אלי ישי ,  בבקשה למנוע את הגירוש . " מדובר בילדה אשר נולדה והתחנכה בישראל ",  כתבה נתניהו , " שפתה הראשונה היא השפה העברית .  אופק גרה לבדה עם אמה בעיר תל אביב ,  למדה בגן בלב תל אביב ,  ומצפה להתחיל את שנת הלימודים החדשה עם חבריה לספסל הלימודים .  אופק עומדת בפני גירוש לפיליפינים ,  ארץ מוצאה הרשמית ,  אך לא ביקרה בה מעולם ".  נתניהו אף נפגשה עם אופק ואביה יום לאחר שגירושה נמנע .
 נועה גלילי דוברת ארגון  " ילדים ישראלים ",  שמלווה את אופק בימים האחרונים סיפרה כי  " אופק עטופה בהמון אהבה ,  גם מחברי הארגון וגם מאביה .  היא מבינה שהערב תעלה על מטוס ".  לדברי גלילי , " טרם התייאשנו ואנו מנסים לרכך את התהליך עד כמה שניתן .  צריך לזכור שננסי ,  האם ,  הגיעה לארץ בהזמנת המדינה ובמטרה לטפל בקשישים .  אופק נולדה בישראל והיא חלק ממערכת החינוך בישראל .  זהו יום בושה למדינת ישראל .  רק לפני חודש אישר משרד הפנים להביא לארץ כ-1,500 מהגרי עבודה .  מדוע נמשכת ההתעמרות בילדים ?  "  
גלילי סיפרה עוד כי  " אופק נצמדה אלינו במהלך הדיונים בבית המשפט .  אין ספק שמתקן הכליאה אינו מקום אידאלי לילדים .  הבקשה שנדחתה היום הייתה בסך הכל להעניק 30 יום לננסי כדי להסדיר את ענייניה האחרונים בארץ ולאסוף את משכורתה ממעסיקיה .  אופק כל הזמן שואלת איפה אמא .  הילדה קרובה ללבי אך להמשיך וללוות אותה ואת אמה ננסי מול אטימות המדינה זה עינוי ". 

המאמצים נכשלו :  אופק בת ה-4 תגורש לפיליפינים
בית המשפט המחוזי בפתח תקוה פסק כי ננסי ,  מהגרת עבודה מהפיליפינים ,  ובתה אופק בת ה-4 הן שוהות בלתי חוקיות וכי יש לגרשן מהארץ .  בשבוע שעבר נמנע הגירוש ברגע האחרון

