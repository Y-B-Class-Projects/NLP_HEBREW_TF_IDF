הדרוזים תוקפים את נתניהו על רקע חוק הלאום : " מוכר לוקשים לציבור "
 לאחר שראש הממשלה נועד עם שרים וח"כים והודיע כי  " יקדם תכנית לביטוי מחויבות המדינה לעדה ",  הביקורת לא שוכחת .  נתניהו הציע בפגישה שורת צעדים בניסיון למגר את תופעת הריסת הבתים בכפרים הדרוזיים ,  אולם ח"כ חסון דחה הצעה זו : " לא עושים לנו טובה "
 ראש הממשלה בנימין נתניהו הודיע היום  ( חמישי )  כי ייפגש מחר עם נכבדי העדה הדרוזית על מנת לגבש  " תכנית שתיתן ביטוי למחויבות העמוקה של מדינת ישראל לציבור הדרוזי ".  זאת ,  בתום פגישה בבסיס הקריה בתל אביב שבה השתתפו השרים איוב קרא ,  יריב לוין ,  משה כחלון ואביגדור ליברמן .
 לדברי גורמים שנכחו בפגישה  " לא יהיה שינוי בחוק הלאום .  לא נכון לפתוח אותו ".  לדבריהם ,  אחרי הפגישה יחל סבב שיחות עם קצינים דרוזים ועם חברי ההנהגה הדתית ולאחריו תתקיים ביום ראשון ישיבת ראשי מפלגות , " כדי לגבש גם תוכנית שתתן מענה לבעיות האמיתיות שלהם ".  עוד הוסיפו הגורמים כי  " תישקל חקיקה שתיתן העדפה למשרתים בצבא ".  
בפגישה נכחו גם חברי הכנסת אכרם חסון  ( כולנו )  וחמד עמאר  ( ישראל ביתנו )  - שיחד עם ח"כ סאלח סעד  ( המחנה הציוני )  עתרו לבג"ץ נגד חוק הלאום .  הם הבהירו לנתניהו בפגישה כי  " לא יורדים מהעתירה לבג"ץ עד שהחוק ישונה כך שיתוקן העוול ".  
 נתניהו הציע בפגישה שורת צעדים בניסיון למגר את תופעת הריסת הבתים בכפרים הדרוזיים ואישורי תכניות מתאר ,  אולם ח"כ חסון דחה הצעה זו . " זה לא עושה לנו טובה ",  אמר חסון .  בסביבת נתניהו טענו טרם הפגישה כי  " לא יהיה שינוי בחוק "  וכי היא נועדה  " להסביר את הדברים ",  כך שיובן שהחוק לא פוגע בציבור הדרוזי .
 הח"כים אכרם חסון וחמד עמאר הבהירו לנתניהו בפגישה : " לא יורדים מהעתירה לבג"ץ עד שהחוק ישונה כך שיתוקן העוול ".  נתניהו הציע בפגישה שורת צעדים בניסיון למגר את תופעת הריסת הבתים בכפרים הדרוזיים ואישורי תכניות מתאר ,  אולם ח"כ חסון דחה הצעה זו . " לא עושים לנו טובה ".  
לפני הפגישה אמר ח"כ חסון בריאיון למהדורת וואלה !  NEWS כי הוא  " מכבד "  את הזמנתו של נתניהו לפגישה .  אולם ,  הוסיף , " אם הפגישה לא תספק תשובות ופתרונות לשינוי סעיפים בחוק הלאום ,  אשתה קפה ואלך ".  
בזמן הפגישה שערך נתניהו עם השרים והח"כים נועדה ראש האופוזיציה ציפי לבני עם ראש העדה הדרוזית שייח מוואפק טריף - שהוזמן אף הוא לפגישה עם נתניהו מחר .
 טריף אמר בפתח הפגישה כי הוא שואף לאחדות בעם וכי מגילת העצמאות היא המענה לכל האזרחים . " אני מקבל מכל הארץ ומכל הקשת הפוליטית חיזוקים של אנשים שרק רוצים שוויון לכולם ",  הוסיף .  
לבני ,  שהביאה עמה עותק של מגילת העצמאות לפגישה ,  אמרה כי היא הבסיס להקמת מדינת ישראל וכי בני העדה הדרוזית היו שותפים עוד לפני שהוקמה . " שוויון לא חל על חלק מהאזרחים אלא על כולם ",  הוסיפה . " זאת מגילת העצמאות וכל אזרח ישראלי מאמין בזה .  אני לא מאמינה בתיקון לקבוצה אחת אלא לכולם ".  לדבריה ,  הברית עם האזרחים הדרוזים אינה ברית דמים וחייבת להיות ברית בין שווים .
 ח"כ סאלח סעד  ( המחנה ציוני )  אמר בתגובה להודעת לשכת ראש הממשלה כי  " שוב נתניהו מוכר לוקשים לציבור .  זאת דרכו- לחבק מחאה חיבוק דב וכך לקבור אותה .  הפסקתי להאמין לספינים מבית לשכת ראש הממשלה .  אני ממשיך במאבק בחוק הלאום בכל הכוח ואיתי המשפחות השכולות והציבור הדרוזי כולו ".  
ראש המועצה המקומית טובא זנגרייה ,  המכהן כיו"ר פורום ראשי שמונה הרשויות והישובים הבדואים בצפון ,  חוסין הייב אמר כי  " זה חוק גזעני !  הוא פוגע ברגשות של כולם .  אנחנו כועסים וזועמים ".  לדבריו , " אני שרתתי בצה"ל ,  אבא שלי שרת בצה"ל וסבא שלי שירת בצה"ל והיה ממקימי 'פל-הייב' ,  פלוגת הבדואים של הפלמ"ח ,  אותו יזם יגאל אלון ".  עוד הוסיף הייב כי  " מאז נפלו אצלנו הבדואים 200 חללים בהגנה על המדינה .  אנחנו מאמינים שזו מדינת העם היהודי ,  אנחנו מסכימים לזה ,  אבל האמנו שהיא מדינת כל אזרחיה .  מה אני אגיד עכשיו לתלמידי התיכון אצלנו שהולכים לצבא ?  מה אני אגיד לשוטרים ולוחמי מג"ב שלנו ?  וכולם פונים אלי עכשיו - אילו כוחות יש לי ?  "
 ח"כ יהודה גליק  ( הליכוד )  ,  מקורב לבדואים המשרתים בצה"ל ומופיע באירועים רבות באירועים של הקהילה ,  מתעקש כי  " כל המחאה הזו היא שקר .  כל המהומה הזו היא עבודה של השמאל ושל התקשורת .  קראתי את חוק הלאום מילה במילה ולא ראיתי בו שום ביטוי לגזענות ".  עוד הוסיף גליק כי  " תאי גזים לא יוקמו בעקבותיו .  זה פשוט מאד חבל .  כל אלה שלא אכפת להם מהמדינה .  יש מי שרוצה לחמם את האווירה כנגד ראש הממשלה כדי שיוכל להגיד נתניהו גרם להסתה .  כל המחאה הזו היא בגלל אנשים שטוב להם לחמם את האווירה כדי שיוכלו להאשים את הממשלה ". 
 ( עדכון ראשון :  15:24 )  

הדרוזים תוקפים את נתניהו על רקע חוק הלאום : " מוכר לוקשים לציבור "
 לאחר שראש הממשלה נועד עם שרים וח"כים והודיע כי  " יקדם תכנית לביטוי מחויבות המדינה לעדה ",  הביקורת לא שוכחת .  נתניהו הציע בפגישה שורת צעדים בניסיון למגר את תופעת הריסת הבתים בכפרים הדרוזיים ,  אולם ח"כ חסון דחה הצעה זו : " לא עושים לנו טובה "
 
