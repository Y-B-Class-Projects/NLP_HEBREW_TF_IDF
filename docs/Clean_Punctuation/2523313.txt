 " גם בלי ערבים וחרדים - יש עוני בישראל "
 דבריו של ראש הממשלה בנימין נתניהו בראיון החג לדהמארקר לפיהם המצב הכלכלי  " בניכוי הערבים והחרדים "  מצויין עוררו הדים במערכת הפוליטית ובאקדמיה . " במקום לדבר טוב שייעשה "
 בכירים במערכת הפוליטית וחוקרים מובילים באקדמיה הגיבו בסוף השבוע בחריפות לראיון החג שהעניק ראש הממשלה בנימין נתניהו ל-TheMarker ,  שאמר כי  " אם מנכים את הערבים והחרדים ממדדי האי ? שוויון - אנחנו נמצאים במצב מצוין בלעדיהם ". 
נתניהו התייחס בראיון לדו"ח שפירסם באחרונה OECD ,  שלימד כי בשני העשורים האחרונים חל זינוק באי ? שוויון בישראל ,  שנמצאת כיום בין שלוש המדינות הכי לא שוויוניות החברות בארגון .  לדברי נתניהו ,  מקור הגידול באי ? שוויון בישראל הוא בעיקר בשתי אוכלוסיות ,  החרדית והערבית ,  שבהן יש ריבוי של עניים ושיעורי השתתפות נמוכים בשוק העבודה .  
הכלכלן ומנכ"ל מרכז טאוב לחקר המדיניות החברתית בישראל ,  פרופ' דן בן ? דוד ,  אמר בתגובה לדבריו של נתניהו כי  " בהחלט יש המון ערבים וחרדים שנמצאים מתחת לקו העוני ,  אבל זו לא חוכמה להוציא אותם מהמשוואה - צריך לחשב מחדש את קו העוני ,  ואחרי שמבצעים את החישוב הזה מבינים שיש בעיה כללית של עוני ואי ? שוויון בחברה הישראלית ".  
בן ? דוד מסביר כי כדי לבחון את שיעורי העוני באוכלוסייה ללא ערבים וחרדים ,  יש לחשב מחדש את קו העוני ,  שמוגדר כ-50% מההכנסה הפנויה החציונית למשפחה ,  וממנו נגזרת תחולת העוני ;  שיעור העוני באוכלוסיה ב-2010 היה 20% .  אחרי חישוב כזה ,  מתברר כי קו העוני יורד בשיעור מזערי בלבד .  המשמעות ,  לטענתו ,  היא שאי ? השוויון בחברה הישראלית אינו נמחק במחי ביטול של שתי אוכלוסיות .  
בחינת מצב החינוך בבתי הספר היסודיים כיום ,  מסביר בן ? דוד ,  נוטלת גם היא את העוקץ מהאמירה של נתניהו :  בחינוך הממלכתי והממלכתי ? דתי לבדם - כלומר מבלי לכלול חרדים וערבים - ביצועי התלמידים נופלים בהרבה מממוצע ה-OECD .  ביצועי התלמידים בחינוך הערבי ? ישראלי פחותים מהממוצע בעולם השלישי ,  ואילו התלמידים החרדים כלל לא לומדים את החומר הרלוונטי .  
בן ? דוד טוען לאור זאת כי גם אם מצבנו היה טוב בניכוי החרדים והערבים - הריבוי המהיר של שתי האוכלוסיות ,  שכבר כיום מהוות נתח נכבד מהאוכלוסייה ‏ ( ערבים 20% וחרדים 9%‏ )  ,  דורש לשפר את החינוך שהן מקבלות - ומהר . 
" בעשור האחרון לא היה שינוי בקצב השינוי של מספר התלמידים בחינוך הממלכתי ,  אך בחינוך הממלכתי דתי המספר גדל ב-11% ,  בחינוך הערבי ב-37% ואצל החרדים ב-57% ",  אומר בן ? דוד . 
" האופן שבו העוגה מתחלקת כיום בין ארבע מערכות החינוך האלה הוא שיקוף של פני החברה בדור הבא .  בהתחשב ברמת החינוך הנמוכה שמקבלים חרדים וערבים ,  מצבנו עומד להיות בכי רע .  אם נתניהו מבין שהבעיה היא אצל החרדים והערבים ,  עליו לשדרג מיד את בתי הספר שלהם ואת החינוך שלהם ,  לשתף אותם בנטל ,  לתמרץ אותם לעבוד ולמצוא שותפים קואליציוניים שמבינים את הנחיצות שבכך .  אם לא ?  נגיע לילדים האלה מחר בבוקר ,  נתעורר במציאות שבה ערבים וחרדים הם הרוב - אבל ללא השכלה מספקת ".  
הכלכלן ד"ר רובי נתנזון ,  מנכ"ל מרכז מאקרו ,  הגיב לדבריו של נתניהו ואמר כי  " להוציא את הערבים והחרדים מהחברה ,  ולומר כי בלעדיהם מצבה הכלכלי של החברה הישראלי מצוין - זה דבר הזוי .  מדוע לא להוציא מהחברה גם את האמהות החד ? הוריות ואת הקשישים ?  הרי אז מצבנו היה עוד יותר טוב ".  
נתנזון אמר כי  " הופתעתי מהטענה של ראש הממשלה כי העוני התייצב ".  לדבריו , " נתנו עוד מיליארד שקל לקצבאות לקשישים .  השיטה הזו ידועה עוד מהתקופה שאורה נמיר היתה שרת הרווחה - נותנים עוד קצת כסף לקצבאות הזיקנה ומעלים את הזקנים מעל לקו העוני ,  אבל זה לא שיפר את מצבם ביחס לשכבות אחרות באוכלוסייה .  הטענה של נתניהו בראיון כי מצב השכבות החלשות התייצב מפתיעה .  באיזה רמה הוא התייצב ?  ברמה נמוכה מאוד .  40% מהעובדים בישראל עניים ,  רובם ממשקי בית שבהם רק אחד מבני המשק עובד ".   
" במקום לדבר על צמצום העוני ,  טוב היה אם נתניהו היה עושה לצמצום העוני מ20% מהאוכלוסייה ל-10% בחמש שנים ,  באמצעות השקעה של 5 מיליארד שקל בשנה ",  אמר נתנזון .  לדבריו ,  נתניהו הוא שר אוצר ,  בצורה זו או אחרת ,  כבר יותר מ10 שנים .  העוני הוא אחת התוצאות של המדיניות שלו .  יש לו הישגים מאקרו ? כלכליים מרשימים ,  אבל היו להם מחירים .  מהמחירים הוא מתעלם ".  
יו"ר האופוזיציה ,  שאול מופז ‏ ( קדימה‏ )  ,  אמר אתמול כי  " דבריו של נתניהו על האוכלוסייה הערבית והחרדית מפלגים את העם ".  לדברי מופז , " המעמד הבינוני סובל לא בגלל העוני של המיעוטים מהמגזר הערבי והחרדי ,  אלא מחוסר מנהיגות מתמשך ומפגיעה אנושה בתשתיות חברתיות ,  ובמרכזן הפגיעה בחינוך ,  ההישגים הנמוכים בתחום ההשכלה וההתעמרות בעובדות ובעובדים ".  
ייו"ר מפלגת העבודה ,  שלי יחימוביץ' ,  אמרה כי  " לפי ההיגיון של נתניהו ,  בלי העניים ובלי מעמד הביניים - כולנו עשירים .  הסתה נגד ערבים ,  חרדים ושליש מהעובדים שלשמחתנו עדיין מאוגדים בוועדים ויש להם ביטחון תעסוקתי סביר - היא תכסיס ישן ומפלג של נתניהו .  אבל הרוחות השתנו והציבור מבין כי שום פילוג ,  הסתה והפחדה לא ינקו את נתניהו מאשם כבד של מדיניות כלכלית קפיטליסטית אלימה וכוחנית שהובילה לפערים חברתיים בלתי נסבלים ולקריסה של מעמד הביניים ".  
לעומת זאת ,  ח"כ ציפי לבני ‏ ( קדימה‏ )  איששה את דבריו של נתניהו ואמרה כי  " אכן ,  מעמד הביניים המשרת והתורם מממן מגזרים בחברה שלא משרתים ולא עובדים .  העוני שלהם אינו מכת טבע ,  וניתן לפתור אותו ".  עם זאת ,  לדעת לבני , " הבעיה לא תיפתר כפי שמציע נתניהו ,  אלא רק דרך שוויון בנטל ,  חוק שירות צבאי או לאומי ואזרחי לכולם ,  ולימודי ליבה בכל בתי הספר .  בלי צעד דרמטי כזה ,  ישראל תמשיך להידרדר ולהפוך לשבטים נפרדים ".  
יו"ר ועדת הכספים ,  ח"כ משה גפני ‏ ( יהדות התורה‏ )  ,  אמר כי  " באמירתו האומללה ,  נתניהו מנסה לברוח מאחריות על הפגיעה בשכבות החלשות ובמעמד הביניים ".  לדברי גפני , " נתניהו מנסה לברוח מאחריות לפגיעה בשכבות החלשות ובמעמד הביניים מאז היותו שר אוצר .  הסיוע המתמיד שלו לעשירים והפגיעה בכל האחרים מביא לכך שהעשירים מקבלים סבסוד מהמדינה ,  ומקבלים אוצרות טבע שהקב"ה נתן לכולנו ,  וזאת במחירים מצחיקים ,  בעוד שהעניים ובני מעמד הביניים משלמים מסים עקיפים על דלק ,  חשמל ,  מים ודיור ".  
ח"כ אחמד טיבי ‏ ( רע"מ ? תע"ל‏ )  דרש מנתניהו לחזור בו : " זוהי אמירה אומללה שמוטב אם לא היתה נאמרת .  העוני של הערבים הוא תולדה של מדיניות מתנכרת של ממשלות ישראל שגרמה לשיעורי אבטלה גבוהים .  הערבים דורשים להשתלב בשוק העבודה ,  אבל הממשלה לא מסירה חסמים ".   

" גם בלי ערבים וחרדים - יש עוני בישראל "
 דבריו של ראש הממשלה בנימין נתניהו בראיון החג לדהמארקר לפיהם המצב הכלכלי  " בניכוי הערבים והחרדים "  מצויין עוררו הדים במערכת הפוליטית ובאקדמיה . " במקום לדבר טוב שייעשה "
 
