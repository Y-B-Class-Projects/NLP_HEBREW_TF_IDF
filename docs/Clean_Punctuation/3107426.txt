עדה בתביעה נגד שרה נתניהו קיבלה הצעת עבודה מיועץ של המתלוננת
אריק רוזנטל ,  יועץ התקשורת של ש"ר ומי שייצג גם את מני נפתלי ,  שלח הצעת עבודה בטלפון לנ"ק ,  שהייתה עדה לכאורה ליחס הפוגע של רעיית ראש ממשלה .  לדבריו ,  הופעלו עליה לחצים שלא לעזוב את עבודתה במעון ראש הממשלה .  משפחת נתניהו : " קצה הקרחון של השיטות הבזויות שלהם "
 יועץ התקשורת של ש"ר ,  העובדת לשעבר במעון ראש הממשלה שתובעת את שרה נתניהו על יחס פוגעני ,  הציע אתמול לעדה מרכזית בתיק משרה בחברה שבראשה הוא עומד .  היועץ ,  אריק רוזנטל ,  ייצג גם את מני נפתלי ,  אב הבית לשעבר במעון ראש הממשלה ,  ואת גיא אליהו ,  עובד נוסף במעון ,  שתבעו את רעיית ראש הממשלה על העסקה מבזה . 
" שלום ,  שמי אריק ,  אנחנו לא מכירים ",  כתב רוזנטל בווטסאפ לעובדת ,  שזוהתה רק כנ"ק .  קיבלתי את הטלפון שלך ממכרים משותפים ,  אני מנכ"ל של חברה שעוסקת בתחום התקשורת ,  פרסום ,  יח"צ ".  אני רוצה להציע לך תפקיד אצלנו בחברה ,  אשמח אם תרימי אליי טלפון ".  אחרי שלא השיבה להודעתו ,  כתב רוזנטל לעובדת הודעה נוספת : " רוצה לשמוע עוד פרטים ?  ".  
" במה מדובר ?  ",  שאלה אותו העובדת ,  והוא השיב לי כי החברה שלו מחפשת עובדים לכמה תפקידים . " אחד מהם הוא עוזרת אישית למנכ"ל ,  אם יש לך ניסיון אחר רלוונטי אפשר לבדוק את התאמתך גם לתפקידים אחרים ",  כתב לה .  השניים סיכמו לדבר שוב בהמשך .
 עוד על הפרשהאחרי שתבעה את נתניהו :  העובדת התלוננה נגדה במשטרה"מיררה את חיי ,  הרגשתי לא בת אנוש ":  המסרונים של עובדת מעון נתניהו 
רוזנטל אמר בתגובה כי  " מהראיות שבידיו ",  עולה כי נ"ק ביקשה לסיים את עבודתה כבר בעבר ,  אך כפי הנראה הופעלו עליה לחצים שלא לעשות זאת . " פניתי לגברת נ"ק בניסיון לסייע לה ,  מתוך דאגה אמיתית לשלומה וכחלק ממחויבויותיי כאזרח להעניק עזרה לזולת .  אני מציע לכל הצוות המוכשר של משפחת נתניהו לעשות חשבון נפש עמוק ,  להסתכל במראה ולנסות להסביר לעצמים כיצד הם מוכנים לתת יד לפגיעה כל כך קשה בעובדים ",  אמר .  
במשפחת נתניהו הגיבו בזעם . " זהו רק קצה הקרחון של השיטות הבזויות בהן פועלת חבורת מני נפתלי ,  עורכי דינה נעמי לנדאו ושות' והיחצ"ן שלהם ",  נמסר . " אבל הציבור חכם ומבין שמדובר בטענות כוזבות ובשיטות פסולות שכל מטרתן להשחיר את שרה נתניהו ולפגוע בראש הממשלה .  אין גבול לרדיפה ולרצח אופי ,  ולראייה הניסיון של היחצ"ן שלהם לגייס עובדת במעון ראש הממשלה על ידי הצעות עבודה מפתות ומצוצות מן האצבע .  מי מציע בסמס תפקיד של עוזרת מנכ"ל למישהי שלא פגש מעולם ,  שבמקרה היא עדה מרכזית .  כל הקנוניה נחשפת בסמס זה ".  

עדה בתביעה נגד שרה נתניהו קיבלה הצעת עבודה מיועץ של המתלוננת
אריק רוזנטל ,  יועץ התקשורת של ש"ר ומי שייצג גם את מני נפתלי ,  שלח הצעת עבודה בטלפון לנ"ק ,  שהייתה עדה לכאורה ליחס הפוגע של רעיית ראש ממשלה .  לדבריו ,  הופעלו עליה לחצים שלא לעזוב את עבודתה במעון ראש הממשלה .  משפחת נתניהו : " קצה הקרחון של השיטות הבזויות שלהם "
 
