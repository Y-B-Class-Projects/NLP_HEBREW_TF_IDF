שחיתות ציבורית :  ורק ל"ידיעות "  זה לא מפריע
זוכרים את פרשת שרה נתניהו וליליאן פרץ ?  כותרת ראשית ב"ידיעות אחרונות ",  שהאפילה על זוועות האיטי ,  ושני עמודי ענק שהביאו את תביעת העוזרת ככתבה וכלשונה .  כעת השוו זאת לסיקור פרשת הולילנד על ידי העיתון שהיתה לו פעם מדינה .  זבוב מול פיל .  אבל זהו ,  שהפיל במקרה של  " ידיעות "  היה דווקא נוסח תביעתה של העוזרת מול מעסיקתה ,  שלא במקרה היא אשת ראש הממשלה .
 במקרה של הולילנד ,  עמודי הענק של  " ידיעות "  הוקדשו לפני כשבועיים לניסיון להגן על אולמרט ,  להביא בפרוטרוט את ההצהרה החד ? צדדית שלו לעיתונות ,  לצייר באור בעייתי את עד המדינה ,  וכמובן להביא שני פרשנים בכירים שבימים כסדרם היו צולבים כל אחד אבל במקרה של אולמרט פירסמו טורים חלביים .  גם כתב התביעה של עד המדינה צוטט חלקית .  ולמי הקדיש העיתון את החלק הקטן ביותר בסיקור כתב התביעה ?  בינגו !  לא"א .
 כשפרצה פרשת שרה נתניהו התקוממו אוהדי  " ידיעות "  נגד ההאשמה שהעיתון ביקש לפגוע בבנימין נתניהו .  מה פתאום ,  טענו ,  כל אחד היה מפרסם סקופ כזה באופן דומה ..  .  כן ,  בטח .  ספרו זאת לא"א .  
לקוראי העיתון שאיבד את המדינה עושה רושם שאולמרט נקלע לשם במקרה ,  וחבל שלא פנה למשטרה קודם .  איך אמר נחום ברנע ?   " לא כל יום מנסים לסחוט כאן ראש ממשלה ".  מדוע א"א לא עשה זאת אליבא דברנע ?  כי היו לו מספיק חקירות . " תלונה שלו למשטרה היתה עשויה להוליד עוד חקירה נגדו .  הוא התקשה להתנדב ".  אהה .  אני זוכר נשיא שהגיש תלונה על סחיטה שהתגלגלה למשפט אונס נגדו .  
זה היה לפני שבועיים .  בשבת האחרונה הגיעה החוצפה לשיא חדש .  כותרת העיתון לא הזכירה את אולמרט כלל .  מי שכיכבה שם היתה העזר כנגדו ,  אשת הסוד והפנקסים שולה זקן ,  שקיבלה במה להצטדק ולטהר את שמה ואת שם הבוס שלה .  חברים ,  אמר העיתון ,  אולמרט לא אשם וכדאי גם לעזוב את גברת זקן ;  מצאנו מי עומד מאחורי גל השחיתות חסר התקדים .  ובכן ,  האשם הגדול ,  המושחת של המדינה ,  הוא ..  .  נחשו מי ?  נתניהו ,  כמובן .  הציעו לו שוחד או לא הציעו .  הנה פסיקתו של ברנע בסוגיה :  אמנם שוחד לא הציעו לו , " אבל מתנות הציעו ,  והרבה ".  הרי הוא מעשן סיגרים מתכלים .  ברנע כרך בכפיפה אחת כמה מנהיגים פוליטיים ,  בהם נתניהו ובן ? גוריון ,  לאמור :  הסירחון אינו נמצא רק אצל א"א .  כולם כאלה ,  באופן כזה או אחר .
 נו ,  אצל נתניהו לא מצאו שוחד או שחיתות ,  נחפש אצל הקרובים לו .  אז מה היה לנו כאן ?  ליליאן פרץ ,  העוזרת של שרה נתניהו ,  ועכשיו עורך הדין של נתניהו ,  דוד שמרון ,  שייצג חבר מרכז ליכוד במו"מ עם משרד האוצר ועוד כמה סיפורים דלוחים .  אוי אוי אוי . " ידיעות אחרונות ",  שבעליו מומחה לקשרי הון ? שלטון ? עיתון ,  מתלונן על ניצול קשרים .  משיחות עם מביני עניין בתחקירים עיתונאיים ,  עושה רושם ש"התחקיר "  אינו מחזיק מים ,  ובכל מקרה קשה להשתחרר מרושם הספין של  " ידיעות "  המנסה להסיט את האש מא"א לכיוון נתניהו .  אבל הנה עוד הוכחה לידיעה שפורסמה לא מכבר על רצונו של נוני מוזס להדביק לנתניהו פרשיות  " שחיתות ".  
היחס בין הסיפור הזה ,  הזוכה לאותיות קידוש לבנה ,  לבין הסיפור של יקיר המערכת א"א דומה ליחס שבין עשן הסיגרים המתכלים לענן האפר הוולקני באיסלנד .  עד כדי כך חושבים ב"ידיעות "  שהציבור מטומטם ?  
העובדה שבפרשת הולילנד עישנו את ירושלים והעשן מגיע עד ליקיר המערכת ברחוב מוזס אינה מעלה ואינה מורידה .  יש לנו עבודה - להפיל את נתניהו ולהמליך מישהו מבית מדרשו של חיים רמון .  קיווינו שזה יהיה אולמרט ,  ונגן עליו בכל מחיר .  אבל אם ייפול ,  לא נורא - יש את לבני .  
בטורו ,  ברנע מטיל סימני שאלה על הפרשה יותר מסימני קריאה .  גם אם ייתכן שהוא צודק  ( לאור הסתעפות הפרשה ,  קשה להניח )  ,  אבל האם רק לאלוף החשדות אולמרט מגיע יחס הוגן כזה מצד מר עיתונות ? 
ואף מילה מסימה קדמון על פרשת הולילנד השבת .  נאדה .  איך ייתכן ?  הרי היא מתמחה בפרשנויות פסיכולוגיסטיות על בנימין נתניהו ושרי ממשלתו ,  וכעת אין לה דבר לומר על הסתעפות הפרשה המדוברת ,  רק להוסיף ולטחון את נתניהו ושריו ?  חשד קל שבקלים מתגנב כאן שמא קדמון מבינה את רוח המפקד בעיתונה שלא להתעסק עם א"א ..  .
 המייאש בהתנהלות הזאת הוא שהאידיאולוגיה הוכפפה לקשרי ההון והשלטון . " ידיעות "  מאשש בהתנהגותו את האשמותיו הקשות של משה יעלון בספרו על חבורת ההון ? שלטון של משפחת שרון ופורום החווה ,  שביצעה מהלכים פוליטיים הרי גורל ככסות לשחיתות כלכלית .  ספר לי מה עמדתך ביחס לשחיתויות של א"א ,  ואומר לך מה דעתו של  " ידיעות "  עליך .
 
שחיתות ציבורית :  ורק ל"ידיעות "  זה לא מפריע
nan
