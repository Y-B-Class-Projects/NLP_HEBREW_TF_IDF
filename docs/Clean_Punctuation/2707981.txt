נתניהו על החגיגות ברשות : " רוצחים אינם גיבורים "
 ראש הממשלה התנגח בהנהגה הפלסטינית שלדבריו ממשיכה בהסתה נגד ישראל . " ככה לא עושים שלום ",  אמר .  מנגד ,  הלילה הבהיר אבו מאזן שלא יחתום על הסכם עד שכל האסירים ישוחררו
ראש הממשלה בנימין נתניהו התייחס הבוקר  ( שלישי )  לשחרור 26 האסירים הפלסטינים הלילה ואמר שבעוד שממשלתו מוכנה לנקוט ב"צעדים כואבים מאוד ",  הצד השני - ההנהגה הפלסטינית - ממשיך בהסתה . " אני רואה את שכנינו יחד עם ההנהגה הבכירה ביותר שלהם - חוגגים .  ובכן ,  רוצחים אינם גיבורים ".  נתניהו המשיך והבהיר כי  " ככה לא עושים שלום .  שלום יכול להתקיים רק כשהחינוך להסתה ייפסק ,  רק כשהחינוך להיעלמותה של ישראל ולהאדרת הטרור ייפסק ". 
דבריו של נתניהו ,  שנאמרו בוועידת הגליל ה-7 המתקיימת בטבריה ,  מגיעים כ-12 שעות לאחר שחרור הפעימה השלישית מתוך ארבע מתוכננות של אסירים פלסטינים במסגרת המשא ומתן המדיני .  יו"ר הרשות הפלסטינית ,  אבו מאזן ,  שקיבל את פני האסירים ברמאללה ,  הבטיח למשתתפים בחגיגות כי הרשות בראשותו לא תחתום על הסכם קבע  " עד שלא ישוחררו כל האסירים ".  
שחרורם של 26 המחבלים הפלסטינים הושלם הלילה במסגרת הפעימה השלישית של שחרור האסירים ,  עליו הוחלט עם הכניסה למשא ומתן מדיני עם הרשות הפלסטינית .  18 אסירים שוחררו לשטחי הגדה המערבית ,  שלושה שוחררו לרצועת עזה וחמישה אסירים נוספים שוחררו לבתיהם במזרח ירושלים .
 בתום 48 השעות שניתנו לערער לבג"ץ על שחרורם ,  וחרף ההתנגדות מימין וההפגנות בימים האחרונים ,  שוחררו האסירים ,  רובם נעצרו לפני הסכמי אוסלו .  האסירים ששוחררו לשטחי הגדה המערבית התקבלו בחגיגות במתחם המוקטעה .  

נתניהו על החגיגות ברשות : " רוצחים אינם גיבורים "
 ראש הממשלה התנגח בהנהגה הפלסטינית שלדבריו ממשיכה בהסתה נגד ישראל . " ככה לא עושים שלום ",  אמר .  מנגד ,  הלילה הבהיר אבו מאזן שלא יחתום על הסכם עד שכל האסירים ישוחררו

