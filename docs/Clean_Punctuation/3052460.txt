ח"כ גליק עתר נגד איסור העלייה להר הבית : " נתניהו חרג מסמכותו "
 חבר הכנסת מהליכוד עתר לבג"ץ נגד יו"ר מפלגתו ,  בטענה כי ראש הממשלה לא יכול היה להטיל את איסור העלייה להר על שרים וח"כים ,  ועל המשטרה אסור היה ליישם את הוראותיו , " שהן בלתי חוקיות מיסודן ".   " רק שיקולים פוליטיים עומדים בשורש האיסור ",  נכתב בעתירה
ח"כ יהודה גליק  ( הליכוד )  הגיש הבוקר  ( שלישי )  עתירה לבג"ץ נגד ראש הממשלה ,  בנימין נתניהו ,  בעניין איסור עליית שרים וחברי כנסת להר הבית .  בעתירה טען גליק לפגיעה בחופש הדת והפולחן ,  בחופש התנועה ובחסינות חברי הכנסת .
" ראש הממשלה חרג מסמכותו כאשר הוא נתן למשטרת ישראל הוראות אופרטיביות ככלל ,  ובנוגע להר הבית בפרט ,  ובכלל זה ההוראה שלו למנוע את עליית חברי הכנסת להר הבית ",  נכתב בעתירה . " בהקשר זה ראש הממשלה נמצא גם בניגוד עניינים הפוסל לחלוטין את הוראותיו האופרטיביות למשטרה ,  שהן בלתי חוקיות מיסודן ". 
עוד בוואלה !  NEWS:תושב הצפון זוכה מרצח אמו : " לא רוצה לדעת מי הרוצח"השרה שקד : " עידן נתניהו הגיע לסיומו ?  ימים יגידו"ישראלי עצור בירדן ;  משפחתו : " בגלל משככי כאבים בלי מרשם "  
עוד טען : " אף אם הייתה סיבה מוצדקת כלשהי להרחקת חברי הכנסת מהר הבית בחודש אוקטובר 2015 ,  הרי שסיבה זו חלפה מן העולם כעבור חודשים ספורים לאחר מכן ,  ומאז רק שיקולים פוליטיים עומדים בשורש האיסור על חברי הכנסת לעלות להר הבית ,  חרף המצגים הכוזבים של המפכ"ל לחברי הכנסת ".  
הנחיית ראש הממשלה לאסור את העלייה הגיעה עם פרוץ גל הטרור בסוף 2015 ,  בניסיון להרגיע את הרוחות .  באפריל 2016 הודיע מפכ"ל המשטרה ,  רב-ניצב רוני אלשיך ,  כי הוא מאריך את יישום האיסור . " אני סבור כי לעת הזו ,  עליית חברי כנסת להר הבית עלולה להביא להחרפת המתיחות והסלמת האירועים בהר הבית ובסביבתו באופן שמהווה סכנה של ממש לביטחון המדינה ",  כתב בהודעה רשמית של המשטרה .  
בחודש שעבר ביטלה ועדת האתיקה של הכנסת את האיסור על חברי הכנסת לעלות להר הבית ,  כפי שהחליטה פעמיים בשנתיים האחרונות ,  לאור המצב הביטחוני .  הוועדה דנה בסוגיה בעקבות פנייה של גליק ,  וקבעה כי הח"כים יוכלו לעלות להר ,  אך ורק בתיאום מלא עם המשטרה ,  אף שאזרחים מן השורה אינם נדרשים לתיאום כזה .  
מפקד מחוז ירושלים ,  ניצב יורם הלוי ,  ציין בדיון את  " השיפור הניכר במצב הביטחוני בהר הבית בחודשים האחרונים ,  ואת העובדה שבשנה החולפת ביקרו בהר מספר שיא של יהודים ושל מוסלמים ".  בשבועות האחרונים ניהל ח"כ גליק שורה של שיחות בנושא עם היועץ המשפטי לממשלה אביחי מנדלבליט ,  בכירים במשטרה וגורמים נוספים .  אחרי שהבין כי נתניהו הוא היחיד שאינו מאפשר את העלייה של הח"כים להר הבית ,  הוא ניסה לתאם עמו פגישה ,  אך בינתיים ניסיונותיו לא צלחו .  

ח"כ גליק עתר נגד איסור העלייה להר הבית : " נתניהו חרג מסמכותו "
 חבר הכנסת מהליכוד עתר לבג"ץ נגד יו"ר מפלגתו ,  בטענה כי ראש הממשלה לא יכול היה להטיל את איסור העלייה להר על שרים וח"כים ,  ועל המשטרה אסור היה ליישם את הוראותיו , " שהן בלתי חוקיות מיסודן ".   " רק שיקולים פוליטיים עומדים בשורש האיסור ",  נכתב בעתירה

