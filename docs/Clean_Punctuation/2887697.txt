יממה להצבעה על מתווה הגז :  לנתניהו אין עדיין רוב בכנסת
המחנה הציוני ומרצ יתייצבו בהרכב מלא ,  ישראל ביתנו צפויה להתנגד להעברת הסמכויות ושרי כולנו לא מתכוונים להגיע .  ההצבעה הקריטית שעדיין ממתינה לאישור בג"ץ ,  מגיעה לכנסת וראש הממשלה בניסיון אחרון להשיג רוב לקידום המתווה
יממה לפני ההצבעה הגורלית במליאת הכנסת על מתווה הגז ,  ועדיין לא ברור אם יש לקואליציה רוב :  בכינוס הפגרה המיוחד שיתקיים מחר  ( שני )  תצביע המליאה על שני סעיפים - על המתווה עצמו ועל העברת סמכותו של שר הכלכלה אריה דרעי לעקיפת התנגדות הממונה על ההגבלים העסקיים ,  לידי ראש הממשלה בנימין נתניהו .  
על הקואליציה להעביר את שני הסעיפים יחד ,  שכן למתווה עצמו אין כל משמעות ללא נטילת הסמכויות הקשורות בממונה על ההגבלים העסקיים מידי השר דרעי .  השר הצהיר לפני שבועיים שלא ישתמש בסמכותו המעוגנת בסעיף 52 לחוק ולא יעקוף את הממונה על ההגבלים ,  אלא יעדיף להמתין למינוי ממונה חדש ,  דבר שייקח שבועות ארוכים .  לכן החליטו נתניהו ודרעי כי הכנסת תצביע על העברת הסמכויות של יו"ר ש"ס לממשלה ,  באופן שלא יטיל עליו את האחריות הבלעדית לאישור המתווה ולעקיפת הממונה על ההגבלים העסקיים .  
עוד על ההצבעה הגורלית:נחוש מתמיד :  כך נתניהו מתכוון להעביר את מתווה הגזמתווה הגז :  נתניהו מגייס רוב להעביר לידיו את סמכויותיו של דרעיבשל התנגדות דרעי :  מתווה הגז לא יעלה השבוע להצבעה בכנסת 
סיעת המפתח בדרך לאישור המתווה היא ישראל ביתנו ,  שנמצאת אמנם באופוזיציה ,  אולם העומד בראשה אביגדור ליברמן הבהיר בכמה הזדמנויות כי הוא וחבריו לסיעה יתמכו בהצבעה .  עם זאת ,  ליברמן ציין כמה פעמים כי לא יסכים להצביע על הסעיף הקשור בהעברת הסמכויות ונימק זאת בצורך של הממשלה לפתור את בעיותיה הפרוצדורליות בעצמה .  כלומר ,  סיעת ישראל ביתנו תצביע בעד המתווה ונגד העברת הסמכויות מדרעי ,  צעד שיגדיל את סיכוי הקואליציה לגבש רוב בנוגע למתווה .  אולם כאמור ,  הבעיה העיקרית היא גיבוש רוב לסעיף העברת הסמכויות .  ליברמן עצמו ישהה בחו"ל בעת ההצבעה ,  וחמשת חברי ישראל ביתנו האחרים צפויים להתייצב במליאה .  יו"ר ישראל ביתנו טרם הודיע אם יתקזז בהצבעה עם חבר אחר מהאופוזיציה שתכנן להתנגד למתווה .  
חברי הכנסת חיים ילין מיש עתיד ובני בגין מהליכוד התקזזו אחד עם השני כיוון שייאלצו להיעדר מסיבות אישיות ,  ויו"ר יש עתיד יאיר לפיד ,  שצפוי לשהות בחו"ל ,  התקזז עם השר נפתלי בנט שיושב שבעה על אביו שנפטר ביום חמישי .  שלושה חברים נוספים בקואליציה :  חיים כץ ,  יואב גלנט ומשה כחלון צפויים שלא לקחת חלק בהצבעה לבקשתם ,  בגלל ניגודי עניינים .  
במקביל ,  בסיעת המחנה הציוני הטילו עוצר יציאות על חברי הכנסת וביקשו מאלה שתכננו טיסות לחו"ל לבטלן .  יו"ר הסיעה מרב מיכאלי אמרה לוואלה ! NEWS כי היא צופה שהסיעה תתייצב מחר בנוכחות מלאה של 24 חברי כנסת .  גם בסיעת מרצ אישרו כי כל הח"כים יגיעו להצבעה .  בסיעת יש עתיד ביקשו מיתר חברי הכנסת שלא התקזזו להגיע גם הם ולבטל חופשות ,  ותשעה מתוך 11 הח"כים של הסיעה יגיעו למליאה .  
סימן שאלה גדול תלוי סביב אופן ההצבעה של חברי הרשימה המשותפת .  לשאלת וואלה ! NEWS השיבו בסיעה כי חבריה יתייצבו בנוכחות מלאה ויצביעו נגד המתווה והעברת הסמכויות .  בסיטואציה כזו לקואליציה יהיה רוב בעד המתווה .  אך בנוגע להעברת הסמכויות צפוי שוויון 56:56 ,  מה שאומר שסעיף זה לא יאושר והמתווה לא יוכל לצאת לדרך .
 כמה גורמים בקואליציה העריכו כי נתניהו יפעיל לחצים על חברי הסיעה הערבית כדי שלפחות אחד מהם ייעדר מן ההצבעה ,  דבר שיבטיח רוב לקואליציה .  זאת לאחר שבשבוע שעבר הסכים ראש הממשלה להעביר 900 מיליון שקלים לשלל פרויקטים במגזר הערבי .  גורם ברשימה המשותפת שנשאל על כך השיב : " אלה שמועות .  נכון לעכשיו אין החלטה אחרת ".  
בתוך כך ,  קיום ההצבעה תלוי באישור בג"ץ שלפתחו הוגשה עתירה מהתנועה לאיכות השלטון נגד נבצרותו של השר כחלון להשתתף בהצבעה .  בעתירה ביקשה התנועה לחייב את היועמ"ש לפרסם לציבור את חוות הדעת בשאלת ניגוד העניינים של השר כחלון על רקע חברותו עם איש העסקים קובי מימון .  המדינה אמורה להשיב לבג"ץ את תשובתה ,  ואם השופטים ימצאו כי היא לא מניחה את דעתם ,  הם יורו על הוצאת צו ביניים שימנע מנתניהו מלהביא את סוגיית הגז הטבעי בפני הממשלה או הכנסת ומלקדם החלטות בעניין עד להכרעה בעתירה .  
בכל מקרה ,  ביום רביעי בלילה שיגר היועץ המשפטי לממשלה עמדה לפיה כל עוד בג"ץ לא יכריע בעתירה ,  סוגיית הגז לא תובא להצבעה בכנסת .  לנוכח עמדה זו ,  נראה כי המדינה תיאלץ להזדרז במתן תגובתה לעתירה על מנת שהשופטים יוכלו להכריע בה בהקדם ובכך תיתן לראש הממשלה אור ירוק להביאה להצבעה בפני הכנסת .
 מהתנועה לאיכות השלטון נמסר : " לא ייתכן שבחלוף 100 ימים מכינון הממשלה חוות הדעת עדיין לא הושלמה ,  ושר האוצר נמנע על דעת עצמו ,  ללא חוות דעת משפטית מחייבת ,  מכל עיסוק בסוגיה הכלכלית המהותית ביותר שניצבת לפתחה של מדינת ישראל .  אנו שמחים על הודעת המדינה שלפיה ראש הממשלה יימנע מלהעלות את מתווה הגז והעברת הסמכויות לאישור הכנסת ,  וזאת עד שתינתן הכרעת בית המשפט בבקשתנו לצו ביניים .  אנחנו מקווים כי ממשלת ישראל תנצל את השהות עד להכרעת בית המשפט על מנת לחזור לעשתונותיה ולעצור את ההליך ההיסטרי של העברת מתווה הגז בכל מחיר ".  
יו"ר הקואליציה צחי הנגבי שנשאל כיצד יצליח לגייס רוב כאשר יממה לפני ההצבעה ישנו שוויון ,  השיב בהומור : " לא אחלוק מידע מודיעיני אסטרטגי ".  גורמים בקואליציה העריכו כי נתניהו יפעיל לחצים עד הרגע האחרון על שלושת השרים  ( השר להגנת הסביבה אבי גבאי ,  שר האוצר משה כחלון ושר הבינוי יואב גלנט ,  ע"נ )  שהחליטו שלא להשתתף בהצבעה ,  וכן על חברי סיעת ישראל ביתנו ,  ואם ייווכח שאין לו רוב ,  לא יביא את המתווה לאישור הכנסת וידחה את מועד ההצבעה .  
הבוקר התאספו כמה פעילים המתנגדים למתווה הגז מול קריית הממשלה בירושלים .  לפי מטה המאבק בגז מדובר בעשרות מפגינים .  המוחים קראו  " ממשלה בניגוד עניינים ",   " מונופול שיש לו ממשלה "  ו"לא לממשלה של טייקונים ".  
בהכנת הכתבה השתתפה דנה ירקצי 

יממה להצבעה על מתווה הגז :  לנתניהו אין עדיין רוב בכנסת
המחנה הציוני ומרצ יתייצבו בהרכב מלא ,  ישראל ביתנו צפויה להתנגד להעברת הסמכויות ושרי כולנו לא מתכוונים להגיע .  ההצבעה הקריטית שעדיין ממתינה לאישור בג"ץ ,  מגיעה לכנסת וראש הממשלה בניסיון אחרון להשיג רוב לקידום המתווה

