יש ממשלה :  לפיד ובנט חתמו על הסכם קואליציוני עם הליכוד
אחרי המחלוקת סביב תפקיד סגן ראש הממשלה ,  ובתום משא ומתן ארוך ומתיש ,  חתמו יש עתיד והבית היהודי על הסכמים לכניסתן לממשלה ה-33 של ישראל .  נתניהו : " נעבוד למען ישראל "
 סוף-סוף ,  יש קואליציה :  מפלגות הבית היהודי ויש עתיד חתמו בצהריים  ( שישי )  על הסכמים קואליציוניים עם הליכוד-ביתנו ,  שסוללת את דרכן לממשלה ,  ואת דרכו של בנימין נתניהו לקדנציה נוספת כראש ממשלה .  במוצאי שבת יגיע נתניהו למשכן הנשיא כדי להודיע לנשיא המדינה ,  שמעון פרס ,  על השלמת מלאכת הרכבת הממשלה .  ביום שני צפוי ראש הממשלה לגשת עם שריו לבית הנשיא ,  להציג בפניו את הממשלה ,  ולהצטלם לתמונה המסורתית .  את ההסכמים יאשרו הצדדים בפקס  בשל כניסת השבת הקרבה לא תתקיים פגישה בין הצדדים ,  וראשי השותפות הקואליציוניות נפתלי בנט ויאיר לפיד צפויים לחתום על ההסכם ללא פגישה .  
ראש הממשלה ,  בנימין נתניהו ,  בירך על חתימת ההסכמים הקואליציוניים ,  ואמר : " נעבוד יחד בממשלה החדשה בשיתוף פעולה למען כלל אזרחי ישראל .  נפעל לחיזוק ביטחונה של מדינת ישראל ולשיפור איכות החיים של אזרחי ישראל ".  יו"ר הבית היהודי בנט ,  בירך על הצטרפות מפלגתו לממשלת נתניהו השלישית ,  וכתב בעמוד הפייסבוק שלו : " בעזרת השם ,  חתמנו .  ממשלת ישראל ה-33 יוצאת לדרך ".  בנט הוסיף כי  " אני מאחל לראש הממשלה נתניהו ,  ולכולנו ,  שרי הממשלה ,  שנזכור שאנו שליחי ציבור ,  מחויבים לכל עם ישראל ולכל אזרחי מדינת ישראל .  כולנו יחד ". 
במסגרת ההסכם צפויה  " יש עתיד "  לקבל לידיה את תיק האוצר ,  בו צפוי להחזיק היו"ר לפיד ,  תיק החינוך ,  בו צפוי להחזיק ח"כ שי פירון ,  וכן תיקי הבריאות והרווחה ,  בהם צפויים להחזיק חברי הכנסת מאיר כהן ויעל גרמן .  בנוסף ,  ח"כ עפר שלח צפוי להתמנות לסגן שר הביטחון מטעם המפלגה .  זאת בנוסף להסכמות אליהן הגיעו המפלגות באשר לשוויון בנטל ,  להעלאת אחוז החסימה ולתחומים נוספים .  
באשר להסכם עם הבית היהודי ,  בנט עצמו צפוי להתמנות לתפקיד שר הכלכלה והמסחר  גרסה  " משודרגת "  של תיק התעשייה ,  המסחר והתעסוקה ,  וכן להיות אחראי על המשרד לענייני התפוצות והמשרד לענייני ירושלים ,  בעוד שמס' 2 בסיעתו ,  ח"כ אורי אריאל ,  צפוי להתמנות לתפקיד שר הבינוי והשיכון .  ח"כ אורי אורבך צפוי להתמנות לשר לענייני גמלאים .  כמו כן ,  תזכה הבית היהודי לשני תפקידי סגני שרים ,  אחד מהם לענייני דתות והאחר במשרד החינוך .  הבית היהודי תזכה גם לראשות ועדת הכספים ,  בראשה צפוי לעמוד אחד מבין חברי הכנסת ניסן סלומיאנסקי ,  אבי וורצמן ואיילת שקד .  ועידת המפלגה צפויה לאשרר את ההסכמה של בנט ביום ראשון .  
בימים האחרונים עמדו ההסכמים בפני משבר של ממש ,  לאור העובדה שנתניהו חזר בו ,  לפי דיווחים ,  על כוונתו למנות את בנט ולפיד לסגניו .  לפי דיווחים אחדים ,  נתניהו חזר בו בעקבות לחץ מצד רעייתו שרה .  עם זאת ,  הבוקר הגיעו הצדדים להסכמות ,  ובנט  ( וכמוהו כנראה גם לפיד )  הסכימו לוותר על דרישתם לתפקיד סגן ראש הממשלה .  כידוע ,  בנוסף לשניים לנתניהו גם הסכם קואליציוני חתום עם ח"כ ציפי לבני ,  יו"ר התנועה .  במסגרת ההסכם ,  לבני צפויה לכהן כשרת משפטים ,  ומועמד נוסף מטעמה ,  ככל הנראה עמיר פרץ ,  יכהן כשר להגנת הסביבה .  
לקריאה נוספת:נתניהו ובנט סיכמו :  אין סגנות ,  יש ממשלהבליכוד-ביתנו בחרו :  יו"ר הכנסת - יולי אדלשטייןלימודי ליבה וחידוש המו"מ :  ההסכם של נתניהו ולפיד 

יש ממשלה :  לפיד ובנט חתמו על הסכם קואליציוני עם הליכוד
אחרי המחלוקת סביב תפקיד סגן ראש הממשלה ,  ובתום משא ומתן ארוך ומתיש ,  חתמו יש עתיד והבית היהודי על הסכמים לכניסתן לממשלה ה-33 של ישראל .  נתניהו : " נעבוד למען ישראל "
 
