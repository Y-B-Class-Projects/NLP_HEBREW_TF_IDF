השביעייה על הסכם הגרעין : " תרגיל אירני "
 שרי השביעייה התכנסו לדיון לקראת חזרתו לארץ של השליח האמריקאי ג'ורג' מיטשל והביעו את דעתם בנוגע להסכם האורניום שנחתם בין ברזיל וטורקיה לאירן .  בתום הדיון קבעו חברי השביעייה כי  " ההסכם הוא תרגיל אירני "
  ( צילום :  רויטרס ,  קריינות :  רועי כ"ץ ,  עריכת וידאו :  יאיר דניאל ) 
שרי השביעייה נועדו הבוקר  ( שלישי )  כדי לדון בהכנות לסבב שיחות הקרבה עם הפלסטינים ,  לקראת חזרתו לארץ של השליח האמריקאי המיוחד למזרח התיכון ג'ורג' מיטשל .  במהלך פגישתם עודכנו השרים בנוגע לעסקת האורניום בין אירן לטורקיה וברזיל .  בתום הדיון הסכימו חברי פורום השביעייה כי  " העסקה בין אירן וטורקיה היא תרגיל אירני ". 
הערכת השרים היא שההסכם האירני אכן יגרום לעיכוב ביישום הסנקציות נגד אירן ,  משום שארצות הברית לא תוכל להימנע מלהתייחס להסכם שהושג עם ברזיל וטורקיה ,  אבל בישראל בטוחים כי בסופו של בר הסנקציות ייצאו אל הפועל .  לפי ההסכם שגיבשו המדינות ,  תסכים אירן להעביר 1,200 קילוגרמים של אורניום מועשר בדרגה נמוכה לשטחה של טורקיה ובתמורה תקבל מוטות דלק הדרושים להפעלת כור המחקר בטהרן .
 יו"ר האופוזיציה ,  ציפי לבני ,  התייחסה אמש להסכם ואמרה כי  " העולם נמצא במבחן ועליו לוודא שהאירנים אינם מנצלים את המצב כדי לגרור זמן ובינתיים מנסים להשיג נשק גרעיני .  הקהילה הבינלאומית צריכה להבהיר שהיא נחושה במאמץ המשותף למנוע מאירן השגת נשק שכזה ". 
אירן ,  מצידה ,  דורשת מהעולם תשובה מהירה להצעה שגיבשה עם טורקיה וברזיל להעשרת אורניום .  כך הודיע היום משרד החוץ האירני .  רמין מהמנפרסט ,  דובר המשרד ,  הודיע שארצו תיידע את הסוכנות הבינלאומית לאנרגיה אטומית  ( סבא"א )  על ההסכם  " בתוך שבוע ,  בצינורות המקובלים ".  
" אנחנו מצפים מהמעצמות להודיע כי הם מאמצים את ההסכם - במהרה ",  אמר מהמנפרסט .  לדבריו ,  אם ההסכם ייחתם עם המעצמות , " הדבר יסלול את הדרך לשיתוף פעולה נוסף בנושאי הגרעין ". 
בעולם הרחב התייחסו בקרירות להסכם המתגבש ,  שמזכיר את מתווה שהציעה סבא"א בסוף שנת 2009 ואשר נדחה בעבר על ידי טהרן .  הבית הלבן פרסם אמש הודעה ,  לפיה וושינגטון ושותפותיה הבינלאומיות רואות בהסכם צעד מעודד ,  אך עדיין מודאגות ביותר מתוכניתה הגרעינית של אירן .
 לדברי רוברט גיבס ,  דובר הבית הלבן , " מדובר בצעד חיובי לקראת מימוש עסקת החלפת אורניום המועשר ברמה נמוכה .  אירן חייבת לנקוט בצעדים שיבטיחו לקהילה הבינלאומית שהתוכנית הגרעינית שלה תוקדש למטרות שלום בלבד ".  עם זאת ,  גיבס הוסיף שחלה התקדמות בדרך להטלת סנקציות בינלאומיות על אירן .  בעוד הוא מסרב לציין לוחות זמנים ברורים ,  אמר גיבס : " אני חושב שישנה התקדמות יציבה לקראת החלטה על סנקציות ".  
גם האיחוד האירופי קרא להמשיך במאמצים להטלת סבב סנקציות חדשות ,  זאת עד שאירן תוכיח כי תוכנית הגרעין שלה היא למטרות שלום . " לאירן יש חובה להבטיח לקהילה הבינלאומית את כוונותיה לשלום ",  אמר סגן שר החוץ של בריטניה אליסטר ברט . " הסוכנות הבינלאומית לאנרגיה אטומית  ( סבא"א )  אמרה שהיא לא מסוגלת לאמת את זה .  לכן אנו עובדים עם השותפים שלנו על סנקציות במועצת הביטחון של האו"ם ". 
עדכון ראשון :  9:04

השביעייה על הסכם הגרעין : " תרגיל אירני "
 שרי השביעייה התכנסו לדיון לקראת חזרתו לארץ של השליח האמריקאי ג'ורג' מיטשל והביעו את דעתם בנוגע להסכם האורניום שנחתם בין ברזיל וטורקיה לאירן .  בתום הדיון קבעו חברי השביעייה כי  " ההסכם הוא תרגיל אירני "
 
