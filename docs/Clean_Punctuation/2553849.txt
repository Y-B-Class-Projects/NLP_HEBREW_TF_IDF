 " ארה"ב הציגה בפני נתניהו את תכנית התקיפה באירן "
 על פי פקיד אמריקאי בכיר ,  שצוטט בעיתון  " הארץ ",  היועץ לביטחון לאומי של ארה"ב סקר בפני ראש הממשלה את התכנית על מנת למנוע פעולה חד צדדית של ישראל .  בירושלים מכחישים
ארצות הברית מנסה להרגיע את ישראל :  היועץ לביטחון לאומי בבית הלבן ,  טום דונילון ,  הציג לראש הממשלה ,  בנימין נתניהו ,  את תכנית המגירה של ארצות הברית לתקיפה אפשרית באירן  כך סיפר פקיד אמריקאי בכיר שצוטט הבוקר  ( ראשון )  בעיתון  " הארץ .  לדברי הפקיד ,  דונילון ערך את סקירה בפני נתניהו במהלך ביקור בישראל לפני שבועיים ,  בו אירח נתניהו את היועץ לארוחת ערב בת שלוש שעות ,  אשר בחלקה השתתף גם היועץ לביטחון לאומי הישראלי ,  אלוף יעקב עמידרור .  
הפקיד סיפר כי דונילון חלק את המידע הרגיש עם ראש הממשלה על מנת להבהיר כי משרד ההגנה האמריקאי נערך למקרה שבו יהיה צורך בתקיפה צבאית נגד מתקני הגרעין של אירן ,  במטרה לשכנע את ישראל להימנע מפעולה חד צדדית .  בין היתר ,  הוא סקר בפני נתניהו את אמצעי הלחימה שיש בידי ארצות הברית והיכולות לתקיפה במתקני הגרעין ,  גם אלה הנמצאים בבונקרים בבטן האדמה .
 גורם רשמי בירושלים דחה את הפרסומים ,  ואמר כי ראש הממשלה לא נפגש עם היועץ דונילון לארוחת ערב ,  לא נועד עמו בארבע עיניים ולא הוצגו בפניו או בפני יועציו כל תכניות לתקיפה באירן .  
מדובר בשיחות הרגישות והמשמעותיות ביותר שהתקיימו בין בכירים אמריקאים לממשלת ישראל לאחרונה ,  כחלק משורת ביקורים של בכירים בישראל בשבועות האחרונים ,  בהם מזכירת המדינה ,  הילרי קלינטון .  מטרת החשיפה הייתה להבהיר את רצינותה של ארצות הברית בהיערכות לתרחיש שבו המשא ומתן של המערב עם אירן בניסיון לעצור את תכנית הגרעין שלה ייכשל .
 דובר המועצה לביטחון לאומי בבית הלבן ,  טומי ויטור ,  סירב להתייחס לדברים ואמר כי אינו מתכוון להיכנס לפרטים של שיחה פרטית בין דונילון לנתניהו .  
לא מדובר בצעד הראשון במטרה להרגיע את ישראל בכל הנוגע לרצינות האמריקאים ביחס לאירן .  רק בשבוע שעבר ,  הכריז חיל האוויר של ארצות הברית כי הפצצה חודרת הבונקרים הגדולה ביותר שברשותה ,  GBU-57 המכונה גם  " מכסת הבונקרים "   ( Bunker Buster )  ,  מוכנה לשימוש .  על פי דיווחים ,  הפצצה ,  שמשקלה עולה על 13,600 ק"ג ומכילה יותר מ-5,000 ק"ג של חומר נפץ ,  מסוגלת לחדור בונקרים בעומק של 60 מטרים ,  בדומה לאלה הקיימים באירן .
 גורמי ביטחון בישראל העריכו כי ההכרזה על מבצעיות המערכת מעידה על מידת הרצינות של האמריקאים בנושא הצבאי .  זאת ,  במיוחד נוכח הראיות להתקדמות תכנית הגרעין האירנית והחשש הגובר מעימות רחב היקף במזרח התיכון .  
עוד באותו נושא:מסר מארה"ב לאירן ?   " מכסחת הבונקרים "  מוכנה לשימושארה"ב תציב בקטאר מכ"מ להגנה מפני טילים אירנייםפרס : " משוכנע שאובמה יעמוד חזק כאריה בנושא אירן " 

" ארה"ב הציגה בפני נתניהו את תכנית התקיפה באירן "
 על פי פקיד אמריקאי בכיר ,  שצוטט בעיתון  " הארץ ",  היועץ לביטחון לאומי של ארה"ב סקר בפני ראש הממשלה את התכנית על מנת למנוע פעולה חד צדדית של ישראל .  בירושלים מכחישים

