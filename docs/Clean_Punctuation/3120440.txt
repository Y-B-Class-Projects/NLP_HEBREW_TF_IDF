המתנה של נתניהו לראש ממשלת הודו :  מתקן התפלה בשווי 400 אלף שקל
לוואלה !  NEWS נודע כי לקראת ביקורו של נתניהו בהודו משרד החוץ רכש את רכב ההתפלה שבו נהג עם מודי לאחר הליכה משותפת במים של חוף אולגה ,  ולהעניקו במתנה לראש הממשלה . " הכוונה היא להעצים את האימפקט של הביקור "
 ראש הממשלה בנימין נתניהו ייסע בחודש הבא להודו ,  ויתארח אצל ראש הממשלה נרנדרה מודי ,  חצי שנה אחרי המסע המוצלח של האחרון בישראל .  נתניהו העניק אז למודי קבלת פנים של מלך ,  וליווה אותו בכל צעד ושעל .  זכורה לטובה במיוחד התמונה של השניים משתכשכים במי הים בחוף גבעת אולגה ,  בעודם נהנים מתצוגת תכלית של רכב התפלת מים משוכלל תוצרת ישראל .  את התמונה שלהם יחפים בחוף ,  העניק נתניהו למודי בסוף הביקור ,  למזכרת ,  ואף הזכיר את האירוע בנאומו האחרון בעצרת הכללית של האו"ם .  כעת מתברר שהוא מתכוון לשחזר את הרגע ההוא גם בביקור הגומלין ,  שכן אחת המתנות שהוא ייקח איתו להודו  הוא אותו מכשיר נייד להתפלה .
 לוואלה !  NEWS נודע כי משרד החוץ החליט לרכוש את המתקן המשוכלל ,  שעלותו כ-390 אלף שקלים ,  ולהעניק אותו במתנה למודי או לגורם בכיר אחר במהלך הביקור בהודו .  המערכת ,  מתקן המכונה  " גל-מובייל ",  היא בעצם מכונת טיהור והתפלה שמותקנת על רכבי 4X4 ,  המסוגלים להגיע לאזורים מרוחקים ומנותקים ולספק מי שתייה מותפלים ליותר מ-22 אלף בני אדם ביום .  ועדת המכרזים במשרד החוץ אישרה באחרונה את בקשת הפטור ממכרז ,  ובכך נסללה הדרך לרכישת המכשיר ושיגורו ,  יחד עם ראש הממשלה ,  לניו דלהי . 
" בעקבות החשיפה העצומה במהלך הביקור אשר הדגישה את הנכסיות הישראלית להודו בתחומי החדשנות והמים  שני תחומים מרכזיים אשר יאפיינו את ביקור הגומלין של ראש הממשלה בהודו  הוחלט לרכוש את המכשיר ולהעניק אותו לגורם רלוונטי בהודו מתוך כוונה להעצים את האימפקט הציבורי ,  המדיני והכלכלי של הביקור ",  נכתב בחוות הדעת המקצועית של אגף אסיה במשרד החוץ שהוגשה לצורך ההתקשרות ,  שמציינת שיש למכשיר של  " גל-מובייל " " רלוונטיות בלעדית ".  
לביקור נתניהו בהודו צפויה להתלוות משלחת אנשי עסקים ,  ובמשרד החוץ מקווים שחברות ישראליות נוספות שעוסקות בהתפלה ומים יצטרפו לביקור . " ישנן חברות ישראליות אחרות שכבר פועלות בהודו אך בשוק עצום זה ודאי יש מקום לכניסת חברות נוספות ",  נכתב .  
משרד החוץ כבר רכש בשנים האחרונות מכשירים דומים והעניק אותם במתנה לאיי מרשל ופפואה ניו גינאה במסגרת סוכנות הסיוע הבינלאומי של ישראל ,  והמערכת  שמספקת מי שתייה לאוכלוסייה באזורי ספר עם קשיי נגישות  מתאימה במיוחד להודו .  מים ,  חקלאות וחדשנות היו הנושאים המרכזיים על סדר היום במהלך ביקורו של מודי בישראל ,  שהיה הראשון אי פעם של ראש ממשלה הודי בישראל ,  וצפויים לתפוס מקום מרכזי גם בביקור הגומלין של נתניהו בחודש ינואר .  נתניהו יהיה ראש הממשלה השני שמבקר בהודו ,  כמעט 15 שנה אחרי ביקורו של אריאל שרון בספטמבר 2003 .  

המתנה של נתניהו לראש ממשלת הודו :  מתקן התפלה בשווי 400 אלף שקל
לוואלה !  NEWS נודע כי לקראת ביקורו של נתניהו בהודו משרד החוץ רכש את רכב ההתפלה שבו נהג עם מודי לאחר הליכה משותפת במים של חוף אולגה ,  ולהעניקו במתנה לראש הממשלה . " הכוונה היא להעצים את האימפקט של הביקור "
 
