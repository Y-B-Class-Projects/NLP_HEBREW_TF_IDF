נתניהו הורה להוריד מסדר היום הצעה לאיסור על הקלטת עובדי ציבור
ראש הממשלה זעם על העלאת ההצעה של הח"כים סמוטריץ' ואמסלם על סדר יומה של ועדת השרים לחקיקה .  מסיעת הליכוד נמסר כי נתניהו  " הבהיר שהוא נגד חקיקה שנועדה כביכול לסייע לו "
 הצעת חוק שיזמו חברי הכנסת בצלאל סמוטריץ'  ( הבית היהודי )  ודוד אמסלם  ( הליכוד )  במטרה לאסר על עובדי ציבור להקליט בסתר עובדי ציבור אחרים או נבחרי ציבור ובני משפחותיהם הורדה היום  ( רביעי )  מסדר יומה של ועדת השרים לחקיקה בהנחייתו של ראש הממשלה בנימין נתניהו .  הצעת החוק הונחה מוקדם יותר על סדר היום של הוועדה שתתכנס בתחילת השבוע הבא ,  אך נתניהו זעם על קידומה ברקע ההתפתחויות ותמלולי ההקלטות שהתפרסמו בנושא חקירותיו ודרש באמצעות מזכירות הממשלה שלא לדון בה .  דרישת נתניהו התקבלה וההצעה לא תעלה לדיון .
 בהודעת הליכוד נכתב כי  " נתניהו שמע הבוקר על החקיקה המוצעת וביקש מיד מיו"ר הקואליציה ח"כ דודי אמסלם לבקש מח"כ בצלאל סמוטריץ' שימשוך את החוק .  ראש הממשלה נתניהו הבהיר שהוא נגד חקיקה מסוג זה שנועדה כביכול לסייע לו .  ראש הממשלה לא זקוק לזה ,  האמת תנצח ".  
על פי ההצעה ,  אם נעשתה הקלטה אסורה ,  ניתן יהיה להדיח את המקליט משירות המדינה וכן יראו בו כמי שעבר על חוק הגנת הפרטיות ,  כולל האפשרות לתבוע אותו ולקבל ממנו פיצויים ללא הוכחת נזק .  ההצעה קובעת עוד כי השימוש בהקלטה יותר אך ורק אם נעשתה כדי לחשוף שחיתות או דבר עבירה פלילית או כדי למנוע פגיעה בזכויות עובדים .  
אלא שההצעה קובעת כי המקליט יידרש להוכיח שאכן עשה בה שימוש לשם מטרות אלה ופנה בתוך זמן סביר לגורמים המוסמכים .  פנייה לתקשורת עם ההקלטה ,  לעומת זאת ,  תיחשב אסורה .  לפי הצעת החוק ,  האיסור יחול גם על משרות אמון ,  בניגוד למגבלות אחרות על עובדי מדינה שאינן חלות על משרות אמון .  
בדברי ההסבר להצעת החוק נכתב כי  " לנבחרי ציבור אין פרטיות .  הם ,  ולעיתים בני משפחותיהם ,  מלווים ביועצים ,  מאבטחים ונהגים .  המעט שניתן לעשות הוא לדאוג שכאשר הם מבקשים לעצמם רגעים של פרטיות ,  הם יידעו שלא ניתן להקליט את שיחותיהם הפרטיות ולעשות בהם שימוש לרעה על מנת לפגוע בהם ".  הצעת החוק תחול על כלל עובדי המדינה ,  בהם נהגים ,  מאבטחים ויועצים , " הבוחרים להקליט בסתר אדם אחר לכל צורך שהוא ,  שאינו לשם חשיפת שחיתות ,  תיעוד דבר עבירה פלילית או פגיעה בזכויות עובדים ". 
ח"כ סמוטריץ' מסר לאחר הורדת ההצעה מסדר יום ועדת השרים לחקיקה כי  " החוק שלי לא נועד לעזור לנתניהו אלא לדאוג לסביבת עבודה חברית וקואופרטיבית וליחסי אנוש בריאים שמבוססים על אמון ולא על חשדנות בשירות הציבורי לטובת אזרחי ישראל .  החוק ממילא לא יחול על חקירות ראש הממשלה בהיותו צופה פני עתיד .  יחד עם זאת איני רוצה להיכנס לעימות מול ראש הממשלה ולכן אכבד את בקשתו למשוך את החוק ,  ואקדם אותו בע"ה בעתיד בעיתוי רגוע יותר ".  

נתניהו הורה להוריד מסדר היום הצעה לאיסור על הקלטת עובדי ציבור
ראש הממשלה זעם על העלאת ההצעה של הח"כים סמוטריץ' ואמסלם על סדר יומה של ועדת השרים לחקיקה .  מסיעת הליכוד נמסר כי נתניהו  " הבהיר שהוא נגד חקיקה שנועדה כביכול לסייע לו "
 
