אובמה מגיב לנאום נתניהו :  די להתנחלויות
נשיא ארה"ב לא התרגש מנאום נתניהו בו הכריז כי הוא מוכן להכיר במדינה פלסטינית .  אובמה חזר על דרישתו להפסיק הבנייה בהתנחלויות
נשיא ארצות הברית ברק אובמה התייחס הלילה  ( שלישי )  לתהליך השלום בין ישראל לפלסטינים ואמר כי נאום ראש הממשלה בנימין נתניהו בבר אילן שלשום ,  היווה  " תזוזה חיובית ".  לדבריו , " קיימת אפשרות ממשית לחידוש מגעים רציניים בין ישראל לפלסטינים ".  אובמה שב והדגיש כי על ישראל להפסיק את הבנייה בהתנחלויות ועל הפלסטינים להפסיק את מעשי האלימות כנגד ישראל .
 אתמול נתן ראש הממשלה נתניהו ראיון לרשת הטלוויזיה האמריקאית NBC ,  במסגרתו חזר על דברי נאומו ,  לפיהם הוא יהיה מוכן להכיר במדינה פלסטינית .  לדבריו , " החזון שלי הוא של שתי מדינות החיות זו לצד זו בהרמוניה ,  לא בטינה ".  בנושא ההתנחלויות אמר נתניהו : " אני חושב שהבהרתי שלא אבנה התנחלויות חדשות ".  הוא הוסיף כי הוא מקווה להגיע להבנה עם נשיא ארה"ב ברק אובמה בנוגע להרחבת התנחלויות קיימות . " שוחחתי על כך בביקורי בוושינגטון .  אני חושב שאובמה ואני הגענו להבנה משותפת בנושא ". 
נשיא מצרים חוסני מובארק הגיב אתמול באופן רשמי לנאומו של נתניהו ,  ואמר כי  " דרישתו של ראש הממשלה בנימין נתניהו להכיר בישראל כמדינה יהודית מסבכת את העניינים ופוגעת באפשרות לשלום ".  לדבריו , " שום גורם במצרים או מחוצה לה לא ייענה לדרישה זו ".  גם ברשות הפלסטינית הביעו אתמול אכזבה קשה מנאומו של נתניהו .  בכיר הרשות יאסר עבד רבה אמר לוואלה !  חדשות כי נתניהו לא הציג בנאומו שום התקדמות ,  אפילו בסנטימטר . " נתניהו הציב בנאומו מכשולים שמטרתם להרוויח זמן וכדי לא לאפשר דיון רציני פוליטי בנוגע למפת הדרכים ",  הוסיף .
 
אובמה מגיב לנאום נתניהו :  די להתנחלויות
נשיא ארה"ב לא התרגש מנאום נתניהו בו הכריז כי הוא מוכן להכיר במדינה פלסטינית .  אובמה חזר על דרישתו להפסיק הבנייה בהתנחלויות

