סקר בארה"ב :  היהודים מפנים כתף קרה לאובמה
סקר חדש שנערך בקרב יהודי ארה"ב מצביע על ירידה בתמיכה הכללית בנשיא ברק אובמה ובדרך בה ממשלו מנהל את יחסיו עם ישראל .  לעומת זאת ,  רה"מ נתניהו זוכה לעלייה בתמיכה
תמיכת היהודים בארה"ב בנשיא ברק אובמה נמצאת בירידה ,  כך עולה מסקר שנערך באחרונה .  אתר החדשות היהודי JTA.COM פרסם היום  ( שלישי )  כי התמיכה בתפקודו של ברק אובמה כנשיא ירדה ל-51% ,  זאת לעומת 57% בסקר זהה שנערך בחודש מרץ .  
לגבי הדרך בה ממשל אובמה מנהל את יחסי ארה"ב-ישראל ,  49% מהנשאלים ענו כי הם תומכים בממשל ,  לעומת 45% שאינם תומכים .  הסקר נערך בידי  " הוועדה היהודית אמריקאית "  בפעם השנייה בתוך שנה .  בסקר הקודם ,  55% מהנשאלים תמכו בנשיא ו-37% לא תמכו .  כ-78% מיהודים ארצות הברית הצביעו עבור אובמה בבחירות לנשיאות ב-2008 .  
לעומת אובמה ,  ראש ממשלת ישראל בנימין נתניהו זוכה לעלייה בתמיכה .  62% מהנשאלים ענו שהם תומכים בדרך בה נתניהו מטפל ביחסים בין ארה"ב לישראל ,  לעומת 57% בסקר הקודם .  27% לא תמכו ,  לעומת 30% בסקר הקודם .  
גם המדיניות האמריקאית כלפי אירן זוכה לירידה בתמיכה בקרב יהודי ארה"ב .  43% מהנשאלים תומכים בדרך בה מטפל הממשל בסוגית הגרעין האירני ,  לעומת 47% בחודש מרץ .  כמו כן ,  כ-59% תומכים ו-35% מתנגדים לפעילות צבאית אמריקאית על מנת לעצור את תכנית הגרעין של אירן .  בנוסף ,  70% תומכים וכ-26% מתנגדים לפעילות צבאית של ישראל .  לגבי הקמת מדינה פלסטינית ,  מספר התומכים והמתנגדים נותר על כנו  48% מהנשאלים היו בעד לעומת 45% נגד .
 
סקר בארה"ב :  היהודים מפנים כתף קרה לאובמה
סקר חדש שנערך בקרב יהודי ארה"ב מצביע על ירידה בתמיכה הכללית בנשיא ברק אובמה ובדרך בה ממשלו מנהל את יחסיו עם ישראל .  לעומת זאת ,  רה"מ נתניהו זוכה לעלייה בתמיכה

