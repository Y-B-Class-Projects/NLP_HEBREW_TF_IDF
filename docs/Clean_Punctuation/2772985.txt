כשישראל מורידה את וושינגטון מהגב שלה
אפילו כשגינתה את ישראל ,  ארה"ב גם עמדה לצידה לאורך כל המלחמה .  בכירים ישראלים מצדם ,  המשיכו לחבוט בשר החוץ קרי . " ישראל מרגישה שהיא יכולה לעמוד על רגליה לבד "
 ראש הממשלה בנימין נתניהו שם לנגד עיניו את חמאס במבצע  " צוק איתן ".   " חמאס אחראי ולכן חמאס ישלם ",  אמר ,  כשהוא מתעלם מהג ? יהאד האסלאמי ,  ומעוד כמה פלגים בעזה ,  שאנשיהם יודעים לשגר טילים לא פחות טוב מחמאס ואף נהנים מתמיכתה של איראן .  אך המשבר בעזה היה רחוק מלהיות מבוסס רק על יחסי חמאס וישראל .  הוא הדגים את חפיפת האינטרסים החדשה בין כמה מדינות באזור והעלה מחדש על הפרק את הדיון בטיב היחסים בין ישראל לארה"ב  ומה צופן להם העתיד .
 מלחמה בדרום - סיקור מיוחד בוואלה !  חדשותמשלחת ישראלית לקהיר :  חמאס ויתר על כל התנאים המוקדמיםסרט מלחמה :  התקיפות ,  החיסולים ופיצוצי המנהרות"אומץ לב סיכל חטיפה ":  המנהרה שבה הוברח סגן גולדין 
בנושא האחרון ,  על פניו ,  מדובר בנקודה לטובת ישראל .  למרות ה"הלם "  שהביע הממשל האמריקני לאור הפגזה נוספת של בית הספר של אונר"א בעזה - אנשי אובמה לא שכחו אפילו פעם אחת בשבועות האחרונים להצמיד לכל בדל של ביקורת את הבעת התמיכה בזכותה של ישראל להגן על עצמה .  באשר לקריאתם  " לעשות יותר "  בכדי להימנע מפגיעה באזרחים - האמריקנים עשו כל מאמץ להדגיש שמדובר בסטנדרט שישראל קבעה בעצמה וצריכה להשתדל לעמוד בו .  באף שלב האמריקנים לא העלו על השולחן את הרעיון לשלול את הסיוע הביטחוני לישראל .  נהפוך הוא - ביום שני חתם הנשיא אובמה על חוק להעברת 225 מיליון דולר נוספים למימון סוללות  " כיפת ברזל ".  
אין זו הפעם הראשונה בה הממשל האמריקני וישראל מחליפים ביניהם דברים חריפים .  רייגן לא סבל את בגין  ( "האיש הזה מקשה עלינו לתמוך בישראל ")  וכשהתקשר אליו לבקש להפסיק להפגיז את ביירות אמר לו : " מנחם ,  זו שואה ".  אוטוביוגרפיות של בכירים אמריקנים כוללות פה ושם התייחסויות לא מחמיאות למנהיגי ישראל ,  בהם גם בנימין נתניהו .  אך אינטרס הביטחון הלאומי של שתי המדינות דורש עכשיו שלא לשבור את הכלים .  גם כשבישראל מגדירים את מאמציו של שר החוץ האמריקני ג'ון קרי לגייס כל גורם רלוונטי באזור בתור  " בגידה "  בישראל .  
יש גם את הפוליטיקה הפנים-אמריקנית ,  לפיה לא  " מחזירים "  לבעלת ברית קרובה שנמצאת בצרות ,  חודשים ספורים לפני בחירות האמצע לקונגרס ,  כשהרפובליקנים מקווים לקרוע את הסנאט מידי הדמוקרטים .  לפי המחמאות שחלקו זה לזה נתניהו ואובמה ,  אפשר לומר בביטחון שהיחסים ישרדו גם את סבב העוינות האחרון .  ייתכן שהטונים הפכו לצורמים כל כך על רקע האכזבה והתסכול המצטברים מכישלון המשא ומתן ,  שמבחינת ממשלת ישראל נכפה עליה .  הביקורת האמריקנית על ריבוי האזרחים שנהרגו בעזה הייתה צפויה :  בתור בעלת ברית שמספקת לישראל מדי שנה סיוע בטחוני בגובה שלושה מיליארד דולרים ,  ארה"ב נתפסת כשותפה של ישראל ובין היתר ,  גם למה שקרה בעזה - והיא חוטפת על זה .  
האמריקנים לא ממש הבינו מהו היעד האסטרטגי של ישראל במבצע בעזה ,  למרות שאימצו בחום את המנטרה ש"אף מדינה לא הייתה משלימה עם ירי טילים על אזרחיה ".  הם גם לא הבינו ממש מה הסיבה הטקטית - הרי אפילו חאלד משעל הכחיש בראיון לתוכנית של צ ? רלי רוז ב-PBS שחמאס חטפו את שלושת הנערים .  כעת כלי תקשורת אמריקנים מעלים את הנקודה הזאת שוב ,  הפעם כשהם מתבססים על גורמים ישראלים .  
למזלה של ישראל ,  גם לאמריקנים אין באמת מדיניות בעזה ,  בטח לא אחת שתתמודד עם פצצת הזמן הזו בטווח הארוך .  האמריקנים רצו בחירות דמוקרטיות ,  אך לא רצו להכיר בחמאס כשזכה .  הם ניסו להדיר את חמאס - עד שאפילו מתונים דוגמת סלאם פיאד התחילו לציין שבלי לשתף את חמאס ,  לא תהיה יציבות ולא הסכם .  בוושינגטון היו מוכנים לתת סיכוי לממשלת האחדות הפלסטינית ואפילו המשיכו להעביר להם סיוע על אף החוק האמריקני לפיו אין לספק מימון לארגון טרור ,  ובארה"ב ,  ההגדרה של ארגון חמאס אינה משתמעת לשתי פנים .
 ג'ון קרי הכריז שלאחר הפסקת האש יש להתחיל בשיחות על הסוגיות שבבסיס הסכסוך הזה .  אך לא סביר שהאמריקנים יחדשו את הלחץ שהפעילו בעבר בלי נכונות של שני הצדדים .  ההנהגה בישראל ובחמאס לא נראית להוטה לחזור למשא ומתן ,  ועד שתתחלף ההנהגה ,  ארה"ב כבר תהיה בשיאה של מערכת בחירות לנשיאות .  לממשל האמריקני יש עוד יעד שהבטיחה להתמודד עמו :  הסכם הקבע עם איראן על תכנית הגרעין שלה ,  שנדחה לסתיו .  
מרטין אינדיק ,  שהתפטר מתפקיד השליח המיוחד לשיחות השלום ,  דיבר אתמול במכון  " ברוקינגס "  על תסכולו מהניסיונות  " לפרוץ מהאופי הכרוני של הסכסוך הזה ",  על שחיקת אמינותה של ארה"ב בגלל הכישלון להשיג את פתרון שתי המדינות . " אם התפיסה הישראלית עכשיו היא ש'חייבים להישאר שם  ( גם בגדה )  30 שנה' ,  מבחינת הפלסטינים זה עוד מסמר בארון הקבורה של פתרון שתי המדינות ",  אמר אינדיק בהתייחסו לדברי ראש הממשלה נתניהו ,  לפיהם לא ניתן לוותר על שליטה ביטחונית ממערב לירדן . " ברור שהסטטוס-קוו אינו בר-קיימא - אבל זה מתקדם בדיוק לשם ". 
אז מה מבחינת אינדיק השתנה הפעם ?   " ישראל מרגישה יותר משוחררת מארה"ב ,  שהיא יכולה לעמוד על הרגליים לבד ",  אמר הדיפלומט הוותיק . " היא מרגישה שיש לה יחסים בעולם הערבי שלא היו לה בעבר .  למצרים ולישראל יש אינטרס משותף 'להוריד' את חמאס ,  בתמיכת ערב הסעודית ומדינות המפרץ - ובמובן מסוים ,  גם של הרשות הפלסטינית ". 
מבחינת ישראל ,  אם כך ,  ייתכן שמסתמן אופק של שיתופי פעולה אזוריים מעניינים - גם אם סמויים .  מבחינת ארה"ב ,  שחטפה סטירת לחי לאחר שניסתה לקדם הסכם בזמן שלא התאים ,  המטרה היא לנהל את המשבר בצורה שתמנע את ההתלקחות הבאה בשטחים הפלסטינים ,  ותבטיח שלא תפתח חזית נוספת בצורת תקיפה ישראלית באיראן .  
במהלך מבצע  " צוק איתן ",  ישראל גילתה שוב כי יותר קל לריב בפומבי עם בעלת ברית מאשר לדבר עם אויב .  האמריקנים לחצו  אך לא איימו בשלילת הסיוע והתמיכה הדיפלומטית - ובסופו של יום נתנו גיבוי .  הצלחתה של ירושלים  " להוריד את וושינגטון מהגב שלה "  בעניין המדיני ,  ספק אם באמת יהיה בניצחון אסטרטגי לטובת ישראל .
  ( עדכון ראשון :  22:26 )  

כשישראל מורידה את וושינגטון מהגב שלה
אפילו כשגינתה את ישראל ,  ארה"ב גם עמדה לצידה לאורך כל המלחמה .  בכירים ישראלים מצדם ,  המשיכו לחבוט בשר החוץ קרי . " ישראל מרגישה שהיא יכולה לעמוד על רגליה לבד "
 
