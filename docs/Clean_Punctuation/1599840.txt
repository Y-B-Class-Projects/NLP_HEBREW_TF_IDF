 " יש לנכש את העשבים השוטים בימין "
 חברי כנסת ושרים מזהירים מפני גורמים קיצוניים המהווים סכנה לחברה הישראלית .  ח"כ טאלב א-סנע : " ההתנחלויות הן חממות לגידול רוצחים ".  נתניהו : " עדיין קיימים גורמים שאינם מוכנים לקבל הכרעה דמוקרטית ואינם מוכנים לקבל את עליונות החוק "
  ( צילום :  נעם כהן ,  גדעון צנטנר ,  הערוץ הראשון ,  עריכה :  יאיר דניאל ,  לירז ליבנה ,  קריינות :  אילן שניג ) 
חברי כנסת ממפלגות שונות הגיבו הערב  ( ראשון )  בחריפות על מעצרו של יעקב טייטל החשוד ברצח פלסטינים והנחת מטענים .  חברי הכנסת רבים טענו כי מדובר ב"עשבים שוטים "  אותם יש לגנות ולהוקיע .  עבור חלק מחברי הכנסת לא מדובר בעשבים שוטים כי אם בביצה שלמה שיש לייבש .
 ראש הממשלה בנימין נתניהו פרסם הערב את תגובתו על הפרשה ואמר כי  " עדיין קיימים בקרבנו מעטים שאינם מוכנים לקבל הכרעה דמוקרטית ואינם מוכנים לקבל את עליונות החוק .  הם אינם מייצגים את רוב רובו של העם על כל פלגיו .  הם מהווים מיעוט קטן בשוליים ".  עוד הוסיף ראש הממשלה כי הוא מברך את שירות הביטחון הכללי ואת גורמי אכיפת החוק .
 פרופ' זאב שטרנהל התייחס לפרסום הידיעה לפיה טייטל חשוד בהטמנת מטען חבלה סמוך לדלת ביתו ולפציעתו .  פרופ' שטרנהל אמר כי  " אם מבצע הפיגוע לא היה נתפס ,  החברה הישראלית הייתה משלמת את המחיר .  אני מקווה שמערכת אכיפת החוק שבידיה נמצא הפושע תטפל בטרוריסט הזה כפי שהיא מטפלת בכל טרוריסט יהודי או ערבי ". 
שר הביטחון אהוד ברק ,  בירך את כוחות הביטחון והזהיר מפני  " אלמנטים סהרוריים "  פן יכתיבו את סדר היום הלאומי . " אני מברך את השב"כ ואת כוחות הביטחון על פענוח הפשעים .  מדובר בהישג חשוב במאבק על הדמוקרטיה שיביא לעשיית צדק .  מבלי להיגרר להכללות ,  אסור לנו כחברה לאפשר ליחידים ולאלמנטים סהרוריים להכתיב את סדר יומנו הלאומי ". 
יו"ר האופוזיציה ציפי ליבני קראה להוקיע המחבל מתוך החברה . " אין מקום בישראל לפשעי שנאה .  אל לנו לפתור עצמנו באמירה שמדובר באדם לא שפוי .  תפקידה של החברה בישראל ,  בעיקר החברה ממנה הגיע המחבל ,  הוא להוקיע ולהבהיר שאין מקום לאנשים כאלה בתוכנו .  כבר הערב שמענו מנהיגי ציבור מאותה קבוצה ממנה הגיע המחבל שיוצאים בגינוי חריף .  המאבק שלנו אינו רק על גבולות והוא אינו רק פיזי וצבאי ,  אלא גם על החזון המשותף שלנו והערכים המשותפים .  בחזון הזה אין מקום לפשעי שנאה ". 
השר לענייני מיעוטים אבישי ברוורמן הזהיר מפני מקרים שכאלו ואמר כי  " למדינת ישראל יש סכנה אדירה מקיצונים יהודים ומקיצונים מוסלמים .  אותם סיקרקיים וקיצונים לפני 2000 שנה הוציאו אותנו לגלות וכעת הם יכולים להדליק אש שתפגע בכל מדינת ישראל .  אני מגנה את כל המעשים הנוראים .  לא ניתן להשתיק שיח פוליטי באמצעות מטעני חבלה והסתה מכל סוג שהוא .  הסכנה מצד מחבלים יהודים היא אדירה .  על השב"כ והמשטרה לעשות הכל כדי לנטרל אותם ועלינו לחזור לישראל השפויה ". 
ח"כ אבי דיכטר ,  השר לבטחון פנים לשעבר ,  אמר כי  " מי שאינו מהסס לבצע פיגוע טרור כנגד מי שדוגל באידיאולוגיה לאומית או אזרחית שונה משלו ,  מתחיל עם מטען דמה ,  יעבור דרך מטען אמיתי ויסיים בירי כדי להרוג ".  דיכטר הוסיף כי  " המחבל שהניח את המטען בפתח ביתו של פרופ' שטרנהל ביקש להורגו .  מי שאינו מצטרף לגינוי מעשהו ,  הופך עצמו לתומך במחבל ובמעשיו .  ביום השנה לרצח רבין יש לכל העיסוק בנושא משנה תוקף ". 
ח"כ יולי תמיר  ( עבודה )  אמרה כי  " ביום השנה לרצח רבין מסתבר שבית הגידול בימין הקיצוני ממשיך לגדל עשבים שוטים שמסכנים את החברה הישראלית ". 
ח"כ ניצן הורוביץ  ( מרצ )  אמר כי  " פרשת טייטל היא הוכחה חדה להתגברות ההסתה והאלימות הפוליטית בישראל .  לאחר רצח רבין מתגלה בישראל עוד  " עשב שוטה ",  כביכול .  אך יעקב טייטל איננו  " עשב שוטה ".  הורוביץ הוסיף כי  " דעותיו ומעשי הטרור הנפשעים ,  בהם הודה בחקירתו ,  צמחו על קרקע המזון המורעלת של קבוצות מסוימות בימין הקיצוני האלים ,  המסית לשנאת האחר ומבקש להרוס את הדמוקרטיה הישראלית ". 
חבר הכנסת ח"כ טאלב א-סנע  ( רע"ם-תע"ל )  אמר כי  " ההתנחלויות הן חממות לגידול רוצחים ".  א-סנע קרא לראש הממשלה בנימין נתניהו  " לייבש את הביצה של ההתנחלויות ובכך לחסל את היתושים הטרוריסטים הגדלים על ביצות ההתנחלויות ". 
רב ניצב דודי כהן ,  מפכ"ל המשטרה ,  התייחס אף הוא לפרשה ואמר כי  " מדובר בחקירה ביטחונית מורכבת ומסועפת ,  שנוהלה בשיתוף פעולה של השב"כ ומשטרת ישראל ,  שכלל את המחוזות ירושלים ושי וכן יחידות מקצועיות במטה הארצי .  פענוח שרשרת האירועים החמורים חשף עולם אפל ומסוכן במהלכו ניטלו חיי אדם ונפצעו בני אדם אחרים ,  וזאת לכאורה על רקע אידיאולוגי קיצוני .  החשיפה המקצועית וסיכול המשך הפעילות הפלילית של החשוד מקבלים חשיבות עליונה בכל הנוגע לשמירת בטחון הפנים הסדר הציבורי ועליונות שלטון החוק ".  המפכ"ל שיבח את חוקרי השב"כ והמשטרה  " על החקירה המאומצת והמקצועית "  וציין לחיוב את  " שיתוף הפעולה בין הארגונים ".  

" יש לנכש את העשבים השוטים בימין "
 חברי כנסת ושרים מזהירים מפני גורמים קיצוניים המהווים סכנה לחברה הישראלית .  ח"כ טאלב א-סנע : " ההתנחלויות הן חממות לגידול רוצחים ".  נתניהו : " עדיין קיימים גורמים שאינם מוכנים לקבל הכרעה דמוקרטית ואינם מוכנים לקבל את עליונות החוק "
 
