הערב תושבע הממשלה ;  שטייניץ מונה לשר האנרגיה והתשתיות
שטייניץ יכהן גם בקבינט ,  לצד ישראל כץ שמונה לשר התחבורה והמודיעין .  רגב ביקשה את תיק הרווחה ,  אך שיחתה עם נתניהו הסתיימה ללא הסכמה .  ארדן רוצה את הפנים וביטחון הפנים .  דיווח לאולפן וואלה !  NEWS
ראש הממשלה בנימין נתניהו ממשיך בסבב השיחות שהחל אמש  ( רביעי )  עם חברי מפלגתו במשרדו בירושלים ,  ואשר נמשך לתוך שעות הלילה והבוקר ,  במטרה לסיים את חלוקת התיקים במפלגתו בהקדם ,  לקראת השבעת ממשלתו הרביעית ,  בשעה 19:00 בערב .  בתוך כך ,  חבר הכנסת איוב קרא  ( הליכוד )  חש הבוקר ברע ופונה מהכנסת לבית החולים הדסה עין כרם .
 שר הפנים גלעד ארדן היה הראשון להיפגש אמש עם נתניהו .  לאחר שהגיע למקום הראשון בפריימריז ,  ציפה ארדן לשדרוג במעמדו בקדנציה הקרובה ,  אולם שיחתו עם ראש הממשלה הסתיימה ללא תוצאות .  בפגישתם אמש הוצע לו לכהן כשר לביטחון הפנים וכשר האסטרטגיה ,  שיפוצל מתיק המודיעין .  הוא סירב ,  ודרש לקבל את תיק הפנים ואת המשרד לביטחון הפנים ,  בטענה כי מדובר בשילוב המקובל במדינות רבות בעולם וכי השילוב בין השניים יאפשר לו להצליח בתפקידו .  נתניהו לא הסכים לדרישה ,  והשניים קבעו להיפגש שוב בהמשך .  גורמים בליכוד ששוחחו עם וואלה !  NEWS העריכו כי השניים יגיעו לבסוף להסכמה .
 ממשלת נתניהו הרביעית || סיקור מיוחד:אז והיום :  ההטבות של המפלגות הדתיות בהסכמים הקואליציונייםראש המנהל האזרחי בעבר נגד הכפפתו לבית היהודי : " החלטה נוראה"ההסכם עם ש"ס מגלה :  שכר המינימום יעלה ל-5,300 שקלים 
לכל מבקשי התיקים נפתחה חנות של 'קל-גב' במרכז העיר ירושלים
אחריו נפגש נתניהו עם השר ישראל כץ ובישר לו שימשיך לכהן כשר התחבורה .  כמו כן ,  כץ יהיה שר המודיעין בממשלה המיועדת וחבר בקבינט המדיני-ביטחוני .  אחריו נכנסה ח"כ מירי רגב לפגישה עם ראש הממשלה .  רגב דרשה את תיק הרווחה ,  אך הפגישה הסתיימה ללא הסכמות והשניים דרשו להיפגש שוב היום .
 השר לעניינים אסטרטגיים בכנסת הקודמת ,  יובל שטייניץ ,  מונה לשר האנרגיה והתשתיות .  בנוסף ,  שטייניץ יהיה חבר הקבינט המדיני-ביטחוני ובחודשים הקרובים ירכז את הטיפול בסוגיית הגרעין האיראני .  
הוועדה המסדרת של הכנסת ,  בראשות יו"ר הקואליציה זאב אלקין ,  אישרה כי טקס השבעת הממשלה ייערך היום בשעה 19:00 .  הדיון במליאה ייפתח בנאום נתניהו ,  שיציג את הממשלה וקווי היסוד שלה .  לאחר מכן ,  ינאם יו"ר האופוזיציה המיועד ,  ח"כ יצחק הרצוג  ( המחנה הציוני )  .  בהמשך יתקיים דיון סיעתי ,  כאשר לכל אחת מהסיעות יוקצו תשע דקות לנאום .  לאחר מכן תיערך ההצבעה במליאת הכנסת ולאחריה ,  בהנחה שההצעה תאושר ברוב קולות ,  יושבעו שרי הממשלה החדשה .  
אתמול מליאת הכנסת בקריאה שנייה ושלישית את התיקון לחוק יסוד :  הממשלה ,  שמאפשר לראש הממשלה בנימין נתניהו להגדיל את מספר השרים מעבר ל-18 שנקבעו בחוק שאושר בכנסת שעברה .  החוק אושר ברוב של 61 חברי כנסת מול 59 מתנגדים .  במהלך ההצבעה התרחשה תקרית לא נעימה כאשר יו"ר הכנסת ,  יולי אדלשטיין ,  חשד שאחד מחברי הכנסת הצביע במקום חבר כנסת אחר .  אדלשטיין הזהיר את הנוכחים כשאמר : " אני מזכיר שזו עבירה פלילית ,  ומקווה שזה קרה בטעות ". 
 ( עדכון ראשון 22:43 ) 
לפניות לכתב עמרי נחמיאס :  omri_n@walla.net.il 

הערב תושבע הממשלה ;  שטייניץ מונה לשר האנרגיה והתשתיות
שטייניץ יכהן גם בקבינט ,  לצד ישראל כץ שמונה לשר התחבורה והמודיעין .  רגב ביקשה את תיק הרווחה ,  אך שיחתה עם נתניהו הסתיימה ללא הסכמה .  ארדן רוצה את הפנים וביטחון הפנים .  דיווח לאולפן וואלה !  NEWS

