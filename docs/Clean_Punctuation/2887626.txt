לפיד : " התקציב פוליטי ,  ההסכמים הקואליציוניים מושחתים "
 יו"ר יש עתיד מתח ביקורת על תקציב המדינה שעבר השבוע בקריאה ראשונה בכנסת .  הוא הבהיר שוב שבכוונתו להחליף את נתניהו ,  וטען כי  " על ראש הממשלה לבוא לציבור ולומר 'כשלתי' "
  ( נתניהו וכחלון מודיעים על הורדת המע"מ ועל אופי התקציב )  
יושב ראש מפלגת יש עתיד ,  חבר הכנסת יאיר לפיד ,  אמר היום  ( שבת )  שהממשלה הנוכחית לא תאריך ימים ושהוא מאמין שיתקיימו בחירות בישראל כבר בנובמבר 2016 . " הודעתי שיש עתיד תתמודד על תפקיד מפלגת השלטון בבחירות הבאות ואני הולך לרוץ לתפקיד ראש הממשלה ,  אם אבחר או לא  זאת תהיה החלטת הציבור ",  אמר לפיד באירוע  " שבתרבות "  בבאר שבע . " אנחנו גדולים יותר מש"ס ,  מהבית היהודי וכולנו ,  ברור לציבור הבוחרים שאנחנו כאן כדי להישאר ".  כשנשאל בנוגע לאפשרות שיידרש להכריע על תקיפה צבאית באיראן בתור ראש ממשלה השיב : " אני בשל להיות ראש ממשלה .  אם אידרש לכך ,  אשלח את טייסי חיל האוויר לתקוף באיראן ". 
הוא התייחס לתקציב המדינה לשנים 2015-2016 ,  שעבר השבוע בקריאה ראשונה בכנסת ,  וגם לתוכנית הורדת המע"מ של ראש הממשלה בנימין נתניהו ושר האוצר משה כחלון . " אני מברך על הורדת המע"מ ,  אבל חשוב לומר שעשו את זה עכשיו בכדי להסתיר את העובדה שנבנה תקציב פוליטי לגמרי ",  אמר לפיד .  לדבריו ,  כאשר כיהן כשר האוצר היו עשרה מיליארד שקלים שיועדו לבריאות ,  לרווחה ולחינוך  אולם כעת אלה הועברו לבית היהודי ,  ליהדות התורה ולש"ס . " נעשו הסכמים קואליציוניים מושחתים במקום להשקיע את הכסף באזרחים .  כבר עכשיו יש בור תקציבי לשנת 2017 והם לא באמת מתכוונים לטפל בזה ". 
קריאה נוספת:גרמניה :  אין הגבלה על מספר הפליטים שנסכים לקבלללוחם שחיסל עשרות מחבלים יש ביקורת ,  וכדאי להקשיב לה
הוא הקדיש חלק מדבריו גם למאמציו הלא-מוצלחים של ראש הממשלה בנימין נתניהו למנוע את אישור הסכם הגרעין עם איראן בקונגרס האמריקני ,  לאחר שהנשיא ברק אובמה השיג את הרוב הדרוש להעברתו ב-17 בספטמבר . " נתניהו צריך להתייצב מול אזרחי ולומר 'כשלתי' ",  אמר לפיד והוסיף : " הוא ניהל קמפיין אגרסיבי וכושל .  נתניהו פגע בביטחון מדינת ישראל והפך לפרסונה נון-גרטה בבית הלבן ". 
בליכוד מיהרו להגיב לדברים אלה ואמרו : " במקום לעסוק בהתקפות פוליטיות ,  ח"כ לפיד צריך להתייצב לצדו של ראש הממשלה ,  שהצליח לגייס את דעת הקהל האמריקנית נגד התוקפנות והטרור של איראן ",  נמסר .  בנוסף טענו בליכוד כי דווקא ישנו רוב המתנגד להסכם בקונגרס .  
על רקע היחסים הצוננים בין ירושלים והממשל בוושינגטון ,  המשיך לפיד ואמר כי  " העולם הערבי מסתכל עלינו עכשיו ומבין שישראל וארצות הברית כבר לא הולכות יד ביד .  אובמה ומחלקת המדינה לא מוכנים לדבר עם ישראל או לקיים איתנו דיון על הסכם הגרעין ".  כמו כן ,  לדברי לפיד : " כל זה קרה מפני שנתניהו ניהל את זה בצורה אגרסיבית ומדובר בכישלון אדיר ".  
לטענת לפיד ,  התנהלותו של ראש הממשלה החמירה את המצב במזרח התיכון : " המדיניות שלו לא נכונה ,  נוצרו לישראל סכנות שלא היו בעבר ".  לצד זאת ,  הוא צפוי לנסוע בקרוב לארצות הברית במטרה  " לתקן את המשבר ביחסים ",  לטענתו . " הממשל באמריקה ניהל איתנו דיאלוג ביטחוני בעבר ,  היום הם לא סומכים עלינו ".  
בנוסף ,  לפיד התייחס לשיחות עם הרמטכ"ל לשעבר גבי אשכנזי : " אני מדבר עם כולם ,  זה תפקידי .  אני מיודד עם גבי ומתייעץ איתו לא מעט בנושאים הביטחוניים ".  עוד הוסיף לפיד כי  " בחלק מהשיחות בהן חשבו שדנו על פוליטיקה  היו בכלל על נושא הגרעין האיראני ,  על רצועת עזה ועל סבב המלחמה הבא ".  כמו כן ,  יו"ר יש עתיד לא שלל את האפשרות שאשכנזי יחבור למפלגתו : " אם בעיותיו המשפטיות של אשכנזי ייפתרו  נשמח לקבל אותו לשורותינו ".  

לפיד : " התקציב פוליטי ,  ההסכמים הקואליציוניים מושחתים "
 יו"ר יש עתיד מתח ביקורת על תקציב המדינה שעבר השבוע בקריאה ראשונה בכנסת .  הוא הבהיר שוב שבכוונתו להחליף את נתניהו ,  וטען כי  " על ראש הממשלה לבוא לציבור ולומר 'כשלתי' "
 
