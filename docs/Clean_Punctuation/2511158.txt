דובר חמישי לרה"מ ב-3 שנים :  לירן דן יחליף את הנדל
ראש מערך ההסברה הלאומי החדש של נתניהו הוא לירן דן ,  סגנו של יועז הנדל שהתפטר מתפקידו בעקבות פרשת הטרדה של נתן אשל .  בעבר ,  כיהן דן כעורך מהדורת החדשות של ערוץ 2
דובר חמישי תוך שלוש שנים בלבד :  ראש הממשלה ,  בנימין נתניהו ,  מינה את לירן דן ,  מנהל יחידת התקשורת במשרדו לעמוד בראש מערך ההסברה הלאומי .
 דן ,  בן 35 ,  יחליף בתפקיד את יועז הנדל ,  שהתפטר מתפקידו בשל פרשת ההטרדה בלשכה ,  שבעקבותיה אולץ לפרוש מנציבות המדינה ראש הסגל ,  נתן אשל .  הנדל כיהן בתפקיד מאז ספטמבר 2011 ,  והחליף בתפקיד את גידי שמרלינג .  קודם לכן ,  כיהנו בתפקיד ניר חפץ ויוסי לוי .
" ראש הממשלה הודה להנדל על תרומתו הרבה להסברה של מדינת ישראל בארץ ובעולם ",  נמסר בהודעה קצרה שפרסם נתניהו .  דן שימש בעבר כעורך מהדורת החדשות המרכזית בערוץ 2 ,  והוא בעל תואר שני במנהל עסקים מאוניברסיטת תל אביב ותואר ראשון במדעי המדינה מאוניברסיטת בר אילן .  עד כה ,  עסק לירן בדוברות השוטפת של ראש הממשלה ובניהול יחידות האינטרנט והניו-מדיה בלשכה .  תפקידו של הנדל הוגדר אסטרטגי יותר ,  והתמקד בעבודת מטה ההסברה הלאומי ,  בראשות ירדן ותיקאי .
 בצהריים ,  כינס הנדל ישיבה עם דן ועם יועץ התקשורת של נתניהו ,  רוני סופר ,  ושוחח עם עובדים נוספים במערך ההסברה .  הנדל אמר כי לאחר ששוחח שוב עם ראש הממשלה ,  הוא הגיע עמו למסקנה כי לא ניתן להמשיך לעבוד מולו במצב הקיים .  דן סיפר לעובדים כי ימונה במקומו של הנדל .  
פרשת אשל גרמה לסערה בלשכת נתניהו .  ראש הממשלה לא גיבה פומבית את הנדל ואת מזכיר הממשלה צבי האוזר ,  שפנו ליועץ המשפטי לממשלה ודיווחו על החשד הראשוני לפיו אשל הטריד את ר' ,  עובדת הלשכה .  נתניהו נזף בשניים והביע בפניהם את אכזבתו מכך שפנו ליועץ וינשטיין מאחורי גבו .  האוזר והנדל ניסו להסביר כי בחרו שלא לעדכן את נתניהו כדי להגן עליו מהסתבכות בפרשה ,  אך נתניהו לא השתכנע מהדברים ואמר להם כי  " אמונו בהם נפגע ".  מאוחר יותר ,  נפגש נפגש עם ר' ,  חיזק את ידיה ,  ואמר כי הוא מבין ש"עברה עליה תקופה קשה ".  
הסערה בלשכת נתניהובעקבות פרשת אשל :  יועז הנדל יתפטר מתפקידוהושג הסדר :  נתן אשל יתפטר ולא ישוב לשירות המדינהמתח בלשכה ?  נתניהו נזף בהאוזר לעיני המצלמותכרוניקה של נטישה - מה קורה בלשכת נתניהו ? 
לפנייה לכתבת :  טל שלו tal_sh@walla.net.il 

דובר חמישי לרה"מ ב-3 שנים :  לירן דן יחליף את הנדל
ראש מערך ההסברה הלאומי החדש של נתניהו הוא לירן דן ,  סגנו של יועז הנדל שהתפטר מתפקידו בעקבות פרשת הטרדה של נתן אשל .  בעבר ,  כיהן דן כעורך מהדורת החדשות של ערוץ 2

