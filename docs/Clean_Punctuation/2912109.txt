לאחר מצבור תלונות :  ועדת האתיקה השעתה את ח"כ חזן לחודש מהכנסת
חבר הכנסת מהליכוד הושעה מדיונים במליאה ומהוועדות ,  לאחר שהצטברו נגדו תלונות רבות בוועדת האתיקה .  בין היתר ,  לעג בשבוע שעבר לח"כ קארין אלהרר בשל נכותה וננזף בשל כך על ידי ראש הממשלה
 ( ח"כ חזן התנצל במליאת הכנסת : " לא הייתה לי כוונה לפגוע ")  
ועדת האתיקה של הכנסת השעתה את ח"כ אורן חזן  ( הליכוד )  ממליאות הכנסת ומהוועדות למשך חודש ,  לאחר שהצטברו תלונות רבות נגדו .  חזן היה מעורב ,  בין היתר ,  בעימות עם יור הכנסת יולי אדלשטיין לפני כחצי שנה ,  ובשבוע האחרון ננזף בידי ראש הממשלה בנימין נתניהו לאחר שלעג לח"כ קארין אלהרר  ( יש עתיד )  בשל מוגבלותה .
 לפני כשבוע ציין ראש הממשלה כי שוחח עם חזן בטלפון על הנושא . " אני לא יכול לסבול גזענות ,  אני לא יכול לסבול אפליה ,  אני לא יכול לסבול התעמרות ,  לא נגדכם ולא נגד אף אחד .  היום בכנסת קרה משהו ,  משהו חמור ",  אמר . " ביקשתי לבדוק את הפרטים והם אכן התבררו .  חבר כנסת בסיעתי אמר דבר פסול לחברת הכנסת קארין אלהרר ,  דבר שאסור היה להיאמר ואני מגנה אותו בכל פה .  אני התקשרתי לאותו חבר כנסת ונזפתי בו ואמרתי לו שהדברים הללו אסור שיישמעו ". 
חזן ,  מצדו ,  טען בריאיון לאולפן וואלה !  NEWS כי לא לעג לאלהרר וכי  " מכפישים "  את שמו . " אני מעולם לא לועג על נכויות על אנשים ",  טען ח"כ חזן . " אני רואה איך מכפישים אותי בכל מקום ודמי מותר .  היא הולכת ומלכלכת עליי .  מי שבא ומעליל עליי עלילות אז הוא שקרן .  אם יש מישהו בציבור שנפגע מהסיפור הזה ,  על אף שהטעו אתכם ,  אני לוקח אחריות אישית ואני מתנצל .  לא לשם כיוונתי ,  לא זו הייתה הכוונה ". 
עוד ידיעות בוואלה !  NEWS:האב לחמישה שביצע את הפיגוע בתל אביב : " מתנצל על מה שעשיתי"ח"כ גטאס חשף פרשה ביטחונית חמורה בכנסת : " שב"כ מנסה לכסות מחדלים"קצין בכיר במטכ"ל : " לא זזים סנטימטר בסוריה בלי לעדכן את ארה"ב "  
הסערה החלה כשבמהלך ההצבעה על תיקון חוג הגיוס בקריאה שנייה ושלישית בין שני לשלישי ,  ח"כ חזן צעק חזן לעבר אלהרר : " את צריכה שעיסאווי יעזור לך ?  ",  בהתייחסותו לבקשתה של חברת הכנסת הסובלת מניוון שרירים מח"כ עיסוואי פריג'  ( מרצ )  להצביע עבורה במהלך כמה הזדמנויות בשבוע שעבר ,  אז התקיים מרתון של דיונים והצבעות על תקציב המדינה .  ח"כ חזן התעקש כי ח"כ פריג' ביצע הצבעה כפולה באותו דיון וקרא לבדוק את המקרה .
 כמו כן ,  בחודש יוני סיפרו נודע לוואלה !  NEWS כי לאחר שחזן לא עמד בסיכומים ,  ונמנע מלהודיע שהוא משעה את עצמו ,  הודיע לו יו"ר הכנסת על השעייתו .  אלא שאז ,  כך לפי גורמים בסביבתו של אדלשטיין ,  התקשר חבר הכנסת לאדלשטיין .  עוזרו של היו"ר ענה לטלפון ,  וחזן ,  כך מספרים הגורמים ,  החל לצעוק עליו . " מה עשיתם לי ?  ",  זעם חזן ,  ואיים : " מעכשיו אתחיל לחפש סיפורים על יו"ר הכנסת ולא אהסס לעשות בהם שימוש ". 
לפני כן זימן יו"ר הכנסת את חזן ,  שמשמש בין השאר גם כסגנו ,  לשיחת בירור לאור ממצאי התחקיר בעניינו שפרסם אז העיתונאי עמית סגל בחדשות 2 ,  ולפיהם ניהל לכאורה קזינו ,  צרך סמים קשים ושילם בעבור שירותי זנות .  לפי לשכתו של אדלשטיין ,  יו"ר הכנסת הביע באוזניו תקווה כי ינקה את שמו ומסר לו כי בשל  " האווירה הציבורית שנוצרה ,  לא ינהל את ישיבות מליאת הכנסת עד להודעה חדשה ".  

לאחר מצבור תלונות :  ועדת האתיקה השעתה את ח"כ חזן לחודש מהכנסת
חבר הכנסת מהליכוד הושעה מדיונים במליאה ומהוועדות ,  לאחר שהצטברו נגדו תלונות רבות בוועדת האתיקה .  בין היתר ,  לעג בשבוע שעבר לח"כ קארין אלהרר בשל נכותה וננזף בשל כך על ידי ראש הממשלה

