נתניהו פרסם דיווח שנתי על בריאותו : " במצב מצוין "
 ראש הממשלה בנימין נתניהו פרסם הערב  ( ראשון )  דיווח לציבור על מצבו הבריאותי .  מלשכת נתניהו נמסר כי לאחר שהוא עבר בדיקות שנתיות שגרתיות ,  קבע רופאו האישי ,  ד"ר צבי הרמן ברקוביץ' ,  כי מצבו הרפואי של נתניהו  " מצוין "  וכי  " ראש הממשלה שומר על אורח חיים בריא ועל תזונה נכונה ".  מהבדיקות עלה כי לחץ הדם של ראש הממשלה עומד על 120/80 בסיוע תרופתי קל ,  ללא שינוי מדיווחי השנים הקודמות .  כמו כן ,  בהמשך לקריעת הגיד ברגלו השמאלית ממנה סבל נתניהו בקיץ האחרון לאחר שמעד במשחק כדורגל ,  קבע ד"ר ברקוביץ כי נתניהו ממשיך להחלים והמליץ לו להמשיך בטיפולי פיזיותרפיה ,  לצד חזרה הדרגתית לאימון בחדר כושר .  מאז שנת 2007 ,  בעקבות מחלתו של ראש הממשלה לשעבר אריאל שרון ,  מחויב ראש ממשלת ישראל למסור מדי שנה דיווח מפורט על מצבו הבריאותי לאחר בדיקה רפואית תקופתית .  

נתניהו פרסם דיווח שנתי על בריאותו : " במצב מצוין "
 nan
