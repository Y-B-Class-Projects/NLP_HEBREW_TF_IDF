כ-200 בני אדם מפגינים מול ביתו של היועמ"ש מנדלבליט בפתח תקווה
גם השבוע התכנסו מאות בני אדם מול ביתו של היועץ המשפטי לממשלה ,  במחאה על התמשכות חקירת ראש הממשלה .  המפגינים קוראים למנדלבליט לקבל בהקדם החלטה בנוגע להגשת כתב אישום
 ( בווידיאו :  הפגנה מול ביתו של מנדלבליט ,  בתחילת החודש )  
כ-200 מפגינים הגיעו הערב  ( שבת )  להפגין מול ביתו של היועץ המשפטי לממשלה אביחי מנדלבליט בפתח תקווה ,  ובהם גם מני נפתלי ,  לשעבר אב הבית במעון ראש הממשלה .  המפגינים הגיעו למקום במחאה על התמשכות חקירת ראש הממשלה בנימין נתניהו ולמען חופש הביטוי .  הם מתאספים זה מספר שבועות מול ביתו של מנדלבליט מדי מוצאי שבת ,  וקוראים לו לקבל בהקדם החלטה בנושא הגשת כתב אישום נגד ראש הממשלה בנימין נתניהו .
 לפני כשלושה שבועות התייחס מנדלבליט להפגנות מול ביתו ואמר : " הזכות למחות ולהפגין היא אחת מאבני היסוד של חופש הביטוי ,  ובתור שכזו היא זוכה למעמד בכורה בחברה הדמוקרטית במדינת ישראל .  כל עוד אני מכהן בתפקיד היועץ המשפטי לממשלה ,  חופש הביטוי והזכות למחות ולהפגין יישמרו מכל משמר .  כך היה וכך יהיה .
" מובן כי מימוש הזכות להפגין נדרש להיעשות בהתאם לדין ,  לפסיקת בית המשפט העליון ולהוראות המשטרה בנושא .  הדברים נכונים ביחס לכל הפגנה ומחאה ,  ואינם מכוונים אך כלפי המחאה המתקיימת בקשר לחקירות המתנהלות בעניינו של ראש הממשלה ".  

כ-200 בני אדם מפגינים מול ביתו של היועמ"ש מנדלבליט בפתח תקווה
גם השבוע התכנסו מאות בני אדם מול ביתו של היועץ המשפטי לממשלה ,  במחאה על התמשכות חקירת ראש הממשלה .  המפגינים קוראים למנדלבליט לקבל בהקדם החלטה בנוגע להגשת כתב אישום

