נתניהו מגן על חוק החרם : " אסור להחרים את אחינו "
 רה"מ נקרא להתייחס לחוק מעורר המחלוקת בפני מליאת הכנסת ובחר לתקוף את חברי קדימה באומרו שהם אלו שיזמו מלכתחילה את הצעת החוק . " כולך פוזה וסיסמאות ",  אמרה יו"ר האופוזיציה בתגובה
 ( צילום :  באדיבות ערוץ הכנסת ) 
לאחר הביקורת על היעדרותו מההצבעה על  " חוק החרם "  ביום שני ,  התייחס בצהריים  ( רביעי )  ראש הממשלה ,  בנימין נתניהו ,  להצעת החוק שעוררה סערה ציבורית . " לא בוחרים לכבד חוקים שאוהבים ולא לכבד חוקים שלא אוהבים .  אני אישרתי את החוק .  אם לא הייתי מאשר הוא לא היה מגיע והוא גם לא היה עובר .  אני נגד חרמות המכוונות נגד ישראל בכלל וגם נגד חרמות המכוונות לקבוצות מסוימות במדינת ישראל ",  אמר במהלך נאומו במליאה .  
עוד על  " חוק החרם ": גוש שלום עתרה לבג"ץ : " חוק החרם - כתם שחור"ברוב של 47 מול 38 :  הכנסת אישרה את חוק החרםחוק החרם מסוקר בעולם : " מנטליות מצור ישראלית "
" יש לנו אחים במעלה אדומים ,  בגוש עציון ,  באריאל ",  המשיך נתניהו . " אתם רוצים לקפל את המקומות הללו ?  תלכו לכנסת ,  תשכנעו ,  תקימו ממשלה שתפעל בדרך זו ,  אבל לפגוע במשפחות ובילדים באריאל או בגוש עציון זה לא צעד לגיטימי .  אלה שקוראים לחרמות נגד ישראל ואומרים שממשלת ישראל צריכה לממן אותם ,  או המוחרמים צריכים לממן את המחרימים זה אבסורדי .  בשל כך תמכתי בחוק .  יש לכם ויכוח על עוולה אזרחית ?  יש לכם יש לכם את כל האמצעים הדמוקרטים לפעול בהם .  לא לגיטימי להטיל ספק בדמוקרטיה הישראלית ".  
נתניהו פנה אל חברי קדימה ואמר : " האמת הפשוטה היא שאתם יזמתם ,  תמכתם .  למה שיניתם את דעתכם ?  היה לחץ ואתם חברי הכנסת למה שיניתם את דעתכם ?  היה לחץ ואתם חברי הכנסת בקדימה התקפלתם תחת הלחץ .  שמעתי הטפות בעיקר מקדימה ,  ואני חייב להציב שאלה :  אתם יזמתם את החוק .  זה לא כולכם ,  אבל חברים מרכזיים ,  למשל יו"ר סיעת קדימה דליה איציק ,  יואל חסון ,  רוחמה אברהם ,  מגלי והבה ,  צחי הנגבי ".  חברי קדימה זעמו והרבו בקריאות ביניים .
 נתניהו המשיך ופירט את סעיפי הצעת החוק המקורית : " אכן שונה החוק .  אני רוצה להראות איך הוא שונה .  אני מנסה להבין מדוע הח"כים של קדימה ,  שתמכו בהצעת החוק המקורית החליטו להתנגד לה בהצעת החוק הסופית .  אולי היא הייתה רכה והוקשחה ולכן שינו את דעתם ?  אני רוצה להראות מה כללה ההצעה המקורית :  היא כללה את יהודה ושומרון וכללה גם את הסעיף על העוולה האזרחית ואת הסעיף של איסור פלילי .  היא כללה גם סעיפים שעוסקים באזרחים שאינם אזרחים ,  בחרם שהוטל על ידי ישות מדינית זרה .  זאת הייתה הצעת החוק המקורית שתמכו בה חמישה חברים מכובדים בקדימה .  הם מתרעמים כי זה לא נוח .  השאלה למה הם שינו את דעתם .  הסעיפים הבעייתיים סולקו בוועדת שרים לחקיקה ". 
יו"ר האופוזיציה ,  ציפי לבני ,  הגיבה לדבריו של ראש הממשלה ואמרה ,  כי  " הוא חטף ביקורת שהוא לא היה כאן ,  ואז כרגיל הוא זה שנכנע ללחץ ,  וכשאני יושבת ומקשיבה לראש הממשלה ,  כל כולו חרחור שנאה בין חלקי העם השונים .  ראש ממשלה שלא מבין מהי דמוקרטיה ,  חלול מכל ערך ,  לא מבין ששוויון הוא לא טובה שאתה נותן למישהו .  כולך פוזה ,  סיסמאות נבובות ,  וניצול כוח ,  פחד ,  ריב ומדון .  לפני שלא באת ,  דיברו יועציך על אי נוחות שיש לך ,  על ריח רע שיש מהחוק הזה .  הבעיה היא שהממשלה היא מקור הריח הרע .  ההחלפה שלכם היא הפתרון ".  
לבני המשיכה ואמרה : " החוק הזה הוא לא לטובת מדינת ישראל - הוא נגדה .  אני לא אתן לך שוב לייצר מאבק פטריוטי ימני נגד ארגונים שמשתפים פעולה עם האויב ,  זה ייכשל ".  לפניות לכתב :  pinhas_wolf@walla.co.il

נתניהו מגן על חוק החרם : " אסור להחרים את אחינו "
 רה"מ נקרא להתייחס לחוק מעורר המחלוקת בפני מליאת הכנסת ובחר לתקוף את חברי קדימה באומרו שהם אלו שיזמו מלכתחילה את הצעת החוק . " כולך פוזה וסיסמאות ",  אמרה יו"ר האופוזיציה בתגובה

