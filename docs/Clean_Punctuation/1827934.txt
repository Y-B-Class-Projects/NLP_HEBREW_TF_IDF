 " לא היה לאחים עופר אישור לעגון באירן "
 למרות טענת גורמים בקבוצת עופר כי היה לספינות הקבוצה אישור ישראלי לעגון בנמלי אירן ,  טוענים במשרד ראש הממשלה כי הטענה אינה נכונה .  גם אירן מכחישה
במשרד ראש הממשלה דוחים את הטענה כי גורמים ישראליים אישרו לספינות של קבוצת האחים עופר לעגון בנמלי אירן .  אתמול ציינו מקורבים לקבוצת עופר כי קיבלו אישור לכך אך במשרד ראש הממשלה אמרו כי  " הטענה אינה נכונה ".  
אמש דיווח ערוץ 10 כי טנקר פסיפיק ,  חברת הספנות הסינגפורית שנמצאת בבעלות האחים עופר ,  הודתה כי המשיכה לייצא נפט מאירן עד לפני חצי שנה .  
הודאתה של החברה מגיעה לאחר חשיפת TheMarker היום כי לפחות 13 ספינות של טנקר פסיפיק מנג'מנט עגנו באירן בעשור האחרון - כך לפי מסמכים של ארגון רישום הספינות אקווסייס .  
החברה אישרה כי העבירה מאיראן ואליה נפט גולמי ומוצרי דלק מעובדים ,  אך הפסיקה לטענתה מספר חודשים לפני שהוטלו הסנקציות הבינלאומיות על איראן .  אם הדיווח נכון ,  מדובר בעבירה לכאורה על החוק הישראלי ,  האוסר על סחר עם אירן ,  חוק אשר היה בתוקף עוד בטרם הוטלו הסנקציות הבינלאומיות על אירן .  
למרות האישור ,  בכירים אירנים מכחישים את הדיווחים וטוענים כי לא קיים כל קשר עם משפחת עופר הישראלית .  על פי ההכחשות ,  אירן לא מכירה ביישות הציונית ובמדינת ישראל . " כל קשר מסחרי עם המשטר הציוני והחברות העסקיות שבו הוא נגד החוק ",  אמר יו"ר לשכת המסחר האירנית מוחמד נהבנדיאן .  
בעקבות החשיפה החליטה ועדת הכלכלה לקיים דיון מיוחד בנושא ביום שלישי .  לקראת הדיון אמר היו"ר שאמה-הכהן כי  " מצב בו חברה ישראלית מובילה ,  או כזו הקשורה בה ,  סוחרת עם איראן בצורה ובמידה המביאה את ארה"ב להטיל סנקציות עליה הוא חור ענק מסוכן ואסטרטגי במאמץ הבלימה לתכנית הגרעין האירנית .  מדינת ישראל חייבת ,  בבחינת נאה דורשת ונאה מקיימת ,  לסגור את הפרצה הזו ואף להיות סמן ימני בעניין זה ".  
לדיון הוזמנו נציגי משרד החוץ ,  משרד הביטחון ,  משרד התעשיה ,  המסחר והתעסוקה ,  משרד ראש הממשלה ,  המועצה לביטחון לאומי ,  התאחדות התעשיינים ,  פורום מנהלי כספים ראשיים ,  לה"ב- לשכת ארגוני העצמאים ,  לשכת הספנות ,  מכון היצוא הישראלי ,  החברה לישראל ועוד .  
ביום שישי ,  חשף TheMarker כי מכלית הנפט ראפלס פארק  ( שנקראת כיום אמה )  ,  שנמכרה לפי האשמות משרד החוץ של ארה"ב לידי חברת הספנות האירנית IRISL ,  עגנה באירן כאשר היתה עדיין בבעלות טנקר פסיפיק ,  לפני שנמכרה לקריסטל שיפינג ,  וממנה ל-IRISL .  
הנמלים שבהם עגנו 13 הספינות הם בנדר עבאס והאי ח'ארכ .  בנדר עבאס היא עיר נמל החוף הדרומי של אירן .  האי ח'ארכ משמש בתור נמל לייצוא נפט מאירן  .  
רישומי בקרת גבולות מראים כי הספינות הבאות השייכות לטנקר פסיפיק עגנו בשני הנמלים בתאריכים הבאים .
 ח"כ שלי יחימוביץ'  ( עבודה )  קראה לראש הממשלה בנימין נתניהו לבחון מחדש את מדיניות אי ההתערבות בפרשת משפחת עופר וקשריה עם אירן .  
לדבריה , " ככל שמתגלים נתונים חמורים חדשים ,  כך מצטיירת גם תמונה של ניהול כושל של המשבר ,  שיגור תגובות מבולבלות וסותרות ,  וחוסר נכונות לעשות את המובן מאליו :  להתנצל ולקחת אחריות .  יחד עם זה ,  השליטה הישירה והעקיפה של משפחת עופר בחברות ישראליות רבות ,  הופכת את הבעיה לבעיה של כולנו .  קיים חשש אמיתי לכך שהסנקציות יתרחבו ויקרינו על מפעלי תעשייה רבים בישראל המפרנסים אלפי עובדים ,  אשר עלולים להיפגע בשל תאוות הבצע של בעלי השליטה .  על ראש הממשלה לגונן על המשק הישראלי מפני פגיעה כזאת ,  למצות את הדין עם בעלי השליטה ,  ובו בזמן להבהיר בכך לאמריקנים ולאירופים כי אין סיבה לפגוע במשק הישראלי כולו בשל התנהלות כושלת של חברה אחת ".  
יו"ר השדולה למאבק בשחיתות ח"כ אריה אלדד  ( האיחוד הלאומי )  פנה ליועץ המשפטי בבקשה לפתוח בחקירה נגד האחים עופר בפרשת המיכלית שנמכרה לאירן .  
לדברי אלדד  " אזרחי ישראל זכאים לדעת אם משפחת עופר שזכתה מטעמים תמוהים לקנות בפרוטות נכסי מדינה אדירים לא העדיפה גם בפרשה האירנית את טובתה האישית על פני טובת המדינה .  ישראל נראית נלעגת כשהיא תובעת מכל העולם סנקציות על איאן בשעה שענקי המשק שלה עצמה סוחרים עם מי שחותר בקנאות ובנחישות להשמידנו ",  טען .

" לא היה לאחים עופר אישור לעגון באירן "
 למרות טענת גורמים בקבוצת עופר כי היה לספינות הקבוצה אישור ישראלי לעגון בנמלי אירן ,  טוענים במשרד ראש הממשלה כי הטענה אינה נכונה .  גם אירן מכחישה

