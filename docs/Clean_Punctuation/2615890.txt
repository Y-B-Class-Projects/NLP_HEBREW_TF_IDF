נתניהו לפני ביקור אובמה :  צריך עוד לחץ על אירן
בנאום בוועידת הנשיאים בירושלים קרא ראש הממשלה נתניהו לסנקציות קשות יותר נגד טהרן .  שגריר ארה"ב דן שפירו : " חלון ההזדמנויות הדיפלומטיות מול אירן לא יישאר פתוח לנצח "
 ראש הממשלה בנימין נתניהו התייחס היום  ( שני )  בוועידת הנשיאים לאתגרים העומדים בפני הממשלה הצפויה וקרא  ? להפעיל לחץ חזק יותר וסנקציות קשות יותר "  על המשטר האירני .   ? האירנים קרובים יותר לקו האדום ששירטטתי באו"ם .  הם לא חצו אותו ,  אבל הם מקצרים את הזמן הנחוץ כדי לחצות אותו .  הם עושים זאת באמצעות הצנטריפוגות המהירות שהם מצטיידים בהן .  זה חייב להיעצר ?  ,  אמר נתניהו בנאום בכנס ועידת הנשיאים של יהדות ארה"ב ,  המתקיים השבוע בירושלים .  כמו כן התייחס ראש הממשלה לביקורו של הנשיא אובמה בישראל ואמר כי הוא יתקבל בברכה . " ארצות הברית סייעה לנו בכיפת ברזל ,  אנו סייענו בעניינים אחרים ,  אבל פה מדובר על ערבון הדדי ותועלת הדדית .  יש לארצות הברית בעלת ברית נאמנה אחת  ישראל ". 
דבריו של נתניהו מגיעים על רקע הערכות של גורמים מדיניים בירושלים ,  לפיהן ביקורו של אובמה בישראל ,  במרץ הקרוב ,  ממוקד בעיקרו בהעברת מסר בסוגיית הגרעין האירני ,  לפיו ארה ? ב מתנגדת לתקיפה צבאית ישראלית של מתקני הגרעין .  עם זאת ,  לפי ההערכה אובמה צפוי גם להפעיל לחץ משמעותי בנוגע לחידוש המשא ומתן עם הפלסטינים .  בהתייחס לנושא זה אמר נתניהו לראשי ועידת הנשיאים כי  ? אני עדיין מאמין בנאום שנאמתי באוניברסיטת בר אילן על שתי מדינות לשני עמים ,  אבל צריך להגיע למשא ומתן בלי תנאים מקדימים ?  .  
שגריר ארה"ב בישראל דן שפירו דיבר אף הוא בכנס ,  והתייחס גם כן לביקורו הקרוב של הנשיא ברק אובמה בישראל במהלך חודש מרץ . " חשיבות הביקור של נשיא ארצות הברית היא יותר היסטורית מאשר רשמית ,  שכן רק ארבעה נשיאים אמריקאים מכהנים הגיעו עד כה לישראל ",  אמר ." יש לנו נושאים ואתגרים שעלינו להתמודד איתם יחד .  סוריה ,  אירן ,  משא ומתן מחודש עם הפלסטינים ". 
בהתייחס לסוגיית הגרעין האירני הדגיש שפירו כי  " חלון ההזדמנויות הדיפלומטיות מול אירן לא יישאר פתוח לנצח ".  לדבריו , " יש לישראל וארה"ב מטרה משותפת שהיא למנוע אירן גרעינית ולא להכיל אירן גרעינית .  מתקיים שיתוף פעולה ותיאום רצוף בין ישראל וארה"ב בנוגע לאירן ומניעה ממנה להשיג נשק גרעיני .  אנו חולקים את האופציה הדיפלומטית אבל גם את העובדה ששום אופציה לא יורדת מהשולחן ".  שפירו הבהיר כי  " לישראל יש את הזכות להגן על עצמה נגד כל סוגי האיומים ". 
בנוגע לחידוש המגעים עם הפלסטינים ,  שב והדגיש השגריר כי עמדת הממשל תומכת בפתרון של שתי מדינות לשני עמים . " אין תחלופה למשא ומתן ישיר בין ישראלים ופלסטינים .  הקונפליקט לא יכול להמשיך בדרכי אלימות וחוסר אמון בין הצדדים ",  אמר שפירו .  הוא הדגיש את מחויבותה של ארה"ב לביטחונה של ישראל ואמר כי  " לישראל וארה"ב יש את אחד הקשרים המשמעותיים אם לא ההדוק ביותר ,  של למעלה מ-40 מיליארד דולר בשנה ".   
" הדבר משרת ומקדם את אזרחי שתי המדינות ומייצר עשרות אלפי משרות בשנה בשתי המדינות .  במקביל ,  נחזק את הקשרים האסטרטגיים הטכנולוגיים והכלכליים בין ארה"ב וישראל ",  אמר שפירו שדיבר בפני למעלה ממאה ראשי הארגונים היהודיים העיקריים בארה"ב ,  שהגיעו לישראל לוועידת הנשיאים השנתית ,  במהלכה ייפגשו עם בכירים ישראלים ,  לרבות נשיא המדינה ,  פוליטיקאים וגורמים מדיניים בכירים .  
לקריאה נוספת:מתרחקים מהקו האדום : " אירן מעכבת קצב פיתוח הגרעין"אחמדינג'ד : " אם האקדח יוסט - אגיע למו"מ בעצמי"הבית הלבן :  אובמה לא יציע בישראל תכנית שלום חדשה
לפניות לכתבת :  tal_sh@walla.net.il 

נתניהו לפני ביקור אובמה :  צריך עוד לחץ על אירן
בנאום בוועידת הנשיאים בירושלים קרא ראש הממשלה נתניהו לסנקציות קשות יותר נגד טהרן .  שגריר ארה"ב דן שפירו : " חלון ההזדמנויות הדיפלומטיות מול אירן לא יישאר פתוח לנצח "
 
