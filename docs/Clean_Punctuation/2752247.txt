הקבינט החליט :  לא למשא ומתן עם ממשלת פתח-חמאס
בירושלים הגיבו באופן נחרץ נגד ממשלת האחדות הפלסטינית .  נתניהו הוסמך להטיל על הרשות סנקציות נוספות ולפעול עם הקהילה הבינלאומית נגדה . " כרתו ברית עם ארגון טרור "
  ( צפו בנתניהו מתייחס לממשלת האחדות הפלסטינית ,  הבוקר )  
בעוד שברמאללה חגגו היום  ( שני )  בכירים פלסטינים בטקס ההשבעה של ממשלת  " ההסכמה הלאומית ",  בירושלים התכנס הקבינט המדיני-ביטחוני על מנת לגבש תגובה ישראלית למהלך ,  והסמיך את ראש הממשלה בנימין נתניהו להטיל סנקציות על הרשות הפלסטנית ." הקבינט החליט לפעול בהתאם להחלטתו מה-24 באפריל 2014 ולא לנהל משא ומתן עם ממשלה פלסטינית שנשענת על חמאס ,  ארגון טרור הקורא להשמדת ישראל ",  נמסר בהודעה מטעם הקבינט .
" אבו מאזן אמר היום כן לטרור ולא לשלום .  זהו המשך ישיר למדיניות סרבנות השלום של אבו מאזן ",  אמר נתניהו בישיבה . " בעוד שישראל ביצעה צעדים אמיצים וכואבים למען התהליך המדיני וממשיכה להיות מחויבת לשלום ,  אבו מאזן סירב להאריך את המשא ומתן ,  דחה את מסמך המסגרת האמריקני ,  ממשיך להסית נגד ישראל ,  הצטרף חד צדדית לאמנות האו"ם ועתה גם כרת ברית עם ארגון הטרור חמאס ". 
עוד בוואלה !  חדשות:נתניהו דחה בשבוע את ההצבעה על  " חוק המחבלים"הורשע רוצחו של החייל עדן אטיאס בעפולה30 לרצח שלי דדון : " איך ממשיכים בלעדייך ?  "  
הקבינט ציין כי הוא רואה בממשלה הפלסטינית  " כנושאת באחריות על כל הפעולות הפוגעות בביטחון ישראל שמקורן ביהודה ,  שומרון ועזה ,  וכמו כן להקים צוות שיבחן דרכי פעולה מול המציאות שנוצרה ,  ולקראת מצבים מדיניים וביטחוניים שייווצרו בעתיד ".  
" חמאס מוכרז כארגון טרור בארצות הברית ,  באירופה ,  במצרים וברחבי העולם והוא דוחה לחלוטין את תנאי הקהילה הבינלאומית ובהתאם לזה הקהילה הבינלאומית צריכה להתייחס אליו ",  חתם נתניהו את דבריו .
 קרי לאבו מאזן :  מודאג שחמאס חלק מהממשלה
הממשל האמריקני טרם גיבש עמדה ברורה בנוגע להקמת ממשלת האחדות ,  וזאת בניגוד לאיחוד האירופי ולרוסיה ,  שישתפו פעולה עם הממשלה בתנאי שהיא תקבל את תנאי הקוורטט .  בבית הלבן נוטים לפעול בצורה דומה ,  אך יחכו לקבל הבהרות מהפלסטינים ,  בין השאר בפגישה שתתקיים מחר בעמאן בין שר החוץ ,  ג'ון קרי לבין אבו מאזן .  

הקבינט החליט :  לא למשא ומתן עם ממשלת פתח-חמאס
בירושלים הגיבו באופן נחרץ נגד ממשלת האחדות הפלסטינית .  נתניהו הוסמך להטיל על הרשות סנקציות נוספות ולפעול עם הקהילה הבינלאומית נגדה . " כרתו ברית עם ארגון טרור "
 
