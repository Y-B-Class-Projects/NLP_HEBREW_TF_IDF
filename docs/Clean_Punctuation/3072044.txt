העיתונאי יגאל סרנה יפצה את בני הזוג נתניהו ב-115 אלף שקל
בית המשפט קיבל את תביעת לשון הרע שהגישו נתניהו ורעייתו נגד העיתונאי בגין פוסט שפרסם בפייסבוק ,  וחייב את סרנה במאה אלף שקל פיצויים וכן בתשלום הוצאות משפט בסך 15 אלף שקל .  סרנה מתכוון לערער : " ימים אפלים ".  נתניהו : " האמת ניצחה את מסע הציד האינסופי נגדי "
 בית משפט השלום בתל אביב קיבל היום  ( ראשון )  את תביעת לשון הרע שהגישו ראש הממשלה בנימין נתניהו ורעייתו שרה נגד העיתונאי יגאל סרנה בגין פוסט שפרסם בפייסבוק ,  וחייב אותו לשלם להם פיצויים בסך מאה אלף שקלים .  בית המשפט חייב את סרנה ,  עיתונאי  " ידיעות אחרונות "  גם לשלם הוצאות משפט בסך 15 אלף שקלים .  לפי פסק הדין , " פרסומיו של הנתבע היו זדוניים ומכוערים שנועדו לבייש ולהשפיל את התובעים ". 
את התביעה הגיש הזוג בעקבות פוסט שכתב סרנה בפייסבוק ,  שלפיו שרה נתניהו הורתה לבעלה לרדת ממכוניתם המשותפת בעת שנסעו בכביש 1 .  בכתב התביעה דרשו השניים מסרנה פיצויים בגובה 279 אלף שקלים בגין הוצאת לשון הרע .  
בתגובה לפסק הדין מסר סרנה : " אגיד כך לכל המודאגים - זה פסק דין צפוי בימים אפלים אלה .  אך זו רק תחילת המאבק בתביעת ההשתקה ,  בשתיקת מערך האבטחה ובהשתקה הכללית שיורדת עלינו .  במקום הזוג נתניהו ממש לא הייתי מזדרז לרכוש תנור בישול חדש .  אנו בדרך לערכאה הבאה ". 
לקריאה נוספת:תיק סרנה : " הפוסט פארודי ,  ברור שנתניהו לא עצר טרמפים בכביש 1 "" רעייתי שולטת באבטחה ?  הזוי ":  ראש הממשלה על דוכן העדיםסרנה מגיב לתביעת נתניהו : " יש לבחון הפרסום על פי ז'אנר המשלים והדמיון היוצר "  
ראש הממשלה נתניהו הגיב בפייסבוק וכתב כי  " האמת והצדק ניצחו היום את מסע הציד האינסופי שמתנהל נגדי ,  נגד רעייתי ונגד משפחתי כבר למעלה מ-20 שנה .  לו היינו תובעים את כל מי שמוציא את דיבתנו ,  היינו מגיעים בכל יום אל בית המשפט .  אבל יש לי מדינה לנהל ורעייתי עוסקת בפעילות ציבורית ועובדת כפסיכולוגית חינוכית בשירות העירוני בירושלים ".  
" באחד המקרים הבודדים בהם מצאנו את הזמן להגן על שמנו הטוב ולהגיש תביעה נגד עוד שקר שמתפרסם נגדנו ",  הוסיף נתניהו , " בית המשפט חשף את השיטה והכריע עד האמת .  בשמי ובשם רעייתי אני מבקש להודות לכם על התמיכה שלכם .  אנו שואבים מכם כוח ועידוד רב .  בזכותכם אנו מצליחים לעמוד מול מסע השקרים וההכפשות .  האמת ניצחה היום ,  והיא תמשיך לנצח ".  
השופט עזריה אלקלעי כתב בפסק הדין כי  " אין מדובר בפרסום המהווה הבעת דעה אלא בפרסום הנחזה להיות עובדתי ולפיכך מהווה לשון הרע וזאת גם בהביאי בחשבון כי התובעים הם אנשי ציבור ".  לדבריו , " אמנם התובע הוא ראש ממשלה ,  אדם בעל עוצמה רבה ,  אולם גם הנתבע אינו אדם חלש ומסכן אלא עיתונאי רב-מוניטין וחד קולמוס ,  הכותב דרך קבע בעיתון 'ידיעות אחרונות' ,  כאשר עד לפרסום הנוכחי לא תבע אותו נתניהו ולא ניסה להשתיקו ". 
השופט דחה את הטענה כי מדובר בתביעת השתקה שמטרתה להגביל את חופש העיתונות ,  וטען כי  " לא ניתן לומר כי מדובר בתביעה מופרכת ומשוללת סיכוי שנועדה להרתיע ".  עוד כתב אלקלעי כי  " שמם של אנשי ציבור אינו הפקר ודמם אינו סמוק יותר כל אדם אחר ואין לחסון איש ציבור מלשמור על שמו הטוב רק עקב היותו איש ציבור ויש לשמור את דוקטרינת סילוק תביעה עקב היותה 'תביעת השתקה' למקרים ברורים וחריגים בלבד ".  בית המשפט ציין גם כי הימנעותו של סרנה להביא לעדות את ראש השב"כ פעלה לרעתו .  
בדיון האחרון טען סנגורו של סרנה ,  עו"ד אביגדור פלדמן ,  כי הפוסט המדובר היה  " פארודי ".   " אף אחד לא חושב שראש הממשלה עמד ועצר טרמפים ",  אמר .  סרנה אמר לוואלה !  NEWS בצאתו מאולם הדיונים : " ברור שמדובר בתביעת השתקה .  זה אומר הכול .  ראש ממשלה שמשתיק את התאגיד ושרים אחרים ,  משתיק גם אותי בעיתונות וגם בפייסבוק .  אני אחד מקורבנותיו להשתקת תקשורת ".  עורכי דינו ,  פלדמן וליאור אפשטיין ,  הבהירו כי אם יפסיד סרנה בתביעה ,  הם יביאו עדים כדי להוכיח שלראש הממשלה ורעייתו אין שם טוב .
 יוסי כהן ,  עורך דינו של הזוג נתניהו ,  ביקש בדיון מעבר לפיצוי מקסימלי ,  שבית המשפט יורה לסרנה גם להתנצל .  עם זאת ,  השופט השיב לו כי אין לו סמכות להורות על כך .  עו"ד כהן ביקש גם להשית על סרנה הוצאות משפט גבוהות .  

בעדותו אמר ראש הממשלה כי  " מה שהגדיש את הסאה ,  היא שהוא  ( סרנה )  קבע שהיה כאן מקרה  שלא היה ולא נברא .  כל מה שהוא אמר הוא שקר מוחלט ".  נתניהו הוסיף כי לטעון כי  " רעייתי שולטת באבטחה של מדינת ישראל זה דבר הזוי ".  רעייתו שרה הוסיפה בעדותה כי  " בעבר תבעתי ,  ואני אתבע - בשביל צדק .  כל מה שנאמר עליי זה שקרים מרושעים ".  
לדבריה , " עיתונאים ממשיכים כי הם מזהים שאני החוליה החלשה ,  וזו הדרך שלהם להפיל את ראש הממשלה ".  נתניהו אמרה כי סרנה ייחס לה  " כוונות זדון ,  שאני שולטת בשב"כ .  אין מצב שראש ממשלה ייזרק משיירתו ,  היא שלו - לא שלי .  יש לי כוחות על ?  הלוואי שהייתי יכולה להעלים את כל הזבל והשקרים שנכתבו עליי ". 
 ( עדכון ראשון :  8:41 )  

העיתונאי יגאל סרנה יפצה את בני הזוג נתניהו ב-115 אלף שקל
בית המשפט קיבל את תביעת לשון הרע שהגישו נתניהו ורעייתו נגד העיתונאי בגין פוסט שפרסם בפייסבוק ,  וחייב את סרנה במאה אלף שקל פיצויים וכן בתשלום הוצאות משפט בסך 15 אלף שקל .  סרנה מתכוון לערער : " ימים אפלים ".  נתניהו : " האמת ניצחה את מסע הציד האינסופי נגדי "
 
