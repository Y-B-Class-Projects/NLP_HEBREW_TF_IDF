נתניהו : " סנקציות משתקות על אירן ועכשיו "
 ראש הממשלה נתניהו נועד היום עם שגרירי מדינות האיחוד האירופי ואמר להם : " אנו מצפים מכל ממשלה אחראית בעולם לגנות בתוקף את המשטר הברוטאלי בטהרן המזלזל ברצון הקהילה הבינלאומית "
 ממשלת ישראל מגבירה את הלחץ הדיפלומטי במטרה להביא להחמרת הסנקציות נגד אירן .  על רקע הכרזת המשטר בטהרן על תחילת הייצור של דלק גרעיני היום  ( שלישי )  ,  נועד בצהרים ראש הממשלה בנימין נתניהו עם שגרירי מדינות האיחוד האירופי בישראל .  בפגישה שנערכה במלון המלך דוד בירושלים פנה נתניהו לשגרירים ואמר : " ביומיים האחרונים השמיעו שוב ראשי המשטר הברוטאלי בטהרן קריאה לחיסול מדינת ישראל  אנו מצפים מכל ממשלה אחראית בעולם ,  ובוודאי מממשלותיכם באיחוד האירופי ,  לגנות בתוקף את ההתבטאויות הללו ".  
נתניהו הוסיף והדגיש : " דרושות יותר ממילים  אירן דוהרת במירוץ שלה להתחמשות בנשק גרעיני תוך שהיא מזלזלת ברצון הקהילה הבינלאומית ".  לדבריו ,  על הקהילה הבינלאומית  " להגן על שלום העולם ולהטיל סנקציות על אירן  לא סנקציות חלקיות ולא סנקציות מתונות :  צו השעה הוא להטיל סנקציות משתקות על אירן ועכשיו !  ". 
ההחלטה על סנקציות חדשות על אירן צפויה להתקבל בשבועות הקרובים  כך העריך הבוקר דובר הפנטגון שמסר כי ארצות הברית תקדם הנושא במועצת הביטחון של האו"ם בהקדם .  הבוקר דיווחה הטלוויזיה הממלכתית באירן כי החל תהליך העשרת האורניום ברמה גבוהה במתקן הגרעיני בנתאנז . " היום החלנו לייצר דלק גרעיני מועשר ,  ברמה של 20% ,  בנוכחותם של פקחי הסוכנות הבינלאומית לאנרגיה אטומית ",  נמסר בהודעה רשמית מטעם הממשל .  אך דובר משרד החוץ מסר כי ארצו עדיין מוכנה לבצע החלפת דלק אם דרישותיה ייענו .  
ההודעה ,  אשר נמסרה גם לסוכנות לאנרגיה אטומית ,  היא תוצאה של הנחיה ישירה מצד נשיא המדינה מחמוד אחמדינג'ד שהורה להאיץ את תהליך העשרת האורניום כחלק מהפעלת כור המחקר האירני בבירה טהרן .  הוראתו של אחמדינג'ד להעשיר את האורניום עומדת בניגוד להסכם הפשרה ,  שגובש בין סבא"א ושש המעצמות והוצע לאירן ,  לפיו רוב מאגר האורניום האירני יישלח להעשרה במדינה אחרת ויוחזר לה בצורת של מוטות דלק לשימוש בכור למטרות רפואיות .
 יחד עם זאת ,  דובר משרד החוץ האירני ראמין מהמנפרסט אמר כי טהרן עדיין מוכנה לעסקת החלפת דלק אם דרישותיה ייענו .  מהמנפרסט הוסיף כי כוונות המערב להתקדם לקראת סנקציות לא תעזור לצדדים להתקדם מעבר למשבר .
 
נתניהו : " סנקציות משתקות על אירן ועכשיו "
 ראש הממשלה נתניהו נועד היום עם שגרירי מדינות האיחוד האירופי ואמר להם : " אנו מצפים מכל ממשלה אחראית בעולם לגנות בתוקף את המשטר הברוטאלי בטהרן המזלזל ברצון הקהילה הבינלאומית "
 
