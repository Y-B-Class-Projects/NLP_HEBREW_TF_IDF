ראש הממשלה העלה סרטון אנימציה המסכם את פועלו
לרגל ציון שנה להקמת הממשלה הנוכחית ,  לשכת רוה"מ שחררה סרטון אנימציה שמספר בהתלהבות על פארק ההייטק בבאר שבע ומחלף גולני .  התגובות ,  כרגיל ,  חסומות
ראש הממשלה אוהב לפנות אלינו דרך הפייסבוק והיוטיוב ,  ולרגל סגירת שנה לממשלה ה-33 ,  העלה משרדו ליוטיוב סרטון סיכום :  מדובר בקליפ באנימציית whiteboard ,  שקצת מזכיר את הסרטון המפורסם של נפתלי בנט ותכנית ההרגעה ,  וכתבות אנימציה של מהדורת וואלה ! חדשות .  העם אוהב ציורים וידיים ,  ככל הנראה .  גדלנו על הפינות של אורי פינק ומישל קישקה בתכניות בוקר .  
הסרטון מספר על שלל ההישגים של הממשלה בשנה האחרונה ,  בתחומים שונים :  הפיכת צומת גולני למחלף ,  פרויקט  " שמיים פתוחים ",  ירידת שיעור האבטלה ,  הארכת שעון הקיץ ,  ייצוא הגז ,  פארק הייטק בבאר שבע ,  חומה נגד מסתננים והצהרה שמבחינה ביטחונית שנת 2013 הייתה השנה השקטה ביותר בעשור האחרון .  וכרגיל בסרטוני התדמית של ראש הממשלה ,  עמוד היוטיוב חסום לתגובות הגולשים .
" ומה צפוי לנו בשנה הבאה ?  "  שואל הקריין הנרגש .  ספוילר :  לפי הסרטון ,  מה שצפוי לנו זה בעיקר לחץ על אירן ,  אבל גם משהו עם מחירי הדיור .  ונקווה שגם סרטון אנימציה חדש ומלהיב .  

ראש הממשלה העלה סרטון אנימציה המסכם את פועלו
לרגל ציון שנה להקמת הממשלה הנוכחית ,  לשכת רוה"מ שחררה סרטון אנימציה שמספר בהתלהבות על פארק ההייטק בבאר שבע ומחלף גולני .  התגובות ,  כרגיל ,  חסומות

