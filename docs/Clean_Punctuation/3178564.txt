נתניהו ממשיך להגן על חוק הלאום : " מבטיח את ישראל כמדינה יהודית "
 ראש הממשלה אמר בישיבת הממשלה כי חוק הלאום נחוץ כדי  " להבטיח לדורות את עתידה של ישראל כמדינה יהודית ".  זאת על רקע הביקורת על החוק והעצרת שהתקיימה נגדו בכיכר רבין .  השר לוין : " אין בחוק שום פגיעה בעדה דרוזית "
 ראש הממשלה בנימין נתניהו התייחס היום  ( ראשון )  בישיבת הממשלה לחוק הלאום ,  שלדבריו  " ביצר את חוק השבות ,  הוא מונע את ניצול סעיף איחוד המשפחות שבמסגרתו נקלטו בארץ רבבות פלסטינים מאז הסכמי אוסלו וייתכן שהחוק יוכל לסייע לנו לבלום כניסת מסתננים .  הדבר הזה נחוץ לא רק לדורנו - אלא לדורות הבאים ".  הוא הבהיר כי  " אף אחד לא מתכוון לפגוע בזכויות הפרט - אבל בלי חוק הלאום אי אפשר להבטיח לדורות את עתידה של ישראל כמדינה יהודית ". 
נתניהו הודיע בישיבת הממשלה על הקמת ועדת שרים מיוחדת להוקרת בני העדה הדרוזית ,  יום אחרי עצרת ההזדהות עם בני העדה שהתקיימה בכיכר רבין שבתל אביב . " הקשר העמוק עם בני העדה הדרוזית והמחויבות שלנו כלפיה חיוניים אף הם ",  אמר ראש הממשלה . " לכן אנחנו נקים היום ועדת שרים מיוחדת שתקדם את הקשר והמחויבות הללו ובמקביל תוקיר גם את אלה המשרתים בצה"ל ובכוחות הביטחון מבני כל הדתות ומבני כל העדות ". 
הוועדה ,  שלפי הצעת המחליטים נועדה  " לטפל ולקדם את ענייניהם של אזרחי ישראל מקרב העדה הדרוזית והצ'רקסית ",  תתכנס מחר לישיבתה הראשונה .  חברים בה ראש הממשלה בנימין ונתניהו והשרים כחלון ,  ליברמן ,  דרעי ,  שקד ,  לוין ,  הנגבי ,  קרא ,  רגב וגלנט .  
עוד בוואלה !  NEWS:רבבות במחאת הדרוזים : " פודלים מסיתים נשלחו להגן על חוק הלאום"בגלל הכינוי  " מדינת אפרטהייד ":  רה"מ פוצץ את הפגישה עם הדרוזיםההצעה של רה"מ לדרוזים :  עיגון בחוק של מעמד העדה והכרה בתרומתם 
מוקדם יותר ,  בישיבת שרי הליכוד ,  אמר נתניהו כי החוק חשוב  " מול אתגור המדינה היהודית ,  מול איחוד משפחות פלסטיניות ומול המסתננים ",  וזאת מפני ש"בשנים האחרונות המערכת המשפטית נעה בעיקר בכיוון אחד וצריך לאזן אותה ". 
שר התיירות יריב לוין אמר בישיבת הממשלה כי חוק הלאום הוא  " חוק חיוני ששם שכל בפני הכרסום המתמשך של בג"ץ בזהות המדינה כמדינת הלאום של העם היהודי "  וכי אין בו  " שום פגיעה בעדה הדרוזית ".  עם זאת ,  לדברי לוין ,  הוא  " ער לתחושות שהוא מעורר ".  לוין הוסיף  " המתווה שהניח ראש הממשלה יאפשר לעשות צדק מבלי לעשות שום שינוי בחוק הלאום ".  
רבבות השתתפו אתמול בעצרת בכיכר רבין נגד חוק הלאום ובהם ראש מועצת דליית אל-כרמל רפיק חלבי ,  המנהיג הרוחני של העדה השיח מואפק טריף ,  תת-אלוף במיל' אמל אסעד וראש השב"כ לשעבר יובל דיסקין .  בעצרת לקחו חלק גם ראש עיריית תל אביב-יפו רון חולדאי לצד אנשי צבא לשעבר ופעילים חברתיים נוספים .
 ראש הממשלה הציג בשבוע שעבר מתווה לעיגון מעמד העדה הדרוזית והצ'רקסית ,  להוקרת תרומתם לביטחון המדינה לתמיכה במוסדותיה לצד חיזוק היישובים הדרוזיים ושימור המורשת הדרוזית והנחלתה .  עם זאת ,  פגישתו עם נציגי הדרוזים הסתיימה בפיצוץ לאחר שהתעורר ויכוח בינו לבין תת-אלוף במיל' אמל אסעד ,  אחד ממובילי המאבק ,  בשל השימוש במונח  " מדינת אפרטהייד ". 
 ( עדכון ראשון :  12:04 )  

נתניהו ממשיך להגן על חוק הלאום : " מבטיח את ישראל כמדינה יהודית "
 ראש הממשלה אמר בישיבת הממשלה כי חוק הלאום נחוץ כדי  " להבטיח לדורות את עתידה של ישראל כמדינה יהודית ".  זאת על רקע הביקורת על החוק והעצרת שהתקיימה נגדו בכיכר רבין .  השר לוין : " אין בחוק שום פגיעה בעדה דרוזית "
 
