ירי לגוש דן ;  נתניהו : " שום לחץ בינלאומי לא ישפיע עלינו "
 בהצהרה לתקשורת בקריה בתל אביב התייחס ראש הממשלה לאפשרות של מבצע קרקעי ברצועת עזה ואמר : " אנחנו נערכים לכל האפשרויות ".  בעת נאומו בקריה יורטו רקטות בשמי גוש דן
ראש הממשלה בנימין נתניהו מסר אמש  ( שישי )  הצהרה לתקשורת בקריה בתל אביב בנושא מבצע  " צוק איתן "  ברצועת עזה .  בזמן נאומו נורה מטח לעבר גוש דן .  רקטה יורטה באזור חולון ,  ואחרת יורטה בשמי ראשון לציון .  אזעקה נשמעה באזור טרם היירוט . 
" צה"ל ,  השב"כ וכוחות הביטחון מכים בעוצמה הולכת וגוברת בחמאס .  עד כה פגענו בלמעלה מאלף מטרות של חמאס והג'האד וארגוני טרור אחרים ,  ועוד היד נטויה ",  אמר נתניהו בפתח דבריו . " המהלומה הצבאית תימשך עד שנהיה בטוחים בשקט ".  נתניהו ציין כי אנשי חמאס מסתתרים מאחורי תושבי עזה והם אחראים לכל פגיעה בהם . " הם משתמשים באזרחים שלהם .  הם יורים ללא הבחנה במטרה לפגוע באוכלוסייה ואולי בטעות גם בחיילי צה"ל .  אנחנו פוגעים לפעמים ,  בשגגה ,  לא בכוונה באזרחים מתוך מטרה לפגוע במחבלים ".  
כשנשאל בנוגע לאפשרות של כניסה קרקעית ,  השיב נתניהו : " אנחנו שוקלים את כל האפשרויות ונערכים לקראת כל האפשרויות .  כך הנחיתי את צה"ל וכך הוא נערך .  אני חושב שכל אזרחי ישראל מבינים שהשיקול העליון שלי הוא להשיב את השקט לכל אזרחי ישראל .  אני אעשה מה שצריך כדי להשיג את היעד הזה .  מעבר לכך מטבע הדברים אני מוגבל במה שאני יכול לפרט ".  
מבצע  " צוק איתן "  - כל הכותרות:מדריך לשעת חירום :  כך עליכם לנהוג בזמן אזעקהילד משדרות כותב לחברים בתל אביב : " אל תפחדו"מבצע  " צוק איתן ",  היום הרביעי :  עדכונים שוטפים 
נתניהו ציין כי שוחח עם נשיא ארצות הברית ברק אובמה ועם מנהיגים נוספים מהעולם ,  בהם קנצלרית גרמניה אנגלה מרקל ונשיא רוסיה ולדימיר פוטין . " כל המנהיגים האלה מבינים את הצורך שלנו לפעול .  שום מדינה לא הייתה מסכימה שיירו על האזרחים שלה ללא תגובה קשה ",  אמר ראש הממשלה .  שום לחץ בינלאומי לא ימנע מאיתנו לפעול ". 
בשיחה בין נתניהו לאובמה בטלפון שלשום הבהיר האחרון לראש הממשלה כי ארצו מוכנה לתווך במגעים בין ישראל לבין חמאס על מנת להביא להפסקת אש בין הצדדים ,  ולחזור להבנות שהושגו בתום מבצע  " עמוד ענן "  בסוף 2012 .  בהודעה שהפיץ אתמול הבית הלבן ,  נמסר כי הנשיא האמריקני הביע דאגה בכל הנוגע להמשך ההסלמה נגד ארגוני הטרור ברצועה ,  והדגיש את הצורך של כל הצדדים לעשות כל מה שהם יכולים כדי להשיב את השקט לאזור .  לצד הצעתו לפשר בין ישראל לבין חמאס ,  ציין אובמה בפני נתניהו את העובדה כי ארצות הברית מגנה את ירי הטילים לעבר ישראל ואישר את זכותה להגן על עצמה .  
כמו כן ,  התכנס שלשום הקבינט המדיני-ביטחוני ,  ובתום הישיבה אמר ראש הממשלה כי עד כה המערכה מתקדמת כמתוכנן ,  אבל מצפים שלבים נוספים בהמשך . " עד כה היכינו בחמאס באופן קשה ,  וככל שתימשך המערכה אנחנו נעמיק את הפגיעה בהם .  כוחות הביטחון עושים כל מאמץ להימנע מפגיעה באזרחים ,  ואם יש פגיעה בחפים מפשע זה משום שחמאס מסתתר בזדון מאחורי אזרחים פלסטינים ",  אמר נתניהו . " החוסן האזרחי הוא נדבך מרכזי ביכולת שלנו להמשיך בפעולה .  הדבר הכי החשוב ביותר עבור כולנו הוא לשמור על חיי כל אזרחי ישראל ,  ולשם המטרה הזאת כולנו פועלים ביחד ". 
שר הביטחון משה יעלון שוחח אתמול עם ראשי חברת  " רפא"ל "  והתעשייה האווירית ,  שפיתחו את מערכת היירוט  " כיפת ברזל ",  והביע הערכה ותודה על פעילות המערכת במהלך מבצע  " צוק איתן ",  שבו הצליחה המערכת ליירט כ-90% מהרקטות ששוגרו לעבר ישראל .  לדבריו ,  אנשיהם פועלים להצבת סוללות  " כיפת ברזל "  נוספות שייכנסו לשימוש באופן מידי . " מדובר בהישגים יוצאי דופן של המערך ",  מסר יעלון בהודעה , " אשר בראש ובראשונה מצילים חיים ,  מעניקים לנו אפשרויות רחבות בניהול המערכה מול חמאס ומהווים מסר למדינות וארגונים שסביבנו ,  שאוגרים כמויות אדירות של טילים ורקטות ".   
" הביצועים המרשימים של מערך 'כיפת ברזל' הם בעלי משמעות אסטרטגית עבור מדינת ישראל ,  ביטחונה וביטחון אזרחיה ",  הוסיף . " אני מבקש שיעבירו את תודתי ותודתם של אזרחי ישראל למהנדסי ,  מפתחי ויצרני המערכת .  ההתגייסות שלהם ושל אנשיהם במבצע הזה מרשימה מאוד ומעוררת הערכה ". 
שלשום ביקר יעלון עם ראש הממשלה בנימין נתניהו בתא השליטה של מערך ההגנה האווירית בחיל האוויר ,  והשניים צפו ביירוטים בזמן אמת . " אי אפשר היה שלא להתפעל מהמקצועיות והמחויבות של לוחמי ההגנה האווירית ,  כמו גם מהיכולות המיוחדות של מערך 'כיפת ברזל' .  הן מהוות דוגמא נוספת לאיכות האנושית יוצאת הדופן של אנשי התעשיות הביטחוניות בישראל ",  הוסיף יעלון .
 לפניות לכתב :  amir.tibon@walla.co.il
 ( עדכון ראשון :  18:22 )  
 
 

ירי לגוש דן ;  נתניהו : " שום לחץ בינלאומי לא ישפיע עלינו "
 בהצהרה לתקשורת בקריה בתל אביב התייחס ראש הממשלה לאפשרות של מבצע קרקעי ברצועת עזה ואמר : " אנחנו נערכים לכל האפשרויות ".  בעת נאומו בקריה יורטו רקטות בשמי גוש דן

