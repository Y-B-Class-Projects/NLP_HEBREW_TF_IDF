אחרי כחמש שעות :  הסתיימה חקירתו הרביעית של נתניהו
חוקרי יחידת להב 433 חקרו את נתניהו במעון ראש הממשלה בירושלים ,  והתמקדו בעיקר בתיק 1000 שבו חשוד נתניהו בקבלת טובות הנאה של מאות אלפי שקלים .  מוקדם יותר היום אמר המפכ"ל כי במשטרה קרובים לסיים את העבודה בפרשות
ראש הממשלה בנימין נתניהו נחקר הערב  ( שני )  במעונו שבירושלים בפעם הרביעית במשך כחמש שעות .  חוקרי יחידת להב 433 הגיעו למקום ,  והחלו בחקירה שהתמקדה בתיק 1000 ,  שבמסגרתו נבדק החשד כי ראש הממשלה קיבל במשך שנים ,  באופן שיטתי ועל פי הזמנה ,  טובות הנאה בשווי מאות אלפי שקלים .
 ייתכן גם כי החוקרים עימתו אותו עם ממצאים נוספים בפרשת 2,000 ,  ממנו עולה לכאורה כי נתניהו ומו"ל ידיעות אחרונות נוני מוזס רקמו ביניהם הסכם חשאי .  במסגרתו ,  הראשון יפעל לצמצום תפוצת החינמון  " ישראל היום "  שנמצא בבעלות מקורבו שלדון אדלסון ,  ובתמורה יזכה לסיקור אוהד בעיתונו של מוזס .
 עוד בנושא:המפכ"ל : " אנחנו לקראת השלמת חקירת נתניהו ,  בקרוב נעביר החומר לפרקליטות"בפרקליטות צפויים להקל עם ארי הרו : " קידם משמעותית את חקירות נתניהו"תיק 1000 :  המשטרה והפרקליטות מתעקשות לחקור את פאקר בחו"ל 
מוקדם יותר היום אמר המפכ"ל רוני אלשיך כי המשטרה צפויה לסיים בקרוב את עבודתה בפרשות ראש הממשלה . " אנחנו נמצאים בסוף ,  אנחנו מבצעים השלמות חקירה ,  זה לא הרבה ,  וברגע שנשלים את המהלך נגבש את החומרים ונעביר זאת לפרקליטות ",  אמר בשיחה עם וואלה !  NEWS במהלך טקס מינוי נציב כבאות והצלה .  חוקרי יאח"ה  ( היחידה הארצית לחקירות הונאה )  ,  בפיקודו של תת-ניצב כורש ברנור ,  יחקרו היום שוב את נתניהו במעונו בירושלים .
 בשבוע שעבר פורסם בוואלה !  NEWS כי צוות החוקרים מבקש לבצע חיקור דין לאיש העסקים האוסטרלי ג'יימס פאקר במסגרת תיק 1,000 .  בנוסף לכך ,  יתבצע חיקור דין להשלמת החקירה של איש העסקים ארנון מילצ'ן .  החוקרים ממתינים לאישורים על מנת לצאת לאוסטרליה ולארצות הברית במטרה לסיים את החקירה .
  ( עדכון ראשון :  16:46 )  

אחרי כחמש שעות :  הסתיימה חקירתו הרביעית של נתניהו
חוקרי יחידת להב 433 חקרו את נתניהו במעון ראש הממשלה בירושלים ,  והתמקדו בעיקר בתיק 1000 שבו חשוד נתניהו בקבלת טובות הנאה של מאות אלפי שקלים .  מוקדם יותר היום אמר המפכ"ל כי במשטרה קרובים לסיים את העבודה בפרשות

