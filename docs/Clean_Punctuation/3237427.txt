מנדלבליט לנתניהו :  השימוע יידחה בשלושה חודשים ויתקיים באוקטובר
בניגוד לבקשת פרקליטיו של ראש הממשלה לדחייה של שנה שלמה ,  היועמ"ש הודיע כי הסכים לדחייה של שלושה חודשים נוספים בלבד . " היענות לבקשה - פגיעה באינטרס הציבורי ואין לכך הצדקה ",  כתב .  השימוע יתקיים ב-2-3 באוקטובר
מנדלבליט דחה את השימוע לנתניהו בשלושה חודשיםהתשובה ניתנה בתגובה לבקשת פרקליטו של רה"מ לדחייה של שנה שלמההיועמ"ש : " היענות לבקשה הייתה פוגעת באינטרס הציבורי ואין לכך הצדקה"הדחייה בנוסף לשלושת החודשים שניתנו לנתניהו להיערכות 
היועץ המשפטי לממשלה אביחי מנדלבליט הודיע היום  ( רביעי )  לפרקליטו של ראש הממשלה ,  עו"ד עמית חדד ,  כי הסכים לדחות בשלושה חודשים נוספים את מועד השימוע בתיקיו של ראש הממשלה בנימין נתניהו ,  וכי הוא יתקיים ב-2-3 באוקטובר .  תשובת היועץ המשפטי לממשלה ,  שנחתמה בידי עוזרו - עו"ד גיל לימון - באה בעקבות בקשת הדחייה שהגיש עו"ד חדד ,  וזאת בשל הצורך העולה לדבריו מהיקף חומר החקירה ומהזמן הנדרש על מנת להתכונן לשימוע .  במקביל ,  לבני הזוג איריס ושאול אלוביץ' כן לנוני מוזס ,  המעורבים אף הם בתיקי נתניהו נמסר כי עליהם לתאם מועד לשימוע למועד שלא יאוחר מ-15 באוגוסט .  
תשובת היועמ"ש המלאה 
במכתב התייחס עוזרו של מנדלבליט לבקשת נתניהו לדחות את השימוע בשנה שלמה .  הוא טען כי היענות לבקשה היתה פוגעת באינטרס הציבורי של קבלת החלטה בתיק בהקדם ,  ואין לכך הצדקה .  לדבריו בהתחשב בכלל הנסיבות החליט לדחות את השימוע בשלושה חודשים ,  מעבר לשלושת החודשים המקוריים שניתנו לו להיערכות , " החורגים אף הם ממסגרת הזמנים הקבועה בהנחיות ". 
לקריאה נוספת:עורך דינו של נתניהו ביקש ממנדלבליט :  דחה את השימוע בשנה"נתניהו ביקש אספקת סיגרים ממילצ'ן במהלך טקסי יום הזיכרון"לאחר הסדר על התשלום :  פרקליטו של נתניהו קיבל את חומרי החקירה 
השימוע לנתניהו אמור היה להתקיים בחודש יולי ,  אולם ב-10 במאי ,  המועד האחרון לתיאום השימוע ,  ביקשו הפרקליטים זמן נוסף שנדרש להם לטענתם כדי להיערך בהתאם .  זאת ,  אף על פי שמנדלבליט הודיע כבר בתחילת מרץ על החלטתו להעמיד לדין את נתניהו ,  בכפוף לשימוע ,  בעבירות שוחד ומרמה והפרת אמונים בתיקים 4000 ,  2000 ו-1000 .  ראש הממשלה ביקש אז ,  באמצעות סנגוריו ,  לדחות את מסירת חומרי החקירה בתיקים עד לאחר הבחירות מחשש שיודלפו ויריביו הפוליטיים יעשו בהם שימוש נגדו .
 מנדלבליט נעתר לבקשה ,  וחומרי החקירה הועדו לרשות הסנגורים ב-10 באפריל ,  יום לאחר הבחירות .  אף שסנגוריהם של חשודים אחרים בשלוש הפרשות אספו כבר את חומרי החקירה ,  נציגיו של ראש הממשלה עשו זאת רק לפני כשבוע ב-14 במאי ,  בנימוק שעליהם היה להסדיר את הייצוג והתשלום בעניין נתניהו .
 בתשובת היועמ"ש לבקשת הדחייה שניתנה היום ,  עולה כי למעשה עורכי דינו של נתניהו ביקשו לדחות בשנה שלמה את השימוע ,  אולם מנדלבליט הסכים לשלושה חודשי דחייה בלבד .  במכתבו הוא צירף שורה של נימוקים בנוגע לחשיבותו של השימוע בהליך הפלילי וכן תקדימים הנוגעים לדחייתם .  
באופוזיציה מתחו ביקורת על החלטת מנדלבליט בנוגע לדחיית השימוע לנתניהו .  יו"ר מרצ תמר זנדברג אמרה כי מדובר ב"רמזים על 'נסיגה' מהחסינות מצטרפת ההודעה על דחיית השימוע .  המשמעות :  ראש ממשלה חשוד בשוחד מתכוון להשליך כל יהבו על ביטול עצמאות בתי המשפט כדי לחמוק מהעמדה לדין .  ישלמו את המחיר כל אזרח ואזרחית שיזקקו להגנה משרירות לב השלטון ". 
ח"כ שלי יחימוביץ'  ( העבודה )  אמרה כי היא  " מברכת את היועמ"ש על כך שדחה את ניסיונות נתניהו לדחות את השימוע בשנה שלמה ,  והעניק לו ארכה מידתית ,  מה גם שנתניהו עצמו כבר משך זמן כשסירב ,  בעזות מצח ,  לקחת את החומרים במועד .  בכל מקרה כבר ברור שהדחיה תנוצל לנסיונות הרסניים להבטיח לעצמו שהשימוע כלל לא יתקיים ,  ושהוא ימלט מאימת החוק תוך שהוא מחריב את יסודות הדמוקרטיה ". 
בתנועה לאיכות השלטון הביעו צער על החלטת היועמ"ש . " מנדלבליט נכנע לניסיונותיו של רה"מ למשוך זמן ולנסות להתחמק מהעמדה לדין ",  אמרו . " בכוונת התנועה לעתור לבג"ץ נגד דחייה זו ,  המהווה פגיעה באמון הציבור בנבחריו ובמערכת אכיפת החוק .  כמו כן תדרוש התנועה מיו"ר הכנסת שלא לאפשר את קיומו של דיון בחוק החסינות ,  חוק שכל מטרתו היא לאפשר לרה"מ לחמוק מהעמדה לדין ,  עד למועד השימוע ".  

מנדלבליט לנתניהו :  השימוע יידחה בשלושה חודשים ויתקיים באוקטובר
בניגוד לבקשת פרקליטיו של ראש הממשלה לדחייה של שנה שלמה ,  היועמ"ש הודיע כי הסכים לדחייה של שלושה חודשים נוספים בלבד . " היענות לבקשה - פגיעה באינטרס הציבורי ואין לכך הצדקה ",  כתב .  השימוע יתקיים ב-2-3 באוקטובר

