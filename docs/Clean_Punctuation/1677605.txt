 " ישראל - המפונקת במדינות ":  ראיון עם מוחמד בכרי
לאחר שהתאושש מהתקף הלב ,  מתפנה מוחמד בכרי לגלם יהודי בסרט על השואה ,  לתקוף את נתניהו ואת לבנת ולתמוך באלביס קוסטלו .  ראיון מיוחד
האנשים שזועקים  " אל תגעו לי בשואה "  כבר נאלצו להשלים עם העובדה שרוברטו בניני וקוונטין טרנטינו נגעו בה ,  אבל עכשיו התגלגל הטאבו לידיים שנויות במחלוקת הרבה יותר  מוחמד בכרי ,  המגלם אסיר בגטו ב"חתיכת לחם ",  סרטו הקצר של גומא רביד .  כן ,  זה אותו בכרי מפרשת  " ג'נין ג'נין ",  זה שלימור לבנת אמרה עליו כי  " מהרסייך ומחריבייך ממך ייצאו ",  זה שתקף את כל הערכים של המדינה הציונית ומתח עד הקצה את הגבולות של כל אחד מן המוסדות שלה  מבית המשפט העליון ועד מנגנון הצנזורה העצמית של העיתונות .  דווקא הוא מגלם יהודי בסרט שקיבל מימון ממכון  " משואה ",  המרכז הציוני והציבורי לגמרי ללימודי שואה ,  ואין לו כל כוונה להצדיק את הבחירה בו . " אם למישהו יש בעיה שאני משחק בסרט כזה ,  זו בעיה שלו ,  ואני לא מתעסק בבעיות של אחרים ",  הוא אומר בראיון מיוחד לוואלה !  תרבות .
" ממש לא .  אני מזדהה עם כל אדם במצוקה ,  ולא משנה מה צבע עורו ומה הדת שלו .  מה שחשוב לי בחיים זה להוציא אנשים ממצוקות ולא להכניס אותם אליהן ,  ולא משנה מי הם ומה המצוקות ".  
" אני לא מאמין שלסרט קטן כזה יהיה כוח כה רב ,  ובכל מקרה ,  אני גם לא מאמין שמישהו שיש לו לב בחזה ומוח בראש באמת יכול להתכחש לשואה ".  
" זה כבר סיפור אחר .  ממשלת ישראל מתכחשת לסבל של העם הפלסטיני .  ממשלות ישראל לדורותיהן ,  כמעט ללא יוצא מן הכלל ,  מדכאות את פלסטינים ומניחות לקומץ של מתנחלים להתעלל בהן .  הן מתכחשות לכך וגם מסתירות מהעם את מה שקורה ,  אבל יום יבוא ועם ישראל יתפכח ויבין שרימו אותו ,  אני בטוח שזה יקרה ".  
" ממש לא .  לאף ישראלי אין זכות להגיד את זה ,  או לחשוב שהוא מנסה לעשות ההפך או אחרת ממה שהיה באירופה של שנות הארבעים .  היהודים עושים לאחרים את מה שעשו להם בעבר ".  
" עושים כאן עוול לא רק לפלסטינים ,  וזו דוגמה לכך .  היחס לעובדים הזרים ולילדיהם הוא לא אנושי ולא הולם מדינה מתוקנת ,  אבל זה לא מפתיע ,  כי ישראל אינה מדינה מתוקנת ,  גם אם היא חושבת את עצמה לכזו .  איך אפשר להגיד שזו מדינה מתוקנת אם היא מתעללת בילדים ,  מדרגת את האזרחים שלה לפי היררכיה של עדות ורואה בערבים שבשטחה גיס חמישי ?  "
 השיחה עם בכרי מתקיימת כמה ימים לאחר שנמנעה כניסתו לישראל של פרופ' נועם חומסקי ,  צעד שבעיניו של בכרי היה מיותר לגמרי   " מה הם רוצים ממנו ?  ",  הוא שואל , " מה יש לפחד מפרופסור הומני ?  מה הוא כבר יכול להגיד ?  כל העולם יודע את מה שיש לו להגיד ,  והאמת שגם רוב הישראלים ,  ובכל זאת השלטונות החליטו לסתום לו את הפה .  ככה זה ,  על ראש הגנב בוער הכובע ".  
" אני מעריך את מה שקוסטלו עשה ,  ומעריך באופן עקרוני כל אדם שיש לו אומץ למחות נגד מדיניות של ממשלה ,  כי זה מראה שיש לו מצפון .  אני מעריך גם כל אדם שמנצל את המעמד שלו כדי להגיד את הדברים שקוסטלו אמר ,  אבל הייתי שמח יותר אם מוזיקאי ישראלי היה אומר אותם ".  
" כרגע ,  לא .  ירושלים מסמלת את הכיבוש ,  ולא הייתי מוכן להופיע במקום כזה .  כל עוד שירושלים מנופפת בדגל של ירושלים המאוחדת ומסמלת את הכיבוש של העיר העתיקה ,  אני לא אכבד בנוכחותי את הפסטיבל ".  
" הסינמטק הוא לא משרד ממשלתי .  הוא היכל תרבותי שמקרינים בו סרטים איכותיים ,  בדרך כלל ,  ואני גאה שסרט בהשתתפותי מוקרן שם ". 
מי שאולי לא תשמח על הצגת הסרט בסינמטק היא שרת התרבות ,  לימור לבנת ,  שמצאה עצמה בחודשים האחרונים שוב ושוב בעימותים מתוקשרים מול בכרי .  בתחילה היא תקפה בחריפות את הצעד של כמה קולנוענים ישראלים ,  שהעניקו לבכרי פרס מיוחד על חופש הביטוי בפסטיבל ברלין .  לאחר מכן זה היה תורו של בכרי להרים את הכפפה ,  והוא יזם מחאה נגד נוכחותה של לבנת בפתיחת פסטיבל הקולנוע הישראלי בפריז . " מי זו האשה הזו בכלל ?  אני לא מכיר אותה ,  אני לא יודע על מה היא חושבת בלילה ,  ולפי איך שהיא מתנהגת ,  היא לא מייצגת אותי ",  הוא מצהיר כעת . " לבנת היא דוגמה לאיש פוליטי שנמצא במקום הלא נכון .  היא צריכה להיות בצבא ולא להתעסק בדברים רוחניים .  בגלל אנשים כמוה ישראל נראית כמו שהיא נראית ".  
" זה יהיה מצער ,  כי הקולנוע הישראלי מתקדם מאוד בשנים האחרונות ,  והלוואי שהמדינה כולה היתה נראית כמוהו .  אז אני מקווה שהוא ימשיך במגמת העלייה ,  ושהיוצרים לא יתאימו את האמת האמנותית שלהם לאמות המידה של המימון הציבורי .  כסף זה לא הכל באמנות .  קשה ככל שזה יהיה ,  אפשר לעשות סרטים בלי כסף .  גם אני עשיתי כמה כאלה ".  
" המצב בישראל מידרדר בגלל שלעדר אין רועה .  זה מצער בעיקר כי יש עכשיו סיכוי אמיתי לשלום .  בצד השני יש את אבו-מאזן ,  שהוא יונה בן יונה ,  אבל לנו יש את ביבי ויש את ליברמן ,  שאני לא צריך לספר מיהו ".  
" הם חושבים כך כי זה מה שהתקשורת גורמת להם להאמין בו .  יש אנשים שיש להם אינטרס לשכנע את העם שאין פרטנר בצד השני ,  והם משתמשים בתקשורת כדי להעביר את המסר הזה .  התקשורת בישראל נהפכת מיום ליום לדוברות של הממשלה הקיימת .  כמעט וכבר אין כאן עיתונות חופשית .  עיתונאים מעטים כותבים את מה שהם רוצים וכלי תקשורת מעטים מכבדים את חופש הביטוי ".  
" הם הבינו את זה יפה מאוד .  הם הבינו שישראל היא המדינה הכי מפונקת במזרח התיכון ,  ובדומה לאב המחנך את ילדיו ,  אני מקווה שהם ינהגו בהתאם ויעמידו אותה במקום .  ארצות הברית צריכה לאיים על ישראל שאם לא תביא להסכם שלום ,  היא תפסיק להיות פרטנר שלה ".  
" יש לי כמה מועמדים .  למשל ,  רני בלייר ,  יו"ר איגוד הבמאים .  זה אדם אמיץ ,  והייתי שמח אם הוא היה ראש הממשלה ".  
" אם רני בלייר ראש ממשלה ,  הייתי שמח להיות שר התרבות .  אלון גרבוז יכול להיות שר הקולנוע ". 
במסגרת החברות האמיצה בין בכרי ובלייר ,  יגלם השחקן דמות של מושבניק יהודי ב"אדמה ",  הסדרה החדשה של הבמאי ,  שתעלה בקרוב בכבלים .  הפוריות המקצועית של בכרי מעט מפתיעה לאור העובדה שהוא סבל מהתקף לב רק לפני כחודשיים ונאלץ לעבור צנתור דחוף ,  אבל לדבריו ,  הוא חזר לכושר מלא . " אני ממש בסדר ,  ואני גם ממשיך לעשן כמו פעם .  40 סיגריות ליום ".  
" הם כועסים ,  וגם אשתי אומרת לי להפסיק ,  אבל אני מכור ,  מה לעשות ".  
" אני כותב תסריט לסרט על חייו של מחמוד דרוויש .  הפרויקט בשלב התחלתי מכדי שאוכל לדבר עליו .  אני מתעכב מכל מיני סיבות ,  בין השאר באשמת החיילים שגוררים אותי בין בית משפט אחד למשנהו בגלל התביעה נגד 'ג'נין ,  ג'נין' .  הם מבזבזים לי המון זמן לשווא ".  
" לא עשיתי להם שום עוול .  הם לא יכולים לתבוע אותי ,  כי הם לא מוזכרים בסרט ולא מוצגים בו .  המשפט הזה הוא בסך הכל עניין פוליטי  מרדף של המדינה נגד האזרח והתעללות שלה בו .  המזל שלי שהמערכת המשפטית בארץ צפופה ,  אז לפחות אני יכול לנוח בין משפט למשפט .  אני מקווה שבית המשפט העליון יסיים עכשיו את הפרשה הזו אחת ולתמיד ויוכיח שהצדק עמי ".  
" מני מזוז ?  מי זה מני מזוז ?  "
" נכשלתי בדבר אחד  לא הצלחתי להביא אותו לציבור הרחב .  זה קרה באשמת התקשורת והממסד הפוליטי ,  שהצליחו לשכנע את הציבור כי מדובר בסרט אנטישמי ואנטי-ישראלי ,  אבל מובן שהוא לא כזה .  לו רק איזשהו ערוץ טלוויזיה ישראלי היה ניאות להציג אותו ,  כל הקהל היה מבין את זה ".  
" זה נכון שהמצב הידרדר מאז ,  אבל אני משוכנע שעוד יהיה טוב .  אולי זה לא יקרה בימיי ,  אולי אפילו לא בימים של ילדיי ,  אולי אפילו לא בימים של נכדיי ,  אבל יהיה טוב .  הם יכולים לקחת ממני הכל ,  אבל לא את התקווה ". 
השרה לימור לבנת מסרה בתגובה : " מוחמד בכרי אינו מייצג אותי .  הוא לא מייצג את מדינת ישראל וגם לא את עולם האמנות הישראלית .  גם בג"צ קבע שסרטו ,  'ג'נין ג'נין' ,  שמומן על ידי הרשות הפלסטינית ,  רצוף בשקרים והוגשה נגדו תביעה אזרחית שהצטרף אליה היועץ המשפטי לממשלה .  ברור כי דבריו אינם ראויים להתייחסות ".  

" ישראל - המפונקת במדינות ":  ראיון עם מוחמד בכרי
לאחר שהתאושש מהתקף הלב ,  מתפנה מוחמד בכרי לגלם יהודי בסרט על השואה ,  לתקוף את נתניהו ואת לבנת ולתמוך באלביס קוסטלו .  ראיון מיוחד

