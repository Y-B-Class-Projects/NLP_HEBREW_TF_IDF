לא צד בעניין :  שרה נתניהו לא תוכל לערער על הפיצויים למני נפתלי
בית הדין הארצי לעבודה דחה את דרישתה של רעיית ראש הממשלה לערער על הפיצויים שנפסקו לעובדים לשעבר במעון הרשמי ,  מכיוון שלא נתבעה אישית ובחרה שלא להצטרף להליך המקורי .  נתניהו טענה כי שמה ומעמדה נפגעו ,  ולכן יש לאפשר לה להתמודד מול הראיות בתיק
רעיית ראש הממשלה ,  שרה נתניהו ,  לא תוכל לערער על הפיצויים שנפסקו למני נפתלי וגיא אליהו ,  עובדי מעון ראש הממשלה לשעבר ,  מכיוון שלא נתבעה אישית - כך קבע היום  ( חמישי )  בית הדין הארצי לעבודה .  הרכב השופטים בראשות נשיא בית הדין יגאל פליטמן קבע כי לנתניהו אין עילת ערעור ,  וחייב אותה בשכר טרחת עורכי דינם של נפתלי ואליהו ,  בסך 6,000 שקלים .
 נתניהו טענה בערעור ,  שהוגש בשנה שעברה ,  כי  " שמה ,  מעמדה ותדמיתה "  נפגעו קשות בעקבות פסיקתה של השופטת דיתה פרוז'ינין ,  ושעל בית הדין לאפשר לה לערער ולקחת בחשבון את  " מהומת האלוהים שקמה סביבה ".  הערעור הוגש לאחר שערעור קודם בנושא נדחה .
 המדינה חויבה לשלם לנפתלי פיצויים בסך כ-160 אלף שקלים לאחר שנקבע כי משרד ראש הממשלה הפר את התחייבויותיו כלפיו ולאחר שקבע כי העסקתו הייתה  " העסקה פוגענית "  בשל היחס כלפיו במעון .  נתניהו הייתה העדה המרכזית בתיק ובית הדין מתח ביקורת על התנהלותה .  לצד המדינה ,  נתבעו בתיק המקורי גם ראש הממשלה בנימין נתניהו וסמנכ"ל משרדו לשעבר ,  עזרא סיידוף .  
עוד בוואלה !  NEWS:שרה נתניהו לבית המשפט : " לא מסוגלת לשתות 3 בקבוקי שמפניה ביום"עתירה נגד עיריית ירושלים :  איפה וכמה שעות עובדת שרה נתניהו ? מני נפתלי נעצר במהלך הפגנה שארגן מחוץ לביתו של מנדלבליט 
בית הדין ייחס את דחיית הבקשה לבחירתה המודעת של נתניהו לא להצטרף להליך המקורי ,  שהתנהל בפני השופטת דיתה פרוז'ינין בבית הדין האזורי לעבודה . " המערערת לא סיפקה הסבר מספק להימנעותה מלבקש להצטרף להליך המקורי ,  ובכך החמיצה את השעה להפוך לבעלת דין ",  קבע הרכב השופטים שכלל את הנשיא פליטמן ואת השופטים אילן איטח ורועי פוליאק .
 נתניהו ביקשה לערער על פסק הדין שניתן בתביעה שהגיש נפתלי ,  אב הבית לשעבר ,  אף שלא הייתה צד להליך .  לטענתה ,  פסק הדין הכיל קביעות עובדתיות קשות הנוגעות אליה ,  ויש לאפשר לה להתמודד מול הראיות שהובאו בהליך . " המערערת הפכה למעשה לנתבעת העיקרית בתיק שלא בטובתה .  אחריותה האישית לתנאי העסקתו  ( של נפתלי  א"ס )  נקבעה באותיות קידוש לבנה ",  נכתב בערעור שהגיש עו"ד יוסי כהן .  
בפסק הדין החדש נכתב כי המדינה ,  שהיא זו שערערה על פסק הדין ,  כלל לא התייחסה לעובדות הנוגעות לנתניהו בערעורה .  המדינה קבלה על הקביעות המשפטיות ,  ולא על מהימנותם של נפתלי ,  אליהו ויתר העדים שהעידו נגד נתניהו .
 לאחר שהערעור המקורי נדחה על ידי הרשם כאמל אבו קאעוד ,  נטען מטעם נתניהו כי פסק דינו של הרשם  " הושיב אותה על דוכן הנאשמים והמעוולים ",  וזאת משום שהשיח הציבורי בתביעת נפתלי  " מתמקד אך ורק בה ,  ולא במדינה ,  שנמצאה אחראית לתנאי העסקתו ".  
עורכת הדין נאוה פינצ'וק אלכסנדר ,  שמייצגת את מני נפתלי ,  מסרה כי : " אנו מברכים על פסק הדין .  כצפוי ,  התוצאה המשפטית נכונה ועניינית ,  למרות שמדובר ברעיית ראש הממשלה ". 
עו"ד נעמי לנדאו ,  המייצגת נפתלי ואליהו ,  הוסיפה : " אנו תקווה כי אולי הפעם הגברת נתניהו תואיל בטובה להפסיק להטריד את בתי הדין בבקשות שווא ותתחיל להתבונן פנימה ,  אל עצמה ,  ולעשות חשבון נפש עמוק בכל הקשור לאופן התנהלותה והתנהגותה המתעמרת בעובדים ".  

לא צד בעניין :  שרה נתניהו לא תוכל לערער על הפיצויים למני נפתלי
בית הדין הארצי לעבודה דחה את דרישתה של רעיית ראש הממשלה לערער על הפיצויים שנפסקו לעובדים לשעבר במעון הרשמי ,  מכיוון שלא נתבעה אישית ובחרה שלא להצטרף להליך המקורי .  נתניהו טענה כי שמה ומעמדה נפגעו ,  ולכן יש לאפשר לה להתמודד מול הראיות בתיק

