מאה שנה להצהרת בלפור :  מנהיג הלייבור בבריטניה יחרים את האירוע
בסאנדיי טיימס דווח כי קורבין ,  שבעבר השווה בין ישראל לדאעש ,  ייעדר מהטקס הרשמי שיתקיים בלונדון בהשתתפות נתניהו וראשת ממשלת בריטניה .  שגריר ישראל בממלכה : " מי שמתנגד להצהרה אינו שונה מחמאס "
 מנהיג מפלגת הלייבור בבריטניה ,  ג'רמי קורבין ,  סירב להשתתף בארוחת הערב הרשמית עם ראש הממשלה בנימין נתניהו לציון מאה שנה להצהרת בלפור  כך דיווח היום  ( ראשון )  העיתון סאנדיי טיימס .  
מנהיג האופוזיציה ,  שהתבטא בעבר בצורה שנויה במחלוקת כלפי ישראל והביע תמיכה בארגונים כמו חיזבאללה וחמאס ,  דחה את ההזמנה הרשמית לאירוע שיתקיים בלונדון ביום חמישי ,  בהשתתפותה של ראשת הממשלה תרזה מיי .  במקומו ,  תשתתף שרת החוץ בממשלת הצללים שלו אמילי ת'ורנברי .  
מאז עלה קורבין לשלטון הלייבור ב-2015 ,  הסתבכה המפלגה בשורת תקריות אנטישמיות ,  שבהן היו מעורבים חבריה ותומכיה .  ראש עיריית לונדון לשעבר קן ליווינגסטון הושעה מהמפלגה בשנה שעברה ,  אחרי שטען שאדולף היטלר היה ציוני ,  ובחודש שעבר נרשמו התבטאויות אנטישמיות בשולי כינוס של המפלגה .  קורבין השווה בעבר בין מדינת ישראל לארגון  " המדינה האסלאמית "   ( דאעש )  .  
שגריר ישראל בבריטניה ,  מרק רגב ,  אמר לסנדיי טיימס כי אלו המתנגדים להצהרת בלפור ,  שהייתה הבסיס לדרישות היישוב היהודי בארץ ישראל להקמת מדינה ,  הם  " קיצוניים ",  המתנגדים לזכותה של ישראל להתקיים .  לדבריו ,  עמדותיהם דומות לאלו של ארגוני טרור ,  כמו חמאס .  הוא הוסיף כי  " מיעוט קולני "  מקרב חברי האקדמיה והסטודנטים בממלכה עדיין רוצה בהשמדת מדינת ישראל .  

מאה שנה להצהרת בלפור :  מנהיג הלייבור בבריטניה יחרים את האירוע
בסאנדיי טיימס דווח כי קורבין ,  שבעבר השווה בין ישראל לדאעש ,  ייעדר מהטקס הרשמי שיתקיים בלונדון בהשתתפות נתניהו וראשת ממשלת בריטניה .  שגריר ישראל בממלכה : " מי שמתנגד להצהרה אינו שונה מחמאס "
 
