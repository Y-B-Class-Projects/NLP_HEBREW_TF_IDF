מתקפה בליכוד נגד בנט ;  נתניהו : " טעות לחשוב שעם טראמפ אין מגבלות "
 ישיבת שרי הליכוד עסקה בנסיעתו מחר של ראש הממשלה לארה"ב ,  בצל הפוסט שכתב יו"ר הבית היהודי שבו הפציר בנתניהו לחזור בו מרעיון שתי המדינות . " איש לא ילמד את ראש הממשלה איך לנהל את המדינה ",  גערה רגב .  אקוניס : " לא צריך להתייחס לכל ציוץ "
 לקראת נסיעתו של ראש הממשלה לארצות הברית ולפני הדיון שייערך היום  ( ראשון )  בנושא זה בקבינט המדיני-ביטחוני ,  אמר בנימין נתניהו בישיבת שרי הליכוד כי  " אמנם המצב עכשיו יותר נוח ,  אבל לחשוב שאין שום מגבלות  ( עם טראמפ )  עכשיו זו טעות ".  הדברים ככל הנראה כוונו לאוזניו של יו"ר הבית היהודי נפתלי בנט ,  שכתב אתמול בפייסבוק שלו כי על ראש הממשלה ונשיא ארצות הברית דונלד טראמפ לא להצהיר בהודעתם המשותפת על מחויבותם להקמת מדינה פלסטינית .  
שרת התרבות מירי רגב ושר המדע והטכנולוגיה אופיר אקוניס הלכו בעקבותיו של נתניהו ,  וכן מוקדם יותר הבוקר שר התחבורה ישראל כץ ,  ותקפו את בנט . " איש לא ילמד את ראש הממשלה איך לנהל את המדינה ",  אמרה רגב .  ואילו אקוניס הכריז : " בנט הוא יו"ר של מפלגה יריבה בתוך הימין .  לא אני ולא חבריי בליכוד זקוקים להתוויית הדרך על ידי השר בנט .  רוב הליכוד מתנגד אידיאולוגית להקמת מדינה פלסטינית ",  טען . " לא צריך להתייחס לכל ציוץ .  זה רק מעצים אותם ",  אמר .
 לקריאה נוספת:כץ נגד בנט : " מוכן לחמם את גזרת עזה בגלל שיקולים פוליטיים"גורם בלשכת רה"מ : " התבטאויות שרים על הפגישה עם טראמפ עלולות לחבל בה"לפני פגישת נתניהו : " טראמפ רותם את סעודיה ומצרים להתנעת המו"מ "  
מאוחר יותר ,  בפתח ישיבת הממשלה סיפר נתניהו על נסיעתו לארצות הברית מחר . " אנחנו  ( נתניהו וטראמפ )  מכירים שנים רבות אבל זו הפגישה הראשונה שלו כנשיא ארצות הברית ושלי כראש ממשלת ישראל ",  אמר נתניהו . " זו פגישה חשובה מאוד לביטחון ישראל למעמדה הבינלאומי של ישראל .  לקראת הפגישה אני מקיים דיונים רבים עם אנשי מערכת הביטחון ,  המל"ל ומשרד החוץ .  אני שומע ומבין שיש התרגשות גדולה לקראת המפגש הזה ,  עם כל מיני מוטיבציות מאחוריהן ,  אבל המוטיבציה שלי היא אחת - האינטרס הלאומי של ישראל .  זה מחייב מדיניות אחראית של שיקול דעת וכך אני מתכוון לנהוג .  ניווטתי את היחסים בין ישראל לארצות הברית באופן מושכל וכך אעשה עכשיו ".  
בישיבה המשיכה שרת המשפטים איילת שקד  ( הבית היהודי )  ,  בקו של ראש מפלגתה וקראה לראש הממשלה להתנער מרעיון המדינה הפלסטינית ולהציג חלופה אחרת . " המפלגה הרפובליקנית הסירה את הקמת המדינה הפלסטינית מהמצע שלה ,  אין סיבה שממשלת ימין ישראלית תאגף אותה משמאל ".  שר הבינוי יואב גלנט  ( כולנו )  התייחס בדבריו לאחד הנושאים שצפויים לעלות בפגישת נתניהו והנשיא דונלד טראמפ  איראן . " אנחנו מבינים שהנושא הפלסטיני תמיד מעורר רגשות ,  אבל יש סכנה ברורה ומידית להשתלטות איראנית על הגבול הצפוני של ישראל .  זה צריך להדאיג אותנו ולשם צריך לרכז את המאמצים שלנו ". 
בפוסט שפרסם אמש בפייסבוק כתב בנט כי  " ביום רביעי זה יקרה .  נשיא ארצות הברית טראמפ יעמוד יחד עם ראש הממשלה נתניהו לאחר פגישתם הראשונה .  כל העולם יקשיב לכל מילה .  אם בהודעתם יזכירו לראשונה בקדנציה את המחוייבות להקמת פלסטין ,  או 'שתי מדינות' בניסוח כזה או אחר ,  כולנו נרגיש זאת בשנים הקרובות על בשרנו .  האדמה תרעד ".  
באופוזיציה קראו לנתניהו  " להחליט אם הוא טס לארצות הברית כראש ממשלת ישראל או כשר החוץ של נפתלי בנט ".  ראש האופוזיציה ויו"ר המחנה הציוני ,  יצחק הרצוג ,  אמר כי  " החזון של מדינה אחת לשני עמים שדוחף אליו בנט משרת את המטרה ששואפים אליה אויבי ישראל .  אובדן זהות מדינת ישראל כמדינת הלאום היהודית ".  
לדבריו , " על נתניהו להחליט אם הוא ממשיך את הזחילה המביכה אחר בנט והימין הקיצוני שששים לספח אל מדינת ישראל מיליוני פלסטינים או שהוא פועל לראשונה בכהונתו במנהיגות ובאחריות וחוזר בפגישתו עם נשיא ארצות הברית על המחויבות של ישראל לפתרון שתי המדינות .  פתרון שיבטיח את המשך קיומה של מדינת ישראל כמדינה יהודית ודמוקרטית עם רוב יהודי ".  

מתקפה בליכוד נגד בנט ;  נתניהו : " טעות לחשוב שעם טראמפ אין מגבלות "
 ישיבת שרי הליכוד עסקה בנסיעתו מחר של ראש הממשלה לארה"ב ,  בצל הפוסט שכתב יו"ר הבית היהודי שבו הפציר בנתניהו לחזור בו מרעיון שתי המדינות . " איש לא ילמד את ראש הממשלה איך לנהל את המדינה ",  גערה רגב .  אקוניס : " לא צריך להתייחס לכל ציוץ "
 
