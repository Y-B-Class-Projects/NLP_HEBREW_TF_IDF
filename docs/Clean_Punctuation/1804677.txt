רה"מ :  על אבו מאזן לגנות הפיגוע גם בתקשורת שלו
רה"מ בנימין נתניהו סבור שהגינוי שהביע יו"ר הרשות הפלסטינית לפיגוע באיתמר ,  אינו מספק .  בישיבת סיעת הליכוד ,  אמר רה"מ כי  " הוא צריך להגיד את הדברים גם ברדיו פלסטיני "
  ( צילום :  גדעון צנטנר ,  עריכת וידאו :  יותם בן-דוד ) 
ראש הממשלה בנימין נתניהו ,  התייחס בצהרים  ( שני )  לגינוי שהביע יו"ר הרשות הפלסטינית אבו מאזן לפיגוע באיתמר בראיון לקול ישראל .  בפתח ישיבת סיעת הליכוד אמר נתניהו כי  " לאחר הפיגוע הנורא באיתמר דרשתי שהקהילה הבינלאומית תגנה את הפשע הנורא .  מחלק מהמדינות הגיע גינוי ,  מחלק אחר או שלא הגיע גינוי או שהיה גינוי קר ,  טכני ,  אפילו 'מאוזן' .  דרשתי זאת גם מאבו מאזן ושמעתי אותו הבוקר מגנה את הרצח בקול ישראל .  יש חשיבות לדברים שאמר אבל יותר חשוב ,  וזאת הייתה כוונתי ,  שיגיד את הדברים ברדיו פלסטיני ".  נתניהו הוסיף כי הגינוי של אבו מאזן לא הספיק כי  " בד בבד עם הגינוי שמענו את אחד משריו שאומר כי ייתכן שהרצח בוצע על ידי המתנחלים וממשלת ישראל כדי להימלט ממחויבותה לתהליך השלום ". 
בראיון לקול ישראל הבוקר ,  שב אבו מאזן וגינה את הפיגוע באיתמר .  לדבריו ,  הפיגוע הוא  " בזוי ,  לא מוסרי ולא אנושי .  המראות האלה  רצח פעוט וילדים ואישה שנשחטת גורמים לכל אדם שניחן באנושיות לכאוב ולבכות ".  אבו מאזן הוסיף כי הרשות הפלסטינית היתה מונעת את הפיגוע ,  לו היה בידיה מידע מוקדם וציין כי לא צפוי גל טרור בקרוב .
 נתניהו סיפר גם בישיבת סיעת הליכוד על הביקור שערך בבתי קרובי בני משפחת פוגל ,  שאבלות על רצח יקיריהן .  לדברי נתניהו , " ראיתי גם את הילדה בת ה-12 שחגגה בת מצווה לפני כחצי שנה ואת אחיה הצעיר שישב על ברכי סבתו .  הילד הקטן נשאר ביישוב ,  עוד נכונו לו ימים קשים .  ארץ ישראל נקנית בייסורים - קיווינו שלא בייסורים כאלה ". 

רה"מ :  על אבו מאזן לגנות הפיגוע גם בתקשורת שלו
רה"מ בנימין נתניהו סבור שהגינוי שהביע יו"ר הרשות הפלסטינית לפיגוע באיתמר ,  אינו מספק .  בישיבת סיעת הליכוד ,  אמר רה"מ כי  " הוא צריך להגיד את הדברים גם ברדיו פלסטיני "
 
