 " ההזדמנות ההיסטורית "  של הרצוג היא בלוף
כמו שגילתה ציפי לבני כשהייתה הממונה על המשא ומתן תחת נתניהו ,  כל האווירה הטובה שמנהיג מהשמאל יכול לייצר ,  לא תעזור כשראש הממשלה הוא נתניהו .  וכמו שגילינו כולנו בעקבות משא ומתן הכושל שהניע ג'ון קרי ,  קריסתו של המשא ומתן תוביל לתסכול ,  לאלימות ולהאשמת השמאל .  דעה
בשעה טובה ,  אחרי הרבה עבודה קשה וחיפושים קדחתניים ,  נמצאה העילה לכניסת הרצוג לקואליציה .  נשיא מצרים ,  סיסי קרא למפלגות בישראל להתאחד ולפעול לשלום .  סיסי גם הציע את עזרתו לישראלים ולפלסטינים להגיע לשלום על בסיס היוזמה הערבית ,  היוזמה הצרפתית והמאמצים האמריקאיים .  הרצוג מיהר לפרסם סרטון קצר בו הוא טופח לעצמו על השכם על שידע על מה הוא מדבר כשהבטיח  " הזדמנות מדינית היסטורית ". 
האמת היא שאין שום הזדמנות מדינית .  בשביל הזדמנות מדינית צריך ממשלה שמוכנה לקבל את העיקרון של מדינה פלסטינית בגבולות 67' .  בשביל הזדמנות מדינית צריך ממשלה שמוכנה להפסיק לבנות בהתנחלויות ולפנות אותן .  בשביל הזדמנות מדינית צריך רצון פוליטי ללכת נגד בנט ,  סמוטריץ' ושקד .  נתניהו וחבריו למפלגה ולממשלה אומרים השכם והערב ,  שאין להם את הרצון לעשות אף אחד מהדברים הללו ,  והרצון הזה לא יווצר רק כי הרצוג קיבל את תפקיד שר התקשורת .
 מצד שני ,  הרצוג צודק כשהוא אומר שמדובר במאורע היסטורי .  היסטוריה זו מילת המפתח כאן כי אנחנו לא עוסקים בשום דבר חדש .  זו אפילו לא הפעם הראשונה שסיסי אמר את הדברים .  כך למשל באוקטובר 2014 הוא קרא לעם ולממשלה בישראל  " להחזיר לפלסטינים את זכויותיהם כדי שייכון שלום ושגשוג ".  למעשה ,  ההזדמנות המדינית החדשה כל כך היסטורית שהיא הולכת אחורה לשנת 2002 ,  כשהליגה הערבית הציעה את היוזמה הערבית .  ביוזמה זו העולם הערבי הציע לנרמל את יחסיו עם ישראל בתמורה לנסיגה לגבולות 67' ולפתרון  " צודק ומוסכם "  לבעיית הפליטים .  תזכורת :  עד היום ממשלת ישראל לא הגיבה באופן רשמי ליוזמה .
 נתניהו לא קידם את היוזמה הערבית ב-14 השנים שחלפו מאז הונחה על השולחן  ( מתוכן כיהן בממשלה כ-11 )  והוא לא יעשה זאת כעת .  הוא לא יעשה זאת כי הוא עצמו לא מקבל את הרעיון של מדינה פלסטינית בגבולות 67' וכי אין לו שום כוונה להתעמת עם  " הבית היהודי "  ובוחריו .  
כמו שגילתה ציפי לבני כשהייתה הממונה על המשא ומתן תחת נתניהו ,  כל האווירה הטובה שמנהיג מהשמאל יכול לייצר ,  לא תעזור כשראש הממשלה הוא נתניהו .  וכמו שגילינו כולנו בעקבות משא ומתן הכושל שהניע ג'ון קרי לפני שלוש שנים ,  קריסתו של המשא ומתן תוביל לתסכול ,  לאלימות ולהאשמת השמאל .  עוד הצהרה סטנדרטית של נשיא מצרים היא לא סיבה ללכת שוב להרפתקה מועדת לכשלון שתזיק למפלגה שבראשה הוא עומד ,  למחנה שאותו הוא מתיימר להוביל ולציבור הישראלי כולו .  אם הרצוג נחוש לעשות היסטוריה ,  הוא יטיב לעשות אם יתחיל מללמוד ממנה .
 אבישי בן ששון-גורדיס הוא חוקר מדיניות במולד :  המרכז להתחדשות הדמוקרטיה  
 

" ההזדמנות ההיסטורית "  של הרצוג היא בלוף
כמו שגילתה ציפי לבני כשהייתה הממונה על המשא ומתן תחת נתניהו ,  כל האווירה הטובה שמנהיג מהשמאל יכול לייצר ,  לא תעזור כשראש הממשלה הוא נתניהו .  וכמו שגילינו כולנו בעקבות משא ומתן הכושל שהניע ג'ון קרי ,  קריסתו של המשא ומתן תוביל לתסכול ,  לאלימות ולהאשמת השמאל .  דעה

