מאות צעדו לבית רה"מ : " אל תפחד ,  החזר את גלעד "
 כ-200 פעילים למען שחרורו של החייל החטוף גלעד שליט צעדו לעבר בית רה"מ בקיסריה וקראו להפסקת הזרמת הכספים לרשות ולקבלת אות חיים מגלעד . " ממשלת חמאס היא כמו הצורר הנאצי "
  ( צילום :  שלומי גבאי ,  עריכה :  יותם בן-דוד ) 
כ-200 פעילים למען שחרורו של החייל החטוף גלעד שליט צעדו הערב  ( שבת )  לאורך שדרות רוטשילד בקיסריה בקריאה לעצירה מיידית של הזרמת הכספים לרשות הפלסטינית וכן לקבלת אות חיים מגלעד במהירות האפשרית .  הצועדים הגיעו למעונו הפרטי של ראש הממשלה בנימין נתניהו ,  שם קיימו עצרת מחאה ,  חרף העובדה שראש הממשלה עצמו לא נכח בבית .  המפגינים קראו לנתניהו לא לפחד ולהחזיר את גלעד הביתה .
 עורך הדין גלעד שר שהשתתף לראשונה בעצרת מחאה למען שחרורו של שליט ,  והגיש בשמם של הוריו ,  נעם ואביבה שליט ,  עתירה לבג"ץ נגד העברת הכספים לרשות אמר בעצרת כי  " הדבר המיידי שצריכים לעשות הוא לעצור את הכספים שמוזרמים לרשות ".  לדבריו , " יש ללחוץ על הצלב האדום על מנת שיביא סימני חיים מגלעד .  עד כה ממשלת החמאס לא פעלה על פי אמנת ז'נבה המקובלת ".  
אורנה שמעוני ,  שהייתה פעילה בארגון  " ארבע אמהות ",  נאמה אף היא בעצרת ואמרה כי  " לפני יומיים הצלחנו לעצור את הכספים שעוברים לממשלת החמאס .  אלה הכספים שמומרים בסוף לאמצעי לחימה ,  לטילים ולפצצות שיורים על אוטובוסים של ילדים ".  לדבריה , " ממשלת החמאס למעשה היא כמו הצורר הנאצי שקרא להשמדת העם היהודי .  ממשלת החמאס לא מכירה בעם היהודי ובמדינה היהודית ואינה מכירה בזכויות אנוש אלמנטריות שיש לתת לשבוי .  אני קוראת היום להפסיק את הזרמת הכספים לעזה ושממשלת החמאס תפעל מיידית לשחרורו של שליט ". 
לפניות לכתב :  arielnews@walla.com

מאות צעדו לבית רה"מ : " אל תפחד ,  החזר את גלעד "
 כ-200 פעילים למען שחרורו של החייל החטוף גלעד שליט צעדו לעבר בית רה"מ בקיסריה וקראו להפסקת הזרמת הכספים לרשות ולקבלת אות חיים מגלעד . " ממשלת חמאס היא כמו הצורר הנאצי "
 
