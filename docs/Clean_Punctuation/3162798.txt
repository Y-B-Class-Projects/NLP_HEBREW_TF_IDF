לבקשת שקד :  12 דיונים בשבעה חודשים - על הצעה שלא צפויה לעבור
כמעט מדי שבוע דנה ועדת השרים לחקיקה בחוק לביטול ההתנתקות בצפון השומרון ,  שנועד לסלול את הדרך לבניית היישובים מחדש באזור .  גורמים בקואליציה טוענים כי שרת המשפטים עושה שימוש בסמכותה כדי לקדם את ההצעה ,  חרף התנגדותו של נתניהו והרגישות מול הממשל האמריקני
ועדת השרים לענייני חקיקה צפויה לדחות גם היום  ( ראשון )  למועד אחר את ההצבעה בהצעת החוק ל"ביטול תוכנית ההתנתקות בצפון השומרון ".  מנתונים שהגיעו לידי וואלה !  NEWS עולה כי השרים כבר דנו בהצעה 11 פעמים בתוך תקופה של שבעה חודשים ,  וידונו פעם נוספת היום .  זהו מספר חסר תקדים שאף הצעה פרטית בכנסת אינה זוכה לה - במיוחד כשאין לה היתכנות פוליטית .
 גורמים בקואליציה טוענים כי שרת המשפטים איילת שקד מהבית היהודי העומדת בראש ועדת השרים עושה שימוש בסמכותה לדון בהצעת החוק כל שבוע מחדש ,  חרף התנגדותו של ראש הממשלה בנימין נתניהו .  בעבר טענו בלשכתו של נתניהו כי התנגדותו להצעה נובעת בשל הרגישות המדינית בהצעה .  הצעת החוק נדחתה כמה פעמים בטענה כי קיימת רגישות בנושא מול הממשל האמריקני .  
בסביבת שקד אמרו כי היא מעלה את ההצעה לסדר היום בכל שבוע מחדש מתוך הנחה שבאחת הפעמים  " תיווצר הזדמנות "  לקדם אותה בפועל .
 הצעת החוק היא יוזמה משותפת של יו"ר סיעת הבית היהודי ח"כ שולי מועלם רפאלי ויו"ר הקואליציה ח"כ דוד ביטן יחד עם ראש המועצה אזורית שומרון יוסי דגן ,  ממגורשי שא-נור .  הצעת החוק קובעת כי יתאפשר חופש תנועה של יהודים באזורים בצפון השומרון ,  אבל יוזמי ההצעה אומרים בבירור שזו איננה המטרה בלבד וכי הוא אמצעי  " ראשוני והכרחי "  ליישום המטרה המרכזית - בניית היישובים מחדש .  
להצעת החוק תהיה השפעה ישירה על השטח המפונה של היישובים גנים ,  כדים ,  חומש ושא-נור שפונו בשנת 2005 .  בדברי ההסבר להצעת החוק נכתב כי  " מטרת תכנית ההתנתקות הייתה להוביל למציאות ביטחונית ,  מדינית ,  כלכלית ודמוגרפית טובה יותר .  אולם כיום ברור לכל שההתנתקות לא רק נכשלה בהשגת תכלית זו ,  אלא גרמה לנזקים אדירים למדינת ישאל בדיוק בתחומים אלה .  על אף גירוש התושבים מצפון השומרון ,  לא חל בשטח כל שינוי מבחינת מעמד הקרקע והנוכחות הצבאית בו ". 
ח"כ מועלם-רפאלי אמרה כי חוק ההתנתקות מתייחס לביצוע הגירוש ,  לפיצויים הניתנים לתושבים שנעקרו וכן אוסר על כניסת יהודים למרחבים אלה ,  סעיף שעדיין רלוונטי .  נכון להיום ,  תנועת כלי רכב ,  טיולים בשטח והגעה בפועל לשטחי היישובים שנהרסו - אסורה .  לדבריה ,  הצעת החוק מבקשת לבטל את האיסור ,  כצעד חיוני לקראת הקמת היישובים מחדש והחזרת המתיישבים שגורשו משם .  

לבקשת שקד :  12 דיונים בשבעה חודשים - על הצעה שלא צפויה לעבור
כמעט מדי שבוע דנה ועדת השרים לחקיקה בחוק לביטול ההתנתקות בצפון השומרון ,  שנועד לסלול את הדרך לבניית היישובים מחדש באזור .  גורמים בקואליציה טוענים כי שרת המשפטים עושה שימוש בסמכותה כדי לקדם את ההצעה ,  חרף התנגדותו של נתניהו והרגישות מול הממשל האמריקני

