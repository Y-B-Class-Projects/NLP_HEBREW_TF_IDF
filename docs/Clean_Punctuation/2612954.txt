נתניהו ירכיב הממשלה : " המשימה העליונה - אירן "
 בטקס שהתקיים בבית הנשיא קיבל לידיו נתניהו את מלאכת הרכבת הממשלה ה-33 של ישראל .  הוא קרא לאבו מאזן לשוב בהקדם לשולחן המשא ומתן . " הממשלה שאקים תהיה מחויבת לשלום "
 נשיא המדינה ,  שמעון פרס ,  הטיל הערב  ( שבת )  את מלאכת הרכבת הממשלה על ראש הממשלה המכהן בנימין נתניהו ,  לאור המלצתם של 82 חברי כנסת אשר הביעו בו תמיכה .  בטקס שהתקיים בבית הנשיא בירושלים ,  קיבל נתניהו לידיו את כתב המינוי להרכבת הקואליציה ,  והוא יחל באופן רשמי במשא ומתן עם יתר ראשי המפלגות .  במהלך השבוע החולף הגיעו נציגי יש עתיד ,  קדימה ,  ש"ס ,  יהדות התורה וכן הבית היהודי לבית הנשיא והמליצו לנשיא להטיל על נתניהו את המלאכה .  החל מהערב עומדים לרשות נתניהו 28 ימים להרכבת הממשלה השלישית בראשותו ,  כאשר הנשיא רשאי לאפשר לו 14 ימים נוספים . 
" אזרחי ישראל היקרים ,  אני נרגש מאוד ברגע זה ומודה לכם על האמון .  זו זכות גדולה ואחריות גדולה לקבל מכם מנדט בפעם השלישית ",  אמר נתניהו בפתח דבריו . " המשימה העליונה של הממשלה שאקים תהיה לעצור את אירן מהשגת נשק גרעיני .  נצטרך להתמודד גם עם נשק שנצבר באזורנו ",  אמר ראש הממשלה .  נתניהו קרא ליו"ר הרשות הפלסטינית ,  אבו מאזן ,  לשוב בהקדם לשולחן המשא ומתן : " הממשלה שאקים תהיה מחויבת לשלום .  חבל על כל יום שעובר שבו אנו לא מחפשים פתרון לשני עמינו ",  הוסיף .
 בנאום הקצר שנשא התייחס ראש הממשלה גם לבעיות הפנים במדינה ,  והסביר כי בכוונתו לטפל במאבק לשוויון בנטל ,  לפעול לשינוי שיטת הממשל ולהפחית את יוקר המחיה .  נתניהו קרא לראשי המפלגות שלא המליצו עליו בפני הנשיא לשקול מחדש את החלטתן שלא להצטרף לממשלתו . " זהו צו השעה .  במציאות שבה אנו נמצאים אין מקום לחרמות ",  הסביר . 
" נציגי 82 חברי הכנסת ה-19 המליצו בפניי להטיל את מלאכת הרכבת הממשלה על חבר הכנסת בנימין נתניהו ,  ראש הממשלה המכהן .  שקלתי את הדברים והחלטתי להטיל על בנימין נתניהו את מלאכת הרכבת הממשלה ,  לאחר שקיבלתי את הסכמתו .  כדרוש בחוק ",  אמר פרס בטקס .  לדבריו , " נציגי הרשימות השונות העלו בפניי נושאים חשובים וביקשו שיילקחו בחשבון בתהליך הרכבת הממשלה ,  ביניהם הגירעון בתקציב ,  הצדק החברתי ,  המלחמה באפליה ,  השוויון בנטל ,  הגיוס לצה"ל ,  חידוש המשא ומתן המדיני כדי להשיג שלום ודרכי ההתמודדות עם האיומים הקיימים על ישראל .  נושאים אלה אעביר לתשומת לבו של המועמד להרכבת הממשלה ,  ראש הממשלה בנימין נתניהו ". 
יום לאחר הבחירות החלו מגעים לא רשמיים ,  בעיקר בין נציגי הליכוד-ביתנו לנציגי המפלגה השנייה בגודלה ,  יש עתיד .  נתניהו הזמין את כל הסיעות מלבד אלה הערביות ,  לפגישה ראשונית .  הערב הזמינו נציגי הליכוד את אנשי הבית היהודי ,  בראשות נפתלי בנט ,  לפגישה ראשונה במסגרת המשא ומתן הקואליציוני .  מחר צפויים נציגי המפלגות להיפגש ברמת גן .  יו"ר יש עתיד ,  יאיר לפיד ,  שזכה ב-19 מנדטים בבחירות ועשוי להוות ציר מרכזי בקואליציית נתניהו ,  צפוי לדרוש במשא ומתן הקואליציוני עם הליכוד-ביתנו את משרד הבינוי והשיכון ואת ועדת הכספים של הכנסת .  מדובר בשני מוקדי כוח גדולים שכיום נמצאים בידי המפלגות החרדיות - משרד הבינוי והשיכון נמצא אצל השר אריאל אטיאס מש"ס ,  וועדת הכספים בידי ח"כ משה גפני מיהדות התורה .  החרדים האשכנזים רואים בוועדת הכספים עמדת כוח חשובה ביותר ,  ועד כה העמידה בראשה הייתה הדרישה העיקרית שלהם לכניסה לממשלה .  
על פי המסתמן ,  בממשלה ה-33 של מדינת ישראל צפויים לכהן 24 שרים ,  לאחר שבממשלה היוצאת כיהנו לא פחות מ-30 .  במהלך מערכת הבחירות הצהיר יאיר לפיד כי לא יכהנו סגני-שרים מטעם מפלגתו בממשלה ,  וכי הוא דוגל בממשלה בת 18 שרים בלבד . " התכוונו לזה כשכתבנו את זה ,  וזוהי בעיניי הפוליטיקה החדשה ",  אמר השבוע לפיד . " זה לא אומר שנשב בקואליציה .  שום דבר עוד לא סגור ,  אבל מה שמדינת ישראל זקוקה לו הוא שתוקם פה ממשלה שלא יהיו בה שרים ללא תיק ,  שתביא לשוויון בנטל ותחזור לשולחן המשא ומתן המדיני ".  
לקריאה נוספת:מסתמנת פשרה בין לפיד ונתניהו :  24 שרים בממשלה82 המליצו על נתניהו ;  פרס יטיל עליו את הרכבת הממשלה
השתתף בהכנת הידיעה :  יהושע בריינר
לפניות לכתב יאיר אלטמן :  talk2yaira@walla.com
עדכון ראשון :  20:00 

נתניהו ירכיב הממשלה : " המשימה העליונה - אירן "
 בטקס שהתקיים בבית הנשיא קיבל לידיו נתניהו את מלאכת הרכבת הממשלה ה-33 של ישראל .  הוא קרא לאבו מאזן לשוב בהקדם לשולחן המשא ומתן . " הממשלה שאקים תהיה מחויבת לשלום "
 
