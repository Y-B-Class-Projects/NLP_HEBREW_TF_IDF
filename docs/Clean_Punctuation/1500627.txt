נתניהו מכין את הקרקע לנאום :  המציאות מורכבת "
 רה"מ נפגש עם חברי מפלגתו לקראת נאומו המדיני והצהיר : " עלינו להביא את כל הסוגיות בחשבון ".  הבוקר ייפגש עם ראשי מועצת יש"ע
ראש הממשלה בנימין נתניהו ייפגש הבוקר  ( חמישי )  עם ראשי מועצת יש"ע במטרה לשמוע את הערותיהם לקראת נאומו המדיני בראשית השבוע הבא ולקיים עימם התייעצויות .
 אמש נפגש נתניהו עם חברי הכנסת של סיעת הליכוד לקראת הנאום .  בסיום הפגישה נתניהו אמר  " שמעתי את דבריכם ".  עם זאת הוסיף כי  " אנחנו נמצאים במציאות מורכבת ולא כל ההיבטים של המציאות הזו נאמרו כאן .  אנחנו עומדים בפני אתגרים שלא היו כמותם ועל הנוסחה הסופית של הנאום להביא את כל הסוגיות הללו בחשבון ".  מספר חברי כנסת קראו לנתניהו שלא להכריז על שתי מדינות בנאומו ולהישאר נאמן לערכי הליכוד .  
ח"כ דני דנון אמר לנתניהו : " אני מבקש ממך שבבר אילן לא תקום מדינת פלסטין .  גם אם תסייג זאת בפירוז ובתנאים אחרים ,  לאחר מכן אף אחד לא יזכור זאת אלא רק את הנושא של שתי מדינות .  ח"כ אופיר אקוניס אמר כי  " בנאום יש להדגיש את הידידות העמוקה עם ארצות הברית ואת הרצון של כל הישראלים בשלום .  אנחנו רוצים שלום ומוכנים להיכנס למו"מ אבל על הקהילה הבינלאומית להבין שגם הפלסטינים צריכים להוכיח את עצמם ".  
ח"כ יריב לוין אמר בפגישה ,  כי  " צריך להדגיש בנאום שהזכות שלנו על הארץ היא היסטורית .  להבדיל ממה שאמר אובמה ,  המדינה לא קמה כפיצוי על מה שהיה בשואה .  צריך להדגיש גם את זכותנו להמשך ההתיישבות וההתפתחות הטבעית של היישוב ואת העובדה שאסור לאמץ את הסיסמא הריקה של שתי מדינות .  לוין אמר לו גם שיש מקום להבהיר בנאום שהבעיה היא עם מימדים אזוריים ועל מדינות נוספות באזור להשתתף בפתרון ".  עם זאת היו חברי כנסת שהודיעו לנתניהו כי הם מבינים את עמדתו והם יתמכו בכל נאום בו יבחר .
 
נתניהו מכין את הקרקע לנאום :  המציאות מורכבת "
 רה"מ נפגש עם חברי מפלגתו לקראת נאומו המדיני והצהיר : " עלינו להביא את כל הסוגיות בחשבון ".  הבוקר ייפגש עם ראשי מועצת יש"ע

