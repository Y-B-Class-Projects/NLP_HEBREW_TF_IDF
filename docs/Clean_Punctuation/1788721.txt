עשרות פעילי ליכוד נגד רה"מ ש"שומר על ברק "
 העלאת מחירי הדלק והמהלכים המשותפים של ראש הממשלה נתניהו ושר הביטחון ברק עוררו את כעסם של פעילי ליכוד רבים ,  שהתכנסו והבטיחו נקמה בקלפי : " המלכנו אותם ,  אנחנו לא יו-יו שלהם "
 התסיסה בליכוד גוברת בשל מהלכיו האחרונים של ראש הממשלה בנימין נתניהו .  לוואלה !  חדשות נודע כי אמש  ( רביעי )  התכנסו 65 פעילים ,  מצפון ומדרום ,  הנחשבים לאנשי שטח חזקים בליכוד ,  בביתו של אלי ארביב בפרדס חנה .  המסר לנתניהו ברור :  הפעילים  " מודאגים מהתנהגותו ".  
במהלך הכנס ,  מתחו הפעילים ביקורת נוקבת על המהלכים האחרונים שנתניהו עשה בשיתוף עם שר הביטחון אהוד ברק ועל עליית מחירי הדלק והמים בשבועות האחרונים .  לדברי מארגן הכנס ,  אבי ג'מאל , " נמאס מהפרובוקציות של ביבי ,  ששומר על שר הביטחון ברק .  אנחנו מתנגדים לשיריונים בליכוד ,  וגם לכך שהוא פוגע באופן ישיר בצבא ,  כשהוא נותן לשר הביטחון גיבוי ".  הדלק הוא הנושא שתפס את מרבית תשומת הלב של הפעילים . " לא יתכן שראש הממשלה חוזר על טעויותיו ",  אמר ג'מאל . " גם שר האוצר מנותק מהציבור .  זה בלתי אפשרי והמצב רק הולך ומחמיר .  אנחנו אלה שהמלכנו אותם וכעת אנחנו משמיעים את קולנו בצורה מאורגנת .  אם וכאשר לא יבואו איתנו להבנות על הגזירות הכלכליות הם ישלמו על זה בבוא היום בקלפי .  נמאס לנו .  לא נאפשר להם כל יום להטיל גזירות כלכליות על מדינת ישראל .  אותו שר שלא יפעיל שיקול דעת בבואו להצביע על גזירות כלכליות ,  נבוא איתו חשבון באופן אישי .  נגמרו המשחקים .  אנחנו לא יו-יו שלהם .  אם לא יבינו ,  אנחנו הולכים לעשות שינוי במרכז הליכוד .  עד כאן .  יש משפט שאומר :  'השבע אינו מרגיש בקיבתו של הרעב' .  מספיק להתעלל ולעשות ככל העולה על רוחם ". 
ג'מאל הודיע כי זהו רק המפגש הראשון ותחילתו של המאבק על העלאת המחירים והמיסים במשק .  במפגש השתתפו בין היתר הפעילים ,  אורי פראג' ,  עובד חוגי ,  ניסים אלפסי ,  רועי שרעבי ,  נתן סנוף ,  דדה אבן צור ,  דוד ביטן ,גקי מלול ,  רמי בניון ,  יוסי בראבי ,  דוד ביטן ודוד אברמוב .
 בתוך כך ,  פעילי ליכוד וראשי סניפים פנו היום לח"כ דני דנון בבקשה שימשיך את מלחמתו בהורדת מחירי הדלק .  דנון תקף את פקידי האוצר וטען כי  " רק שיקולים פוליטיים נגד הליכוד יכולים להיות הסיבה להתעקשות נערי האוצר על גובה מס הדלק .  כדאי שיתנו מידית פתרון יצירתי חלופי למס הדלק שלא ישחט את חשבונות הבנק של כל האזרחים ". 

עשרות פעילי ליכוד נגד רה"מ ש"שומר על ברק "
 העלאת מחירי הדלק והמהלכים המשותפים של ראש הממשלה נתניהו ושר הביטחון ברק עוררו את כעסם של פעילי ליכוד רבים ,  שהתכנסו והבטיחו נקמה בקלפי : " המלכנו אותם ,  אנחנו לא יו-יו שלהם "
 
