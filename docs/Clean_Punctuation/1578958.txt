אבו מאזן : " ממשלת נתניהו מהווה בעיה "
 יומיים לאחר הפסגה בניו יורק ,  אמר יו"ר הרשות הפלסטינית כי אין תשתית משותפת למו"מ עם ממשלת נתניהו . " אנו ממשיכים בקיום התחייבויותינו אולם הישראלים לא עושים דבר "
" ממשלת נתניהו מהווה בעיה ",  כך אמר יו"ר הרשות הפלסטינית אבו מאזן בראיון לעיתון הערבי  " אל-חיאת "  היוצא לאור בלונדון .  יומיים לאחר הפסגה המשולשת בניו יורק ,  ביקר אבו מאזן את ממשלת נתניהו ואמר כי  " אין תשתית משותפת למשא ומתן עימה ". 
אבו מאזן הבהיר כי לא יקבל הקפאת חלקית של הבנייה בהתנחלויות  " משום שפירוש הדבר הוא שההתנחלות נמשכת ".  יו"ר הרשות הפחית בחשיבות של המונח  " ריסון ההתנחלויות "  בו השתמש נשיא ארצות הברית ,  ברק אובמה ,  על במת עצרת האו"ם במקום המושג  " הקפאה ",  וציין כי  " אובמה אמר שהעמדה שלו לא השתנתה ". 
בהתייחסו לפגישותיו עם עם אובמה ונתניהו בניו יורק אמר אבו מאזן כי  " הפגישה באופן עקרוני הייתה רעיון שראוי לדיון ,  האם לקיימה או לא ?  בסופו של דבר החלטנו שצריך לקיים אותה על אף שיהיו כאלה שינצלו זאת כדי למתוח ביקורת ולתקוף ,  משום שאנו מעדיפים להיות חיוביים ולא שליליים ".  אבו מאזן הוסיף כי  " בפגישה שוחחנו עם הנשיא אובמה על כך שישנן התחייבויות ,  שהוא בעצמו דיבר עליהן ,  ושאנחנו כבר עומדים בהן כיום .  
עשינו את כל מה שנדרש מאיתנו ואנחנו ממשיכים בקיום התחייבויותינו מבחינת הביטחון ברשות והרפורמות במוסדותיה ,  אולם הישראלים לא עושים דבר .  הממשל האמריקאי ניסה במהלך שמונת החודשים האחרונים להשיג התקדמות באמצעות השליח המיוחד מיטשל והם טוענים שיש מעט התקדמות ,  אולם לא כזו שאנו יכולים להרגיש בשטח ".  
יו"ר הרשות ציין כי  " הקפאה חלקית של ההתנחלות משמעותה המשך ההתנחלות ,  אפילו אם מדובר בהקפאה של 95% מתוכן ,  מדובר בהמשך ההתנחלות ".  אבו מאזן ציין כי  " בתקופת ממשלת אולמרט ,  הגענו למצב בו שרטטנו כבר את הגבולות על המפות והצגנו מפות אחד לשני .  הועלו הצעות לחילופי שטחים אולם לא היינו מוכנים לקבלן .  אנו מעוניינים להמשיך במשא ומתן שהתחלנו בתקופת ממשלת אולמרט .  
דיברנו על כך שהגבולות הם גבולות 1967 עם תיקונים מתונים בין שני הצדדים ,  וזה גם מה שאנחנו אומרים עכשיו ".  אבו מאזן הוסיף כי  " נתניהו אומר שירושלים נמצאת מחוץ לטווח ,  וכך גם הקפאת ההתנחלויות או הדיון בהן בעתיד .  אם זוהי עמדתו על מה נוכל לדבר או על מה נוכל להסכים ?  ".  עם זאת ,  כשנשאל אבו מאזן בסיום הראיון האם הוא אופטימי ,  אמר כי  " אנחנו חייבים להיות אופטימיים ,  אם לא ,  אין תועלת לעבודתנו ". 

אבו מאזן : " ממשלת נתניהו מהווה בעיה "
 יומיים לאחר הפסגה בניו יורק ,  אמר יו"ר הרשות הפלסטינית כי אין תשתית משותפת למו"מ עם ממשלת נתניהו . " אנו ממשיכים בקיום התחייבויותינו אולם הישראלים לא עושים דבר "
 
