דוגמה אישית :  נתניהו מצטרף ל"יום ללא בשר "
 ראש הממשלה ורעייתו נפגשו עם אשת הטלוויזיה מיקי חיימוביץ' ,  שמקדמת את הקמפיין לצמצום אכילת הבשר . " אני חש מחויבות להגביר המודעות בנושא ",  אמר נתניהו
ראש הממשלה ,  בנימין נתניהו ,  שטרוד בימים האחרונים בקידום הקמפיין למניעת נשק גרעיני מאיראן ,  התפנה אתמול  ( שני )  לכמה רגעים לעיסוק בקמפיין בעל פרופיל ציבורי נמוך יותר אמנם ,  אך בהחלט בעל השלכות חברתיות גבוהות :  היחס לבעלי החיים והגידול העולמי בצריכת בשר .  במלאת שנה להשקת קמפיין הצמחונות  " יום שני ללא בשר "  בישראל ,  הודיע גם ראש הממשלה ,  בנימין נתניהו ,  על הצטרפותו למיזם .  אמש נפגשו נתניהו ורעייתו שרה במעון ראש הממשלה בירושלים עם אשת הטלוויזיה לשעבר מיקי חיימוביץ' ,  שמובילה בישראל את הפרויקט .  חיימוביץ' סיפרה לזוג נתניהו על היוזמה הבינלאומית ועל ההיבטים הבריאותיים וההשלכות הסביבתיות של הגידול המשמעותי בצריכת בשר .  
הזוג נתניהו סיפר בשיחה לחיימוביץ' כי לא רק זאת שהם מתכוונים לא לאכול בשר בימי שני ,  אלא כי הם ממעטים באכילת בשר בשאר ימות השבוע .  בנוסף ,  התגאה הזוג על כך שבנם יאיר הוא צמחוני בשנים האחרונות .  ראש הממשלה נתניהו אף חלק עם חיימוביץ' את ההשפעה שהייתה לספר קיצור תולדות האנושות שאותו קרא : " קראתי בספר על התודעה שיש לחיות ,  על צורת הגידול שלהן ועל המודעות שלהן ",  אמר ראש הממשלה .  הוא הוסיף כי  " לצד האחריות שלי כראש ממשלה להגן על החיים שלנו כאן ,  אני חש מחויבות להגביר את המודעות לנושא של צער בעלי חיים ".  רעייתו ,  שרה ,  סיפרה כי היא  " באה מבית עם הרבה מודעות לנושא ואני שמחה שגם היום אני ממשיכה ליישם את זה ומעוניינת לעזור ככל האפשר בהגברת המודעות והרגישות של אנשים נוספים לנושא הזה של סבלם של בעלי החיים בתהליך הזה ".  
פרויקט  " יום שני ללא בשר ",  שמנסה עודד הימנעות מאכילת בשר למשך יום אחד בשבוע ,  וקורא למעבר הדרגתי לתפריט צמחוני קבוע ,  החל בבית חולים בארצות הברית בשנת 2003 כניסיון להתמודד עם מגפת ההשמנה ועם העלייה הדרמטית בתמותה ממחלות לב .  יום שני נבחר למטרה זו מכיוון שהוא היום שאחרי סוף השבוע ברוב מדינות העולם המערבי ,  שבו מרבים באכילת בשר .  
לקריאה נוספת:כמה עולה לנו להיות טבעוני ? האב המבוגר בעולם מככב בקמפיין צמחונות עולמי 

דוגמה אישית :  נתניהו מצטרף ל"יום ללא בשר "
 ראש הממשלה ורעייתו נפגשו עם אשת הטלוויזיה מיקי חיימוביץ' ,  שמקדמת את הקמפיין לצמצום אכילת הבשר . " אני חש מחויבות להגביר המודעות בנושא ",  אמר נתניהו

