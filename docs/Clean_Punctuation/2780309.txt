אכזבה בדרום : " נתניהו לא העניק לנו ביטחון "
 למרות נאום הניצחון של נתניהו ,  רבים בדרום מרגישים כי המבצע הבא הוא עניין של זמן : " מתחילים לעכל שלא ניצחנו בנוקאאוט ".  ביקורת גם במערכת הפוליטית : " הצבא ניצח ,  הממשלה כשלה "
 ראש הממשלה בנימין נתניהו נשא דברים אמש  ( רביעי )  לראשונה מאז כניסתה לתוקף של הפסקת האש ,  במהלכם טען כי  " חמאס הוכה קשות ולא קיבל אף אחד מהתנאים שהציב ".  ואולם ,  תושבי הדרום נותרו ספקניים ,  ולצד חלקים במערכת הפוליטית ,  חלקו על דבריו של ראש הממשלה .
 מבצע  " צוק איתן "  - כותרות אחרונות:חגיגות הפסקת האש של חמאס יסתיימו באותו הסגרראש מועצת אשכול לתושבים : " אל תשובו הביתה"דובר חמאס : " ניצחנו את נתניהו ,  שיודה בכשלונו "
 אלברט גבאי ,  תושב שדרות ,  סבור כי למרות ההסכם ,  המבצע הבא הוא עניין של זמן בלבד . " כצפוי ,  ביבי לא מצליח להעניק ביטחון מלא לעוטף עזה ,  כפי שהיה בכל 50 הימים של מבצע 'צוק איתן' ".  לדבריו ,  בכך שראש הממשלה חתם על הפסקת האש , " הוא נתן לחמאס את חבל ההצלה שהם היו זקוקים לו .  הוא יודע שבקרוב יהיה סיבוב נוסף עם חמאס ".  
ראש עיריית אשקלון ,  איתמר שמעוני ,  סבור כי למרות ההסכם יש להיערך לקראת המערכה הצבאית הבאה . " אנו מתחילים להשלים עם העובדה שלא ניצחנו את המערכה הזו בנוק-אאוט ,  כפי שציפינו ",  אמר שמעוני . " ימים יגידו אם ההסכם הזה יחזיק מעמד ,  ואם בעוד חודש אכן נראה את עזה מתחילה תהליך של פירוז מטילים ".  לדבריו ,  תגובת ישראל ל"טפטופי ירי "  היא זו שתכריע לגבי משמעותו של המבצע . " המבחן האמיתי של 'צוק איתן' יהיה לא רק השקט לטווח הארוך ,  אלא גם התגובה של ישראל לירי הפצמ"ר הראשון על עוטף עזה .  אנו מצפים מממשלת ישראל להתמקד כעת לא רק בשיקום עזה ,  אלא בשיקום הדרום והכנתו לקראת המערכה הבאה ".  
גם ראש האופוזיציה ויו"ר מפלגת העבודה ,  ח"כ יצחק הרצוג ,  מתח ביקורת על נאומו של נתניהו . " ראינו נאום ניצחון עגום .  הצבא ניצח ,  אך הממשלה כשלה ",  אמר הרצוג .  לדבריו ,  ראש הממשלה כשל ועל כן צריך לפעול להחליפו בהקדם . " נתניהו לא השכיל לנצל את הישגי צה"ל ואיבד את אמון הציבור הישראלי ,  ובמיוחד זה של תושבי הדרום ועוטף עזה .  נפעל על מנת להחליף את הממשלה ,  כדי להציג נחישות מדינית לצד שמירה על ביטחון ישראל וחתירה אמתית לשלום ",  הוסיף הרצוג .
 חברת הכנסת זהבה גלאון  ( מרצ )  הצטרפה לקריאתו של חברה לאופוזיציה . " המבצע בעזה לא רק שלא יצר הרתעה ,  אלא שחק את מה שנשאר ממנה .  אם ההסדרה תהיה רק מול חמאס ,  מבלי לתת הישגים לאבו מאזן ,  נהיה עדים ,  חלילה ,  לסבבי אלימות נוספים בתוך שנה-שנתיים ",  אמרה .  גלאון הדגישה כי  " במהלך המבצע ,  ראש הממשלה הבטיח את פירוז רצועת עזה מנשק ,  פירוק התשתית של חמאס והשגת הרתעה ארוכת טווח ,  ושקט לתושבי הדרום .  אף אחת מההבטחות האלו לא מומשה ".  
מוקדם יותר אתמול ,  אחרי יותר מ-50 ימים מתחת לאדמה ,  יצא ראש ממשלת חמאס לשעבר איסמעיל הניה מהבונקר .  הניה ,  שלא נראה מאז תחילת הלחימה ,  התקבל בתשואות בקרב תושבי הרצועה - שעה שהוא סוקר את ההרס שגרמו הפצצות צה"ל .  בהמשך נשא את  " נאום הניצחון "  להמונים והצהיר : " הניצחון במערכה הזו גדול פי כמה וכמה מבעבר ".  
" ההרוגים הם סמל הניצחון שלנו ",  אמר הניה בהתייחסו ליותר מאלפיים הרוגים ברצועה במהלך ימי  " צוק איתן ".   " השבח לאל ללוחמי הג'יהאד ,  לגברים ,  לנשים ולילדים ,  גדולים כקטנים - שעמדו במלחמה בגבורה .  הצלחנו לפגוע באויב הציוני ,  עד חיפה .  לתושבי עזה ,  ולבני העם הפלסטיני בכל מקום ,  זהו יום חג ,  חג הניצחון ".  עוד אמר בשמחה מופגנת כי  " בכל שנה ,  עזה מתקרבת לשיבת הפליטים לביתם ולאדמתם ".   " עזה מנצחת ,  עזה עומדת בגבורה ,  ומכינה את הדרך לירושלים ",  הוסיף .  

אכזבה בדרום : " נתניהו לא העניק לנו ביטחון "
 למרות נאום הניצחון של נתניהו ,  רבים בדרום מרגישים כי המבצע הבא הוא עניין של זמן : " מתחילים לעכל שלא ניצחנו בנוקאאוט ".  ביקורת גם במערכת הפוליטית : " הצבא ניצח ,  הממשלה כשלה "
 
