הבית הלבן :  אובמה לא יציע בישראל תכנית שלום חדשה
דובר הבית הלבן הנמיך ציפיות לקראת ביקורו של הנשיא בישראל .  השגריר שפירו אמר כי בביקור ידון אובמה בנושאי אירן ,  סוריה והפלסטינים .  יו"ר הכנסת קורא לאובמה לנאום במשכן
נשיא ארצות הברית ,  ברק אובמה ,  לא יציג יוזמת שלום חדשה בביקורו בישראל - כך הודיע הערב  ( רביעי )  הבית הלבן .  אובמה יבוא בחודש הבא לישראל ,  לרשות הפלסטינית ולירדן ,  אך דובר הבית הלבן ,  ג'יי קרני ,  אמר כי מטרת הביקור אינה להציע תכנית מדינית חדשה .  קרני אמר כי תזמון הביקור של אובמה בישראל מסמל חפיפה בין ראשית כהונתו החדשה של הנשיא האמריקני לצד זו של ראש הממשלה נתניהו .  מוקדם יותר ,  אמר שגריר ארה"ב בישראל ,  דן שפירו ,  כי בשיחותיו בישראל ,  יעסוק אובמה גם בנושא הסורי ובסוגיה האירנית . " יש לנו אג'נדה דחופה גם בנושא הפלסטיני ",  אמר .  
טרם נקבע תאריך מדויק לביקור .  במסגרת ההכנות לבואו של אובמה לישראל ,  ייצא בשבוע הבא לארה"ב ראש המטה לביטחון לאומי ,  יעקב עמידרור ,  שמונה על-ידי נתניהו להיות מתאם ההכנות להגעתה של המשלחת האמריקנית .  במקביל ,  ייצא בשבוע הבא לוושינגטון גם השליח המיוחד של ראש הממשלה למשא ומתן עם הפלסטינים ,  עורך הדין יצחק מולכו ,  לוושינגטון כדי לקדם את התנעת המשא-ומתן המדיני ,  שהינה אחת ממטרות הביקור של אובמה .  מולכו פרש בתחילת השבוע מצוות המשא ומתן הקואליציוני של הליכוד לאחר התייעצות עם ראש הממשלה ,  בין היתר על מנת להתרכז בנושא זה בשבועות הקרובים .
 השגריר שפירו :  ביקור אובמה אינו מהווה התערבות בהרכבת הממשלה 
ההודעה על ביקורו של אובמה עוררה התרגשות רבה בירושלים ,  ושורה של הערכות נסובו בנוגע בעיקר לגבי מטרת הביקור ,  העיתוי והמסר העיקרי ממנו - אירן ,  סוריה ,  הפלסטינים או הניסיונות לאותת לנתניהו על רצונם של האמריקנים להקים ממשלת מרכז .   מאז החלה כהונתו השנייה של אובמה ,  רבו ההערכות בישראל שהוא מתכוון להפעיל לחץ משמעותי לחידוש התהליך המדיני בין ישראל והפלסטינים ,  ומינויו של ג ? ון קרי לתפקיד מזכיר המדינה חיזק את ההערכה כי הנושא יעמוד על סדר היום של הממשל החדש .  קרי עצמו אמור להגיע לישראל בעוד כשבועיים לקראת ביקורו של הנשיא .  
הגעתו לישראל של אובמה היא ביקורו הראשון מעבר לים בכהונתו השנייה ,  לאחר שבכהונתו הקודמת ספג ביקורת רבה מהקהילה היהודית על כך שדילג על ישראל בביקוריו במזרח התיכון .  במהלך ביקורו הוא צפוי להיפגש עם נתניהו ועם נשיא המדינה שמעון פרס וראש הממשלה ,  וככל הנראה יישא נאום מדיני .  
יו"ר הכנסת בפועל ,  ח"כ בנימין בן אליעזר ויו"ר הכנסת ה-18 ,  ח"כ ראובן ריבלין ,  ביקשו מראש הממשלה לפעול לכך שנאומו של אובמה יימסר מעל בימת הכנסת . " העם צמא לשמוע את נשיא ארה"ב מדבר אליו במישרין .  אם הנשיא אובמה מעוניין לדבר אל העם בישראל ,  הוא יכול לעשות זאת רק מעל בימת הכנסת ",  אמר בן-אליעזר .  

הבית הלבן :  אובמה לא יציע בישראל תכנית שלום חדשה
דובר הבית הלבן הנמיך ציפיות לקראת ביקורו של הנשיא בישראל .  השגריר שפירו אמר כי בביקור ידון אובמה בנושאי אירן ,  סוריה והפלסטינים .  יו"ר הכנסת קורא לאובמה לנאום במשכן

