מסתמן :  גבעת האולפנה  " תועתק ",  50 בתים ייבנו כפיצוי
נתניהו ימנע מחקיקה להסדרת השכונה בבית אל ,  ויקיים פסיקת בג"ץ לפינוי חמשת הבתים שנבנו בה .  בתמורה  ,  יבנו בהתנחלויות 10 בתים עבור כל בית שיפונה .  בכפוף להסכמת היועמ"ש
ראש הממשלה בנימין נתניהו בוחן האפשרות לפנות את בתי גבעת האולפנה ולהעבירם לשטח בתחומי המועצה בית אל - כך אמרו הערב  ( שבת )  גורמים בסביבת ראש הממשלה .  בסוף השבוע גיבש נתניהו  ? נוסחה כפולה ?  לפתרון התסבוכת המשפטית של חמשת בתי השכונה ,  לפיה במקביל להעתקת הבתים ייבנו עשרה בתים עבור כל בית שיועתק ,  ובכך ,  הסביר נתניהו בסוף השבוע ,  תחוזק ההתיישבות היהודית ביהודה ושומרון .   ? מה שיחזק את ההתיישבות זו בנייה ?  ,  אמר ראש הממשלה בשיחות בסוף השבוע ,  על רקע החשש כי חקיקה עוקפת בג"ץ תגרור לחץ בינלאומי חריף ,   ? על כל אחד מהבתים נבנה עשרה נוספים במקומו .  לא יפגעו במפעל ההתיישבות ?  .
 בשטח המועצה המקומית בית אל ישנם 22 דונמים אשר עליהם הוצע בעבר להקים בסיס צבאי ,  ואשר עליהם ככל הנראה יוצע להכשיר את העברת השכונה .  יצוין כי בקרב המתנחלים התנגדו בעבר לכל אפשרות של פינוי הבתים ,  וכי פיתרון זה הוצע ללא הסכמתם ,  עד כה ,  של תושבי השכונה ,  מה שעשוי להקשות על אופן הפינוי במידה שלא תושג הסכמה .  
בתוך כך ,  בסביבת ראש הממשלה הדגישו הערב כי הפתרון שמבקש נתניהו ליישם מותנה באישורו של היועץ המשפטי לממשלה יהודה וינשטיין ,  וכי אם הפתרון המוצע לא יקבל את אישורו -  ? כנראה שלא יהיה מנוס מחוק ההסדרה ?  .   ? ראש הממשלה מעדיף להימנע מפתרון של חקיקה ?  ,  הסביר גורם בסביבתו את עמדתו של נתניהו לקראת ההצבעה השבוע על חוקי ההסדרה בקריאה ראשונה במליאת הכנסת ,   ? כי חקיקה עשויה להחליש את ההתיישבות ,  ולהוביל לגל ביקורת ולחץ בינלאומי על חקיקה עוקפת בג ? ץ וכרסום במעמד הרשות השופטת בישראל ".  
לדברי הגורם ,  נתניהו גם מעונין להימנע מהריסת הבתים ,  ובהתייעצויות בסוף השבוע התברר כי פתרון הנדסי הכולל ניסור של בתי השכונה והעתקתם לשטח בתחומי המועצה בית אל הוא אפשרי .  במקביל ,  יבחן היועץ המשפטי אפשרות לבנייה של חמישים בתים נוספים על השטח בתחומי המועצה בית אל - עשרה בתים על כל בית שיועתק .  
כמו כן ,  ראש הממשלה ביקש מוינשטיין לבחון אפשרויות להגן על בתי ההתנחלות מפני תביעות עתידיות הדומות לתביעת הבעלות על הקרקע בגבעת האולפנה ,  וכן לגבש פתרונות משפטיים שימנעו מתביעות אלו לשמש  ? כלי להחלשת וניגוח ההתיישבות ?  .  
יו ? ר מרצ ,  חברת הכנסת זהבה גלאון ,  בירכה הערב על כוונת ראש הממשלה בנימין נתניהו לפנות את גבעת האולפנה בבית אל ,  והוסיפה כי היא  " מקווה שכוונתו גם תעמוד במבחן המעשה ".  עם זאת ,  גלאון תקפה את כוונתו של נתניהו לבנות 50 בתים נוספים בתחומי בית אל ואמרה כי מדובר ב"פרס למתנחלים פורעי החוק בשטחים ,  ועידוד לביצוע עבירות נוספות .  ראש הממשלה מנחית מכת מוות לתהליך המדיני ,  מוביל להקמת מדינה אחת ,  וחושף את ערוותה המדינית של ממשלת האחדות עם קדימה ". 
לפני כשלושה שבועות פסק בג"ץ בסוגיית שכונת האולפנה ,  והורה לפנות חמישה בתים שנבנו בה על קרקע פרטית פלסטינית עד ה-1 ביולי .  בשל כך ,  גברו הקריאות במפלגות הימין לחוקק חוק שיסדיר את נוכחותם של תושבי השכונה במקום .  מנגד ,  עמדו חברי כנסת ושרים הקוראים לקיים את פסיקת בג"ץ ולפנות הבתים כדין .  גם במשרד הביטחון תמכו בעמדה זו ,  שהייתה עד לפני כשנה גם עמדת המדינה ,  אך מאז חזרה בה .  
רק אתמול הודיע מזכיר הממשלה ,  צבי האוזר ,  ליו"ר הקואליציה ,  זאב אלקין ,  ולחבר הכנסת זבולון אורלב  ( הבית היהודי )  ,  על הקפאת תוכנית העברת קראווילות מיישובי מפוני גוש קטיף ,  שאמורות לשמש לפינוי 30 המשפחות משכונת גבעת האולפנה בבית אל ,  וזאת עד ליום רביעי .
 הסיכום הושג בתום שיחות מרתוניות שהחלו בחמישי בערב ,  בעקבות הכוונה להוביל את הקראוונים בניגוד לסיכום שהושג בין אלקין ואורלב לבין ראש הממשלה ,  בנימין נתניהו ,  בשבוע שעבר .  לפי ההסכם ,  אמורה הייתה הצעת החוק להידחות עד ליום רביעי ,  מתוך כוונה להקפיא ההליכים וההיערכות לפינוי התושבים .  

מסתמן :  גבעת האולפנה  " תועתק ",  50 בתים ייבנו כפיצוי
נתניהו ימנע מחקיקה להסדרת השכונה בבית אל ,  ויקיים פסיקת בג"ץ לפינוי חמשת הבתים שנבנו בה .  בתמורה  ,  יבנו בהתנחלויות 10 בתים עבור כל בית שיפונה .  בכפוף להסכמת היועמ"ש

