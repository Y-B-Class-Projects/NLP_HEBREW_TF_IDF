איום על שרה נתניהו : " אתקע לך כדור בראש "
 תושב בת ים בן 72 נעצר בחשד ששלח מכתב איומים המיועד לרעיית רה"מ שרה נתניהו .  המכתב נשלח על רקע תביעת העוזרת לשעבר ליליאן פרץ .  החשוד הודה במעשים המיוחסים לו וטען כי שלח את המכתב מתוך כעס
גבר בן 72 תושב בת ים נעצר הבוקר  ( ראשון )  על ידי חוקרי מרחב מוריה במשטרה בחשד שאיים לרצוח את שרה נתניהו על רקע  " התנהגותה לעוזרת ליליאן פרץ ".  הוא חשוד כי שלח את המכתב שהיה מופנה לרעיית ראש הממשלה ,  למשרדו של נתניהו .  
בכתב יד נרשם במכתב כי  " אם יקרה לעוזרת הבית משהו ,  דמך בראשך .  אני אתן לך כדור בראש ושום שומר ראש לא יעזור לך ".  לאחר מעצרו של האיש הגיעו השוטרים לביתו אולם בחיפוש שנערך במקום לא נמצא דבר .  בחקירתו טען החשוד כי שלח את המכתב מתוך כעס והביע חרטה על המעשים .  המשטרה ממשיכה בחקירת נסיבות המקרה .
 פרקליטה של ליליאן פרץ ,  עו"ד אסף שרעף אמר בתגובה כי  " אנחנו מגנים בכל תוקף כל מעשה אלימות ומבקשים לנהל את ההליך במקום הראוי לו בצורה בונה בבית הדין ". 
לפני כשבועיים הגישה שרה נתניהו את כתב ההגנה לתביעה שהגישה נגדה עוזרת הבית לשעבר בבית המשפחה ,  ליליאן פרץ .  בכתב ההגנה שהוגש לבית הדין לעבודה בתל אביב באמצעות עורכי הדין דוד שמרון ומיכאל ראבילו ,  מבקשת נתניהו לפסול על הסף את תביעתה של פרץ .  
לטענת שרה נתניהו ,  פרץ עבדה בביתה שש שנים וקיבלה ממנה  " יחס חם וטוב ".  נתניהו טוענת גם שפרץ אמרה לה פעמים רבות , " באתי בגלל ביבי ,  נשארתי בגלל שרה ".  כמו כן ,  היא טוענת שמעולם לא הורעו תנאי העסקתה של פרץ וכי נוצרו ביניהן  " קשרים חמים החורגים מיחסי עובד-מעביד ".  
במהלך חודש ינואר קיבלה ליליאן פרץ שיחת איום טלפונית .  המתקשר איים על חייה של פרץ ודרש ממנה להסיר את תביעתה בתוך 12 שעות .  פרץ הגישה תלונה למשטרה .  בעקבות התלונה נעצר כעבור מספר ימים אורן אברהם ,  בן 36 מרמלה ,  כחשוד באיומים על פרץ .  אברהם מרצה בימים אלה מאסר בגין עבירות מרמה .  אברהם הכחיש את האשמות נגדו וטען שמדובר בעלילה ,  ששמו מוזכר בכל פרשה שעולה ושאין לו שום קשר למשפחת נתניהו אותם אינו מכיר .
 
איום על שרה נתניהו : " אתקע לך כדור בראש "
 תושב בת ים בן 72 נעצר בחשד ששלח מכתב איומים המיועד לרעיית רה"מ שרה נתניהו .  המכתב נשלח על רקע תביעת העוזרת לשעבר ליליאן פרץ .  החשוד הודה במעשים המיוחסים לו וטען כי שלח את המכתב מתוך כעס

