נתניהו מתלבט :  האם תהיה הצבעה על הקיצוץ הרוחבי
ראש הממשלה מרגיש את ההתנגדות הנרחבת של סיעות הקואליציה לקיצוץ שנועד לממן חינוך חינם לגיל הרך .  דיון בקיצוץ הרוחבי צפוי להתקיים ,  אולם נראה כי ההצבעה תידחה למועד אחר
עדיין לא ידוע אם הממשלה תצביע מחר  ( ראשון )  על פרק החינוך של דו"ח טרכטנברג ,  שעיקרו החלת חוק חינוך חינם לגיל הרך .  זאת בעקבות ההתנגדות הנרחבת של סיעות הקואליציה לקיצוץ הרוחבי בתקציבי משרדי הממשלה ,  שנועד לממן את התוכנית בעלות של 1.4 מיליארד שקלים .  במהלך סוף השבוע המשיכו המגעים של אנשי משרד ראש הממשלה מול ראשי הסיעות המתנגדות :  ישראל ביתנו ,  ש"ס והעצמאות ,  אך המאמצים לא העלו עד כה תוצאות ,  וכפי הנראה התוכנית תעלה מחר לדיון בממשלה ,  אך לא תגיע לכדי הצבעה .  
במשרד האוצר הדגישו הערב כי המגעים מול אנשי משרד ראש הממשלה נמשכים כל העת ,  וכי מבחינת אנשי האוצר התוכנית תעלה להצבעה מחר ,  אולם בסביבת ראש הממשלה העריכו הערב כי לא מן הנמנע שהדיון יימשך מעבר לישיבה אחת ,  כפי שאירע בעבר בדיונים בנושאים תקציביים .  
לפי תוכנית ראש הממשלה ,  כבר משנת הלימודים הבאה יוחל חוק חינוך חינם לילדים מגיל 3-4 ,  וכ-250 אלף ילדים יהנו כבר בשנת 2012 מגנים ציבוריים ומעונות יום .  עוד כוללת התוכנית בניית יותר מ-2,000 גנים ציבוריים ומעונות יום ל-30 אלף ילדים חדשים ,  וסבסוד צהרונים עד השעה 16:00 לגילאי 3 עד 9 ,  וכן של תשלומי הורים במערכת החינוך .  לצורך מימון התוכנית ,  נדרש קיצוץ רוחבי מכל משרד הממשלה בשיעור של כ-4% ,  וכן ייפגעו תוכניות ייעודיות במשרדים נוספים ,  בהם במשרדי הרווחה ,  הפנים ,  ביטחון הפנים ,  הנגב והגליל .  
כבר בסוף השבוע שעבר החלו ראשי הסיעות בקואליציה להשמיע את התנגדותם למהלך ,  ואחרי ש"ס וסיעת העצמאות שהודיעו כי הן מתנגדות למהלך ,  גם שר החוץ ,  אביגדור ליברמן הבהיר את עמדת ישראל ביתנו בסוף השבוע ,  וקרא להחיל את התוכנית רק על משפחות בהן שני ההורים עובדים ושירתו בצבא . " הדרך בה מוצע השינוי כרגע לא מספיק שקולה ובדוקה ונעשית בהינף יד ",  אמר ליברמן בכינוס הוועידה המוניצפלית של ישראל ביתנו ,  והבהיר כי שרי המפלגה יתנגדו לקיצוץ ה"פלט "  בתקציב שיפגע באוכלוסיות רחבות ,  והודיע כי ישראל ביתנו תביא לממשלה הצעה אלטרנטיבית .
" הדבר הכי קל בכדי לממן את התוכנית ",  הוסיף ליברמן , " זה לחתוך לכל המשרדים ולקחת ממשרד הבריאות ,  משרד הרווחה והמשרד לביטחון פנים אך בכך פוגעים ברווחת האזרחים ",  וקרא לממן את התוכנית לאחר בדיקה של עודפי התקציב שלא נוצלו וכן מתקציב הביטחון .  עם זאת ,  גם שר הביטחון ,  שלטענת האוצר משרדו ניצל מקיצוץ של מיליארדים ,  הודיע כי שרי העצמאות יצביעו נגד התוכנית .
 ראש הממשלה הדגיש בסוף השבוע כי הוא סבור שהקיצוץ הרוחבי ראוי : " 2012 היא שנת הביטחון והחינוך "  אמר נתניהו , " כל מי שעיניו בראשו יודע שאי אפשר לפגוע עכשיו בתקציב הביטחון ;  מקיצוץ רוחבי של 4 אחוז מהתקציב הפנוי של כל משרד זה מאמץ ראוי ואפשרי למטרת על שכזו ".  פרט לשר סילבן שלום ,  שהודיע על התנגדותו לתוכנית עקב הקיצוץ המוצע של כ-37 מיליון שקלים מתקציב המשרד לפיתוח הנגב והגליל ,  שמרו שרי הליכוד על שתיקה בנושא ,  למרות הפגיעה המסתמנת גם בתוכניות ייעודיות של משרד הרווחה של השר משה כחלון ,  התחבורה של ישראל כ ? ץ והגנת הסביבה של גלעד ארדן .  גם השר יוסי פלד ,  שנחשב לאופוזיציונר בדרך כלל ,  לא הביע עמדה נחרצת בנושא .  

נתניהו מתלבט :  האם תהיה הצבעה על הקיצוץ הרוחבי
ראש הממשלה מרגיש את ההתנגדות הנרחבת של סיעות הקואליציה לקיצוץ שנועד לממן חינוך חינם לגיל הרך .  דיון בקיצוץ הרוחבי צפוי להתקיים ,  אולם נראה כי ההצבעה תידחה למועד אחר

