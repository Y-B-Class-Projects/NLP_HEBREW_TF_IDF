לשכת נתניהו : " תחקיר הפריצות לסוכני CIA - שקרי "
 בלשכת ראש הממשלה דחו את הטענות שפורסמו מוקדם יותר היום ,  לפיהן שירותי הביון הישראלים עומדים מאחורי פריצות לבתי שליחי ה-CIA בישראל בעשור האחרון
בלשכת ראש הממשלה בנימין נתניהו שללו הערב  ( שבת )  מכל וכל את הטענות שהועלו מוקדם יותר ,  לפיהן בתי סוכני CIA ששהו בישראל נפרצו ,  כשהמשטר האמריקאי חושד שסוכנים ישראלים הם העומדים מאחורי המעשים .  מלשכת נתניהו מסרו הערב תגובה לקונית ,  לפיה  " מדובר בפרסום שקרי ". 
התחקיר שפורסם על ידי סוכנות הידיעות AP אמנם מסתמך על בכירים לשעבר בסוכנות הביון האמריקאית ,  אולם מהימנותו מוטלת בספק ,  זאת בשל הרגישות הגבוהה בה מתייחסים בישראל ליחסים בין המדינות .  
במקרה אחד המתואר בתחקיר ,  ראש משלחת ה-CIA בישראל שב ערב אחד לדירתו בתל אביב וגילה שציוד התקשורת עמו הוא מתקשר עם מטה הסוכנות בלנגלי וירג'יניה נפרץ .  מקרה זהה ,  נטען בתחקיר ,  אירע גם לקודמו בתפקיד .  במקרה אחר ,  קצין CIA גילה שהמקרר שלו  " אורגן מחדש ",  זאת על פי החשד לאחר שמישהו פרץ לביתו .  הדיווח מדגיש שממשלת ארצות הברית סבורה כי שירותי הביון של ישראל הם העומדים מאחורי כל המקרים הללו .  לפי גורמים בכירים בסוכנות הביון ,  ה-CIA ,  ישראל היא האיום מספר אחת על ארצות הברית בכל מה שנוגע למודיעין-הנגד באזור .
 אם אכן אירעו פריצות שכאלו הרי שמדובר בנטילת סיכון גבוהה מאוד על ידי ישראל ,  על רקע שיתוף הפעולה העמוק בין הארגונים ,  בין היתר לפי פרסומים זרים ,  בפיתוח תולעת המחשבים  " סטוקסנט "  שפגעה במערכת המחשוב של תכנית הגרעין האירנית .  
במסגרת היחסים בין שירותי המודיעין הישראלים והאמריקאים ,  ובראשם המוסד הישראלי וה-CIA ,  הושגה כבר בשנות ה-50' של המאה הקודמת הבנה משותפת כי אף ארגון לא ירגל אחר מקבילו .  זאת הסיבה שאת המרגל ג'ונתן פולארד ,  למשל ,  הפעילה  " הלשכה לקשרי מדע "   ( לק"מ )  ולא המוסד עצמו .  עם זאת ,  במהלך השנים היו דיווחים ששירות הביטחון הכללי הישראלי ,  האמון על מעקב אחר זרים בכלל ודיפלומטים בפרט השוהים בארץ ,  פרץ לדירותיהם של דיפלומטים ,  בעיקר ממזרח אירופה ,  בעת המלחמה הקרה .  כמו כן ,  ניתן להניח שאנשי הביון האמריקאים יוצאים מנקודת הנחה שהם נמצאים תחת מעקב אחר תנועותיהם והאזנה למכשירי הטלפון בהם הם משתמשים בעת שהותם בישראל .
" סוכנים ישראלים פרצו לבתים של אנשי CIA בארץ "
 בהכנת הידיעה השתתף יוסי מלמן
לפניות לכתבת טל שלו :  tal_sh@walla.net.il 

לשכת נתניהו : " תחקיר הפריצות לסוכני CIA - שקרי "
 בלשכת ראש הממשלה דחו את הטענות שפורסמו מוקדם יותר היום ,  לפיהן שירותי הביון הישראלים עומדים מאחורי פריצות לבתי שליחי ה-CIA בישראל בעשור האחרון

