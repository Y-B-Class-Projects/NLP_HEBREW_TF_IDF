 " הכול גן עדן ":  הגימיק של נתניהו לעצרת האו"ם  אופטימיות זהירה
ראש הממשלה אמנם הבטיח הפתעה על בימת העצרת הכללית ,  אך הפעם דווקא חסך ביצירתיות ,  הסתפק במסרים על עתיד ורוד  ושמר גם מקום של כבוד לגינויים תוקפניים של האו"ם והפלסטינים .  ואולם ,  מחיאות הכפיים בקהל הדל הגיעו בעיקר מתומכיו ,  ובין הנאום למציאות קיים פער לא קטן
הפתעה ,  לא פחות - זה מה שהבטיח ראש הממשלה בנימין נתניהו בימים האחרונים לספק בנאומו בעצרת הכללית של האו"ם .  סוכנויות ההימורים פתחו בליין ניחושים לגבי הגימיק שעמו הוא יבחר להמם את אוזני הקהילה הבינלאומית השנה ,  אך הפעם נתניהו ויתר על אמצעי העזר ,  וההפתעה הייתה דווקא בתחום התוכן .  בניגוד להרגלו בקודש  למלא את נאומיו באו"ם במסרים תוקפניים  הפעם הוא עטף את דבריו בלא מעט מסרים חיוביים  עתיד ורוד ,  תקווה ,  אופטימיות ,  חלום .  אלה מלים שנתניהו כבר מזמן לא אמר .  הפתעה ?  אולי לא צריך להגזים ,  אבל לכל הפחות שינוי לטובה בטון .
" הניחו את הנשק ",  קרא לנציגי המדינות באו"ם , " המלחמה שלכם נגד ישראל  הסתיימה ".  בטון מחויך ומפויס הוא שרטט את חזונו לעידן חדש של יחסי ישראל והעולם .  הכול הולך להשתנות ,  התחייב .  מדינות העולם מחפשות להסתייע בישראל במגוון רחב של תחומים ,  אמר ,  ובעיניו הוא רואה  " עתיד ורוד "  שבו כולם עומדים לצד ישראל ,  ולא מגנים אותה .  הוא הושיט יד לשלום עם העולם הערבי ,  הצהיר מחדש על מחויבותו לפתרון שתי המדינות ,  והזמין את יו"ר הרשות הפלסטינית אבו מאזן לכנסת ואת עצמו לדבר בפרלמנט הפלסטיני ,  שאגב ,  כבר לא פעיל זה כעשור ,  אבל למה להתקטנן .  
הנשיא התשיעי שמעון פרס ,  החולם הבלתי מעורער של ישראל ,  קיבל מקום של כבוד בנאום ,  כשנתניהו שיגר לו איחולי החלמה וסיפר על האופטימיות הבלתי נגמרת שלו .  באמרה המושאלת ממישהו אחר בפוליטיקה הישראלית  מרוב סכרין אפשר היה לסכם את הנאום במילים  " הכול גן עדן ".  

" הכול גן עדן ":  הגימיק של נתניהו לעצרת האו"ם  אופטימיות זהירה
ראש הממשלה אמנם הבטיח הפתעה על בימת העצרת הכללית ,  אך הפעם דווקא חסך ביצירתיות ,  הסתפק במסרים על עתיד ורוד  ושמר גם מקום של כבוד לגינויים תוקפניים של האו"ם והפלסטינים .  ואולם ,  מחיאות הכפיים בקהל הדל הגיעו בעיקר מתומכיו ,  ובין הנאום למציאות קיים פער לא קטן

