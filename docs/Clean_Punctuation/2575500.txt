היום :  הכנסת מתפזרת ,  המפלגות נערכות לבחירות
אחרי ארבע שנים סוערות ,  ייפתח מושב החורף של הכנסת ויסתיים בתוך שעות ספורות עם אישור החוק שיביא לפיזורה .  וואלה !  תלווה את יום פיזור הכנסת במשדר בהגשת ינון מגל
 ( נתניהו מודיע על הקדמת הבחירות ) 
תם ונשלם :  אחרי ארבע שנים ,  תפוזר היום  ( שני )  הכנסת ויוחלט באופן סופי על הקדמת הבחירות שיתקיימו ב-22 בינואר 2013 .  הקדמת הבחירות מתרחשת בצל דרמות במפלגת השלטון ,  הליכוד ,  לאחר ששר הרווחה והתקשורת ,  משה כחלון ,  הודיע כי הוא פורש באופן זמני מהחיים הפוליטיים ,  וכי לא יתמודד בפריימריז לרשימת הליכוד ,  שייערכו ככל הנראה ב-20 בנובמבר .  
סדר היום בכנסת יתחיל כמו תחילת מושב חורף רגיל .  בשעה 16:00 ייפתח המושב בישיבה חגיגית ,  בה ינאמו יו"ר הכנסת ראובן ריבלין ,  נשיא המדינה שמעון פרס ,  ראש הממשלה בנימין נתניהו וראש האופוזיציה שאול מופז .  לאחר מכן מתוכנן דיון בארבע הצעות אי אמון ,  אך לא מן הנמנע שסיעות האופוזיציה יבטלו את הצעותיהן ,  שממילא אינן רלוונטיות ביום בו מפזרים את הכנסת .  עוד לפני תחילת הדיון על הצעת החוק לפיזור הכנסת ,  יספיקו להשביע את חבר הכנסת אללי אדמסו מהליכוד לכהונה קצרצרה ,  ואז יתחיל הדיון בחוק לפיזור הכנסת בקריאה ראשונה .  החוק צפוי לעבור ברוב גדול ,  לאחר מכן הוא יעבור לדיון בוועדת הכנסת להכנה לקריאה שניה ושלישית .  בסיום הדיון ,  הנושא ישוב למליאת הכנסת לאישור סופי .
 כחלון הוא לא היחיד בליכוד שפורש .  גורמים שונים בליכוד העריכו בימים האחרונים שגם השר בני בגין צפוי שלא להתמודד על מקום ברשימת הליכוד לכנסת .  בגין הודיע כבר בבחירות הקודמות כי הוא הגיע  " לשליחות לקדנציה אחת ".  עם זאת ,  ככל שהתקרב מועד הבחירות בפעם הקודמת שהכנסת היתה אמורה להתפזר ,  בגין בחן את האפשרות להמשיך לקדנציה נוספת .  
דבר חריג נוסף יתרחש מחר עם פיזור הכנסת ,  כאשר יו"ר הקואליציה ,  זאב אלקין ,  ייעדר מהמשכן .  אלקין הוביל ביד רמה את הקואליציה בקדנציה הנוכחית ,  והצליח לגרום לה להישאר יציבה ולא להפסיד הצבעות לאופוזיציה ,  ובנוסף ,  היה שותף למהלכים פוליטיים גדולים ,  כמו הקמת ממשלת האחדות עם קדימה ודחיית פיזור הכנסת בחודש מאי השנה .  לאחר כל זה ,  הוא לא יהיה היום במשכן הכנסת ,  ובימים האחרונים הוא שוהה בארצות הברית ,  לאחר שהיה גם ברוסיה מטעם משלחת רשמית של הכנסת .  הוא צפוי לשוב ארצה רק ביום שישי .  
בשיחה עם וואלה !  חדשות הסביר אלקין כי  " הנסיעה הזאת תוכננה כבר מלפני חודש וחצי ולא ניתן היה לבטלה .  אז התכנון היה שיובא תקציב ,  וכך השבוע הזה הוא היחיד שהיה ברור שלא יהיה בו דיוני תקציב ,  וניתן יהיה לוותר על נוכחותי .  בכל מקרה ,  ביום פיזור הכנסת לא צריך את יו"ר הקואליציה ,  משום שיש הסכמה מקיר לקיר ".  
" זו היתה קואליציה יציבה ששברה כמה שיאים ",  הוא סיכם את המושב . " לא רק כנסת שהיתה ארבע שנים ,  אלא גם קואליציה שלא הפסידה אף קרב פרלמנטרי והעבירה כל מה שרצתה להעביר .  זו הוכחה שבפעילות נכונה ניתן להגיע ליציבות ומשילות בפוליטיקה .  בכנסת הזאת הימין ניסה לא רק לנצח בבחירות ,  אלא לראשונה גם משל .  ניתן היה לראות את זה בחוקים כמו חוק משאל עם ,  חוק החרם ,  חוק הנכבה ,  חוק שקיפות דיווח על תרומות ממדינות זרות ,  חוקי מפוני גוש קטיף ,  חוק ועדות קבלה ,  חוק עזמי בשארה וחוקים דומים נוספים ".  
הכנסת שמסתיימת בסערה ,  היתה עמוסה בשערוריות ,  פרשיות ,  מחאות וקרבות פוליטיים אינסופיים .  מה לא היה בקדנציה ?  עימותים בין אובמה לנתניהו , " נאום בר אילן "  בו נתניהו הודיע על הסכמה עקרונית להקמת מדינה פלסטינית ,  הקפאת הבנייה בהתנחלויות לעשרה חודשים ,  משט המרמרה והמאבק בין חברות הכנסת אנסטסיה מיכאלי וחנין זועבי ,  השריפה בכרמל ,  המחאה החברתית שהתחילה עוד במאבק על כוונת שטייניץ להטיל מע"מ על פירות וירקות ,  המשיכה במאבק על הקוטג' ,  הדלק והדיור ,  עם דפני ליף ,  סתיו שפיר ,  איציק שמולי והאוהלים ברוטשילד ,  שאגב לא ממש עזרו לירידת מחירים .
 לא רק שערוריות ,  פרשיות וחוקים לוחמניים היו ,  גם התככים הפוליטיים לא פסחו על הכנסת ה-18 .  אהוד ברק ערק בתוך יום עם ארבעה מחבריו למפלגה חדשה שהקים , " עצמאות ",  הצליח להתחבב על נתניהו ,  להיות שנוא על הליכודניקים ואחר כך גם לריב עם נתניהו ובדרך לגרד את אחוז החסימה .  יחימוביץ' התמודדה בקרב יצרי עם עמיר פרץ על ראשות העבודה וניצחה ,  מופז ניצח את לבני שפרשה מהכנסת אך עשויה עוד לחזור לחיים הפוליטיים .  והוא ,  אחרי שכינה את נתניהו  " שקרן ",  חיבק אותו ואחר כך שוב נפרד ממנו ,  ביטל את הפריימריז במפלגתו ומינה ועדה מסדרת .  האם האקט יציל את קדימה ?  ימים יגידו .  
הולכים לבחירות - סיקור מיוחדהשר משה כחלון הודיע שלא יתמודד לכנסת הבאהקדימה אישרה :  ועדה מסדרת במקום פריימריזהקרב על ש"ס : " הרב עובדיה יחליט תוך שבועיים "
 לפניות לכתב :  pinhas_wolf@walla.co.il 

היום :  הכנסת מתפזרת ,  המפלגות נערכות לבחירות
אחרי ארבע שנים סוערות ,  ייפתח מושב החורף של הכנסת ויסתיים בתוך שעות ספורות עם אישור החוק שיביא לפיזורה .  וואלה !  תלווה את יום פיזור הכנסת במשדר בהגשת ינון מגל

