קלינטון ונתניהו הסכימו : " צרכי הביטחון יילקחו בחשבון "
 בתום פגישה ארוכה שנמשכה בסך הכל כשבע וחצי שעות ,  הוציאו ראש הממשלה ומזכירת המדינה האמריקאית הודעה משותפת ,  בה הבהירו : " הדיון היה טוב ,  חשוב להמשיך את המו"מ "
 הצליח במשימה ?  בתום פגישה ארוכה שנמשכה בסך הכל כשבע וחצי שעות ,  הוציאו ראש הממשלה בנימין נתניהו ומזכירת המדינה האמריקאית הילרי קלינטון הודעה משותפת אודות ההסכמות שהשיגו השניים במהלך הפגישה .  ראש הממשלה יוכל לזקוף לזכותו את החלק בהודעה ,  על פיו  " צרכי הביטחון של ישראל יילקחו בחשבון באופן מלא במסגרת כל הסדר שלום עתידי בין ישראל לפלסטינים ". 
בהודעה נכתב עוד כי  " ראש הממשלה נתניהו ומזכירת המדינה קלינטון קיימו היום דיון טוב ,  שבו החליפו דעות באווירה ידידותית ובונה משני הצדדים .  שני הצדדים הסכימו על חשיבות הימשכותן של השיחות הישירות בין ישראל והרשות הפלסטינית ".  במסגרת השיחות בין הצדדים ,  ערכו קלינטון ונתניהו שיחה בארבע עיניים שנמשכה כשעה וחצי .  לאחריה ,  התקיימו מספר פגישות רחבות יותר של הצוותים הישראלים והאמריקאים ,  במהלכן פרשו המשלחות מספר פעמים לקיום התייעצויות . 
" מזכירת המדינה שבה והדגישה את מחויבותה הבלתי ניתנת לערעור של ארצות הברית לביטחון ישראל ולשלום באזור ",  נכתב בהודעה . " קלינטון שבה והדגישה כי 'ארצות הברית מאמינה שעל ידי משא ומתן בתום לב יכולים הצדדים להסכים יחדיו על סיום הסכסוך ולגשר בין המטרה הפלסטינית למדינה עצמאית ובת קיימא שמבוססת על גבולות 1967 עם חילופי שטחים מוסכמים ;  לבין המטרה הישראלית למדינה יהודית עם גבולות בטוחים ומוכרים שמשקפים התפתחויות שחלו בינתיים וממלאים אחר צרכי הביטחון של ישראל' .  
מלשכת ראש הממשלה נמסר כי הדיונים בין השניים התמקדו ביצירת תנאים לחידוש המשא ומתן הישיר שמטרתו השגת פתרון של שתי מדינות .  עוד נמסר כי הצוותים הישראלי והאמריקאי יעבדו בשיתוף פעולה הדוק בימים הקרובים בכיוון זה .
 בתחילת הפגישה אמר לקלינטון כי הוא  " די רציני "  בנוגע לשיחות עם הפלסטינים והוסיף כי  " נדבר על איך להמשיך ולחדש את התהליך לשלום בינינו לבין הפלסטינים ".  
אמש הבהיר נתניהו כי בכוונתו לנסות להגיע במהלך הפגישה עם קלינטון להבנות רחבות בין ארצות הברית לישראל בנוגע לצרכי הביטחון של ישראל לגבי הסדרים מדיניים עתידיים ,  זאת  " לאור האתגרים הביטחוניים העצומים שצפויים בעשור הקרוב ".  
בתדרוך שקיים היום בניו יורק לבכירי התקשורת האמריקאית אמר ראש הממשלה כי  " הסיכויים להשיג הסדר שלום יקודמו באופן משמעותי על ידי השגת הבנות ביטחוניות מקיפות בין ישראל לארה"ב "  והבהיר כי הוא מתכוון להעלות בפגישתו עם קלינטון גם את החשיבות שהוא רואה בהרחבת מעגל התהליך המדיני למדינות ערביות נוספות שיכוננו הסכמי שלום עם ישראל ,  במקביל לגיבוש ההסדר עם הפלסטינים .
 
קלינטון ונתניהו הסכימו : " צרכי הביטחון יילקחו בחשבון "
 בתום פגישה ארוכה שנמשכה בסך הכל כשבע וחצי שעות ,  הוציאו ראש הממשלה ומזכירת המדינה האמריקאית הודעה משותפת ,  בה הבהירו : " הדיון היה טוב ,  חשוב להמשיך את המו"מ "
 
