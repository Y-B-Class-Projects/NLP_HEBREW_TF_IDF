הקבינט התכנס להכרעה ;  פרס : " המלחמה מיצתה את עצמה "
 ראש הממשלה ערך התייעצות ביטחונית מצומצמת לקראת ישיבת הקבינט שהחלה בצהריים .  הדילמה שעומדת לפני נתניהו :  הרחבת המבצע הקרקעי או סיום הטיפול במנהרות והכנה ליציאה
הקבינט המדיני-ביטחוני התכנס היום  ( רביעי )  בשעה 14:00 בבסיס הקריה בתל אביב לדיון מכריע בלחימה בעזה .  לפני השרים עומדות שתי ברירות :  הרחבת המבצע הקרקעי והכנסת כוחות נוספים לרצועה ,  או סיום הטיפול במנהרות ההתקפיות הסמוכות לגבול  והכנת צה"ל ליציאה מהרצועה .  בעוד השרים נפתלי בנט ,  אביגדור ליברמן ויצחק אהרונוביץ' דוחפים לפעולה התקפית יותר ,  שאר השרים מתלבטים כיצד לפעול  וכך גם ראש הממשלה בנימין נתניהו .  
נתניהו קיים משעות הבוקר רצף של התייעצויות ביטחוניות מצומצמות ,  בהשתתפות שר הביטחון משה יעלון ,  היועץ לביטחון לאומי יוסי כהן וגורמים בכירים נוספים במערכת הביטחון .  ראש הממשלה תכנן לכנס את הקבינט כבר אתמול בערב ,  אך הדיון נדחה להיום בצהריים כדי למצות את הדיונים הביטחוניים בפורום המצומצם יותר ,  שם אין לחץ פוליטי על ראש הממשלה .
 מבצע  " צוק איתן "  - כל הכותרות:הצילה 15 טנקים :  כיפת הברזל של השריון בעזהקלינטון :  חמאס ממקם טילים בתוך הערים בשל הצפיפות206 יעדים הותקפו בעזה ;   " 13 נהרגו בתקיפת בית ספר "  
ההתלבטות שניצבת בפני נתניהו והשרים הבכירים אינה פשוטה :  הרחבת המבצע הקרקעי כעת תוביל לביקורת בינלאומית קשה על ישראל ,  שהאשראי שלה לפעולה נגד חמאס הולך ואוזל .  מזכ"ל האו"ם כבר דיבר בתחילת השבוע על  " פשעי מלחמה "  שבוצעו בעזה ,  הממשל האמריקני וישראל נכנסו לעימות ,  מדינות דרום אמריקה משיבות את השגרירים שלהן מתל אביב ובאירופה גוברים הקולות הקוראים להקשיח את המדיניות נגד ישראל .  אפילו מצרים ,  בעלת הברית הקרובה ביותר של ישראל במבצע הנוכחי ,  נאלצה בתחילת השבוע לפרסם הודעת גינוי בעקבות הפגיעה באזרחים ברצועת עזה .  
נתניהו מודע גם לכך שכל כניסה נוספת לעזה ,  על פי התכניות השונות שהציגו בכירי צה"ל לשרי קבינט ,  תגבה מחיר כבד באבידות .  הגיבוי הציבורי להרחבת הפעולה עלול להתהפך באחת אם מספר ההרוגים ימשיך לטפס .  מצד שני ,  הוא מבין כי הוצאת צה"ל מהשטח כעת והפניית המאמץ העיקרי לערוץ המדיני עשויה לקומם עליו את שרי הימין בממשלה ואת ציבור הבוחרים שלו  בייחוד לאחר שחמאס יכריז ,  כמיטב המסורת ,  על  " ניצחון "  ויתפאר בהסגת צה"ל מהרצועה .  
בדרג המדיני אומרים כי הטיפול במנהרות ,  שנתניהו כבר הודיע לאמריקנים כי לא תהיה הפסקת אש לפני השלמתו ,  יכול להסתיים בתוך ימים .  השאלה הגדולה היא מה תעשה ישראל אחר כך .  גורם מדיני המעורב בדיונים אמר הבוקר כי ראש הממשלה הציב שני יעדים ביציאה למבצע  השבת השקט ופגיעה משמעותית בחמאס   " וישראל לא תעצור עד להשגתם של היעדים הללו ".  
הגורם הודה ,  עם זאת ,  כי  " לרוב האנשים המעורבים בדיונים לא ברור עדיין מה יהיו הצעדים הבאים שישראל תנקוט כדי להשיג את היעדים הללו ".  גורם אחר העריך כי ישיבת הקבינט נדחתה מאמש  " בין השאר משום שעדיין לא ברור לנתניהו וליעלון מה הכיוון שהם רוצים להוביל אליו ".  
הנשיא לשעבר שמעון פרס התייחס למבצע בעת ביקור חיילים פצועים בבית החולים סורוקה . " אני חושב שהמלחמה מיצתה את עצמה ,  ועכשיו צריך למצוא דרך להפסיק אותה ",  אמר פרס . " יש הרבה מאוד גורמים מכל הצדדים ואין חיבורים אמיתיים משום שאין צבא אמיתי ואין ממשלה אמיתית בעזה וכל אחד מדבר מכוך אחר ,  מקול אחר .  יידרשו כמה ימים ,  אבל היא תסתיים .  צה"ל יצא ממנה בגבורה ".  
פרס הוסיף כי יש להשיב את רצועת עזה ליו"ר הרשות הפלסטינית אבו מאזן . " עזה שייכת מבחינה מדינית לאבו מאזן .  הוא היחיד שיש לו רשות לגיטימית מפני שההסכם נעשה איתו ,  עזה נחטפה ממנו והדבר הכי נכון הוא להחזיר לו את עזה ",  טען הנשיא לשעבר . " הוא הוכיח שהוא יודע לנהל את העניינים גם ביהודה ושומרון וגם להציל את עזה ".  
על החיילים הפצועים שביקר בבית החולים אמר פרס : " כל בית ממולכד ,  בכל פינה יש אורב ,  והם הלכו ללא היסוס וללא תלונה .  אין אחד שלא מילא את תפקידו .  יש כאן סיפורי גבורה מדהימים ".  הנשיא לשעבר עוד ציין לטובה את הלכידות בעם במהלך המבצע . " אף פעם לא ראיתי את העם כל כך מאוחד ,  כל כך אוהב את הלוחמים ואת חייליו ,  כל כך גאה ומודע לסיכון שהם נטלו על עצמם ". 
לפניות לכתב :  amir.tibon@walla.co.il 

הקבינט התכנס להכרעה ;  פרס : " המלחמה מיצתה את עצמה "
 ראש הממשלה ערך התייעצות ביטחונית מצומצמת לקראת ישיבת הקבינט שהחלה בצהריים .  הדילמה שעומדת לפני נתניהו :  הרחבת המבצע הקרקעי או סיום הטיפול במנהרות והכנה ליציאה

