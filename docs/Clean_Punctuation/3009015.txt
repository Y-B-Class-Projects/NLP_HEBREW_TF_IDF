משרד האוצר :  ביטול התאגיד יגרום לאובדן של מיליארדי שקלים
גורמים במשרדו של כחלון הבהירו כי אם תתקבל ההצעה לסגירת התאגיד יידרשו שינויים בתקציב הדו שנתי של כ-400 מיליון שקלים וכן צפוי אובדן של 1.7 מיליארד שקלים מאי מכירת השטחים שבידי רשות השידור .  מוקדם יותר נעדר כחלון מישיבה על ביטול התאגיד
 ( דוד ביטן בריאיון לוואלה !  NEWS על תאגיד השידור הציבורי )  
במשרד האוצר הבהירו אמש  ( ראשון )  כי ההצעה לביטול תאגיד השידור הציבורי צפויה לשאת עמה  " משמעויות תקציביות כבדות "  של כ-400 מיליון שקלים בשנה וכן אובדן הכנסות של 1.7 מיליארד שקלים כתוצאה מאי מכירת השטחים שמוחזקים בידי רשות השידור במתחם שרונה בתל אביב ,  ומתחם שערי צדק ורוממה בירושלים .  לטענת גורמים באוצר ,  אם תתקבל ההצעה לביטול התאגיד ,  אותה מקדמים ראש הממשלה בנימין נתניהו ויו"ר הקואליציה דוד ביטן ,  יידרשו שינויים בתקציב הדו שנתי ויהיה צורך לבצע קיצוץ בתקציב - ייתכן שאף בצורה של קיצוץ רוחבי בתקציבי כל משרדי הממשלה .
 בישיבת ראשי הקואליציה שכונסה אתמול הודיע נתניהו כי בשבוע הבא הוא מתכוון להביא לאישור הממשלה את ההצעה לביטול התאגיד ,  אותה מקדם ביטן בשבועות האחרונים .  שר האוצר ,  משה כחלון ,  נעדר מהישיבה בהפגנתיות ,  לאור המחלוקת הקשה בינו לבין ראש הממשלה בנושא וההתקפות הקשות עליו ,  ועל כל מי שמתנגד לסגירת התאגיד ,  מכיוונו של ביטן .  כחלון הבהיר בסוף השבוע כי הוא מתנגד לסגירת התאגיד ,  ונימק את התנגדותו בשיקולי תקציב .
 לקריאה נוספת :" חשוב לנתניהו ":  ראשי הקואליציה ידונו בהצעה לסגירת התאגידהמכון הדמוקרטי לנתניהו :  סגירת התאגיד - פגיעה בתקשורת החופשיתארדן נגד הכוונה לפרק את התאגיד : " טעות קשה שתגרום לבזבוז "  
בשבועות האחרונים עסקו באגף התקציבים באוצר בחישוב עלויות המהלך לסגירת התאגיד .  מהבדיקה עלה כי העלויות התקציביות הכרוכות בהחלטה לבטל את התאגיד גבוהות משמעותית מהעלויות שבהמשך הפעלתו ,  כתוצאה מפערי שכר  " מאוד גבוהים "  בין רשות השידור ותאגיד השידור הציבורי החדש ,  מספר העובדים הגבוה יותר ברשות ,  וכן הוצאות תפעול גבוהות על אולפנים וציוד ברשות השידור לעומת התאגיד .  
כך ,  טוענים באוצר ,  עלות השכר ברשות השידור גבוהה בכ-30% מעלות השכר בתאגיד והמשכורת הממוצעת ברשות עומדת על 27 אלף שקלים בחודש לעובד ברשות השידור הישנה לעומת 19 אלף שקלים לעובד בתאגיד .  בנוסף ,  באוצר טוענים כי אם רשות השידור תמשיך לפעול ,  מתחמי הנדל"ן שברשותה לא יימכרו ,  מה שיביא לאובדן הכנסות של 1.7 מיליארד שקלים .  
לפי הצעת החוק של ביטן ,  יבוטל חוק השידור הציבורי הישראלי מ-2014 ,  שקבע את הרפורמה בשידור הציבורי והקמתו של תאגיד השידור הציבורי ,  ובמקומו ייכנס מחדש לתוקפו חוק רשות השידור מ-1965 ,  ועבודת הרשות תימשך תוך הבטחת התייעלות .  מוקדם יותר החודש הציג ביטן תחשיב כלכלי לפיו ההצעה שלו צפויה לחסוך כ-2.1 מיליארד שקלים לקופת המדינה ואולם באוצר תקפו בחריפות את התחשיב של ביטן וכינו אותו  " חובבני ".  
גם השר גלעד ארדן ,  שהוביל את הרפורמה בשידור הציבורי ,  אמר שהנתונים שביטן הציג  " שגויים ".  לדבריו , " הרפורמה שהובלתי לוותה כל העת על ידי חברת ייעוץ כלכלי מטעם משרד התקשורת וכן על ידי אנשי משרד האוצר שבחנו אותה לעומק ,  והגיעו כולם למסקנה הברורה - סגירת הרשות הישנה והחולה ,  יחד עם עלות תשלום פיצויי פרישה נדיבים לעובדים שיפרשו ובתוספת עלות ההקמה של תאגיד השידורים החדש והמודרני ".  
בתוך כך ,  עובדי רשות השידור שיגרו היום מכתב לשר האוצר עם העתק לראש הממשלה שבו הודיעו כי הם מוכנים לקבל על עצמם צעדי התייעלות ולפתוח במשא ומתן בנושא . " כידוע לך ,  בימים אלו מונחת חרב פיטורים על ראשם של 1,050 מעובדי רשות השידור ,  עובדים נאמנים ,  אנשי משפחה הדואגים למטה לחמם וכל עיקרם הוא פרנסתם של ילדיהם ",  כתבו ראשי הוועדים ברשות . 
" עמדתנו הנחרצת היא :  מוכנות מלאה לצעדי התייעלות דרמטיים לרבות גמישות ניהולית מוחלטת להנהלה והצעדה של רשות השידור לפסגה כגוף מודרני ,  טכנולוגי ועיתונאי ",  הוסיפו .  לדבריהם , " קולם של מאות עובדי רשות שידור לא נשמע וכאילו נעדר מהשיח .  ניתן לעצור את הכול ומוטב שעה אחת קודם ,  להציל עובדים וגם להעמיד רשות שידור חדשה ,  יעילה ,  שעברה ועוברת בימים אלו תכנית הבראה עמוקה מכוח המציאות והנסיבות ". 
 ( עדכון ראשון :  21:00 )  

משרד האוצר :  ביטול התאגיד יגרום לאובדן של מיליארדי שקלים
גורמים במשרדו של כחלון הבהירו כי אם תתקבל ההצעה לסגירת התאגיד יידרשו שינויים בתקציב הדו שנתי של כ-400 מיליון שקלים וכן צפוי אובדן של 1.7 מיליארד שקלים מאי מכירת השטחים שבידי רשות השידור .  מוקדם יותר נעדר כחלון מישיבה על ביטול התאגיד

