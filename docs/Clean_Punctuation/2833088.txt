ישראל מחקה לטוביה :  עימות הבחירות בין בוז'י לביבי .  צפו
השחקן טוביה צפיר החליט להשלים עבורנו את העימות בין שני המועמדים המובילים לבחירות הקרובות ,  לאחר שהחליטו שלא להשתתף בעימות בערוץ 2 . " לראשונה בחיי אני מתלבט למי להצביע ",  הודה צפיר
בעקבות סירובם של ראש הממשלה בנימין נתניהו ויו"ר מפלגת העבודה יצחק הרצוג להשתתף בעימות הבחירות שיתקיים בערוץ 2 ביום חמישי ,  החליט טוביה צפיר לצלם מערכון שבו הוא מחקה את שני הפוליטיקאים מתעמתים ביניהם ,  והעלה אותו היום לעמוד הפייסבוק שלו .  צפיר ,  בן 69 ,  חיקה לראשונה פוליטיקאים בתכנית הסאטירה  " ניקוי ראש "  בערוץ 1 בשנות השבעים ,  שבה היה חבר קבוע .  חיקויי הפוליטיקאים שלו כיכבו גם בתכנית  " סיבה למסיבה "  בערוץ 1 בשנות השמונים ,  ובתכנית הסאטירית  " החרצופים "  בערוץ 2 בשנות התשעים . 
" מחר יתקיים עימות הבחירות בערוץ 2 ,  והיות ונתניהו והרצוג לא מתעמתים ,  צילמנו עימות שבהם אני מחקה את אותם ",  אומר צפיר לוואלה תרבות . " בתקופה זאת אין לי פלטפורמה של תכנית סאטירית ,  אבל הפייסבוק פתוח לכל דכפין ,  אז החלטנו לפתוח דף רשמי ולהעלות בו מערכונים לקראת הבחירות .  הרצוג זה חיקוי חדש שלי ,  התחלתי אותו בהופעות לפני כחודשיים ,  והקהל מאוד אוהב את זה .  ראיתי כי טוב ,  ובא לי רעיון לעימות .  יונתן יבין ולירון תאני כתבו את הטקסטים .  לא עשינו את זה בתנאי אולפן אלא בסלון בבית שלי ,  אבל הצלחנו להפיק בתנאים האלה תוצאה טובה שאני אוהב אותה .  לפי התגובות מאז שפרסמנו את זה לפני כשעתיים ,  כרגע זה עושה רושם טוב .  אני לא רוצה להגיד ויראלי ".  
" אנחנו למדנו שמעורבות יתר והזדהות של אמנים עם צד אחד יותר מזיקה מאשר מועילה להם ",  מוסיף צפיר , " בכל הקריירה שלי פנו אליי להשתתף במערכות בחירות ,  כמו שעשו הגששים וספי ריבלין ,  וסירבתי .  כדרכי בקודש ,  אני אוהב להכניס לכל הצדדים ,  אני יורה לכל הכיוונים .  בכל מערכות הבחירות עד היום ,  ובגלל גילי הכרונולוגי הצבעתי בהרבה מערכות בחירות ,  תמיד ידעתי בעד מי אני אצביע .  הפעם אני עדיין קול צף .  אף פעם לא היו לי התלבטויות כמו במערכת הבחירות הזאת .  אני רואה יותר חולשות מאשר יתרונות במנהיגי המפלגות ". 
את הטקסט של המערכון כתבו לירון תאני ,  יונתן יבין וטוביה צפיר ,  על הצילום חתום עידו שחם ,  המאפרת היא משכית קורן ,  וההפקה היא של TheSocialist . " זה תענוג לעבוד עם לקוח שהוא קומיקאי ,  זה הופך את עבודת הקריאיטיב שלנו להרבה יותר קלה ,  גם לכתיבה וגם לביצוע ",  אומר לנו תאני . " טוביה ,  שהיה מעורב בהמון צמתים סאטיריים וקומיים בהיסטוריה של ההומור הישראלי ,  ממציא את עצמו מחדש במדיה החברתית וזה מדהים .  הוא היה מאוד פתוח לזה ,  לא היינו צריכים לשכנע אותו שזה המקום ליצור בו ,  הוא התחבר לזה בשניות .  הוא מעודכן עד לפסיק האחרון ,  והיום חי ושוחה בטוויטר ,  באינסטגרם ובפייסבוק ".  

ישראל מחקה לטוביה :  עימות הבחירות בין בוז'י לביבי .  צפו
השחקן טוביה צפיר החליט להשלים עבורנו את העימות בין שני המועמדים המובילים לבחירות הקרובות ,  לאחר שהחליטו שלא להשתתף בעימות בערוץ 2 . " לראשונה בחיי אני מתלבט למי להצביע ",  הודה צפיר

