רה"מ : " אין מדינה שדואגת לבניה הנעדרים כישראל "
 רה"מ התייחס בישיבת סיעת הליכוד למאמצים לאיתור שני הנעדרים הישראלים מרעש האדמה בקרייסטצ'רץ' ,  גבי אינגל ועופר לוי וסיפר כי ניו זילנד התירה לכוח חילוץ ישראלי להגיע לאזור הרעש
 ( צילום :  רויטרס ;  עריכה :  גדי וינסטוק ;  קריינות :  אביב אברמוביץ' ) 
ממשלת ניו זילנד אישרה לצוות זיהוי פלילי ישראלי להיכנס לחדרי המתים בבתי החולים באזור רעידת האדמה בקרייסטצ'רץ' ,  כחלק מהמאמצים לגלות את גורל שני הישראלים הנעדרים ששהו באזור הרעש בשבוע שעבר ,  עופר לוי וגבי אינגל .  כך אמר היום  ( שני )  ראש הממשלה ,  בנימין נתניהו .  בפתח ישיבת סיעת הליכוד אמר נתניהו כי  " שוחחתי אתמול עם בני משפחתם של לוי ואינגל .  אחד המאפיינים החשובים בעמנו הוא ערבות הדדית .  אין מדינה שדואגת לבניה הנעדרים יותר ממדינת ישראל ". 
נתניהו סיפר כי שוחח עם ראש ממשלת ניו זילנד ,  ג'ון קי ,  וביקש ממנו לאפשר למשלחת הבלתי הרשמית ,  הכוללת מלבד אנשי הזיהוי גם חיילי מילואים של פיקוד העורף ,  להיכנס לאזור האסון .  לדברי נתניהו , " יש לנו מיפוי די מדויק של שני רחובות ,  שבאחד מהם ככל הנראה הסתובבו הנעדרים .  אמרתי לו שמבחינתי מדובר במשלחת רשמית ".  נתניהו סיפר גם שביקש מקי להפעיל איכון סלולרי כדי למצוא את המקום בו נעלמו .
 בנוסף ,  ראש הממשלה פנה לשר להגנת העורף ,  מתן וילנאי ,  הנמצא בשעה זו באוסטרליה ,  לטוס למקום ,  ולעמוד בראש המשלחת .  נתניהו אמר כי  " אני מקווה שהם ייענו לבקשותינו .  יש לנו חובה לבנים שלנו ,  לצעירים שלנו ואני מקווה שהניו זילנדים יסייעו בידינו .  אנו מארגנים מטוס עם אמצעים לטיפול בהריסות שניו זילנד ביקשה ".  
" אנחנו מנסים להיות אופטימיים ,  אך להיות מציאותיים גם כן ,  ולעשות הכל על מנת להגיע למידע על מצבם ",  אמרו לוואלה !  חדשות במשרד החוץ . " אנשינו ממשיכים לשתף פעולה עם הכוחות הניו זילנדיים .  היחסים עם ניו זילנד טובים ,  ואנחנו עובדים מולם בתיאום מלא .  אנחנו מקווים שיהיו בשורות טובות .  השגריר ,  הקונסול ודיפלומטית מאוסטרליה עדיין נמצאים באזור ".  יצוין כי מלבד לוי ואינגל ,  במשרד החוץ דיווחו על שני  " מנותקי קשר "  נוספים ,  אשר לא יצרו קשר עם ישראל מאז הרעש אך נשקפת לחייהם סכנה פחותה .
 הלילה יציינו בניו זילנד שבוע לאסון ,  בין היתר בשתי דקות דומייה .  רק היום החלו להיערך הלוויותיהם של ההרוגים .  הראשון שהובא למנוחות היה גם ההרוג הצעיר ביותר ברעש - בקסטור גוולנד ,  תינוק בן חמישה חודשים בלבד ,  שנהרג כשמקלט טלוויזיה נפל ומחץ אותו למוות .
 מניין הקורבנות ברעש עומד כרגע על 148 ,  אך למעשה ,  שמונה גופות בלבד שוחררו עד כה בשל הצורך בזיהוי ודאי של הנספים .  המשטרה בניו זילנד מעריכה כי מספר ההרוגים באסון יגיע בסופו של דבר ל-200 לפחות .  קרוב ל-50 בני אדם עדיין מוגדרים נעדרים ,  והמאמצים לאיתורם נמשכים כל העת .
 
רה"מ : " אין מדינה שדואגת לבניה הנעדרים כישראל "
 רה"מ התייחס בישיבת סיעת הליכוד למאמצים לאיתור שני הנעדרים הישראלים מרעש האדמה בקרייסטצ'רץ' ,  גבי אינגל ועופר לוי וסיפר כי ניו זילנד התירה לכוח חילוץ ישראלי להגיע לאזור הרעש

