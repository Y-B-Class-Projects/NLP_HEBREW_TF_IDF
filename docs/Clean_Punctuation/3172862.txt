היועמ"ש אסר להגיע לדיון על ניצב ריטמן ;  קיש :  אקים ועדת חקירה
מנדלבליט ביקש כי נציגי פרקליטות המדינה ,  משטרת ישראל ומח"ש לא יתייצבו לדיון שזומן בוועדת הפנים על הטענות של ניצב רוני ריטמן מחשש לפגיעה בחקירות נתניהו .  יו"ר הוועדה הגיב : " לא אתן יד להשתקה הזאת ,  טענות מופרכות "
 היועץ המשפטי לממשלה אביחי מנדלבליט אסר היום  ( חמישי )  על נציגי מערכת אכיפת החוק - פרקליטות המדינה ,  משטרת ישראל ומח"ש - להתייצב בדיון שזומן בוועדת הפנים של הכנסת .  זאת ,  מחשש לפגיעה בחקירות ראש הממשלה בנימין נתניהו .  בתגובה הודיע יו"ר ועדת הפנים יואב קיש  ( הליכוד )  כי הוא יקדם הקמת ועדת חקירה על טענות ריטמן והשפעתן על חקירות ראש הממשלה ואף טען כי החלטתו של מנדלבליט היא  " השתקה ". 
מנדלבליט הודיע על החלטתו ליו"ר הכנסת יולי אדלשטיין במכתב שבו הוא ציין כי  " אין מנוס "  מלנקוט פעולה זאת , " לצורך שמירה על עצמאות מערכת אכיפת החוק במדינת ישראל ,  הבטחת טוהר בחקירה בתיקים הנוגעים לראש הממשלה ושמירה על אמון הציבור בעבודתם של גופי החקירה והמשפט ". 
ועדת הפנים והגנת הסביבה של הכנסת הייתה אמורה לקיים היום ישיבה בנושא טענותיו של מפקד להב 433 לשעבר רוני ריטמן נגד הזוג נתניהו .  מנדלבליט טען כי  " בנקודת הזמן הנוכחית לבחינתה של ועדת הפנים ,  שעה שהחקירות הנוגעות לראש הממשלה עודן מתנהלות ,  חודרת באופן בוטה לגדריו של השדה הפלילי ,  שבו מתחייבת עצמאות מוחלטת לגורמי החקירה והתביעה בעבודתם המקצועית ".  
מנדלבליט הוסיף כי החלטתו התקבלה לאחר שהוא שקל את החלטתו  " בכובד ראש ",  כשלדבריו  " מדובר בפעולה שאינה תואמת את דרגי עבודתנו הרגילות ".  לדברי היועמ"ש ,  הוא  " מודע היטב למשמעותה של החלטה זאת שעומדת כאמור בניגוד מוחלט לאופן ההתנהלות המקובל והרגיל של גופי הייעוץ המשפטי לממשלה ואכיפת החוק ביחסי העבודה עם הכנסת ".  
קיש הודיע בתגובה כי הוא יקדם הקמת ועדת חקירה ממלכתית שתחקור את התלונות נגד ריטמן והשפעתן על חקירות ראש הממשלה בנימין נתניהו .  קיש התייחס בדבריו להחלטת מנדלבליט ואמר : " לא אתן יד להשתקה הזאת ". 
החלטתו של מנדלבליט נחשבת לחריגה ויש לה השפעה דרמטית על יחסי הכנסת ,  משרדי הממשלה והפקידים הציבוריים .  לדברי קיש , " על הכנסת יש חובה לפקח על התנהלות גורמי אכיפת החוק גם במקרה הנוכחי .  לראש הממשלה כמו לכל נחקר מגיעה הזכות להיחקר ללא ניגוד עניינים ".  הוא הצהיר כי יפעל כבר בשבוע הבא להקמת ועדת חקירה ממלכתית בלתי תלויה  " לבחינת זיהום החקירות נגד ראש הממשלה ורעייתו ".  
קיש האשים את מנדלבליט כי  " מי שלא רצה דיון בוועדת הפנים יקבל ועדת חקירה ממלכתית "  והוסיף כי רק כזו  " תגיע לחקר האמת ותוכיח לציבור האם ידיהם של גורמי האכיפה נקיות מכל משוא פנים ואינטרסים פסולים .  ואם לא ,  היא תפעל להעניש את מי שסרח וזיהם את החקירה ".  לטענתו , " גורמים שאמונים על אכיפת החוק מנסים לבטל דיון בכנסת ישראל בטענות מופרכות ,  אפילו מביכות של חשש להטיית משפט או פגיעה בחקירה מתנהלת ". 
בעבר קידם ח"כ קיש חקיקה שתחייב פקידים ממשלתיים להגיע לדיונים בכנסת ,  באופן שיטיל עליהם סנקציות אם יסרבו לכך .  הוא הודיע כי כעת בכוונתו לקדם זאת פעם נוספת : " ניתן לתת אינספור דוגמאות לדיונים שהכנסת קיימה בכל קדנציה על עניינים בזמן אמת כמו מכרזים או מינויים שעומדים להתבצע והחלטות שעומדות להתקבל ואף אחד לא עצר אותם .  כשמדובר בזיהום חקירה נגד נתניהו .  פתאום אסור .  יש חשש ".  
הדיון היה אמור להתקיים בעקבות הפרסום ב"הארץ ",  שלפיו ריטמן ביקש לבדוק אם יש קשר בין החקירה שהתנהלה נגדו בחשד לעבירות מין לבין החקירה נגד שרה נתניהו בפרשת המעונות .  במכתב ששלחו למנדלבליט עורכי הדין יוסי כהן ויעקב וינרוט ,  המייצגים את משפחת נתניהו ,  נטען כי  " דבר זה מטיל צל כבד על החקירות שנוהלו בראשותו של ניצב ריטמן נגד משפחת נתניהו ,  וכל עניין שנבדק על ידי היחידה בראשותו ביחס לבני הזוג נתניהו מוטל בספק ".  עורכי הדין כתבו כי ריטמן ,  שפיקד על יחידת להב 433 של המשטרה ,  האמין כי משפחת נתניהו יזמה את התלונה שהגישה נגדו פקודתו במשטרה בגין הטרדה מינית ,  ועל כן שיפוטו היה מוטה .
 בחודש פברואר ,  לקראת פרסום ההמלצות להגיש כתב אישום נגד ראש הממשלה ,  תקף נתניהו את צמרת המשטרה בעקבות רמיזותיו של מפכ"ל המשטרה רוני אלשיך בתכנית עובדה ,  שלפיהן הופעל לחץ ומעקבים אחר חוקרים שעסקו בחקירותיו . " כשחוקרי המשטרה מאמינים בטענות כל כך הזויות ושקריות שראש הממשלה פעל נגדם באופן אישי ושלח חוקרים נגדם ,  איך הם יכולים לחקור אותו ולהגיש המלצות נגדו באופן אובייקטיבי ?  ",  כתב נתניהו בעמוד הפייסבוק שלו . " אנו נדהמים לגלות שזה בדיוק מה שקרה בחקירות ראש הממשלה ". 
נתניהו התייחס אז לפרשת ריטמן ,  שהודיע על עזיבתו את תפקיד ראש היחידה ,  ולטענה שלפיה הוא זה העומד מאחורי החקירות נגדו . " נחשפנו למכתב מטעמו של ראש היחידה החוקרת ריטמן ליועץ המשפטי לממשלה דאז יהודה ויינשטיין ,  שבו רמזו עורכי דינו של ריטמן שראש הממשלה שלח את הקצינה שהתלוננה נגדו על הטרדה מינית ",  כתב נתניהו בפוסט . " באותו רגע ריטמן היה צריך להשעות את עצמו מחקירות ראש הממשלה ". 
 ( עדכון ראשון :  11:49 )  

היועמ"ש אסר להגיע לדיון על ניצב ריטמן ;  קיש :  אקים ועדת חקירה
מנדלבליט ביקש כי נציגי פרקליטות המדינה ,  משטרת ישראל ומח"ש לא יתייצבו לדיון שזומן בוועדת הפנים על הטענות של ניצב רוני ריטמן מחשש לפגיעה בחקירות נתניהו .  יו"ר הוועדה הגיב : " לא אתן יד להשתקה הזאת ,  טענות מופרכות "
 
