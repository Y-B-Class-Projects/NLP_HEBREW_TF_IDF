נתניהו לא מראה סימני התרגשות מביקור מיטשל
ראש הממשלה לא נלחץ מביקור מיטשל באזור והכריז כי  " גם בתוך מערכת יחסים ידידותית יש דעות שונות ".  בכירים בממשל האמריקאי יגיעו השבוע לארץ וידרשו להפסיק הבנייה בהתנחלויות
 ( צילום :  גדעון צנטנר ,  עריכת וידאו :  ענת ברק ) 
ראש הממשלה בנימין נתניהו בירך הבוקר  ( ראשון )  על הגעתם של השליח האמריקאי למזה"ת ג'ורג' מיטשל ,  שר ההגנה רוברט גייטס ובכירים נוספים בממשל האמריקאי לישראל . " ביקורים חשובים אלו מתקיימים כחלק ממערכת יחסים ענפה והדוקה עם ארצות הברית ומשקפת את העובדה של יציבות מערכת היחסים והמכנה המשותף בין ישראל לארצות הברית ",  אמר נתניהו בפתח ישיבת הממשלה . " גם בתוך מערכת יחסים ידידותית יש דעות שונות .  אנו רוצים להגיע להבנה כדי שנוכל לקדם את היעדים המשותפים לכולנו - שלום ביטחון ושגשוג לכל המזרח התיכון ".  
שר התשתיות ,  עוזי לנדאו  ( ישראל ביתנו )  ,  אמר לקראת הביקור ,  כי צפויים חילוקי דעות בין וושינגטון וירושלים . " תם העידן שבו מחלקת המדינה האמריקאית שולחת פקסים למשרד החוץ בארץ ,  כפי שהיה בתקופת לבני ",  אמר לנדאו . " בנושא ירושלים ,  אין על מה לדבר ". 
השר לפיתוח אזורי סילבן שלום  ( ליכוד )  ,  אמר כי הביקור הוא התחלה של דיאלוג חשוב עם ארה"ב . " כל הדיבורים על מתיחות לא משקפים את המציאות .  השיחות שהתנהלו השבוע יוציאו אותנו לדרך חדשה של הבנה ". 
שליח ארצות הברית למזרח התיכון ,  ג'ורג' מיטשל ,  יגיע היום לישראל וייפגש עם בכירים בירושלים וברשות הפלסטינית .  מיטשל יגיע לישראל לאחר ביקורו בסוריה .  
יום למחרת יגיע לישראל שר ההגנה האמריקאי רוברט גייטס .  זהו ביקורו הראשון של גייטס בירושלים מזה שנתיים וחצי .  במהלך הביקור ,  שצפוי להימשך שש שעות ,  ייפגש גייטס עם ראש הממשלה בנימין נתניהו ושר הביטחון אהוד ברק .  השלושה צפויים לדון בעסקת מכירת מטוסי הקרב החדשים F- 35 לישראל ,  ובמטריית ההגנה שהבטיחה ארה"ב לישראל מול אירן .  
הנושא האירני יעמוד גם במרכז ביקורו של הבכיר האמריקאי השלישי שיגיע השבוע לישראל- היועץ לביטחון לאומי של הנשיא אובמה ,  הגנרל ג'יימס ג'ונס .  הוא יגיע לירושלים ביום רביעי וידון עם בכירים בירושלים על הנושאים האסטרטגים ביחסים בין שתי המדינות .
 
נתניהו לא מראה סימני התרגשות מביקור מיטשל
ראש הממשלה לא נלחץ מביקור מיטשל באזור והכריז כי  " גם בתוך מערכת יחסים ידידותית יש דעות שונות ".  בכירים בממשל האמריקאי יגיעו השבוע לארץ וידרשו להפסיק הבנייה בהתנחלויות

