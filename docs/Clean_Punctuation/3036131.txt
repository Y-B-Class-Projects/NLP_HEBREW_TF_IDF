ראיית המפתח בידי המשטרה :  ההודעות בהן משפחת נתניהו דורשת  " מתנות "
 לוואלה !  NEWS נודע כי תיעוד הודעות טקסט ומיילים ,  ובהן דרישות לאספקת סיגרים ושמפניה ,  נמצא בידי המשטרה .  ההודעות הועברו ישירות ממשפחת נתניהו לאיש העסקים שעומד במרכז חקירת  " תיק 1000 ".  גורמים בסביבת נתניהו : " עיוות וסילוף "
 ראיית המפתח בידי החוקרים :  המשטרה מחזיקה בתכתובות מיילים והודעות טקסט בין משפחת נתניהו ואיש העסקים ארנון מילצ'ן ,  שעומד במרכז  " תיק 1000 "  - שם מתועדות דרישות ופירוט מצד המשפחה לאספקה ,  בין היתר של סיגרים ושמפניה ורודה - כך עולה ממידע שהגיע לידי וואלה !  NEWS .  
לפי גורמים המעורים בפרטי החקירה ,  הפירוט בתכתובות חד משמעי וכולל דרישה לקבלת הסיגרים ובקבוקי השמפניה הוורודה ,  שמכונים בתכתובות  " עלים "  ו"ורודים ".  גורמים בסביבת ראש הממשלה גיבו לפרסום ומסרו כי מדובר ב"עיוות וסילוף ,  עוד 'פייק ניוז' ". 
לקריאה נוספת:מקורבים לחקירה : " שיחות רה"מ ומוזס הוקלטו כדי להשמיען לשרה נתניהו"לשכת רה"מ על תיק 3000 :  רכש הספינות - בהתאם להמלצות חיל היםהרצוג לנתניהו : " העובדות שנחשפו מובילות לסוף דרכך הפוליטית "  
משפחת נתניהו העבירה את דרישות האספקה למילצ'ן לאורך שנים ,  עד לעת האחרונה .  תיעוד ההודעות שמהווה ראייה מרכזית בתיק - ונמצא בידי המשטרה - ממוסס לכאורה את טענת ראש הממשלה כי  " מותר לקבל מתנות מחברים ",  כפי שאמר מעל דוכן הכנסת בשבוע שעבר ,  שכן התכתובות מצביעות על כך שהמתנות לא ניתנו ביוזמתו של מילצ'ן אלא לאחר דרישות מפורטות וברורות לכאורה מצד משפחת נתניהו .
 מנגד ,  התכתובות מחזקות את טענתו של מילצ'ן בחקירתו במסגרת  " תיק 1000 ",  שבה מסר עדות פתוחה ואינו חשוד בשלב זה ,  לאחר שגם חלק מעובדיו העידו במשטרה .  במשרד המשפטים נוטים לראות בתיק  " 1000 "  - שבמסגרתו צפויים להיחקר אנשי עסקים נוספים - פרשה של הפרת אמונים ולא של שוחד ,  משום שהמתנות לא נמסרו בשל פעולה הקשורה בתפקידו של ראש הממשלה .  
מעשיו של מילצ'ן ועדותו מחזקים את טענתו ,  שלפיה לא היה כל אינטרס עסקי או כלכלי מצדו במסירת המתנות .  עם זאת ,  קבלת מתנות בסכומים גבוהים מאנשי עסקים לראש הממשלה ,  מעלה חשד לניגוד עניינים - הבסיס לעבירת הפרת אמונים .  ברשות המסים שוקלים אם לפתוח במקביל בחקירת העלמת מס בשווי המתנות ,  שמגיע לכמה אלפי שקלים .  
בשבוע שעבר התייחס ראש הממשלה לפרשה במליאת הכנסת ,  ואמר כי  " מותר ,  על פי החוק ,  לקבל מתנות מחברים ".  לדבריו , " מעוותים את החוק .  חוק אחד לכולם ,  ועכשיו אומרים - אסור לקבל מתנות מחברים .  יש פה קמפיין חסר תקדים של ציד ורדיפה ,  של צביעות והפעלת לחץ .  המטרה היא להחליף שלטון באמצעות לחץ תקשורתי על היועץ המשפטי כדי שיגיש כתב אישום בכל מחיר ".  
נתניהו הוסיף כי  " אין סוף לציד ,  אין גבול לרדיפה .  לא הייתה פה שום עבירה ולא מחליפים ראש ממשלה בחקירות .  אני אמשיך להוביל את מדינת ישראל עוד שנים רבות עבור אזרחי ישראל ,  עבור מדינת ישראל ועבור העם היהודי וכדאי שתתחילו להתרגל לזה ". 
 ( עדכון ראשון :  15:49 )  

ראיית המפתח בידי המשטרה :  ההודעות בהן משפחת נתניהו דורשת  " מתנות "
 לוואלה !  NEWS נודע כי תיעוד הודעות טקסט ומיילים ,  ובהן דרישות לאספקת סיגרים ושמפניה ,  נמצא בידי המשטרה .  ההודעות הועברו ישירות ממשפחת נתניהו לאיש העסקים שעומד במרכז חקירת  " תיק 1000 ".  גורמים בסביבת נתניהו : " עיוות וסילוף "
 
