נעם שליט : " הממשלה התקפלה בשחרור כסף לפלסטינים "
 אביו של החייל החטוף גלעד שליט תקף בחריפות את החלטת ישראל להעביר לרשות את כספי המסים שהוקפאו בעקבות הסכם הפיוס . " גם הפעם הממשלה מיהרה להתקפל "
 נעם שליט ,  אביו של החייל החטוף גלעד ,  התייחס הערב  ( שני )  להחלטת ראש הממשלה בנימין נתניהו ושר האוצר יובל שטייניץ להעביר לרשות הפלסטינית את כספי המסים ,  שהוקפאו בעקבות הסכם הפיוס בין פתח לחמאס .  נעם שליט מסר בתגובה להחלטה כי  " משפחת שליט מצרה על כך שממשלת ישראל ,  גם הפעם ,  מיהרה להתקפל ולשחרר את כספי הרשות הפלסטינית ,  אבל שר האוצר מיהר להכריז על הקפאתם רק בשבוע שעבר ". 
עוד אמר אביו של החייל החטוף כי  " היום לאחר הסכם הפיוס שנחתם בין פתח לחמאס וחידוש הריבונות של הרשות הפלסטינית ברצועת עזה ,  זו האחרונה מחזיקה בפועל בשליטתה חייל ישראל חטוף המוחזק על ידי חוטפיו שהם חלק מהממשלה החדשה העומדת לקום ,  בבן ערובה לצרכי סחיטה ומיקוח .  במעשיה אלו ,  מבצעת הרשות הפלסטינית ,  יחד עם שותפיה החדשים ישנים ,  ללא ספק ,  פשע מלחמה מובהק על פי אמנת רומא .  לצערנו לא קיבלנו הסבר כלשהו איך האמור לעיל מתיישב עם שחרור הכספים לרשות הפלסטינית ". 
משפחת שליט פנתה היום בשנית באמצעות עורכי הדין גלעד שר ואמיר קדרי לראש הממשלה ,  שר הביטחון ושר האוצר .  בפנייתם מביעים השניים תמיהה על השתיקה והיעדר התגובה מטעם הגורמים הרלוונטיים למכתב שהועבר על ידם לפני כעשרה ימים .  כמו כן דורשת המשפחה באמצעות עורכי דינה ,  לקבל מידע האם נוכח הסכם הפיוס בין פתח לחמאס נדונו בפורום בו נתקבלה ההחלטה ,  הדרישה לשחרורו של גלעד שליט וקיום דרישות החוק הבינלאומי בנוגע לתנאי החזקתו .
 במכתב מביע נעם את מורת רוחו ותוהה  " אם לא נדונו עניינים אלו  כיצד התקבלה ההחלטה ללא העלאת מהותי זה כשיקול .  אם נדון עניינו של גלעד שליט בטרם קבלת ההחלטה ,  מבקשת המשפחה לדעת מהם הנתונים והשיקולים הקשורים בגלעד שליט ,  שנדונו טרם קבלת ההחלטה ".  עוד צוין במכתב כי  " משפחת שליט תמשיך לפעול בכל הערוצים והזירות על מנת לקבל תשובות ברורות ,  ולגרום לממשלה להפעיל את מלוא סמכויותיה והכלים שעומדים לרשותה להביא לשחרור גלעד שליט ". 

נעם שליט : " הממשלה התקפלה בשחרור כסף לפלסטינים "
 אביו של החייל החטוף גלעד שליט תקף בחריפות את החלטת ישראל להעביר לרשות את כספי המסים שהוקפאו בעקבות הסכם הפיוס . " גם הפעם הממשלה מיהרה להתקפל "
 
