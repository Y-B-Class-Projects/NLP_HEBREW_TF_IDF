הדבר הכי מצחיק עכשיו ברשת :  בחרו צבע שיער לראש הממשלה
מחולל השיער החדש הוא אתר בסיסי מאוד המציג את תמונתו של ראש הממשלה ,  בנימין נתניהו ,  ושורה של עיגולים בצבעים שונים תחתיו ;  לחיצה על כל עיגול משנה את צבע השיער .  זהירות :  זה טיפשי וממכר במיוחד
במקביל לעיסוק בפעילותו הפוליטית ,  הישראלים לא הצליחו לחמוק בחודשים האחרונים מהעיסוק גם בצבע שיערו של ראש הממשלה ,  בנימין נתניהו .  ביום ראשון הגיב נתניהו לראשונה לנושא ,  בהומור עצמי ;  בסרטון שהעלה לרשתות החברתיות נראה נתניהו מצולם עם רעייתו שרה על רקע נופי הגליל . " תראו יפה פה בטבע בגליל ,  הכול נהדר ,  הכול פורח ויפה .  הכול ירוק ,  קצת חום ,  ואני לא מדבר על צבע השיער שלי ,  כן ?  אגב ,  אומרים שחום זה האפור החדש ,  אבל אני מבטיח ,  חכו כמה שבועות והאפור הישן יצמח ",  הוא אמר .
 אחרי אינספור ממים ופוסטים בנושא ,  בשבוע שעבר עלה לרשת אתר פשוט שסוגר את כל הפינות בסוגיה .  מחולל השיער החדש ,  כמו מחולל הפוסטים הנבזיים שחרך את הרשת בזמנו ,  הוא אתר בסיסי מאוד המציג את תמונתו של ראש הממשלה ,  נתניהו ,  ושורה של עיגולים בצבעים שונים תחתיו .  לחיצה על כל עיגול משנה את צבע השיער ,  ולמרות שמדובר בפיצ'ר מטופש במיוחד הוא ממכר ומצחיק מאוד .
 אחרי שהתרשמו מהמחולל של טל יניב ,  גם החבר'ה באתר הממים  " אני לקבל יכול פלאפל "  הקימו מחולל שיער צבעוני ,  כך שיש לגולשים לפחות שתי אופציות שונות לעצב מחדש את שיערו של ראש הממשלה .  אז מה הצבע האהוב עליכם ?  

הדבר הכי מצחיק עכשיו ברשת :  בחרו צבע שיער לראש הממשלה
מחולל השיער החדש הוא אתר בסיסי מאוד המציג את תמונתו של ראש הממשלה ,  בנימין נתניהו ,  ושורה של עיגולים בצבעים שונים תחתיו ;  לחיצה על כל עיגול משנה את צבע השיער .  זהירות :  זה טיפשי וממכר במיוחד

