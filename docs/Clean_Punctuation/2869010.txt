האתגר הבא של ישראל באו"ם :  הצעה לשפוט בכירים על  " צוק איתן "
 הפלסטינים הגישו למועצת זכויות האדם של האו"ם הצעת החלטה הקוראת להעמיד למשפט פלילי בינלאומי בכירים ישראלים ,  ואף רומזת על הצורך להחרים את ישראל .  לבני לשגרירים הזרים : " ההצעה נותנת חסינות לארגוני הטרור "
  ( יו"ר ראש ועדת החקירה מציגה מסקנות דוח האו"ם על מבצע  " צוק איתן ",  יוני האחרון  )  
לאחר הצגת דוח האו"ם בנושא צוק איתן בחודש שעבר ,  ישראל נערכת למאבק נוסף במועצת זכויות האדם של הארגון .  הפעם מדובר בהצעה פלסטינית חדשה שהוגשה אמש  ( שלישי )  למועצה ,  אשר קוראת להעמיד למשפט פלילי בינלאומי בכירים ישראלים בשל מעורבותם במבצע בקיץ האחרון .  בנוסף ,  תוכן ההצעה רומז לכך שיש להחרים את ישראל בעקבות מסקנות דוח החקירה .  
ההצעה הפלסטינית הוגשה למועצה על ידי קבוצה של מדינות מוסלמיות ,  שחלקן הגדול הואשמו בעצמן לאורך השנים בהפרה שיטתית של זכויות אדם .  בהצעת ההחלטה נטען כי ישראל  " התחמקה "  מאימוץ לקחים ומסקנות של דוחות קודמים בנושא הלחימה בעזה ,  כגון דוח גולדסטון ,  ועל כן יש לנקוט נגדה בסנקציות מעשיות עקב ממצאי הדוח הנוכחי .  הפלסטינים מתכוונים לקדם את הצעתם באמצעות קמפיין הסברה בינלאומי שעליו הופקד בכיר הרשות סאיב עריקאת .  
עוד בוואלה חדשות:כוננות בצה"ל אחרי המתקפה בסיני :  דאעש השתלט על נגמ"שים וטנק מצרירב העיר צפת קיבל תלונות נשים על רב מוכר  ולא דיווח למשטרהפתח תקווה לא יבשה :  מגלשת מים ענקית הלהיבה את התושבים 
בירושלים כצפוי מתנגדים בתוקף להצעה הפלסטינית ומנסים לפעול כדי לצמצם את התמיכה בה .  ראש הממשלה ,  בנימין נתניהו ,  וסגנית שר החוץ ,  ציפי חוטובלי ,  תידרכו שגרירים זרים בנושא ,  וגם משורות האופוזיציה נרתמו חברי כנסת למאמץ .  ח"כ ציפי לבני  ( המחנה הציוני )  שלחה מכתב לשגרירים זרים בארץ ,  ובו הזהירה כי הנוסח הפלסטיני הינו קיצוני וחד-צדדי נגד ישראל . 
" הצעת ההחלטה מטילה את האחריות הכוללת על ישראל ומתעלמת לחלוטין מאחריותו של חמאס לנעשה ",  כתבה לבני ,  שכיהנה בזמן  " צוק איתן "  כחברה בקבינט המדיני-ביטחוני וכאחראית על המשא ומתן עם הרשות הפלסטינית . " בכך היא קושרת את ידיה של ישראל בהגנה נגד הטרור ,  תוך שהיא נותנת חסינות לארגוני הטרור הפלסטיניים ".  לדבריה , " ככל שחמאס מתחזק ,  כך מתערערים הסיכויים לשלום .  תמיכה בטיוטת ההחלטה רק תחזק את חמאס ותחליש את אלו המאמינים בפתרון שתי המדינות ",  הוסיפה .  
גם הממשל האמריקני צפוי להתנגד להצעה הפלסטינית בשל הנוסח החד-צדדי שלה .  הממשל הסתייג גם מדוח ועדת החקירה של האו"ם ,  שהטיל את האשמה גם על ישראל וגם על חמאס .  האתגר של ישראל כעת הוא לגייס כמה שיותר מדינות באירופה כנגד ההצעה הפלסטינית ,  וזאת בשעה שהביקורת על ישראל באירופה בנושא הפלסטיני הולכת וגוברת .  
לפניות לכתב אמיר תיבון :  amir.tibon@walla.co.il 

האתגר הבא של ישראל באו"ם :  הצעה לשפוט בכירים על  " צוק איתן "
 הפלסטינים הגישו למועצת זכויות האדם של האו"ם הצעת החלטה הקוראת להעמיד למשפט פלילי בינלאומי בכירים ישראלים ,  ואף רומזת על הצורך להחרים את ישראל .  לבני לשגרירים הזרים : " ההצעה נותנת חסינות לארגוני הטרור "
 
