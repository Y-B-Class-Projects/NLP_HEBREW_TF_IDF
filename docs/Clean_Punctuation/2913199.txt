מנשות הכותל ועד לשוטרי מג"ב :  כך נראתה הדלקת נר ראשון ברחבי הארץ
אירועי הדלקת נר ראשון של חנוכה החלו הערב ברחבי ישראל עם טקס מרכזי ברחבת הכותל בנוכחות ראש הממשלה .  שם נכחו גם נשות הכותל שהצליחו ,  לאחר מאבק ,  להכניס חנוכייה לעזרת הנשים .  ריבלין באיו"ש : " האתגר לא היה רק בימים ההם ,  אלא גם בזמן הזה "
 יהודים ברחבי העולם החלו לחגוג היום  ( ראשון )  את חג החנוכה בהדלקת הנר הראשון בחנוכייה .  בין הטקסים שהתקיימו בישראל ,  הכותל המערבי ריכז בתוכו כמה טקסים מרכזיים הערב ,  ובהם הדלקת נרות בהשתתפות לוחמי מג"ב וראש הממשלה בנימין נתניהו . " אנחנו יכולים להעלות את שכר החיילים ,  כפי שעשינו עכשיו ,  אבל השכר האמיתי שלכם הוא התרומה שאתם תורמים לנצח ישראל - ונצח ישראל לא משקר ",  אמר נתניהו . " הנה אנחנו עומדים פה ,  ליד קודש הקודשים ,  לא רחוק משם ,  יכולנו לכל מכשול ולכל אתגר ,  ואני מאמין שהחג הזה היום מסמל ,  במיוחד בזמן הזה ,  את תקומת ישראל ונצח ישראל ". 
כמו כן ,  נשות הכותל ,  שביקשו להדליק נרות בעזרת הנשים ,  נאלצו לנהל עימות קצר עם המאבטחים במקום .  בתחילה הנשים נבלמו בידי המאבטחים בטענה שאינן יכולות להכניס את החנוכייה למתחם .  ח"כ קסניה סבטלובה  ( המחנה הציוני )  שהייתה עמן ,  התעקשה בפני המאבטחים ,  ולבסוף הצליחה הקבוצה להיכנס עם החנוכייה ולבצע את הטקס זמן קצר לאחר ההדלקה המרכזית על ידי רב הכותל שמואל רבינוביץ' ,  בעזרת הגברים . 
" למרות האיסורים המגוחכים של רב הכותל ולמרות הנסיונות המבישים של המשטרה להרחיק אותנו ,  נכנסנו למקום חפצנו ועשינו טקס הדלקת נר ראשון שבו נשים הן שותפות מלאות ,  בזכות ולא בחסד ",  כתבה ח"כ סבטלובה בעמוד הפייסבוק שלה לאחר הטקס . " הכותל המערבי וגם הדת היהודית כולה שייכים לכלל עם ישראל ,  נשים כגברים ,  והגיע הזמן לשוויון אמיתי גם בכותל ,  גם ברבנות וגם בכל מקום שהוא ".  
לחטיבת המרחבית בנימין שבאוגדת איו"ש הגיעו נשיא המדינה ראובן ריבלין יחד עם חיילים מגדוד קדם ,  גדוד שקד של חטיבת גבעתי והגדוד החרדי נצח יהודה של חטיבת כפיר על מנת להדליק את הנר הראשון בחג .  במהלך הביקור התלוו לנשיא מפקד פיקוד מרכז ,  אלוף רוני נומה ,  מפקד אוגדת איו"ש ,  תא"ל ליאור כרמלי ומפקד חטיבת בנימין ,  אל"מ ישראל שומר .
" כאן בגזרת בנימין ,  התרחשו ,  קרבות גבורה היסטוריים ומכריעים של החשמונאים .  כאן ,  בחבל הארץ הזה ,  לחמו החשמונאים ,  בגבורה ובמסירות נפש .  במרחבי הנוף המופלאים האלה מעמיק הקשר ההיסטורי לחג החנוכה ,  אבל גם לימינו אנו ",  אמר ריבלין . " מדינת ישראל מתמודדת בחודשים האחרונים- עם אתגרים מורכבים .  פיגועי טרור ,  חוליות מחבלים ומפגעים בודדים .  רבים מהם- בגזרתכם .  האתגר ,  בחבל בנימין ,  ולכל אורכה ורוחבה של ישראל ,  איננו רק בימים ההם אלא גם- בזמן הזה ,  ובמקום הזה ".  

מנשות הכותל ועד לשוטרי מג"ב :  כך נראתה הדלקת נר ראשון ברחבי הארץ
אירועי הדלקת נר ראשון של חנוכה החלו הערב ברחבי ישראל עם טקס מרכזי ברחבת הכותל בנוכחות ראש הממשלה .  שם נכחו גם נשות הכותל שהצליחו ,  לאחר מאבק ,  להכניס חנוכייה לעזרת הנשים .  ריבלין באיו"ש : " האתגר לא היה רק בימים ההם ,  אלא גם בזמן הזה "
 
