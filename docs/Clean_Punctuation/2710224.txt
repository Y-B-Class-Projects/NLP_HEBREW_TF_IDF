מבקשי המקלט הפגינו מול הכנסת ,  נאסרה כניסתם
כ-8,000 מבקשי מקלט הפגינו מחוץ למשכן במחאה על המעצרים במקביל לדיון בעניינם .  על אף שכמה ח"כים הזמינו את נציגיהם ,  יו"ר הכנסת מנע זאת .  הסופר דויד גרוסמן : " מתבייש "
 יום רביעי למחאת מבקשי המקלט :  אחרי שהודיעו כי השביתה שבה פתחו ביום ראשון תימשך עד להודעה חדשה ,  היום  ( רביעי )  עברה המחאה לירושלים .  כ-8,000 מבקשי מקלט הפגינו בגן הוורדים שמול הכנסת ,  נגד מדיניותה של ממשלת ישראל בעניינם .  במהלך ההפגנה הגישו נציגיהם ,  באמצעות חברי כנסת ,  לראש הממשלה בנימין נתניהו מכתב רשמי ,  שבו ביקשו ממנו הידברות משותפת שתוביל לפתרון הבעיה ,  כהגדרתם .
 עוד על מחאת מבקשי המקלט:כך לא תהפוך המחאה למשבר מדיני / דני אילוןרוצים להשליך מהגרים לכלא ?  קחו אותי קודם .  דעה אלפי זרים הפגינו בכיכר רבין : " אנחנו בני אדם "  
במקביל ,  מרחק כמה עשרות מטרים מהמפגינים התרחשה דרמה לא קטנה ,  כאשר יו"ר הכנסת ,  יולי אדלשטיין ,  דחה את בקשתם של ארבעה מחברי הבית לאפשר לנציגי המפגינים להיכנס לדיון בנושא ההפגנות .  מלשכתו של אדלשטיין נמסר כי הסירוב הגיע על רקע  " המתיחות והאווירה הציבורית הכללית ,  והחשש כי כניסת המסתננים המוזמנים לכנסת עלולה לגרום לפרובוקציות בתוך המשכן ואף להיגרר לכדי אלימות ולהפרת הסדר ".  מדובר כאמור בצעד בעייתי ,  בלשון המעטה ,  שכן לחברי הכנסת זכות מלאה להכניס אורחים שהוזמנו על ידם למשכן .  
במכתב ,  שהוגש באמצעות חברי כנסת דב חנין  ( חד"ש )  ומיכל רוזין  ( מרצ )  ,  דורשים מבקשי המקלט לחדול ממעצרים של מבקשי המקלט ברחובות ולשחרר את הכלואים במתקנים סהרונים וחולות שבנגב .  בנוסף ,  הם דורשים כי ממשלת ישראל תתחיל לבחון את בקשות המקלט בצורה שקופה והוגנת לפי סטנדרטים בינלאומיים ,  בניגוד למתרחש כיום . 
" הגעתי עצמאית מאזור הצפון כי היה לי חשוב שהממשלה תשמע את קריאותינו מהימים האחרונים ",  אמר לוואלה !  חדשות עמנואל ,  מבקש מקלט מאריתריאה השוהה בישראל ארבע שנים . " זה מצב מגוחך ,  כי עד שהתחילו הגזרות של הכליאה בחולות ,  המעצרים העקביים ואי הארכת אשרותינו לא היינו מאוגדים ונחושים כל כך כמו עכשיו ,  כך שבעצם המדינה הביאה את המחאה הזו על עצמה .  במקום לדאוג לנו ,  עכשיו העולם רואה את ההתנהלות של המדינה ,  וזה לא עוזר לישראל .  אנחנו לא רוצים נדבות ולא מבקשים דבר מעבר לבחינת בקשות המקלט וקבלת זכויות על פי אמנה של האו"ם ",  הוסיף .  
הסופר דויד גרוסמן שהגיע לתמוך במבקשי המקלט אמר להם : " נולדתי וגרתי כאן כל חיי ,  אני שמח להיות כאן ומתבייש שהאירוע הזה היה צריך להתקיים .  חייתי כאן כל חי והמילה ישראל כוללת שכבות של מהגרים ופליטים  יעקב היה מהגר ,  אמו של דוד לא הייתה יהודייה והתקבלה אלינו .  אני רואה אנשים שעברו מצבים נוראיים .  ישראל לא יצרה את המצב הזה ,  אבל צריך למצוא דרך לצאת מהמצב הזה .  אני לא מבין למה אנחנו לא מקבלים אתכם ,  זה יכול להיעשות וצריך להיעשות .  אני שומע את התגובות ברחוב ובציבור ורואה את האלמנטים הגזעניים בחברה ,  זו תהיה הקלה למצוא פתרון ולשחרר את הלחץ מדרום תל אביב .  הם נקלעו לסיטואציה וצריך להיות אינטרס שלהם שאתם תשתלבו בחיינו ושלא תהיו כלואים לשנה .  אני מאחל הצלחה בפתרון הבעיה שלכם  אז יהיה גם פתרון לאחת הבעיות העמוקות שלנו ". 
ח"כ רוזין ,  יו"ר ועדת העובדים הזרים אמרה : " מבקשי המקלט קראו אתמול לראש הממשלה להיפגש איתם ולשמוע אותם .  ממשלה אשר שלמה עם המדיניות שלה - הייתה נענית לבקשה ,  אך כיוון שזה לא המצב ,  הרמנו את הכפפה וקראנו לחברי הכנסת להגיע למפגש הידברות עם נציגי מחאת מבקשי המקלט ,  לשמוע את המצוקות שלהם ,  לשאול שאלות ולקבל תשובות .  הם בני אדם ,  והגיע הזמן שגם ממשלת ישראל תתייחס אליהם כאל כאלה ".  
נשיא המדינה שמעון פרס התייחס אף הוא לסוגיה הבוערת ואמר : " ישראל חתומה על אמנה בינלאומית ,  והיא הנכונה ".  בביקור בטכניון הוסיף פרס : " האמנה אומרת שגירוש אדם לארץ בה צפוי לו מוות היא דבר אסור .  אנו זוכרים מה זה להיות פליטים וגרים ואנחנו ננהג כמקובל וכנכון מבחינה מוסרית ועולמית ". 
מולם התייצב ח"כ אלי ישי שהתבטא באופן קיצוני ואמר כי יש  " לנצל התאספותם של המסתננים בגן הוורדים ,  כמו בכל מקום אחר ,  ולהעלותם כולם על אוטובוסים אל עבר מתקני השהייה ".  לדבריו , " ישראל חייבת להפגין מוטיבציה מול הסכנה שבהפיכתה למדינת 'כל מסתנניה' ואין פתרון אחר זולת הכנסת המסתננים כולם ,  עד האחרון שבהם אל מתקני השהייה ,  לקיחת אישורי העבודה ,  והעלאתם על מטוסים בדרכם למדינתם או למדינה שלישית .  כל פתרון אחר ,  הינו זריית חול בעיני הציבור ,  העמקת הבעיה ושליחת מסר כי ישראל מסירה את זהותה היהודית ופתוחה להצעות לזהויות חדשות ".  
אלפים ממבקשי המקלט יצאו הבוקר מגן לוינסקי בדרום תל אביב בשיירות של אוטובוסים לירושלים .  במסיבת עיתונאים שכינסו אתמול בתל אביב מארגני המחאה ,  הם הודיעו כי ברצונם לקיים דיאלוג ישיר ופתוח עם הממשלה לאיתור פתרונות אפשריים שייקחו בחשבון גם את האינטרסים של ישראל וגם את הצרכים והזכויות של מבקשי המקלט בישראל .  
מנתונים שפרסמה רשות האוכלוסין וההגירה עולה כי מאז שנת 2009 הוגשו ליחידה המטפלת בבקשות מקלט כ-1,800 בקשות מקלט ,  מהן 1,150 בקשות של אריתראים ו-650 בקשות של אזרחי סודאן .  155 בקשות נדחו ,  420 בקשות של שוהי כלא סהרונים ומתקן חולות נמצאות בהליך בדיקה ובאשר ל-250 בקשות הועברה המלצה בעניינם לוועדה מייעצת שאמורה לגבש החלטתה .  עד כה ,  אף בקשה למעמד של פליט לא התקבלה על ידי המדינה .
 על אף שבממשלה ממשיכים לומר כי מדובר במהגרי עבודה לא חוקיים ,  וחרף הטענה של שר הפנים גדעון סער כי מי מהם שרוצה להגיש בקשת מקלט ,  מתוך עשרות אלפי האפריקנים שנכנסו לישראל ,  רק 600 בני אדם  ( שלא הוחזקו במאסר )  פנו רשמית לבקשת מקלט .  נתון זה מלמד כי ישראל לכאורה מקשה על הגשת הבקשות .  
שלשום התייחס נתניהו לנושא ,  והביע עמדה נחרצת נגד הישארותם של מבקשי המקלט בישראל . " אני מבקש להבהיר שלא יעזרו שום הפגנות ולא יעזרו שביתות ",  אמר בישיבה השבועית של סיעת הליכוד-ביתנו . " כפי שהצלחנו לבלום לחלוטין את ההסתננות הבלתי חוקית בגבולותינו ,  כך אנחנו נחושים להוציא מכאן את אלו שהצליחו להיכנס לפני שסגרנו את הגבול .  לא מדובר בפליטים ,  בהם אנחנו מטפלים על פי החוק .  מדובר במסתנני עבודה בלתי חוקיים ואנחנו חושבים למצות איתם את הדין עד תום .  בשנה החולפת הוצאנו מכאן 2,600 מסתננים .  זה פי שישה ממה שהוצאנו קודם לכן ,  בשנה הזו נוציא יותר .  זו המחויבות שלנו ונוציא אותם ". 
בהכנת הידיעה השתתף :  קובי מנדל
לפניות לכתבת דנה ויילר-פולק - danawp@walla.com 
עוד במהדורה :  
האם רפורמת הבגרויות של שי פירון פופוליסטית ?  אחרי שקיצר את החופש הגדול שר החינוך מכריז על ביטול הפסיכומטרי כתנאי קבלה לאוניברסיטאות .  בעוד שמרבית הציבור מברך על הצעד אנשי חינוך לשעבר דווקא חושבים שמדובר בעוד ניסיון למצוא חן ושאין מאחורי המהלך ראיה מערכתית .  צפו בראיון עם מנכ"לית משרד החינוך לשעבר ,  רונית תירוש .  
מי השחקנים הכי טובים בליגת העל ?  וואלה !  ספורט מדרגת את השחקנים הכי טובים בליגה .  מי הפתיע ונכנס לעשירייה הפותחת ומי נותר בחוץ ?   
" הגודייבה של המזרח התיכון ":  למדפי הממתקים עומד להצטרף מוצר לא שגרתי  שוקולד יוקרתי העשוי מחלב נאקות .  ריטה גולדשטיין ,  כתבת וואלה !  אוכל עשתה מבחן טעימה .  
התחזית :  היום ובלילה בהיר ,  מחר ירידה קלה בטמפרטורות .  עם גשם מקומי בשעות הלילה .  

מבקשי המקלט הפגינו מול הכנסת ,  נאסרה כניסתם
כ-8,000 מבקשי מקלט הפגינו מחוץ למשכן במחאה על המעצרים במקביל לדיון בעניינם .  על אף שכמה ח"כים הזמינו את נציגיהם ,  יו"ר הכנסת מנע זאת .  הסופר דויד גרוסמן : " מתבייש "
 
