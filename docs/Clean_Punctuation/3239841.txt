נתניהו בעקבות סערת סמוטריץ' :  מדינת ישראל לא תהיה מדינת הלכה
ברקע דברי יו"ר האיחוד הלאומי שקרא  " להשיב את משפט התורה למכונו "  הבהיר ראש הממשלה כי ישראל לא תהיה מדינת הלכה .  מוקדם יותר נשמעה ביקורת רבה במערכת הפוליטית על דבריו של סמוטריץ' שמיהר להדגיש : " לא נחזור לימי התנ"ך "
 יו"ר האיחוד הלאומי קרא  " להשיב את משפט התורה למכונו"נתניהו : " ישראל לא תהיה מדינת הלכה"סערה במרכת הפוליטית : " תמרור אזהרה ,  יצא המרצע מן השק"סמוטריץ' הדף את הביקורת : " לא נחזור לימי התנ"ך "  
ברקע הסערה שעוררו דבריו של יו"ר האיחוד הלאומי חבר הכנסת בצלאל סמוטריץ' על  " השבת משפט התורה למכונו "  כשיקבל את תיק המשפטים ,  ראש הממשלה בנימין נתניהו הבהיר היום  ( שני )  כי  " מדינת ישראל לא תהיה מדינת הלכה ". 
נתניהו הגיב לסערה שהתעוררה אחרי שסמוטריץ' אמר בחגיגות יום ירושלים בישיבת מרכז הרב כי הוא ומפלגתו מעוניינים בתיק המשפטים  " כדי להשיבה שופטינו כבראשונה - להשיב את משפט התורה למכונו ".  במפלגות רבות הביעו חשש משאיפותיו ואף הזהירו כי בכוונתו לכונן מדינה על פי דין תורה .
 אולם ,  סמוטריץ' הדף את הביקורת וצייץ בטוויטר כי  " האנשים שעובדים כבר שנים להקים מדינה איסלאמית שתנהג על פי חוקי השריעה 10 דקות מתל אביב נבהלים משאיפה למשפט עברי במדינת היהודים .  הגיוני סך הכל ". 
בחירות 2019 ,  מועד ב' - סיקור מיוחד בוואלה !  NEWS:ליברמן : " לא ניהלנו מו"מ מאחורי גבו של נתניהו ,  צפו בהקלטה אצל גבאי"גנץ ולפיד הבהירו :  למרות השמועות ,  הסכם הרוטציה במפלגה יימשךבנט :  הימין החדש לא תתפשר ,  אבל לא תחפש לריב עם השמאל 
לאחר מכן ,  הוא שטח את משנתו באריכות בפייסבוק והבטיח כי  " לא נחזור לימי התנ"ך "  כשהוא קורא להפסיק  " לפחד מהשורשים שלנו ".  בין היתר הוא הסביר בפוסט כי  " המציאות החברתית כולה בימי התנ"ך הייתה שונה ,  והמציאות הנוכחית ,  שהיא מבחינות רבות טובה ,  מתוקנת ומתקדמת בהרבה ,  דורשת התייחסות שונה .  התורה אינה סטטית ואינה שוקדת על שמריה ,  וזה מה שיפה בה ,  כי היא תורת חיים .  היא נבנית ומעוצבת על ידי החיים ,  בכדי להאיר ולתקן אותם ". 
ח"כ שלי יחימוביץ'  ( העבודה )  אמרה מוקדם יותר כי  " דבריו המזעזעים הם תמרור אזהרה מפני גל השמרנות השוטף אותנו מצד חלקים מן הימין .  על פי חזונו של המועמד לתפקיד שר המשפטים או החינוך ,  תיכון כאן מדינה שבה גבר יוכל לגרש את אשתו אם אינה צנועה מספיק ,  העבדות והסקילה יחזרו ,  יאסר משכב זכר ,  ורק גברים יוכלו להחזיק ברכוש .  העובדה שסמוטריץ' וחבריו אינם חוזי חזונות מהשוליים אלא ממלאים תפקידים רבי השפעה היא סכנה אדירה לחירות האנושית ולעידן הנאורות ".  
גם בכחול לבן מחו על דבריו של סמוטריץ' .  ח"כ קארין אלהרר טענה כי מדובר בתרחיש בלהות : " מי שיזם את מצעד הבהמות ותמך בהפרדה בין יולדות ערביות ליהודיות בבתי חולים ,  מצהיר עכשיו בריש גלי שהחזון האוטופי שלו הוא להחזיר את משרד המשפטים לימי התנ"ך - הימים בהם היה נהוג לסקול הומוסקסואלים ולחנוק נואפים .  ערכים דמוקרטיים- אאוט ;  מדינת הלכה-אין ".  דברים ברוח דומה אמר גם חבר מפלגתה רם שפע ,  שטען כי  " הבעיה היא לא סמוטריץ' ,  אלא נתניהו שאם ייבחר עלול להפקיד בידיו את תיק המשפטים ". 
ביקורת נגד דבריו של סמוטריץ' באה גם מצדה הימני של המפה הפוליטית .  ח"כ עודד פורר מישראל ביתנו הכריז כי  " יצא המרצע מן השק ".  לטענתו , " כעת לכולם ברור איזו ממשלה רצה נתניהו להקים כאן ועד כמה הוא נכנע במו"מ לכל דרישה של הסיעות החרדיות והחרד"ליות .  ציפיתי שהליכוד יתייצב לימיננו בשמירה על מדינת ישראל כמדינה יהודית ומניעת הפיכתה למדינת הלכה ,  אך לצערי מצאתי את הליכוד נגרר אחרי יוזמות של כפייה דתית .  המחנה הלאומי תמיד כיבד את המסורת ,  אך באותה מידה גם התנגד לכפייה הדתית ".  

נתניהו בעקבות סערת סמוטריץ' :  מדינת ישראל לא תהיה מדינת הלכה
ברקע דברי יו"ר האיחוד הלאומי שקרא  " להשיב את משפט התורה למכונו "  הבהיר ראש הממשלה כי ישראל לא תהיה מדינת הלכה .  מוקדם יותר נשמעה ביקורת רבה במערכת הפוליטית על דבריו של סמוטריץ' שמיהר להדגיש : " לא נחזור לימי התנ"ך "
 
