נתניהו : " דנינו יחזק את ביטחון האזרחים "
 רה"מ הצטרף למברכים על מינוי ניצב דנינו למפכ"ל הבא : " בטוח שהוא יצעיד את המשטרה קדימה ויפעל לחיזוק ביטחון האזרחים ".  המפכ"ל המכהן : " דנינו ייצא לדרך ארוכה ,  יש לו הרבה מה לעשות "
  ( צילום :  גדעון צנטנר .  עריכת וידאו :  יאיר דניאל ) 
ראש הממשלה בנימין נתניהו בירך היום  ( ראשון )  על ההחלטת השר לביטחון פנים יצחק אהרונוביץ' למנות את ניצב יוחנן דנינו לתפקיד מפכ"ל המשטרה : " אני סמוך ובטוח כי דנינו יצעיד את המשטרה קדימה ויפעל להגברת האכיפה ,  המלחמה באלימות ,  וחיזוק בטחון האזרחים ",  אמר נתניהו .  
המפכ"ל המכהן דודי כהן אמר כי  " יש עוד הרבה מהלכים לקדם במשטרת ישראל .  אני מסיים ארבע שנים ,  ואני מלא סיפוק על העשייה ומלא ברגשי הערכה למשטרת ישראל .  אעביר את המשמרת באחד במאי לניצב דנינו .  זה טבעי וכך זה צריך להיות ,  כחלק מהרענון של המשטרה ". 
בהתייחסו לשינויים הצפויים בצמרת המשטרה בעקבות המינוי אמר כהן כי  " תתי ניצבים יקודמו .  כך זה צריך להיות ,  כך צריכה להתנהל מערכת  .  עד מאי נקבל החלטות במשותף .  דנינו ייצא לדרך ארוכה ,  ויש לו הרבה מה לעשות .  אני מאחל לו הצלחה ". 
מפכ"ל המשטרה לשעבר יעקב טרנר הצטרף למברכים על המינוי . " אני מאושר מהבחירה בדנינו ,  המלצתי עליו ",  אמר טרנר . " בין שלושה מועמדים מאוד טובים נבחר דנינו ,  וזאת בחירה יוצאת מן הכלל .  ראיתי אותו מקרוב בדרום בבאר שבע בחודשים האחרונים .  לפני עשרים שנה כשגייסתי אותו למשטרה אמרתי לחבריי בסגל שגייסתי לשורות המשטרה ניצב .  ראיתי קדימה שיצא ממנו משהו .  אני ממליץ לו שבמהלך התפקיד יקפיד להיות קשוב גם לאזרחים וגם לשוטרים ". 
מפכ"ל המשטרה לשעבר משה קראדי שיבח גם הוא את דנינו . " זאת בחירה ראויה ",  אמר קראדי . " אני מיניתי את דנינו לשני תפקידים :  ראש המטה המבצעי וראש אגף החקירות .  מדובר בקצין בעל ידע מקצועי ובעל יכולת להוביל את האירועים קדימה ,  ואני מאחל לו הצלחה .  מי כמוני יודע שהוא זקוק לכל מי שמוכן לאחל לו אותה .  מדובר בתפקיד מורכב עד בלתי אפשרי ". 

נתניהו : " דנינו יחזק את ביטחון האזרחים "
 רה"מ הצטרף למברכים על מינוי ניצב דנינו למפכ"ל הבא : " בטוח שהוא יצעיד את המשטרה קדימה ויפעל לחיזוק ביטחון האזרחים ".  המפכ"ל המכהן : " דנינו ייצא לדרך ארוכה ,  יש לו הרבה מה לעשות "
 
