בכירים בליכוד :  השרה רגב מטרפדת את הפשרה בעניין טקס המשואות
פרסום ראשון :  אדלשטיין ונתניהו הגיעו לפשרה בנוגע לנוכחותו בטקס המשואות ביום העצמאות ה-70 לישראל ,  אולם בכירים במפלגתם טוענים כי רגב מטרפדת את ההסכם שהושג .  ע"פ גורמים שנכחו במו"מ :  במסגרת הפשרה הוסכם כי נתניהו ידליק משואה והדבר יהפוך למסורת מדי עשר שנים
 ( בווידאו :  התייחסות רגב לסוגיית טקס המשואות ,  בשבוע שעבר )  
ראש הממשלה בנימין נתניהו ויו"ר הכנסת יולי אדלשטיין הגיעו לפשרה בנוגע לטקס הדלקת המשואות ,  אך שרת התרבות מירי רגב מטרפדת את ההסכם שהושג - כך אמרו הערב  ( ראשון )  בכירים במערכת הפוליטית לוואלה !  NEWS .  לדברי גורמים המעורבים במו"מ ,  נתניהו ואדלשטיין הגיעו הבוקר לסיכום לפיו ראש הממשלה ידליק משואה בטקס הדלקת משואות הקרוב ,  והדבר יהפוך למסורת הקבועה בהחלטת ממשלה מדי עשר שנים .  
עם זאת ,  לדברי הגורמים ,  השרה רגב מסרבת לכנס את ועדת השרים לענייני טקסים וסמלים כדי לעגן זאת בהחלטה קבועה ,  כפי שנתניהו ואדלשטיין הסכימו מוקדם יותר הבוקר .  הגורמים אף ציינו שהסיכום מקובל על נתניהו ואדלשטיין . " העם משווע לפשרה שנמצאת במרחק נגיעה או הישג יד ולצערנו השרה מטרפדת את זה מסיבות לא ברורות ". 
לפי המתווה עליו הוסכם ,  ועדת השרים לטקסים וסמלים צריכה לאשר  " הצעת מחליטים "  שתקבע כי בכל עשור תודלק משואת ראש הממשלה .  ההצעה יכולה לעבור גם ללא כינוס ועדת השרים ,  במשאל טלפוני ,  אך רגב סירבה לעשות זאת במהלך היום .
 לקריאה נוספת:על רקע משבר טקס המשואות :  נתניהו ואדלשטיין נפגשו במאמץ לפשרהעוד נקודה לרגב בקרב על טקס המשואות :  נשיא הונדורס אישר הגעה 
הקרב סביב טקס הדלקת המשואות התלהט בשבוע שעבר לאחר שיו"ר הכנסת הודיע כי במידה שראש הממשלה ינאם בטקס ,  הוא אינו מתכוון להגיע לאירוע ,  אך בשבוע שעבר התברר כי בניגוד לטענת אדלשטיין ,  שראש ממשלה מעולם לא נאם בטקס הדלקת המשואות ,  שמנוהל באופן מסורתי על ידי יו"ר הכנסת ,  המסורת הזו נשברה כבר בעבר .  בתאגיד  " כאן "  נחשף קטע ארכיון מחגיגות היובל למדינה ,  בשנת 1998 ,  בו ראש הממשלה  ( גם אז היה זה נתניהו )  נכח פיזית ונאם בטקס הדלקת המשואות .
 שרת התרבות מירי רגב ,  האחראית על טקס הדלקת המשואות ביום העצמאות אמרה בתגובה כי  " מה שנכון לממלכתיות של אירועי שנת ה-50 ,  נכון גם לממלכתיות של שנת ה-70 .  מה שלא הפריע ליו"ר הכנסת אז דן תיכון ,  בוודאי לא צריך להפריע ליו"ר הנוכחי יולי אדלשטיין ".  במקביל ,  ההודעה על ההגעה של נשיא הונדורס ,  שהוא ראש מדינה ,  לטקס ,  חיזקה את ההצדקה לנוכחותו של ראש הממשלה והנשיא ,  על פי כללי הפרוטוקול .  
יו"ר סיעת המחנה הציוני ח"כ יואל חסון אמר כי  " כשראש הממשלה עסוק בעצמו ושרת התרבות של מדינת ישראל עסוקה בראש הממשלה אז אנחנו מקבלים את 'נתניהו חולצה אפורה' שנדחף לפריים הדלקת המשואות בכל דרך אפשרית ". 
לפני כשבועיים ,  כתב אדלשטיין לח"כים כי ייתכן שהכנסת לא תשתתף בטקס אם ייערכו שינויים שיאפשרו לראש הממשלה בנימין נתניהו לנאום ,  כחלק מכוונתה של שרת התרבות מירי רגב לשנות את אופי הטקס המסורתי ." לא לכבודי אעשה ולא לכבוד בית אבא אעשה ,  אלא לכבוד הכנסת שבה מיוצגת החברה הישראלית על כל מגזריה ,  עדותיה וגווניה ,  היא זו שבאופן מסורתי הובילה את הטקס המיוחד הזה - באחדות ,  בכבוד ובממלכתיות ",  כתב אדלשטיין .  

בכירים בליכוד :  השרה רגב מטרפדת את הפשרה בעניין טקס המשואות
פרסום ראשון :  אדלשטיין ונתניהו הגיעו לפשרה בנוגע לנוכחותו בטקס המשואות ביום העצמאות ה-70 לישראל ,  אולם בכירים במפלגתם טוענים כי רגב מטרפדת את ההסכם שהושג .  ע"פ גורמים שנכחו במו"מ :  במסגרת הפשרה הוסכם כי נתניהו ידליק משואה והדבר יהפוך למסורת מדי עשר שנים

