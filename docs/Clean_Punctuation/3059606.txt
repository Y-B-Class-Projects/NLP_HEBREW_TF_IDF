תם המשבר :  גנדי יונצח בשומרון ,  ותיקי הפלמח - בשער הגיא
ראש הממשלה נועד עם ותיקי הפלמ"ח שפעלו נגד הנצחתו של השר לשעבר גנדי בשער הגיא ,  ועם בני משפחתו של זאבי . " אני שמח שהגענו להסכמה ",  אמר נתניהו , " היא מכבדת גם את גנדי וגם את פורצי הדרך לירושלים "
 ראש הממשלה בנימין נתניהו נפגש היום  ( שלישי )  בירושלים עם חברי עמותת  " דור הפלמ"ח "  ועם בני משפחתו של השר לשעבר ,  רחבעם זאבי  ( גנדי )  .  הפגישה התקיימה בעקבות ההסכמה כי מתחם שער הגיא ייקרא על שמם של פורצי הדרך ומלווי השיירות לירושלים .  זאבי יונצח באזור ברקן בתחום המועצה האזורית שומרון ,  שם ייבנה מתחם הנצחה .  
בין חברי העמותה נכחו האלופים  ( במיל' )  שייקה גביש ,  עמוס חורב ,  צבי זמיר והמשורר חיים גורי .  את משפחת זאבי ייצגו בנו פלמח ,  בתו צאלה וכלתו יעל .  משפחת זאבי ביקשה מנתניהו להיעתר לבקשת ותיקי הפלמ"ח ,  על מנת להיות נאמנים לערכי החברות ואהבת ארץ ישראל שאפיינו את גנדי בחייו .  הסיכום יעוגן בהחלטת ממשלה חדשה שתגובש בימים הקרובים .
 עוד בוואלה !  NEWS:פשיטה בעיריית ראשון לציון :  10 נעצרו בחשד למעילה במאות אלפי שקליםשר החוץ הגרמני לא נכנע :  לא תתקיים פגישה עם ראש הממשלה נתניהולראשונה בישראל :  אסיר זכה לביקור התייחדות בכלא עם בן זוגו 
מאבק יוצאי הפלמ"ח  שדרשו לבטל החלטת ממשלה משנת2011 שייעדה את אתר שער הגיא כאתר הנצחה לזאבי  התנהל במשך חודשים ,  וכלל עצומות ,  מכתבים והפגנות ,  בדרישה שהאתר ינציח את זכר לוחמי הפלמ"ח ומשחררי הדרך לירושלים .  לטענת הלוחמים והמפקדים ,  זאבי כלל לא לקח חלק בקרב על ירושלים ,  וההחלטה להקדיש את שער הגיא לזכרו  " התקבלה לכאורה משיקולים פסולים ,  ללא שיקול דעת ענייני ומעמיק ,  והיא רומסת את ייעודו של האתר הלאומי חאן שער הגיא ותכליתו בהנחלת ההיסטוריה כהווייתה ". 
כפי שפורסם בוואלה !  NEWS ,  המשבר נפתר רק אחרי שוותיקי הפלמ"ח ,  שיוצגו על ידי עורך דין גלעד שר ,  שלחו מכתב לראש הממשלה ובו איימו לנקוט בצעדים משפטיים אם ההחלטה לא תבוטל .  בהמשך ,  נתניהו הודיע שהוא מחפש פתרון מוסכם עם בני משפחת זאבי למיקום חלופי .
 נתניהו אמר בפגישה : " אני שמח שהגענו להסכמה .  ההסכמה הזאת היא טובה ,  היא מכבדת גם את גנדי ומכבדת גם את פורצי הדרך .  אנחנו פה בזכות הנופלים ואנחנו פה בזכות הלוחמים .  זו אמת פשוטה היא קובעת את מסלול חיינו והיא מבטיחה את עתידנו ".  
האלוף במיל' שייקה גביש אמר בתום הפגישה , " אנחנו ניהלנו לפי דעתי מאבק הגון עם מטרה מאוד ברורה .  נמנענו מכל התקפה אישית ,  פעלנו בכיוון של רכישת דעת קהל אוהדת ,  אבל בעיקר פנינו לכאן כדי לקבל החלטות שהביאו לתוצאות .  אני שמח מאוד על כך שנמצא הפתרון ".  עוד הוסיף גביש כי : " ההנצחה הזו חשובה מאוד לעם ישראל ולדורות הבאים .  אני מודה בשם כל החבורה הזו וגם בשם תומכיה הרבים ". 
בנו של זאבי ,  פלמ"ח אמר כי  " היה מאמץ לא פשוט והיינו צריכים לגשר על הרבה דברים .  אני רוצה להגיד שאפשר וצריך ללמוד ממה שקורה כאן בכל תחומי החיים שלנו .  יש פה צוות שהחליט לתפוס את זה בשתי ידיים ולתת כמו שצריך ללוחמי הראל את ההנצחה שהם כה ראויים לה ולמצוא תחליף הגון ומכובד לאבי ",  אמר .  

תם המשבר :  גנדי יונצח בשומרון ,  ותיקי הפלמח - בשער הגיא
ראש הממשלה נועד עם ותיקי הפלמ"ח שפעלו נגד הנצחתו של השר לשעבר גנדי בשער הגיא ,  ועם בני משפחתו של זאבי . " אני שמח שהגענו להסכמה ",  אמר נתניהו , " היא מכבדת גם את גנדי וגם את פורצי הדרך לירושלים "
 
