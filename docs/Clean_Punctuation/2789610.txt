נתן זך : " נתניהו מחריב את מדינת ישראל "
 המשורר נתן זך פרסם מודעה בתשלום : " טיעוני מחמוד עבאס  אמת ,  טענות נתניהו  עלילות דברים ".  בשיחה עם וואלה !  תרבות מוסיף : " נתניהו פוליטיקאי עלוב .  הוא ינצל כל הזדמנות "
 המשורר נתן זך פרסם הבוקר  ( שלישי )  מודעה בתשלום מכיסו הפרטי בעיתון הארץ ,  ובה כתב : " טיעוני מחמוד עבאס  אמת ,  טענות נתניהו  עלילות דברים ".  זו אינה הפעם הראשונה שנתן זך מתבטא בחריפות פוליטית ,  המשורר הוותיק ,  הנושק לגיל 84 ,  כבר השמיע אמירה בוטה אף יותר בפני וואלה !  תרבות בזמן מבצע  " צוק איתן ":   " המדינה השתגעה ,  יחד עם החמאס שגם הוא משוגע אבל במידה פחותה ",  אמר זך לפני חודשיים ,  ובדברים עוררו סערה ואלפים רבים של תגובות זועמות ברשתות החברתיות וברשת .
 הבוקר אומר זך לוואלה !  תרבות : " נתניהו השמיע באו"ם את הדברים שציפיתי שישמיע ,  ובא עם ציור שציפיתי שהוא יבוא .  אבל הוא לא בא עם ציור של קדישמן .  מכיוון שהוא בא עם צילומים מבישים אני לא התלהבתי .  היה הרבה יותר מוצא חן בעיני אם נתניהו היה בא לאו"ם עם ציור כבשה של קדישמן ,  זה היה מראה שפניו לשלום .  אבל אולי רעייתו לא הסכימה שיביא ציור של קדישמן .  אני בטוח שהיא לא היתה מסכימה לכך .  מה פתאום כבשה ?  בעת מלחמה ומצוקה לא מראים כבשה !  כבשה שוחטים !  ". 
-	מדוע לא שומעים אותך מבקר גם את הצד הפלסטיני ?  אבו מאזן האשים את ישראל ב"רצח עם "  בעזה ,  ולא שמענו אותך מגנה את דבריו .
" מחמוד עבאס עשה טעות טיפשית .  בגלל שאנחנו כל הזמן מדברים על רצח עם ,  רצח עם ,  רצח עם ,  אז גם הוא דיבר על רצח עם .  זו היתה טיפשות מצדו ,  ונדמה לי שהוא הצטער על כך .  אבל זה לא פוסל את הסברה שלו ,  שגם אני מאמין בה ,  שישראל לעולם לא תיתן לפלסטינים אפילו טיפה של עצמאות כמדינה נפרדת מאיתנו ,  וגם לא תסכים למדינה דו לאומית .  אז מה נשאר להם ?  לתלות את עצמם על העץ !  איך אמר ישעיהו :  'מהרסייך ומחריבייך ממך יצאו' .  רק אנשים כמו נתניהו יכולים באמת להחריב את מדינת ישראל ,  בעוד מלחמות ועוד מלחמות ועוד כנופיות ג'יאהד ,  ועכשיו יש לנו דעאש .  המזרח התיכון מתקדם .  מתקדם לאחור .  ההתנהגות שלנו מקדמת את הקנאות המטורפת של דעאש ".  
-	לפני חודשיים ,  בזמן מבצע  " צוק איתן ",  אמרת לוואלה !  תרבות : " ישראל השתגעה .  גם החמאס משוגע ,  אבל במידה פחותה ",  וזה עורר סערה ותגובות זועמות רבות כנגדך .
" החמאס יותר חלש מישראל ,  אז הוא משוגע במידה פחותה .  אם הוא היה בכוח של ישראל ,  אז הוא היה משוגע כמו ישראל .  אבל כשאתה עוטף את הקיצוניים האלה בשורה של קיבוצים והתנחלויות ,  סוגר עליהם מכל הצדדים כאילו שבנגב אין מקום אחר ,  סוגר אותם ונותן להם הרגשה שהם בגטו ורשה .  סגרו עליהם כדי להגיד להם :  אנחנו נחנוק אתכם בסופו של דבר .  זה עודד את הכי קיצוניים .  עזה זה גטו ,  אבל זה מדינה .  כלאו אותם בגטו ,  לא נותנים להם להיכנס ולא נותנים להם לצאת .  הם חנוקים שם .  תחנוק בנאדם והוא ייתן לך אגרוף .  לנו יש מדינה ,  מה יש לחמאס ?  יש לו כלא .  זו קבוצה מנוולת .  אנחנו גידלנו אותה .  אבו מאזן הוא לא חמאס ".  
-	בניגוד להנחות שאתה עושה לחמאס ,  נתניהו אמר באו"ם : " חמאס זה דעאש - ודעאש זה חמאס ".  
" בסופו של דבר נתניהו הוא פוליטיקאי עלוב .  הוא ינצל כל הזדמנות .  כיון שדאעש מאוס על כל העולם ,  שנוא על כל העולם ,  זה באמת ארגון של מרצחים קנאים שקמו בנסיבות שנוצרו במזרח התיכון .  דאעש הם באמת נאצים חדשים .  אבל חמאס זה נאצים ?  אבי התאבד בגלל הנאצים ,  אני יודע מה זה נאצים .  חמאס זה צד קיצוני ,  כמו שאצלנו יש קיצונים .  אבו מאזן זה נאצי ?  רק איתו נוכל להגיע להידברות עם הערבים .  ומה עשה נתניהו ?  משך את המשא ומתן עד הסוף ,  ולא הגיע אפילו לנקודה אחת של הסכמה עם אבו מאזן .  אם אתה לא מסכים עם אבו מאזן ,  מה נשאר לך ?  נשאר לך להפציץ את החמאס ,  ולהרוג ילדים בים ובבית ספר ".  

נתן זך : " נתניהו מחריב את מדינת ישראל "
 המשורר נתן זך פרסם מודעה בתשלום : " טיעוני מחמוד עבאס  אמת ,  טענות נתניהו  עלילות דברים ".  בשיחה עם וואלה !  תרבות מוסיף : " נתניהו פוליטיקאי עלוב .  הוא ינצל כל הזדמנות "
 
