נתניהו דן עם אבו מאזן בנוגע להקפאת הבנייה
במפגש האחרון שקיימו ראש הממשלה ויו"ר הרשות הפלסטינית בשארם ,  הועלה גם נושא הקפאת הבנייה בהתנחלויות .  בהתאם להחלטה לשמור על דיסקרטיות השיחות ,  לא נמסרו פרטים על סיכומים
 ( צילום :  רויטרס ,  עורך וידאו :  דורון שטיין ,  קריינות :  אביב אברמוביץ' ) 
ראש הממשלה בנימין נתניהו ויו"ר הרשות הפלסטינית אבו מאזן דנו היום  ( שלישי )  במהלך פגישתם האחרונה בשארם בנושא הקפאת הבנייה בהתנחלויות ובנושאים נוספים ,  אולם נכון לעכשיו לא נמסרו פרטים על דברים שסוכמו בין הצדדים .  בפגישה שבה נכחה מזכירת המדינה קלינטון ,  נערכה בהשתתפות יו"ר צוות המשא ומתן של הפלסטינים סאיב עריקאת ויו"ר צוות המשא ומתן הישראלי יצחק מולכו .  עיקרה היה שרטוט הנחיות לגבי הכנת סבב המפגשים הבאים בעוד שבועיים .  
מחר ייפגש נתניהו עם מזכירת המדינה האמריקאית הילרי קלינטון במעונו בירושלים ולאחר מכן תיערך פגישה משולשת גם עם אבו מאזן .  כמו כן צפויה להיערך מחר גם פגישה בארבע עיניים בין נתניהו ואבו מאזן .  בין היתר הצדדים סיכמו ביניהם שוב לשמור על הדיסקרטיות של השיחות .  
בצהריים נפגש עם נתניהו ואבו מאזן גם השליח האמריקאי ג'ורג' מיטשל . " היה דיון מעמיק ופרטני בחלק מנושאי הליבה ,  אולם לא אפרט באילו נושאים דנו ",  אמר מיטשל במסיבת עיתונאים שערך בשארם א-שייח' .  מיטשל הבהיר פעם נוספת כי ארצות הברית סבורה ש"הגיוני להמשיך את הקפאת הבנייה בהתנחלויות ,  מכיוון שהשיחות מתקדמות בצורה קונסטרוקטיבית ".  
לדברי השליח האמריקאי , " נתניהו ואבו מאזן הביעו את רצונם לנהל משא ומתן ברצון טוב וברצינות .  שני הצדדים חזרו על ההתחייבות למנוע אלימות ולשמור על הביטחון ".  הוא הבהיר כי  " השיחות צריכות להתנהל באופן דיסקרטי "  והתייחס גם לעמדת ארצות הברית . " אנחנו מחויבים לפתרון שישמור על ביטחון ישראל ועל פלסטין עצמאית ",  אמר מיטשל . " שני הצדדים צריכים לנקוט בצעדים כדי לשמור על אווירה חיובית .  אנו מתקדמים בכיוון הנכון .  ארה"ב תמשיך לגלות מעורבות פעילה ולעמוד לצד המנהיגים שיצטרכו לקבל החלטות קשות ". 

נתניהו דן עם אבו מאזן בנוגע להקפאת הבנייה
במפגש האחרון שקיימו ראש הממשלה ויו"ר הרשות הפלסטינית בשארם ,  הועלה גם נושא הקפאת הבנייה בהתנחלויות .  בהתאם להחלטה לשמור על דיסקרטיות השיחות ,  לא נמסרו פרטים על סיכומים

