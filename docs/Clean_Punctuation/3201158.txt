הבחירות כבר כאן ?  בליכוד תוקפים את בנט : " תכסיסן פוליטי "
 לאחר שמקורבי בנט ונתניהו העבירו את האחריות על גורל הממשלה לכחלון ,  המתנגד למינוי בנט לתפקיד שר הביטחון ,  בליכוד יוצאים נגד דרישתו לקבל את התיק .  ח"כ השכל : " המחנה הלאומי לא יסלח לבנט אם נלך לבחירות בגלל משחקי אגו ".  ח"כ קיש : "  טעות לתת לבנט את תיק הביטחון "
 חברי כנסת מהליכוד התייחסו היום  ( שבת )  לאפשרות של בחירות מוקדמות ,  ולדרישתו של השר נפתלי בנט לקבל לידיו את תיק הביטחון ,  ותקפו אותו על כך .  ח"כ שרן השכל אמרה באירוע שבתרבות בקריית אונו כי בנט הוא  " תכסיסן פוליטי ",  וש"המחנה הלאומי הימני לא יסלחו לו אם נלך לבחירות בגלל משחקי אגו וכבוד ". 
עוד הוסיפה השכל כי  " אם בנט היה אידיאולוג אמיתי ,  הוא לא היה רק מאיים בהליכה לבחירות על תיק הביטחון ,  מספר חודשים לפני שהן מתקיימות .  גם אנשי הציונות הדתית מבינים שבנט אינו ביטחוניסט אידיאולוג ". 
על התפטרותו של שר הביטחון אביגדור ליברמן אמרה השכל ,  חברת ועדת חוץ וביטחון כי הוא  " ביצע מהלך פוליטי ,  לא מהלך אידיאולוגי .  הוא מנסה להיאחז בגלגל הצלה ,  מפני שהוא מבין שהבטחות הבחירות שלו לחסל את העניש ולהעביר חוק עונש למוות למחבלים לא מתממשות ". 
עוד בוואלה !  NEWS:מקורבי בנט : " הולכים לבחירות ";  אנשי נתניהו : " ינסה לשמור על הממשלה"בנט לנתניהו : " ההרתעה נשחקה ,  אני צריך להיות שר הביטחון"ליברמן :  יש חברי קבינט שטרפדו כל החלטה - ורצו לתקוף בתקשורת 
גם חבר הכנסת יואב קיש  ( הליכוד )  ירה חצים לעברו של שר החינוך ,  ואמר באירוע שבתרבות בשוהם כי  " עם האתגרים הביטחוניים של ישראל בעזה ובסוריה ,  אני חושב שזו תהיה טעות לתת לבנט את תיק הביטחון ". 
את הדברים אמרו השניים ברקע פגישתם אתמול של ראש הממשלה בנימין נתניהו ובנט ,  שהציג אולטימטום ודרש את תיק הביטחון .  נתניהו לא נענה לדרישתו של בנט ,  ותיק הביטחון יועבר אליו .  אחרי הפגישה אמרו מקורבי בנט כי יש ללכת לבחירות ,  אולם מסביבת נתניהו התעקשו כי יש לשמור על הממשלה ,  והאחריות מונחת לפתחו של שר האוצר משה כחלון ,  שמתנגד למינויו של בנט לתפקיד .  
בדבריו היום הוסיף קיש כי  " כחלון היחיד שיכריע אם יהיו בחירות עכשיו .  הוא התחיל קמפיין בחירות כבר לפני כמה חודשים .  זו תהיה טעות מצדו של שר האוצר לדחוף לבחירות ,  כשתקציב 2019 מחייב תיקונים ". 
יו"ר המחנה הציוני ,  אבי גבאי ,  שיגר גם הוא מסר היום על אפשרות הקדמת הבחירות ,  והצהיר כי במחנה הציוני  " קוראים לבחירות עכשיו ,  מוקדם ככל האפשר .  הגיע הזמן שתהיה ממשלה שמציעה תקווה ".  

הבחירות כבר כאן ?  בליכוד תוקפים את בנט : " תכסיסן פוליטי "
 לאחר שמקורבי בנט ונתניהו העבירו את האחריות על גורל הממשלה לכחלון ,  המתנגד למינוי בנט לתפקיד שר הביטחון ,  בליכוד יוצאים נגד דרישתו לקבל את התיק .  ח"כ השכל : " המחנה הלאומי לא יסלח לבנט אם נלך לבחירות בגלל משחקי אגו ".  ח"כ קיש : "  טעות לתת לבנט את תיק הביטחון "
 
