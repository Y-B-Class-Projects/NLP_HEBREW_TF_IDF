הממשלה מצפצפת על הרפתנים :  תאשר ייבוא מוצרי חלב
הצעת ההחלטה תובא לאישור הממשלה ביום ראשון ותכלול פתיחה חלקית של שוק מוצרי החלב לייבוא תחרותי .  רה"מ נתניהו : " עלינו לפתוח את שוק החלב לתחרות ".  משרד החקלאות : " בעייתי משפטית "
 הממשלה צפויה לאשר ביום ראשון את פתיחת שוק מוצרי החלב לייבוא ,  מהלך שצפוי להוזיל את מחירי החלב ,  אך מנגד לגרום לזעם בקרב הרפתנים .  לפי הצעת ההחלטה ,  ייצור החלב שמוסדר כיום באמצעות מכסות ייצור ייפתח בחלקו לייבוא תחרותי .  ראש הממשלה בנימין נתניהו התייחס אמש  ( חמישי )  להצעת ההחלטה ואמר כי , " אין כל סיבה שהציבור בארץ יאלץ לשלם עבור מוצרי החלב יותר מאשר רוב התושבים בעולם המערבי .  עלינו לטפל בכשלי שוק החלב ולפתוח אותו לתחרות ". 
עוד בנושאמחאת הרפתנים בתל אביב : " לחלוב את הטייקונים"יום בשדרה :  פעילי ימין ,  מילואימניקים ורפתנים
מטרה זו תושג בין היתר באמצעות התרת ייבוא מוגבל של חומרי גלם דוגמת אבקת חלב לתעשיית מוצרי החלב במחיר תחרותי .  במקביל ,  תינתן אפשרות לרפתות הקטנות לגדול ,  כאשר כל שנה ,  בין השנים 2012-2016 ,  יוקצו עד 15 מיליון ליטר לרפתות הקטנות שמכסתן קטנה מ- 700 אלף ליטר ,  על מנת שייהנו מיתרונות גודל ויתחרו על המחיר .
 הממשלה תקבע עוד כי מחיר המטרה ,  שהוא המחיר המינימאלי שמחויבות המחלבות לשלם ליצרניות כגון תנובה וטרה עבור ליטר חלב ,  יחושב כך שייקח בחשבון את עלויות הייצור של הרפתות היעילות ביותר .  בכך ,  מקווה הממשלה ,  יופחת מחיר החלב .  בנוסף צפויה הממשלה להגדיל משמעותית את מכסת הייבוא של גבינות קשות ולהפחית את המס המוטל על הייבוא משעור של 70% ל-20% .  לשם הגברת הפיקוח - גם המחלבות וגם הרשתות יחויבו בדיווח רווחיות על מכירת מוצרי החלב ;  יסומנו מוצרים בפיקוח ויפורסם המחיר על המוצר .
 בנוסף ,  רשות ההגבלים העסקיים תונחה לבדוק את כשלי התחרות בענף החלב לכל אורך שרשרת הייצור ,  החל מהרפתות ,  עבר דרך המחלבות וכלה בקמעונאים .  הרשות תתבקש להציע דרכים לטפל בכשלים אלה על מנת להגביר את התחרות .  חוק ההגבלים העסקיים יתוקן כך שיבוטל הפטור הקיים להסדר כובל לשיווק תוצרת חקלאית .
 משרד החקלאות ,  מצדו ,  הודיע כי הוא מתנגד נחרצות להצעת ההחלטה .  היועץ המשפטי של המשרד ,  ערן אטינגר ,  קבע כי  " ההצעה מעוררת קשיים משפטיים ",  וכי היא  " נוגדת באופן מהותי את ההוראות והעקרונות שבבסיס חוק תכנון משק החלב שחקיקתו הושלמה רק השנה בכנסת בהליך חקיקה ממשוך ויסודי שארך כשלוש שנים ".  
לדבריו , " מדובר בביטולו של החוק הקיים וראוי היה כי מדיניות זו תיערך לאחר בחינה יסודית שלא נעשתה .  ההצעה הוכנה בחופזה בלי שנבחנו השלכותיה בלי שנועצו כנדרש בגורמים שבידם יש את המידע הדרוש ,  ובלי שקוים שימוע למי שעלול להיפגע מההצעות הכלולות בה .  אין ספק כי הרפתנים יעתרו לבית המשפט נגד החלטת הממשלה ". 
רפתנים המהערבה הפגינו אתמול בצומת קטורה שבדרום הארץ במחאה על כוונת הממשלה לפתוח את שוק החלב לייבוא ולהוריד את המחיר המשולם להם עבור כל ליטר חלב .  מדובר במחיר הנמצא בפיקוח והרפתנים טוענים שצמצומו ,  גם באגורות בודדות ,  עלול לגרום לכך שהם יאלצו לסגור משקים רבים .
 בהפגנה גדולה יותר ביום רביעי ,  מחו נגד ההחלטה אלפי רפתנים .  המפגינים אחזו שלטים עליהם נכתב ,  בין היתר : " לא ניתן את הרפת לחסל "  ו-"ביבי ,  תחלוב את הטייקונים ".  בשלב מסוים חסמו המפגינים את צומת הרחובות מרמורק-שדרות רוטשילד בדרכם לרחוב אבן גבירול ,  שוטרי היס"מ ששהו במקום לא פינו אותם .
 לפניות לכתב :  pinhas_wolf@walla.co.il
 ( עדכון ראשון :  22:40 ) 

הממשלה מצפצפת על הרפתנים :  תאשר ייבוא מוצרי חלב
הצעת ההחלטה תובא לאישור הממשלה ביום ראשון ותכלול פתיחה חלקית של שוק מוצרי החלב לייבוא תחרותי .  רה"מ נתניהו : " עלינו לפתוח את שוק החלב לתחרות ".  משרד החקלאות : " בעייתי משפטית "
 
