הגילויים בתיק הצוללות :  דרישה לכינוס חירום של ועדת חוץ וביטחון
הח"כים שלח ובר לב פנו ליו"ר הוועדה דיכטר בעקבות הגילויים על כך שנתניהו החזיק במניות חברת תוספי פלדה שאחד מלקוחותיה היה תאגיד המספנות הגרמני  " טיסנקרופ ".   " חובתך לכנס את ועדת המשנה למודיעין כדי לקבל דיווח מלא על תהליך קבלת ההחלטות ",  כתבו השניים
חברי ועדת החוץ והביטחון ,  ח"כ עפר שלח  ( כחול לבן )  ,  וח"כ עמר בר-לב  ( העבודה )  ,  פנו הבוקר  ( שני )  במכתב ליו"ר הוועדה ח"כ אבי דיכטר בדרישה לקיים כינוס חירום של ועדת המשנה .  זאת ,  לאור הגילויים החדשים בסוף השבוע בנוגע למעורבותו של ראש הממשלה בנימין נתניהו בפרשת הצוללות בהם האישור התמוה לגרמניה למכור צוללות למצרים ללא ידיעת גורמי הביטחון וכך שהחזיק במניות חברת תוספי פלדה שאחד מלקוחותיה היה תאגיד המספנות הגרמני  " טיסנקרופ " 
" כחברים ותיקים בוועדת החוץ והביטחון ובוועדות המשנה הרלבנטיות ,  אנו יכולים להעיד שהוועדה ,  בכל הרכב שהוא ,  לא קיבלה מעולם דיווח על מהלכים אלה ,  לא בזמן אמת ולא בדיעבד ,  כתבו השניים .  לדבריהם , " לאור הגילויים האחרונים ,  דעתנו היא שחובתך לכנס את ועדת המשנה למודיעין ,  או כל גוף אחר שתמצא לנכון ,  כדי לקבל דיווח מלא על תהליך קבלת ההחלטות ,  מה נאמר לגרמנים ,  המצב הנוכחי והשלכותיו על ביטחון המדינה ". 
עוד בוואלה !  NEWS:בני גנץ על הגילויים בפרשת הצוללות : " להקים ועדת חקירה ממלכתית"כשהחשדות חמורים - גם ההמלצות מדאיגות :  מורה נבוכים לתיק 3000יעלון למנדלבליט :  שאלות קשות בנוגע להתנהלותך בפרשת הצוללות 
הגילויים החדשים בסוף השבוע אודות מעורבות נתניהו בפרשת הצוללות הובילו לדרישה לחידוש תיק החקירה בתיק 3000 ואף להקמת ועדת חקירה ממלכתית בנושא .  הודאת נתניהו ,  לפיה לאורך רוב חודשי שנת 2010 החזיק במניות חברת תוספי פלדה שאחד מלקוחותיה היה תאגיד המספנות הגרמני  " טיסנקרופ "  - משנה את תמונת זיקתו לרכש כלי השיט לחיל הים והיא מחייבת לחדש את החקירה .  אמר אתמול בכיר לשעבר במערכת הביטחון ,  שהשתתף בדיונים על רכש זה בלי לדעת על מעורבותו העסקית של נתניהו .
 נתניהו היה שותפו של דודנו נתן מיליקובסקי עד לסוף נובמבר 2010 ופדה את מניותיו בתמורה לכ-16 מיליון שקלים ,  כך לפי פרסום של אביעד גליקמן בחדשות 13 .  בהיותו שותף בחברת סי-דריפט של מיליקובסקי ולפיכך נהנה גם ממכירת חמישית ממניותיה לחברת גרפטק ,  שהתמזגה בהמשך אותה שנה עם עסקי מיליקובסקי ,  קלע עצמו נתניהו לכאורה לניגוד עניינים .  זאת ,  בגלל פעלתנותו החריגה לשינוי עמדת ישראל כלפי סדר-הכוחות התת-ימי .  לדעת הבכיר לשעבר במערכת הביטחון ,  המידע על נכסיו הסודיים של נתניהו ,  שהוסתר מאנשי צה"ל ומשרד הביטחון ב-2010 ,  מספק מניע אפשרי להחלטת ראש הממשלה לכפות על המערכת לקנות צוללת שישית ,  במקום להסתפק בחמש הצוללות שניקנו עד אז .  
דבריהם של השניים בדבר כינוס חירום מתווספים לקריאתו של יו"ר כחול לבן בני גנץ להקים ועדת חקירה בנושא .  בכנס בחירות שערך בחיפה ,  אמר גנץ כי  " ההתפרקות אינה מסתיימת רק באובדן ההרתעה הביטחונית ",  אלא  " גם בעובדה המאוד לא פשוטה שראש הממשלה איפשר סחר בקודשי הביטחון שלנו למען רווח אישי ",  תקף את נתניהו . " אני קורא להקמת ועדת חקירה ממלכתית לחקר השחיתות הביטחונית הגדולה ביותר בתולדות מדינת ישראל ".  
חקירת להב 433 בתיק כלי השיט עסקה בעיקרה בסוגיות מאוחרות יותר ,  כגון הקדמת ההתחייבות לרכש עתידי של שלוש צוללות - השביעית ,  השמינית והתשיעית - וכמו כן ההתקשרות עם טיסנקרופ לייצור ספינות טילים סער-6 להגנת אסדות הגז בים התיכון .  היועץ המשפטי לממשלה ,  אביחי מנדלבליט ,  הזדרז עם תחילת החקירה לטהר את נתניהו אישית מכל חשד ,  ולא חזר בו גם עם תום החקירה והמלצות המשטרה להעמיד לדין מקורבים לנתניהו וקצינים בגמלאות .  

הגילויים בתיק הצוללות :  דרישה לכינוס חירום של ועדת חוץ וביטחון
הח"כים שלח ובר לב פנו ליו"ר הוועדה דיכטר בעקבות הגילויים על כך שנתניהו החזיק במניות חברת תוספי פלדה שאחד מלקוחותיה היה תאגיד המספנות הגרמני  " טיסנקרופ ".   " חובתך לכנס את ועדת המשנה למודיעין כדי לקבל דיווח מלא על תהליך קבלת ההחלטות ",  כתבו השניים

