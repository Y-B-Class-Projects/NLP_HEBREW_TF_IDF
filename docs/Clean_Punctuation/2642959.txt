משחקי ריגול בין רוסיה וארה"ב
משחקי ריגול בין רוסיה וארה"ב ,  הפגנת הרבבות נגד גיוס חרדים ,  חשד למירוץ מחתרתי שהסתיים בנפגעים ופגישה סודית בין נתניהו לדרעי .  אלה הכותרות שעשו את השבת 
" מדובר באחת ההפגנות החמורות שידעה המשטרה בשנים האחרונות - גם בכמות וגם ברף האלימות ",  כך אמר אתמול  ( שישי )  גורם בכיר במשטרת ירושלים ,  בהתייחסו להפגנת החרדים ההמונית אמש נגד הכוונה לגייסם לצה"ל .
 המשטרה הביאה בצהריים שבעה משמונת העצורים מליל אמש לבית משפט השלום בעיר להליך שיפוט מהיר .  בהסכמת הצדדים ,  הם שוחררו בתנאי ערבות וכתבי אישום יוגשו כנגדם בימים הקרובים בגין התפרעות ותקיפת שוטרים .  אחד העצורים שהינו קטין שוחרר על ידי קצין משטרה ,  אך גם כנגדו יוגש כתב אישום .  בין החשודים ,  כך הותר לפרסום ,  צעיר בן 21 הנמצא בארץ כתייר ,  בן 18 מבני ברק ,  ובן 21 מבית שמש .  דבר מעיד כי להפגנה הגיעו חרדים לא רק מירושלים ,  אלא מכל הארץ ,  וכי הם נענו ככל הנראה לקריאה של הרבנים להצטרף למפגן המחאה .  
מרוץ באמצע היום ?  שני בני אדם נפצעו אתמול באורח אנוש וקשה ואדם נוסף נפצע קל בתאונת דרכים בין שני כלי רכב בכביש גהה .  התאונה אירעה בין שני רכבי יוקרה בכביש 4 מצפון לדרום סמוך לאוניברסיטת בר אילן .  כתוצאה מההתנגשות עלה אחד מכלי הרכב באש .  המשטרה חשדה כי בשל ממצאים שנמצאו על הכביש המעידים על נהיגה במהירות גבוהה ,  ייתכן כי כלי הרכב השתתפו במרוץ .  הפצועים אנוש וקשה נסעו ברכב מסוג פורשה ,  אחד מהם הוא גבר בן 55 והשני בן 18 .  הם פונו לבית החולים תל השומר ,  כשהם מורדמים ומונשמים וסובלים מכוויות בכל גופם .  נהג רכב מסוג ב.מ.וו נפצע קל ופונה לבית החולים תל השומר על ידי מד"א ,  כשהוא מלווה בשוטרי אגף התנועה .  שוטרי אגף התנועה בודקים את החשד כי הוא נמצא בגילופין בעת התאונה והיא צפויה לחקור אותו בבית החולים .  
פיוס מפתיע ?  ראש הממשלה ,  בנימין נתניהו ,  ויו"ר ש"ס ,  אריה דרעי ,  נפגשו אתמול אחר הצהריים במעונו הרשמי של ראש הממשלה בירושלים .  גורמים שעודכנו בפרטי הפגישה מסרו לוואלה !  חדשות כי זו הפעם הראשונה בה השניים נועדים בארבע עיניים מאז שב דרעי לפוליטיקה לפני כחצי שנה .  עם זאת ,  יצוין כי הנתק בין שני האישים נמשך כבר כמה שנים.עוד מסרו הגורמים ,  כי המגעים לקיום פגישה בין השניים ,  שיחסיהם התערערו בשנים האחרונות ,  ארכו שבועות .  לא ברור על מה השניים שוחחו ,  אולם לדברי גורמים היה מדובר בפגישת פיוס בין השניים בה תפסו הסוגיות הפוליטיות מקום משני .  
רמטכ"ל צבא ארצות הברית ,  הגנרל מרטין דמפסי התייחס אמש לנושא מכירת הטילים הרוסיים לסוריה ,  מדגם s-300 ,  שעלולים להפר את העליונות הצבאית של ישראל ,  ואמר : " זו מערכת משוכללת ,  אשר מפרה את האיזון ומגבירה את הסיכון .  גם אם זה לא בלתי אפשרי לגבור על המערכת ,  מדובר בהחלטה מצערת  ( של הרוסים )  ".  בתדרוך כתבים בפנטגון הבהיר ראש המטות המשולבים כי לארצו  " יש דרכים להתמודד עם הארסנל שנמצא בשליטת המשטר הסורי ,  אך אין לנו דרך למנוע משלוחי נשק אליו ".  הוא ציין כי מדובר בתקופה רעה מאד ומצערת באזור .  
לעמדתו הצטרף שר ההגנה האמריקאי צ'אק הייגל ,  שחשף כי מכירת הטילים הייתה אחת הסיבות לנסיעתו של שר החוץ ג'ון קרי למוסקבה בשבוע שעבר . " קרי נועד עם הנשיא פוטין בעניין הזה בניסיון למצוא קרקע משותפת עם הרוסים שתהיה תואמת לאינטרסים של שני הצדדים ",  אמר הייגל בתדרוך .  
ישראל מעדיפה את שלטונו של נשיא סוריה בשאר אסד על פני הפיכה שלטונית שתעביר את השליטה לכוחות המורדים ,  ובהם קיצונים איסלאמיים - כך אמרו אתמול גורמים ישראליים ל"טיימס "  הלונדוני .  גורם מודיעין בכיר אמר כי שלטון אסד ,  אותו הגדיר כיציב אך מוחלש ,  יהיה עדיף למדינה ולאזור כולו . " מוטב השטן שאנו מכירים על פני שדים שאנו יכולים רק לדמיין ,  במידה שסוריה תידרדר לכאוס ולשלטון קיצונים מרחבי העולם הערבי שישיגו דריסת רגל בה ",  אמר קצין מודיעין בכיר מפיקוד צפון .  
המשטרה בבריטניה תזמן לחקירה חשודים בפרשת היעלמותה של הפעוטה מדלן מקאן לפני שש שנים בפורטוגל ,  כך מסרו אמש חוקרי המשטרה .  מפקד מחלקת הרצח והפשיעה החמורה במשטרה הבריטית ,  המפקח היימיש קמפבל ,  אמר כי ישנם  " הרבה אנשים מעורבים ",  אך לא ציין בכמה אנשים מדובר .
" ישנם אנשים שאפשר לבדוק את אפשרות מעורבותם יותר לעומק ,  גם אם רק כדי לפסול אותה ",  אמר .  לדברי המשטרה הבריטית ,  למרות שזיהתה כמה מעורבים ,  היא לא ביקשה ממשטרת פורטוגל לעצור איש .  כארבעה חודשים לאחר היעלמותה של מקאן ,  שהייתה אז בת שלוש ,  הכריזה משטרת פורטוגל על הוריה ,  קייט וגארי ,  כחשודים בפרשה ,  אך הסירה את החשדות ב-2008 .  
ביקורת מרומזת מתוך הממשלה :  שרת הבריאות ,  יעל גרמן ,  התייחסה היום  ( שבת )  לביקורת הציבורית שנמתחה השבוע על הוצאותיו של ראש הממשלה בנימין נתניהו במסגרת תפקידו . " אנשי ציבור מחוייבים בדוגמה אישית ",  אמרה . " בכל 14 שנותיי כראש העיר הרצליה לא טסתי על חשבון הציבור אף לא פעם אחת ואף העברתי החלטה במועצת העיר לפיה נבחרים מקבלי שכר לא יסעו על חשבון הציבור ".  
הדברים נאמרו במהלך  " שבתרבות "  במועצה אזורית דרום השרון .  גרמן ציינה כי כשרה בממשלת ישראל ,  היא מנועה מלהעביר ביקורת על החלטותיו של ראש הממשלה .  בנוגע לתחום משרדה ,  הודיעה גרמן כי בתוך שבועיים תוקם ועדה ציבורית לבדיקת מערכת הבריאות הסובלת ממחסור גדול במשאבים ,  אחיות וציוד .  בהתייחסה לירידה בסקרים של מפלגת  " יש עתיד "  והמחאה הציבורית על הקיצוצים בתקציב אמרה גרמן ,  כי יו"ר המפלגה ושר האוצר יאיר לפיד גילה אומץ לב ציבורי כאשר לקח את התפקיד . " כרגע יש צורך לשים חוסם עורקים ולעצור את הדימום ,  אני מקווה שיאיר לפיד יהיה ראש ממשלה ,  כי הוא מנהיג ראוי ".  
מחריפה המתיחות בין שתי המעצמות :  שירות הביטחון הפדרלי של רוסיה ,  ה-FSB ,  חשף אמש את זהותו של ראש שלוחת הסי-איי-אי במוסקבה - כך דיווח ה"גרדיאן "  הבריטי .  בהודעה רשמית שיצאה מארגון הביטחון הרוסי הואשמו האמריקנים ב"חציית קו אדום ",  ונטען בה כי ארגון הריגול האמריקני פועל לגיוס סוכנים ומרגלים מארגוני הביון הרוסיים .
 בשגרירות האמריקנית במוסקבה סירבו להגיב לנושא ,  אולם סוכנות הידיעות הרוסית  " אינטרפקס ",  דיווחה כי שירות הביטחון הרוסי הזהיר את שלוחת הסי-איי-אי במוסקבה כבר באוקטובר 2011 . " במידה שימשיכו האמריקנים בפעולותיהם הפרובוקטיביות לגייס סוכנים משירותי הביון של רוסיה ,  נפעל באופן דומה ",  נכתב בתלונה שהוגשה לראש הסי-איי-אי בבירת רוסיה ,  שעומד במרכז הפרשה החדשה .  

משחקי ריגול בין רוסיה וארה"ב
משחקי ריגול בין רוסיה וארה"ב ,  הפגנת הרבבות נגד גיוס חרדים ,  חשד למירוץ מחתרתי שהסתיים בנפגעים ופגישה סודית בין נתניהו לדרעי .  אלה הכותרות שעשו את השבת

