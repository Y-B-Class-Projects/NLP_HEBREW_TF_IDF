ריבלין שוחח עם נשיא מקסיקו : " לא התכוונו להשוות ,  זו אי הבנה "
 נשיא המדינה שוחח עם עמיתו בעקבות הסערה סביב דברי נתניהו על החומה שמתכנן טראמפ להקים בגבול מקסיקו .  ריבלין התנצל ,  והנשיא פניה נייטו הבהיר : " מקסיקו מעוניינת להמשיך לשמור על קשר חזק בין המדינות "
  ( בשבוע שעבר :  פניה נייטו גינה את החלטת טראמפ לבניית חומה )  
הנשיא ראובן ריבלין אמר היום  ( שלישי )  בשיחת טלפון עם נשיא מקסיקו אנריקה פניה נייטו כי  " הקשרים בינינו כה חשובים והדוקים ,  ועלינו להשאיר מאחור כל אי הבנה שהייתה ".  פניה נייטו שב והודה לריבלין על נכונותו להביא את המצב לידי פתרון ,  ואמר : " אני רוצה להבהיר שמקסיקו תמיד הייתה ,  ותמיד תרצה ,  בקשרים קרובים עם מדינת ישראל ".  
השניים שוחחו על רקע הסערה בעקבות תמיכת ראש הממשלה בנימין נתניהו בהחלטתו של נשיא ארצות הברית דונלד טראמפ לבנות חומה בגבול שתי המדינות .  גורמים מדיניים מסרו אתמול כי השיחה נקבע במטרה להביע את הערכת ישראל לידידותה של מקסיקו ,  והיא נערכה לאור לחצים של הקהילה היהודית במדינה .
 לדבריו , " המצב הביטחוני בישראל ובאזור המזרח התיכון הביא אותנו להחלטה החשובה לבנות גדר בגבולנו .  אין לנו כל כוונה להשוות בין מצבה הביטחוני של מדינת ישראל והצרכים הנגזרים ממנו אל מצבה של אף אחת מידידותינו בעולם ".  ריבלין הדגיש כי  " אני בטוח שאף אחד לא התכוון להשוות בין מצבה של ישראל למצבה של מקסיקו וכי מדובר רק באי הבנה ".  
עוד בוואלה !  NEWS:נתניהו מנסה להרגיע את הסערה :  לא התייחסתי ליחסי ישראל-מקסיקושר החוץ של מקסיקו : " ציוץ נתניהו תוקפני ";  רה"מ : " לא פגעתי ביחסים"הקהילה היהודית במקסיקו נגד נתניהו : " דוחים על הסף את דבריו על החומה " 
" אני מצר על כל פגיעה שנגרמה כתוצאה מאי הבנה זו ,  אבל חשוב שנזכור שמדובר באי הבנה בלבד ואני בטוח שנוכל לשים את העניין מאחורינו ",  הוסיף ריבלין . " בין ישראל ומקסיקו שוררים יחסים חמים וטובים הבאים לידי ביטוי בשיתוף פעולה הדוק במגוון רב של תחומים ".  הוא גם ציין את הקשר בין ישראל לקהילה היהודית במקסיקו ,  ש"ממלאת תפקיד חשוב בפיתוח החברה והכלכלה המקסיקנית ומשמשת כגשר בין שתי המדינות ". 
נשיא מקסיקו הוסיף : " אנחנו מודעים לחלוטין להסבר שניתן לציוץ זה אבל הפרשנות שניתנה לדברים הייתה בלתי נמנעת .  תגובות רבות התעוררו בעקבות הציוץ במקסיקו ,  ואני בטוח שאתה מודע אליהן .  בקשתנו בהבהרת הדברים באופן פומבי היא בלתי נמנעת ". 
בסיום דבריו ,  הדגיש נשיא מקסיקו בפנייה לעמיתו הישראלי : " אתה יכול להיות סמוך ובטוח כי מקסיקו מעוניינת להמשיך ולשמור על הקשר החזק בין המדינות .  אני אכן מקווה ששיחה זו וההבהרות שניתנו בה יסייעו לנו להמשיך ביחסים החשובים בין עמינו ,  ואני אדאג להעביר את מסריך אל העם ".  בתום השיחה ,  פנה ריבלין לפניה נייטו בספרדית ,  ואמר לו : " חיבוק חזק ,  חבר !  ".  
לאחר השיחה ,  נמסר ממשרד החוץ כי  " ישראל מתנצלת על הפגיעה במקסיקו ".  דובר משרד החוץ ,  עמנואל נחשון ,  הוסיף בהמשך כי  " קיבלנו מסרים מהצד המקסיקני שהמשבר מאחורינו ".  כמו כן ,  שגריר ישראל במקסיקו יונתן פלד שוחח עם סגן שר החוץ קרלוס דה איקאסה ,  שאמר לו כי  " המשבר מאחורינו ". 
אמש הגיע השגריר פלד לשיחת הבהרה עם דה איקאסה ,  בה הוסכם להמשיך את המגעים ,  במטרה להביא ליישוב ההדורים ולהמשיך היחסים הטובים בין המדינות .  המשבר הדיפלומטי פרץ לאחר שנתניהו פרסם בחשבון הטוויטר שלו הודעה ,  לפיה  " הנשיא טראמפ צודק .  בניתי חומה בגבולה הדרומי של ישראל .  היא עצרה את כל ההגירה הלא חוקית .  הצלחה גדולה .  רעיון גדול ".  
מוקדם יותר היום נשא נתניהו דברים בכנס בגני התערוכה בתל אביב ,  וניצל את הבמה כדי להבהיר את הערכתו ליחסים בין ישראל למקסיקו . " אני לוקח את ההזדמנות הזו כדי להסביר ולהבהיר את הציוץ שלי על הגדר ",  אמר . " הצבעתי על ההצלחה המסחררת של גדר הביטחון של ישראל ,  אבל לא הערתי על יחסי ישראל-מקסיקו .  יש לנו יחסים טובים עם מקסיקו וימשיכו להיות לנו כאלה .  יש לי יחסים מצוינים עם הנשיא אנריקה פניה נייטו והם ימשיכו ".  
 ( עדכון ראשון :  19:00 )  

ריבלין שוחח עם נשיא מקסיקו : " לא התכוונו להשוות ,  זו אי הבנה "
 נשיא המדינה שוחח עם עמיתו בעקבות הסערה סביב דברי נתניהו על החומה שמתכנן טראמפ להקים בגבול מקסיקו .  ריבלין התנצל ,  והנשיא פניה נייטו הבהיר : " מקסיקו מעוניינת להמשיך לשמור על קשר חזק בין המדינות "
 
