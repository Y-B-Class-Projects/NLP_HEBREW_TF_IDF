עשור לאסון התאומים :  רה"מ מוטרד מ"איסלם רדיקלי "
 בפתח ישיבת הממשלה התייחס ראש הממשלה לציון עשור ל- 9/11 ואמר כי האיסלם הרדיקלי מאיים על משטרים ערביים מתונים וכי יש להילחם בו . " הטרור הוא רק כלי של המלחמה .  הוא לא המלחמה "
  ( צילום :  גדעון צנטנר ;  עריכה :  גדי וינסטוק ) 
אירועי העשור לאסון התאומים צוינו הבוקר  ( ראשון )  בישיבת הממשלה .  ראש הממשלה ,  בנימין נתניהו ,  התייחס לנושא ואמר בפתח הישיבה כי  " הטרור הוא רק כלי של המלחמה .  הוא לא המלחמה .  עיקר המלחמה היא כוחות ומשטרים של האיסלם הרדיקלי .  האיסלם הרדיקלי מאיים על משטרים ערביים מתונים ,  ומביא לרקטות וטילים על אזרחי ישראל ". 
עשור לאסון התאומים - כותרות אחרונותעשור ל-11 בספטמבר :  על שקיעתה של מעצמת העלמאסון התאומים ועד חיסול בן לאדן :  תיעוד בתמונותארה"ב :  התרעה מפני פיגוע של אל-קאעדה ,  כוננות בניו יורק"הקריבו עצמם והצילו אלפים ":  סיפורה של טיסה 93אובמה לקראת ה-11 בספטמבר : " אל-קאעדה בדרך לתבוסה "
 נתניהו הוסיף ואמר כי  " הרשת הזו שוללת את עקרונות הקדמה והשלום של המאה ה-21 ומבקשת לקיים רגרסיה היסטורית באמצעות אלימות שאינה יודעת גבולות .  אנחנו בתוך עשור של טרור של איסלם רדיקלי שמשתולל בלב האזור שלנו .  האיום הוא על כולם ,  גם על רוסיה ועל מדינות רבות אחרות .  אנחנו בעיצומו של המאבק ,  האיום יהיה גדול לאין שיעור אם האיסלם הרדיקלי יקבל נשק להשמדה המונית ". 
נתניהו התייחס גם לאירועי סוף השבוע במצרים : " עברנו סוף שבוע קשה ומאתגר מאוד ואני רוצה להודות לחבריי ליברמן וברק וגם לראשי זרועות הביטחון של ישראל ,  ראש השב"כ והמוסד .  בעבודה מאומצת הצלחנו למנוע אסון שהיה קרוב מאוד .  היה ברור שמדובר במימוש נורמה יסודית של כל ממשלה בהגנה על שגרירות זרה ,  ויש לזה חשיבות מיוחדת שמדובר בשגרירות ישראלית במצרים ,  שהיא הציר של השלום עם מצרים ,  ציר שיש המערערים עליו ,  ומערערים לא על המדיניות אלא על ישראל .  תולשי הדגלים לא בוחלים בשום אמצעי והם לא מתעניינים בשאלות פרטניות .  הם שוללים את השלום והמדינה .  אני שמח שיש כוחות אחרים במצרים החל מממשלת מצרים ,  שרוצים להמשיך ולקדם את השלום ולהתמיד בו .  אנחנו בקשר עם ממשלת מצרים על הסידורים להחזרת השגריר ,  על מנת להמשיך ולקיים את הנציגות הישראלית בקהיר ". 
נתניהו בירך בשנית גם על החלטת של חברת S & P להעלות את דירוג האשראי של ישראל מ-A ל-A+ . " זו תעודת כבוד ואחריות של הקהיליה הבינלאומית הכלכלית להשקעות במדינת ישראל ",  אמר נתניהו , " זה מסר שאנחנו ,  בניגוד גמור למגמה העולמית ,  מדינה עם כלכלה יציבה .  זה ביטוי הערכה לדרך שבה ניהלנו את הממשלה .  הסוכנות מציינת ספציפית את הממשלה הזו ואומרת שהם מצפים מאיתנו לנהוג בדרך אחראית .  הם מציינים שבכוחנו לתת מענה לבעיות החברתיות בלי לפרוץ את התקציב ". 
לפניות לכתב :  pinhas_wolf@walla.co.il

עשור לאסון התאומים :  רה"מ מוטרד מ"איסלם רדיקלי "
 בפתח ישיבת הממשלה התייחס ראש הממשלה לציון עשור ל- 9/11 ואמר כי האיסלם הרדיקלי מאיים על משטרים ערביים מתונים וכי יש להילחם בו . " הטרור הוא רק כלי של המלחמה .  הוא לא המלחמה "
 
