בוליווד בדרך לישראל :  הממשלה תאשר צעדים לחיזוק היחסים עם הודו
לקראת ביקורו ההיסטורי של ראש ממשלת הודו מודי בשבוע הבא ,  תעלה לדיון בישיבת הממשלה שורת החלטות לחיזוק הקשרים הכלכליים עם ניו דלהי - ובהן הפקת סרט של תעשיית הקולנוע ההודית בישראל
 ( בווידאו :  ישיבת הממשלה ,  מוקדם יותר החודש )  
הממשלה צפויה לאשר היום  ( ראשון )  שורת החלטות לחיזוק היחסים בין ישראל להודו ,  לקראת ביקור ראש הממשלה נרנדרה מודי בארץ בשבוע הבא .  הביקור יהיה הפעם הראשונה שבה ראש ממשלת הודו מגיע לישראל ,  לציון 25 שנים לכינון היחסים הדיפלומטיים בין המדינות .
 ההחלטה כוללת את הרחבת הייצוא הישראלי להודו ,  עידוד ההשקעות והתיירות בישראל ,  העמקת שיתופי הפעולה בתחומי המים והחקלאות ופיתוח קשרים אקדמיים ותרבותיים  כשבין היתר ,  יצולם בישראל תוך ארבע שנים סרט של תעשיית הקולנוע ההודית , " בוליווד ".  בנוסף ,  תוקם קרן משותפת לעידוד תאגידים ישראלים והודים בהיקף של 140 מיליון שקל .
 ראש הממשלה בנימין נתניהו מסר : " היחסים בין ישראל והודו מתחזקים בשנים האחרונות באופן חסר תקדים .  כלכלת הודו היא אחת הכלכלות הגדולות והצומחות ביותר בעולם .  יש לנו אתגרים דומים במישורים רבים .  הביקור של ראש ממשלת הודו מודי מהווה צעד משמעותי נוסף בהידוק העבודה המשותפת ,  ובחיזוק השותפות האסטרטגית בין המדינות ".  
עוד בוואלה !  NEWS:באופן חריג :  ראש ממשלת הודו יבקר בישראל - ולא ברשות הפלסטיניתעסקת ענק :  ישראל תמכור מערכת הגנה ימית להודו בכ-630 מיליון דולר"יש רעב בהודו למערכות ישראליות בתחום הערים החכמות "  
הגעתו של מודי נחשבת בירושלים לנקודת שיא בהתקרבות והתחממות היחסים בין שתי המדינות מאז עלייתו לשלטון ב-2014 .  בשלוש השנים האחרונות ,  במסגרת התחממות היחסים בין ירושלים וניו דלהי ,  חל שינוי באופן הצבעתה של הודו בהצבעות הנוגעת לישראל באו"ם ופורומים בינלאומיים אחרים .
 לדברי גורמים מדיניים ,  בירושלים מקווים שביקורו של מודי ייצר פן אזרחי כלכלי וחברתי חזק ביחסי שתי המדינות ,  מעבר לפן הביטחוני החזק שכבר מוכר וידוע .
 מודי לא יבקר ברמאללה או ברשות הפלסטינית עם הגעתו לאזור ,  בשונה מראשי מדינות ובכירים אחרים הנוהגים לרוב להצמיד לביקור בישראל גם פגישות ברמאללה .  החלטתו לנהוג כך בולטת על רקע הביקורים האחרונים של בכירים הודים ,  שהגיעו לישראל רק לאחר שעברו ברשות הפלסטינית .  בחודש שעבר ביקר יו"ר הרשות הפלסטינית אבו מאזן בהודו ,  במה שנתפס כניסיון לאזן את הביקור הצפוי של מודי בישראל .  

בוליווד בדרך לישראל :  הממשלה תאשר צעדים לחיזוק היחסים עם הודו
לקראת ביקורו ההיסטורי של ראש ממשלת הודו מודי בשבוע הבא ,  תעלה לדיון בישיבת הממשלה שורת החלטות לחיזוק הקשרים הכלכליים עם ניו דלהי - ובהן הפקת סרט של תעשיית הקולנוע ההודית בישראל

