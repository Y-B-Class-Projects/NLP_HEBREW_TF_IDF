גירוש ילדי הזרים :  ישי ייפגש עם שרה נתניהו
שר הפנים אלי ישי הודיע כי ייפגש עם רעיית ראש הממשלה וידון עמה בבקשתה להשאיר בארץ את 400 ילדי הזרים המועמדים לגירוש .  לדבריו , " פעילותה בנושא לגיטימית "
  ( צילום :  דייב שחר ,  עריכת וידאו :  דורון שטיין ) 
שר הפנים אלי ישי התייחס הבוקר  ( ראשון )  לפרסומים לפיהם לא סיפק התייחסות של ממש לפניית רעיית ראש הממשלה שרה נתניהו בנושא גירוש ילדי העובדים הזרים .  בראיון לקול ישראל אמר ישי כי  " היא דיברה איתי ביום שישי מכל הלב .  אני יודע שהיא מתעסקת עם זה הרבה זמן ,  היא מפעילה את השפעתה וזה לגיטימי כאשת ראש הממשלה .  יש לי הערכה גדולה לדרך שבה היא פועלת ועובדת ויש מדיניות ".  
ישי המשיך ואמר כי  " יש ועדה בינמשרדית שתדון בכל דבר ועניין .  יש לי כבוד גדול מאוד לגברת נתניהו .  זה לא בסדר ?  גם אם נשיא המדינה או ראש הממשלה כותב לי בקשה אני חייב להביא את זה לדיון במסגרת הוועדה .  אפגש איתה ,  אשמע אותה ,  אבחן כל מקרה לגופו של עניין ".  
רעיית ראש הממשלה שרה נתניהו פנתה שלשום לשר ישי בבקשה להשאיר את 400 ילדי העובדים הזרים בישראל . " כאם לשני בנים צעירים וכפסיכולוגית בשירות הציבורי ,  נושא זה קרוב מאוד ללבי ,  שכן אני רואה במקצוע שבו בחרתי שליחות יומיומית של טיפול וסיוע לילדים והורים ",  כתבה רעיית ראש הממשלה .  
לאחר קבלת המכתב ,  שוחח שר הפנים עם שרה נתניהו ,  והבהיר לה כי לפי השקפתו ,  ההחלטה בנושא ילדי העובדים הזרים נובעת מתוך דאגה לעתיד עם ישראל ומדינת ישראל .  בשיחתם אמר ישי לאשת רה"מ כי קיימת ועדת חריגים שהוא עומד בראשותה ,  אשר משמשת לדיון במקרים בודדים ,  והזמין אותה להגיש לוועדה בקשות במקרים פרטניים .
 כמו כן ,  נשאל ישי הבוקר שוב על החלטת גירושם של 400 מילדים העובדים הזרים ואמר כי האשמה נופלת על הוריהם .  לדבריו , " מדובר בשיטה .  ההורים האלה ,  בפרט אלה שבאים ממדינות שלא צריך ויזות לישראל יודעים את השיטה ואלפים חודרים לפה בשיטת ה'בייבי-ויזה' .  אותם עובדים עולים עם הילדים משום שהם אומרים שיש 'בייבי-ויזה' :  מי שיש לו ילד לא מגרשים אותו ".  
ישי תקף את הקמפיין הציבורי נגד החלטת הגירוש ואמר כי  " כל שנה אותו דבר .  יש פה אלפי ילדים ולא מאות .  שרון שם קו אדום בממשלה שלו ,  לאחר מכן אולמרט שם קו אדום ושנה הבאה תגלו עוד מאות ילדים .  ואז יגידו 'איפה הרחמנות ?  זו גזענות' רבים עושים קמפיין ,  אבל יש פער עצום בין מה שאתם אומרים לבין מה שהציבור חושב ".  
אמש השתתפו אלפי בני אדם השתתפו בצעדת מחאה שנערכה בתל אביב ,  על רקע החלטת הממשלה לאמץ את המלצות הוועדה הבין-משרדית ולהביא לגירושם של כ-400 מתוך 1,200 ילדי העובדים הזרים .  מארגני ההפגנה קראו לראש הממשלה  " לשמוע את זעקת הציבור הרחב ,  המתנגד בכל תוקף לגירוש ילדים חפים מפשע "  ולהביא לגיבוש  " מדיניות הגירה ברורה מכאן ואילך ". 

גירוש ילדי הזרים :  ישי ייפגש עם שרה נתניהו
שר הפנים אלי ישי הודיע כי ייפגש עם רעיית ראש הממשלה וידון עמה בבקשתה להשאיר בארץ את 400 ילדי הזרים המועמדים לגירוש .  לדבריו , " פעילותה בנושא לגיטימית "
 
