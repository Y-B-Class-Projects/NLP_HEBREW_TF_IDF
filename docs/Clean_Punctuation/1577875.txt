בימין מרוצים : " נחשף פרצופם של הפלסטינים "
 חברי הכנסת מהימין הביעו שביעות רצון מעמידתו של ראש הממשלה בנימין נתניהו על האינטרסים של ישראל . " אובמה צריך לצאת מהסרט ההוליוודי בו הוא חי "
 שר הפנים אלי ישי הגיב אמש  ( שלישי )  לפגישה המשולשת בין ראש הממשלה בנימין נתניהו ,  נשיא ארה"ב ,  בנימין נתניהו ויו"ר הרשות הפלסטינית ,  אבו מאזן .  לדברי ישי , " ההתנהלות הפלסטינית סביב הפגישות משקפת נדבך נוסף בהתנהגותם השיטתית שכל תכליתה התבצרות בעמדות מזיקות כדי לשדרג מתוך עימות הסכמים שרמסו ברגל גסה ".  
ישי הוסיף כי  " ההנהגה הפלסטינית לא היתה מסוגלת להציג בפגישה החלטה כלל פלסטינית על הפסקת ההסתה בבתי הספר ובספרי הלימוד .  האם יש ספק לגבי אמיתות כוונותיהם ?  עמידתו האיתנה של ראש הממשלה הסירה עוד נתח מהמסכה הפלסטינית ". 
גם חבר הכנסת דני דנון  ( ליכוד )  הגיב לפסגה ואמר כי  " הפגישה הוכיחה שוב שאנחנו לא חיים בסרט הוליוודי .  אובמה צריך להבין שכריזמה לא מספיקה להביא שלום ,  שאבו מאזן לא שותף רציני למשא ומתן שיכול להביא לשלום לעם ישראל ".  לדברי דנון , " לנתניהו אסור לתת לאף אחד להונות אותו כדי לקבל דברים אחרים .  אני מקווה שהפגישה תעצור את הסרט ההוליוודי שאובמה חי בו ".  דנון נמצא כעת בניו יורק ונפגש עם חברי קונגרס במטרה שישפיעו על אובמה להוריד הלחץ מישראל .
 חבר הכנסת אופיר פינס  ( העבודה )  הגיב גם הוא לפסגה ואמר  " זו הודעה בעלמא ,  המשך ההונאה הציבורית הגדולה ".   " בשביל זה עבדו חודשים והתישו את כולנו ",  אמר פינס , " הפסגה הייתה פארסה ,  מחזה מביש של קיפאון ,  של אנשים ,  שבמקום לנצל הזדמנויות היסטוריות גוררים רגליים ומושכים זמן .  חבל שנתניהו וברק יצרו אשליות בשבועות האחרונים ושיטו בציבור .  ההיסטוריה לא תסלח למי שבשעה זו יפספס הזדמנות חשובה לקדם את תהליך השלום .  צר לי שמפלגת העבודה שותפה בכירה בפארסה .  אני מקווה כי לקראת יום כיפור אנשים יעשו את חשבון הנפש הנדרש לאחר שלאורך חודשים זרעו רוח וקצרו לא יותר מצילומים בניו יורק ",  אמר פינס .
 בתוך כך ,  השר בני בגין נאם הערב בפני  " פורום המועצה לשלום וביטחון ",  ואמר כי  " איננו יכולים לקבל את האמירה שליהודים אין זכות לבנות ולהקים ישובים ביהודה ושומרון ".  לדבריו , " הפגישה המשולשת בניו יורק מעידה על כך שישראל לא קיבלה את התנאים המוקדמים שאבו מאזן ניסה להציב להפסקה מוחלטת של כל הבניה .  אני לא מאושר ממחלוקות עם האמריקאים ,  אבל צריך להתבונן בקור רוח ולעמוד על שלנו ".  
השר בגין תקף את הפלסטינים ,  ואמר כי  " הסיבה לסירוב אבו מאזן לקבל את הצעת אולמרט בזמנו היתה שכוונתם האמיתית של הפלסטינים אינה שתי מדינות לשני עמים ,  אלא מדינה אחת בשני שלבים ".  השר סיכם את משנתו ואמר כי  " מה שצריך לעשות עכשיו זה להקל במידת האפשר על חיי היומיום של השכנים הערבים ביהודה ושומרון ,  והממשלה עשתה יותר מכל ממשלה אחרת בתחום הזה ".  
חברת הכנסת רונית תירוש  ( קדימה )  ,  לעומתם ,  אמרה כי  " נתניהו חייב לקבל החלטות אמיצות בתקופה הקרובה .  אסור ששיקולים סיעתיים וקואליציוניים ישמשו לו תירוץ כדי לא להתקדם בתהליך השלום מול חזית ההתנגדות ".  תירוש הוסיפה כי  " נתניהו חייב לדעת שקדימה ,  שזו מדיניותה ,  תגבה אותו בכל משא ומתן רציני ". 

בימין מרוצים : " נחשף פרצופם של הפלסטינים "
 חברי הכנסת מהימין הביעו שביעות רצון מעמידתו של ראש הממשלה בנימין נתניהו על האינטרסים של ישראל . " אובמה צריך לצאת מהסרט ההוליוודי בו הוא חי "
 
