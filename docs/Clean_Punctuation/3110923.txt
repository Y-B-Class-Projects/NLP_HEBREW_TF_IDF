מעון ללא ריבון :  תיק שרה-שירה מעיד על לקחי העבר שלא נלמדו
התנגדות הפרקליטות למחיקת שמה של נתניהו מהתביעה מעידה על שינוי מבורך ,  ואולם ,  חטאי הפרקליטות בתיקי מני נפתלי וגיא אליהו לא נלמדו - ואיש לא טרח לשנות את מדיניות ההעסקה במעון .  הפרקליטות במחדליה עודדה את שרה להמשיך במנהגיה ,  ועדיין אין כל פיקוח על הנעשה בבלפור

השופט אייל אברהמי ,  נשיא בית הדין האזורי לעבודה בירושלים ,  לא יחליט היום  ( ראשון )  ,  אלא רק בהמשך השבוע ,  אם להיענות לבקשת שרה נתניהו למחוק אותה מתביעת עובדת מעונה לשעבר ,  שירה רבן ,  נגדה ונגד אחרים במעון .  יחליט אברהמי כפי שיחליט ,  צפוי שהצד המאוכזב לא ישלים עם התוצאה .  יבואו ערעורים לבית הדין הארצי ,  וכן הלאה ,  לבג"ץ .
 במרוצת הדיון המקדמי בשבוע שעבר תהה אברהמי ,  בשאלה מדהימה שהפנה לעורך דינה של רבן ,  אורן גרוס ,  מה אכפת לה מי תממן את הפיצוי שייפסק לה ,  אם תזכה בתביעתה  נתניהו או המדינה .  רוצה לומר ,  העיקר הכסף .  לא חשוב אם בנטל יישא כל אחד ממשלמי המסים ,  כולל אברהמי ורבן ,  או נתניהו לבדה .  
לנתניהו יקר - גם ,  ולא רק - שמה הטוב .  הוא ייפגע בבית הדין אם יוכחו סיפורי רבן ,  או לחילופין ישוקם אם יופרכו ,  בין שתמשיך להוביל את רשימת הנתבעים ובין אם לא .  לארנקה ,  לעומת זאת ,  ההבדל גדול ;  אם רבן תזכה ,  אולי לא תקבל את מלוא רבע המיליון לערך שדרשה ,  אבל שרה עלולה לסבול ,  בלשונם הצחה של המשפטנים שאינם תמיד צחים ,  מפגיעה ממונית .
 זו ,  כידוע ,  מכה אנושה במשפחת נתניהו .  בריאיון ל"עובדה ",  טען עו"ד יעקב וינרוט כי נכונות לשלם החזר הוצאות שהושתו על המדינה שלא כדין - כטענת היועץ המשפטי לממשלה בכתב החשדות נגד שרה ,  בתיק המעונות - היתה מונעת הפיכת התחשבנות פעוטה לתיק פלילי .  
לפי גרסה זו ,  הוא המליץ על כך ,  אך נתקל בסירוב תקיף .  רק שלוש בעיות מחלישות את עוצמת הגרסה ;  ראשית ,  יתכן שזו היתה עמדתו ,  אך לא עמדת התביעה ,  ואין להניח שהיה מושג הסדר ;  שנית ,  אמנם פרשת מחזור הבקבוקים היוותה תקדים לגישת וינרוט ,  שם החתים עו"ד דוד שמרון את שרה על המחאה בסך 4,000 שקלים ,  פיצוי למדינה על ארבע שנות נטילת פיקדון בקבוקים ,  ושלום על ישראל .  אבל לא הרי 4,000 כהרי 400 אלף ,  ולא הרי טענה מיתממת ליסוד נפשי של אי-ידיעה כהצגת דפוס שיטתי .  
שלישית ,  בפרשת המעונות העבירה הנחשדת היא מרמה בשותפות עם חשוד אחר ,  עזרא סיידוף .  לא יתכן לפטור את שרה ולהאשים את סיידוף .  ויתור לשניהם גם יחד ,  רק מפני שהכסף הוחזר ,  פירושו עידוד עבריינים לגנוב .  לכל היותר ,  אם ייתפסו  יחזירו .  

אם שרה נתניהו מאמינה שמחיקתה כנתבעת מתיק רבן ,  בעוד התביעה ממשיכה להתנהל נגד המדינה והחברה הקבלנית שהעסיקה את המנקה ,  תציל אותה ממסירת המחאה נוספת ,  יש לה לכאורה סיבה לכך .  זאת היתה עמדת הפרקליטות בתיקים הקודמים ,  תיקי מני נפתלי וגיא אליהו .  שם אמרה המדינה ,  בנדיבותה ,  שהיא ולא שרה תשלם את מאות אלפי השקלים שפסקה הנשיאה הקודמת של בית הדין ,  דיתה פרוז'ינין .  לרוב ,  עובדי מדינה אינם מחויבים לשאת אישית בתשלום פיצויים ,  בתיקים כאלה .  שרה קיבלה מהפרקליטות מעמד בפועל ,  משמע פטור של עובדת מדינה ,  אף שנקבע כי התעמרותה בתובעים הגיעה כדי ההעסקה הפוגענית שהנחילה למדינה הפסד משפטי וממוני .
 בתיק רבן של בית תינוקות נרשמה תפנית בעמדת הפרקליטות .  שוב אינה מתבזה ומתייצבת לצד נתניהו .  נציגת הפרקליטות ,  עו"ד מגי קריטנשטיין ,  התנגדה למחיקת שרה והבחינה בין הקומה השנייה של המעון ,  שם על פי שרה לבדה יישק דבר - לבין קומת הכניסה ,  המוקדשת לעבודה ולאירוח .  זה פתח להטלת אחריות אישית על גבירת המעון .  אחד הנימוקים :  ההליך המקביל המתנהל במשטרה ,  בעקבות הגשת התלונה הפלילית של שירה נגד שרה .  
שינוי מבורך זה בעמדת הפרקליטות ישפיע על תיק רבן ,  אך אינו מכפר על חטאי הפרקליטות בתיקי נפתלי ואליהו ,  שהתנהלו אף הם בבית הדין לעבודה ,  בעוד המשטרה ,  הפרקליטות והיועץ המשפטי מטפלים בצד הפלילי של אותם אירועים ,  בעקבות תלונת נפתלי ליאח"ה ודוח מבקר המדינה .  הפרקליטות תקפה אז את נפתלי ,  הגנה על שרה ,  חלקה על הבסיס המשפטי לקביעת ההעסקה הפוגענית ופטרה את שרה מתשלום הפיצוי .  
בנוסף ,  הפרקליטות הזדהתה עם דרישתה המאוחרת של נתניהו  בניגוד לעמדתה בעת הדיון ושוב עכשיו ,  בתיק רבן  להצטרף כצד לתיק ,  כדי לחקור עדים ולהזים טענות כלפיה .  הפרקליטות גם התרשלה ולא הנחתה את עובדי מעון נתניהו ,  בעקבות פסיקות בתי הדין לעבודה ,  שאושררו בבג"ץ ,  כיצד לנהוג מכאן ואילך ,  ולא הורתה לפקח על הנעשה בבלפור .
 בכך עודדה הפרקליטות את שרה להמשיך במנהגיה הידועים ,  שתוארו עוד בתיק המוביל אבנר עמדי ,  בעדינות קיצונית ,  כהקפדה קנאית על נקיון  ( בעדויות שרה ובנימין נתניהו )  וכהשלטת טרור  ( בעדות סיידוף )  .  הפרקליטות לא וידאה שמועמדות לעבודה במעון נתניהו תוזהרנה מפני הצפוי להן .  בכך ,  שמה מכשול בפני הזקוקות לפרנסה .  חמור מכך ,  הפרקליטות נמנעה מפתיחה בחקירה פלילית נגד שרה ,  בחשדות לעדות שקר בתיק נפתלי ולתקיפת העובדת אתי חיים .  
במחדל זה ,  לפי סיפורה הדומה של שירה רבן ,  למעט מימוש התנועה המאיימת כלפיה עד כדי מעבר מהפחדה במלל ובשפת גוף לפגיעה גופנית ,  היתה הפרקליטות לשותפת באחריות לסיכון העובדות .  סיפורי רבן בכללם מוכחשים על ידי משפחת נתניהו .  מידת אמיתותם תתברר כאשר פרטיהם יועלו בתצהירים ,  עדויות וחקירות נגדיות בבית הדין .
 בכל יחידת מגורים אחרת בישראל ,  אילו התחוללו בה זוועות סדרתיות ,  היתה הפרקליטות מבקשת משופט צו הרחקה נגד הדיירת המתעמרת .  מדוע לא בבלפור ?  והיכן בעל הבית ?  כשמתוך עזה או סוריה מתעופף טיל או רחפן ,  בנימין נתניהו מכריז חגיגית שהאחריות נגזרת מהריבונות .  מי ששולט רשמית בשטח ,  אחראי למתרחש בו וישלם על מעשיו ומחדליו ,  גם אם הפעולה העוינת לישראל בוצעה מתחת לאפו ובניגוד לרצונו .  מי ריבון ואחראי בבית ראש הממשלה ?  

מעון ללא ריבון :  תיק שרה-שירה מעיד על לקחי העבר שלא נלמדו
התנגדות הפרקליטות למחיקת שמה של נתניהו מהתביעה מעידה על שינוי מבורך ,  ואולם ,  חטאי הפרקליטות בתיקי מני נפתלי וגיא אליהו לא נלמדו - ואיש לא טרח לשנות את מדיניות ההעסקה במעון .  הפרקליטות במחדליה עודדה את שרה להמשיך במנהגיה ,  ועדיין אין כל פיקוח על הנעשה בבלפור

