למרות בקשת נתניהו :  היועמ"ש ימסור את החלטתו לפני הבחירות
מנדלבליט הודיע לסנגורי רה"מ שדחה את בקשתם שלא לזמן את נתניהו לשימוע לפני הבחירות .  לדבריו ,  דווקא  " השהיית תהליך העבודה תפגע בשוויון בפני החוק ".  המשמעות :  בשבועות הקרובים יודיע שנשקלת העמדתו לדין בשלושת תיקיו .  לוואלה !  NEWS נודע כי נתניהו שוקל לעתור לבג"ץ
 - " הטיפול בתיקי החקירה נעשה משיקולים מקצועיים וענייניים בלבד "-   " אין כל כוונה או רצון מצד היועמ"ש להשפיע על הבחירות ותוצאתן "-   " השעיית העבודה - פגיעה בשוויון החוק ובזכות הציבור לדעת "-   " דווקא עצירתו של הליך זה עלולה להיתפס כנגועה ב'הטיה פוליטית' "-   " גם אם יוחלט לזמן את רה"מ לשימוע ,  יודגש כי אין מדובר בהחלטה סופית "-   " אין כל ממש בטענות כי לחץ ציבורי הוביל להכרעה "-   " ההחלטה הסופית אינה צפויה להתקבל במהלך השבועיים הקרובים "-  לוואלה !  NEWS נודע :  בסביבת נתניהו שוקלים לעתור לבג"ץ ודורשים השלמת חקירה 
היועץ המשפטי לממשלה אביחי מנדלבליט שלח היום  ( שישי )  מכתב לפרקליטיו של ראש הממשלה בנימין נתניהו ,  ובו הודיע כי דחה את בקשתם להמתין עם החלטתו בעניין תיקי נתניהו עד לסיום הבחירות .  בתגובה שנשלחה מטעמו של מנדלבליט נכתב כי  " אם תתגבש בשבועות הקרובים החלטה כי היועץ המשפטי לממשלה שוקל להגיש כתב אישום נגד ראש הממשלה ,  בכפוף לשימוע ,  לא תהיה כל מניעה לקבל החלטה זו ,  או לפרסמה ברבים ". 
במכתב התייחס מנדלבליט לטענות השונות שהעלו סנגורי ראש הממשלה ,  ודחה אותן בזו אחר זו .  כך ,  בהתייחס לטענה כי הזימון לשימוע עלול להיתפס בציבור  " כאילו הגשת כתב אישום הינה עניין מנוי וגמור ,  באופן אשר עשוי להשפיע על תוצאות הבחירות ",  השיב עוזרו של היועמ"ש ד"ר גיל לימון כי גם אם יוחלט לזמן את ראש הממשלה לשימוע ,  יודגש כי אין מדובר בהחלטה סופית ,  וכי  " הליכי השימוע ייערכו בלב פתוח ובנפש חפצה ".  
בסיום מכתבו הבהיר עוזרו של מנדלבליט כי אין בעמדתו לגבי מועד ההחלטה כדי לרמוז לגבי תוכן ההחלטה שתתקבל לבסוף .  הוא הוסיף כי ההחלטה הסופית אינה צפויה להתקבל במהלך השבועיים הקרובים .
 המשמעות :  בשבועות הקרובים צפוי היועמ"ש להודיע לנתניהו כי נשקלת העמדתו לדין בשלושת תיקיו ,  ואם ירצה בכך ייערך לו שימוע .  לוואלה !  NEWS נודע כי בסביבת נתניהו שוקלים עתירה לבג"ץ כדי לאלץ את היועמ"ש לדחות בכל זאת את פרסום החלטתו .  פרקליטי ראש הממשלה שלחו מכתב נוסף למנדלבליט בו טענו כי יש לבצע השלמות חקירה . " השילוב של היקפי חומר גדולים ולחץ זמן מקים חשש יתר לטעויות ",  כתבו
לקריאה נוספת בנושאפרקליטי נתניהו לאחר הפגישה עם היועמ"ש : " השופט טירקל תומך בעמדתנו"אריה או שפן :  מנדלבליט צריך להחליט איך להגיב למתקפת נתניהונתניהו תוקף את מנדלבליט :  עיתוי הריאיון הוא  " חסר תקדים "  
על המכתב שנשלח מטעם היועמ"ש לסנגורי נתניהו ,  חתום עוזרו הבכיר של מנדלבליט ,  ד"ר לימון .  לדבריו , " הנחיית היועץ המשפטי לממשלה מבטאת אפוא כלל ברור בדבר המשך הטיפול בתיקי חקירה הנוגעים לאישי ציבור גם בתקופת בחירות בהתאם לעקרון העל של שוויון הכל בפני החוק ,  תוך התחשבות במידת הזהירות הנדרשת בעניין זה ". 
עוד נכתב כי  " הטיפול בתיקי החקירה הנוגעים לראש הממשלה נעשה משיקולים מקצועיים וענייניים בלבד .  החלטות התקבלו ,  מתקבלות ויתקבלו אך ורק על בסיס ניתוח חומר הראיות ובהתאם לשיקוליםהמקצועיים הרלוונטיים להעמדה לדין ". 
לגבי השפעה אפשרית על הבחירות ,  נכתב כי  " דווקא עצירתו של הליך זה בנקודת הזמן הנוכחית ,  למשך חודשים ,  עלולה להיתפס כנגועה ב'הטיה פוליטית' ,  והיא אינה עולה בקנה אחד עם חובתה של התביעה הכללית לפעול במקצועיות ובשוויון .  אין כל כוונה או רצון מצד היועץ המשפטי לממשלה להשפיע על הבחירות ותוצאתן ".  
עוד נכתב כי  " לאור הנחיה זו ,  ברור ונהיר כי אין להשהות גם קבלת החלטה על ידי היועץ המשפטי לממשלה בדבר שקילת העמדת איש ציבור לדין בכפוף לשימוע ,  וזאת אפילו אם השימוע יערך לאחר הבחירות .  בהקשר זה נזכיר כי בחודש פברואר 2006 הודיע היועץ המשפטי לממשלה דאז ,  מני מזוז ,  על כך שהוא שוקל להגיש כתב אישום נגד השר צחי הנגבי .  זאת ,  כחודש וחצי לפני הבחירות שהתקיימו באותה שנה .  השימוע עצמו נערך אחרי הבחירות ". 
לדברי מנדלבליט ,  דווקא  " השהיית תהליך העבודה הסדור שנקבע מראש בקשר לתיקי החקירה בעניינו של ראש הממשלה עד לאחר מועד הבחירות ,  יש בה כדי לפגוע בעקרון של שוויון הכל בפני החוק ..  .  יתרה מכך ,  המתנה עם פרסום ההחלטה כאמור אף אינה עולה בקנה אחד עם זכות הציבור לדעת ".  
" מפאת חשיבותם של התיקים ,  נערכו גורמי התביעה הכללית מראש לבחון את חומרי החקירה בהליך מקצועי סדור ,  שיטתי וממוקד ",  נכתב בהודעה . " ביסודה של היערכות זו עמדו שני שיקולים מרכזיים :  האחד ,  האינטרס הציבורי כבד המשקל בהכרעה מהירה בחקירות הנוגעות לנבחרי ציבור ,  קלוחומר ראש הממשלה ,  והכול כמובן תוך הקפדה על כך שאינטרס ציבורי זה לא יגרע מהצורך בקיום בחינה יסודית של חומרי החקירה .  שיקול שני שעל בסיסו גובש תהליך בחינת התיקים הינו הזהירות והיסודיות הנדרשת בתיקי חקירה הנוגעים לראש הממשלה ".  
במכתב מטעם היועמ"ש הודגש כי  " תהליך העבודה הסדור אצל היועץ המשפטי לממשלה ופרקליט המדינה ,  ולוח הזמנים שנקבע לשם כך ,  גובש בתיאום ביניהם ללא כל קשר למועד הבחירות שעמד באותה העת על חודש נובמבר 2019 .  כלל הפעולות המפורטות נועדו ,  כאמור ,  להשיג באופן מיטבי אתהאינטרס הציבורי המשולב של בחינה יסודית ומעמיקה של חומרי החקירה בתיקים הנוגעיםלראש הממשלה ,  תוך השלמתה של בחינה זו במהירות האפשרית ,  והכול נוכח חשיבות העניין,כמפורט לעיל ". 
עוד הודגש כי  " אין כל ממש בטענות המבקשות לייחס להכרעותיו של היועץ המשפטי לממשלה סיבות שונות ומשונות ,  שאינן ענייניות ,  כדוגמת לחץ ציבורי או אחר ".  
בשבוע שעבר נפגשו עורכי הדין של ראש הממשלה עם היועץ המשפטי לממשלה ועם פרקליט המדינה שי ניצן .  בפגישה ניסו פרקליטיו של נתניהו לשכנע את בכירי מערכת המשפט שלא יהיה נכון להודיע על הגשת כתב אישום בכפוף לשימוע לפני הבחירות .
 בתחילת חודש דצמבר האחרון המשטרה המליצה להעמיד לדין את נתניהו בגין עבירות שוחד במסגרת תיק 4000 ,  המכונה פרשת בזק ועוסק במתן הטבות רגולטוריות לכאורה בתמורה לסיקור חיובי באתר וואלה !  NEWS .  כעשרה חודשים לפני כן שהמשטרה המליצה להעמיד אותו לדין בגין שוחד בתיק 1000 ,  המכונה פרשת המתנות ועוסק בקבלת טובות הנאה מאנשי העסקים ארנון מילצ'ן וג'יימס פאקר ,  ובתיק 2000 ,  המכונה פרשת נתניהו-מוזס ועוסק בקידום מהלך לפגיעה ב"ישראל היום "  בתמורה לסיקור אוהד ב"ידיעות אחרונות ". 
 ( עדכון ראשון :  10:30 )  

למרות בקשת נתניהו :  היועמ"ש ימסור את החלטתו לפני הבחירות
מנדלבליט הודיע לסנגורי רה"מ שדחה את בקשתם שלא לזמן את נתניהו לשימוע לפני הבחירות .  לדבריו ,  דווקא  " השהיית תהליך העבודה תפגע בשוויון בפני החוק ".  המשמעות :  בשבועות הקרובים יודיע שנשקלת העמדתו לדין בשלושת תיקיו .  לוואלה !  NEWS נודע כי נתניהו שוקל לעתור לבג"ץ

