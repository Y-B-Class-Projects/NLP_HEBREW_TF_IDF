במקום לבלבל ,  לעמוד על ההבדל :  על סערה תקשורתית שהיה אפשר למנוע
עבודתם של פרקליטים מורכבת וסבוכה ,  וכמובן שאין בדעתו של אחד לחרוץ גורלות .  ואולם ,  המדינה סערה לאחר שהפרקליטה שמובילה את תיק 1000 נדרשה לשאלה ,  ותשובתה נתקלה בתדהמה ,  רק מצדם של אלה שעבודת הפרקליטות זרה להם
במהלך ערב עיון שקיימה לשכת עורכי הדין ,  שעסק בפעם המי יודע בעבירות צווארון לבן ,  שהבולטת בהן הינה עבירת שוחד ,  נטלה חלק פרקליטת מחוז תל אביב מיסוי וכלכלה ,  עו"ד ליאת בן ארי .  בן ארי נמנית על צוות הפרקליטים האמורים לגבש מסקנות משפטיות בהקשר עם פרשיית 1000 ,  זו העוסקת במתנות שלהן זכו משפחת נתניהו מארנון מילצ'ן וג'יימס פאקר .
 דבריה של בן ארי ,  שנאמרו במענה לשאלה כללית על ההבדל בין מתנה לשוחד ,  זכו מיידית לקונקרטיזיה עיתונאית כהקשר לחקירה המדוברת .  דבריה הדהדו באוויר התקשורתי כמעין הבלחת יריית זינוק במרתון המתקיים בלשכות היועץ המשפטי לממשלה ,  ד"ר אביחי מנדלבליט ,  ופרקליט המדינה ,  שי ניצן ,  באשר לאופי המתנות .
 הוי אומר ,  האם מדובר במתנות לגיטמיות בין חברים או לכל היותר סיווגם בהתאם ל"חוק המתנות "  או שמא מדובר במתן שוחד .  בעוד שחוק המתנות עוסק בזווית מנהלית-ציבורית-משמעתית ,  הרי ששוחד עוסק בכור ההיתוך של המשפט הפלילי ,  ככל שהדבר נוגע לאנשי ציבור .  
מהדורות החדשות ביום שאחרי דשו בדברי הפרקליטה ,  האם ראוי היה לאמרם ,  האם אין בכך חריצת דעה מוקדמת ועוד .  אמנם רגישות הדברים בעת הזו מובנת אך אין הדברים כצעקתא .  כל בר נסיון יודע כי כוורת היועמ"ש ,  אשר מתפקידה להכריע בגורל התיק ,  כוללת פרקליטים וחוקרים מנוסים הבודקים כל טענה וטענה באופן מקרוסקופי ולעולם לא תימצא כוורת תמימת דעים ,  שדעתה משוכפלת .  בכוורת יש תמיד בני פלוגתא .  בסופו של יום ,  יוותר לו היועמ"ש בגפו ויכריע את הכרעתו ובלתה אין .  מסקנותיו הן אלה שיחרצו גורל כף מעשי משפחת נתניהו לחסד או לשבט .
 על מנת להמחיש את אופיה של הכוורת אביא מספר דוגמאות ;  זכורה לי פגישה עם יועמ"ש לשעבר בסוגיה פחותת גורל מזו הנוכחית ,  שאליה זומנה צמרת פרקליטות המדינה .  חדרו של היועמ"ש היה צפוף פרקליטים לצורך הכרעה בסוגיה .  בפרשת  " האי היווני ",  שעסקה בסוגיית העמדתו של אריאל שרון המנוח לדין בחשד לשוחד ,  נחלקו עמדותיהם של היועמ"ש דאז  ,  מני מזוז ופרקליטת המדינה דאז עדנה ארבל .  מזוז סבר שאין להעמידו לדין אל מול דעתה החולקת של ארבל .  היא שקדה על טיוטת כתב אישום ,  אך מזוז פסק שלא יוגש .  
בפרשת חברות הקש של אביגדור ליברמן התנהל קרב איתנים בין הפרקליטה ,  אביה אלף ,  שגרסה שיש להעמידו לדין בעוד שעמדת היועמ"ש ,  בעוד יהודה וינשטיין קבע לאו .  לשיא המחלוקות הגיעה פרשת קצב .  הפרקליטה שהייתה ממונה על התיק איימה בהתפטרות אם לא יוגש כתב אישום ,  פרקליט בכיר אחר תאר את התיק כספינה רעועה שלא תמצא כל נמל לעגון בו .  את עסיסיות המחלוקת מצאנו בחוות דעתם המנומקת והמנוגדת של האחים יהושע ומומי למברגר .  יהושע ,  אז המשנה לפרקליט המדינה ,  ומומי ,  המשנה היום .  יהושע גרס שאין ראיות להעמדתו לדין ומומי גרס שכן .  מזוז היועמ"ש הכריע מתווה הסדר טיעון עם קצב ,  שזכה לביקורת קשה אך צלח את בג"ץ .  אלא ,  שכאן סופו של המקרה ידוע ,  ואולם המסקנה מתבקשת :  פרקליטי המדינה אינם מקשה ודעה אחת ,  זהו פלורליזם משפטי .
 לגופם של דברים ,  בפן המשפטי ישנו הבדל משמעותי בין תיוג המתנות כשוחד או כמתנה מותרת או ככזו על פי חוק המתנות .  התחושה בציבור כי אין הבדל בין השניים אלא שיש ויש .  בעוד שלקיחת שוחד בידי איש ציבור נעשית בעד פעולה הקשורה לתפקידו ,  הרי שחוק המתנות נועד להקדים תרופה למכה ולשלול רינונים כי המתנה נועדה להשפיע על שיקול דעתו של עובד הציבור .  ההבדל משמעותי .  על היועמ"ש לבדוק האם קימת זיקה בין המתנות להן זכתה משפחת נתניהו לבין פעולה כל שהיא אותה ראש הממשלה ביצע תמורתן .  באין זיקה - אין שוחד .  
כפי שלא ניתן לומר כי עצם פתיחה בחקירה פלילית מעידה ,  להבדיל מבדיקה ,  כי יש בדברים בגו ,  כך לא הייתי ממהר להסיק מסקנות מתשובה לשאלה עקרונית באשר לאבחנה בין מתנה למתת שוחד כי הדברים שנאמרו כנ"ל כוונו כלפי פרשת 1000 .
 זאת להבדיל כמובן מהביקורת שהושמעה על ידי שר הביטחון היוצא משה יעלון כלפי אזריה ,  בשעה שחקירת המקרה רק החלה ,  זאת משום החשש שהיה בה כדי להשפיע על חוקרי מצ"ח .  העיניים אם כן נשואות אל היועץ המשפטי לממשלה ולהכרעתו ,  הוא יקבלה לגופו של עניין ,  במנותק מתפקידו הקודם כמזכיר הממשלה ומתוך ידיעה כי החלטתו תעמוד לביקורת בג"ץ ,  שהרי נשקם של כל הארגונים למיניהם דרוך לקראת ההסתערות עם העתירות ,  אם וכאשר .
 הכותב ,  אבי עמירם ,  הוא עורך דין מומחה למשפט פלילי .  

במקום לבלבל ,  לעמוד על ההבדל :  על סערה תקשורתית שהיה אפשר למנוע
עבודתם של פרקליטים מורכבת וסבוכה ,  וכמובן שאין בדעתו של אחד לחרוץ גורלות .  ואולם ,  המדינה סערה לאחר שהפרקליטה שמובילה את תיק 1000 נדרשה לשאלה ,  ותשובתה נתקלה בתדהמה ,  רק מצדם של אלה שעבודת הפרקליטות זרה להם

