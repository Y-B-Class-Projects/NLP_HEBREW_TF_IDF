 " נעמוד במשימה הגדולה העומדת לפנינו "
 ראש הממשלה הנכנס פתח את דבריו בבית הנשיא בברכות לאולמרט : " אחד מראשי הממשלות המוכשרים ביותר ".  על הממשלה בראשותו : " נפשיל שרוולים ונתחיל לעבוד "
  ( באדיבות ערוץ 1 )  
" נצטרך להפשיל שרוולים ולהתחיל לעבוד ",  כך אמר הבוקר  ( רביעי )  ראש הממשלה בנימין נתניהו בטקס חילופי ראשי הממשלה בבית הנשיא בירושלים .  לדבריו , " המשימות העומדות מולנו מולנו הן רבות ודחופות בכל תחום - בכלכלה ,  בביטחון ובחברה ".  נתניהו הוסיף כי  " אני מודה לכל חברי ממשלת האחדות - העמסנו על כתפינו משימה גדולה ואני בטוח שנוכל לה ". 
נתניהו התייחס לשר הביטחון בממשלתו אהוד ברק ואמר כי  " מדובר באדם מנוסה וחריף מחשבה ואני מעריך את החלטתו האמיצה להצטרף לממשלת האחדות בראשותי ".  
נתניהו גם שיבח את ראש הממשלה היוצא אהוד אולמרט ואמר לו : " אתה אחד האנשים המוכשרים ביותר והוכחת זאת בתפקידיך כחבר כנסת ,  כראש עירייה וכמובן כראש ממשלה ".  לדבריו , " יש לנו מחלוקת ,  אולם ניהלנו אותה בכבוד .  בשנים האחרונים ניהלנו פגישות רבות שעסקו בגורל המדינה ומצאתי בך אדם פתוח ומתייעץ ".  
הכנסת אישרה אמש את ממשלתו של בנימין נתניהו .  הממשלה אושרה ברוב של 69 חברי כנסת .  45 הצביעו נגד .  חמישה מחברי מפלגת העבודה לא השתתפו בהצבעה .  עם תחילת טקס השבעת שרי הממשלה ,  עזבו חברי הכנסת הערבים את האולם .
 במהלך הדיון בכנסת נתניהו הציג את עיקרי קווי היסוד של ממשלתו .  לדבריו ,  ממשלתו תתמקד בטיפול במשבר הכלכלי ובהתמודדות עם האיומים הביטחוניים על מדינת ישראל .  כמו כן ,  נתניהו הצהיר כי הוא מתכוון להנהיג מהפיכה בחינוך ולהגדיל את ההשקעה בלחימה בפשיעה המאורגנת .

" נעמוד במשימה הגדולה העומדת לפנינו "
 ראש הממשלה הנכנס פתח את דבריו בבית הנשיא בברכות לאולמרט : " אחד מראשי הממשלות המוכשרים ביותר ".  על הממשלה בראשותו : " נפשיל שרוולים ונתחיל לעבוד "
 
