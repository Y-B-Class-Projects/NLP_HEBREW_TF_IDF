אילון : " האיחוד צעד חיובי ,  זה לא הזמן לטלטלות "
 סגן שר החוץ ,  חבר במפלגת ישראל ביתנו ,  ברך על ההחלטה לאחד את רשימת הליכוד ומפלגתו ,  אך הודה כי הופתע מהתזמון : " אולי טוב שכך ,  היום הבחירה בפני הציבור היא בחירה חדה "
" אין לישראל את הפריבילגיה להתנסות בהרפתקאות אופנתיות ,  בהנהגות לא מנוסות ובעלות דרך לא מגובשת ",  כך אמר היום  ( שבת )  סגן שר החוץ ,  דני אילון ,  בהתייחסו לאיחוד רשימות הליכוד ומפלגתו ,  ישראל ביתנו .  אילון ברך על המהלך והסביר כי השנים הקרובות הן קריטיות לנוכח התהפוכות במזרח התיכון והמשבר הכלכלי העולמי .  
אילון אמר כי אינו מודאג ממפלגתו החדשה של יאיר לפיד , " יש עתיד ":   " אני לא מאמין שהוא יוציא מעל לשבעה או שמונה מנדטים .  הוא בא אחרי שכבר אביו ניסה את אותו דבר והתפרק לגמרי ".  לטענתו ,  כל מפלגות המרכז שקמו משנת 1977 ועד היום התפלגו כי  " מדובר בפיקציה ,  באנשים שאין להם דרך ואין להם אידיאולוגיה .  אי אפשר להמציא דבר על סמך סיסמאות של קופירייטרים ".  
באירוע  " שבתרבות "  בראשון לציון סיפר סגן השר כי לא הופתע מאיחוד המפלגות ,  אך כן מהתזמון : " היה ברור שלאחר הבחירות גם ישראל ביתנו וגם הליכוד יקימו מערך לאומי אחד ,  כמו שהיה בבחירות הקודמות .  כן הופתעתי מהעיתוי ,  שזה נעשה לפני מערכת הבחירות ולא אחרי .  אולי טוב שכך כיוון שהיום הבחירה בפני הציבור היא בחירה חדה ,  מדויקת ואני חושב שזה הראשית של שינוי שיטת הממשל ".  
אילון אמר כי לתפיסתו , " כאשר יש קואליציה לא הומוגנית ,  אי אפשר להזיז דברים .  משילות תהיה רק כשיהיה פה רוב ברור ".  הוא התייחס לאפשרויות הניצבות בפני ליברמן ונתניהו ,  באם אכן יזכו להקים את הקואליציה : " אם ש"ס רוצים להיות בקואליציה הם צריכים להתגמש בנושא השוויון בנטל .  הייתי רוצה לראות גם במחנה השמאל העדפה של האינטרסים הלאומיים ולראות אותו מאוחד כדי שהמערכת הפוליטית תהיה הרבה יותר ברורה ".  

אילון : " האיחוד צעד חיובי ,  זה לא הזמן לטלטלות "
 סגן שר החוץ ,  חבר במפלגת ישראל ביתנו ,  ברך על ההחלטה לאחד את רשימת הליכוד ומפלגתו ,  אך הודה כי הופתע מהתזמון : " אולי טוב שכך ,  היום הבחירה בפני הציבור היא בחירה חדה "
 
