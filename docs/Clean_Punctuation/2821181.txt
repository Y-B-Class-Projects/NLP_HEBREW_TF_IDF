הפוליטיקה החשוכה של אתמול
הרשימות שנחשפו בשבוע האחרון מגלות כי הפוליטיקה החדשה היא הפוליטיקה הישנה .  מהליכוד ועד למפלגתו החדשה של אלי ישי  כל המפלגות רוצות שיהיה פה גרוע יותר  כך ייטב להן
על פי הרשימות המפלגתיות המסתמנות ,  פניה של ישראל בהחלט לפוליטיקה של אתמול .  פוליטיקה דתית ופונדמנטליסטית ,  פוליטיקה של דילים מכוערים ,  פוליטיקה של חזרה אל ימיה החשוכים של ההיסטוריה .  מפלגות הימין ,  החל מהליכוד ,  דרך הבית היהודי ,  ש"ס של דרעי וכלה במפלגתו של אלי ישי ,  הן מפלגות דינוזאור המבקשות להנציח את ישראל של אתמול ,  ישראל ענייה ,  כפופת ראש ,  מפוחדת ומלאת מורא .  כך עושים הון פוליטי ,  כך שולטים ונהנים ממנעמי שלטון .  ככל שיהיה יותר גרוע ,  כך ייטב למפלגות אלה .  
על הליכוד עצמו אין צורך לכלות מילים .  די והותר דובר על הרשימה  " המפוארת "  שלה .  ביטחוניסטים אולטימטיביים שמעולם לא הוכיחו את מיומנותם הביטחונית .  חברתיים הרודים במעמד הביניים ומחלישים עוד יותר את החלשים .  מפלגת שלטון מזה 30 שנה המלינה כלפי ממשלות אחרות .  שקרים וכזבים .  
הבית היהודי ,  יען כי ביתם של כלל היהודים ,  אינה אלא ביתם של המתנחלים והפונדמנטליסטים .  מלבד איילת שקד החילונית ,  כל הבית רשימת הבית היהודי מעוטרת רק באנשים דתיים שכל עניינם ומניינם הוא התנחלויות ועוד התנחלויות ,  פגיעה בבג"ץ עד כדי קיצוץ כל סמכויותיו לבקר ולפקח על הנבחרים ,  חוקים אנטי דמוקרטיים ,  ועוד כהנה וכהנה .  
אורי אריאל ,  נציג תקומה ,  מעולם לא ראה מול עיניו שום מטרה נשגבת יותר מאשר בנייה בהתנחלויות .  כל מרצו ,  כל פעילותו ,  הופנו ויופנו אל אותה המטרה :  עוד ועוד תקציבים להתנחלויות ותו לא .  מי שיבדוק את תיק התקשורת של סטרוק לא יוכל שלא להתפעל מדבריה הבאים לא נגד הערבים אלא נגד יהודי כשר למהדרין ,  אבי ההתנחלויות ,  גיבור ישראל וראש ממשלה ,  אריאל שרון ביום פטירתו .  כך הפטירה הח"כית של הבית היהודי : " אי אפשר שלא להודות גם לקב"ה על כך ששרון נלקח מחיינו הציבוריים בטרם הספיק להמיט על תושבי יהודה ושומרון ועל תושבי 'עוטף יהודה ושומרון את האסון שהמיט על מתיישבי גוש קטיף ועוטף עזה ".  אם אדם יכול להודות לבורא עולם על לקיחתו של אדם מקהל ישראל שעשה עבור ההתנחלויות מה שסטרוק בחייה הארוכים לא תספיק לעשות אפילו עשירית  מה כבר ניתן לצפות שהיא תעשה למען כל העם בישראל ? 
בנט הוא שר הכלכלה מזה שנתיים .  יקומו אנשים ,  כולל העובדים במפעל פרי גליל ,  ויסבירו לכולם מה היו הישגיו של השר תחום אחריותו ?  למיטב ידיעתי ,  אין כאלה .  לעומת זאת ,  יש לבנט הישגים כבירים בקידום האינטרסים של קהל בוחריו ,  הן בתחום המדיני ,  והן בתחום ההתיישבותי .  
היינו יכולים להכביר עוד ועוד מילים על פעילותם של יתר חברי הרשימה המעולה של הבית היהודי ,  אך לבטח כל אחד מן הקוראים מבין שאין חדשות ממש מרעישות :  זו מפלגה שהטון בה ניתן על ידי ח"כים המקבלים את הוראותיהם מרבנים וממתינים ליום בו תוקם כאן תיאוקרטיה במקום הדמוקרטיה .  
חזרתו של אריה דרעי אל הנהגת ש"ס ממש מרגשת .  אין טעם לחקור ולהעמיק בעברו של הגאון .  מאז הקמתה של ש"ס ועד היום כל עניינה של המפלגה היא להצמיח יותר ויותר בתי ספר של  " מעיין החינוך ",  ישיבות ובתי מדרש .  אין כלל פסול בכך שאנשים מבקשים לחיות על פי דרכם אלא שכאן הבעיה :  דרעי ומפלגתו מעולם לא סייעו באמת לעניים כי ברגע שהעניים יהפכו לאנשים העומדים על רגליהם ,  לדרעי ומפלגתו לא תהיה כל הצדקה .  כל הסיסמאות הנבובות של ייצוג המזרחים יימאסו על כולם .  מי שבאמת נלחם בעוני ורוצה בטובת בוחריו ,  ישלח אותם לעבודה ,  יעודד אותם להתערות בתוך החברה ,  ולאחר מכן יעשה הכל כדי שיוכלו ללמוד תורה ולימודי קודש אחרים .  כן ,  יש רבים שעושים זאת ולא פחות טוב מאנשי ש"ס .  ראו כל הקהילות החרדיות בחו"ל בהם צומחים תלמידי חכמים לא פחות מאשר בישראל ,  ובכל זאת הם עובדים ומתפרנסים .  
על אלי ישי חבל להרבות במילים .  הוא כמו דרעי ודרעי כמוהו .  אותה תפיסת עולם .  היא היה שר בכיר מאוד בממשלות ישראל ,  כולל סגן ראש ממשלה .  מה השיג עבור העניים שכה מדבר עליהם ?  כלום .  גם הוא מבטיח עתה את מה שהיה ולא מה שאמור להיות .  
מי שרוצה להמשיך ולחיות את יום האתמול ודאי יצביע עבור המפלגות המוזכרות לעיל .  מי שרוצה תקווה והתקדמות ,  חיים יותר טובים ושיש בהם תקווה ,  יחשוב פעמיים לפני שהוא משלשל את הפתק ביום הבחירות .
 לפרסום מאמרים בוואלה !  דעות לחצו כאן
המאמרים המתפרסמים במדור הדעות משקפים את עמדת הכותבים בלבד 
פרופ' רוזנברג הוא היסטוריון 

הפוליטיקה החשוכה של אתמול
הרשימות שנחשפו בשבוע האחרון מגלות כי הפוליטיקה החדשה היא הפוליטיקה הישנה .  מהליכוד ועד למפלגתו החדשה של אלי ישי  כל המפלגות רוצות שיהיה פה גרוע יותר  כך ייטב להן

