ניו יורק טיימס לנתניהו :  חוק הלאום  - " כמו מימי העבדות "
 מאמר המערכת בעיתון קורא לרה"מ לסכל את החוק  " שעשוי לעורר את חמתו של המיעוט הערבי ולשחוק את מעמדה של ישראל ",  ומציין כי  " עד היום לא נמחה הכתם של שלילת זכויות השחורים בארה"ב "
 מאמר המערכת של ה"ניו יורק טיימס "  מותח ביקורת חריפה על ממשלת נתניהו ,  וקורא לראש הממשלה לסגת מהליך החקיקה של חוק הלאום .  בין היתר ,  העיתון מזהיר כי מדובר בחוק גזעני והרסני לחברה הישראלית ,  שעלולות להיות לו השלכות דומות לאלה של חוקי העבדות שהיו נהוגים בארצות הברית .  
במאמר ,  שכותרתו  " ישראל מצמצמת את הדמוקרטיה שלה ",  נכתב הבוקר כי  " מאז הקמתה ,  קיומה של ישראל  שארה"ב ואומות העולם אימצו לחיקן - מתבסס על עיקרון של דמוקרטיה לכל תושביה ".  
העיתון אומר כי  " בעוד שנתניהו טוען שהחוק נחוץ בשל האיומים המופנים נגד קיומה של ישראל ,  הרי שקשה לדמיין כיצד חוק ,  בפני עצמו ,  יוכל לסייע בעצירתם ".  במאמר אף נכתב כי  " הקרב הפוליטי ",  במאמץ להעביר את החוק ,  עלול  " למוטט את הממשלה ".  
כותבי המאמר מזכירים כי כבר במגילת העצמאות ב-1948 הובטח כי ישראל תקיים  " שוויון זכויות חברתי ומדיני גמור לכל אזרחיה בלי הבדל דת ,  גזע ומין ".   " לכן ,  נכתב , " זה שובר-לב לחזות בממשלת ישראל מאשרת חוק פולמוסי ,  שיגדיר אותה רשמית כארצם-מדינתם של היהודים ,  וישמור את 'זכויותיהם הלאומיות' עבורם בלבד ".  
המאמר מכיר בעובדה שנוסח החוק  " ככל הנראה ירוכך לפני שיובא להצבעה "  בכנסת ,  אך מצהיר כי  " כך או כך יש להפילו ".   " במקרה הטוב ביותר ,  לחוק לא תהיה משמעות בפועל ;  במקרה הגרוע ,  החוק יעורר את חמתו של המיעוט הערבי הסוער ממילא ,  וישחוק את מעמדה של ישראל בקרב האומות הדמוקרטיות בעולם ".  
" עבורנו ",  כתבו מנסחי מאמר המערכת של העיתון , " לא מדובר רק בחשש תאורטי :  שלילה שיטתית של זכויות המיעוטים - בפרט של השחורים ,  בעיקר בדרום ואל תוך שנות ה-60 - גרמה לנו נזק עצום .  נזק זה עדיין לא תוקן לגמרי ,  והוא כתם על פני הדמוקרטיה האמריקנית ".  
המאמר מסתיים באמירה כי  " כמי שהיו עדים למורשת המכאיבה שנוצרת כאשר ממשלה מצמצמת את זכויות אזרחיה ,  אנו יודעים שזו אינה הדרך הנכונה עבור ישראל ".  

ניו יורק טיימס לנתניהו :  חוק הלאום  - " כמו מימי העבדות "
 מאמר המערכת בעיתון קורא לרה"מ לסכל את החוק  " שעשוי לעורר את חמתו של המיעוט הערבי ולשחוק את מעמדה של ישראל ",  ומציין כי  " עד היום לא נמחה הכתם של שלילת זכויות השחורים בארה"ב "
 
