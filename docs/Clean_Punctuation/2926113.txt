נתניהו על הפיגוע בעתניאל : " המחבל ישלם מלוא המחיר על הרצח המתועב "
 ראש הממשלה ביקש לחזק את משפחת הנרצחת בפיגוע ,  דפנה מאיר ,  והצהיר : " נמצא את המחבל ".  הנשיא שוחח עם ראש מועצת דרום הר חברון ואמר לו : " זהו אסון נוראי ואני אתכם בכל לבי ".  יו"ר הכנסת : " מצפה מכל שוחרי השלום וזכויות האדם לגנות ללא גמגום "
 ראש הממשלה בנימין נתניהו התייחס הערב  ( ראשון )  בעמוד הפייסבוק שלו לפיגוע בהתנחלות עתניאל ,  שבו נרצחה דפנה מאיר ,  אם לשישה ,  על ידי מחבל בפתח ביתה . " כולנו כואבים ומשתתפים בצערם הכבד .  אנחנו נמצא את המחבל והוא ישלם את מלוא המחיר על הרצח המתועב הזה ",  מסר . " בשם כל אזרחי ישראל אני מבקש לחבק ולחזק הערב את בני המשפחה ". 
מתחקיר ראשוני עולה כי מאיר פתחה למחבל את דלת ביתה ,  בעוד שלושה מילדיה נוכחים בבית .  המחבל החל לדקור אותה ובין השניים פרץ מאבק .  לאחר שדקר את מאיר כמה פעמים ,  הוא נמלט מן המקום .  כוחות גדולים פתחו בסריקות אחריו והיציאות מההתנחלות נסגרו .  חובשים ופרמדיקים של מד"א שהגיעו לביתה של האישה ביצעו בה פעולות החייאה ממושכות - אך נאלצו לקבוע את מותה .
 הערב שוחח נשיא המדינה ראובן ריבלין עם ראש מועצת דרום הר חברון ,  יוחאי דמרי ,  לאחר שעודכן בדבר הפיגוע .  הנשיא חיזק את ידיו וביקש מדמרי לעדכנו בכל סיוע שיוכל להגיש . " זהו אסון נוראי ואני אתכם בכל לבי .  הזעזוע נורא ואיום .  אני בטוח שאתה ממוקד ברגעים אלה בפעולות הנדרשות על מנת לסייע למשפחה הכואבת וההמומה לצד הרגעת התושבים ביישוב ",  אמר הנשיא .  דמרי סיפר לנשיא על המצב בשעה זאת ביישוב והודה לו על מילות החיזוק .  
יו"ר הכנסת יולי אדלשטיין הגיב לפיגוע המזעזע בעתניאל ואמר : " טרור הוא טרור ,  אך רצח אישה בביתה לעיניי ילדיה הוא שיא של חייתיות ושל שפל .  בשעה קשה זו לבי עם משפחתה הכואבת של דפנה מאיר הי"ד .  אני מחזק את ידי כוחותינו שעושים הכול ללכידת המחבל .  אני מצפה מכל שוחרי השלום וזכויות האדם לגנות ולהוקיע מעשה נפשע זה ללא גמגום ". 
גם ראש האופוזיציה ,  יצחק הרצוג ,  הגיב על הפיגוע שאותו כינה  " פשע אכזרי ".  הרצוג אמר : " אין מילים שינחמו את משפחתה של הנרצחת מעתניאל שנרצחה הערב בדם קר מול עיני ילדיה .  זה פשע אכזרי ומגונה ,  את המבצעים חובה להכות ללא רחם ובכל הכוח .  אני מוסר תנחומים למשפחה הדואבת ולקהילת עתניאל כולה .  אבל ,  הדם רותח גם בגלל חוסר הביטחון היומיומי שאנו נתונים בו .  חוסר הביטחון שהביאה עלינו ממשלת הימין הקיצוני שמתעקשת ,  כן ,  מתעקשת ,  לא להיפרד מהפלסטינים ".  
שר הביטחון משה יעלון עודכן בשעות האחרונות בפרטי הפיגוע בעתניאל ועל אודות המרדף המתנהל אחר המחבל . " הרצח היום בעתניאל מלמד אותנו פעם נוספת מול איזה אויב אכזר וחסר מעצורים אנו מתמודדים .  כוחות הביטחון - צה"ל ,  שב"כ ומשטרת ישראל - יניחו את ידם על הרוצח ועל שולחיו ,  אם היו כאלה .  לא ננוח ולא נשקוט עד אשר נבוא חשבון עם המחבל ,  בכל מקום שבו יהיה ". 
לדבריו , " המאבק בטרור הפלסטיני דורש מאיתנו נחישות ויד ברזל ,  לצד סבלנות ,  אורך רוח ושיקול דעת ,  שכן הוא מציב בפנינו אתגר מורכב .  כוחות הביטחון עושים לילות כימים במאבק הזה ,  וגם את הטרור הזה נכה ,  כפי שגברנו בעבר על הניסיונות לפגוע במדינת ישראל ואזרחיה ".  השר יעלון ביקש להשתתף באבלה של משפחה .  
יו"ר מרצ ,  ח"כ זהבה גלאון ,  סיפרה כי היא מזועזעת מהפיגוע המחריד בעתניאל . " לבי עם בני משפחתה של הנרצחת ,  דפנה מאיר ,  שהותקפה בחצר ביתה על ידי מפגע אכזרי וחסר צלם אנוש ,  בזמן שילדיה בקרבת מקום .  יש לעשות כל מאמץ לאתר את המפגע ולמצות איתו את מלוא חומרת הדין ".  

נתניהו על הפיגוע בעתניאל : " המחבל ישלם מלוא המחיר על הרצח המתועב "
 ראש הממשלה ביקש לחזק את משפחת הנרצחת בפיגוע ,  דפנה מאיר ,  והצהיר : " נמצא את המחבל ".  הנשיא שוחח עם ראש מועצת דרום הר חברון ואמר לו : " זהו אסון נוראי ואני אתכם בכל לבי ".  יו"ר הכנסת : " מצפה מכל שוחרי השלום וזכויות האדם לגנות ללא גמגום "
 
