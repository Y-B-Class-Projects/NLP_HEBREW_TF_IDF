נתניהו רומז :  בגלל המצב בסוריה ,  יוגדל תקציב הביטחון
בהודעה מוקלטת שהושמעה בטקס צבאי אמר ראש הממשלה : " יש מאגרי נשק גדולים באזור שיכולים לעבור ידיים ,  וזה יחייב שינוי בהרכבי הכוח ,  וייתכנו שינויים בתקציב הביטחון "
 המצב בסוריה יגרור שינוי בתקציב הביטחון של ישראל ?  ראש הממשלה ,  בנימין נתניהו ,  התייחס אתמול  ( רביעי )  לתקציב הביטחון ,  על רקע החלטתו לקצץ באופן רוחבי בתקציבי משרדי הממשלה השונים בשיעור של חמישה אחוזים ,  למעט בתקציבי הביטחון ,  החינוך והרווחה .  בהודעה מוקלטת שהושמעה בטקס במכללה לביטחון לאומי אמר נתניהו כי  " יש מאגרי נשק גדולים באזור שהיום הם בידיים מסוימות ומחר יכולים להיות בידיים אחרות .  זה יחייב שינוי בהרכבי הכוח של ישראל ,  וייתכנו שינויים בתקציבי הביטחון ". 
ייתכן ורמיזתו של נתניהו לגבי אותם מאגרי נשק גדולים שייתכן ו"יחליפו ידיים ",  מתייחסת למאגר הנשק הכימי שבידי נשיא סוריה ,  בשאר אסד ,  שמשטרו על סף קריסה טוטאלית .  לנושא התייחס אתמול ראש האגף המדיני-ביטחוני ,  עמוס גלעד ,  כי תמונת המודיעין שבידי ישראל מראה שהמשטר בסוריה שולט במערך הנשק הכימי במדינה במדינה . " כרגע ,  כל מערך הנשק הבלתי קונבנציונאלי נמצא תחת שליטה מלאה של המשטר ",  אמר גלעד בראיון לקול ישראל .  
שר הביטחון ,  אהוד ברק ,  התייחס אמש לסוגיה האירנית בתום הטקס וקרא לארצות הברית להגביר את הלחץ על אירן באמצעות סנקציות משמעותיות .  עם זאת ,  רמז שר הביטחון על האפשרויות שעומדות בפני ישראל ,  כולל האופציות הצבאיות : " התמודדות עם אירן גרעינית היא לאין ערוך מסוכנת ויקרה יותר בחיי אדם ומשאבים מאשר סיכול פרויקט הגרעין האירני "  
לדברי ברק , " אנו עשויים לקבל הכרעות קשות וגורליות הנוגעות לביטחון ישראל .  אני מודע היטב לקשיים והמורכבות הכרוכים בסיכול הגעתה של אירן לנשק גרעיני ".  
לדבריו ,  יש להגביר את הערנות לנוכח המתרחש בסוריה ,  אך אין טעם בבהלה .  הוא הוסיף כי נכון לעכשיו ,  אין בידי חיזבאללה נשק כימי שמקורו בסוריה .  בתגובה לדיווחים על טענות המורדים לגבי העברת נשק כימי לשדות התעופה במדינה ,  ציין גלעד כי הדיווחים הללו אינם משקפים את המציאות .
 מוקדם יותר ערך ראש הממשלה ,  בנימין נתניהו ,  דיון כלכלי ,  בהשתתפות שר האוצר ,  יובל שטייניץ ,  לקראת ישיבת הממשלה הקרובה ,  בה תובא להצבעה תכנית הקיצוצים בתקציב 2012 .  לפי המסתמן ,  הקיצוץ שיובא להחלטת הממשלה בשבוע הבא יהיה קיצוץ רוחבי בשיעור 5% מתקציבי הבסיס של כל משרדי הממשלה ,  ולא כולל פגיעה בתכניות התקציביות השונות .  לפי הנחיית ראש הממשלה ,  הקיצוץ לא יפגע במערכות הרווחה ,  החינוך והצבא . 
" ניהול הכלכלה הלאומית זה כמו ניהול משק בית .  אתה חייב לאזן בין הוצאות להכנסות ,  אתה לא יכול להוציא על הכול ,  אתה חייב לבחור ",  אמר נתניהו בישיבה ,  בה השתתפו גם מנכ"ל משרד ראש הממשלה ,  הראל לוקר ,  מנכ"ל משרד האוצר ,  דורון כהן ,  ראש המועצה הלאומית לכלכלה ,  פרופ' יוג'ין קנדל ,  וראש אגף התקציבים באוצר ,  גל הרשקוביץ .
 
נתניהו רומז :  בגלל המצב בסוריה ,  יוגדל תקציב הביטחון
בהודעה מוקלטת שהושמעה בטקס צבאי אמר ראש הממשלה : " יש מאגרי נשק גדולים באזור שיכולים לעבור ידיים ,  וזה יחייב שינוי בהרכבי הכוח ,  וייתכנו שינויים בתקציב הביטחון "
 
