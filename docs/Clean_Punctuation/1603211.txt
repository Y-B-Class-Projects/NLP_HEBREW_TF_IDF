ספינת הנשק  " פרנקופ "  נעצרה ע"י צבא לבנון
צבא לבנון עצר את הספינה  " פרנקופ "  עם כניסתה למים הטריטוריאליים של לבנון ואנשי מודיעין עורכים חיפושים במטענה ומתחקרים את צוותה . " נוודא שהיא לא נושאת סחורות אסורות "
  ( באדיבות דובר צה"ל ) 
ספינת הנשק  " פרנקופ "  שהובילה נשק לחיזבאללה ונעצרה על ידי צה"ל נכנסה הערב  ( שישי )  למימייה הטריטוריאליים של לבנון וכשעגנה בנמל בירות הורד הצוות לתחקור ,  כך נמסר בסוכנות הידיעות הצרפתית . " הספינה נכנסה למים הטריטוריאליים של לבנון בצהרי היום ,  וכשעגנה בנמל בירות צבא לבנון וכוחות ימיים של האו"ם ערכו חיפוש בכלי השיט ",  נמסר . " המודיעין הצבאי החל לחקור את צוות הספינה בנוגע למניע ללכידת הספינה בזמן שגורמים אחרים יוודאו שאין על סיפונה סחורות אסורות ",  נכתב בהודעת צבא לבנון .  
לפי ההערכות בישראל ,  הספינה שלכד חיל הים ,  היתה בדרכה מאירן לסוריה ,  והעבירה נשק לחיזבאללה .  הספינה נעצרה בלילה בין יום שלישי ליום רביעי במרחק של 100 מייל מערבית לחופי ישראל ,  סמוך לקפריסין ,  והתנוסס עליה דגל אנטיגואה .  היא נשאה למעלה מ-3,000 טילים ופגזים שונים ואלפי פריטי תחמושת אחרים .  צוות הספינה לא התנגד למעצר .
 ארגון החיזבאללה טען כי לא היה מעורב בהברחת הנשק בספינה שלכדה ישראל .  בהודעה רשמית שפרסם הארגון ביום חמישי נאמר ,  כי  " חיזבאללה מכחיש באופן חד-משמעי כל מעורבות בספינת הנשק ומגנה את האויב הציוני על הפעולה הפיראטית במים הבינלאומיים ".  
ראש הממשלה בנימין נתניהו התייחס לתפיסת ספינת הנשק ואמר כי  " מי שעוד היה זקוק להוכחה ניצחת שאירן ממשיכה לשלוח נשק לארגוני הטרור קיבל אותה היום באופן ברור וחד משמעי .  אירן שולחת את הנשק הזה לארגוני הטרור כדי לפגוע בערי ישראל ולהרוג אזרחים .  הגיע הזמן שהקהילה הבינלאומית תפעיל לחץ של ממש על אירן לחדול מפעילות נפשעת זאת ,  ותיתן גיבוי לישראל כאשר היא מתגוננת מפני הטרוריסטים ופטרוניהם ". 

ספינת הנשק  " פרנקופ "  נעצרה ע"י צבא לבנון
צבא לבנון עצר את הספינה  " פרנקופ "  עם כניסתה למים הטריטוריאליים של לבנון ואנשי מודיעין עורכים חיפושים במטענה ומתחקרים את צוותה . " נוודא שהיא לא נושאת סחורות אסורות "
 
