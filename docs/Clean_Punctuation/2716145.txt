אבו מאזן : " מוכן לנוכחות צה"ל בגדה 3 שנים לאחר ההסכם "
 יו"ר הרשות הודיע במסר מפויס כי  " נוכח החשש בישראל ",  יסכים לנוכחותה בגדה עד להחלפתה על ידי נאט"ו . " מאמין שאפשר להגיע להסכם ",  אמר .  בנוגע לחמאס : " תשאירו את זה לנו "
 התגמשות פלסטינית :  יו"ר הרשות הפלסטינית אבו מאזן הצהיר אתמול  ( שלישי )  כי יהיה מוכן לנוכחות צבאית-ישראלית בגדה המערבית עד שלוש שנים אחרי חתימת הסכם שלום  כך בראיון שהוקרן בפני באי כנס המכון למחקרי ביטחון לאומי .  בחודשים האחרונים נשמעו בכירים ברשות מדברים על אודות האפשרות הזו ,  אולם זו הפעם הראשונה בסבב השיחות הזה שיו"ר הרשות מעלה בקולו את הפתרון האמור .
" חזון שתי המדינות צריך להפוך למציאות ,  בה מדינת ישראל חיה לצד זו הפלסטינית בביטחון וביציבות על בסיס גבולות 1967 .  הדבר השני בחשיבותו הוא שמזרח ירושלים תהיה הבירה של המדינה הפלסטינית .  ירושלים תישאר פתוחה לכל הדתות עם הסדרים בין הצדדים ",  אמר אבו מאזן בראיון לגלעד שר ,  ראש צוות המו"מ הישראלי בעבר .  
עוד על תהליך השלוםבנט :  אבותינו וצאצאינו לא יסלחו למי שיחלק את הארץהשר אריאל : " לא הגיוני שיהודים יחיו תחת גדודי אל-אקצה"לבני : " הסרת המסכה מאבו מאזן אינה המטרה שלנו "  
לדברי יו"ר הרשות ,  גבולות המדינה הפלסטינית יהיו לבסוף בידי הפלסטינים ,  ולא בידי צה"ל ,  כפי ששואף ראש הממשלה בנימין נתניהו ,  שהתעקש על נוכחות ישראלית בבקעה גם אחרי ההסכם . " נושא הפליטים חייב התייחסות בהתאם לקווים של יוזמת השלום הערבית  הקוראת להביא לפתרון מוסכם ומוצדק לסוגיה ,  ולפי החלטה 194 של העצרת הכללית של האו"ם .  אם האלמנטים הללו יכובדו ,  אני מאמין שיהיה אפשרי להגיע להסכם לגיטימי ,  מקובל ובר-קיימא ".  
בעוד ההנהגה בישראל  " עסוקה "  בהטחת ביקורת וספינים - אבו מאזן ,  בראיון אופטימי מהרגיל ,  ציין כי העת הנוכחית מהווה הזדמנות להגיע לחתימה על הסכם ,  שאולי לא תחזור שוב . " ההסכם יוביל לכך ש-57 מדינות ערביות ומוסלמיות יכירו בישראל ,  וינהלו איתה קשרים דיפלומטיים מלאים .  אני מקווה שהעם בישראל יבין מה זה לחיות בסביבה של שלום ממאוריטניה ועד אינדונזיה  על פני המצב כיום ",  אמר .
 בתשובה לשאלה כיצד הרשות מוכנה  " ללכת לקראת ישראל ",  כדי להפחית את הבעייתיות שבפינוי הכוחות הצבאיים ענה : " אנחנו אומרים שעל פני תקופת מעבר של לא יותר משלוש שנים ,  ישראל תיסוג בהדרגה  ( משטחי יהודה ושומרון שיהפכו למדינה הפלסטינית )  .  אנחנו מסכימים לאפשר לצד שלישי לתפוס את מקומה של ישראל כדי לרכך את חששותיה ,  כמו גם את חששותינו  וכדי להבטיח ששני הצדדים ימשיכו להתנהל כרגיל ".  לדברי יו"ר הרשות ,  כוח נאט"ו יכול להיות צד שלישי מתאים למשימה הזאת .  
סוגיה נוספת שמדירה שינה מעיני המערכת הפוליטית בישראל ,  כמו גם הצבאית  היא השתלטות האיטית והמטרידה של חמאס על הגדה המערבית ,  כפי שעשה בעבר ברצועת עזה .  עם זאת ,  יו"ר הרשות אינו מאמין שהסוגיה סבוכה ,  וכי חמאס אינו מהווה בעיה . " תשאיר את זה לנו .  אנחנו נגיע להסכם עם ישראל בשם כל העם הפלסטיני ,  גם ביהודה ושומרון וגם בעזה .  אנחנו רוצים שהעם הישראלי יחיה בביטחון בארצו ושהפלסטינים יחיו בארצם העצמאית ".  בצורה חריגה ולא אופיינית חתם אבו מאזן את הראיון במילים  " תודה רבה "  בעברית .
 במקביל לפרסום הדברים הללו ,  נציג הפלסטינים לשיחות השלום ,  סאיב עריקאת ,  נועד אמש עם שר החוץ האמריקני ג'ון קרי בוושינגטון בנוגע להבנות שהאמריקנים עתידים להציג לצדדים על מסגרת להמשך המו"מ .
 נתניהו ,  בנאום שנשמע אתמול אף הוא מפויס יחסית הצהיר כי מטרת השיחות הוא להביא לשתי מדינות שחיות זו לצד זו . " איננו רוצים לספח פלסטינים ולשלוט בהם ,  אבל מטבע הדברים המדינה הפלסטינית תהיה מפורזת ,  וסממנים מסוימים של ריבונות יהיו מוגבלים ",  אמר ראש הממשלה בנאום .
  ( עדכון ראשון :  22:45 )  

אבו מאזן : " מוכן לנוכחות צה"ל בגדה 3 שנים לאחר ההסכם "
 יו"ר הרשות הודיע במסר מפויס כי  " נוכח החשש בישראל ",  יסכים לנוכחותה בגדה עד להחלפתה על ידי נאט"ו . " מאמין שאפשר להגיע להסכם ",  אמר .  בנוגע לחמאס : " תשאירו את זה לנו "
 
