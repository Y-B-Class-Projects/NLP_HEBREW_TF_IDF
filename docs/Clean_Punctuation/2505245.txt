הפריימריז בליכוד :  נתניהו ניצח בפער גדול
בתום ספירת 85% מקולות הבוחרים בפריימריז בליכוד מסתמן נצחון סוחף לראש הממשלה שגרף 75% מהקולות .  24% מהבוחרים שלשלו את הפתק של משה פייגלין .  שיעור הצבעה - 48%
 ( צילום :  דניאל בוק ,  עריכה :  אמיר קוטיגרו )  
תוצאות סופיות עדיין אין ,  אולם מספירה של 85% מקולות הבוחרים בפריימריז למפלגת הליכוד ,  עולה כי ראש הממשלה ,  בנימין נתניהו גרף 75% מהקולות ,  משה פייגלין זכה ב-24% ואחוז אחד מהקולות נפסלו .  בסך הכל ,  שיעור ההצבעה עמד על 48% .
 בנאום הניצחון שנשא הלילה  ( רביעי )  בגני התערוכה ,  הודה נתניהו לפעילים ואמר  " נפגשתי עם חברים שליוו אותי כשהתחלתי את דרכי בליכוד .  אתה רואה את הסוד של תנועת הליכוד :  יסודות מוצקים אנושיים ואידאולוגיים .  זו תנועה שמושרשת עמוק ,  מחויבת להתיישבות בארץ ישראל ,  מחויבת לעתידה של מדינת ישראל ". 
עוד רמז נתניהו כי אין בכוונתו להקדים את הבחירות . " זה איננו מובן מאליו שרבבות מצביעים מגיעים במהלך יום עבודה ויום לימודים כשלא הוכרזו בחירות לכנסת ",  אמר והוסיף , " ואגב :  יש עוד זמן ".  בסיכום דבריו אמר ראש הממשלה : " הוכחנו שהליכוד תנועה חזקה ,  מלוכדת ,  דמוקרטית ,  שקופה ,  תנועה לאומית ,  ליברלית שמכבדת את החוק ושמנהיגה את מדינת ישראל באחריות ".  
ממטה פייגלין נמסר כי  " בהצבעת רבת משתתפים הוכיחו רבע מחברי הליכוד בכל אתר ואתר ברחבי הארץ ,  כי הם מאמצים את הדרך אותה מתווה משה פייגלין .  משה פייגלין מברך את כל חברי הליכוד ומודה בחום לפעילים ולמתנדבים שאפשרו להגיע להישג המדהים הזה שהושג בתנאים כמעט בלתי אפשרים ".  
במפלגת קדימה התייחסו לתוצאות הפריימריז בליכוד ואמרו כי , " הליכוד זה פייגלין ופייגלין זה הליכוד ".  בהודעה שהוציאה המפלגה עם היוודע התוצאות נכתב : " מפלגת ביבי-פייגלין תמשיך לדרדר ולבודד את ישראל .  הליכוד קבע הערב כי ברצונו להמשיך במדיניותם המשותפת והקיצונית של פייגלין ונתניהו ,  בה שבויים אזרחי ישראל בעל כורחם כבר שלוש שנים ". 
יום הבחירות לראשות הליכוד עבר בשקט יחסי ,  כששני המטות הגישו מספר תלונות על קלפיות שלא נפתחו במועדן .  במטה נתניהו התייחסו לטענות לפיהן שיבושים שאירעו בקלפיות ביהודה ושומרון נועדו להכשיל את פייגלין ומסרו כי השיבושים בקלפיות היו דווקא במעוזים הנחשבים לתומכים בנתניהו ולא בפייגלין ,  כמו למשל בהתנחלות אפרת .  לטענתם ,  היו שיבושים במקומות נוספים הנחשבים כמעוזים של ראש הממשלה כמו בשפרעם וברהט .  לאור אחוזי ההצבעה הנמוכים במהלך היום ,  נשא אחר הצהריים נתניהו נאום בו קרא למתפקדים  " בואו להצביע ",  על משקל נאומו של ראש הממשלה לשעבר אריאל שרון שבמהלך הפריימריז מול נתניהו עצמו בשנת 2002 ,  פנה לבוחרי הליכוד וקרא : " לכו להצביע ".   " אני מעריך שאנצח ",  אמר נתניהו בנאום בגני התערוכה בתל אביב , " אבל אני חושב שצריך לתת ביטוי לעוצמת התמיכה בי ".  
הוא קרא למתפקדים להצביע והזהיר מפני  " עיוות "  בתוצאות הפריימריז בשל אחוזי הצבעה נמוכים . " אם אנשים נשארים בבית הם מניחים בצדק שכנראה שאני אנצח ,  לא כנראה - אני אנצח ",  אמר נתניהו ,  אך יחד עם זאת ציין כי תוצאות הבחירות יכולות  " לעוות את התמונה ,  לא את המציאות ,  כפי שהיא משתקפת בבחירות ". 
הפריימריז בליכוד - כותרות אחרונותנתניהו בלחץ ?  סגירת הקלפיות בפריימריז נדחתה בשעהנתניהו למתפקדים : " חושש מעיוות ,  בואו להצביע"14% הצבעה בפריימריז ;  רה"מ ישא  " נאום המרצה"הפריימריז בליכוד :  נתניהו הצביע - והזהיר משאננותפרשנות :  נסתפק בהפסד של פייגלין
לפניות לכתב :  pinhas_wolf@walla.com
 ( עדכון ראשון :  23:00 )  

הפריימריז בליכוד :  נתניהו ניצח בפער גדול
בתום ספירת 85% מקולות הבוחרים בפריימריז בליכוד מסתמן נצחון סוחף לראש הממשלה שגרף 75% מהקולות .  24% מהבוחרים שלשלו את הפתק של משה פייגלין .  שיעור הצבעה - 48%

