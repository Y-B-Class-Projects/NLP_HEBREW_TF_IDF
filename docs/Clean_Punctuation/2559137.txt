יצחק נבון לצד פרס לגבי אירן : " הייתי נוהג כמוהו "
 הנשיא לשעבר פרסם הודעה ובה גיבה את הנשיא הנוכחי שהביע את עמדתו נגד תקיפה ישראלית באירן ,  וספג ביקורת קשה מנתניהו . " יש מצבים בהם חובה לומר את מה שאתה מאמין בו "
 נשיא המדינה לשעבר ,  יצחק נבון ,  פרסם היום  ( שבת )  הודעת גיבוי ותמיכה לנשיא שמעון פרס ,  על רקע העימות הפומבי בינו לבין ראש הממשלה ,  בנימין נתניהו ,  בסוגיית הגרעין האירני . " אם הייתי במקומו של הנשיא פרס הייתי נוהג כמוהו ",  אמר נבון ,  בהתייחס לראיונות שהעניק פרס ביום חמישי ,  בהם הבהיר כי הוא מתנגד לכוונת ראש הממשלה ושר הביטחון ליזום תקיפה ישראלית של מתקני הגרעין באירן . " ברור לנשיא פרס ,  כשם שהיה ברור לי ,  שאין מתפקידו להתערב בהחלטות הממשלה ,  אך יש מצבים בהם חובה לומר את מה שאתה מאמין בו .  גם אם אתה נשיא המדינה ". 
נבון ציין בהודעתו כי גם בזמן כהונתו כנשיא בתחילת שנות ה-80 ,  הביע דעות פומביות בנוגע למדיניות הממשלה , " כאשר חשתי שזו חובתי כאדם .  לדוגמא ,  המקרה הידוע של סברה ושתילה ,  שבו קראתי בפומבי להקמת ועדת חקירה ממלכתית בראשות שופט ,  בניגוד לעמדת ראש הממשלה ,  מנחם בגין ",  אמר נבון ,  והוסיף כי דעתו תקבלה בסופו של דבר על ידי הממשלה . " אדם כשמעון פרס אינו יכול שלא לומר את דברו כאשר הוא מרגיש את גורליות השעה ,  ומאמין בכל לבו שחובתו להשפיע .  אני מקווה שיימצא ההד הראוי לדברים השקולים והאמיצים ".  
ביום חמישי האחרון ,  הגיעה המתיחות בין ראש הממשלה לנשיא בנושא האירני לשיא ,  וגלש למתקפה פומבית חסרת תקדים של נתניהו על הנשיא .  על רקע התגברות ההערכות שראש הממשלה ושר הביטחון מתכננים תקיפה ישראלית על מתקני הגרעין בחודשים הקרובים ,  התראיין פרס לערוצי הטלוויזיה וחזר על עמדתו בצורה נחרצת ,  לפיה אסור לישראל לתקוף לבד את מתקני הגרעין באירן .  כמו כן ,  הוא הדגיש את חשיבות האמון והתמיכה בארצות הברית ובנשיא אובמה בנושא .  
בסביבת נתניהו ,  שמאשימה בחודשים האחרונים את פרס בגיוס והנעת האופוזיציה לתרחיש של תקיפה ישראלית ,  הגיבו בזעם גדול ותקפו את הנשיא ישירות . " פרס שכח מהו תפקיד הנשיא ",  אמרו מקורבים לנתניהו . " הוא שכח שהיו לו לפחות שלוש טעויות קרדינליות הקשורות לביטחון המדינה :  הוא טעה כשחשב שאחרי הסכמי אוסלו יהיה מזרח תיכון חדש ובפועל התהליך גבה יותר מאלף קורבנות בפיגועי הטרור שיצאו מהשטחים שמסר לפלסטינים ,  הוא טעה כשאחרי ההתנתקות אמר שיהיה שלום בעזה ובפועל יורים שם טילים על אזרחי ישראל ,  והטעות הכי גדולה הייתה ב-81' ,  כשחשב שהפצצת הכור בעירק היא טעות .  למזלם של אזרחי ישראל ,  בגין התעלם ממנו ".  
עוד על העימות בין פרס לנתניהו:ח"כים נעמדים לצד פרס : " מוטב לנתניהו שיקשיב לו"בסביבת נתניהו תוקפים את פרס : " שכח את תפקידו"פרס על תקיפה אפשרית באירן : " לא נוכל לעשות זאת לבד "  

יצחק נבון לצד פרס לגבי אירן : " הייתי נוהג כמוהו "
 הנשיא לשעבר פרסם הודעה ובה גיבה את הנשיא הנוכחי שהביע את עמדתו נגד תקיפה ישראלית באירן ,  וספג ביקורת קשה מנתניהו . " יש מצבים בהם חובה לומר את מה שאתה מאמין בו "
 
