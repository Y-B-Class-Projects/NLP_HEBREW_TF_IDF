בדרך לדיל הגדול ,  טראמפ עוצר לביקור קטן בישראל עם מסר : " אני לא אובמה "
 על אף שטרם התקבל אישור רשמי לביקור נשיא ארה"ב ,  בירושלים כבר חלצו את פקקי בקבוקי השמפניה והמשלחת לתיאום הלוגיסטי נחתה .  בלשכת ראש הממשלה ,  שמחזיקה ביחסים חמים עם טראמפ ,  עוקבים בינתיים בדריכות אחרי ההתפתחויות המדיניות .  מסתמן :  הביקור ייערך ב-22 במאי
עוד לפני שהתקבל אישור רשמי מהבית הלבן לדיווחים על הגעתו הצפויה של נשיא ארצות הברית דונלד טראמפ לישראל בסוף החודש הבא ,  החלו בירושלים לחלוץ פקקים מבקבוקי השמפניות .  המועד המסתמן לביקור הוא ה-22 במאי ,  ללילה אחד .  כדי לקבל את פניו של הנשיא הקודם ,  הישראלים נאלצו לחכות חמש שנים ,  ובינתיים לצפות בו מקפץ בין בירות אחרות בעולם - אפילו כאלה קרובות ,  במרחק נגיעה - מבלי לקפוץ לביקור קטן בארץ הקודש .
 כמו טראמפ ,  גם ברק אובמה הגיע למזרח התיכון בתוך פחות מחצי שנה מהרגע שנכנס לחדר הסגלגל .  אבל הוא דילג על ביקור בירושלים ,  וגולת הכותרת של מסע הבכורה שלו ב-2009 ,  הייתה נאום קהיר ,  ובו הושיט עלה של זית לעולם המוסלמי .  שמונה שנים אחר כך ,  טראמפ עשוי לתת לישראלים חוויה מתקנת ולכבד אותם בהגעתו  בליווים הנוצץ של בני משפחתו - במהלך מסעם הראשון מעבר לים .  
לקריאה נוספת:טראמפ לנתניהו : " אני רוצה לראות את ישראל עוצרת את ההתנחלויות"לפני פגישת נתניהו : " טראמפ רותם את סעודיה ומצרים להתנעת המו"מ"שר ההגנה האמריקני בביקור בישראל : " יש לאסד עוד נשק כימי "  
משלחת אמריקנית רשמית לתיאום הצעדים הלוגיסטיים של הביקור נחתה היום  ( חמישי )  בישראל ,  אך גורמים המעורבים בנושא הדגישו אתמול כי הביקור עדיין לא סגור .  בממשל האמריקני אישרו שאכן נבחנת האפשרות לביקור בישראל ,  אך טרם נתנו אישור רשמי סופי .  אבל גם אם לא יצא בסופו של דבר לפועל ,  המסר של טראמפ מהדהד וברור : " אני לא אובמה ".  
בישראל כבר הכריזו על חגיגות העידן החדש מוקדם יותר החודש ,  כשטראמפ תיקן את מורשת הקו האדום המפוספס של קודמו בתפקיד והורה על מתקפת טילי טומהוק בתגובה לשימוש בנשק כימי בסוריה .  כך שזהו מסר שנועד לאוזניים ישראליות ,  אבל בעיקר ,  לאוזניים אמריקניות - בטח בשבוע שבו כולם עוסקים בסיכומי מאה הימים הראשונים לממשלו .
 בסוף מאי ,  מועד הביקור המתוכנן לישראל ,  טראמפ ייצא מגבולות ארצות הברית לראשונה מאז הושבע בינואר האחרון .  בתקופה המקבילה לפני שמונה שנים ,  אובמה הספיק לבקר כבר בתשע מדינות ,  בהן קנדה ,  בריטניה ,  צרפת ,  גרמניה ,  טורקיה ,  עיראק ומקסיקו .  אובמה ,  בתחילת דרכו ,  היה אורח מבוקש עבור כל המנהיגים של בעלות הברית החזקות של ארצות הברית בעולם .  טראמפ ,  איך נאמר ,  קצת פחות .  ישראל היא היעד המושלם בשביל טראמפ להשיק בו את מסעותיו בעולם :  בעלת ברית עם קהל חמה וממשל ידידותי ,  שבטוח תעניק לו קבלת פנים מחבקת .
 אבל לפני שפורשים את השטיח האדום בנתב"ג ,  בשבוע הבא יש לטראמפ פגישה דרמטית ,  ולא מן הנמנע כי ההחלטה הסופית על הביקור תתקבל רק לאחריה .  בירושלים עוקבים בדריכות אחר ההכנות לקראת הגעתו של יו"ר הרשות הפלסטינית אבו מאזן לבית הלבן ביום רביעי ,  והמפגש הישיר הראשון בינו לבין הנשיא החדש .  הפגישה של טראמפ עם אבו מאזן היא האחרונה בסדרת פגישות שקיים בחודשים האחרונים עם כל מנהיגי האזור :  ראש הממשלה בנימין נתניהו ,  המלך עבדאללה ,  עבד אל-פתח א-סיסי ,  ובן המלך הסעודי מוחמד בן סלמאן ,  במקביל לעבודה אינטנסיבית של השליח המיוחד של טראמפ ,  ג'ייסון גרינבלט .  
כל מי שנפגש עם אנשי הממשל בשבועות האחרונים חוזר עם אותה בשורה :  טראמפ רציני ונחוש להשיג את  " הדיל האולטימטיבי "  בין ישראל והפלסטינים ,  שידרוש ויתורים מנתניהו . " כישלון זו לא אופציה ",  אמר לוואלה !  NEWS גורם ישראלי שנמצא בקשר עם הממשל .  המטרה המסתמנת :  כינוס פסגה אזורית בקיץ ,  כדי להשיק מחדש את המשא ומתן בין ישראל והפלסטינים ,  בליווי חיבוק חם של מדינות ערב ,  ועל בסיס היוזמה הערבית מ-2002 .
 כל התכניות עדיין בשלבים מוקדמים ,  אבל התזזית המדינית בחדר הסגלגל מדאיגה את נתניהו יותר ויותר בשבועות האחרונים ,  כך לדברי מקורבים וגורמים בכירים ששוחחו עמו .  אמנם ,  לנתניהו ולטראמפ יש כימיה יוצאת מן הכלל ,  וערוצי קשר ישירים ,  פתוחים וקרובים בתיווכו הנאמן של השגריר בארצות הברית רון דרמר ,  ובכל זאת ,  הוא מצוי באווירה גדולה של אי ודאות .  
הסימנים הראשונים החלו לבצבץ כשבניגוד לצפיות המוקדמות ,  הממשל גילה התנגדות די נחרצת בכל הנוגע לבנייה בהתנחלויות ,  ורק אחריה שבוע של שיחות אינטנסיביות הצליחו לגבש הבנות על  " ריסון "  הבנייה בהתנחלויות והגבלתה לשטח הבנוי הקיים בהתנחלויות .  בפועל ,  אגב ,  רק הולכים ומתרבים הדיווחים על הקפאה דה פקטו .  
במקביל ,  טראמפ החל לייצר יחסי אמון וקרבה עם סעודיה ,  מצרים וירדן ,  ואפילו קו תקשורת מוצלח מול הפלסטינים .  בסוף החודש שעבר טראמפ שיגר את גרינבלט כמשקיף לוועידת הליגה הערבית ,  שם דיבר בשבחי עסקה אזורית .  באותה ועידה נפגשו אבו מאזן ,  המלך עבדאללה ,  והנשיא א-סיסי והחליטו על חזית משותפת .  אחרי הפגישה ,  לדברי גורם ישראלי , " אבו מאזן היה בהיי ".  
מאחורי הקלעים ,  גם איש העסקים היהודי האמריקני רונלד לאודר מתפקד כשליח לא רשמי של הממשל .  כפי שדווח לראשונה בוואלה !  NEWS ,  לאודר נפגש עם אבו מאזן בשבועות האחרונים ,  כמו גם עם א-סיסי ,  ומעורבותו בניסיון של טראמפ להניע את התהליך המדיני הולכת וגוברת .  לאודר ,  יו"ר הקונגרס היהודי העולמי ,  הוא חבר קרוב של טראמפ כ-50 שנה ,  אבל הוא מקורבו לשעבר של נתניהו .  פעם הוא היה בן בית ברחוב בלפור ,  אך בעשור האחרון היחסים החמיצו ,  לאור תחקירים ביקורתיים שפורסמו בערוץ 10 ,  שלאודר היה אחד מבעליו .  בירושלים ובוושינגטון יש מי שמלחשים שלאודר שכנע את הנשיא שאפשר להשיג הסכם ושהבעיה היא ישראל ,  ולא הפלסטינים .  הלחישות האלה הגיעו גם ללשכת ראש הממשלה .  
אולי בשביל להוכיח שלאודר טועה ,  או אולי סתם בשביל להעביר מסר ברור לטראמפ לפני הפגישה עם אבו מאזן ,  נתניהו העניק בסוף השבוע שעבר ריאיון מיוחד לשדר רשת  " פוקס ניוז "  שון האניטי ,  שידוע כמקורב מאוד לנשיא . " המבחן הראשון לשלום עם הפלסטינים צריך להיות שיפסיקו לשלם לטרוריסטים ",  אמר נתניהו בריאיון ,  שבו דיבר באריכות על המשכורות והקצבאות שהרשות הפלסטינית מעבירה מדי חודש למחבלים ולבני משפחותיהם .  
הממשל כבר הציב בפני הפלסטינים את הדרישה שמדיניות זו ,  שמתבצעת בחסות חקיקה רשמית של הרשות ,  תיפסק ,  והנושא צפוי לעלות גם בפגישתם של טראמפ ואבו מאזן .  רגע לפני ,  נתניהו מנסה ללחוץ על הממשל להקשיח עמדות עם תנאי מקדים משל עצמם ,  ולמסגר את אבו מאזן כסרבן שמציב מכשולים .
 בשלב זה ,  הממשל עדיין רחוק כנראה מגיבוש  " הדיל "  שיביא את הקץ לסכסוך הישראלי-פלסטיני ,  והרבה מאוד תלוי בפגישת טראמפ ואבו מאזן .  בינתיים ,  נראה שבדרך ל"דיל גדול "  טראמפ מתכנן  " דיל קטן "  כדי ללוות את הגעתו לארץ וכדי להניע את המהלך .  לפי דיווח בידיעות אחרונות ,  טראמפ צפוי להודיע בביקור על מדיניות אמריקנית חדשה ,  הכוללת תמיכה בהקמת מדינה פלסטינית והכרה רשמית בירושלים כבירת ישראל  אך ללא העברת השגרירות ,  כפי שהבטיח במרוצת הקמפיין .
 ואולם זה עשוי להיות רק הסיבוב הראשון :  ייתכן שבקרוב נתניהו ייאלץ להיענות לדרישת הממשל להגיע לשולחן המשא ומתן ,  לדון ברצינות על הנושאים שבהסדר קבע ולעשות עסקים עם המתווך החזק בתבל .  אחרי שמונה שנים בהן ניסה נתניהו למנוע כל תזוזה בפוזיציה המדינית שלו ,  ושל ישראל ,  עכשיו יש נשיא אחר ,  שהוא ממש לא אובמה .
  ( עדכון ראשון :  15:00 )  

בדרך לדיל הגדול ,  טראמפ עוצר לביקור קטן בישראל עם מסר : " אני לא אובמה "
 על אף שטרם התקבל אישור רשמי לביקור נשיא ארה"ב ,  בירושלים כבר חלצו את פקקי בקבוקי השמפניה והמשלחת לתיאום הלוגיסטי נחתה .  בלשכת ראש הממשלה ,  שמחזיקה ביחסים חמים עם טראמפ ,  עוקבים בינתיים בדריכות אחרי ההתפתחויות המדיניות .  מסתמן :  הביקור ייערך ב-22 במאי

