משבר חוק הגיוס טרם הסתיים - אבל החרדים כבר הפסידו בו
ש"ס ויהדות התורה הציגו לנתניהו רשימת דרישות ארוכה לאישור החוק ,  אך בפגישה עמו הביעו נכונות לסגת מכולן .  הפיצול בין דגל התורה לאגודת ישראל הקשה על הגעה לנוסח מוסכם לחוק ונציגי המפלגה נפגשו עם נציגי ש"ס כדי לגבש פתרון
לא משנה איך יסתיים המשבר הפוליטי על חוק הגיוס ,  ניתן כבר לקבוע :  ראשי המפלגות החרדיות הפסידו בו .  הם החלו אותו ביום רביעי לפני שבועיים בפגישה עם ראש הממשלה בנימין נתניהו שבה הציגו את דרישותיהם - רשימה ארוכה שכללה בין היתר את קידום חוק יסוד לימוד התורה ,  חוק שירות ביטחון מרוכך וכן את אישור החוקים בשלוש קריאות קודם לאישור התקציב .  
בפגישה במוצאי שבת הם כבר הראו נכונות לסיים את המשבר כמעט בלי אף אחת מהדרישות .  אריה דרעי ומשה גפני הביעו נכונות להסתפק בנוסח מחמיר של חוק הגיוס במסגרתו תקופת ההסתגלות לחוק תצומצם בשנתיים ואם לא יעמדו ביעדים ,  החוק יבוטל ויחול חוק שירות חובה לכולם .  הם מזמן ויתרו על  " חוק יסוד לימוד התורה "  והצהירו כי לא תהיה בעיה לאשר את החוק בקריאה אחת בלבד ולא בשלוש קריאות .  גם סגן השר יעקב ליצמן שהוביל קו תקיף יותר משאר שותפיו החרדיים הראה נכונות מסוימת להתפשר .
 עוד בנושא:הליכוד : " בנט חותר להפיל את נתניהו ";  בנט : " רה"מ יאבד אותנו"התנאים של רה"מ והתנגדות השותפים לקואליציה :  יום גורלי בממשלה 
אתמול החרדים ניסו במאמץ אחרון לפזר מסרים לפיהם  " הכדור בידיים של נתניהו ",  מסר לפיו הם כבר לא אחראים למשבר הנוכחי .  אז נכון ,  הכדור בידיהם של נתניהו ושר הביטחון אביגדור ליברמן ,  אבל ליריית הפתיחה במשבר הזה אחראיות המפלגות החרדיות בלבד . " זה שיעור במגבלות הכוח הפוליטי ",  אמר גורם בקואליציה . " אי אפשר לדרוש ולדרוש מבלי לייחס חשיבות לכל אלה מסביבך .  חוק המרכולים וחוק מסורת ישראל נראים בדיעבד כמו תחילתה של טעות שנמשכה בחוק הגיוס ".  
חברי הכנסת של ש"ס ויהדות התורה התכנסו היום בצהריים כדי לקדם הסכמה על נוסח חוק הגיוס .  בפגישה בלשכתו של ליצמן השתתפו הנציגים שהיו שותפים לניסוח החוק בשבועות האחרונים .  הפגישה מתקיימת בשל דרישתו של נתניהו מהסיעות החרדיות להגיע לנוסח מוסכם ,  לאחר שהתגלו חילוקי דעות במפלגת יהדות התורה .  
עוד לא ברור איך המשבר הנוכחי יסתיים - בבחירות או בפתרון - אבל הוא גם סיפק לנו הצצה לפילוג בתוך הסיעות החרדיות ,  בדגש על יהדות התורה .  פילוג כזה עוד ייתן את אותותיו במערכת הבחירות הבאה .  יהדות התורה מפולגת לשניים .  החסידים בסיעת  " אגודת ישראל "  מעולם לא נראו שונים מהליטאים המיוצגים בסיעת  " דגל התורה ".  בעוד האחרונים קיבלו אתמול היתר מהרבנים להתקדם לפשרה עם נתניהו ,  ליצמן ,  פרוש ושאר חבריהם ב"אגודה "  עדיין לא קיבלו אישור כזה .  אלה סבורים כי המתווה המסתמן לקידום החוק הוא  " מרחיק לכת "  ואולי עדיפות בחירות שבסופן יקבלו ,  אולי ,  את החוק המועדף עליהם .
 גורם חרדי שנכח בפגישה אמש טען כי  " יש רצון לפתור המשבר "  אך הוסיף כי לא הושגה התקדמות משמעותית במהלכה .  בטרם הפגישה התכנסו חברי סיעת דגל התורה להתייעצויות בבתיהם של הרבנים גרשון אדלשטיין וחיים קנייבסקי .  בעקבות ההתייעצות אמרו גורמים בסיעה כי הרבנים העניקו אישור לנהל משא ומתן על מתווה לאישור חוק הגיוס בקריאה טרומית לפני אישור התקציב והכנסת שינויים בו .  

משבר חוק הגיוס טרם הסתיים - אבל החרדים כבר הפסידו בו
ש"ס ויהדות התורה הציגו לנתניהו רשימת דרישות ארוכה לאישור החוק ,  אך בפגישה עמו הביעו נכונות לסגת מכולן .  הפיצול בין דגל התורה לאגודת ישראל הקשה על הגעה לנוסח מוסכם לחוק ונציגי המפלגה נפגשו עם נציגי ש"ס כדי לגבש פתרון

