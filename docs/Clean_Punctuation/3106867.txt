רה"מ נתניהו יעבור היום בדיקה תחת טשטוש ;  השרה רגב תחליפו
נתניהו יעבור בדיקת מעקב שתימשך כחצי שעה במהלכה יהיה תחת טשטוש .  שרת התרבות מירי רגב תמלא את מקומו .  במאי עבר נתניהו הליך רפואי נוסף כשהוא תחת טשטוש ואת מקומו מילא השר זאב אלקין
ראש הממשלה בנימין נתניהו יעבור היום  ( שישי )  בדיקת מעקב תקופתית גסטרולוגית ,  כך נמסר ממשרד ראש הממשלה .  הבדיקה תבוצע תחת טשטוש ,  למשך כחצי שעה בשעות הבוקר .  לראש הממשלה יתלווה רופאו האישי ד"ר צבי הרמן ברקוביץ' .  את מקומו של ראש הממשלה נתניהו בזמן הטשטוש תמלא שרת התרבות מירי רגב .
 בחודש מאי עבר נתניהו הליך רפואי תחת טשטוש לריסוק אבן בשלפוחית השתן .  בזמן היותו של ראש הממשלה תחת טשטוש מילא את מקומו השר להגנת הסביבה ,  לירושלים ומורשת זאב אלקין .  
לפני כשנתיים עבר נתניהו בדיקת קולונוסקפיה תחת טשטוש ,  שעברה בהצלחה .  הבדיקה התקיימה במשך כחצי שעה על ידי פרופ' ערן גולדין .  מנהל מחלקת גסטרו בבית החולים שערי צדק בירושלים .  במהלכה נתגלו כמה פוליפים שהוסרו בהצלחה .  ד"ר ברקוביץ' ליווה אותו במהלך הניתוח ההליך מילא את מקומו שר הביטחון משה יעלון .
 בדוח הרפואי על מצבו של ראש הממשלה ב-2016 נכתב כי נתניהו מקפיד על אורח חיים בריא ועל תזונה בריאה .  ד"ר ברקוביץ' כתב בדוח כי נתניהו עבר סדרת בדיקות מעבדה מקיפה שהייתה תקינה לחלוטין .  כמו כן עבר ראש הממשלה שורה של בדיקות מערכות נוספות הכוללות :  לב ריאה ,  בדיקה אורולוגית ,  בדיקת אף אוזן גרון ומערכת הגסטרו .  
בבדיקת גסטרו אובחן פוליפ במעי הגס שהוסר תוך כדי הבדיקה .  תוצאות המעבדה היו תקינות .  לסיכום ציין ד"ר ברקוביץ' כי מצב בריאותו הכללי של נתניהו מצוין .
  ( עדכון ראשון 26.10 ,  21:53 )  

רה"מ נתניהו יעבור היום בדיקה תחת טשטוש ;  השרה רגב תחליפו
נתניהו יעבור בדיקת מעקב שתימשך כחצי שעה במהלכה יהיה תחת טשטוש .  שרת התרבות מירי רגב תמלא את מקומו .  במאי עבר נתניהו הליך רפואי נוסף כשהוא תחת טשטוש ואת מקומו מילא השר זאב אלקין

