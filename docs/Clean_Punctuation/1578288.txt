נתניהו : " לעולם לא ננהל מו"מ עם חמאס "
 רה"מ התראיין לרשת פוקס והבהיר כי כל עוד חמאס בשלטון ,  עזה לא תהיה חלק מהסכם עתידי עם הפלסטינים .  הוא חזר על הטענה כי ישראל מוכנה לנהל מו"מ עם הרשות ללא תנאים מוקדמים 
" ישראל לעולם לא תחתום על הסכם שלום עם חמאס .  עזה לא תהיה חלק מהסכם בינינו לבין הפלסטינים כל עוד חמאס נמצא שם בשלטון .  אנחנו לא יכולים לקבל את חמאס כשותף לשיחות ".  כך אמר היום  ( רביעי )  ראש הממשלה בנימין נתניהו בראיון לרשת  " פוקס ".  נתניהו הדגיש כי אין באפשרות ישראל לשאת ולתת עם ארגון הרוצה בהשמדתה . " על מה נדון איתם ?  על השיטה בה נושמד ?  "
 נתניהו הביע את שמחתו על קיום הפסגה המשולשת בינו ובין יו"ר הרשות הפלסטינית ,  אבו מאזן ונשיא ארה"ב ברק אובמה . " כבר חמישה חודשים שאנחנו רוצים לפתוח במשא ומתן ללא תנאים מוקדמים ",  אמר נתניהו .  עם זאת הדגיש נתניהו כי אינו מוכן להקפיא את הבניה בהתנחלויות . " כרבע מליון אזרחים חיים ביהודה ושומרון ",  אמר . " הם זקוקים לגני ילדים ובתי ספר .  הם זקוקים למרפאות .  אני חושב שעלינו לנסות לאזן בין צרכיהם לשאיפתנו להתניע מחדש את המשא ומתן ".  
" היו לנו הרבה שיחות בעבר ",  הוסיף נתניהו .,  שהדגיש בדבריו כי למרות חוסר ההצלחה בשיחות עד כה ,לניסיון הרב יש גם יתרונות . " אבו מאזן ואני ניהלנו שיחות במשך שנים רבות .  שני הצדדים מנוסים ויודעים כי אחריות גדולה נתונה בידיהם ". 

נתניהו : " לעולם לא ננהל מו"מ עם חמאס "
 רה"מ התראיין לרשת פוקס והבהיר כי כל עוד חמאס בשלטון ,  עזה לא תהיה חלק מהסכם עתידי עם הפלסטינים .  הוא חזר על הטענה כי ישראל מוכנה לנהל מו"מ עם הרשות ללא תנאים מוקדמים

