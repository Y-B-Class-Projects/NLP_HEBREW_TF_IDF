 " גלעד צועק הצילו ,  והממשלה אוטמת את אוזניה "
 לראשונה מאז נכנס לתפקידו כרה"מ ,  הפגינו עשרות מול מעונו של נתניהו בירושלים בקריאה לשחרור החייל החטוף . " גלעד מחכה .  ביבי ,  למה אתה מחכה ?  "
 לראשונה מאז החלה כהונתו של בנימין נתניהו כראש הממשלה ,  נערכה היום  ( שישי )  הפגנה מול מעונו הרשמי בירושלים ,  בדרישה לפעול לשחרורו המיידי של החייל החטוף גלעד שליט .  עשרות מפגינים שהגיעו למקום נשאו שלטים ,  שעליהם נכתב בין היתר : " גלעד מחכה ,  ביבי למה אתה מחכה ?  ",   " מתי יהיה מחליף לעופר דקל ?  "  ו"גלעד צועק הצילו ,  והממשלה אוטמת את אוזניה ".  המפגינים שרקו במשרוקיות ,  ותושבים שחלפו ליד המקום במכוניותיהם צפרו לאות הזדהות .
 בתוך כך ,  הזרוע הצבאית של חמאס ,  גדודי עז א-דין אל-קסאם ,  איימה השבוע להפסיק את המשא ומתן לשחרור שליט .  דובר הזרוע אבו עוביידה אמר כי המגעים לגיבוש עסקה לחילופי שבויים לא יימשכו לנצח .
 לדברי אבו עוביידה ,  העקשנות הישראלית היא זו שהובילה לקיפאון במשא ומתן לשחרור החייל החטוף . " יש זמן מוגבל לכך שלא הודענו עליו .  לאחר שנחרוג מהזמן הזה ,  נבחן את הנושא ונחליט מה לעשות באופן שיעלה בקנה אחד עם האינטרס של העם הפלסטיני ",  אמר .
 גם שר הביטחון אהוד ברק התייחס השבוע למשא ומתן על החזרת שליט ואמר : " אני קובע כי יש לנו חובה קדושה להחזיר את גלעד שליט ואנחנו נעשה כל מהלך ראוי ואפשרי על מנת להשיב אותו הביתה לחיק משפחתו .  אני חש את כובד האחריות ואין יום שאנו לא עוסקים בנושא החזרת גלעד ".  

" גלעד צועק הצילו ,  והממשלה אוטמת את אוזניה "
 לראשונה מאז נכנס לתפקידו כרה"מ ,  הפגינו עשרות מול מעונו של נתניהו בירושלים בקריאה לשחרור החייל החטוף . " גלעד מחכה .  ביבי ,  למה אתה מחכה ?  "
 
