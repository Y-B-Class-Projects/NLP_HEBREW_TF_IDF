משחק רשת חדש :  עזרו לשרה נתניהו לאסוף בקבוקים למחזור
הבקבוקים הממוחזרים של שרה נתניהו עוד לא הספיקו להתקרר ,  וכבר יצא לרשת משחק ובו אוספים בקבוקים עם שרה ואוספים אגורות מהפיקדון .  במשחק אחר תצטרך לירות בשרה נתניהו או באובמה ,  תלוי בשיוך הפוליטי שלכם .  משחקי הרשת מתחרעים על המצב הפוליטי
תקופת הבחירות היא קרקע פוריה לפעילות רשת ענפה ,  ולא רק בתחום הסטטוסים והממים .  בחודשים האחרונים עולים לאוויר גם משחקי רשת ומחוללי ממים מצחיקים ,  לפעמים על תקן של תעמולה ולפעמים כשעשוע בלבד .  בחודש שעבר למשל ,  על רקע פרשיית השתתפותו של ראש הממשלה בעצרת בפריז ,  יצרו צעירי המחנה הציוני משחק רשת בשם  " דחוף ת'ביבי ",  בו נדרש השחקן לדחוף את ביבי לקדמת הצעדה .  המשחק שימש בעיקר להפצת מסר תעמולתי ,  ולא איפשר לשחקן להתקדם יותר מדי - בשלב די מוקדם שלו כבר הופיע הכיתוב  " כשביבי מנצח ,  כל השאר מפסידים ".  
עכשיו עלה לרשת משחק חדש ,  על רקע פרשיית מיחזור הבקבוקים של אשת ראש הממשלה .  במשחק מופיעה דמותה של שרה נתניהו על רקע אולם מלכותי מפואר ,  כאשר מהתקרה צונחים בקבוקים ריקים אותם עליה לאסוף בסלסלה שבידיה .  כל איסוף של בקבוק מזכה אותה ב-25 אגורות החזר פיקדון .  יש להשתמש במקשי החצים כדי להזיז אותה מימין לשמאל ולקפוץ מעל התהומות הפעורים ברצפה .  ברקע נשמעת המנגינה של השיר  " שרה "  של אלונה דניאל .  
בניגוד ל"דחוף ת'ביבי ",  המשחק של שרה אינו מזהה את עצמו עם מפלגה כזו או אחרת .  יוצר המשחק ,  בוגר בצלאל בן 31 בשם מעין ,  מעיד כי הוא יצר אותו  " נטו בשביל הכיף "  ולא מאינטרס פוליטי כזה או אחר .  
משחק נוסף שיצא למכשירי האנדואיד לא מזמן וחוגג על הבחירות מציג משחקיות מעט יותר מתקדמת ,  ויותר דמויות מהזירה הפוליטית .  המשחק ,  Behilot 2015 ,  נוצר על ידי סטודיו המשחקים הישראלי PlayScape ,  והוא מאפשר לכפ לשחק בתור ביבי או בוז'י לפי בחירתכם .  מדובר במעין רימייק של סדרת פצצתה המוכרת מהווב ,  עם ביבי או בוז'י בתוך טנק על רקע כנסת ישראל .  בכל שלב יש כמות מוגבלת של יריות ,  והמטרה היא לעמוד ביעדי הפגיעה ביריבים הפוליטיים .  ביבי ,  לדוגמא ,  יורה על אובמה ,  אבו מאזן ,  אחמד טיבי ,  שלי יחמובי'ץ ואחרים ;  לעומת זאת אם תבחרו לשחק בתור בוז'י תתקלו ביריבים דוגמת ליברמן ,  בנט או דרעי .  המשחק כולל גם כולל שלב בוס בו צריך לחסל מפלצת - או את ברק אובמה בתלבושת של סרסור נוסע במכונית ספורט  ( אם אתה ביבי )  ,  או שרה נתניהו רכובה על עגלת גלידת פיסטוק  ( אם אתה בוז'י )  .
 שווה לצפות בטריילר החמוד והמושקע של המשחק בעמוד האפליקציה .  

משחק רשת חדש :  עזרו לשרה נתניהו לאסוף בקבוקים למחזור
הבקבוקים הממוחזרים של שרה נתניהו עוד לא הספיקו להתקרר ,  וכבר יצא לרשת משחק ובו אוספים בקבוקים עם שרה ואוספים אגורות מהפיקדון .  במשחק אחר תצטרך לירות בשרה נתניהו או באובמה ,  תלוי בשיוך הפוליטי שלכם .  משחקי הרשת מתחרעים על המצב הפוליטי

