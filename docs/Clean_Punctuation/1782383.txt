נגד  " התרגיל המסריח ":  מטהרי אוויר רוססו בכנסת
מליאת הכנסת קיימה דיון בהודעת הממשלה על השינויים בהרכב השרים ,  בעקבות פרישת ברק מהעבודה .  חברי קדימה ריססו במהלך הדיון ממטהרי אוויר ,  נגד  " התרגיל המסריח "  של ברק
 ( באדיבות ערוץ הכנסת ) 
מליאת הכנסת קיימה הערב  ( רביעי )  דיון על השינויים בהרכב הממשלה ,  בעקבות פרישתם של אהוד ברק וארבעה חברי כנסת נוספים ממפלגת העבודה .  הח"כים שנותרו בעבודה וכן ח"כים מסיעות אחרות באופוזיציה תקפו בחריפות את אהוד ברק על המהלך .  בתום הדיון אושרו השינויים בממשלה לה ברוב של 53 תומכים מול 40 מתנגדים .
 בשעה שיו"ר הכנסת ראובן ריבלין הזמין את ח"כ אורית נוקד להישבע אמונים כשרה ,  קמו חברי כנסת מקדימה ושלפו מטהרי אוויר וריססו בחלל המליאה מהתרסיס .  בעקבות כך ,  ריבלין הורה למשמר הכנסת להוציאם מהמליאה וצעק לעברם : " תתביישו לכם .  אתם חרפה ובושה לדמוקרטיה הישראלית ".  לאחר שיצאו ,  אמר ח"כ איתן כבל : " לפחות שהיו מרססים ריח נעים ".  ריבלין הוסיף : " אנחנו נטפל בהם ,  יש גבול לסבלנות של הכנסת ". 
עוד לפני הסערה המליאה התייחס חבר הכנסת איתן כבל  ( עבודה )  לפילוג מפלגתו ואמר : " אני שמח שהגענו לזמן הזה ,  אני מרגיש תחושה גדולה של התעלות ".  הוא הוסיף כי , " קודם לא היה מי שיעמדו על זכותה של מפלגת העבודה ,  גם אם היו אנשים כמוני שרצו לקום ולהגן .  איך תיתכן מפלגה סוציאלית כשהמנהיג שלה גר באקירוב ?  ",  שאל .
 חברו לסיעה ,  השר היוצא לענייני מיעוטים ,  אבישי ברוורמן ,  אמר : " יש כאן תעודת פטירה ,  אות קלון לדמוקרטיה הישראלית .  איבדנו את הכבוד זהו מותם של הערכים וכללי המשחק הדמוקרטיים .  ברק שוב ברח אך הפעם הציב רף שאיש לא הגיע אליו בהיסטוריה של ישראל .  הממשלה הזאת תוחלף .  היא תוחלף כי היא לא מובילה לתהליך שלום אמיתי .  אין לה לגיטימציה בעולם ". 
ח"כ עמיר פרץ החליט לשאת נאום קצר במיוחד , " נאום התודה רבה ".   " תודה רבה אהוד ברק ",  אמר , " תודה רבה שנתת הזדמנות להציל את הדמוקרטיה ,  לחזור לערכים ,  תודה שקבעת נייר לקמוס מהי שחיתות .  תודה רבה אהוד ברק ". 
שר הרווחה לשעבר ,  יצחק הרצוג תקף אף הוא את ברק ואמר : " אהוד ברק  לא הצלחת לפרק את העבודה ולא תצליח .  זה לא יעזור לך .  נשקם אותה ונבריא אותה .  זה לא קל אבל פוליטיקה זה לא מקום קל לאף אחד אבל המטרה הנשגבה היא זאת שתוביל אותנו .  זה הבית שלנו ולא תצליח לחסל אותה .  ישבנו בישיבת סיעה והרגשנו כאילו העול הוסר מעל צווארינו ". 
גם ח"כ דניאל בן סימון ,  אחד משמונת חברי הכנסת שנותרו במפלגת העבודה ,  ביקר בדיון את שר הביטחון . " הא יכול לעבוד תחת כל ממשלה ,  הוא קבלן ביצוע של כל דבר .  רוצה נסיגה - תהיה נסיגה ,  רוצה מלחמה - תהיה מלחמה ".  בן סימון הוסיף כי  " ברק היה השסתום של מפלגת העבודה ,  התפלאתי מעוצמת ההתנגדות כלפיו .  הוא מנע מאנשים את התקווה מהמפלגה הזאת .  מאז שעזב ,  אנשים רוצים לחזור לביתה אל המפלגה ." 
מוקדם יותר היום אישרה הממשלה את סבב המינויים החדשים .  במסגרת התפקידים החדשים בממשלה ,  השר שלום שמחון יעבור ממשרד החקלאות למשרד התמ"ת ,  ויקבל על עצמו גם את תיק המיעוטים .  משרד המיעוטים עצמו יבוטל .  אורית נוקד ,  שהייתה סגנית שר התמ"ת ,  תמונה לשרת החקלאות .  מתן וילנאי יקודם מסגן שר הביטחון ,  לשר הממונה על הגנת העורף - אשר יעבור להיות משרד נפרד ממשרד הביטחון .  עוד סוכם ,  כי תיק הרווחה יעבור למשמורת של שלושה חודשים לידי שר התקשורת משה כחלון .
 
נגד  " התרגיל המסריח ":  מטהרי אוויר רוססו בכנסת
מליאת הכנסת קיימה דיון בהודעת הממשלה על השינויים בהרכב השרים ,  בעקבות פרישת ברק מהעבודה .  חברי קדימה ריססו במהלך הדיון ממטהרי אוויר ,  נגד  " התרגיל המסריח "  של ברק

