נתניהו נעדר ,  והותיר את במת ועידת הליכוד לכחלון
ללא ראש הממשלה ,  זכה השר משה כחלון לקריאות אהדה ממושכות מהקהל והבטיח : " אעזור לליכוד בבחירות ".  הוועידה אישרה שינוי בתקנון ,  כך שהרשימה הארצית תורחב
לקול תשואות קצובות מהקהל בוועידת הליכוד ,  כבש השר משה כחלון את הבמה ,  כשבהיעדרו בלט ראש הממשלה בנימין נתניהו .  מעל דוכן הנואמים בוועידה שבגני התערוכה ,  אמר כחלון : " אמשיך לסייע לליכוד בבחירות הקרובות ,  אקח חלק פעיל .  כל זה כדי שהליכוד ימשיך להוביל .  כליכוד חזק  אין משהו אחר .  זו הדרך הנכונה ,  הדרך של הליכוד .  הכלכלה החופשית ,  הרגישות החברתית .  עמדותיו של הליכוד בנושאים המדיניים והכלכליים הוכיחו את עצמן .  מדינת ישראל זקוקה לליכוד חזק וגדול ,  שיוכל לקדם את הדרך שלו .  תמיד הייתם חלקי ממני ,  תמיד הייתי חלק מכם ".  
לאחר מכן ,  אישרה הוועידה את שינוי תקנון המפלגה להגדלת הרשימה הארצית בשני מקומות נוספים ,  כך שתכלול את המועמדים שיסיימו במקומות 2 עד 21 בפריימריז ,  ולא עד המקום ה-19 ,  כפי שהיה נהוג עד כה .  כמו כן ,  אושר סופית כי הפריימריז לרשימת המפלגה ייערכו ב-25 לנובמבר .
 אתמול אישרה את המהלך ועדת החוקה של הליכוד ,  כאשר המשמעות היא שכל מועמד שירוץ ברשימה הארצית יוכל להיבחר לכנסת הבאה מהמקומות 20 ו-21 המשוריינים לאישה ולעולה חדש ,  בהתאמה ,  כל זמן שמועמדים משני המגזרים דורגו גבוה יותר ברשימה ולא נזקקו לשיריון .  
למרות שמדובר באירוע הפוליטי הראשון של הליכוד עם פתיחת מערכת הבחירות ,  ראש הממשלה בנימין נתניהו נעדר ,  כאמור ,  מכינוס ועידת מפלגתו ,  ולא מן הנמנע שפעל כך בשל האווירה העוינת בה נתקל בוועידה הקודמת ,  אז פרצה מהומה באולם בעקבות נאומו ובסופה נקבע כי לא תיערך הצבעה על ראשות הוועידה .
  ( עדכון ראשון :  19:01 )  

נתניהו נעדר ,  והותיר את במת ועידת הליכוד לכחלון
ללא ראש הממשלה ,  זכה השר משה כחלון לקריאות אהדה ממושכות מהקהל והבטיח : " אעזור לליכוד בבחירות ".  הוועידה אישרה שינוי בתקנון ,  כך שהרשימה הארצית תורחב

