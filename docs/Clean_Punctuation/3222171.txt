אם נפסיק להסתנוור מגנרלים - יש סיכוי שנוכל לשנות סדרי עדיפויות
עם הצגת רשימות המועמדים לכנסת ה-21 נחשף כי הפוליטיקה הישראלית היא מועדון גברי .  שיח המורקים של הגנרלים המתנהל בתקשורת בנימת של מי יותר גדול ,  ממחיש את הלהט בחיפוש אחר המצביא ,  הלוחם שמקבל החלטות קשות בזמן אמת ,  שיוציא אותנו מהבוץ .  חברה מיליטריסטית כבר אמרנו ? 
בואו נודה :  נשים לא מהוות חלק אמיתי ומשמעותי בפוליטיקה בישראל .  מתמטית עוד אפשר להתווכח ,  הם הרי משתדלים שנרגיש טוב ,  ומאפשרים לנו שריונים ,  קישוטים ,  משבצות ,  ונוכחות מרשימה במחוזות הלא ריאליים .  אבל כדי להבין את הפוליטיקה הישראלית היום ,  יש להבקיע את מסך המספרים ,  שנועד לטשטש את העיניים .
 לכאורה אין בעיה :  נציגות נשית יש ברוב המפלגות ,  פרט לאלה שמתנגדות לכך עקרונית .  המספרים מראים ש"מה אתן רוצות הרי הכול בסדר ":  ב"ליכוד "  הקפידו שיהיו חמש נשים ב-26 המקומות הראשונים ברשימה ,  ב"ישראל ביתנו "  ממש עמדו על כך שתשולב נציגה נשית באחד משמונת המקומות הראשונים ברשימה ,  וברשימה המאוחדת של גנץ-לפיד הגדילו לעשות :  לא פחות משש נשים גויסו במיוחד כדי להשתבץ בשישה מתוך 22 המקומות הראשונים  ( ו-10 מתוך 36 המועמדים הראשונים ,  שזה כמעט רבע )  .  
לקריאה נוספת :" לקראת החיבורים הצפויים בשמאל ":  נתניהו מבקש עוד שריוניםתקנון אגודת ישראל שונה ,  אך נשים לא יוכלו להתמודד בבחירותטל רוסו על הצטרפותו למפלגת העבודה : " עולה על מדים חדשים "  
בשילוב הרשימות כולן ,  יהיו בכנסת הבאה בין 25 ל-30 נשים  ( לעומת 35 כיום )  .  אמנם רחוק מיחס הולם לחלקן באוכלוסייה ,  אבל פעם היה הרבה יותר גרוע .  אז הנה ,  את ליטרת הבשר שלנו קיבלנו ,  למה להגיד דברים קיצוניים כמו  " אין נשים בפוליטיקה הישראלית ?  ". 
כי כל אלה הם פרוצדורות ומשחקי יח"צנות .  האמת הקשה בקשר לפוליטיקה הישראלית ,  נגלתה אלינו בשבוע האחרון ,  כדי להזכיר לנו מי המשבץ ומי המשובץ ,  מי המנהל ומי המנוהל ,  מי הגנרל ומי הם פקודיו ,  ושיח המור"קים של הגנרלים המתנהל בתקשורת בנימת של מי יותר גדול ,  ממחיש את הלהט בחיפוש אחר המצביא ,  הלוחם שמקבל החלטות קשות בזמן אמת ,  שיוציא אותנו מהבוץ .  חברה מיליטריסטית כבר אמרנו ?  .
 ולענייננו ,  מספר הנשים הגבוה ביותר להיכנס לכנסת הוא ב"כחול לבן ",  הרשימה המאוחדת של גנץ ולפיד שם שובצו במקומות הריאליים 10 נשים ,  אך רק שתיים בעשירייה הפותחת ואף אחת בחמישייה הפותחת .  שם שילבו כוחות השבוע כדי לרקוח מהפך שלטוני בהובלת הגנרלים .  
בינתיים ,  במקום אחר לגמרי ,  התלבט אבי גבאי איך יוכל לייצב את מפלגת העבודה שלו ,  ככזאת שאפשר לסמוך עליה ,  והצניח גנרל על הראש של כל חברי הכנסת המצוינים שעמלו והשקיעו וזכו רק שבוע קודם באמון חבריהם למפלגה .  בעוד בנט פינק עצמו בטייס ,  מהמוצדקים בתולדות ישראל ,  שיחפה על שתי הנשים שלפניו ברשימה ,  בבית היהודי הצניחו קצין בכיר משלהם שינהיג את כל העסק ,  כדי ליצור חמישייה גברית פותחת שתוכל לתת פייט לרביעייה הגברית הפותחת של  " מגן "  - שגם בראשה עומד גנרל .  
כך ,  בדרך זו בדיוק ,  מנציחה עצמה האליטה הגברית ,  שברגישות ובהבנה ,  תמיד-תמיד תזכור לשבץ דמות נשית כלשהי ,  כהצהרה חגיגית : " אנחנו מאמינים במין הנשי ,  ומאפשרים גם לו לתרום ולהשתלב ".  
גם בליכוד מעדיפים את הנציגים שלהם גברים .  אמנם בכנסת היוצאת שבה היו לליכוד 30 מנדטים כיהנו תשע נשים ,  מספר שיא ,  אך ברשימה החדשה לכנסת הבאה ,  יהיו לכל היותר שש נשים ב-30 המקומות הראשונים .  
אז למי הטרוניה ?  האם לחונטה הצבאית המשמרת את עצמה ?  האם לקרטל הגברי המנציח את שלטונו ?  ואולי לאותן נשים הנכונות להסתפק במקום צנוע בספסלים האחוריים ?  לא ,  לא ,  ולא .  הטרוניה היא כלפינו ,  הציבור ,  שבחלקו הלא קטן ,  מוקסם מגנרלים ,  וחש ביטחון למשמע קולם העמוק ולמראה מבטם עתיר הקרבות .  
הטרוניה היא כלפי הציבור שנופל שבי בקסמן האכזב של הדרגות וסיפורי מורשת הקרב ,  עד כדי שהוא מוכן לבנות את חלומותיו סביב אדם שאינו מכיר כלל ,  רק בגלל ששכב אי פעם בשוכות ,  או התפרץ למטוס חטוף כשהוא לבוש בבגדי אישה .  
הטרוניה היא לציבור שמתפתה להאמין שלעומת הסוגיות הביטחוניות ,  מחווירים כל יתר נושאי המדינה והחברה ,  שניסיון צבאי הוא כל מה שנדרש כדי להנהיג מדינה ,  ושיוצא סיירת מובחרת הוא בהכרח כשיר להיות מדינאי לעתיד .  המיליטריזם בחברה הישראלית ,  שפעם שלט - שולט גם כיום ,  ומחזיר אלינו פעם אחר פעם את דמות המאצ'ו שמבטיח ביטחון ,  אבל אין לו התחלה של מושג בענייני חינוך ,  רווחה ,  דיפלומטיה או כלכלה .  
ביטחון הוא דבר חשוב אך מבט המופנה רק לגבולות הינו עיוורון מדאיג למה שמתרחש בבית פנימה וזו סכנה קיומית לא פחות גדולה לכולנו .  מגמה זו תאפיין ככל הנראה את סדר יומה של הכנסת הבאה ,  אם לא נדאג לשלב נשים שתייצרנה הפיכה בסדרי העדיפויות הלאומיים .
 וכל עוד לנו האזרחים לא יהיו מספיק חשובים תחומי החיים האחרים ,  שמעבר לתקיפות בסוריה וליירוט טילים מעזה ,  ולא יהיה חשוב גם הביטחון הכלכלי ,  החברתי והמגדרי לצד זה הצבאי - לא יהיו באמת נשים בפוליטיקה בישראל .  

אם נפסיק להסתנוור מגנרלים - יש סיכוי שנוכל לשנות סדרי עדיפויות
עם הצגת רשימות המועמדים לכנסת ה-21 נחשף כי הפוליטיקה הישראלית היא מועדון גברי .  שיח המורקים של הגנרלים המתנהל בתקשורת בנימת של מי יותר גדול ,  ממחיש את הלהט בחיפוש אחר המצביא ,  הלוחם שמקבל החלטות קשות בזמן אמת ,  שיוציא אותנו מהבוץ .  חברה מיליטריסטית כבר אמרנו ? 

