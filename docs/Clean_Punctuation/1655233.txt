דיווח :  נתניהו יבקש פצצות לתקיפה באירן
כלי התקשורת בארה"ב מדווחים כי ראש הממשלה שיצא הערב לוושינגטון ינצל את הביקור על מנת לבקש מנשיא ארה"ב פצצות מתוחכמות עבור תקיפה אפשרית נגד אתרי הגרעין באירן
ללא קשר לניסיונותיו של ראש הממשלה בנימין נתניהו לרכך את הממשל בוושינגטון ולהשיב את היחסים בין המדינות למסלולם ,  דווח כי נתניהו ינצל את ביקורו על מנת לבקש מנישא ארה"ב אובמה פצצות מתוחכמות  " פורצות בונקרים "  עבור תקיפה אפשרית של ישראל נגד אתרי הגרעין באירן .  כך דיווחו הלילה  ( ראשון )  כלי תקשורת במדינה .  
נתניהו צפוי להגיע היום בערב לביקור בארה"ב ,  לאחר פגישותיו עם מיטשל ועם מזכ"ל האו"ם באן קי-מון ,  נתניהו ימריא לוושינגטון ,  כשהוא מלווה בשר הביטחון ברק ובשר התשתיות עוזי לנדאו .  ההערכה היא כי נתניהו ביקש מברק להצטרף אליו לנסיעה כדי לסייע בסיום המשבר עם האמריקאים שהתחיל לאחר אישור בניית 1,600 יחידות דיור בשכונת רמת שלמה בצפון ירושלים .
 נתניהו ייפגש בארצות הברית עם שר ההגנה רוברט גייטס ,  עם מזכירת המדינה קלינטון ועם גורמים בכירים בסנאט ובקונגרס .  בין ירושלים לוושינגטון מתנהלים מגעים בדבר פגישה אפשרית גם עם נשיא ארצות הברית ברק אובמה .  ייתכן שפגישה שכזו תבשר סופית על סיום המשבר בין שתי המדינות .
 גולת הכותרת של הנסיעה צפוייה להיות השתתפותו של נתניהו בוועידת השדולה הפרו ישראלית - איפא"ק .  גורם בכיר בלשכת ראש הממשלה סיפר הערב לוואלה !  חדשות כי הנאום ,  שייערך ביום שני בשעה 19:00  ( שעון ישראל )  יהיה  " נאום חשוב וחזק ,  נאום שיזכרו אותו "'  כדבריו .  עם זאת הוא סירב לחשוף מה יהיו תכניו .  נתניהו צפוי לשוב לישראל ביום חמישי בלילה ,  לאחר ביקור מדיני קצר בבריסל .
 
דיווח :  נתניהו יבקש פצצות לתקיפה באירן
כלי התקשורת בארה"ב מדווחים כי ראש הממשלה שיצא הערב לוושינגטון ינצל את הביקור על מנת לבקש מנשיא ארה"ב פצצות מתוחכמות עבור תקיפה אפשרית נגד אתרי הגרעין באירן

