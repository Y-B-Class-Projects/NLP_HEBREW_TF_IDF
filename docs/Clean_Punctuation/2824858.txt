נתניהו ביקר פצועים מהתקרית : " אנו תחת מתקפה איראנית "
 ראש הממשלה ושר הביטחון ביקרו את החיילים המאושפזים בבית החולים רמב"ם בחיפה והתייחסו להסלמה בצפון . " איראן מנסה לעקור אותנו מכאן ,  אבל הם לא יצליחו ".  יעלון : " מעודדים את תושבי הצפון לנצל את סוף השבוע לטייל "
 ראש הממשלה בנימין נתניהו ביקר היום  ( שישי )  בבית החולים רמב"ם בחיפה ,  שם מאושפזים שניים מהחיילים שנפגעו בתקרית בגבול הצפון ,  שבה נהרגו שניים ונפצעו שישה ממתקפה של חיזבאללה . 
" עכשיו ביקרתי יחד עם שר הביטחון את הפצועים והתרשמתי מהנחישות הבלתי רגילה שלהם ברצונם לחזור לשרת ליד חבריהם במהירות האפשרית ",  אמר נתניהו . " אמש שוחחתי עם המשפחות של יוחאי קלנגל ודור חיים ניני זכרונם לברכה ,  ואמרתי להם שאני מדבר גם כראש ממשלת ישראל אבל גם כבן לאותה משפחה שלהם ,  משפחת השכול .  אמרתי להם שאני מחבק אותם בשם עם ישראל כולו ".  
עוד בוואלה !  חדשות:אפקט דאעש בסיני :  לא סתם פיגוע התאבדות - מתקפת גרילהסקר וואלה !  חדשות :  הליכוד מזנק ,  הבית היהודי צונחבן 8 נדרס למוות במעבר חצייה בקריית שמונה ,  הנהג נעצר  
" אנחנו נמצאים תחת מתקפה מתמשכת שמאורגנת על ידי איראן ",  הוסיף נתניהו . " איראן מנסה לעקור אותנו מכאן ,  אך הם לא יצליחו בזה .  אנחנו נכה כאן שורש ,  נמשיך להפריח את המדינה שלנו ,  נמשיך ליצור חיים חדשים .  אנחנו במאבק מתמשך עם אותה איראן שפותחת נגדנו חזיתות חדשות ,  שמפעילה טרור במרחבי המזרח התיכון ובעולם כולו .  זו אותה איראן שהמעצמות עכשיו הולכות לעשות איתה הסכם שישאיר בידיה יכולת לפתח פצצות גרעין .  זה הסכם שאנחנו מתנגדים לו וזה העיקר ".  
נתניהו התייחס גם למשבר עם ארצות הברית על רקע נאומו הצפוי בקונגרס בנושא איראן ,  שבועיים לפני הבחירות בישראל . " אפשר לפתור בעיות של פרוצדורה ביחס להופעתי בארצות הברית ,  אבל אם איראן תתחמש בנשק גרעיני זה יהיה הרבה יותר קשה לפתור ,  וזה הדבר שאנחנו מתנגדים לו וגם מתמקדים בו ".  
יעלון ,  שביקר גם הוא בבית החולים ,  הוסיף : " אני בא מסיור בפיקוד הצפון ,  מאזור התקרית .  בסך הכל התמונה ברורה לנו .  אל מול הירי של חיזבאללה כוחותינו השיבו אש ותקפו במטוסי קרב ,  בארטילריה ,  במרגמות ובאש טנקים ופגעו במטרות של חיזבאללה .  ברור לחלוטין שהתקרית הזו קשורה לאסטרטגיה איראנית שמטרתה לאתגר אותנו ,  בין אם זה מלבנון ,  רמת הגולן ,  רצועת עזה או גזרות אחרות .  אנחנו כמובן לא נאפשר פגיעה בחיילים או פגיעה באזרחים .  בהתאם לכך אנחנו פועלים ". 
שר הביטחון הוסיף : " גם אם נראה לכאורה שההסלמה הנוכחית מאחורינו ,  אנחנו דרוכים וערוכים בגבול לבנון ,  בגבול רמת הגולן ובכל מקום אחר .  אני חושב שאפשר כבר לראות את הצפון חוזר לשגרה ,  אנחנו בהחלט מעודדים את תושבי הצפון ואת המטיילים לנצל את סוף השבוע הזה לטייל ,  לעלות את החרמון ,  אנחנו נדאג לביטחונם ".  
מנגד ,  שר החוץ אביגדור ליברמן ביקר היום בסיור ברמת הגולן את התגובה הישראלית לתקרית בהר דב . " מדיניות ההכלה אותה מיישמת ישראל מונעת מהרצון להשיג שקט בטווח הקצר ,  אך היא תפגע בביטחון ובהרתעה בטווח הרחוק ",  אמר . " גם החמאס ברצועת עזה וגם ארגוני הטרור הפועלים מסיני עוקבים בדריכות אחרי התגובה של ישראל לתקרית הירי בצפון .  הכלת האירוע על ידי ישראל תדרבן את חיזבאללה להוציא פיגועים נוספים גם בגזרת לבנון וגם בגזרה הסורית .  חיזבאללה פועל להפוך את החלק הסורי של רמת הגולן למוצב קדמי על מנת להוציא משם פיגועים נגד ישראל ולהפוך את המציאות באזור זה למציאות הדומה לזו שבדרום לבנון ".  

נתניהו ביקר פצועים מהתקרית : " אנו תחת מתקפה איראנית "
 ראש הממשלה ושר הביטחון ביקרו את החיילים המאושפזים בבית החולים רמב"ם בחיפה והתייחסו להסלמה בצפון . " איראן מנסה לעקור אותנו מכאן ,  אבל הם לא יצליחו ".  יעלון : " מעודדים את תושבי הצפון לנצל את סוף השבוע לטייל "
 
