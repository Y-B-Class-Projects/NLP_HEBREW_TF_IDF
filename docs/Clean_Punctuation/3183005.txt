יצרני הסיגריה האלקטרונית לבג"ץ :  בטל את הצו האוסר על שיווק המוצר
לאחר שנתניהו ,  המשמש גם שר הבריאות ,  הודיע על איסור שיווק המוצר של חברת  " ג'ול ",  היצרנים טענו בעתירתם כי הצו פסול ונועד למנוע שיווק רק של מוצר מסוג זה ,  בזמן שהמתחרים ממשיכים למכור את מוצריהם . " הצו לא מבוסס ,  לא חוקתי ופוגע בחופש העיסוק "
 יצרני הסיגריה האלקטרונית  " ג'ול "  הגישו הבוקר  ( חמישי )  עתירה לבג"ץ ,  בה דרשו לבטל את הצו שהטיל בתחילת השבוע ראש הממשלה ושר הבריאות ,  בנימין נתניהו ,  האוסר על שיווק המוצר בישראל .  בעתירה שהוגשה על ידי עו"ד איתן האזרחי ,  נטען כי הצו שהוציא נתניהו פסול ונועד למנוע את השיווק רק של סיגריית  " ג'ול ",  בזמן שמתחרים יוכלו להמשיך למכור מוצרים דומים .  
בעתירה נכתב כי  " הצו מכוון באופן סלקטיבי לעותרות ,  למוצר שלהן ולו בלבד ,  ולמעשה מותיר את הדלת פתוחה לרווחה למתחרות ,  למכור מוצרים דומים ולהמשיך לעשות ככל העולה על רוחן ".  
עוד בוואלה !  NEWS גשר אחד רחוק מדי :  כץ רשם הישג עם החרדים אך לא חמק מהביקורת של נתניהו קרשים ,  אבנים וניסיונות דריסה :  פצועים בקטטה בגליל התחתון ראש העיר המכהן או סגניתו ?  המרוץ לעיריית הרצליה מתחמם 
עוד טוענים העותרים כי הליך השימוע שנערך להם היה פגום ,  וכי ההחלטה בעניין תוך כדי שהמשיבים אימצו לכאורה את הדירקטיבה האירופאית ביחס לכמות ניקוטין בנוזל ,  אך לא הציגו אף ראיה מדעית אירופאית . " הטענה כי המשיבים מבססים החלטתם על אימוץ הדירקטיבה האירופאית אינה יכולה להתקבל במקום בו הם מאמצים רק חלק מהדירקטיבה- ורק ביחס למוצר של העותרות ",  נכתב בעתירה . " אשר על כן ,  הצו אינו כשר מנהלית ,  אינו מבוסס ,  אינו חוקתי ,  נעשה בחוסר סמכות ,  פוגע בחופש העיסוק ,  בחופש הקניין ,  בעקרון השיוויון ,  לוקה בחוסר דמוקרטיות ,  ודינו להיפסל ". 
ה"ג'ול "  היא סיגריה אלקטרונית המכילה ריכוז גבוה יחסית של ניקוטין והפכה נפוצה מאוד בארצות הברית שם תפס תאוצה בשנים האחרונות ומהווה כ-54% משוק הסיגריות האלקטרוניות ,  בין היתר בקרב צעירים .  בהודעת משרד הבריאות מתחילת השבוע נמסר כי  " ההחלטה לאסור את יבואו ושיווקו של המוצר  ( JUUL )  שמכיל ניקוטין בריכוז העולה על 20 מיליגרם למיליליטר ,  התקבלה בשל הסכנה החמורה לבריאות הציבור ".  מדובר ,  לפי ההודעה ,  בהיצמדות לתקן האירופי שמגביל את כמות הניקוטין במוצר .  

יצרני הסיגריה האלקטרונית לבג"ץ :  בטל את הצו האוסר על שיווק המוצר
לאחר שנתניהו ,  המשמש גם שר הבריאות ,  הודיע על איסור שיווק המוצר של חברת  " ג'ול ",  היצרנים טענו בעתירתם כי הצו פסול ונועד למנוע שיווק רק של מוצר מסוג זה ,  בזמן שהמתחרים ממשיכים למכור את מוצריהם . " הצו לא מבוסס ,  לא חוקתי ופוגע בחופש העיסוק "
 
