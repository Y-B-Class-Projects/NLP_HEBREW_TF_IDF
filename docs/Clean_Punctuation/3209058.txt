טורקיה ממשיכה במתקפה על נתניהו : " אחראי לטבח של חפים מפשע "
 שר החוץ צ'בושאולו הצטרף לארדואן וקרא לראש הממשלה  " רוצח בדם קר שבועט באנשים שכובים על הרצפה ".   " נתניהו :  ארדואן הוא רודן אנטישמי שצבאו טובח בכורדים "
 שר החוץ הטורקי מבלוט צ'בושאולו תקף היום  ( ראשון )  את ראש הממשלה בנימין נתניהו וכתב בחשבון הטוויטר כי  " הכובש שבועט באנשים על הרצפה נפגע בקלות :  נתניהו הוא רוצח בדם קר האחראי לטבח של אלפי פלסטינים חפים מפשע ומפציץ ילדים על חוף הים .  טורקיה לעולם לא תפסיק לחשוף את האמת ".  
בימים האחרונים החריף נשיא טורקיה רג'פ טייפ ארדואן את התבטאויותיו נגד ישראל ונגד נתניהו ,  שמצדו תקף אותו בחזרה היום . " נחשפתי עכשיו לטרלול היומי של הרודן האנטישמי ארדואן ",  אמר במפגש עם חיילים בני העדה הנוצרית בתל אביב . " יש לו אובססיה עם ישראל כי הוא יודע מה זה צבא מוסרי ומה זו דמוקרטיה אמיתית לעומת הצבא שטובח הכורדים .  פעם ארדואן היה תוקף אותי כל שעתיים ועכשיו זה כל שש שעות ,  זה שיפור ".  
אתמול אמר ארדואן בנאום בפני בני נוער באיסטנבול כי  " יהודים בישראל בועטים באנשים הנמצאים על הקרקע .  למען האמת ,  היהודים בועטים לא רק בגברים ,  אלא גם בנשים ובילדים .  לעומתם ,  אנחנו כמוסלמים מתעמתים פנים אל פנים אם יש להם את האומץ לעמוד מולנו ,  אז אנחנו מלמדים אותם את הלקח ".  

טורקיה ממשיכה במתקפה על נתניהו : " אחראי לטבח של חפים מפשע "
 שר החוץ צ'בושאולו הצטרף לארדואן וקרא לראש הממשלה  " רוצח בדם קר שבועט באנשים שכובים על הרצפה ".   " נתניהו :  ארדואן הוא רודן אנטישמי שצבאו טובח בכורדים "
 
