הליכוד עתר נגד פרסום ההחלטה בתיקי נתניהו ;  העליון דחה את הבקשה
העליון דחה את עתירת המפלגה שהצטרפה לעתירה נגד פרסום הודעת היועץ המשפטי לממשלה בטענה שמדובר ב"התערבות בוטה של השמאל במטרה להפיל את הימין ".  משרד המשפטים : " יש לדחות העתירה על הסף ".  הליכוד על דחיית העתירה : " מצטער שלא נמנעה התערבות בוטה של השמאל "
 - תנועת הליכוד עתרה לבג"ץ בדרישה למנוע את פרסום ההחלטה עד אחרי הבחירות-העליון דחה את העתירות על הסף- תגובת משרד המשפטים : " אין מניעה לפרסום ,  יש לדחות את העתירה על הסף "-  היועמ"ש צפוי להודיע היום על החלטתו בנושא תיקי ראש הממשלה- מסתמן :  מנדלבליט יאשים את נתניהו בשוחד בתיק 4000- בתיק 1000 צפוי היועמ"ש להאשים את נתניהו במרמה והפרת אמונים- מטעמו של נתניהו נמסר : " ההאשמות הן מגוחכות "  
בית המשפט העליון דחה היום  ( חמישי )  על הסף את העתירות שדרשו לעצור את פרסום הודעת היועץ המשפטי לממשלה לגבי תיקי ראש הממשלה בנימין נתניהו .  מוקדם יותר מפלגת הליכוד עתרה לבג"ץ בטענה שמדובר ב"התערבות בוטה של השמאל במטרה להפיל את הימין ".  הבקשה הדחופה להצטרף כעותרת לבג"ץ הוגשה באמצעות היועץ המשפטי של המפלגה ,  עו"ד אבי הלוי .  כמו כן ,  הוגשה בקשה למתן צו ביניים דחוף המורה ליועמ"ש אביחי מנדלבליט שלא לפרסם את הודעתו בעניינו של נתניהו .  
הליכוד הצטרפה בכך לעתירה שהגיש עו"ד יוסי פוקס ,  המבקשת לעכב את הודעת היועמ"ש עד לאחר הבחירות ,  זאת בטענה שהחלטת יועמ"ש בעת הזאת ,  לאחר סגירת הרשימות לכנסת ,  היא צעד חסר תקדים בתולדות המשפט הישראלי .
" הודעת היועמ"ש לממשלה על כוונתו לפרסם היום את הודעתו היא תוצאה של לחץ בריוני של השמאל בשלוש השנים האחרונות שמטרתו להפיל את ממשלת הימין ולנצח בבחירות שלא באמצעות הקלפי ",  לשון הודעת הליכוד . " הליכוד הצטרף הבוקר לעתירה בבג"ץ נגד פרסום ההחלטה לפני הבחירות לכנסת ,  שאין לה תקדים בתולדות המשפט הישראלי ושהיא מהווה התערבות בוטה בבחירות ". 
לקריאה נוספת:שוחד ,  מרמה או סגירת התיק :  היועמ"ש צפוי לפרסם החלטתו על נתניהוטראמפ על חקירות נתניהו : " הוא עושה עבודה טובה כראש ממשלה"נתניהו במוסקבה : " הוצאת האיראנים מסוריה - יעד מוצהר של רוסיה "  
בעתירה נכתב כי  " ייתכן וכתוצאה מפרסום החלטת היועץ תקבלנה מפלגות שהן חלק מגוש הימין ,  התומך בראש הממשלה ,  פחות מושבים בכנסת .  זאת על אף שהחלטה זו עשויה להתהפך ב-180 מעלות כתוצאה מהשימוע שיתקיים רק לאחר הבחירות ,  אך יהיה זה מאוחר מדי עבור המפלגות שאיבדו ייצוג בכנסת ו/או תפקידים בממשלה שתקום ,  כתוצאה ישירה מהפרסום הזה ".  
עוד נכתב כי  " המדובר במקרה חסר תקדים מאז קום המדינה ,  שבו תימסר 'החלטה' מסוג זה נגד ראש ממשלה מכהן ,  והזהירות הנדרשת והמתבקשת גדולה לעין שיעור בכל הנוגע למניעת התערבות במערכת הבחירות ".  ממפלגת העבודה נמסר בתגובה : " די ,  נתניהו .  תתמודד עם המציאות וכבד את הכרעת היועמ"ש ". 
משרד המשפטים השיב אמש לעתירה .  בתשובה ,  שעליה חתום ראש מחלקת הבג"צים ,  ענר הלמן ,  מובהר כי עמדת משרד המשפטים היא שעל העתירה להידחות על הסף ,  וכי כל עוד לא ניתן צו ביניים מפורש שמורה לא לפרסם את ההחלטה - אין מניעה לעשות זאת .  היום הבהירו במשרד המשפטים כי משום שהליכוד בחר להצטרף לעתירה - התשובה רלוונטית גם לגבי המפלגה .  
אולם ,  בית המשפט העליון דחה את העתירות .  בתגובה נמסר מהליכוד כי  " מצער שבג"ץ לא מנע מהשמאל התערבות בוטה בבחירות .  בג"ץ עצמו קבע בזמנו ,  בעניינו של צחי הנגבי ,  שיש להימנע מפרסום החלטות יועמ"ש בתקופת בחירות ומתח ביקורת על היועץ המשפטי דאז שעשה זאת .  חבל שבג"ץ לא הקשיב לבג"ץ ". 
 ( עדכון ראשון :  11:12 )  

הליכוד עתר נגד פרסום ההחלטה בתיקי נתניהו ;  העליון דחה את הבקשה
העליון דחה את עתירת המפלגה שהצטרפה לעתירה נגד פרסום הודעת היועץ המשפטי לממשלה בטענה שמדובר ב"התערבות בוטה של השמאל במטרה להפיל את הימין ".  משרד המשפטים : " יש לדחות העתירה על הסף ".  הליכוד על דחיית העתירה : " מצטער שלא נמנעה התערבות בוטה של השמאל "
 
