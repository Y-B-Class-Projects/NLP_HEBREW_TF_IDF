נתניהו לראשי הקואליציה :  אם נלך לבחירות - עדיף שלא בגלל הגיוס
ראש הממשלה אמר כי יש להביא לאישורו של חוק הגיוס בתוך שבועיים וכי אסור להגיע למועד הבחירות מבלי לפתור את הסוגיה .  במפלגות החרדיות ממתינים להכרעת הרבנים .  ח"כ גפני : " החוק בסדר "
 ראש הממשלה בנימין נתניהו אמר היום  ( ראשון )  בפורום ראשי הקואליציה כי יש לקדם את חוק הגיוס בתוך שבועיים והוסיף כי  " צריך לגמור את הנושא בהקדם ".  לדבריו , " צריך לקבל החלטות ,  לייצר הסכמות ולהביא את הצעת החוק לאישור הממשלה בתוך שבועיים ".  לוואלה !  NEWS נודע כי נתניהו אמר לראשי הקואליציה כי אסור להגיע לבחירות כשהנושא של פטור החרדים מגיוס לצה"ל אינו פתיר . " אם נלך לבחירות ,  עדיף שזה לא יהיה הנושא ",  הוסיף .  
ראשי המפלגות החרדיות אריה דרעי ויעקב ליצמן נעדרו מהישיבה ,  אולם ח"כ משה גפני  ( יהדות התורה )  שהשתתף בה הבהיר כי חוק הגיוס הוא  " בסדר "  וכי יהיה אפשר להתקדם עמו - אך כי במפלגתו ובש"ס ממתינים להכרעת הרבנים .  מוקדם יותר נועד גפני עם הרב חיים קנייבסקי ,  ממנהיגי הציבור החרדי-ליטאי ,  וזה הורה לו  " לא לשבור את הכלים "  אלא להגיע להסכמות על החוק .  
בשבוע שעבר הורתה מועצת גדולי התורה של סיעת אגודת ישראל ביהדות התורה ,  שבראשה עומד ליצמן ,  כי אין לקדם את החוק אם לא ייעשו בו שינויים .  בסביבתו של שר הביטחון אביגדור ליברמן לא הביעו התנגדות לשינויים כאלה .  גורמים בסביבת ליברמן אמרו לוואלה !  NEWS כי  " זו הצעת החוק הכי מקצועית והכי ממלכתית .  היא נהנית מקונצנזוס רחב בכל הקשת הפוליטית ,  קואליציה ואופוזיציה .  אם תהיה הערה או בקשה מסוימת לגבי נוסח החוק ,  נחזיר אותה לדיון בוועדה של צה"ל ומשרד הביטחון .  זה חוק מקצועי וחשוב לשמור אותו כזה ".  
ח"כ איציק שמולי  ( המחנה הציוני )  ביקר את הנחייתו של נתניהו לקדם את החוק במהירות האפשרית ומסר כי מדובר במתווה גרוע . " מה כל כך דחוף לנתניהו להקריב שוב את החיילים המשרתים לטובת הברית שלו עם החרדים ?  ",  מסר שמולי . " המתווה הזה הוא גרוע - לא צודק וגם לא חוקתי ,  ולא רק שאינו מקרב את השוויון אלא שהופך אותו לחלום רחוק .  כל אתנן פוליטי כזה יביא בעתיד לקריסת מודל צבא העם ,  מאחר ולא יהיו די חיילים שימלאו את משימותיו .  משרד הביטחון הרים דגל לבן במתווה הזה והסיעות החרדיות עוד מעזות להתנגד ברב חוצפה ". 
 ( עדכון ראשון :  14:32 )  

נתניהו לראשי הקואליציה :  אם נלך לבחירות - עדיף שלא בגלל הגיוס
ראש הממשלה אמר כי יש להביא לאישורו של חוק הגיוס בתוך שבועיים וכי אסור להגיע למועד הבחירות מבלי לפתור את הסוגיה .  במפלגות החרדיות ממתינים להכרעת הרבנים .  ח"כ גפני : " החוק בסדר "
 
