הממשלה תקצה 60 מיליון שקלים לנפגעי השריפה בכרמל
רה"מ אמר בישיבת הממשלה בטירת הכרמל : " אני לא רוצה עיכובים או ביורוקרטיה .  אני רוצה קיצור תהליכים .  שכולם יחזרו לבתים בימים הקרובים ".  הישיבה נפתחה בדקת דומייה לזכר הקורבנות
שרי הממשלה הגיעו הבוקר  ( ראשון )  לישיבת ממשלה מיוחדת בטירת הכרמל ,  המוקדשת לשריפה הגדולה שמשתוללת מיום חמישי בכרמל .  הישיבה נפתחה בדקת דומייה לזכר הקורבנות .  
ראש הממשלה בנימין נתניהו אמר בפתח הישיבה : " אנחנו רוצים לשקם את הבתים ואת התשתיות במהירות האפשרית ולכן שוחחתי עם השרים .  אני לא רוצה עיכובים ,  אני לא רוצה ביורוקרטיה .  אני רוצה קיצור תהליכים ופתרונות מהירים .  שכולם יחזרו לבתיהם בימים הקרובים ,  או שיקבלו פתרון עד להשלמת תהליכי השיקום והשיפוץ ".  
בהתייחסו לסיוע הבנילאומי במאמצים להשתלט על השריפה אמר נתניהו : " אנחנו עדיין בעיצומה של שריפת יער ענקית .  הכבאים עושים עבודת קודש אבל צריך להבין שבסוג שריפה כזה רק מטוסים יכולים להכריע .  שריפות יער ענקיות שונות בתכלית והדרך היחידה לטפל בשריפות כאלה הוא בשילוב של שני כוחות אוויריים - לאומיים ובינלאומיים .  בשריפת הענק בקליפורניה ארה"ב קיבלה סיוע משמונה מדינות .  בשריפת הענק ברוסיה היא לא היססה ולא התביישה לבקש סיוע .  גם אנחנו לא התביישנו ולא היססנו .  כך פעלנו והדבר הזה מביא תוצאות .  אני מעריך שאנחנו בתהליך של השתלטות על האש ",  הוסיף נתניהו . 
" הצעד השני השני הוא הוא להקים מערך מוטס .  גם אז ,  לא תמיד הוא ימנע את הצורך בעזרה בינלאומית .  התחלנו לטפל בזה ,  הוספנו תקציבים .  יש כאן התגייסות של העם כולו ברגע מכריע ,  בערבות הדדית ". 
ההחלטה הראשונה שהתקבלה בישיבה היא להקצות 60 מיליון שקלים לטיפול בנפגעי ומפוני הכרמל .  מעבר להקצאה הראשונית ,  הממשלה הורתה למשרד האוצר להציג תוך שבוע תכנית תקציבית כוללת לשיקום האזור והנפגעים .
 בנוסף החליטה הממשלה להקים ועדת היגוי בינמשרדית בראשות מנכ"ל משרד ראש הממשלה שתגבש תכניות להליך שיקום נזקי השריפה .  הממשלה גם החליטה לתגבר את מערך הרווחה באזורים שנפגעו מהשריפה ושר הרווחה יצחק הרצוג יגבש בשבועות הקרובים תכנית שיקום ברשויות המקומיות ובקהילות שנפגעו בשריפה .  על אגף תיאום ,  מעקב ובקרה במשרד ראש הממשלה הוטל להגיש תוך שבוע תכנית סיוע בתחום המוניציפלי שתכלול פיצוי לרשויות המקומיות בגין הוצאות ונזקים וחבילת סיוע לישובים שנפגעו .  
מפקד חיל האוויר האלוף עידו נחושתן עדכן את השרים על אופן הפעלת הכוח האווירי שהגיע מ-10 מדינות שונות .  לדבריו ,  35 כלי טייס מופעלים היום ,  24 מתוכם מחו"ל .  עד היום ביצעו כלי הטייס 409 גיחות .
 עדכון ראשון :  10:20

הממשלה תקצה 60 מיליון שקלים לנפגעי השריפה בכרמל
רה"מ אמר בישיבת הממשלה בטירת הכרמל : " אני לא רוצה עיכובים או ביורוקרטיה .  אני רוצה קיצור תהליכים .  שכולם יחזרו לבתים בימים הקרובים ".  הישיבה נפתחה בדקת דומייה לזכר הקורבנות

