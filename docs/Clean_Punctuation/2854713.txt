גלעד ארדן נשאר מחוץ לממשלה : " יום מורכב מאוד עבורי "
 בבוקר שלאחר השבעת הממשלה ה-34 בלעדיו ,  הסביר השר לשעבר בפייסבוק מדוע דחה את הצעת נתניהו להתמנות לשר לביטחון הפנים : " ההצעה לא העניקה לי את הכלים הדרושים כדי להוביל את השינוי שלו אנו זקוקים "
 ח"כ גלעד ארדן ,  שהגיע במקום הראשון בפריימריז של הליכוד אך נשאר בסופו של דבר מחוץ לממשלתו החדשה של בנימין נתניהו ,  הסביר הבוקר  ( שישי )  את החלטתו לדחות את הצעת נתניהו להתמנות לשר לביטחון הפנים . " החלטתי לא להצטרף לממשלה במתווה שהוצע לי .  הסיבה :  מהות ",  הסביר ארדן בפוסט שהעלה בפייסבוק .
" מגיל צעיר חלמתי לשרת את הציבור ולפעול למען שיפור וקידום מדינת ישראל .  מרגע שנבחרתי ,  טובת הציבור ,  והיא בלבד ,  עמדה לנגד עיניי ,  ופעלתי נמרצות כדי לקדם אינטרסים ציבוריים בתחום הכלכלה ,  הגנת הסביבה ,  תקשורת ,  הגנת העורף ועוד ",  כתב השר לשעבר . " קיוויתי להמשיך ולשרת אתכם גם בממשלה הזו ,  אולם ,  לצערי ,  ההצעה שהציע לי ראש הממשלה לא העניקה לי את הכלים הדרושים כדי להוביל את השינוי האמיתי שלו אנו זקוקים במשרד לביטחון הפנים ובמשטרה ולהצליח במשימתי הציבורית .  בנסיבות אלא לא יכולתי לקחת על עצמי תפקיד זה ". 
ממשלת נתניהו הרביעית - סיקור מיוחד בוולאה ! NEWS:הנגבי הופתע מהמינוי ברגע האחרון ,  ארדן נותר מחוץ לממשלהבעולם לא יאהבו את מינויה של ציפי חוטובלי למשרד החוץהרצוג נגד נתניהו : " אף מנהיג לא יצטרף לממשלת הקרקס שהקמת "  
ארדן פתח את דבריו בכך שבירך את חבריה של הממשלה ה-34 שהושבעה אמש . " לאחר פרק זמן של כחצי שנה שבו עמדה המדינה מלכת ותהליכים נעצרו ,  הגיעה העת להמשיך ולעבוד .  אני מברך את חבריי השרים בברכת הצלחה למען כולנו ",  כתב . " באופן אישי ,  מדובר ביום מורכב מאוד עבורי ועבור חבריי הטובים המלווים אותי לכל אורך דרכי הפוליטית ".  אחרי דברי ההסבר ,  הודה ארדן לתומכיו : " אני מודה לכם על האמון הרב שנתתם בי .  מבטיח שאמשיך לשרת אתכם נאמנה כחבר כנסת מן השורה הראשונה .  אני יודע את העבודה ".  
אמש אישרה מליאת הכנסת את ממשלתו הרביעית של נתניהו ברוב של 61 מול 59 מתנגדים .  בממשלה ה-34 יחזיק ראש הממשלה גם בתפקיד שר החוץ וסגניתו תהיה ציפי חוטובלי .  משה יעלון ימשיך לכהן כשר הביטחון ,  וגם ישראל כץ יישאר במשרד התחבורה לצד היותו שר המודיעין .  שר האוצר יהיה משה כחלון .  על משרד החינוך יהיה ממונה נפתלי בנט ,  וחברת מפלגתו איילת שקד תהיה שרת המשפטים .  כמו כן ,  יו"ר ש"ס אריה דרעי יהיה שר הכלכלה וכן שר הנגב והגליל .
 בתפקיד סגן שר הבריאות ,  שלמעשה יהיה השר בפועל ,  יכהן יעקב ליצמן מיהדות התורה .  שר הבינוי יהיה יואב גלנט ,  ועמיתו למפלגה אבי גבאי יהיה השר להגנת הסביבה .  במשרד החקלאות ישב אורי אריאל מהבית היהודי .  יובל שטייניץ יעמוד בראש משרד האנרגיה והתשתיות ,  ושותפתו לליכוד מירי רגב תקבל את תיק התרבות והספורט .  חיים כץ ,  אף הוא מהליכוד ,  יהיה שר הרווחה .
 דני דנון ,  גם הוא חבר מפלגת השלטון ,  יהיה שר המדע ,  הטכנולוגיה והחלל .  עמיתו יריב לוין יהיה השר לביטחון הפנים וכן שר התיירות .  תפקידים נוספים :  גילה גמליאל תקבל את המשרד לשוויון מגדרי ,  שוויון המיעוטים וקידום הצעירים והאזרחים הוותיקים בישראל ,  ודוד אזולאי מש"ס יהיה שר הדתות .  אופיר אקוניס יהיה שר ללא תיק .  יצחק כהן מש"ס יהיה סגן שר האוצר ,  סגן שר הנגב והגליל וסגן שר במשרד הכלכלה ואיוב קרא יהיה סגן שר לפיתוח אזורי .
 לפניות לכתב :  omri_n@walla.net.il 

גלעד ארדן נשאר מחוץ לממשלה : " יום מורכב מאוד עבורי "
 בבוקר שלאחר השבעת הממשלה ה-34 בלעדיו ,  הסביר השר לשעבר בפייסבוק מדוע דחה את הצעת נתניהו להתמנות לשר לביטחון הפנים : " ההצעה לא העניקה לי את הכלים הדרושים כדי להוביל את השינוי שלו אנו זקוקים "
 
