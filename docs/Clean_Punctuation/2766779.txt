אובמה לנתניהו : " תומכים בזכות ישראל להגן על עצמה "
 נשיא ארצות הברית שוחח עם ראש הממשלה ,  ובמהלך השיחה נשמעו אזעקות בתל אביב . " אף מדינה לא צריכה להשלים עם ירי טילים ".  נתניהו יפנה למנהיגי העולם לגייס תמיכה להמשך המבצע
ראש הממשלה בנימין נתניהו שוחח אחר הצהריים  ( שישי )  עם נשיא ארצות הברית ברק אובמה ,  ועדכן אותו בהתפתחויות במבצע  " צוק איתן ".  במהלך השיחה בין השניים נשמעה אזעקה ,  עקב ירי רקטות למרכז הארץ . " זאת המציאות בה חיים מיליונים מאזרחי ישראל בימים האחרונים ",  אמר נתניהו ,  שהוסיף כי חמאס משתמש בתושבי עזה כמגן אנושי .  
מבצע קרקעי ברצועת עזה :  עדכונים שוטפים
במסיבת עיתונאים שנערכה בבית הלבן ,  הדגיש אובמה את תמיכתה של ארצות הברית בזכות של ישראל להגן על עצמה ,  והוסיף כי אמר לנתניהו בשיחה שערכו כי ארצות הברית ובעלות בריתה מודאגות מהסיכון של הסלמת העימות .  כמו כן ,  אובמה הביע תקווה כי ישראל תמשיך לפעול באופן הממזער את הפגיעה באזרחים .  נתניהו הודה לנשיא אובמה על תמיכתה של ארה"ב בישראל ועל שותפותה בפיתוח מערכת  " כיפת ברזל ". 
מבצע  " צוק איתן "  - סיקור מיוחד בוואלה !  חדשות:סקר :  17% מהציבור חושב שצריך וכדאי לדבר עם חמאסתיעוד :  נחשפו 21 פירי מנהרות טרור בקרבת הגבולהפלסטינים : " פגז נחת בחדר השינה - 3 אחים נהרגו"פרשנות | כך הצליח חמאס המתוסכל לגרור את ישראל לתוך עזה  
" אף מדינה לא צריכה להשלים עם ירי טילים לתוך הגבולות שלה ,  או טרוריסטים שחופרים מנהרות לתוך השטח שלה ",  אמר אובמה . " הבהרתי שאנו מודאגים מהסכנות של הסלמה נוספת ואובדן חיים של אזרחים תמימים .  לכן ,  למרות שאנו תומכים במאמצים הצבאיים של ישראל להבטיח שטילים לא נורים לתוך השטח שלה ,  אמרנו גם שבמבצע הקרקעי הנוכחי אנו מקווים שישראל תמשיך לגשת לתהליך הזה באופן שמצמצם את הפגיעה באזרחים ".  
אובמה התייחס למאמצים הבינלאומיים להביא להפסקת אש בין ישראל לפלסטינים . " כולנו עובדים קשה לחזור להפסקת האש שהושגה בנובמבר 2012 .  שר החוץ קרי עובד על התמיכה ביוזמה המצרית ופועל לקדם את התוצאה הזאת ",  אמר .  הוא אף ציין כי מסר לנתניהו שקרי  " מוכן להגיע לאזור ".  
בתוך כך ,  נתניהו צפוי לפתוח בסבב שיחות עם מנהיגי העולם ,  על מנת לאפשר את  " המרחב הבינלאומי "  הנדרש להמשך מבצע  " צוק איתן "  - כך מסר היום גורם מדיני ,  בתום ישיבת ממשלה שנערכה הבוקר .  במהלך הישיבה ,  הרמטכ"ל רב-אלוף בני גנץ ושר הביטחון משה יעלון העבירו סקירות ביטחוניות ,  ועדכנו את השרים בפעילות צה"ל נגד המנהרות ברצועת עזה .
 הממשלה עודכנה בהחלטת הקבינט המדיני-ביטחוני ,  אשר הצביע בעד הרחבת המבצע הצבאי פה אחד . " מטרת המבצע הייתה ונשארה השבת השקט תוך פגיעה משמעותית בתשתיות הטרור ",  מסר הגורם . " לצה"ל יינתן הזמן הנדרש לבצע את המשימה ".  
הוא הוסיף כי החלה היערכות להרחבת המבצע ,  במישור הצבאי ובמישור המדיני .  הערכות המצב הביטחוניות יימשכו במהלך היום בבסיס הקריה בתל אביב ,  ונתניהו אף יערוך שם קבלת שבת הערב .  כמו כן ,  במהלך היום עדכן נתניהו את ראשי סיעות האופוזיציה בהתפתחויות .
 הגורם סרב להתייחס באופן ספציפי להצעות הקיימות להפסקת אש ,  אך הבהיר כי  " האמירה שלנו ,  שנאמרה גם לפני כן ,  שיש יעד למבצע וניתן להשיגו בדרך צבאית או בדרך מדינית ,  עדיין תקפה ". 
ראש הממשלה צפוי לפגוש מחר את שר החוץ של צרפת ,  לורן פביוס ,  המבקר בימים אלה בקהיר .  היום נפגש שם פביוס עם יו"ר הרשות הפלסטינית ,  אבו מאזן ,  על רקע הניסיונות להגיע להפסקת אש .  בפתח הפגישה ,  אמר פביוס לכתבים : " מטרתו של הביקור היא להביא להפסקת ספירלת האלימות ,  ולהגיע להפסקת אש במהירות האפשרית ".  לדבריו ,  אבו מאזן ביקש מצרפת  " להביא את הטורקים ואת הקטארים לשולחן ,  מאחר שללא ספק עשויה להיות להם השפעה מיוחדת על חמאס ".  
בתוך כך ,  קנצלרית גרמניה אנגלה מרקל הדגישה היום ,  בהתייחסות למבצע הצבאי הישראלי ,  כי למדינות הנמצאות תחת מתקפה יש את הזכות להגן על עצמן .  במסיבת עיתונאים שנערכה בברלין ,  הוסיפה מרקל : " על שני הצדדים לקבל על עצמם פשרות כואבות ,  אך אנחנו עומדים לצד ישראל בכל הנוגע להגנה עצמית ". 
גם מזכ"ל האו"ם באן קי מון התייחס לכניסה הקרקעית של כוחות צה"ל לרצועת עזה ,  והפציר בישראל להגביר את המאמצים למנוע הריגת אזרחים פלסטינים .  בהמשך היום ,  צפוי להיערך דיון במועצת הביטחון של האו"ם בנוגע למשבר ברצועת עזה .
 נשיא רוסיה ולדימיר פוטין ונשיא איראן חסן רוחאני קראו לסיום הלחימה בעזה ולחידוש תהליך השלום הישראלי-פלסטיני .  לפי הודעה שנמסרה מהקרמלין ,  השניים שוחחו ,  על רקע  " חששות כבדים מהסלמה ",  והדגישו את הצורך לסיים במהירות את העימות המזוין .  
מדינות אחרות הביעו ביקורת קשה על המבצע הצה"לי .  ראש ממשלת טורקיה ,  רג'פ טייפ ארדואן ,  חזר היום על טענתו כי ישראל מבצעת  " רצח עם "  בפלסטינים ,  והוסיף : " מדינת ישראל פוגעת בשלום העולמי ובשלום במזרח התיכון ".  הוא אף גינה את מעורבותו של נשיא מצרים ,  עבד אל-פתאח סיסי ,  במבצע  " צוק איתן "  ובלחימה נגד ארגון חמאס . " הוא לא שונה מאחרים ",  טען בהתייחסו לישראל , " סיסי בעצמו הוא דיקטטור ".  לדבריו ,  הממשל המצרי פועל  " בשיתוף פעולה "  עם ישראל נגד חמאס .
 ממשלת אקוודור אף החליטה על החזרת שגרירה בישראל ,  גיירמו בסנטה ,  לצורך התייעצות במשרד החוץ ,  ופרסמה הודעת גינוי חריפה ,  בעקבות הפלישה הישראלית ,  להגדרתה ,  לרצועת עזה .  אקוודור היא המדינה הראשונה שנוקטת בצעד כזה מאז תחילת מבצע  " צוק איתן ".   " ממשלת אקוודור קוראת להפסקה מידית של המבצע הצבאי הישראלי בשטחים פלסטיניים ושל התקיפות נגד אוכלוסייה אזרחית ברצועת עזה ,  מהן נהרגו מעל 200 בני אדם ,  בהם נשים וילדים ",  נמסר בהודעה הרשמית .  כמו כן ,  אקוודור קראה לקהילה הבינלאומית לנקוט באחריות ולפעול לסיום המבצע , " על מנת להציל חיי חפים מפשע ולשמר את השלום והביטחון הבינלאומי ".  

אובמה לנתניהו : " תומכים בזכות ישראל להגן על עצמה "
 נשיא ארצות הברית שוחח עם ראש הממשלה ,  ובמהלך השיחה נשמעו אזעקות בתל אביב . " אף מדינה לא צריכה להשלים עם ירי טילים ".  נתניהו יפנה למנהיגי העולם לגייס תמיכה להמשך המבצע

