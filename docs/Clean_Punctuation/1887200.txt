מג"דים לנתניהו :  הימין הקיצוני מקלל כאילו אנו האויב
בשיחה סגורה עם ראש הממשלה תיארו קצינים בחטיבה המרחבית אפרים את המציאות המורכבת שעמה הם מתמודדים ,  במקביל להתמודדות עם הטרור הפלסטיני . " זה לא חריג ,  זו שגרה "
  ( צילום :  לע"מ ,  עריכה :  גדי וינסטוק )  
מפקדי גדודים בחטיבה המרחבית אפרים שיתפו הערב  ( שלישי )  את ראש הממשלה בנימין נתניהו בתחושות הקשות שעמן הם נאלצים להתמודד נוכח ההתנהלות הקיצונית ההולכת וגוברת מצדם של פעילי ימין קיצוני .  נתניהו שמע את הדברים הקשים בשיחה סגורה שניהל עם הקצינים לאחר שהגיע למפקדת החטיבה ,  אליה פרצו בשבוע שעבר פעילי ימין .  במפגש שבמהלכו הדליק נתניהו נר ראשון של חנוכה עם המפקדים והלוחמים השתתפו גם שר הביטחון אהוד ברק ,  הרמטכ"ל רב-אלוף בני גנץ ,  מפקד פיקוד המרכז ,  אלוף אבי מזרחי ,  מפקד אוגדת יהודה ושומרון תת-אלוף חגי מרדכי ,  מפקד חטיבת אפרים אלוף-משנה רן כהנא ומפקדי גדודים המשרתים בגזרה .  
במשך דקות ארוכות ,  סיפרו מפקדי הגדודים בזה אחר זה לראש הממשלה על המציאות המורכבת שכוללת פעילות מול טרור לצד ההטרדות והפגיעה מצד גורמי הימין הקיצוני .  אחד המג"דים שהתייחס לפריצה האלימה לבסיס החטיבה ולניסיון לפגוע בקציני צה"ל באבנים ובמכות אמר כי  " זה לא אירוע חריג ,  זו שגרה .  מקללים אותנו כאילו אנחנו האויב .  מי היה מעלה על הדעת שבני עמנו יתנהגו כך ?  "
 מג"ד נוסף התבטא בחריפות נגד התנהגות פעילי הימין שפרצו לבסיס .  לדבריו , " לא חשבנו על האופציה הזאת .  איזה מפקד צריך לחשוב על האופציה ,  שאזרחי ישראל יפרצו לבסיס צבאי ?  ".  לאחר מכן העלה מפקד פיקוד מרכז ,  אלוף מזרחי את מרבית הטענות שעולות מהשטח ,  בנוגע ליחס של פעילי הימין הקיצוני כלפי לוחמים ומפקדי צה"ל בגזרה .  אלוף מזרחי ציין בפני ראש הממשלה שהיה קשוב במהלך כל השיחה ,  כי כוחות גדולים של צה"ל מושקעים בניסיונות לבלום פעולות של  " תג מחיר "  במקום למנוע טרור פלסטיני .  
אלוף מזרחי תיאר שוב פרטים מהאירועים האלימים בחודש האחרון וטען כי  " זה שוליים .  השוליים כבר רחבים ..  .  המציאות השתנתה והיא הפכה לקשה ".  אלוף מזרחי אמר עוד כי העביר מסר ברור לכלל המפקדים ,  לפיו אם מרימים עליהם יד ,  שישלפו אזיקונים ויאזקו את הפורעים עד להגעת המשטרה .  מפקד הפיקוד שנפגש בשנה האחרונה עם שופטת בית משפט מחוזי בכדי להבין את הביורוקרטיה ולנסות לקדם טיפול בתיקים ,  הדגיש את אופן הטיפול של מערכות המשפט בפעילי הימין הקיצוני ואת האופן שבו מערכת המשפט מתייחסת לגרפיטי שרוסס במסגד פלסטיני בידי פעילי ימין קיצוני .  
ראש הממשלה התייחס לטענות שהעלו המג"דים וציין כי האירועים האחרונים מוגדרים בעיניו כ"קשים ביותר ".  נתניהו אף הדגיש כי אין בכוונתו להשלים עם המציאות שעולה מהשטח ויעשה הכל כדי לטפל ולמגר את התופעות .  גורמי צבא בפיקוד מרכז ,  שיבחו את  " האופן שבו הציג אלוף מזרחי את המציאות והייצוג של הלוחמים בפני ראש הממשלה ". 
מדובר צה"ל נמסר כי  " לא נתייחס לשיח מפקדים בפורומים סגורים ". 

מג"דים לנתניהו :  הימין הקיצוני מקלל כאילו אנו האויב
בשיחה סגורה עם ראש הממשלה תיארו קצינים בחטיבה המרחבית אפרים את המציאות המורכבת שעמה הם מתמודדים ,  במקביל להתמודדות עם הטרור הפלסטיני . " זה לא חריג ,  זו שגרה "
 
