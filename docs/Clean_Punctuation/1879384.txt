מזכ"ל האו"ם לנתניהו :  חדש העברת כספי המסים לרשות
המזכ"ל באן קי מון שוחח עם ראש הממשלה ודרש ממנו לחדש את העברת כספי המסים ,  שהוקפאו בעקבות קבלת הפלסטינים לאונסק"ו .  הוא גם הביע דאגה מכוונת ישראל להרחיב את הבנייה בהתנחלויות
מזכ"ל האו"ם ,  באן קי מון ,  שוחח אמש  ( שלישי )  עם ראש הממשלה ,  בנימין נתניהו ,  ודרש ממנו לחדש באופן מיידי את העברת כספי המסים לרשות הפלסטינית .  דוברו של המזכ"ל מסר כי בשיחה בין המנהיגים הביע באן גם את דאגתו הכנה על כוונתה של ישראל להרחיב את הבנייה בהתנחלויות ובמזרח ירושלים ,  צעד שלדבריו  " חותר תחת תהליך השלום ומהווה הפרה של החוק הבינלאומי ".  
ישראל החליטה להקפיא את העברת כספי המסים לפלסטינים בחודש שעבר ,  בתגובה לקבלתה של הרשות כחברה מלאה באונסק"ו - ארגון החינוך ,  התרבות והמדע של האו"ם .  במקביל ,  הורה ראש הממשלה נתניהו גם להקפיא את העברת הכספים לאונסק"ו ,  בסך שני מיליון דולרים בשנה .  גם ארצות הברית ,  שאחראית ל-20% מתקציבו של הארגון  ( כ-70 מיליון דולרים בשנה ,  מתוך 300 מיליון )  ,  הודיעה כי תפסיק את המימון שלה לסוכנות .  קנדה ,  המעבירה 10 מיליון דולרים לארגון מדי שנה ,  נקטה גם היא צעד דומה .
 כאמור ,  עם קבלת הפלסטינים לאונסק"ו החליטו שרי השמינייה על השהיית העברת הכספים לרשות ,  צעד ממנו הסתייג בעבר שר הביטחון ,  אהוד ברק ,  שטען כי הוא מנוגד לאינטרס הישראלי ועלול לפגוע בשיתוף הפעולה הביטחוני עם הרשות הפלסטינית ובתפקודה של הרשות .  בנוסף ,  החליטו השרים להאיץ בניית דירות בירושלים ,  בגוש עציון ,  ובמעלה אדומים ,  בהיקף של כ-2,000 יחידות דיור ,  באזורים שבכל הסדר עתידי יישארו בידי ישראל .  
עוד על קבלת הפלסטינים לאונסק"ו:נתניהו הורה :  ישראל תקפיא העברת כספים לאונסקובאן :  מאמצי הקבלה הפלסטינים לא מועילים לאישתגובת ישראל לקבלת הרשות לאונסקו :  האצת הבנייה

מזכ"ל האו"ם לנתניהו :  חדש העברת כספי המסים לרשות
המזכ"ל באן קי מון שוחח עם ראש הממשלה ודרש ממנו לחדש את העברת כספי המסים ,  שהוקפאו בעקבות קבלת הפלסטינים לאונסק"ו .  הוא גם הביע דאגה מכוונת ישראל להרחיב את הבנייה בהתנחלויות

