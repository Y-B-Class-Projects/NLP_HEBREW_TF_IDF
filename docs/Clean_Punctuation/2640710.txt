נתניהו בחומה הסינית : " נבצר עצמנו בכל החזיתות "
 ראש הממשלה סיפר כי שוחח עם נשיאי ארה"ב ורוסיה ,  כמו גם עם מנהיגי סין ,  ודן עמם  " במגוון נושאים אזוריים ובינלאומיים ".   " כמו שהסינים הגנו על עצמם ,  נמשיך לבצר את עצמנו "
 ראש הממשלה ,  בנימין נתניהו ,  המבקר בימים אלה בסין ,  סייר הבוקר  ( חמישי )  יחד עם רעייתו ,  שרה ,  בחומה הסינית . " שוחחתי הלילה עם הנשיא אובמה ,  כמו שאני משוחח בימים האחרונים עם מנהיגי סין וכמו ששוחחתי לפני כמה ימים עם הנשיא פוטין ,  ודנתי איתם במגוון נושאים אזוריים ובינלאומיים ",  אמר נתניהו . " כמו שהסינים הגנו על עצמם וביצרו את עצמם עם החומה הגדולה ,  כך גם אנחנו נמשיך לבצר את עצמנו בגבול הדרום ,  ברמת הגולן ובכל החזיתות ".  
ביום שלישי רמז דובר משרד החוץ האמריקאי על גיבוי לתקיפה בסוריה ,  המיוחסת לישראל . " ההידברות בינינו רבת-פנים ,  יש קשרים בין הצבא ,  הדיפלומטים ,  קשרי מודיעין ,  ואנו בקשר קרוב עם ממשלת ישראל ",  אמר פטריק וונטרל ,  בתגובה לשאלה האם היה תיאום בין המדינות לפני התקיפות שיוחסו לחיל האוויר של צה"ל .  בתדרוך כתבים במשרד החוץ האמריקאי עלתה התהייה האם התקיפות מעלות את הסיכוי לשימוש של משטר אסד בנשק הכימי . " לא הייתי מעלה השערות בנושא ",  השיב וונטרל . " ובאמת הייתי מפנה אתכם לממשלת ישראל לדבר על פעולותיהם ".  
אתמול התייחס נתניהו גם לגזירות האוצר ולקיצוצים הצפויים בתקציב 2013-2014 . " לא אתערב בתקציב ,  למעט הקיצוץ בביטחון שנותר פתוח לדיון ",  אמר נתניהו בשיחה עם גלי צה"ל .  בכך ,  ביקש נתניהו להזים את הדיווחים לפיהם בכוונתו  " לרכך "  את שורת העלאות המסים והקיצוצים שמתכנן שר האוצר ,  יאיר לפיד .  עם זאת ,  לא ברור מה יהיה אופיו של הקיצוץ בתקציב הביטחון ,  המרכיב הגדול בתקציב המדינה ,  שהיקפו עשוי להגיע למיליארדי שקלים .  הנושא צפוי להתבהר עם שובו של ראש הממשלה מביקורו בסין .  
לקריאה נוספתפרשנות :  נתניהו ייתן ללפיד להזיע ואז יצטייר כמושיע העם ? נתניהו :  לא אתערב בגזירות האוצר - מלבד הביטחוןארהב מגבה התקיפות בסוריה ?  קשר קרוב עם ישראל 

נתניהו בחומה הסינית : " נבצר עצמנו בכל החזיתות "
 ראש הממשלה סיפר כי שוחח עם נשיאי ארה"ב ורוסיה ,  כמו גם עם מנהיגי סין ,  ודן עמם  " במגוון נושאים אזוריים ובינלאומיים ".   " כמו שהסינים הגנו על עצמם ,  נמשיך לבצר את עצמנו "
 
