המרוץ האמיתי רק מתחיל :  כשסער ניצח את נתניהו
ריבלין אולי זכה בכס ,  אבל שר הפנים בעט את כדור הפתיחה במה שעוד יתברר כקרב על הבכורה בליכוד .  גם יחימוביץ' ,  שטרית והחרדים הרוויחו .  פרשנות על סיום מכובד למרוץ מכוער
סיומו הדרמטי של המרוץ לנשיאות סימן את פתיחתו של מרוץ אחר ומסעיר לא פחות ,  והוא המרוץ על ראשות הממשלה .  ניצחונו של ראובן ריבלין חשף את מפלגת הליכוד כמפלגה מסוכסכת ושסועה ,  והעלה מעל פני השטח את קריאת התיגר של השר גדעון סער על מנהיגותו של ראש הממשלה ,  בנימין נתניהו ,  באופן שהוציא את שר הפנים כשידו על העליונה .
 הדרך לבית הנשיא - סיקור מיוחד:ריבלין שב לביתו : " אין לי שום דם רע או לב כבד על מישהו"בנו של ריבלין על הניצחון : " סגירת מעגל עם סבא"גם בליכוד מודים : " ריבלין נבחר למרות נתניהו "  
ריבלין אכל במהלך כל ההתמודדות ערימה ענקית של מרורים מנתניהו .  תחילה ניסה ראש הממשלה לבטל את מוסד הנשיאות ,  לאחר מכן ניסה לדחות את הבחירות ולסיום גם ניסה להביא מועמדים חלופיים ,  הזויים והזויים יותר .  וריבלין ?  הוא גילה גדלות נפש ושמר על איפוק .  בנאום הניצחון שלו הוא לא התאפק והכניס לנתניהו שתי עקיצות .  תחילה ,  כאשר הודה ראשון מבין כולם דווקא לסער - ולנתניהו לא הודה כלל ,  ושנית כאשר אמר משפט מעט מבולבל ולא ברור על רעייתו ,  אותה כינה  " הגברת הראשונה של מדינת ישראל ".  
מעמדו של נתניהו נפגע באופן משמעותי בגלל התנהלותו במרוץ .  אפילו ביום שבת האחרון ,  כאשר היה ברור שהבחירות יתקיימו במועדן ,  עוד חיפש יו"ר הכנסת יולי אדלשטיין ,  עילה לדחות אותן .  מעניין בשם מי הוא פעל .  גם עבור אביגדור ליברמן מדובר בהפסד צורב ביותר .  יו"ר ישראל ביתנו הוכיח במרוץ הזה שוב שמילה שלו היא לא מילה .  תחילה הוא הצהיר שיתמוך בכל מועמד שיביא נתניהו ,  כולל ריבלין .  אחר כך אמר שלא יצביע לו ופעל במרץ למען בחירתה של דליה איציק ,  יחד עם אריה דרעי .  ממש כמו במרוץ של משה לאון לראשות עיריית ירושלים ,  גם כאן נחלו ליברמן ודרעי מפלה ,  כאשר המועמדת שעליה שמו את יהבם אפילו לא העפילה לסיבוב השני .  
מי שנחשבו בעבר ממליכי המלכים של הפוליטיקה הישראלית ,  הוכיחו שוב שמגע הקסם שלהם פג .  פוליטיקאי בכיר מאוד אמר היום על ליברמן : " כנראה שדיקטטורה עובדת רק בהצבעה גלויה ".  אגב ,  היה מעניין לראות את ההתנהלות של דליה איציק ,  שהייתה ונותרה פוליטיקאית ,  במובן הצר ביותר של המילה .  כאשר היא הודחה בסיבוב הראשון ,  מיהרה להעביר את תמיכתה לשטרית ,  כאילו יש לכך משמעות כלשהי ,  בתקווה ששנוא נפשה לא יזכה להיכנס לבית הנשיא .  
זה לא עבד ,  ואין להצטער על כך .  בכל סקרי דעת הקהל הגיעה דליה איציק למקום האחרון ,  עם אחוזי תמיכה ציבורית של גבינה לבנה .  טוב שלא נבחר לתפקיד האזרח מספר אחת אדם שאזרחי ישראל לא רוצים בו שם .  איציק ,  שהייתה חלק מקומבינת לאון ונכשלה אז כמו עכשיו ,  למדה בדרך הקשה שהפוליטיקה השתנתה ,  וכי תדרוכים לכלי תקשורת אוהדים אולי יכולים לייצר אווירה ,  אבל לא לנצח את המרוץ .  
דווקא הסיעות החרדיות היו הראשונות להתעשת ,  ורוב חברי הכנסת החרדים הלכו בסופו של דבר עם ריבלין ,  בניגוד כאמור לרצונו של דרעי .  יו"ר ש"ס אמנם הצהיר על חופש הצבעה ,  אבל מקורביו תדרכו כי הרצון הוא לראות את שטרית בבית הנשיא .  רוב הסיעה לא התרשמה מהרצון של דרעי והלכה דווקא עם אלי ישי .  בכלל ,  נראה שהבחירות האלה היו ניצחון האופוזיציה הפנימית במפלגות :  גם שבעה חברי כנסת מהעבודה הצביעו לריבלין ,  בזכות לובי אינטנסיבי מצד שלי יחימוביץ' ,  שהיא ללא ספק אחת המנצחות הגדולות של היום הזה .  יחימוביץ' שמה את יוקרתה על הכף כאשר יצאה נגד החלטה סיעתית לתמוך בפואד ,  עליה חתמו כל יתר חברי העבודה מלבדה ,  וקראה להצביע דווקא לריבלין .  מאז נחשפה פרשת פואד שגרמה למבוכה גדולה בעבודה ,  יחימוביץ' הסתמנה כמי שהעדיפה לעשות בחירה ערכית ולא פוליטית .  בסוף זה הוכיח את עצמו בגדול .  
ובכל זאת ,  גם שטרית יכול להיות מרוצה .  היה לו הישג יפה מאוד ,  והוא לא היה רחוק מניצחון - בניגוד מוחלט לכל התחזיות המוקדמות .  מועמדותו של שטרית ,  שהייתה לא רלוונטית עד לפרישתו של בן אליעזר תפסה תאוצה ביממה האחרונה .  אתמול בלילה נפגשו יו"ר העבודה יצחק  ( בוז'י )  הרצוג ,  יו"ר התנועה ציפי לבני ,  וחברי כנסת חרדים רבים באירוע שבע ברכות של ביתו של דרעי .  באותו האירוע החל הסחף לכיוונו של שטרית ,  כאשר באופוזיציה התרשמו שיש סיכוי אמיתי שאם יעלה לסיבוב השני הוא יצליח לנצח .  הרצוג וכבל התגייסו למענו במלוא המרץ ,  יחד עם גורמים במרצ והסיעות הערביות ,  ובסופו של דבר הצליחו להביא אותו לסיבוב השני .
 זה היה אולי מצליח ,  אלמלא קיבלו כמה חברי כנסת ממרצ והעבודה רגליים קרות ,  בעיקר בגלל הפרשה הלא מפוענחת על הסכם הפרישה הסודי של עוזרת הבית של שטרית ,  שגרמו להם לספקות ותהיות .  באווירה הציבורית שנוצרה אחרי פרשת פואד ,  חלק לא מבוטל מהפוליטיקאים חשש לשלוח לבית הנשיא אדם שיכול להיות כי יימצאו שלדים בארונו .  
למדינת ישראל נבחר היום נשיא דמוקרט ,  ליברל ,  אדם שפיו וליבו שווים .  איש צנוע ,  שיודע לכבד את זכויות המיעוט ורגיש לכל אדם באשר הוא .  אחד המרוצים הפוליטיים המכוערים בתולדות המדינה הסתיים ,  והדבר הטוב ביותר שיצא ממנו הוא תחילה של ניקוי אורוות .  בלחץ התקשורת מסרו בשתי היממות האחרונות המועמדים את הצהרת ההון שלהם .  כמעט בלי לשים לב ,  נוצרה כאן נורמה חדשה של שקיפות .  יש לקוות שהציבור וגם הפוליטיקאים יידעו להבא לדרוש זאת מהמועמדים לנשיאות ולכל תפקיד ציבורי אחר .
 לפניות לכתב עמרי נחמיאס :  omri_n@walla.net.il
 ( עדכון ראשון :  21:33 )  

המרוץ האמיתי רק מתחיל :  כשסער ניצח את נתניהו
ריבלין אולי זכה בכס ,  אבל שר הפנים בעט את כדור הפתיחה במה שעוד יתברר כקרב על הבכורה בליכוד .  גם יחימוביץ' ,  שטרית והחרדים הרוויחו .  פרשנות על סיום מכובד למרוץ מכוער

