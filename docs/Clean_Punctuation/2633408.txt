נתניהו בהר הרצל : " המענה למוות - החיים עצמם וחיי העם "
 ראש הממשלה נשא דברים בטקס הזיכרון המרכזי בהר הרצל בירושלים והזכיר מפגש עם נערים שכולים . " כל משפחה והיגון שלה .  הגלד לעולם לא ייעלם .  אין מזור אמיתי ואין נחמה שלמה "
 ישראל מתייחדת עם זכר בניה הנופלים :  בשעה 11:00 החל בחלקה הצבאית בהר הרצל בירושלים הטקס המרכזי לזכר חללי מערכות ישראל ונפגעי פעולות האיבה ,  במעמד נשיא המדינה ,  שמעון פרס ,  ראש הממשלה בנימין נתניהו ,  נשיא בית המשפט העליון ,  השופט אשר גרוניס ,  הרמטכ"ל רב-אלוף בני גנץ ,  מפכ"ל המשטרה יוחנן דנינו והרבנים הראשים לישראל יונה מצגר ושלמה עמאר .  וואלה !  חדשות העבירה את הטקס בשידור חי .
 יום הזיכרון לחללי מערכות ישראלשכול כפול במשפחה :  החיים חזקים מהקשייםאיבד את בנו - ומסייע למשפחות שכולות :  סיבה לצאת מהביתהקצין שאיבד את ידו :  אחזור לשרת למען הנופליםהרמטכל בעצרת המרכזית :  חומת המגן של עמנו בצורה מתמיד 
ראש הממשלה בנימין נתניהו סיפר בטקס בהר הרצל על מפגש שקיים לאחרונה עם נערים ונערות ששכלו את אבותיהם . " הסתכלתי על הילדים וחשבתי בליבי ,  הם כל כך צעירים .  בטרם הספיקו להזדקף מלוא קומתם נחתה עליהם הגדיעה הנוראה של חרב השכול .  אחד הילדים אף לא זכה שאביו ייגע בו כי היה בבטן אמו כשאביו נפל .  לא הייתה להם הזדמנות להצטייד בעצותיו של אבא ובחום אבהי ,  שישמשו אותם בהמשך חייהם ".   
" דיברנו על כך ,  תחילה בהיסוס ואחר-כך בפתיחות הולכת וגדלה ",  המשיך ראש הממשלה . " אחד הנערים שאל אותי :  'איך אתה מתמודד עם אובדן אחיך ? ' השבתי בכנות :  'אינני יודע איך לייעץ למישהו כיצד להתמודד עם אובדן כזה' .  'אמא אומרת שצריך להמשיך הלאה' ,  אמר מישהו אחר .  נזכרתי בגבורתה של אמי ,  שאיבדה את בנה הבכור ,  ואמרתי לו :  'אמך גיבורה' .  ועוד אחד שאל :  'האם זה חישל אותך ? ' עצרתי לרגע ,  חשבתי ,  ואמרתי :  'במובן מסוים כן .  כי אין כמעט דבר שיכול להשתוות לכאב כזה' ".  
" היו כמה ילדים שלא רצו לדבר כלל .  אמרתי להם שאני מבין אותם ,  כי הדיבור על האובדן מעלה תחושות עזות שיכולות לשתק אותנו .  כל משפחה והיגון שלה .  ובכל זאת ,  אנו מכירים את התוגה המשותפת לכולנו ,  את החיים של לפני ואחרי ,  את הגלד שלעולם לא ייעלם .  אין מזור אמיתי ואין נחמה שלמה ".  
" ואולי המענה למוות הוא החיים עצמם  החיים של כל אחד ואחת מאיתנו ,  וחיי המדינה והעם .  וחיי המדינה שלנו הם דבר מופלא ,  שאינו מובן מאליו .  מיום לידתה של ישראל ,  כוחות רבים נערכו להכחידנו .  הם לא צלחו במזימתם .  הם לא יצליחו לעולם .  בעיניים דומעות ובלב מלא גאווה ,  אנו מצדיעים לנופלים ,  יקירינו גיבורי ישראל ",  סיכם נתניהו .  
במקביל לטקס ,  מתקיים טקס דומה בחלקה הצבאית בבית העלמין בקרית שאול בתל אביב ,  במעמד שר הביטחון ,  משה בוגי יעלון .  בשעה 13:00 ייערך בהר הרצל בירושלים גם טקס זיכרון לנפגעי פעולות האיבה ,  במעמד פרס ,  נתניהו וגנץ .
 במהלך היום יפקדו את 52 בתי העלמין הצבאיים ברחבי הארץ כמיליון בני אדם וחצי .  מניין הנופלים במערכות ישראל מאז שנת 1860  ( התר"ך )  ועד 12 באפריל 2013 עומד על 23,085 .  מיום הזיכרון התשע"ב נוספו 92 חללים ,  בהם 37 חללי צה"ל ,  12 חללי כוחות הביטחון והמשטרה וכן 43 נכי צה"ל שנפטרו כתוצאה מנכותם והוכרו במהלך השנה כחללי צה"ל .  מניין המשפחות השכולות בישראל בשנת 2012 עמד על 17,553 ,  בהן 2,324 יתומים ו-4,964 אלמנות צה"ל ומערכת הביטחון .
 לקראת הטקסים ,  נחסמו ברחבי הארץ מספר צירים לתנועה .  בתל אביב ,  באזור קריית שאול ,  נחסם לתנועה רחוב משה סנה מצומת הפיל עד מחלף הכפר הירוק .  משעה 10:00 נחסם לתנועה הכיוון ההפוך .  בירושלים נחסם לתנועה אזור הר הרצל והרחובות הסובבים ,  בחיפה חסומים לתנועה הרחובות שאול המלך ,  לשמה מלך ,  חזקיהו ואזור בית העלמין בשכונת נווה דוד .  בנתיבי איילון צפויים עומסי תנועה כבדים באזור מחלף קוממיות ,  שכן בית העלמין בחולון נמצא בסמוך לו .  

נתניהו בהר הרצל : " המענה למוות - החיים עצמם וחיי העם "
 ראש הממשלה נשא דברים בטקס הזיכרון המרכזי בהר הרצל בירושלים והזכיר מפגש עם נערים שכולים . " כל משפחה והיגון שלה .  הגלד לעולם לא ייעלם .  אין מזור אמיתי ואין נחמה שלמה "
 
