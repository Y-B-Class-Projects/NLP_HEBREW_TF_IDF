 " חוק העמותות חלש מדי ":  נתניהו קרא לאסור תרומות ממדינות זרות
ראש הממשלה אמר בישיבת ראשי הקואליציה כי הוא מעוניין לקדם חוק שיאסור לחלוטין תרומות ממדינות לעמותות ישראליות ,  וביקש מהשר יריב לוין לנסח את החקיקה . " אם תרצו ":   " חוק חיוני ".  ח"כ רוזין : " רדיפה פוליטית "
  ( בווידאו :  השרה מירי רגב קוראת לבטל אירוע של  " שוברים שתיקה ",  בחודש מרץ )  
ראש הממשלה בנימין נתניהו אמר היום  ( ראשון )  בישיבת ראשי הקואליציה כי הוא מעוניין לקדם חוק שיאסור לחלוטין תרומות של מדינות זרות לעמותות ישראליות .  במהלך הישיבה טען נתניהו כי חוק השקיפות ,  שנחקק בשנה שעברה ,  הוא חלש מדי .  נתניהו ביקש משר התיירות יריב לוין לגבש ולנסח את החקיקה .
 חוק השקיפות ,  שכונה גם  " חוק העמותות ",  קובע כי עמותות שעיקר מימונן מתרומות של מדינות זרות יחויבו לציין זאת בפני רשם העמותות וכן בפרסומים ובדוחות שהן מעמידות לעיון הציבור .  עם אישורו של החוק בחודש יולי האחרון ,  הוא עורר ביקורת קשה ,  בין היתר בגרמניה ובאיחוד האירופי ,  שהוציאו הודעות גינוי חריפות והזהירו כי החוק נועד להגביל את פעילות החברה האזרחית בישראל ו"מסכן את יסודות הדמוקרטיה ואת הערכים המשותפים "  עם אירופה .
 עוד בוואלה !  NEWS:דובר צה"ל על סרטון  " בצלם ":   " פרובוקציה מנותקת מהמציאות"היועמ"ש לרגב :  ביטול אירועים בגלל תוכנם  פגיעה בחופש הביטויארגוני השמאל משיבים אש : " נתניהו הציב אולטימטום  ואכל את הכובע "  
מתן פלג ,  מנכ"ל תנועת  " אם תרצו ",  אמר היום כי  " אנו מברכים את ראש ממשלת ישראל על החלטתו שלא להסתפק בחוק העמותות הקיים ,  ולהתאימו לאתגרים הפנימיים העומדים בפתחה של מדינת ישראל ".  לדבריו , " תנועת 'אם תרצו' מברכת על הכוונה לחוקק חוק עמותות שישלים את המהלך שהחל לפני מספר שנים ".  
" חוק זה הוא חיוני וקריטי ,  ונועד להגן על הדמוקרטיה הישראלית מפני התערבות מדינית זרה בענייניה הפנימיים ",  הוסיף פלג .  לטענתו , " חוק זה ישמור על יציבותה של הדמוקרטיה בישראל ויגן על חיילי צה"ל מפני רדיפות של ארגוני דה-לגיטימציה מהניסיון להציגם כפושעי מלחמה ".  הוא סיכם כי  " אנו סומכים על הממשלה שתשלים את החקיקה החדשה בהקדם ותימנע התערבות לא דמוקרטית של מדינות זרות ".  
עם זאת ,  הצעתו של נתניהו עוררה גם ביקורת בקרב מפלגות האופוזיציה .  חברת הכנסת תמר זנדברג  ( מרצ )  טענה כי  " כנראה יש התקדמות בחקירות השחיתות אם ביבי מחליט ללכת לצעד כל כך ביזארי ולהחרים את כל מדינות העולם בשביל ספין תקשורתי ". 
חברת סיעתה ,  ח"כ מיכל רוזין ,  כינתה את ההצעה  " רדיפה פוליטית "  ואמרה כי  " יצא המרצע מהשק .  אמירתו היא הוכחה ניצחת שכל הניסיונות להציג את חוק העמותות הבזוי כניסיון להגביר את השקיפות הם בלוף ".  לדבריה , " זהו עוד ניסיון נואל של ראש הממשלה לקרוץ לימין ,  על חשבון הדמוקרטיה הישראלית .  זה ברור לכל שלהצעת חוק שכזו אין שום היתכנות משפטית ,  אך יש בה אמירה ציבורית חמורה ביותר ".  היא סיכמה : " עמותות השמאל הן לא הבעיה ,  אלא הפתרון - ומזה ממשלת הימין משקשקת ".   

" חוק העמותות חלש מדי ":  נתניהו קרא לאסור תרומות ממדינות זרות
ראש הממשלה אמר בישיבת ראשי הקואליציה כי הוא מעוניין לקדם חוק שיאסור לחלוטין תרומות ממדינות לעמותות ישראליות ,  וביקש מהשר יריב לוין לנסח את החקיקה . " אם תרצו ":   " חוק חיוני ".  ח"כ רוזין : " רדיפה פוליטית "
 
