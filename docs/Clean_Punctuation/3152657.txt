בלעדי :  הבירור של נתניהו לפרסום דברי בכירים במערכת הביטחון
לוואלה !  NEWS נודע כי בצל המתיחות הביטחונית ,  ערך רה"מ תיחקור בלשכתו בנוגע לפרסום בכלי התקשורת .  הצנזורה אסרה לפרסם פרטים נוספים בנושא .  לאחרונה ,  לאחר תקיפת הבסיס האיראני בסוריה ,  צוטט בכיר בצה"ל ב"ניו יורק טיימס "  כאומר ש"לראשונה הותקפו מטרות איראניות חיות "
 על רקע המתיחות הביטחונית באזור ,  לוואלה !  NEWS נודע כי ראש הממשלה בנימין נתניהו ערך בירור בלשכתו בנוגע לפרסום בכלי התקשורת ,  שבו צוטטו בכירים במערכת הביטחון .  הצנזורה אסרה לפרסם פרטים נוספים בנושא .  בלשכת ראש הממשלה סירבו להתייחס לידיעה .
 בתקופה האחרונה התרבו הדיווחים התקשורתיים שבהם מצוטטים אמירות של בכירי מערכת הביטחון ,  הן על רקע המתיחות הגוברת בזירה הצפונית וברצועת עזה ,  והן במסגרת ריאיונות בכלי התקשורת השונים לרגל יום העצמאות ה-70 של ישראל .
 המתיחות הביטחונית - כותרות נוספות:F-35 מתחת לקרני המכ"ם :  כשצה"ל יתמודד עם מערכת הנ"מ של פוטין בסוריהרוסיה :  נעביר בעתיד הקרוב מערכות נ"מ חדשות לסוריהייתכן שנשאו מערכות נ"מ : " ארה"ב עוקבת אחרי טיסות חשודות מאיראן לסוריה "  
בין השאר ,  שבוע לאחר תקיפת בסיס T4 בסוריה ,  שבה נהרגו 14 בני אדם ,  בהם שבעה איראנים ,  פרסם הפרשן הבכיר של  " הניו יורק טיימס "  תומאס פרידמן מאמר תחת הכותרת  " המלחמה האמיתית הבאה בסוריה - ישראל נגד איראן ".  במאמר צוטט מקור בכיר בצה"ל כמי שאמר כי המטרה הייתה אנשי צבא איראנים . " זו הייתה הפעם הראשונה שתקפנו מטרות איראניות חיות - הן מתקנים והן אנשים ",  נכתב .  
שעות ספורות אחרי הפרסום ,  נוספה למאמר פסקת הבהרה שיוחסה לדובר צה"ל ,  בה נכתב כי בדובר צה"ל דחו את הדיווח והדגישו כי  " ישראל דובקת במדיניות של לא להגיב לדיווחים הנוגעים לתקיפת הבסיס הסורי ואירועים אחרים ".  כעבור כמה שעות נוספות ,  הציטוט המקורי ,  כמו גם ההבהרה ,  הוסרו לגמרי מהכתבה .  בסופה ,  במסגרת מדיניות  " הניו יורק טיימס "  לעדכן על שינויים בנוסח הכתבות המפורסמות באתר ,  התווסף משפט שבו נכתב כי  " המאמר עודכן ב-17 באפריל כדי לכלול התפתחויות חדשותיות ".  
בסוף הטקסט ,  נוסף ציטוט של שר הביטחון אביגדור ליברמן מהרמת כוסית לפורום מטכ"ל לרגל יום העצמאות .  לדברי גורמים מדיניים ,  חלה אי הבנה בין דובר צה"ל לבין פרידמן בנוגע לכללי הציטוט של השיחה שקיים - לציטוט לייחוס או לא לפרסום ,  והתיקונים שבוצעו משקפים זאת .  

בלעדי :  הבירור של נתניהו לפרסום דברי בכירים במערכת הביטחון
לוואלה !  NEWS נודע כי בצל המתיחות הביטחונית ,  ערך רה"מ תיחקור בלשכתו בנוגע לפרסום בכלי התקשורת .  הצנזורה אסרה לפרסם פרטים נוספים בנושא .  לאחרונה ,  לאחר תקיפת הבסיס האיראני בסוריה ,  צוטט בכיר בצה"ל ב"ניו יורק טיימס "  כאומר ש"לראשונה הותקפו מטרות איראניות חיות "
 
