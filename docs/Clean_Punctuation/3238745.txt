אחרי הביקורת ,  בנימין נתניהו וחיות נפגשו : " לקיים שיח מכבד "
 יום אחרי דבריה של חיות על  " השיח הבוטה ומשולח הרסן שממשיך ללוות את המגעים להרכבת הממשלה ",  רה"מ נפגש בלשכתו עם נשיאת העליון והמשנה לנשיאה מלצר .  השניים הדגישו בפניו את החשיבות בשמירה על עצמאות הרשות השופטת .  נתניהו דיבר על הצורך באיזון בין הרשויות
אחרי הביקורת על השיח נגד מערכת המשפט ,  ראש הממשלה בנימין נתניהו נפגש הערב  ( שלישי )  בלשכתו עם נשיאת בית המשפט העליון השופטת אסתר חיות והמשנה לנשיאה השופט חנן מלצר .  לדבריהם ,  בפגישה הם ציינו את החשיבות בקיומו של דו שיח ענייני ומכבד בין הרשויות .  חיות ומלצר הדגישו את החשיבות בשמירה על עצמאותה ואי-תלותה של הרשות השופטת ,  וראש הממשלה הדגיש בדבריו את הצורך באיזון ראוי בין הרשויות .
 הפגישה שנקבעה היום ,  התקיימה על רקע המתקפה של בכירי מערכת המשפט בכנס לשכת עורכי הדין שהתקיימה אתמול באילת .  חיות אמרה בנאומה : " לצערי רב המרחק בין הידברות מכובדת ובין השיח הבוטה ,  העולב ומשולח הרסן שאפיין את מערכת הבחירות לכנסת ה-21 ושממשיך ללוות גם עתה את המגעים להרכבת הממשלה ". 
עוד בוואלה !  NEWS:בחירות בפתח ?  ההצעה לפיזור הכנסת תובא מחר להצבעה סופיתעם כוחות קומנדו וחיל האוויר :  טורקיה פתחה במבצע נגד הכורדים בעיראקכחלון הודיע : " במידה שיוקדמו הבחירות - כולנו תרוץ עם הליכוד "  
היא אף הזכירה כי בטקס השבעתה ,  באוקטובר 2017 ,  דיבר ראש הממשלה בנימין נתניהו על  " הצורך בבית משפט חזק ,  עצמאי ,  ישר וחסר פניות ",  וכן על הצורך בהידברות פתוחה וכנה . " מאז אותו הטקס בבית הנשיא חלפה כשנה וחצי ,  ואני מבקשת לשאול מה נשתנה במהלך תקופה זו ?  ",  תהתה . " האם אירע מאז דבר מה המצדיק סטייה מעקרונות חשובים אלה ?  ". 
היא הוסיפה כי  " בשיח זה בלטו וממשיכות לבלוט בחומרתן התבטאויות מצד גורמים שונים המופנות כלפי הרשות השופטת בכלל וכלפי בית המשפט העליון בפרט .  בין התבטאויות כאלה ובין 'גישה מאוזנת וכבוד הדדי' והידברות שעליהם דיבר ראש הממשלה בטקס הצהרת האמונים שהזכרתי ,  אין ולא כלום ".  
חיות המשיכה לתקוף הכוונה לחוקק את פסקת ההתגברות ואמרה כי  " אני סבורה כי על מנת לשמור על מעמדה של הרשות השופטת כרשות ניטרלית וא-פוליטית ,  ראוי לה ,  ככלל ,  שלא להיגרר אל השדה הפוליטי גם כשהגורמים הפוליטיים עוסקים לאחר תום מערכת הבחירות במלאכת הרכבת הממשלה ". 
הפגישה התקיימה ברקע המאמצים להרכבת הקואליציה והאפשרות של הליכה לבחירות חוזרות .  הוועדה המיוחדת לדיון בהצעת החוק לפיזור הכנסת אישרה אותה היום לפני ההצבעה עליה בקריאה שנייה ושלישית .  מחר ,  בשעה 12:00 בצהריים ,  צפוי להתחיל במליאת הכנסת הדיון על אישורה הסופי של ההצעה ,  ככל שלא יגיעו להסכמה פוליטית למנוע בחירות .  

אחרי הביקורת ,  בנימין נתניהו וחיות נפגשו : " לקיים שיח מכבד "
 יום אחרי דבריה של חיות על  " השיח הבוטה ומשולח הרסן שממשיך ללוות את המגעים להרכבת הממשלה ",  רה"מ נפגש בלשכתו עם נשיאת העליון והמשנה לנשיאה מלצר .  השניים הדגישו בפניו את החשיבות בשמירה על עצמאות הרשות השופטת .  נתניהו דיבר על הצורך באיזון בין הרשויות

