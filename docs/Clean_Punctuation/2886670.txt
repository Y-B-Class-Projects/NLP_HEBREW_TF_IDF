שרה נתניהו : " נוני מוזס פועל להשחית את דמותי "
 בראיון לסופרת נעמי רגן שיפורסם במגזין  " נשים ",  תוקפת רעיית רה"מ את מו"ל ידיעות אחרונות ומספרת כי  " הם רדפו והשמיצו את בניי ";   " עמנו לא זקוק לכיעור ולרשעות הזאת "
 אחרי שבנימין נתניהו יצא מספר פעמים בגלוי נגד מו"ל  " ידיעות אחרונות ",  נוני מוזס ,  מצטרפת רעייתו שרה נתניהו למתקפה : " המו"ל של ידיעות אחרונות פועל להשחית את דמותי ". 
נתניהו תקפה את מוזס בריאיון מיוחד למגזין  " נשים ",  מקבוצת תכלת ,  שערכה עמה הסופרת נעמי רגן ,  כפי שפורסם אתמול במהדורת חדשות 2 . " יש לנו מדינה נהדרת שפורחת ,  עם הישגים אדירים כמעט בכל תחום וכלכלה משגשגת ביחס ליתר העולם ",  אמרה נתניהו שמופיעה על שער הגיליון . " אבל כל מי שקורא את העיתונים בארץ ובעולם בטוח שכל הזמן רע כאן ושראש הממשלה מעולם לא עשה דבר אחד טוב ".  בהמשך נשאלה נתניהו מי לדעתה צריך לבקש מחילה מבני משפחתה לקראת יום הכיפורים ,  והשיבה : " כמה מגופי התקשורת הישראליים - כולם יודעים מי הם .  הם מסבים כל כך הרבה כאב לאנשים רבים במדינתנו ,  על לא עוול בכפם .  פשוט מכפישים והורסים חיי אדם עם עלילות שווא .  האמצעים האגרסיביים והאלימים דרכם התקשורת מסיתה אנשים נגד ראש הממשלה הנבחר ומשפחתו הם התעללות לשמה ".  

נתניהו הוסיפה כי  " במשך שנים ,  המו"ל של ידיעות אחרונות פועל להשחית את דמותי עד כך שאנשים שפוגשים אותי לראשונה מתקשים להאמין שזוהי אותה אישה שהם קוראים עליה בעיתון או שומעים עליה באמצעי תקשורת אחרים שאליהם משורשר הרעל .  וכל זה במטרה לפגוע בבעלי מתוך אינטרסים פוליטיים ועסקיים .  עמנו לא זקוק לכיעור ולרשעות הזאת ,  לשנאה ולשטנה התמידית .  האם אין גבולות ?  אין כבוד ?  הרי הוא בכל זאת ראש הממשלה של מדינת ישראל שנבחר ברוב עם ,  שדואג לנו ,  ושמייצג אותנו בעולם ". 
רגן שאלה בהמשך את נתניהו :  את חושבת שההתקפות של העיתונות בארץ מכאיבות יותר מאשר למשל העימות עם ארצות הברית סביב הסכם הגרעין עם איראן ?  
נתניהו השיבה : " בוודאי .  בגלל שארצות הברית היא ארץ אחרת .  ואף על פי כן ,  רוב הציבור האמריקני תומך בצד הישראלי .  גם התקשורת אצלנו צריכה לתמוך במאבק הצודק שלנו נגד המסע להחרמת ישראל .  במקום זאת ,  חלק מהעיתונות נותנת במה נרחבת לתקשורת האנטי-ישראלית בעולם ,  שמונחית על ידי אויבינו .  זה מה שקשה לי ". 
נתניהו מוסיפה כי הפגיעה הקשה ביותר מבחינתה ,  הייתה  " כשהם רדפו והשמיצו את בניי .  אבל זה גם פגע בי שבמקום לנהל קמפיין פוליטי שמתמקד בנושאים החיוניים לקיומנו כאן הם בחרו לנהל קמפיין של 'שיימינג' ,  קמפיין המתעסק בשטויות ובשקרים .  את יודעת ,  ראיתי במו עיניי מה 'שיימינג' מהסוג הזה עלול לעשות לאנשים טובים .  מה שנותן לי את הכוח להמשיך למרות ההשמצות זה שאני יודעת שכל מי שפוגש אותי באופן אישי מבין כמה התמונה המצטיירת בעיתונות היא שקרית ".  

שרה נתניהו : " נוני מוזס פועל להשחית את דמותי "
 בראיון לסופרת נעמי רגן שיפורסם במגזין  " נשים ",  תוקפת רעיית רה"מ את מו"ל ידיעות אחרונות ומספרת כי  " הם רדפו והשמיצו את בניי ";   " עמנו לא זקוק לכיעור ולרשעות הזאת "
 
