מבוכה דיפלומטית :  הבית הלבן מכחיש בתוקף דיונים על תכנית סיפוח
שעות אחדות לאחר שנתניהו הודיע בישיבת סיעת הליכוד כי הוא  " מנהל שיח מול האמריקנים "  בעניין החלת הריבונות ביהודה ושומרון ,  טען הבית הלבן כי לא התנהלו מגעים שכאלה . " הדיווחים שקריים ,  ארה"ב וישראל מעולם לא דנו בהצהרה כזאת "
  ( בווידאו :  כנס מרכז הליכוד בנושא החלת הריבונות ביהודה ושומרון )  
שעות אחדות לאחר הצהרתו של ראש הממשלה בנימין נתניהו על הצגת תכנית הסיפוח החלקית של יהודה ושומרון בפני וושינגטון וקידומה יחד עם הממשל האמריקני ,  הוציא הערב  ( שני )  הבית הלבן הכחשה גורפת בעניין ,  שמהווה את המשבר הדיפלומטי הראשון בין ממשל טראמפ לממשלת נתניהו . " הדיווחים לפיהם ארצות הברית דנה עם ישראל על תכנית סיפוח בגדה המערבית הם שקריים ",  נמסר מדוברות הבית הלבן . " ארצות הברית וישראל מעולם לא דנו בהצעה כזאת ,  הנשיא מתמקד ביוזמת השלום הישראלית-פלסטינית ". 
במהלך שעות אחר הצהריים ,  התנהלו חילופי מסרים בין לשכת נתניהו לבין הלבן ,  לאחר שהצהיר בישיבת הסיעה : " אני יכול לומר שמזה זמן אני מנהל שיח בנושא מול האמריקנים ".  בבית הלבן הופתעו לשמוע מהתקשורת על האמירה של נתניהו ,  ודקות אחדות אחריה הוציא גורם מדיני הבהרה בעניין ,  ולפיה לא הוצעה תכנית סיפוח ספציפית אלא התקיימו שיחות על  " האינטרסים הלאומיים ". 
לאחר פרסום הודעת הבית הלבן ,  נמסרה הצהרה נוספת מלשכת ראש הממשלה : " ראש הממשלה בנימין נתניהו עדכן את האמריקנים ביוזמות העולות בכנסת ,  והאמריקנים הביעו את עמדתם החד-משמעית שהם מחויבים לקדם את תכנית השלום של הנשיא טראמפ ".  
נתניהו הדגיש דווקא בישיבת הסיעה כי כי אחד העקרונות שמובילים אותו בסוגיית החלת הריבונות בחלקים מיהודה ושומרון הוא  " תיאום ככל האפשר מול האמריקנים ",  שהקשר איתם ,  לדבריו ,  הוא נכס אסטרטגי למדינת ישראל וגם להתיישבות .  העיקרון השני ,  לדברי נתניהו ,  הוא כי היוזמה לכך צריכה להיות ממשלתית ולא פרטית ,  מאחר ש"מדובר במהלך היסטורי ". 
בהבהרת הגורם המדיני הבכיר שנמסרה מיד לאחר הצהרת נתניהו ,  אמר כי  " ראש הממשלה משוחח זמן רב עם הממשל האמריקני על האינטרסים הלאומיים של ישראל במסגרת כל הסדר שלום עתידי .  ראש הממשלה לא הציג בפני ארצות הברית הצעות סיפוח ספציפיות ,  וממילא ארצות הברית לא הביעה את הסכמתה להצעות ".  

מבוכה דיפלומטית :  הבית הלבן מכחיש בתוקף דיונים על תכנית סיפוח
שעות אחדות לאחר שנתניהו הודיע בישיבת סיעת הליכוד כי הוא  " מנהל שיח מול האמריקנים "  בעניין החלת הריבונות ביהודה ושומרון ,  טען הבית הלבן כי לא התנהלו מגעים שכאלה . " הדיווחים שקריים ,  ארה"ב וישראל מעולם לא דנו בהצהרה כזאת "
 
