תיק 2000 :  נתניהו ניסה להטות את הסיקור בידיעות אחרונות בזמן הבחירות
לפי החלטת היועמ"ש ,  ראש הממשלה יואשם בהפרת אמונים בכפוף לשימוע בתיק העוסק ביחסיו עם נוני מוזס לסיקור אוהד תמורת צמצום תפוצת  " ישראל היום ".   " פגיעה מהותית בטוהר המידות ",  נכתב .  מוזס יועמד לדין בהצעת שוחד .  התיק נגד ח"כ כבל נסגר
ראש הממשלה בנימין נתניהו יואשם ,  בכפוף לשימוע ,  בהפרת אמונים בתיק 2000 ,  - כך הודיע היום  ( חמישי )  היועץ המשפטי לממשלה אביחי מנדלבליט ,  עם החלטתו בחקירותיו של ראש הממשלה .  התיק עוסק בשיחותיו של נתניהו עם מו"ל  " ידיעות אחרונות "  נוני מוזס ,  שיעמוד לדין בכפוף לשימוע בגין הצעת שוחד לראש הממשלה .  התיק נגד ח"כ איתן כבל  ( העבודה )  נסגר .  
כתב החשדות המלא
לפי כתב החשדות ,  בין נתניהו למוזס  " שררה לאורך השנים לבין מוזס יריבות עמוקה .  לצד זאת ,  כל אחד מכם החזיק באינטרס שהיה בכוחו של האחר לקדם :  אתה חפצת לשפר את הסיקור שלך ושל משפחתך בקבוצת ידיעות אחרונות ,  במיוחד בתקופה של מערכת הבחירות ,  וידעת שלמוזס השפעה מהותית על התכנים בידיעות אחרונות וב-ynet .  מוזס רצה להביא להטלת מגבלות על 'ישראל היום' על מנת להיטיב עמו כלכלית באופן משמעותי ".  
נתניהו ומוזס קיימו שלוש סדרות של פגישות - אחת בשנת 2008 או 2009 ,  אחת ב-2013 ,  והשלישית ברבעון האחרון של 2014 . " על פי החשד ,  בפגישה שהתקיימה ב-4.12.14 ,  ולקראת מערכת הבחירות לכנסת ה-20 ,  הציע לך מוזס שוחד בכך שיביא לשינוי ניכר לטובה באופן הסיקור שלך בכלי התקשורת מקבוצת 'ידיעות אחרונות' ,  בתמורה לכך שתפעל במסגרת תפקידך הציבורי לקדם חקיקה שתטיל מגבלות על 'ישראל היום' ".  ,  נכתב .  
עוד נכתב כי  " בפגישה זו ,  למרות שלא ביקשת ולא התנית שוחד ,  הרי שלא סירבת להצעתו של מוזס ,  אלא המשכת לנהל עמו שיחה ארוכה ומפורטת על מרכיבי הצעת השוחד שהביא בפניך .  בסוף פגישה זו הצגת בפני מוזס כוונה לבחון את התיכנות העברת החוק בתקופת הבחירות ".  
החשד לא מסתיים באותה פגישה עם מוזס .  לאחריה ,  נכתב ,  ערך נתניהו בירור עם יו"ר הקואליציה דאז זאב אלקין ,  ועם יו"ר ועדת הכנסת דאז יריב לוין ,  כדי לבחון את האפשרות לקדם את החקיקה שתגביל את  " ישראל היום "  בתקופת בחירות .  לנתניהו התברר בפגישה עם השניים כי לא ניתן יהיה לקדם את ההצעה בתקופת הבחירות ,  והוא נפגש עם מוזס פעם נוספת כדי לעדכנו בכך .
" הגם שלא נענית להצעת השוחד ",  נכתב , " עשית את הפעולות המפורטות לעיל ,  על מנת לגרום למוזס להשפיע על אופן סיקורך בכלי התקשורת בקבוצת ידיעות אחרונות ולהימנע מפרסומים שליליים שיפגעו בך או במשפחתך ,  למצער כל עוד השיחות ביניכם נמשכות .  עשית כאמור תוך ניצול מובהק של תפקידך הציבורי ,  שבגינו פנה אליך מוזס בהצעת השוחד ,  והצגת בפניו כוונה לבחון את האפשרות שתעשה שימוש בכוחך השלטוני על מנת לקדם את החקיקה המיטיבה עמו ,  גם אם לא התכוונת לעשות כן ".  
בשלהי 2008 ,  לקראת הבחירות לכנסת ה-18 ,  קיים נתניהו עם מוזס כמה פגישות שנערכו ביוזמתו ,  והתקיימו בחשאיות ומבלי שתועדו ביומניו וביומנו של מוזס . " בפגישות אלה אתה ומוזס הגעתם להנה לפי מוזס ישפיע על אופן סיקורך בכלי התקשורת מקבוצת 'ידיעות אחרונות' ,  ובתמורה ,  אתה תפעל לשכנע את אדלסון לבלום את העאת מהדורת סוף השבוע של 'ישראל היום' ".  
בחלוף כשנה ,  פורסמה לראשונה המהדורה .  מוזס העביר מסרים כי המשך הפצתה יביא לפרסומים שליליים נגד ננתניהו ובני משפחתו ב"ידיעות האחרונות ".  בעקבות זאת ,  נתניהו פנה למילצ'ן ולראש מערך הדוברות במשרד רה"מ דאז ניר חפץ ,  שעבד בעבר ב"ידיעות אחרונות ". 
בין שש לשבע פגישות נוספות התקיימו בשנת 2013 ,  סמוך לאחר הבחירות לכנסת ה-19 ,  שנערכו גם הן ביוזמתו של נתניהו ונשמרו בחשאיות .  השניים סיכמו כי מוזס ישפיע על הסיקור ב"ידיעות האחרונות "  ונתניהו בתמורה יבקש מאדלסון להגביל את תפוצת  " ישראל היום "  או שיגבה ממנו תשלום .  נתניהו אכן פנה לאדלסון בהתאם לסיכום ביניהם ,  אך אדלסון שלל כל אחת מהחלופות הללו .  
בשנת 2014 הגיש כבל את הצעת חוק לגביית תשלום עבור כל עיתון יומי בעל תפוצה רחבה .  ברבעון האחרון של אותה השנה ננערכה סדרת פגישות בין נתניהו למוזס .  לפי כתב החשדות , " אתה חפצת לשפר את אופן הסיקור שלך ושל משפחתך בקבוצת 'ידיעות אחרונות' שהיה משמעותי מאוד עבורך ,  במיוחד בתקופה זו ..  .  אתה ידעת שמוזס יכול להשפיע השפעה מהותית על התכנים ".  מוזס ,  מצדו ,  היה מעוניין שנתניהו יפעיל את כוחו השלטוני כראש הממשלה לקידום החקיקה שתגביל את תפוצת  " ישראל היום ". 
לאחר הפגישות המוקדמות נתניהו נועץ בעורך דינו דוד שמרון ,  שהבהיר לו שבשיחותיו עם מוזס יש להיזהר ממצב שבקשותיו למוזס ייכרכו בבקשותיו של מוזס אליו כעובד ציבור ,  בבחינת  " דבר תמורת דבר ".  בכתב החשדות צוין על יחסו של נתניהו לאופן הסיקור : " ייחסת לו השפעה קריטית על סיכויי הצלחתך בבחירות הצפויות ". 
מוזס הבטיח כי  " יפעל לשינוי ניכר לטובה "  באופן הסיקור בתמורה לקידום החוק כמה פעמים ,  בין היתר בדברים הבאים : " בהנחה שיש חוק שאתה ואני הסכמנו עליו ,  I will do my efforts ,  שאתה תהיה פה כמה זמן שתרצה .אני אמרתי לך את זה ואני חוזר ומסתכל לך בעיניים ואומר לך את זה ". 
הפרת האמונים נעשתה בכך שלאחר הצעת השוחד הוא לא חדל מהשיח ,  אלא קיים איתו שיח מפורט בכך ,  ונקטת פעולות מסוימות  " כחלק מהצגת אפשרות של ממש בפניו "  שיעשה שימוש בכוחו על מנת לקדם חקקיה זו .  בנוסף לכך ,  הוא ניצל את הצעתו של מוז סכדי להמשיך את השיח עמו ,  במטרה לגרום למוזס להשפיע על אופן הסיקור שלו . " בעשותך כך פגעת פגיעה מהותית בטוהר המידות בשירות הציבורי ובאמון הציבור בו ",  נכתב .  

תיק 2000 :  נתניהו ניסה להטות את הסיקור בידיעות אחרונות בזמן הבחירות
לפי החלטת היועמ"ש ,  ראש הממשלה יואשם בהפרת אמונים בכפוף לשימוע בתיק העוסק ביחסיו עם נוני מוזס לסיקור אוהד תמורת צמצום תפוצת  " ישראל היום ".   " פגיעה מהותית בטוהר המידות ",  נכתב .  מוזס יועמד לדין בהצעת שוחד .  התיק נגד ח"כ כבל נסגר

