נתניהו החליט :  1,500 דירות ייבנו מעבר לקו הירוק
על רקע שחרור האסירים ,  סיכמו ראש הממשלה ושר הפנים על הבנייה ברמת שלמה שבצפון ירושלים .  עוד הוחלט לקדם הרחבה של יחידות דיור קיימות ולהקים גן לאומי בהר הצופים
ראש הממשלה ,  בנימין נתניהו ושר הפנים ,  גדעון סער ,  סיכמו הלילה  ( רביעי )  על קידום תכנית בנייה של 1,500 יחידות דיור בשכונת רמת שלמה שבצפון ירושלים ,  מעבר לתחומי הקו הירוק .  עוד סיכמו השניים ,  על קידום שלוש תכניות בנייה להפקדה בפועל בשכונת רמת שלמה .  אלה יאפשרו להרחיב את יחידות הדיור הקיימות בשכונה בהיקף של עד 50 מטרים נוספים לכל דירה .  בנוסף ,  תופקד בפועל התכנית להקמת  " מרכז קדם "   מרכז תיירות וארכיאולוגיה על חניון גבעתי מול הכניסה לעיר דוד .  
פרויקט רביעי שעליו סיכמו נתניהו וסער הוא תכנית להקמת גן לאומי מצדה המזרחי של האוניברסיטה העברית בהר הצופים .  גורמים במשרד הפנים מסרו כי התכנית  " כוללת הוראות להסדרת שטחי פנאי ונופש ,  שבילי הליכה ,  שבילי אופניים ,  חקלאות ושמירה על הטבע ". 
עיתוי ההודעה על התכנית  במקביל לשחרור האסירים הפלסטינים  אינו מקרי ,  ונראה כאילו נועד להסיט את תשומת הלב הציבורית מהביקורת על שחרור האסירים במסגרת הפעימה השנייה שסוכמה בין ישראל ,  ארצות הברית והפלסטינים .  ביום ראשון תקפו במפלגת הבית היהודי בחריפות את שרי הליכוד ,  ובהם שר הפנים סער ,  על כך שהתנגדו להצעה שביקשה למנוע שחרור מחבלים כחלק ממשא ומתן .  סער השיב באותו דיון לביקורת של השר אורי אורבך ,  ואמר לו : " אם לא נוח לכם ,  אתם יכולים להתפטר מן הממשלה ".  
יצוין כי ראש הממשלה ושר הפנים נמנעו מלקדם בנייה בהתנחלויות המבודדות ,  והקפידו להכריז על קידום בנייה בירושלים ,  דבר שצפוי לרכך את ההתנגדות בזירה הבינלאומית למהלך .
 הודעת הבנייה של נתניהו וסער צפויה לאכזב את הבית היהודי ואת מנהיגי המתנחלים .  אלה ציפו להודעה על הרחבה משמעותית של ההתנחלויות ,  גם בגושי ההתיישבות ובהתנחלויות המבודדות ,  בעוד שרמת שלמה ,  מעבר להיותה שכונה הנחשבת מרכזית בירושלים ,  היא שכונה חרדית במהותה .  לשם השוואה ,  בפעם הקודמת שאושרה בנייה בהתנחלויות ,  סמוך לפעימה הראשונה של שחרור האסירים באוגוסט האחרון ,  אושרו לשיווק יחידות דיור גם באריאל ,  אפרת ,  מעלה אדומים ,  וביתר עילית .
 לפניות לכתב עמרי נחמיאס - omri_n@walla.net.il 

נתניהו החליט :  1,500 דירות ייבנו מעבר לקו הירוק
על רקע שחרור האסירים ,  סיכמו ראש הממשלה ושר הפנים על הבנייה ברמת שלמה שבצפון ירושלים .  עוד הוחלט לקדם הרחבה של יחידות דיור קיימות ולהקים גן לאומי בהר הצופים

