דיווח : " נתניהו ביקר בחשאי במדינה ערבית "
 האם נפתרה התעלומה להיעדרותו של ראש הממשלה ?  עיתון פלסטיני טוען כי רה"מ ביקר במדינה ערבית שאין לה יחסים דיפלומטיים עם ישראל .  הדיווח לא קיבל אישור משום מקור אחר
על רקע השמועות סביב היעלמותו אתמול של ראש הממשלה בנימין נתניהו למשך שעות ארוכות ,  דיווח הבוקר  ( שלישי )  העיתון הפלסטיני  " אל-מנאר "  מפי מקורות ערבים המוגדרים  " מהימנים "  כי נתניהו ביקר במדינה ערבית שאין לה יחסים דיפלומטיים עם ישראל ,  בה הוא נפגש עם נשיא המדינה ושני בכירים נוספים משתי מדינות ערביות נוספות ששהו בה .
 על פי הדיווח ,  שלא קיבל אישור משום מקור אחר ,  לנתניהו התלוו לביקור גם היועץ לביטחון לאומי עוזי ארד ומזכירו הצבאי האלוף מאיר כליפי .  המקורות מסרו לעיתון עוד כי הביקור נערך זמן קצר לאחר שמספר מדינות ערביות הביעו את הסכמתן לנרמל את יחסיהן עם ישראל . " נתניהו רצה לקיים את הביקור לפני בואו של השליח האמריקאי ג'ורג' מיטשל לאזור ",  הוסיפו .
 על פי המקורות ,  נתניהו העביר לשני הבכירים הערבים שעימם הוא נפגש מסר למנהיגי מדינותיהם ,  בו הדגיש את הצורך בחיזוק התיאום הביטחוני במאבק באירן .  המקורות אמרו עוד כי הביקור מהווה  " פריצת דרך מוצלחת לזירה הערבית ".  כזכור ,  לאור חרושת השמועות שהתעוררה אתמול לאור היעלמות נתניהו ,  הודיעה לשכתו כי הוא ביקר במתקן ביטחוני במרכז הארץ .
 
דיווח : " נתניהו ביקר בחשאי במדינה ערבית "
 האם נפתרה התעלומה להיעדרותו של ראש הממשלה ?  עיתון פלסטיני טוען כי רה"מ ביקר במדינה ערבית שאין לה יחסים דיפלומטיים עם ישראל .  הדיווח לא קיבל אישור משום מקור אחר

