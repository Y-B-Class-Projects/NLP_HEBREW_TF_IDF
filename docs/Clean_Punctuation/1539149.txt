 " גירוש הפליטים מזיק לתיירות בארץ "
 שר התיירות סטס מיסז'ניקוב שלח מכתב לראש הממשלה נתניהו בו הוא טוען כי פעילות משרד הפנים לאכיפת חוקי ההגירה פוגעת משמעותית בתיירות בישראל
שר התיירות ,  סטס מיסז'ניקוב ,  תובע מראש הממשלה בנימין נתניהו לדון בישיבת הממשלה במדיניות אכיפת חוקי ההגירה של משרד הפנים .  במכתב ששיגר אליו הבוקר  ( שני )  מסביר מיסז'ניקוב כי המדיניות הנוקשה שמפעיל משרד הפנים ,  כמו גם נהלים חדשים שהוא מפעיל ,  פוגעים אנושות בתיירות בישראל .
 לדברי מיסז'ניקוב , " בסוף השבוע התבשר משרד התיירות על נוהל חדש של משרד הפנים ,  המגביל תנועת אזרחים זרים  ( קרי ,  תיירים )  ,  שמסלולם כולל גם ביקור בשטחי הרשות הפלסטינית בגדה המערבית ".  שר התיירות מבהיר כי  " מדובר בהחמרת תנאי כניסתם לישראל של אזרחים ממדינות שונות ולהם קשרי עבודה ,  עסקים או תיירות בגדה המערבית ובישראל .  החלטה זו של משרד הפנים גורמת לפגיעה קשה בתדמית ישראל ובתיירות הנכנסת ,  שכן חלק מביקור התיירים כולל ביקור במקומות קדושים המצויים ברשות הפלסטינית ". 
מיסז'ניקוב מתאר מקרה שאירע בסוף חודש יולי ,  בו ערכה יחידת  " עוז "  של משרד הפנים פשיטה מתוקשרת במלון  " שרתון תל-אביב ",   " באמצע היום ובעיצומה של עונת התיירות ,  כדי לאתר שוהים בלתי חוקיים .  פשיטה זו ,  אשר ארכה מספר שעות ,  עת שהו במלון תיירים רבים ,  זרעה בהלה ומהומה מיותרת ,  המזיקה לתדמית ישראל כמדינת תיירים מפותחת ". 
שר התיירות מוסיף ומתאר כי  " לאחרונה החל משרד הפנים לדרוש ממארגני התיירות הנכנסת ,  הפקדת ערבות אישית בהיקף של עשרות אלפי שקלים ,  שתפרע במידה ואחד התיירים לא יעזוב את הארץ בתום הביקור .  גזרה זו מהווה מכשול חדש בפני סוכני נסיעות רבים ,  העוסקים בתיירים נכנסת ". 
מיסז'ניקוב מוסיף כי  " לצערי ,  בעוד שמשרד התיירות פועל לעידוד התיירות ,  מכשיל משרד הפנים את מאמצי השיווק ומסכל את פעילות המשרד והענף .  אל למדיניות שתהא חסרת רגישות מתבקשת .  עושה רושם כי הרגישות נעדרת לאחרונה ממדיניות משרד הפנים ".  

" גירוש הפליטים מזיק לתיירות בארץ "
 שר התיירות סטס מיסז'ניקוב שלח מכתב לראש הממשלה נתניהו בו הוא טוען כי פעילות משרד הפנים לאכיפת חוקי ההגירה פוגעת משמעותית בתיירות בישראל

