ריבלין קורא לאחדות : " אסור לתת לשיח המפלג להרוס כל חלקה טובה "
 נשיא המדינה אמר בטקס האזכרה לחללי אלטלנה כי  " שיח מאשים שהוא לעיתים גם רדוד ואלים "  שולט בישראל והוסיף כי  " אחדות העם חייבת לחזור לעולם המושגים שלנו ,  אין כמו ראש הממשלה שיודע את זה ".  נתניהו : " כולנו מחויבים למנוע מלחמת אחים ,  אחדות היא לא אחידות "
 נשיא המדינה ראובן ריבלין קרא היום  ( שלישי )  לאחדות ואמר כי  " אסור לתת לשיח המפלג להרוס כל חלקה טובה ".  בטקס האזכרה לחללי אלטלנה בבית העלמין נחלת יצחק שבתל אביב ,  בהשתתפות שרים ,  חברי כנסת ופעילי ליכוד וותיקים ,  אמר ריבלין כי  " היום הזה מזכיר לנו שהאיום הגדול ביותר למדינה שלנו ,  גם 70 שנה אחרי תקומת המדינה ,  שוכן בתוכנו .  מימין וגם משמאל אלה ואלה מושכים כעת את מפת הזיכרון והשולחן נותר עירום .  לכל אחד מהשבטים יש רצון שרק הסיפור שלו יסופר ,  שהאמת שלו תנצח במקום לפעול ולחתור לבנין משותף ימין ושמאל חותרים למחוק את סיפור הצד השני ".  
לדברי ריבלין , " השיח האלטלני שולט בישראל .  שיח מאשים שהוא לעתים רדוד וגם אלים .  אפילו המילה אחדות נשמעת חסרת משמעות הנמוכה באווירה הזה .  אסור לתת לשיח המפלג להרוס כל חלקה טובה .  זו נשמת אפנו ".  ריבלין אף הוסיף כי  " אין כמו ראש הממשלה שיודע את זה ".  
עוד אמר נשיא המדינה בנאומו כי  " אחדות העם חייבת לחזור לעולם המושגים שלנו כתקווה חברתית נחרצת .  יש דרכים רבות ללחום למען המולדת ,  לא המחלוקת היא הבעיה אלא הדרכים הננקטות לפתרונה ". 
עוד בוואלה !  NEWS:מנכ"ל רשות המים :  בשלושים השנים הבאות כמות המשקעים תפחת בחמישיתהסכם הגרעין קורס ?  כל מה שצריך לדעת על ההחלטה של איראןהרוכב נהרג בהתנגשות עם ניידת :  השוטר סבר כי הוא בדרך לבצע פשע 
ראש הממשלה בנימין נתניהו ,  שנאם אף הוא בטקס ,  אמר כי  " כולנו מחויבים למנוע שפיכות דמים ,  כולנו מחויבים למנוע מלחמת אחים .  חילוקי הדעות הם חלק בלתי נפרד מדמוקרטיה .  דמוקרטיה היא אחדות העם ".  
עוד אמר נתניהו כי  " אחדות היא לא אחידות אבל במהלך הוויכוח עלינו לזכור שאחים אנחנו .  עם אחד אנחנו .  אין אחר ". 
לדברי נתניהו , " אנחנו פה כדי להעלות את זכרם ולהדהד את צו הנצח של מנחם בגין - מלחמת אחים לעולם לא .  פרשת אלטלנה לא חתומה בדפי העבר - חשוב גם כאן לספר את האמת .  האמת איננה אויב העם ,  האמת היא יסוד קיומנו ".   
" במעמד הזה אני מרגיש חובה לומר אמת נוספת ",  הוא הוסיף . " במשך עשרות שנים לא היה כאן קרב אמיתי על האמת ההיסטורית .  מחנה שלם פשוט נדחק לפינה .  אחרים ביקשו לעצב את התודעה הציבורית בצלמם ובדמותם וההיסטוריה נכתבה בידי המנצחים .  רק בזכות הפעולה שלנו פועלה של המשפחה הלוחמת מקבל את הביטוי הנכון .  איש לא יגמד את חלקם ויגרע את הכבוד העצום שהם ראויים לו ".  
נתניהו התייחס גם לפסגה הכלכלית שתתקיים בבחריין החודש בהשתתפות מדינות ערב לקראת פרסום תכנית השלום של הממשל האמריקני .  הוא אמר כי  " באור ובסתר אנחנו מקיימים מגעים עם מנהיגים רבים של העולם הערבי ויש קשרים ענפים בים מדינת ישראל ומדינות ערב- עם רוב המדינות הערביות .  אנחנו מברכים על ניסיונה של ארצות הברית להביא עתיד טוב לאזור ".  כמו כן ,  נתניהו הוסיף כי  " בתחילת השבוע יתקיים מפגש היסטורי של היועצים לביטחון לאומי של ארצות הברית ,  ישראל ורוסיה .  זו פסגה חשובה ביותר להבטחת היציבות במזרח התיכון .  מפגש משולש של שתי מעצמות העל בישראל מעיד אלף עדויות על מעמדה הבינלאומי של מדינת ישראל היום בין האומות ". 
 ( עדכון ראשון :  17:02 )  

ריבלין קורא לאחדות : " אסור לתת לשיח המפלג להרוס כל חלקה טובה "
 נשיא המדינה אמר בטקס האזכרה לחללי אלטלנה כי  " שיח מאשים שהוא לעיתים גם רדוד ואלים "  שולט בישראל והוסיף כי  " אחדות העם חייבת לחזור לעולם המושגים שלנו ,  אין כמו ראש הממשלה שיודע את זה ".  נתניהו : " כולנו מחויבים למנוע מלחמת אחים ,  אחדות היא לא אחידות "
 
