ח"כים חרדים לנתניהו :  הורה על ביטול עבודות התשתית ברכבת בשבת
ארבעה ח"כים מיהדות התורה ומש"ס פנו במכתב לראש הממשלה וטענו כי העבודות מהוות הפרה של הסטטוס קוו ושל הסכמים קואליציוניים . " מדיניות הממשלה היא לקדש את קדושת השבת כערך עליון ולמנוע את היותה יום ככל הימים "
 חברי כנסת חרדים פנו אמש  ( חמישי )  לראש הממשלה בנימין נתניהו בבקשה להורות על ביטול עבודות התשתית ברכבת ישראל שצפויות להתרחש במהלך השבת הקרובה .  לטענתם ,  העבודה בשבת במרחב הציבורי פוגעת בסטטוס קוו בין חרדים לחילונים במדינה ואף מפרה הסכמים קואליציוניים והבטחות שהעניק נתניהו לחרדים .
 על המכתב שנשלח לראש הממשלה חתומים חברי הכנסת אורי מקלב וישראל אייכלר ממפלגת יהדות התורה ויואב בן צור ומיכאל מלכיאלי ממפלגת ש"ס . " בשבת הקרובה ובשבת שלאחריה מתוכננות להתבצע עבודות תשתית על ידי רכב ישראל ,  בחסות משרד התחבורה ובגיבוי משרד העבודה ",  כתבו הח"כים ,  והוסיפו כי הדבר נעשה בניגוד לסיכומים וההבטחות המושתתות על שמירת הסטטוס קוו ושמירת השבת במרחב הציבורי ".  הח"כים החרדים טענו כי מדיניותה המוצהרת של הממשלה היא  " לקדש את קדושת השבת כערך עליון ,  ולמנוע את היותה של השבת יום ככל הימים ".  
עוד בוואלה !  NEWS:בעודו יוצא להגנת הלהט"בים - בנט מוסיף עוד לבנה לחומה בין אגפי מפלגתוריבלין ליהודי ארה"ב : " בלתי נתפס לחזות בדגל נאצי על אדמת ארה"ב"בעבודה מנצלים את הריב בליכוד : " אצלנו אוהבים מתפקדים חדשים " 
" אנו פונים אליך מתוקף תפקידך כמי שעומד בראשות הממשלה לדרוש קיום ויישום מדיניות הממשלה המסוכמת ,  ועל כן עליך להורות על הפסקת עבודות בשבת לחלוטין ",  כתבו הח"כים ,  והוסיפו כי מדובר ב"הפרה של מדיניות הממשלה ,  רמיסת שבת קודש ופגיעה באבני היסוד של העם היהודי ". 
בחודש אוגוסט שעבר פנו החרדים בדרישה דומה לראש הממשלה והתרעמו על ההחלטה לבצע עבודות תשתית בתחנת רכבת השלום בתל אביב במהלך השבת .  
ניצב ירון בארי ,  ראש אגף התנועה במשטרה ,  אמר אז כי ביצוע העבודות באמצע השבוע תהווה  " סכנת חיים ממשית לכלל האזרחים ".  על כן ,  המליץ לבצע את העבודות בסוף השבוע . " מועד זה נבחר בקפידה על מנת למנוע סכנה לחיי אדם ,  משום שבסוף השבוע הקרוב התנועה בכבישים תהיה דלילה יחסית ,  בשל ריבוי חופשות ".  

ח"כים חרדים לנתניהו :  הורה על ביטול עבודות התשתית ברכבת בשבת
ארבעה ח"כים מיהדות התורה ומש"ס פנו במכתב לראש הממשלה וטענו כי העבודות מהוות הפרה של הסטטוס קוו ושל הסכמים קואליציוניים . " מדיניות הממשלה היא לקדש את קדושת השבת כערך עליון ולמנוע את היותה יום ככל הימים "
 
