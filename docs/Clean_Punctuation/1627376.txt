נתניהו :  צריכת אלכוהול בקרב הנוער - מגיפה
ראש הממשלה בנימין נתניהו אמר כי ממשלתו תנהיג מדיניות אכיפה תקיפה בניסיון להקטין את תופעת שתיית האלכוהול בקרב בני הנוער . " המהירות בה המגיפה מתפשטת - מזעזעת "
 ראש הממשלה בנימין נתניהו התייחס היום  ( חמישי )  לתופעת שתיית האלכוהול בקרב בני נוער בישראל וכינה אותה 'מגיפה' . " קיימת ירידה משמעותית ברוב הפרמטרים של הפשיעה והאלימות אבל יש עלייה מפחידה באלכוהול ",  אמר נתניהו . " יש נתון לפיו קרוב ל-60% מהצעירים בגילאי 18-21 השתכרו לפחות פעם אחת בחודש האחרון .  זה דבר מפחיד ",  אמר ראש הממשלה בנאום שנשא בפורום מפכ"לים ונציבים בגמלאות של שב"ס . 
" הנתונים מציבים אותנו במקום השני בעולם אחרי אוקראינה .  יש פה איזו מגיפה .  לדעתי זו השמדת חיים ,  זה פשוט דרדור החברה ואנחנו החלטנו לעשות מעשים נחושים ומאוד קשים ,  המתחילים בחינוך ",  הוסיף ראש הממשלה . 
" בינתיים ,  נמשיך בחקיקה מאוד תקיפה על הגבלת המכירה בעיקר לבני נוער ובכלל ננהיג אכיפה הרבה יותר חזקה .  יצאנו לדרך כי המהירות בה המגיפה מתפשטת היא אחד הדברים המזעזעים .  אתם רואים את זה כל פעם ,  שומעים איזה אסון ,  שומעים על חיים שנקטפו ,  נגדעו או נהרסו כתוצאה מהשתכרות .  זה לא רק תאונות דרכים .  זה פשעים ,  דקירות ,  רציחות והשתוללות ". 

נתניהו :  צריכת אלכוהול בקרב הנוער - מגיפה
ראש הממשלה בנימין נתניהו אמר כי ממשלתו תנהיג מדיניות אכיפה תקיפה בניסיון להקטין את תופעת שתיית האלכוהול בקרב בני הנוער . " המהירות בה המגיפה מתפשטת - מזעזעת "
 
