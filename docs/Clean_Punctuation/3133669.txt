הכדור אצל מנדלבליט :  כל התרחישים לאחר הגשת ההמלצות נגד נתניהו
בניצוח היועמ"ש ,  יוכרע אם להגיש כתב אישום פלילי או להסתפק בדוח נוקב .  ההליך יהיה ארוך ומדוקדק ,  ובכירי מערכת המשפט בעבר מסבירים כי לא כדאי להקל ראש בהמלצות . " לא הייתי שקט אם המשטרה הייתה חושבת שיש נגדי ראיות ",  אומר המשנה לפרקליט המדינה לשעבר
חרף המלצות המשטרה בתיקים נגד ראש הממשלה בנימין נתניהו ,  החשוד בשוחד ,  מרמה והפרת אמונים ,  הדרך לכתב אישום ארוכה .  גם אם מדובר בהמלצות חמורות ,  הדבר עשוי לקחת חודשים - ולפעמים אף יותר .
 בתחילת השבוע ,  הועברו החומרים שנאספו יחד עם סיכום התיק והמסקנות ,  לפרקליטת מחוז תל אביב בתחום מיסוי וכלכלה ,  ליאת בן ארי ,  שליוותה את החקירה יחד עם אחד מסגניה הבכירים ,  עו"ד יוני תדמור .  השניים היו בעבר חלק מצוות התביעה במשפט הולילנד נגד ראש הממשלה לשעבר אהוד אולמרט .  אך בתיקים בפרופיל גבוה כזה - ובוודאי כאשר החשוד הוא ראש הממשלה בעצמו - ההכרעה אינה נשארת בדרג פרקליטות המחוז .  גם פרקליט המדינה שי ניצן והיועץ המשפטי לממשלה אביחי מנדלבליט יעברו על כל פרט בתיק ,  לפני שיחלו הדיונים שבהם ייקבע אם יוגש כתב אישום .
" בתיק הזה ,  מי שיחליט הוא היועמ"ש ",  מסביר המשנה לפרקליט המדינה לשעבר ,  עו"ד יהושע רזניק . " בדיונים אצלו בדרך כלל יהיו פרקליט המדינה ,  ובוודאי שניים-שלושה מהמשנים שלו - המשנה לעניינים פליליים ,  מומי למברגר ,  ואולי גם המשנה לתפקידים מיוחדים ,  עו"ד נורית ליטמן .  יהיו שם גם עו"ד בן ארי ,  ובטח פרקליט או שניים שמטפלים בתיק באופן שוטף ".  
באותן ישיבות יחוו בכירי התביעה את דעתם לגבי הראיות שנאספו ,  עוצמתן והסבירות להשיג הרשעה .  שם ,  עשויים לעלות למשל חששות ממקומות שבהם לדעת הנוכחים ישנו חוסר בחומר הראיות ,  או שבהם הראיות יכולות להשתמע לשתי פנים .  עמדת המשטרה אמנם נלקחת בחשבון ,  אך נטל ההחלטה הוא על הפרקליטים הבכירים .  כעת ,  יהיה עליהם לעבור בדקדקנות על כל ראיה שנאספה ולגבש דעה עצמאית .
 עו"ד אביה אלף ,  שהייתה ראש המחלקה הכלכלית בפרקליטות המדינה ,  אומרת שלסיכום המשטרה חשיבות רבה . " זה ממקד ,  זה עוזר ",  היא אומרת . " גם אם אתה מכיר את התיק וצמחת איתו ,  לא כל היום יושבים עם הצוותים של המשטרה .  הסיכום יכול להפנות ,  ובתיק כל כך גדול זה עוזר לך להתמצא .  בעיקר בתיקים גדולים ,  יכולים להיות לך חמישים או מאה ארגזים של חומר .  הסיכום עוזר לך לנווט בתיק ".  
לדברי רזניק , " אני היום לא הייתי מזלזל בהמלצות .  פעם היה רואה חשבון אחד בכל יאח"ה .  היום יש במשטרה יותר עורכי דין ויותר רואי חשבון ,  ככה שלבוא ולזלזל ולזרוק את ההמלצות לפח - זה לא נכון .  היום יש גם פיקוח פנימי יותר רציני על החקירות ,  כך שלגבי ההמלצות ,  אם אני הייתי חשוד היום והיו מסכמים ביאח"ה תיק בזה שהם חושבים שיש ראיות - הייתי די לא שקט עם זה ".  
הישיבות בתיק עשויות לקחת חודשים ארוכים ,  ובסופן יכולות להתקבל כמה החלטות :  בקשת השלמות חקירה מהמשטרה ,  סגירת התיק ,  או הגשת כתב אישום בכפוף לשימוע .
 בנוגע להשלמות חקירה - מחד ,  עבודת המשטרה בתיק מלווה באופן שוטף על ידי פרקליטים בכירים ,  שאמורים כבר להכיר את התיק .  לכן ,  הסבירות שיתגלו פתאום חוסרים שיצריכו חקירה נוספת ,  אינה גבוהה .  מנגד ,  מדובר בחקירה מורכבת ,  והפרקליטים אינם חלק מהצוות המשטרתי ולא יורדים לרזולוציות הנמוכות ביותר .  אלה ייבחנו רק כעת .
 האפשרות השנייה היא סגירת התיק .  בעשורים האחרונים נוספה לה ,  לפחות בתיקים של אנשי ציבור ,  מעין אפשרות נוספת - סגירה  " עם כוכבית ":  פרסום דוח ציבורי ובו ביקורת על מעשיו של איש הציבור ,  לצד הסברים מדוע לא ניתן היה ,  כביכול ,  להגיש כתב אישום פלילי .  
כך ,  בשנת 2000 פרסם היועץ המשפטי לממשלה דאז ,  אליקים רובינשטיין ,  החלטה פומבית ובה נימק את סגירת התיק נגד ראש הממשלה נתניהו ורעייתו בפרשת קבלן ההובלות אבנר עמדי . " היה קונצנזוס בין העוסקים בדבר ,  כי כך לא ראוי שינהגו במערכת ממשל ",  כתב רובינשטיין . " ואולם ,  הקושי היה ראייתי ..  .  הדעות נחלקו הן בשאלה האם מצויות בידי התביעה די ראיות - ולו לכאורה - להוכחת יסודות מסוימים בכל אחת מהעבירות ". 
דוח ציבורי כזה פורסם גם כאשר הוחלט לסגור ללא כתבי אישום את פרשות בראון-חברון ,  את תיק החקירה נגד הנשיא עזר ויצמן ,  שקיבל סכומי כסף גדולים ומתנות מאנשי עסקים ואת התיק העיקרי נגד אביגדור ליברמן ,  תיק חברות הקש .
 עו"ד אביה אלף ,  שהובילה את תיק ליברמן ,  מתחה מאז ביקורת חריפה על ההחלטה שלא להגיש נגדו כתב אישום ,  ואף כתבה ספר בעניין .  למרות זאת ,  היא מסתכלת בחיוב על האפשרות לכתוב דוח ציבורי במקרים המתאימים ,  אך היא גם מודעת לכך שהשפעתו של הדוח מוגבלת ,  במציאות שבה מה שאינו פלילי הופך לבסדר גמור . 
" דוח ציבורי תורם לשקיפות של מה שהיה ומה שלא היה ,  והוא אמירה של היועץ המשפטי לממשלה לגבי איך צריך להתנהג ",  היא אומרת . " הבעיה היא שבמדינת ישראל אין כל כך תרבות של לקיחת אחריות .  זה או סקנדל או פסטיבל - ואין שום דבר באמצע .  אני חוששת שבתרבות הקיימת החברתית והציבורית הקיימת פה ,  כאשר גם כשמרשיעים ושולחים לכלא אז אין בדיוק אות קלון ,  דוח ציבורי הוא לא בהכרח אפקטיבי ".  
" בעיניי הדוחות האלה אף פעם לא מצאו חן ",  מוסיף רזניק . " או שתאשים אותו ,  או שאתה סוגר את התיק .  אבל לסגור וגם לכתוב חיבור כמה הוא מושחת וכמה התנהג לא כשורה ,  זה לא הוגן ,  כי אתה לא נותן לו להתגונן ".  
האפשרות השלישית ,  מלבד סגירת התיק או השלמות חקירה ,  היא כתב אישום .  אם מנדלבליט יחליט על כך ,  תהיה לנתניהו זכות לשימוע ,  ובו יוכלו עורכי דינו לנסות לשכנע את הפרקליטות מדוע בכל זאת יש להימנע מכך .  לפני השימוע יועברו לעורכי שינו של נתניהו עיקר חומרי החקירה ,  ויינתנו להם כמה חודשים כדי להתכונן .
 השימוע מתקיים ברוב המוחלט של המקרים ללא החשוד עצמו ,  ונמצאים בו עורכי דינו מול נציגי התביעה .  הטענות בו הן בדרך כלל משפטיות ,  ולא עובדתיות . " למשל ",  אומר רזניק , " אפשר לטעון שהעובדות אשר להן טוענת הפרקליטות בכתב החשדות בכלל לא מהוות עבירה ". 
השימוע הוא הפעם הראשונה שבה נציגי הפרקליטות והסנגוריה יושבים פנים מול פנים .  לדברי אלף , " השימוע הוא חשוב .  הוא נותן אפשרות גם לתביעה לדעת שהיא על קרקע בטוחה ,  גם במקרים בעייתיים ,  וגם לחשוד לשכנע בעמדתו .  יש דברים שמתקבלים ,  ולפעמים מגיעים גם להסדר .  כל צד מבין את מאזן האימה .  מבין מה יש לצד השני ".   
" זה השלב שהכלבים מריחים זה את זה ",  אומר עו"ד רזניק . " אני קורא לזה 'מבוא להסדרי טיעון' .  לפעמים הפרקליטות תודה בהגינות שהשימוע פקח לה עיניים והם לא חשבו על שאלה מסוימת .  לפעמים הם ירצו להשלים חקירה בעקבות השימוע .  מאידך ,  אתה כסנגור רואה איפה הדברים החזקים של הפרקליטות ,  ואז כשהצדדים נפרדים יישב פרקליט המחוז עם אנשיו ,  והסנגור עם הלקוח ,  וידברו ". 
אחד המקרים הבולטים שבהם השימוע הוביל לעסקת טיעון הוא של הנשיא האנס משה קצב .  בחודש מאי 2007 ערך היועץ המשפטי לממשלה דאז ,  מני מזוז ,  שימוע מול פרקליטיו של קצב .  הנשיא נחשד אז באונס ,  בעילה תוך ניצול יחסי מרות והטרדה מינית .  חודש לאחר השימוע נחתמה בין הצדדים עסקת טיעון ובמסגרתה אמור היה קצב להודות במעשה מגונה שלא בהסכמה עקב הפעלת אמצעי לחץ ,  בהטרדה מינית ובהטרדת עד .  היה עליו להתפטר ,  אך הוא לא היה צפוי לשבת ולו יום אחד בכלא .
" הפרקליטות חשבה שיש לה תיק חלש ",  אומר רזניק , " ואחרי השימוע הנשיא השמיני היה יכול לומר ביי ביי לכל צרותיו ".  אלא שברגע האחרון קצב חזר בו מהסכמתו לעסקה - הפרקליטות הגישה נגדו כתב אישום חמור .  בסופו ,  כזכור ,  הורשע ביו היתר בשתי עבירות אונס וריצה חמש שנות מאסר .  

הכדור אצל מנדלבליט :  כל התרחישים לאחר הגשת ההמלצות נגד נתניהו
בניצוח היועמ"ש ,  יוכרע אם להגיש כתב אישום פלילי או להסתפק בדוח נוקב .  ההליך יהיה ארוך ומדוקדק ,  ובכירי מערכת המשפט בעבר מסבירים כי לא כדאי להקל ראש בהמלצות . " לא הייתי שקט אם המשטרה הייתה חושבת שיש נגדי ראיות ",  אומר המשנה לפרקליט המדינה לשעבר

