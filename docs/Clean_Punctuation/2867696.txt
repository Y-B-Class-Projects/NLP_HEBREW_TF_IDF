השר בנט ,  מתי לחצת בפעם האחרונה 23 בשלט ? 
בלעדי :  עובדי הטלוויזיה החינוכית נפלו בין הכסאות בכל הקשור לרפורמה בתאגיד השידור הציבורי ,  שכולל גם את פירוקה ופיטורי כ-200 מעובדיה .  שר החינוך נפתלי בנט ,  האחראי על היחידה ,  מעדיף להתעלם
עובדי הטלוויזיה ההחינוכית מתוסכלים :  בעוד הגורמים הפוליטיים לא מפסיקים להתעסק ברשות השידור ובעובדיה ,  כ-200 עובדי החינוכית לא מקבלים תשובות בנוגע לעתידם ומקור פרנסתם ,  וכל הפניות שיזמו לשר החינוך ,  נפתלי בנט ,  נתקלות בהתעלמות מצדו - כך לטענתם .  
על פי חוק השידור הציבורי החדש ,  עם הקמת תאגיד השידור הציבורי ,  יפורקו רשות השידור והטלוויזיה החינוכית .  במסגרת הקמת התאגיד - שבראשו עומד כמנכ"ל זמני מנכ"ל החינוכית אלדד קובלנץ - צפויים גם רבים מעובדי החינוכית לאבד את מקור פרנסתם .
 ראש הממשלה ושר התקשורת ,  בנימין נתניהו ,  אמנם הודיע ביום שישי כי החליט לדחות את הקמת התאגיד ,  אולם עובדים רבים חשים שמדובר בדחיית הקץ ובסופו של דבר רבים מהם ייאלצו לפרוש או שיקוצצו ,  גם במקרה שיערכו שינויי חקיקה .  

הטלוויזיה החינוכית ,  שעברה מהפכה בשנתיים האחרונות ,  תוך קיצוץ בכוח אדם והתייעלות ,  היא יחידת סמך השייכת למשרד החינוך .  לכן ,  נופלים העובדים בין הכיסאות :  הם כפופים למשרד החינוך ,  בעוד נושא חוק השידור הציבורי ,  שבו הם נכללים ,  נמצא באחריות שר התקשורת .  
עם כניסתו של בנט לתפקיד שר החינוך ,  פנו אליו העובדים בכתב ,  וכן נעשו פניות אל אנשיו ,  בבקשה לפגישה שבה יוכלו להביע את עמדתם ולקבל את תמיכתו לאורך התהליך .  
במכתב ששלחו הוועדים אל השר ,  הם כתבו : " אנחנו מבקשים להיפגש איתך בהקדם כדי להעלות לפניך את השגותינו על חוק תאגיד השידור הציבורי ,  בכל הנוגע למעמדה של הטלוויזיה החינוכית בתאגיד שיוקם .  אנחנו מאמינים שיש לתקן את החוק ולהוציא את החינוכית ממסגרת התאגיד החדש ולהשאיר אותה כיחידה במשרד החינוך .  אנחנו מאמינים שניתן לעשות זאת במסגרת השינויים המתוכננים בחוק בחודשים הקרובים ".  העובדים הוסיפו בפנייתם כי , " אנחנו תומכים ברפורמה בשידורי החינוכית כדי להתאים אותה לייעודה ,  לשמש זרוע של מערכת החינוך ולקדם באמצעותה ערכים ותכנים חשובים ,  אבל אנחנו משוכנעים שהדבר לא ייעשה אם תהפוך החינוכית לחלק מהתאגיד החדש ". 
בנוסף ,  יזמו נציגי העובדים פניות בטלפון אל אנשיו של בנט ,  פניות ישירות יזמה גם יו"ר ועד ההנדסה בטלוויזיה החינוכית ,  לילך גבאי-שזר ,  אלא שלמרות התלונות ,  כך לטענת העובדים ,  בינתיים לא נשמעת כל תגובה מצדו של השר .  זאת ,  למרות שבין החינוכית לבין משרד החינוך ,  נעשים שיתופי פעולה רבים בתחום התוכן .
 עם עובדי רשות השידור נפגש השר אופיר אקוניס ,  לאחר שמונה לשר האחראי על רשות השידור .  הוא שמע את עמדת העובדים ופרס בפניהם את האפשרויות שנבחנות .  עובדי החינוכית ,  מנגד ,  נאלצים להסתפק במידע שמתפרסם בתקשורת .  בסופו של דבר בעקבות יוזמה הדדית ,  השר אקוניס ,  צפוי להיפגש עם העובדים ביום חמישי ,  ויעדכן אותם בפרטי התהליך שישפיע על עתידם .
 טרם התקבלה תגובת השר בנט .  

השר בנט ,  מתי לחצת בפעם האחרונה 23 בשלט ? 
בלעדי :  עובדי הטלוויזיה החינוכית נפלו בין הכסאות בכל הקשור לרפורמה בתאגיד השידור הציבורי ,  שכולל גם את פירוקה ופיטורי כ-200 מעובדיה .  שר החינוך נפתלי בנט ,  האחראי על היחידה ,  מעדיף להתעלם

