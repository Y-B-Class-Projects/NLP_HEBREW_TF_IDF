 " הבן של אבו מאזן מארגן פגישה עם נתניהו "
 העיתון הסעודי  " עוכאז "  דיווח מפי מקורות פלסטינים כי יאסר עבאס ,  בנו של יו"ר הרשות ,  פועל בשיתוף עם בכירים ישראליים לארגן פגישה של נתניהו עם אבו מאזן בשבוע הבא בניו יורק
יאסר עבאס ,  בנו של יו"ר הרשות הפלסטינית מחמוד עבאס  ( אבו מאזן )  ,  מנהל מגעים סודיים עם בכירים ישראליים כהכנה לפגישה בין אבו מאזן לראש הממשלה בנימין נתניהו בארצות הברית ,  כך מדווח הבוקר  ( שני )  העיתון הסעודי  " עוכאז "  מפי מקורות פלסטיניים ברמאללה .  על פי הדיווח ,  הפגישה בין שני המנהיגים צפויה להתקיים במסגרת התכנסות העצרת הכללית של האו"ם בניו יורק .
 המקורות הבהירו כי דיפלומטים פלסטינים וישראלים פועלים בשיתוף פעולה על מנת שהפגישה ,  המתוכננת לשבוע הבא ,  תצלח .  הם הוסיפו כי ישראל התנגדה ללחצים כבדים מצד הממשל האמריקאי לפתוח דף חדש עם הרשות הפלסטינית ולהפסיק את הבנייה בהתנחלויות ובמזרח ירושלים .  לטענתם ,  הצלחה לקיים את הפגישה בין השניים תהווה צעד חיוני וראשון לקראת פגישות נוספות של שני המנהיגים בחודשים הקרובים .
 אתמול אמר נתניהו כי  " ההערכה היא שניתן לשוב לשיחות ישירות בינינו לבין הפלסטינים בסוף ספטמבר ,  אבל זה מותנה בהבנות עם האמריקאים ועם הפלסטינים ".  לקראת פגישתו ביום רביעי הקרוב עם השליח האמריקאי למזרח התיכון ג'ורג' מיטשל ,  הסביר ראש הממשלה כי כי  " השיחות עם מיטשל הן רק חלק ממערך שיחות ומגעים שהתקיים בצורה אינטנסיבית לאחרונה באווירה טובה .  יש ניסיון לצמצם את תחומי אי ההסכמה ,  ואני לא חושב שהמפגש עם מיטשל יהיה האחרון לפני השקת תהליך מדיני ".  

" הבן של אבו מאזן מארגן פגישה עם נתניהו "
 העיתון הסעודי  " עוכאז "  דיווח מפי מקורות פלסטינים כי יאסר עבאס ,  בנו של יו"ר הרשות ,  פועל בשיתוף עם בכירים ישראליים לארגן פגישה של נתניהו עם אבו מאזן בשבוע הבא בניו יורק

