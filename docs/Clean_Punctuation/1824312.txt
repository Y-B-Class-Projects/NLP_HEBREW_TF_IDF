נתניהו נגד אבו מאזן : " מעוות ההיסטוריה בבוטות "
 העימות בין רה"מ ליו"ר הרשות נמשך .  לאחר שאבו מאזן טען ש"הציוניים גירשו את הפלסטינים ב-47' ",  השיב לו רה"מ : " עיוות בוטה של ההיסטוריה ".  אובמה :  חידוש המו"מ חיוני מתמיד
ראש הממשלה בנימין נתניהו התייחס הערב  ( שלישי )  למאמר שפרסם הבוקר יו"ר הרשות הפלסטינית אבו מאזן ב"ניו יורק טיימס ".  לאחר שאבו מאזן ציין במאמר כי הפעם האחרונה בה נידונה הסוגיה הפלסטינית באו"ם הייתה ב-1947 ,  במהלך ההחלטה על חלוקת ארץ ישראל והוסיף לגבי ההחלטה כי  " הציוניים גירשו את הפלסטינים הערבים כדי להבטיח רוב יהודי בישראל העתידית ",  אמר נתניהו בתגובה כי  " זהו עיוות בוטה של עובדות היסטוריות מוכרות ומתועדות .  הפלסטינים הם אלה שסירבו לתוכנית החלוקה לשתי מדינות בעוד שהיישוב היהודי הסכים לה ". 
עוד אמר נתניהו בתגובתו למאמר של יו"ר הרשות בעיתון הנחשב למשפיע ביותר בעולם כי  " צבאות ערב בסיוע כוחות פלסטינים הם אלה שתקפו את המדינה היהודית במטרה לחסלה .  לכל זאת אין זכר במאמר .  בנוסף ,  ניתן להסיק מהדברים שהמנהיגות הפלסטינית רואה בהקמת המדינה הפלסטינית אמצעי להמשיך את הסכסוך עם ישראל במקום לסיימו ". 
לקראת ההצבעה באו"ם על ההכרה במדינה הפלסטינית ,  טען אבו מאזן במאמר כי המהלך איננו  " תעלול פוליטי ",  וכי הוא יאפשר לעם הפלסטיני לנקוט בצעדים חוקיים נגד ישראל באו"ם .  עוד כתב אבו מאזן במאמר כי  " ההכרה בפלסטין על ידי האו"ם תסלול את הדרך לאינטרנציונליזציה של הסכסוך כעניין חוקי ,  ולא רק פוליטי .  זה גם יסלול לנו את הדרך לנקוט צעדים חוקיים נגד ישראל באו"ם ,  בארגוני זכויות אדם ובבית הדין הבינלאומי ". 
בתוך כך ,  נשיא ארצות הברית ברק אובמה התייחס הערב לקיפאון המדיני בין ישראל לפלסטינים .  בתום פגישתו עם מלך ירדן ,  עבדאללה ,  אמר אובמה כי  " חידוש המשא ומתן בין הישראלים לפלסטינים ,  לטובת השגת הסכם שלום ,  חיוני כעת מתמיד ".  אובמה ציין כי  " למרות התמורות הרבות באזור ואולי בגללן ,  חיוני מתמיד שהישראלים והפלסטינים ימצאו דרך לחזור למשא ומתן לקראת פתרון של שתי מדינות שמתקיימות זו לצד זו בשלום ובביטחון ". 

נתניהו נגד אבו מאזן : " מעוות ההיסטוריה בבוטות "
 העימות בין רה"מ ליו"ר הרשות נמשך .  לאחר שאבו מאזן טען ש"הציוניים גירשו את הפלסטינים ב-47' ",  השיב לו רה"מ : " עיוות בוטה של ההיסטוריה ".  אובמה :  חידוש המו"מ חיוני מתמיד

