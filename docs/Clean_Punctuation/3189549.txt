נתניהו ינאם באו"ם ,  סופה בכרתים :  המהדורה המרכזית של וואלה !  NEWS
ראש הממשלה ויו"ר הרש"פ ינאמו היום בעצרת האו"ם ,  סופת הוריקן מתקרבת לכרתים והתיירים הישראלים נערכים ,  קדחת הנילוס המערבי מתפשטת ,  עדות בקונגרס נגד קבנאו ואליפות הטאקי בבאר שבע
מהדורת החדשות המרכזית ב-14:00 עם יעקב אילון ,  לצד נבחרת החדשות של וואלה !  NEWS .  המהדורה מועברת מדי יום בשידור חי מהאולפן ומשודרת באתר ובאפליקציית וואלה !  NEWS .  היום במהדורה בהגשת הילה קובו :
 ארי נשר ,  הנער בן ה-17 שנפגע בתאונת הפגע וברח בתל אביב השבוע נפטר מפצעיו .  אבי אשכנזי הכתב לענייני משטרה עם הפרטים .
 הבוקר נערך דיון בהארכת מעצרו של העיתונאי הספרדי חוליו דה לה גווארדיה שחשוד בדריסתו למוות של חיים טוקצ'ינסקי ז"ל בירושלים בשבוע שעבר .
 תמיכה ברעיון שתי המדינות מצד הנשיא טראמפ ,  אחר כך הסתייגות אופיינית ,  פגישה של נתניהו עם נשיא מצרים ומה יהיה הפעם הגימיק בנאום ראש הממשלה הערב ?  טל שלו ,  שליחת וואלה !  NEWS לעצרת האו"ם דווחה .  
 גם אבו מאזן צפוי לנאום הערב ,  כשבינתיים המתיחות בשטח רק עולה .  אבי יששכרוף ,  הפרשן לענייני ערבים ,  על הנאום הצפוי של המנהיג הפלסטיני .  
סופת ההוריקן זורבה מתחזקת והיא מתקרבת לכרתים .  על פי התחזיות משבי הרוח יגיעו אפילו ל-140 קמ"ש וזה קורה בעיצומה של חופשת סוכות של הישראלים .  יערה די סגני שנמצא בהרסוניסוס ועופר פיפר שבדרכו לחופשה משפחתית באזור התראיינו .  
אם גם אתם נעקצתם לאחרונה מיתושים יותר מהרגיל אתם לא מדמיינים ,  לא רק שיש יותר יתושים אלא שהמשרד להגנת הסביבה הגדיר אתמול את האיזורים בארץ שנתגלו בהם יתושים נגועים בקדחת הנילוס המערבי.רויטל בלומנפלד ,  הכתבת לענייני בריאות ,  עם הפרטים .
 המתלוננת נגד המועמד של הנשיא טראמפ לבית המשפט העליון תעיד היום מול הסנאט ותטען כי ברט קבנאו תקף אותה מינית.עמרי נחמיאס ,  הכתב בוושינגטון ,  על המינוי שמסתבך .
 היום הוא יומם האחרון של מוקדמות אליפות הטאקי במוזיאון הילדים הלונדע בבאר שבע ,  זה קורה בפעם השלישית ,  אבל השנה זו שנה מיוחדת כי מציינים בה 35 שנים למשחק הקופסא הישראלי המצליח .  חיים שפיר ,  ממציא המשחק התראיין באולפן .
 הצטרפו בכל יום ראשון עד חמישי בשעה 14:00 לשידור החי מהאולפן השקוף :  יעקב אילון ונבחרת החדשות של וואלה !  NEWS עם כל הדיווחים והפרשנויות על אירועי היום 

נתניהו ינאם באו"ם ,  סופה בכרתים :  המהדורה המרכזית של וואלה !  NEWS
ראש הממשלה ויו"ר הרש"פ ינאמו היום בעצרת האו"ם ,  סופת הוריקן מתקרבת לכרתים והתיירים הישראלים נערכים ,  קדחת הנילוס המערבי מתפשטת ,  עדות בקונגרס נגד קבנאו ואליפות הטאקי בבאר שבע

