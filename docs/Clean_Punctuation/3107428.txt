כאלף מפגינים מול מעון רה"מ בדרישה לממן אמצעי ביטחון ביו"ש
להפגנת ראשי המועצות והמשפחות השכולות מיהודה ושומרון הגיעו כמה חברי כנסת מהימין .  השר כץ : " כבישים ואמצעי הגנה הם לא מותרות ".  ראש המועצה האזורית שומרון : " על הממשלה למנוע את הפיגוע הבא "
 כאלף בני אדם מפגינים הערב  ( ראשון )  מול מעון ראש הממשלה בירושלים בדרישה לממן את נושא הביטחון והכבישים העוקפים ביהודה ושומרון . " הגענו לבקשת המשפחות השכולות כדי לומר לראש הממשלה כי ביטחון תושבי יו"ש אינו הפקר ",  אמר ראש המועצה האזורית שומרון יוסי דגן ,  שמוביל את המחאה שהחלה לפני כעשרה ימים יחד עם ראשי מועצות נוספים מקריית ארבע ,  בית אל ובית אריה ,  ונציגים של משפחות שכולות .  
עוד אמר כי  " עם הבטחות סרק לא בונים את ארץ ישראל .  ראיתי בעיניי את חמשת בני משפחת פוגל לאחר הטבח ואת בני משפחת אלקין לאחר הרצח של שני הוריהם בכביש .  על הממשלה והעומד בראשה למנוע את הפיגוע הבא ".  
להפגנה הגיעו שר הרווחה חיים כץ ,  סגנית שר החוץ ציפי חוטובלי ,  ח"כ מיקי זוהר וח"כ בצלאל סמוטריץ' . " באתי לתמוך במשפחות השכולות שיצאו למאבק כדי למנוע את הפיגוע הבא ",  אמר השר כץ . "  כבישים עוקפים ואמצעי הגנה הם לא מותרות .  ברור לכולם שצריך לתת ויפה שעה אחת קודם .  אני מבקש מראש הממשלה לקרוא לראשי היישובים ולסיים את הסאגה ". 
עוד בוואלה !  NEWS:נגד חשוד שהתחזה לפקודתו לשעבר - ודיווח על רומן שלה עם מפקד אחרעריק חרדי מתאו בכלא : " משמח את הלב שהארץ בוערת ".  האזינואחרי שתבעה את נתניהו :  העובדת התלוננה נגדה במשטרה 
ביום רביעי הגיעו לאוהל המחאה של המפגינים שרת התרבות והספורט מירי רגב ושר המדע אופיר אקוניס .  ח"כ זוהר אמר כי  " הגיעה העת לפתרון ממשי עם גיבוי תקציבי .  יש בכוחנו לשנות את הקו המדיני וליישב את ארץ ישראל ".  רינה אריאל ,  אמה של הלל יפה אריאל שנדקרה למוות בקריית ארבע ביוני 2016 ,  אמרה בהפגנה הערב כי  " יש לקבוע עונש מוות למחבלים ,  לעצור את כל הכספים שמשפחותיהם מקבלות ולדאוג שגופות מחבלים לא יוחזרו לאויב ".  
בוואלה !  NEWS דווח כי שר הביטחון אביגדור ליברמן אמר בחודש שעבר לראשי המתנחלים שעליהם לגייס את התקציב למימון תוכנית מרכיבי הביטחון .  ליברמן הציג את התוכנית במהלך טקס הרמת כוסית לראש השנה עם ראשי מועצת יש"ע ,  שמוערכת בעלות של כ-3.3 מיליארד שקלים .  לאחר הצגתה ,  ליברמן הפציר בראשי המתנחלים להפעיל לחץ פוליטי לגיוס התקציב למימונה . " אחרי שנציג את התוכנית ,  נשב גם עם האנשים פה ,  ואחר כך תצטרכו לעבוד ",  אמר שר הביטחון . " אתם תצטרכו גם לעבוד כי כסף במשרד הביטחון לזה - אין ".  לדברי אחד הגורמים שנכח במפגש ,  ליברמן אף אמר כי  " אני לא מסוגל לתת חמישה שקלים לתוכנית הזו ".  

כאלף מפגינים מול מעון רה"מ בדרישה לממן אמצעי ביטחון ביו"ש
להפגנת ראשי המועצות והמשפחות השכולות מיהודה ושומרון הגיעו כמה חברי כנסת מהימין .  השר כץ : " כבישים ואמצעי הגנה הם לא מותרות ".  ראש המועצה האזורית שומרון : " על הממשלה למנוע את הפיגוע הבא "
 
