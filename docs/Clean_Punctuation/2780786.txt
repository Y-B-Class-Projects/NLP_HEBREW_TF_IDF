יעלון : " אינני גאה בהתנהלות השרים הצעירים בקבינט "
 שר הביטחון ביקר בעקיפין את השר בנט : " אי אפשר במהלך מבצע ,  כשאנחנו קוברים את מתינו ,  לתת תחושה שאנחנו מפסידים ".  נתניהו : " השרים שמחו שלא היו צריכים להצביע "
" אינני גאה בהתנהלות הקבינט המדיני-ביטחוני ",  אמר אתמול ( שישי )  שר הביטחון משה יעלון בראיון למהדורות החדשות של הערוצים 1 ,  2 ו-10 ,  בתום המלחמה בדרום . " אתה יושב בחדר ,  אנשים מתבטאים  ואז בחוץ עושים פוליטיקה ",  אמר .  לדבריו , " אני מקווה שהשרים שפעם ראשונה חווים את חווית האחריות יפיקו לקחים .  אני לא זוכר קבינט כזה ,  ואני בקבינטים קרוב ל-20 שנה ".  
יעלון הדגיש : " אני מקווה שהצעירים שבחבורה יפיקו לקחים .  יש כאלה שלא נוכל לחנך ויש כאלה שיחונכו בעתיד .  אי אפשר במהלך מבצע ,  כשאנחנו קוברים את מתינו ,  לתת תחושה שאנחנו מפסידים ".  הוא עוד הבהיר כי  " כולם שותפים למדיניות "  ותמכו לפחות במרביתה במהלך הלחימה .  
מלחמה בדרום - כותרות אחרונות בוואלה !  חדשות:בניגוד להבנות : " חמאס מונע מאבו מאזן לפעול בעזה"מאות ליוו את סמל נתנאל ממן : " לאדמה במקום לחופה"מיוחד | כך נגררו ישראל וחמאס למלחמת 50 הימים 
גם ראש הממשלה בנימין נתניהו התייחס להתנהלות הקבינט ,  ואמר כי  " חלק משרי הקבינט שמחו "  שהצעה להפסקת אש עם חמאס לא עמדה להצבעה . " הם יכולים להגיד שהם מתנגדים להצעה ,  למרות שחמאס ויתר על כל דרישותיו ". 
נתניהו הבהיר כי  " הקבינט קיבל את כל ההחלטות ,  זה התנהל כמו שצריך ".  לדבריו , " למה להיכנס פנימה אם אני יכול להשיג את הכתישה בלי לסכן חיילים ואזרחים ?  הם  ( הפלסטינים )  כתושים ,  מבודדים ,  לא יכולים להבריח נשק .  זה יוצר סיכוי לשקט ". 
בהתייחסות להסדר כולל ,  הוסיף ראש הממשלה : " יש פתרון לסכסוך .  אין לנו בעיה שהרשות הפלסטינית תיכנס לרצועת עזה ,  אך יש לנו בעיה שחמאס ייכנס ליהודה ושומרון .  אבו מאזן יצטרך לבחור ".  
שר הביטחון הבהיר כי צה"ל קצר  " ניצחון מרשים "  במלחמה בדרום .  לדבריו , " מבחינה צבאית ,  בכל פעולה הכרענו את האויב .  השמדנו מערך מנהרות התקפי ולא מעט אמצעי שיגור  נותרו לו רבע מהם .  גם מדינית ,  חמאס נכנס לאן שרצינו להוביל אותו  בלי נמל ,  שדה תעופה ואסירים ,  אלא הפסקת אש כפי שרצינו ,  ללא תנאים ".  
כשנשאל אם ראש הזרוע הצבאית של חמאס ,  גדודי עז א-דין אל-קסאם ,  מוחמד דף נמצא בחיים או שנהרג בתקיפת צה"ל ,  ענה יעלון : " ימים יגידו .  נמתין ונראה ".  
שר הביטחון התייחס גם לביקורו בנחל עוז במהלך הלחימה שבוטל : " באתי לביקור בעוטף וידעתי שיורים שם .  הייתי בחמ"ל של המועצה האזורית ,  ובמהלך הישיבה אני שומע בקשר כמה פעמים 'יציאה לכיוון נחל עוז' ".  הוא הוסיף כי מפקד החטיבה העריך כי הארגונים הפלסטיניים יודעים על ביקורו הצפוי . " הוא אמר שמחכים לי בנחל עוז ",  הסביר מדוע החליט לבטל את הביקור לבסוף , " אני מבין את החשיבות של הביקור ,  את האומץ שלי לא צריך להוכיח ". 
 ( עדכון ראשון :  21:09 )  

יעלון : " אינני גאה בהתנהלות השרים הצעירים בקבינט "
 שר הביטחון ביקר בעקיפין את השר בנט : " אי אפשר במהלך מבצע ,  כשאנחנו קוברים את מתינו ,  לתת תחושה שאנחנו מפסידים ".  נתניהו : " השרים שמחו שלא היו צריכים להצביע "
 
