סטנלי נשאר איתנו ? 
הערכות בלשכת רה"מ ובאוצר :  פישר יודיע על קדנציה שנייה.חודשיים ושבוע לפני שתגיע לסיומה הקדנציה של פישר ,  הנגיד טרם הודיע על המשך דרכו 
הנחת העבודה בלשכת ראש הממשלה ,  בנימין נתניהו ,  בלשכת שר האוצר ,  יובל שטייניץ ,  וגם בצמרת בנק ישראל היא כי נגיד בנק ישראל ,  סטנלי פישר ,  יודיע בקרוב על הסכמתו להמשיך בתפקיד לקדנציה שנייה של חמש שנים .  
חודשיים ושבוע לפני שתגיע לסיומה הקדנציה הראשונה של פישר כנגיד הבנק המרכזי ,  ב-30 באפריל 2010 ,  פישר טרם הודיע לראש הממשלה ,  לא לשר האוצר ואף לא לצמרת בנק ישראל - כולל האישים המקורבים אליו מאוד בבנק - אם בדעתו להמשיך לעמוד בראש הבנק הממלכתי של ישראל למשך חמש שנים נוספות .  
העניין לא עלה גם בשיחות בארבע עיניים שקיימו באחרונה נתניהו ושטייניץ עם הנגיד .  מדובר במקרה חסר תקדים ,  שבו אישיות ציבורית בכירה לא הודיעה לגורמים הרלוונטיים זמן קצר מאוד לפני סיום הקדנציה שלה אם בדעתה להמשיך בתפקיד לקדנציה נוספת .  
ככל הידוע ,  נתניהו מעוניין מאוד שפישר ימשיך לקדנציה שנייה .  שטייניץ פחות חד-משמעי בעניין זה .  בכל מקרה ,  אם פישר יגיד כן - וההערכה היא כאמור כי החליט בינו לבין עצמו על המשך בקדנציה שנייה - כהונתו תוארך כמעט באופן אוטומטי .  
ביטוי להערכה הרבה שראש הממשלה רוחש לפישר ניתן היה לראות בהחלטתו לצרף את הנגיד למשלחת רמת הדרג של ישראל ,  בראשות המשנה לראש הממשלה ,  בוגי יעלון ,  שתצא לסין בסוף החודש כדי לשכנע את ממשלת סין להחריף את הסנקציות על איראן .  
פישר נכנס לתפקיד הנגיד ב-1 במאי 2005 .  הוא מתמקד בימים האחרונים בניסיונות לשכנע ח"כים לתמוך בהעברת חוק בנק ישראל החדש בכנסת כבר בזמן הקרוב בשלוש קריאות .  הדיון בחוק יחל היום ,  במליאת הכנסת .  עם אישור החוק ,  ישלים פישר את כל היעדים שקבע לעצמו עם מינויו לנגיד בנק ישראל .  
על שולחן העבודה של פישר בבנק מונחת תוכנית לשיקום מבנה ותשתיות הבנק ,  בעלות של מאות מיליוני שקלים .  ביצוע התוכנית יחל ב-2011 .  הבנק משקיע לאחרונה עשרות מיליוני שקלים בשדרוג מערכות המחשוב שלו .  
מאחורי ביצועה של התוכנית עומד מנכ"ל הבנק ,  חזי כאלו .  מדובר בארבעה פרויקטים גדולים שיבוצעו בחטיבות הבנק המרכזיות .  

סטנלי נשאר איתנו ? 
הערכות בלשכת רה"מ ובאוצר :  פישר יודיע על קדנציה שנייה.חודשיים ושבוע לפני שתגיע לסיומה הקדנציה של פישר ,  הנגיד טרם הודיע על המשך דרכו 

