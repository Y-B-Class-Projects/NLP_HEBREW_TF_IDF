אובמה שוחח עם נתניהו :  נשתף פעולה בחקירת הפיגוע
נשיא ארצות הברית הביע תנחומיו על מות הישראלים במתקפת הטרור בבורגס שבבולגריה ,  אותה כינה  " שערורייתית לחלוטין ".  גם בריטניה והאיחוד האירופי הביעו  " זעזוע "  וגינו הפיגוע
העולם מגנה את פיגוע הטרור בבולגריה :  נשיא ארצות הברית ,  ברק אובמה ,  שוחח הלילה  ( חמישי )  עם ראש הממשלה ,  בנימין נתניהו ,  והביע את תנחומיו על מות הישראלים בפיגוע שאירע אתמול אחר הצהריים בשדה התעופה  " ספרבו "  בבורגס ,  וגבה את חייהם של לפחות שבעה בני אדם .  שני המנהיגים סיכמו בשיחתם כי ישראל וארצות ישתפו פעולה בחקירת הפיגוע ,  בו נפגעו עשרות בני אדם נוספים .
 פיגוע בבולגריה - סיקור מיוחד בוואלה !  חדשות  
" אירן וחיזבאללה מנהלות מסע טרור ברחבי העולם .  אירן היא מדינת טרור גלובלי .  צריך שהיא תישא בתוצאות ",  אמר נתניהו לעמיתו האמריקאי ,  שאף פרסם אמש הודעת גינוי לפיגוע אותו כינה  " שערורייתי לחלוטין ".  אובמה התחייב כי ארה"ב  " תעמוד תמיד לצד בנות בריתה ",  ותספק כל סיוע שיידרש כדי להביא לדין את האחראים לפיגוע .  מוקדם יותר הזהיר נתניהו כי ישראל  " תגיב בעוצמה לטרור האירני ". 
האיחוד האירופי גינה גם הוא את התקפת הטרור על אוטובוס התיירים הישראלים .  שרת החוץ של האיחוד האירופי ,  קתרין אשטון ,  אמרה כי היא  " מזועזעת מהאירועים "  וקראה להביא את האשמים לדין .  גם בריטניה גינתה אמש את הפיגוע הנורא .  שר החוץ הבריטי ,  וויליאם הייג ,  אמר כי הוא מגנה את  " מתקפת הטרור על אוטובוס שהסיע תיירים ישראלים ".  לדבריו , " הטרגדיה של המתקפה עדיין אינה ידועה במלואה ,  אך אני מבקש להביע את תנחומים לחבריהם ולמשפחותיהם של הפצועים וההרוגים ".  
בעוד ברחבי העולם גינו את הפיגוע ,  המסר העיקרי של ההנהגה הישראלית לקהילה הבינלאומית היה הטלת האחריות לפיגוע בבורגס לכיוונה של טהרן ,  האחראית לשורה של ניסיונות פיגוע נוספים בחודשים האחרונים נגד מטרות ישראליות כמו תאילנד ,  הודו ,  גיאורגיה ,  קניה וקפריסין . " כל הסימנים מובילים לאירן ",  אמר נתניהו לאחר הפיגוע .  
בשיחה שקיים עם ראש ממשלת בולגריה ,  בויקו בוריסוב ,  אמר ראש הממשלה כי  " אירן וחיזבאללה מנהלות מסע טרור עולמי נגד מטרות ישראליות ברחבי העולם ".  נתניהו התייחס גם לתזמון הפיגוע ,  שבוצע 18 שנים בדיוק אחרי פיגוע התופת שנערך בחסות אירנית בבניין הקהילה היהודית בארגנטינה ,  ואמר כי  " הטרור האירני הרצחני ממשיך לפגוע באנשים חפים מפשע ".  
שר הביטחון ,  אהוד ברק ,  אמר בהתייחסו למתקפת הטרור כי ישראל עוקבת מזה זמן אחרי  " כוונות של ארגוני הטרור ,  חיזבאללה ,  חמאס ,  גורמים אירנים והג'יהאד ,  לבצע טרור ברחבי העולם ".  הוא הזהיר כי מערכת הביטחון  " תפעל בכל כוחה כדי להגיע אל מבצעי הפיגוע הזה ושולחיהם ".  גם שר החוץ ,  אביגדור ליברמן ,  שנמצא בקשר שוטף עם מקבילו הבולגרי ושוחח גם עם נשיאת האיחוד האירופי ,  שרת החוץ הקפריסאית ,  אמר אמש כי  " משמרות המהפכה האירניים עומדים מאחורי הפיצוץ .  זו הערכה קונקרטית ".  סגן שר החוץ ,  דני אילון ,  קרא למדינות אירופה להכליל את חיזבאללה ברשימת ארגוני הטרור האסורים בחוק .  
עוד על מתקפת הטרור בבולגריהלפחות 7 נהרגו בפיצוץ באוטובוס ישראלי בבורגספיגועים והתנקשויות :  כרוניקה של פגיעה בישראליםנתניהו :  נגיב בעוצמה לטרור האירני הרצחני
לפניות לכתבת :  tal_sh@walla.net.il 

אובמה שוחח עם נתניהו :  נשתף פעולה בחקירת הפיגוע
נשיא ארצות הברית הביע תנחומיו על מות הישראלים במתקפת הטרור בבורגס שבבולגריה ,  אותה כינה  " שערורייתית לחלוטין ".  גם בריטניה והאיחוד האירופי הביעו  " זעזוע "  וגינו הפיגוע

