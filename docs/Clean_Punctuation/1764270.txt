סקר וואלה !  חדשות :  נתניהו מתחזק בעקבות השריפה בכרמל
39% חושבים שאלי ישי אשם במחדל השריפה ,  48% מאמינים שלקחי מלחמת לבנון ה-2 לא הופקו ,  43% חוששים יותר מהשלכות מלחמה אפשרית עם אירן ורק נתניהו והליכוד צוברים מנדטים
עלייה בתמיכה בבנימין נתניהו ובליכוד בעקבות השריפה בכרמל .  סקר שערך מכון המחקר  " מאגר מוחות "  עבור וואלה !  חדשות חושף כי לו הבחירות היו נערכות היום ,  היה הליכוד בראשות נתניהו זוכה ב-32 מנדטים ,  עליה של חמישה מנדטים לעומת הבחירות הקודמות .  
הציבור מפגין שביעות רצון מתפקודו של נתניהו במשבר השריפה .  נתניהו מקבל 78 נקודות מתוך 100 אפשריות - ציון גבוה מאוד ביחס לשביעות הרצון של הציבור הישראלי ממנהיגיו .  נראה שהציבור מעריך את תגובתו המהירה של נתניהו למשבר ושמתקפת יחסי הציבור שלו בימים האחרונים השיגה את מטרתה .  
הפניית האצבע המאשימה לעברו של שר הפנים ,  אלי ישי ,  באה לידי ביטוי גם בהיחלשותה של המפלגה שהוא עומד בראשה .  ש"ס יורדת מ-11 מנדטים בכנסת הנוכחית ל-9 בסקר וואלה !  חדשות .  ישראל ביתנו בראשות אביגדור ליברמן,לעומת זאת ,  מקבלת על פי הסקר 18 מנדטים ,  עליה של 3 מנדטים לעומת בחירות 2009 .  קדימה נחלשת וזוכה רק ל-26 מנדטים ,  ירידה של 2 מנדטים לעומת הבחירות הקודמות .  
מפלגת העבודה ממשיכה לקרוס ומקבלת 8 מנדטים בלבד ,  ירידה של 5 מנדטים שלמים  ( 38% )  לעומת התוצאות הכושלות גם כך בבחירות 2009 .
 .המתקפה התקשורתית על שר הפנים אלי ישי מתבטאת היטב גם בשאלה מי האחראי למחדל הכבאות בשריפה הגדולה בכרמל .  39% מהציבור חושבים שאלי ישי אשם במחדל  ( 20% בקרב הציבור החרדי )  .  במקום השני מתמקם שר האוצר יובל שטייניץ עם 19%  ( 24% בקרב מצביעי הליכוד )  .  אחריו ראש הממשלה נתניהו עם 11% .  מספר זהה  ( 11% )  מקבל גם נציב הכבאות הארצי שמעון רומח .  כצפוי ,  הציבור דורש ועדת חקירה לבדיקת האסון בכרמל .  57% מהציבור דורשים הקמת ועדה ,  29 אחוזים מתנגדים
מחדל הכיבוי בכרמל הציף מחדש את השאלה האם ישראל מוכנה להתקפה הכוללת על העורף שצפויה במלחמה הבאה.סקר וואלה !  חדשות קובע כי 35% מהציבור חושבים שישראל אינה מוכנה למתקפה כזו ,  אך אחוז דומה  ( 34% )  לא התרשם מכשלי הכיבוי ומאמין כי ישראל מוכנה למתקפה אפשרית .  
שאלה נוספת עסקה בחשש מתוצאות אפשריות של תקיפה באירן בעקבות לקחי השריפה הקטלנית בכרמל .  43% מהישראלים ענו כי הם חוששים כעת יותר מתוצאות תקיפה באירן ,  רק 7% ענו כי הם חוששים פחות ובטוחים יותר .
" זו לא בושה לקבל עזרה ",  אמר נתניהו לאחר שפנה למדינות העולם כדי לסייע בכיבוי השריפה בכרמל ,  וכך חושב גם מרבית הציבור .  39% מסכימים עם ראש הממשלה ,  לעומת 21% שחושבים כי ישראל דווקא כן התבזתה  ( 50% בקרב מצביעי ימין )  .
 הסקר נערך טלפונית ,  ע"י מכון המחקר  " מאגר מוחות "  בניהולו של פרופ' יצחק כ"ץ ,  בתאריך 5.12.10 ,  בקרב מדגם הסתברותי של 502 משיבים ,  המייצג את האוכלוסייה הבוגרת בישראל  ( גילאי 18 ויותר )  .  טעות הדגימה המרבית 4.5% .
 
סקר וואלה !  חדשות :  נתניהו מתחזק בעקבות השריפה בכרמל
39% חושבים שאלי ישי אשם במחדל השריפה ,  48% מאמינים שלקחי מלחמת לבנון ה-2 לא הופקו ,  43% חוששים יותר מהשלכות מלחמה אפשרית עם אירן ורק נתניהו והליכוד צוברים מנדטים

