נתניהו מקשיח עמדות : " עד שלא ייפגש עם כחלון משבר התאגיד לא יסתיים "
 מינויה של העיתונאית גאולה אבן למגישת מהדורת החדשות המרכזית בערוץ לא תרם לאווירת הגישור בין אנשיו של נתניהו לנציגי כחלון ,  ובכירים בקואליציה מעריכים שכדי למצוא פתרון למשבר התאגיד השניים צריכים  " לסגור ביניהם "
 בקואליציה מעריכים כי משבר תאגיד השידור הציבורי לא יגיע לכדי פתרון עד שראש הממשלה בנימין נתניהו ישוב מביקורו בסין ביום חמישי השבוע .  אתמול  ( שני )  נמשכו מגעי הגישור בין אנשי נתניהו לאנשי שר האוצר משה כחלון ,  ואולם גורמים בכירים בקואליציה המעורים במגעים מעריכים כי עד שהשניים לא ייפגשו וידונו במתווים המוצעים לפתרון  המשבר לא יסתיים . " ראש הממשלה וכחלון נמצאים שניהם עדיין בעמדות המוצא - נתניהו מתעקש שלא יהיה תאגיד וכחלון מתעקש שהתאגיד יקום .  עכשיו מנסים למצוא פתרונות שיקרבו אותם אחד לשני ,  אבל עד יום חמישי לא יקרה כלום כי בסוף נתניהו וכחלון צריכים לסגור ביניהם ",  אמר לוואלה !  NEWS אחד הגורמים .  
בינתיים ,  בעוד כחלון שומר על שתיקה ,  נתניהו הקשיח עמדות והבהיר באמצעות מקורביו כי לא יסכים לפשרה בנושא הקמת התאגיד . " זה משחק סכום אפס ,  אחד מהשניים - נתניהו או כחלון - יצטרכו בסוף להתקפל ,  או שבאמת נלך לבחירות ",  אמר שר בכיר לוואלה !  NEWS .
 עוד בוואלה !  NEWS:מקורב לראש הממשלה :  נתניהו לא הסכים לפשרת התאגידהרצוג : " יש רוב בכנסת לממשלה חלופית ",  ליברמן :  אין אפשרות כזוסערת התאגיד :  הרצוג פנה ליועמ"ש בדרישה למנוע מנתניהו לעסוק בנושא 
שר התיירות יריב לוין ,  שמונה לממלא מקום ראש הממשלה בזמן נסיעתו ,  מנהל את הנושא מטעמו ,  ושוחח עם נתניהו מספר פעמים על הסוגיה .  ביום ראשון בערב לוין נפגש עם מנכ"ל משרד האוצר ,  שי באב"ד ,  לפגישה שהוגדרה כחיובית ,  והוסכם כי באב"ד ייוועד עם מנכ"ל משרד התקשורת מומו פילבר בניסיון לפתור את המשבר .  השניים נועדו אתמול ,  וצפויים להיפגש גם היום ולדון בחלופות המוצעות לפתרון המשבר .  
בין היתר ,  נבחן מיזוג התאגיד לתוך רשות השידור ,  או לחלופין ,  קליטה של עובדי רשות השידור בתאגיד ,  אך הסוגיה טרם הוסכמה ,  כך לדברי גורם בכיר בקואליציה .  מקורבי נתניהו הבהירו אתמול כי בשלב זה ראש הממשלה אינו מסכים לפשרה ועדיין מתנגד להקמת התאגיד  כך שגם שאלת שמו של גוף השידור המאוחד על השולחן .  כמו כן ,  על הפרק עומדת הדחתם של מנהלי התאגיד אלדד קובלנץ וגיל עומר והגברה משמעותית של פיקוח הממשלה על גוף השידור החדש ,  כולל תקציבים ומינויים .
 באב"ד ופילבר בוחנים כעת את ישימות החלופות שעל השולחן מבחינה משפטית ומבחינת לוחות הזמנים ,  שכן התאגיד אמור לעלות לשידור כבר ב-30 באפריל ,  בזמן שהכנסת יוצאת לפגרת הפסח .  מהלך חקיקה דרמטי יהיה כמעט בלתי אפשרי עד מועד זה . " קשה מאוד לסיים את זה עד ה-30 באפריל .  ככל שהחלופה שתיבחר כוללת שינויים צרים יותר כך הסיכוי להשלים את החקיקה עד ה-30 באפריל גבוהים יותר ",  אמר גורם המעורה במגעים לוואלה !  NEWS .  
בינתיים ,  בסין ,  נתניהו לא מראה נכונות להתגמש .  אתמול הדגישו מקורביו כי הוא  " לא הסכים לשום מתווה בנושא התאגיד ".  אמנם איום הבחירות שהושמע בסוף השבוע לא חזר אתמול בדבריהם של אנשי נתניהו ,  אך הידיעה על מינויה של העיתונאית גאולה אבן למגישת מהדורת החדשות המרכזית בערוץ לא תרמה לאווירת הגישור ,  שכן אבן נשואה לאחד מאויביו הפוליטיים המושבעים של נתניהו ,  השר לשעבר גדעון סער .  
הדעות בכנסת חלוקות לגבי משמעות ההקצנה של נתניהו .  אם הוא אכן רציני בנוגע לבחירות ,  ומה עומד מאחורי כוונה זו ,  התאגיד או החקירות ,  או שהוא מתבצר בעמדתו כדי להשיג הישגים גבוהים יותר במו"מ מול כחלון ואכן נחוש למנוע את הקמת התאגיד . " אף אחד לא מבין מה נתניהו רוצה ",  אמר גורם בקואליציה .  גורם פוליטי בכיר אחר העריך כי אם נתניהו יחליט ללכת לבחירות בכל מקרה ,  הוא לא יתגמש בנושא התאגיד  " ויקצין את המשבר עד כדי פיטוריו של כחלון ".  
עם זאת ,  בקואליציה ובמפלגת הליכוד ישנה התנגדות נרחבת לבחירות מוקדמות .  שר התחבורה ישראל כץ מוביל את ההתנגדות בסיעת הליכוד למהלך ,  והבהיר כי  " לא מובילים מדינה לבחירות על התקשורת ".  שרים נוספים הצטרפו אליו ,  כמו יובל שטייניץ ,  אופיר אקוניס וגילה גמליאל וכן ח"כים בסיעה .
 יו"ר ישראל ביתנו ,  שר הביטחון אביגדור ליברמן ,  אמר אתמול בישיבת הסיעה השבועית כי להערכתו ,  אף אחד לא רוצה בחירות ,  כולל ראש הממשלה ,  וקרא למצוא פשרה  " שתשמור על כבודו של נתניהו ".  יו"ר הבית היהודי ,  שר החינוך נפתלי בנט ,  אמר כי  " מבחינתי כמנהיג הימין הלאומי כל עוד ממשלת הימין תמשיך לנהל מדיניות ימין היא תמשיך בפעילותה .  בחירות לא טובות לאזרחי מדינת ישראל ".  

נתניהו מקשיח עמדות : " עד שלא ייפגש עם כחלון משבר התאגיד לא יסתיים "
 מינויה של העיתונאית גאולה אבן למגישת מהדורת החדשות המרכזית בערוץ לא תרם לאווירת הגישור בין אנשיו של נתניהו לנציגי כחלון ,  ובכירים בקואליציה מעריכים שכדי למצוא פתרון למשבר התאגיד השניים צריכים  " לסגור ביניהם "
 
