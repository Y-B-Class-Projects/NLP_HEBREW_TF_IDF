זיהום התגלה בכף רגלו הימנית של נתניהו
ראש הממשלה הגיע לבית החולים הדסה הר הצופים בירושלים ,  כדי לטפל בזיהום שהתגלה בכף רגלו הימנית .  מלשכת נתניהו נמסר כי הטיפול עבר בהצלחה וכי לאחר מכן הוא שב לפעילות שגרתית
ראש הממשלה בנימין נתניהו הגיע הבוקר  ( שלישי )  לבית החולים הדסה הר הצופים בירושלים לטיפול בזיהום שהתגלה בכף רגלו הימנית .  מלשכת ראש הממשלה נמסר כי הטיפול הרפואי בכף רגלו של נתניהו הסתיים בהצלחה .  לאחר מכן ,  ראש הממשלה עשה את דרכו למשרדו להמשך פעילותו השגרתית .  הטיפול בוצע בהיוועצות עם ד"ר אלי לונדון ,  מומחה לכירורגיית כף רגל וקרסול ,  שממלא את מקומו של רופא ראש הממשלה השוהה בחו"ל .
 אין זו הפעם הראשונה שבה ראש הממשלה נאלץ להתמודד במהלך הקדנציה הנוכחית עם בעיות רפואיות .  בחודש אוקטובר בשנה שעברה דווח כי נתניהו סובל מדלקת בלחמית העין .  מלשכתו נמסר אז כי ראש הממשלה הגיע לבית החולים הדסה עין כרם לבדיקת עיניים ,  עבר את הבדיקה וחזר לעבודה סדירה .  
שלושה חודשים לפני כן הודיע נתניהו כי הוא לא ישתתף בישיבת הממשלה השבועית .  אולם ,  זמן קצר לאחר הודעתו הגיע נתניהו למשרדו .  ממשרד ראש הממשלה נמסר אז כי נתניהו איחר משום שהתעורר עם גרגר שנכנס לעינו .  לאחר מכן נסע נתניהו לקופת החולים שם הוציא רופא עיניים את הגרגר ושחרר אותו לניהול ישיבת הממשלה .
 שבוע קודם לכן ,  עבר ראש הממשלה בהצלחה בדיקת קולונוסקופיה ,  הבוחנת את מערכת העיכול התחתונה .  את הבדיקה ביצע פרופסור ערן גולדין בבית החולים הדסה עין כרם בירושלים .
 
זיהום התגלה בכף רגלו הימנית של נתניהו
ראש הממשלה הגיע לבית החולים הדסה הר הצופים בירושלים ,  כדי לטפל בזיהום שהתגלה בכף רגלו הימנית .  מלשכת נתניהו נמסר כי הטיפול עבר בהצלחה וכי לאחר מכן הוא שב לפעילות שגרתית

