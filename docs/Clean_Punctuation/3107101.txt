ביטן דרש להצביע על החוק הצרפתי ;  ועדת השרים לא תדון בהצעות חוק
יו"ר הקואליציה אמר לוואלה !  NEWS כי החוק האוסר על חקירת ראש ממשלה מכהן יעלה היום לוועדת השרים לענייני חקיקה - למרות ההבנות שהושגו בתחילת השבוע עם הבית היהודי - והישיבה כולה עלולה להתבטל ,  לאחר ששיחת תיאום מקדימה הופסקה בשל חילוקי דעות
ועדת השרים לענייני חקיקה לא תדון היום בהצעות החוק של הקואליציה וקיימת אפשרות כי לא תתכנס כלל ,  בעקבות החלטת יו"ר הקואליציה דוד ביטן מאתמול  ( שבת )  להעלות הצבעה על החוק האוסר על חקירת ראש ממשלה מכהן חרף ההתנגדות הבית היהודי וכולנו וסיכום שהושג בעניין .
 שיחת תיאום של גורמים בקואליציה לקראת ישיבת הוועדה הופסקה הערב בשיאה בשל חילוקי דעות .  זהו שבוע שני ברציפות שבו הקואליציה לא תדון בהצעות חוק פרטיות של חבריה ,  והמשמעות היא שהליכי חקיקה של חוקים רבים נותרים תקועים .  עם זאת ,  בקואליציה ינסו גם בבוקר לפתור את הויכוח סביב החוק הצרפתי .
 בשיחה עם וואלה !  NEWS אמר ביטן כי ההחלטה נובעת בשל אי עמידה בסיכומים מצד הבית היהודי . " הם הסכימו להעלות את החוק שאוסר המלצות משטרה בתום חקירה כמו שהוא ,  ואז החלו לתדרך בתקשורת שיש להם סייגים עליו ,  כמו למשל שהחוק יחול רק מ-2020 .  זה לא מקובל עלינו ".  
עוד בוואלה !  NEWS:בכיר במשטרה על חוק ההמלצות : " ניסיון להלך אימים על המפכ"ל "" זה יעלה להצבעה ":  ביטן נחוש להעביר את החוק לאסור חקירת ראש ממשלהכחלון :  חופש הצבעה על החוק לחקירות רה"מ ;  ביטן :  נפרק את הממשלה 
יו"ר סיעת הבית היהודי ח"כ שולי מועלם רפאלי אמרה בתגובה לוואלה !  NEWS : " עמדתנו לא השתנתה .  יש חילוקי דעות על החוק ואין הסכמה כרגע .  זה חוק יסוד ,  והוא דורש הסכמה של כל הקואליציה .  אם זה יובא להצבעה ,  כמובן שנתנגד ". 
ביטן אמר כי החוק הצרפתי יעלה להצבעה בוועדת השרים ,  ואם בבית היהודי יצביעו נגדו  - " לא נקדם שום חוק של הקואליציה ,  כמו בשבוע שעבר ".  ביום ראשון סיכם ביטן עם אנשי הבית היהודי כי ההצבעה על  " החוק הצרפתי "  תידחה בחודש .  החוק אוסר על פתיחת חקירות חדשות נגד ראש ממשלה ,  למעט בעבירות חמורות של אלימות ,  מין ,  ביטחון או סמים .  
ביום רביעי סיכמו ביטן ,  שקד ומועלם-רפאלי על דחיית ההצבעה על החוק ,  וביטן אמר אז : " אני לא מוותר על החוק הזה ,  מקווה שתוך חודש נצליח להגיע להסכמות עם כולם ".  ביום שני השבוע הודיע שר האוצר משה כחלון לחברי מפלגתו כי יעניק חופש הצבעה על חוק החקירות ,  מה שהקטין עוד יותר את סיכוייו להיות מאושר .  בתגובה ,  איים ביטן  " לפרק את הקואליציה ". 
במקביל ,  מנסה הליכוד לקדם את הצעת החוק של ח"כ דודי אמסלם שלא תאפשר למשטרה להמליץ על הגשת כתבי אישום .  הצעת החוק אומנם כללית ,  ואיננה מתייחסת באופן מיוחד לנבחרי ציבור ,  אך על פי הנוהל המקובל ,  דוברות המשטרה מפרסמת הודעה בסיום חקירות בעלות עניין ציבורי ,  כך שהיא אמורה להשפיע על חקירות אלה במיוחד .  
ההצבעה בוועדה על חוק  " ירושלים רבתי ",  שתוכננה למחר ,  נדחתה למועד אחר לפי בקשת ראש הממשלה שביקש לתאם את החוק עם הממשל האמריקני .  גורמים מדיניים הסבירו כי  " החוק צריך גם הכנה מדינית ,  ולכן יידחה כרגע ". 
דוברת מחלקת המדינה ,  הת'ר נאורט ,  התייחסה ביום חמישי להצעת החוק והבהירה כי  " מדובר בענייני פנים ,  ואין לי עניין להגיב על תהליכי החקיקה שם כפי שלא אגיב על הויכוח בנוגע לתהליכי החקיקה כאן בוושינגטון ".  במהלך התדרוך היומי לעיתונאים ,  נשאלה נאורט על הצעת החוק .  היא הכירה את החוק הרלוונטי וציינה כי  " למיטב הבנתי החוק הזה נמצא בשלביו המוקדמים .  אני יודעת שיהיה עליו לעבור מספר שלבים עד שבכלל יהפוך לחוק ".  עם זאת ,  היא הוסיפה כי  " כפי שאמרתי בעבר ,  אנחנו ממשיכים לעודד את שני הצדדים לנקוט בפעולות שיקלו על המתיחות ויבנו סביבה שתתמוך בהסכם שלום אשר ישים סוף לסכסוך ". 
 ( עדכון ראשון :  23:10 ) 
עמרי נחמיאס השתתף בהכנת הידיעה .  

ביטן דרש להצביע על החוק הצרפתי ;  ועדת השרים לא תדון בהצעות חוק
יו"ר הקואליציה אמר לוואלה !  NEWS כי החוק האוסר על חקירת ראש ממשלה מכהן יעלה היום לוועדת השרים לענייני חקיקה - למרות ההבנות שהושגו בתחילת השבוע עם הבית היהודי - והישיבה כולה עלולה להתבטל ,  לאחר ששיחת תיאום מקדימה הופסקה בשל חילוקי דעות

