זעם על דברי נתניהו בישיבת הממשלה על  " הגן המזרחי ";  ח"כ פרץ : " גזענות "
 ראש הממשלה אמר את הדברים בתשובה לשאלת שר האוצר על רצונו לדחות את שידורי התאגיד הציבורי .  ח"כ חסון : " תורת הגזע של נתניהו נחשפה אתמול ".  השר כחלון מגן : " הוא לא אמר הגן המזרחי ,  הייתי שם בחדר ,  הוא אמר הגן "
 התבטאותו של ראש הממשלה ,  בנימין נתניהו ,  בישיבת הממשלה אתמול  ( חמישי )  בנושא הצעתו לדחות את מועד תחילת שידורי התאגיד הציבורי עוררה ביקורת מצד גורמים רבים במערכת הפוליטית .  בתשובה לשאלתו של שר האוצר ,  משה כחלון ,  מדוע ביקש לדחות בחצי שנה את עליית התאגיד לאוויר השיב נתניהו : " קפץ לי הגן המזרחי ". 
ח"כ עמיר פרץ  ( המחנה הציוני )  תקף את דבריו של נתניהו וטען כי האמירה מבטאת את תפיסת עולמו : " מדובר בגזענות ובהתנשאות שמזכירות לי את הזחיחות של מפא"י שהייתה בשיאה ב-1977 .  אין מדובר בהומור עצמי אלא בחשיפת אמת פנימית אפלה .  זהו עוד ביטוי למדיניות המפלה של נתניהו :  הרי כולם יודעים איפה חסרים בתי חולים בארץ ואיפה יש צפיפות גדולה בכיתות ".  ח"כ פרץ הוסיף כי  " אני מהאישים הפוליטיים שמעולם לא הסכימו להניח לשסע העדתי או הדתי לשחק תפקיד בשיח הפוליטי ותמיד העדפתי מאבק מעמדי ,  אבל אמירה כזאת מחייבת לעמוד מולה ומדיניות כזאת מחייבת להתקומם "
 ח"כ יואל חסון  ( המחנה הציוני )  זעם על הדברים ואמר כי  " אלף 'ועדות ביטון' לא יתקנו את תורת הגזע של נתניהו שנחשפה היום ".  לדבריו , " שנתיים עברו מאז שהליכוד ניצח בבחירות .  שנתיים מאז שנתניהו ,  רגב ,  חזן ומי לא אכלו לנו את הראש על הדברים של גרבוז ופתאום נתניהו מספר שיש גן מזרחי שגורם להפכפכות ".  
עוד בוואלה !  NEWS:הסדר טיעון לח"כ גטאס :  יישלח לשנתיים מאסר ,  סעיף האישום ירוכך"לא מפסיק לבכות ":  זוכה פרס ישראל שהקדיש את חייו לחייליםחלונות כהים ומצלמות נסתרות :  כך תופסים נהגים המשתמשים בנייד 
חסון הוסיף כי הוא  " מתבייש בראש הממשלה שלי שזה מה שהוא חושב עלינו ,  זה מה שהוא חושב על חלק גדול מאזרחי ישראל ומתבייש עוד יותר בחבורת האפסים שמקיפה את נתניהו ושותקת על התבטאות מפלגת כזו ". 
חברת סיעתו של חסון ,  ח"כ סתיו שפיר ,  תקפה אף היא אמש את דבריו של נתניהו . " לא ה'גן' המזרחי קפץ לו ,  לנתניהו ,  אלא הגן האליטיסטי והמתנשא של ראש ממשלה מנותק ששכח מזמן מה זה להיות ישראלי "  כתבה שפיר בחשבון הפייסבוק שלה . 
" מעניין מה הוא היה אומר על האמירה הזו שלו ,  אם היה אומר אותה גרבוז ?  ",  שאל ח"כ מאיר כהן  ( יש עתיד )  . " הגן היחיד שקפץ לו ,  הוא הגן הטבעי שלו - הגן המפלג .  מוטב לו ולכולנו שהוא יחפש במארג הגנטי שלו את הגן היהודי וישקול מילותיו כמתבקש מראש ממשלה .  אני מצפה שיתנצל על האמירה הגזענית והמיותרת ",  אמר ח"כ כהן .  
השר כחלון ניסה הבוקר להגן על ראש הממשלה .  בראיון ברדיו חיפה כי הציטוט אינו מדוייק  " נתניהו לא אמר הגן המזרחי ,  הייתי שם בחדר ,  הוא אמר הגן ".  לדברי גורם שנכח בישיבה ,  נתניהו התייחס לדברים של הש אריהר דרעי ואז אמר  " גם לי קפץ הגן הספרדי ",  ולא  " המזרחי ". 
במטה למאבק בגזענות כינו את התבטאותו של נתניהו  " מבישה "  והוסיפו כי היא  " תוצאה של הלך רוח שמייחס למזרחים תכונות של כעס ואלימות ".  עוד נמסר מהמטה כי  " ההתנצלות של ראש הממשלה נתניהו מחויבת המציאות ,  אבל חשוב ממנה ,  על נתניהו לנסות לאמץ לעצמו תפיסת עולם שלא מייחסת לאנשים תכונות כאלו או אחרות בהתאם למוצאם ". 
 ( עדכון ראשון 00:00 )  

זעם על דברי נתניהו בישיבת הממשלה על  " הגן המזרחי ";  ח"כ פרץ : " גזענות "
 ראש הממשלה אמר את הדברים בתשובה לשאלת שר האוצר על רצונו לדחות את שידורי התאגיד הציבורי .  ח"כ חסון : " תורת הגזע של נתניהו נחשפה אתמול ".  השר כחלון מגן : " הוא לא אמר הגן המזרחי ,  הייתי שם בחדר ,  הוא אמר הגן "
 
