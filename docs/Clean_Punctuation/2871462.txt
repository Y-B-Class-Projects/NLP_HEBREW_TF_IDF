בעקבות הסערה סביב לוטן :  נתניהו הזמין את משפחת מנגיסטו לפגישה
ראש הממשלה אמר כי דבריו של האחראי על השבת הנעדרים לא היו צריכים להיאמר והזמין את המשפחה להיפגש עמו עוד היום ,  אך הפגישה נדחתה משום שהאם לא חשה בטוב .  לוטן : " התנצלתי בפניהם על התוכן והסגנון "
 ראש הממשלה בנימין נתניהו התייחס אמש  ( חמישי )  לדברים שאמר האחראי על השבת הנעדרים ,  אלוף-משנה במיל' ליאור לוטן ,  לבני משפחתו של אברהם מנגיסטו שנמצא בידי חמאס ברצועת עזה . " אלו דברים שלא היו צריכים להיאמר ",  אמר ראש הממשלה .  נתניהו הזמין את בני המשפחה להיפגש עמו עוד היום ,  אולם הבוקר נדחתה הפגישה לשבוע הבא לבקשת המשפחה ,  משום שהאם אינה חשה בטוב .  
אמש התנצל לוטן בפני בני המשפחה על דבריו . " הערב דיברתי עם משפחתו של אברה מנגיסטו והתנצלתי בפניהם על התוכן והסגנון של חלק מהדברים שנאמרו במהלך שיחה ארוכה ",  אמר לוטן . " הקשר הטוב שגיבשנו במהלך החודשים שחלפו יימשך בעבודה משותפת עד להשבת אברה לביתו .  אמשיך לפעול בהתנדבות למען החזרת חיילינו ואזרחינו השבויים והנעדרים ".  על כך אמר אמש נתניהו : " טוב שליאור דיבר הערב עם בני המשפחה והתנצל בפניהם .  ליאור פועל יומם וליל בהתנדבות כדי להחזיר את חיילינו ואזרחנו הנעדרים ". 
לוטן ,  המפקד לשעבר של היחידה המטכ"לית לניהול משא ומתן ,  מונה על ידי ראש הממשלה לאחראי על נושא השבת גופות החיילים סמ"ר אורון שאול וסגן הדר גולדין שנהרגו במבצע  " צוק איתן ".  כמו כן ,  הוא הופקד על השבת הנעדרים מנגיסטו ותושב הפזורה הבדואית בנגב הנמצאים בידי חמאס .  

בעקבות הסערה סביב לוטן :  נתניהו הזמין את משפחת מנגיסטו לפגישה
ראש הממשלה אמר כי דבריו של האחראי על השבת הנעדרים לא היו צריכים להיאמר והזמין את המשפחה להיפגש עמו עוד היום ,  אך הפגישה נדחתה משום שהאם לא חשה בטוב .  לוטן : " התנצלתי בפניהם על התוכן והסגנון "
 
