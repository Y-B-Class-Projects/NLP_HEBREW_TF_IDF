דיווח בגרמניה :  אושרה מכירת הצוללות לישראל , " אם לא תוכח שחיתות "
 על פי  " דר שפיגל ",  המועצה לביטחון לאומי בברלין אישרה את עסקת המכירה השנויה במחלוקת ,  שהושלמה בצל טענות לשחיתות .  החלטת המועצה קובעת כי החוזה יבוטל אם החקירות בגרמניה או בישראל יוכיחו את הטענות לשחיתות
 ( בווידאו :  משה יעלון בוואלה !  TALK על עסקת הצוללות ,  בחודש שעבר )  
המועצה לביטחון לאומי של גרמניה אישרה את עסקת המכירה של שלוש צוללות גרעיניות לישראל  כך דווח היום  ( שישי )  בעיתון הגרמני  " דר שפיגל ".  העסקה ,  בשווי מיליארד דולרים וחצי ,  הושלמה בצל טענות לשחיתות ,  לאחר שנחשף כי חברת הבת הישראלית של הספקית הגרמנית  " טיסנקרופ "  שכרה את עורך דינו הפרטי של נתניהו ,  דוד שמרון ,  לייצגה .
 על פי הדיווח ב"דר שפיגל ",  החלטת המועצה הגרמנית קובעת כי אם תוכח שחיתות במסגרת החקירות המתנהלות בנושא בישראל או בגרמניה ,  לברלין יש את הזכות לבטל את החוזה באופן מלא .  גורמים רשמיים סירבו ,  לפי שעה ,  לפניית העיתון בדרישה להתייחסות רשמית למגעים .
 עוד בוואלה !  NEWS:חבר הכנסת אראל מרגלית מסר עדות בפרשת הצוללות בלהב 433יעלון : " העדות שלי בפרשת הצוללות מחייבת חקירה של נתניהו"יעלון : " חסמתי בגופי את עסקת הצוללות  שחודשה אחרי שעזבתי "  
אתמול הגיע ח"כ אראל מרגלית ,  המועמד לראשות מפלגת העבודה ,  למשרדי יחידת להב 433 כדי למסור עדות בפרשת הצוללות .  מרגלית ,  שהיה אמור להשתתף בשעות הערב אתמול באירוע פוליטי בערבה ,  בישר לתומכיו במסרון כי נאלץ לחזור על עקבותיו עקב  " נושא חשוב ברמה הלאומית ".   
" מסרתי מידע על מעורבות נתניהו ועורכי דינו בפרשת הצוללות והספינות ,  כפי שאספתי בחודשים האחרונים .  אני מעריך כי ראש הממשלה ידרש לעניין .  הוא ידע ,  ועכשיו יודעים שהוא ידע ",  אמר מרגלית .  עוד טען כי פירט על התנהלות ועדת התקציב שאישרה את העסקה ללא כל המידע הנדרש אודות המתווכים ,  ופטור שקיבלה חברת  " טיסנקרופ "  מהשתתפות במכרז בעסקת הצוללות .  
ממפלגת הליכוד נמסר : " אין לנו כוונה להתערב בפריימריז של מפלגת העבודה ולכן לא נתייחס לספין המביך של מר מרגלית ,  שזימן את עצמו למשטרה במטרה אחת :  להציל את מצבו הפוליטי .  רכש הצוללות התבצע על פי כל הנהלים .  מוטב שמרגלית יניח לרשויות החוק ,  שכבר הבהירו שראש הממשלה נתניהו אינו חשוד בשום צורה ואופן בנושא ,  וימצא דרכים אחרות להישרדותו הפוליטית ". 
פרשה 3000 עוסקת בעניין רכש כלי שיט מגרמניה ,  ולפני חודשים אחדים הבהירו במשטרה כי ראש הממשלה בנימין נתניהו אינו חשוד בה .  במרכז הבדיקה עמדו גם מיקי גנור ,  המתווך שייצג את המספנה הגרמנית  " טינסקרופ "  במשא ומתן לרכישת כלי השיט ,  וכן עורך דינו דוד שמרון .
 תיק 3000 מצטרף לשני תיקים שבהם נקשר שמו של ראש הממשלה .  בתיק 1000 נחקר חשד שלפיו נתניהו קיבל טובות הנאה מאנשי עסקים ,  המפיק ההוליוודי ארנון מילצ'ן והמיליארדר האוסטרלי ג'יימס פאקר .  תיק 2000 עוסק בשיחות שניהל נתניהו עם מו"ל ידיעות אחרונות ,  ארנון נוני מוזס ,  שבהן עלה החשד כי האחרון הציע סיקור אוהד בעיתונו בתמורה לכך שהראשון יפעל לקידום חוק  " ישראל היום ".  

דיווח בגרמניה :  אושרה מכירת הצוללות לישראל , " אם לא תוכח שחיתות "
 על פי  " דר שפיגל ",  המועצה לביטחון לאומי בברלין אישרה את עסקת המכירה השנויה במחלוקת ,  שהושלמה בצל טענות לשחיתות .  החלטת המועצה קובעת כי החוזה יבוטל אם החקירות בגרמניה או בישראל יוכיחו את הטענות לשחיתות

