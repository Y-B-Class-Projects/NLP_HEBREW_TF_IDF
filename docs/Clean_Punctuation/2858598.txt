המארח החדש של ערוץ 20 :  עמיר בניון
פרסום ראשון :  אחרי שערוריית ברק אובמה ,  הסטודנט אחמד ושיר התגובה  " אויב המדינה ",  לעמיר בניון יהיה מעתה פחות זמן לכתוב שירים .  לוואלה ברנז'ה נודע כי בניון יגיש תוכנית אירוח שבועית בערוץ 20
אל צבי יחזקאלי ,  אברי גלעד ,  אראל סג"ל ,  עדן הראל ועודד מנשה בערוץ 20 ,  מצטרף טאלנט חדש :  המוזיקאי עמיר בניון ,  שיגיש תוכנית בידור ואירוח - כך נודע לוואלה ברנז'ה .  התוכנית שתשודר מדי שבוע במוצאי שבת ,  צפויה לעלות בעוד כחודש וחצי .  
בשנה האחרונה שמו של בניון נקשר בעיקר לסערות סביב שיריו .  רק לפני פחות מחודש ,  הוא פרסם בעמוד הפייסבוק שלו שיר שבו תיאר בניון את נשיא ארצות הברית ברק אובמה ,  כעורב אכזר וכינה אותו  " זבל אכזרי ".  את השיר ליווה סרטון ובו נראה עורב שחור כשהוא נושא בפיו את הראש של אובמה .  
לאחר פרסום השיר ,  אמר בניון לוואלה תרבות : " אני מייחל למותו של הרשע ,  כרגע מי שמייצג את שיא הרשע בעולם הוא אובמה ".  לאמירות הקשות של בניון בוואלה תרבות ,  הגיבו בשגרירות ארצות הברית בישראל ,  ומסרו : " נעצבנו לשמוע את התיאורים הדוחים ". 
לפני תקרית אובמה ,  יצא בניון עם השיר  " אחמד אוהב ישראל ",  שבו כתב : " ברגע שיפנה לו אחמד את הגב ,  יתקע בו סכין מושחז ".  בעקבות הסערה סביב השיר וגינויים שהופנו כלפי בניון ,  הוא מיהר להקליט שיר חדש בשם  " אויב המדינה ". 
בערוץ 20 סירבו להגיב .  

המארח החדש של ערוץ 20 :  עמיר בניון
פרסום ראשון :  אחרי שערוריית ברק אובמה ,  הסטודנט אחמד ושיר התגובה  " אויב המדינה ",  לעמיר בניון יהיה מעתה פחות זמן לכתוב שירים .  לוואלה ברנז'ה נודע כי בניון יגיש תוכנית אירוח שבועית בערוץ 20

