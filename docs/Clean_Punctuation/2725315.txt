 " אובמה דורש מישראל להפסיק את החיסולים באיראן "
 על רקע פגישתם של אובמה ונתניהו מחר בוושינגטון ,  מדווחת רשת סי-בי-אס כי גורמים בממשל האמריקני מפעילים לחץ על ישראל להפסיק את ההתנקשויות במדעני הגרעין על אדמת איראן
ראש הממשלה ,  בנימין נתניהו ,  עתיד לנחות הבוקר  ( ראשון )  בוושינגטון ,  וייפגש מחר בבית הלבן עם הנשיא ברק אובמה .  במהלך פגישתם צפויים השניים לדון בשורה של סוגיות שנמצאות במחלוקת בין שני המנהיגים  בראשן המשא ומתן מול הפלסטינים והטיפול בגרעין האיראני  אולם נראה כי לאחרונה התגלעה סוגיה נוספת שמעיבה על יחסיהם של השניים .
 עוד בוואלה !  חדשות:אובמה לפוטין :  הסג מיד את כוחותיך מאוקראינהסין : " בדלנים מוסלמים אחראים לפיגוע בתחנת הרכבת"היום : " חוק המשילות "  מגיע לישורת האחרונה
על פי דיווח ברשת סי-בי-אס האמריקנית ,  המתבסס על מקורות בסוכנויות המודיעין של ישראל ,  מפעיל ממשל אובמה לחץ כבד על ישראל להפסיק לבצע חיסולים על אדמת איראן של בכירים בתכנית הגרעין ,  בניסיון לעכב את התקדמותה .  על פי אותם גורמים ,  בכירים בממשל האמריקני - שמדיניותו המוצהרת דוגלת בעיכוב תכנית הגרעין של הרפובליקה האיסלאמית בדרכים דיפלומטיות - העבירו מסרים לעמיתיהם בישראל לפיהם ארצות הברית אינה רוצה שישראל תמשיך עם מדיניות החיסולים הזו .  
אף שישראל מעולם לא הודתה בכך באופן רשמי ,  בכלי תקשורת זרים פורסם בשנים האחרונות על כך שסוכני מוסד התנקשו ברחבי איראן בכמה מדענים בכירים בתכנית הגרעין .  זאת ,  במטרה להאט את היכולת של איראן להשיג התקדמות משמעותית בכוונותיה לפתח פצצה .  בשנים האחרונות קיפחו את חייהם חמישה מדענים ,  רובם עקב פיצוץ ברכבם בשעות הבוקר .  
בצל הדיווח האמור ,  ידונו מחר אובמה ונתניהו גם בהתקדמות תהליך השלום עם הפלסטינים .  ביום חמישי האחרון דיווח העיתון  " ניו יורק טיימס "  כי הנשיא ,  שעד כה השתדל להימנע מהתערבות ישירה במשא ומתן ,  יפעיל לחץ על ראש הממשלה להסכים להסכם המסגרת שניסחו שר החוץ האמריקני ,  ג'ון קרי ,  וצוותו .  
על פי הדיווח ,  שמתבסס על דברים שאמרו בשבוע שעבר יועציו של אובמה ,  מטרת הנשיא היא להודיע על הסכם המסגרת עד סוף חודש אפריל  תום תשעת החודשים שהציב קרי בקיץ האחרון לשיחות השלום . " עכשיו זו הזדמנות טובה בשבילו להתערב ",  אמר אחד הגורמים המקורב לאובמה . " הנשיא לא מעוניין שאי ההתערבות שלו היא שתכריע בין הצלחה לכישלון  ( התהליך )  ",  הוסיף גורם רשמי בכיר בבית הלבן .  
באשר לתוכנו של הסכם המסגרת ,  בכירים בוושינגטון הבירה העריכו כי הוא יכלול את כל הסוגיות המשמעויות .  עם זאת ,  נתניהו ואבו מאזן יוכלו להביע הסתייגויות , " כל עוד הם לא פוגעים במסגרת ",  לדברי גורמים ששוחחו עם העיתון האמריקני . 

" אובמה דורש מישראל להפסיק את החיסולים באיראן "
 על רקע פגישתם של אובמה ונתניהו מחר בוושינגטון ,  מדווחת רשת סי-בי-אס כי גורמים בממשל האמריקני מפעילים לחץ על ישראל להפסיק את ההתנקשויות במדעני הגרעין על אדמת איראן

