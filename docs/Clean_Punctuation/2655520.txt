הרמטכ"ל : " האש אוחזת בגלימתו של נסראללה "
 התבטאות חריגה של גנץ בטקס מסדר כנפיים ,  בקשר למצוקת חיזבאללה בסוריה .  נתניהו בטקס : " פעלנו השנה במקומות רבים והשגנו מטרות ,  מי שצריך לדעת יודע ".  פרס בחר לדבר על השלום
הרמטכ"ל ,  בני גנץ ,  דיבר היום  ( חמישי )  בטקס מסדר כנפיים שבו הוענקו כנפי טיס למסיימי הקורס בבסיס חיל האוויר בחצרים ,  והתייחס לזירות הרבות שבהן נדרש צה"ל להתמודד . " נביט סביב ",  אמר , " הזירה בטלטלה ,  מדרום ומצפון .  סוריה עודנה שותתת דם ובלבנון - האש החלה לאחוז בשולי גלימתו של נסראללה ".  בשבועות האחרונים כבר הזכירו בכירי ביטחון את המצוקה הקשה של הארגון השיעי שנגרר לתוך המלחמה בסוריה ,  אולם זו הפעם הראשונה שדברים מעין אלו נאמרים בגלוי על ידי הרמטכ"ל .  הוא עוד הדגיש כי חיל האוויר הוא זרועו הארוכה של צה"ל הפועלת במשולב עם שאר זרועות הצבא : " אנחנו זקוקים לשיתוף הפעולה הזה כדי לנצח את כל האויבים שלנו .  בכך טמונה עצמתנו ". 
ראש הממשלה ,  בנימין נתניהו ,  דיבר אף הוא בטקס ,  ואמר כי ישראל הוכיחה שהיא לא רק מדברת ,  אלא גם עושה . " מי שצריך לדעת ,  יודע זאת ",  אמר נתניהו . " בשנה האחרונה פעלנו במקומות רבים והשגנו את המטרות ".  שר הביטחון ,  משה  ( בוגי )  יעלון ,  אמר בטקס כי שמי ישראל  " מכוסים באיומים ",  וכי מערכת הביטחון עוקבת אחריהם : " אנחנו עוקבים אחר המתרחש ברצועה ,  בסוריה ובלבנון ואחרי דהירת איראן להגיע ליכולת גרעינית .  חיל האוויר ימשיך להיות הזרוע הארוכה והחזקה של צה"ל ".  
בטקס דיבר גם מפקד חיל האוויר ,  אלוף אמיר אשל ,  שבחר להתייחס לצד האנושי של החיל : " חיל האוויר דומה לשרשרת אנושית שבקצה קבוצה קטנה של לוחמים .  עוצמתה של השרשרת נגזרת מסך חוזק חוליותיה .  ללא הנגדים מהמערך הטכני ,  לא ימריאו המטוסים ;  ללא אנשי התעופה המנהלה והבינוי ,  יחדלו בסיסי החיל מלתפקד מבצעית ;  ללא אנשי מטה החיל ,  לא יהיו מבצעים ולא ניבנה לאתגרי העתיד ".  עוד הוסיף מפקד החיל : " צר לי על אווירה מתלהמת לאחרונה נגד אנשי הקבע .  לוז עוצמתנו הם אנשינו ובראשם משרתי הקבע .  הם הגשר בין הנדרש לביטחון ישראל לבין האין והחסר ".  
נשיא המדינה ,  שמעון פרס ,  הדגיש בטקס כי מהאוויר ניתן לראות את האתגרים ואת הסיכויים : " ניתן לראות אותם טוב יותר מגובה של 50 אלף רגל ,  מתא הטייס .  אני יודע שאתם מוכנים כהלכה להדוף סכנות ולמצות סיכויים .  בין אם הסיכוי הוא קרוב כמו המשא ומתן עם הפלסטינים שאותו ניתן לחדש מיד ,  ובין עם הסכנה היא עולמית .  למטוס שתי כנפיים - אחת עזה להגנה ואחרת לחלופת השלום ". 
במהלך המסדר התעלפה אחת החיילות על מגרש המסדרים ונלקחה לטיפול רפואי .  
לקריאה נוספת:גנץ : " עוסקים בהחלטות שיכולות להביא להסלמה פתאומית"הרמטכ"ל : " באופן מוזר ,  יש תמיכה רוסית באסד "  

הרמטכ"ל : " האש אוחזת בגלימתו של נסראללה "
 התבטאות חריגה של גנץ בטקס מסדר כנפיים ,  בקשר למצוקת חיזבאללה בסוריה .  נתניהו בטקס : " פעלנו השנה במקומות רבים והשגנו מטרות ,  מי שצריך לדעת יודע ".  פרס בחר לדבר על השלום

