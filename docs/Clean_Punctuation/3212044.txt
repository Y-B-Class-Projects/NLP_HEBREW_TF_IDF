עימות בשידור חי עם מיליוני מושבעים :  הדרישה המופרכת של נתניהו
כנחקר סדרתי יודע ראש הממשלה שהוא יזכה להתעמת עם העדים אחרי הגשת כתב האישום ,  אבל נוח לו להפוך את הסדר .  העימות הדמיוני שיקיים עם ההקלטות של הרו וחפץ יהפוך לפסקול של המדינה ,  ובסופו יערכו הצופים הצבעה המונית .  המופע של נתניהו מוכיח שאזלו לו התירוצים
הנאשם בנימין נתניהו יקבל את יומו בבית המשפט ויוכל להתעמת שם ,  באמצעות סנגוריו שיערכו חקירה נגדית ,  עם כל העדים ,  ביניהם עדי המדינה .  ראש צוות החקירה ,  ראש אגף החקירות והמודיעין ,  פרקליט המדינה והיועץ המשפטי לממשלה אינם בוררים בעולם התחתון ,  המקשיבים לטענות צדדים ופוסקים מי מהם צודק .  הם בודקים חשדות ,  אוספים גרסאות ,  שוקלים ראיות ומחליטים אם החומר המפליל אמין דיו להשגת הרשעה .  היה וישיבו לעצמם בחיוב ,  יוגש כתב אישום ;  יתעבו ספקות ,  ייסגרו התיקים ,  בין מחוסר אשמה ובין מהיעדר ראיות מספיקות .
 נתניהו ,  נחקר סדרתי זה שני עשורים ,  יודע זאת .  הוא גם בקיא בסדרת המהלכים בגיבוש תיקים :  תחילה כתב אישום ,  רק אחר כך מסירת חומר הראיות להגנה .  נוח לו ,  כמובן ,  להפוך את הסדר - להתעדכן בעדויות נגדו ,  לפגוש בעדים ,  להטיח בהם את גרסתו ולערער את ביטחונם .  אם יחזרו בהם ,  או יאמרו ששוב אינם משוכנעים לחלוטין באמיתות עדותם ,  יגנוז התובע את התיק ,  פן יתבזה באולמו של השופט .
 עוד בוואלה !  NEWS :" תעמולת בחירות ":  התגובות ל"הצהרה הדרמטית "  של נתניהולא רק מומו פילבר :  עוד יועץ לשעבר של נתניהו ייעץ לבנט ושקדאת הנקטע אין להשיב :  בסיפור של נתניהו ,  העובדות לא מעניינות 
הדמות האיקונית ,  בהקשר זה ,  היא דניאלה מוריצי ,  הקפריסאית שעדותה עמדה להרשיע את אביגדור ליברמן ,  אך שהתפוגגה עם חלוף הזמן בין החלטת היועץ המשפטי הקודם יהודה וינשטיין על כתב אישום לבין השימוע לסניגורי ליברמן להחלטתו הסופית ,  ההפוכה ,  של וינשטיין .  מי ייתן דניאלה כזאת לנתניהו .
 במצוקתו ,  הוא רוצה פגישת מחזור עם מקורביו שהעדיפו את עצמם - חירותם ,  משפחותיהם ,  נכסיהם - על מעבידם לשעבר .  לא נאמר אם הכוונה היא לפגישה קבוצתית ,  סביב המדורה ,  עם ארי הארו ,  שלמה פילבר וניר חפץ ,  או לסדרת דו-קרבות ,  מעין משחק שח-מט סימולטני .  ומדוע להסתפק בעדי המדינה ?  למה לא להתעמת עם ארנון מילצ'ן ,  ג'יימס פאקר ,  ארנון מוזס ,  שאול אלוביץ' ועוד ועוד ?  לא כדי להבהיל אותם ,  חלילה ,  אלא כדי להעמיד אותם על משגיהם ,  על קוצר זיכרונם ,  על פרשנותם המוטעית למלים דומות  ( למשל ,  חשוד בשוחד יכול להסביר שבתשובה לשאלת המשחד למי למסור את המעטפה ,  הזדעזע ואמר  " לא !  "  ובטעות הובן או תומלל  " לו ")  .
 בבית הדין האזורי לעבודה בירושלים ,  כאשר מני נפתלי סיפר על שלושת בקבוקי השמפניה שמחסלת שרה נתניהו ביום ,  סירב בעלה לבוא ,  להעיד בשבועה ולהתעמת איתו ;  וכך גם כשהמבשלת אתי חיים העידה על המכה שספגה משרה .  עימותים כאלה אינו אוהב .  
מעקב אחר זרם התודעה שחולל את המופע עשוי לגלות רצף כזה :  בחירות לפני שימוע הן כמו קטיעת יד לפני ערעור על הרשעה בגניבה .  הגידם היהודי המפורסם ביותר הוא יוסף טרומפלדור ,  טוב עימות בעד ארצנו .
 איך ,  בדיוק ,  יתעמת נתניהו - בשידור חי - עם ההקלטות של הרו וחפץ ?  אדרבא ,  זה יהיה הפסקול של המדינה .  בסוף השידור תיערך הצבעה בין שמונה מיליון וחצי מושבעים ,  מכל הגילים .  אין צורך במשפט ,  ובהזדמנות זו - גם לא בבחירות לכנסת .  
ואם דרישת העימות מגוחכת ,  ההתקפה הפוליטית על המשטרה ,  הפרקליטות ואביחי מנדלבליט מקוממת .  כבר כשנחקר בפרשת עמדי ,  שרבט לעצמו תזכורת ,  לחפש את שורשיהם של חוקרי יאח"ה במפא"י .  החוקרים ההם פרשו לגמלאות ;  נתניהו עדיין מספק למערכת החוק תעסוקה .  
הטענה הנושנה ש"השמאל "  ברחוב סלאח-א-דין  ( ולא הרחק משם ,  במעלה רחוב בר-לב ,  במטה הארצי של המשטרה )  ,  מוכן להמיר כתבי אישום בנסיגות משטחים מלמדת שלנתניהו אזלו התירוצים .  הוא מתכוון ,  כידוע ,  לפינוי עזה בהחלטת אריאל שרון ,  נחקר כבד לא פחות מנתניהו ;  אבל העובדות סותרות את קו נתניהו .  
ראשית ,  מנחם בגין פינה את סיני ,  כולל ימית וישובים אחרים ,  בלי שנחקר .  שנית ,  נתניהו נשא ונתן עם יאסר ערפאת על פינוי נתחים נוספים בשטחים לפני שנחקר .  להיפך ,  נכונותו למסירת חברון לרשות הפלסטינים החשידה אותו בעסקה נכלולית עם הנאשם אריה דרעי .  וכך גם עם חאפז אסד על נסיגה בגולן .  שלישית ,  חתירתו של אהוד אולמרט להמשך קו שרון בגדה המערבית ,  בתהליך אנאפוליס ,  לא הצילה אותו מחנוכת אגף 10 במעשיהו ,  הממתין לדייר רם-המעילה הבא .
 מנדלבליט ,  יקיר ההתנחלויות כמזכיר הממשלה ,  הוא בערך המשפטן הממלכתי האחרון החורש מזימת נסיגות - אף שאין בכך כל פסול ביטחוני ,  כפי שיעידו רוב עמיתיו בצה"ל - ומשתוקק לאפסן את כתב האישום ,  אם נתניהו יסטה בחדות שמאלה .  ייתכן שנתניהו התבלבל והתכוון לקוטב הנגדי ,  לשופטים השמרנים שאיילת שקד מתגאה בהבאתם לבית המשפט העליון .  לשיטתו של נתניהו ,  אפשר להאמין ששופטים אלה שבירושלים ,  בהם מתנחלים ,  יקבלו את ערעורו על הרשעתו בזכות עמידתו האיתנה נגד פינוי השטחים .  
לשבחו של מופע נתניהו ראוי לומר ,  שלא נכללו בו טענות הזויות עוד יותר ,  שהופרחו לאוויר בשעתיים שלקראת השידור .  הפעם נתניהו הצליח לגרות את הסקרנות ,  אבל הביצוע המאכזב מדלל את מאגרי האשראי שלו .  בפעם הבאה יפהקו בחמלה לשמע סיסמת הגיוס שלו .
 אפשר לרחם על סנגוריו ,  העוברים ושבים כמו מאמני הפועל תל אביב בכדורגל .  נתניהו היה יכול לקנות את עולמו - סתם ביטוי ,  לא ממש לקנות ,  מישהו אחר היה משלם - בהודעה על פרישתו מהובלת רשימת הליכוד לכנסת ,  כדי שלא לספוג אמירות קלון מבג"ץ .  אבל הוא בועט וצועק בדרך לסוף הבלתי-נמנע ,  שבוי בתוך עצמו ונידון שם ובסביבתו למאסר עולם .  

עימות בשידור חי עם מיליוני מושבעים :  הדרישה המופרכת של נתניהו
כנחקר סדרתי יודע ראש הממשלה שהוא יזכה להתעמת עם העדים אחרי הגשת כתב האישום ,  אבל נוח לו להפוך את הסדר .  העימות הדמיוני שיקיים עם ההקלטות של הרו וחפץ יהפוך לפסקול של המדינה ,  ובסופו יערכו הצופים הצבעה המונית .  המופע של נתניהו מוכיח שאזלו לו התירוצים

