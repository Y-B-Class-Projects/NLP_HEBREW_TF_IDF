ליברמן על קרב מינוי סגן הרמטכ"ל : " זה לא נוגע לראש הממשלה "
 אחרי שהושגה הסכמה בנוגע לזהות הרמטכ"ל נוצר מאבק בין ליברמן לנתניהו סביב סוגיית סגנו . " זה לא עניין לראש הממשלה ",  אמר ליברמן . " הנוהל הוא שהרמטכ"ל מביא את המועמדים ושר הביטחון מחליט .  מציע שנישאר במסגרת הנוהל המקובל "
 ראש הממשלה בנימין נתניהו נפגש הבוקר  ( שני )  עם אלוף אביב כוכבי ,  בהמשך לבחירתו לתפקיד הרמטכ"ל הבא של צה"ל .  פגישתם של השניים נערכה בצל ההכרעה הקרבה בדבר זהות סגן הרמטכ"ל הבא .  להערכת גורמים במערכת הביטחון נתניהו דוחף למנות את האלוף איל זמיר לתפקיד ,  ובכך להפוך אותו למועמד עתידי לרמטכ"לות בעתיד .  
עוד טוענים במערכת הביטחון כי ההכרעה על הסגן תתבצע בהתאם לשיחה בין שר הביטחון אביגדור ליברמן לרמטכ"ל המיועד .  בין המועמדים עולה גם שמו של האלוף ניצן אלון שהפסיד בהתמודדות על תפקיד הרמטכ"ל ומוגדר כמועמד ראוי מאוד לתפקיד הסגן .  לפי ההערכות ,  אם לא יזכה ,  יוצע לו לכהן כמפקד זרוע היבשה ,  אלא אם כן יחליט לפרוש מצה"ל .  גורמים במערכת הביטחון אמרו בימים האחרונים כי  " חבל שראש הממשלה שרבב בהודעתו בסוף השבוע האחרון את שמו של זמיר וראוי היה שימנע מכך כדי לא לתייג אותו ולהשאיר את התהליך מקצועי וחף מלחצים ".  
מקורבים סיפרו כי בנוסף ,  השניים דנו בתפיסת הביטחון 2030 של נתניהו .
 עוד בוואלה !  NEWS מטוס ועליו 189 נוסעים ואנשי צוות התרסק סמוך לאינדונזיהאיחוד האמירויות ,  מצרים וירדן :  המדינות הערביות שהישראלים רוצים לבקר בהן"לא נעלנו דלתות ,  תמיד הרגשנו בטוחים ":  בקהילה בפיטסבורג אוספים את השברים 
בפתח ישיבת הסיעה היום ענה ליברמן לשאלת וואלה !  NEWS על בחירת זהות סגן הרמטכ"ל ואמר כי ההחלטה  " לא נוגעת לממשלה או לראש הממשלה ".  עוד הוסיף שהנוהל הוא שהרמטכ"ל הנכנס מביא את המועמדים בפני שר הביטחון והוא זה שיקבע מי כן ומי לא . " אני מציע שנשאר במסגרת הנוהל המקובל הרבה מאד שנים ",  הוסיף .  
על מינוי כוכבי אמר שר הביטחון כי  " כל הספקולציות והניסיונות לבנות תרחיש חשאי זו פגיעה בביטחון .  ראש הממשלה בירך את אלוף כוכבי על בחירתו לרמטכ"ל הבא של צה"ל וכך כולנו חייבים לעשות כדי שכניסתו תהיה טובה ". 
בהמשך לטענות כי בינו ובין נתניהו היו מחלוקות בבחירת הרמטכ"ל אמר  " אני ממש לא נכנס לכל הספינים וספקולוציות .  כל ארבעת המועמדים היו ראויים ,  כל אחד קצין וגנטלמן .  בהשוואה למערכת הפוליטית ,  לא ראיתי התמודדות הוגנת כזו ".  עוד הוסיף כי בקרב המערכת הפוליטית יש קונצנזוס רחב סביב היותו המועמד הראוי .  
אתמול הגיש השר ליברמן את שמו של כוכבי לוועדה המייעצת למינויים לתפקידים בכירים .  במכתב שהגיש ליו"ר הוועדה ,  השופט בדימוס אליעזר גולדברג ,  אמר כי  " האלוף כוכבי הינו בעל ניסיון מבצעי ופיקודי עשיר ומרשים וכמו כן ,  ניחן ביושרה ,  ערכיות ומוסריות .  הוא המועמד המתאים והראוי ביותר לתפקיד הרמטכ"ל ".  
לדברי ליברמן ,  מבין כל המועמדים ,  השילוב הייחודי בין התפקידים שסגן הרמטכ"ל כיהן בהם ,  יכולותיו הפיקודיות בעיתות חירום ובשגרה ,  וההערכה לה זוכה בצה"ל ומחוצה לו הכשירו את אלוף כוכבי לתפקיד הרמטכ"ל ה-22 של צה"ל .  
למרות הטענות בשבועות האחרונים כי הייתה מחלוקת בין נתניהו וליברמן בעניין זהות הרמטכ"ל ,  לאור ההערכה כי נתניהו ביקש למנות את האלוף אייל זמיר ,  ששימש בעבר כמזכיר צבאי של ראש הממשלה ,  אמר שר הביטחון שקיבל את ההחלטה לאחר התייעצות עם נתניהו . " במהלך החודשים האחרונים קיימתי עבודת מטה סדורה לבחירת מועמד לראש המטה הכללי של צה"ל ובמסגרת זו נועדתי ,  בין היתר ,  עם ראשי ממשלה ,  שרי ביטחון ,  רמטכ"לים וקצינים בכירים בעבר .  כמו כן ,  קיימתי התייעצויות עם ראש הממשלה בנימין נתניהו ועם הרמטכ"ל המכהן רא"ל גדי איזנקוט ",  הסביר .  
לאחר שקט מצד לשכת ראש הממשלה ,  שהעלה סימני שאלה על דעתו של נתניהו לגבי בחירת ליברמן ,  ראש הממשלה שב מביקור חשאי בעומאן והביע תמיכה במינויו של אלוף כוכבי לרמטכ"לות . " סבור שאלוף אביב כוכבי הוא המועמד הראוי להיות הרמטכ"ל הבא של צה"ל .  מועמדותו תובא לממשלה לאחר אישור ועדת גולדברג ". 
גורם בסביבת נתניהו אמר כי  " הבחירה של כוכבי מגיעה על רקע העובדה שכוכבי הוא המועמד המנוסה ביותר ולאחר ששר הביטחון ירד מהבחירה הראשונה שלו באלוף ניצן אלון ,  וכן ההבנה שאייל זמיר לא צבר מספיק ניסיון ,  לכן סביר שימונה לסגן הרמטכ"ל הבא ".  

ליברמן על קרב מינוי סגן הרמטכ"ל : " זה לא נוגע לראש הממשלה "
 אחרי שהושגה הסכמה בנוגע לזהות הרמטכ"ל נוצר מאבק בין ליברמן לנתניהו סביב סוגיית סגנו . " זה לא עניין לראש הממשלה ",  אמר ליברמן . " הנוהל הוא שהרמטכ"ל מביא את המועמדים ושר הביטחון מחליט .  מציע שנישאר במסגרת הנוהל המקובל "
 
