לצד מיליארדרים ועדים מחקירותיו :  הארוחה של נתניהו בניו יורק
באירוע פרידה מיו"ר הסוכנות היהודית נתן שרנסקי שייערך הערב ,  נתניהו עשוי לפגוש את שלדון אדלסון ולן בלווטניק שמסרו עדות בחקירות בתיקי 1000 ו-2000 .  ללשכת ראש הממשלה לא היתה נגיעה בארגון האירוע ,  מידע או מעורבות בקביעת הרכב המוזמנים
 ( בווידאו :  נאום ראש הממשלה במהלך כנס איפא"ק ,  אתמול )  
על רקע המלצות המשטרה על קבלת שוחד בתיק 1000 ו-2000 ,  ראש הממשלה בנימין נתניהו עשוי לפגוש הערב  ( רביעי )  שניים מהמיליארדרים שהעידו במסגרת החקירות בשנה שעברה :  שלדון אדלסון ,  והמוציא לאור של  " ישראל היום ",  ולן בלווטניק ,  בעל השליטה בערוץ 10 .  נתניהו ורעייתו ישתתפו באירוע פרידה מיוחד מיו"ר הסוכנות היהודית נתן שרנסקי ,  שייערך במסעדת ציפריאני ,  שמוכרת בתור אחת המסעדות האהובות על בני הזוג בניו יורק .  לאירוע היוקרתי ,  אותו מוביל ג'יימס טיש ,  איש העסקים היהודי-אמריקני ואחד מבכירי הסוכנות לשעבר ,  הוזמנו מאות בני אדם ,  והוא נועד בין היתר ,  לגייס 10 מיליון דולר עבור הסוכנות היהודית .  
אדלסון ,  שהעיד במשטרה במסגרת חקירת תיק 2000 ,  הוא אחד מיושבי הראש של כבוד של האירוע היוקרתי ,  כלומר מהתורמים המרכזיים .  עם זאת ,  גורמים המעורבים בהפקת האירוע אמרו לוואלה !  NEWS כי הוא טרם אישר סופית את השתתפותו ולא ברור אם יתייצב ביחד עם רעייתו מרים לאירוע .  גם בלוווטניק ,  שמסר עדות בחיקור דין בלונדון אשתקד ,  הוא אחד התורמים הבולטים באירוע ,  יחד עם נדבנים יהודים מוכרים אחרים בארצות הברית כמו רוברט קראפט ,  הבעלים של קבוצת הפוטבול  " ניו אינגלנד פטריוטס "  ואחד האנשים העשירים בעולם .  
בשנה האחרונה מרחפים סימני שאלה מעל היחסים הקרובים בין ראש הממשלה נתניהו לאדלסון ,  הידוע כאחד מהתורמים הגדולים שלו בשנים האחרונות ועל רקע תיק 2000 בו נחשפו המגעים בין נתניהו למו"ל ידיעות אחרונות נוני מוזס .  איל ההון היהודי מקורבים כבר שנים רבות גם לשרנסקי ,  שבעשור שעבר עמד בראש מכון למחקרים אסטרטגיים שאדלסון הקים במרכז שלם בירושלים .  אדלסון אף העביר לסוכנות היהודית תרומות רבות בתקופת כהונתו של שרנסקי ,  שעומדת להסתיים ביוני הקרוב .  
באירוע המדובר ישתתפו גם שורה של בכירים מישראל ,  בהם יו"ר הכנסת יולי אדלשטיין ,  ראש האופוזיציה יצחק הרצוג ,  שגריר ישראל באו"ם דני דנון ,  קונסול ישראל בניו יורק דני דיין ,  וכן שגריר ישראל בארה"ב רון דרמר - שנחשב גם הוא למקורב במיוחד לשרנסקי .  ב-2004 ,  הוא אף כתב עם אדלסון ספר בשם  " טיעון בזכות הדמוקרטיה :  כוחה של החירות לגבור על עריצות וטרור ",  שזכה להצלחה גדולה בממשלו של הנשיא לשעבר ג'ורג' בוש הבן ,  שהמליץ בזמנו לכל איש ממשל אמריקני לקרוא את הספר .  הערב ,  באירוע הפרידה ,  הוא יקיים שיחה בת חצי שעה על הבמה עם שרנסקי .  
כפי שפורסם בעבר בוואלה !  NEWS ,  גם במהלך ביקורו של נתניהו בלונדון בנובמבר האחרון הוא השתתף בארוחת ערב עם מיליארדרים מקורבים לשעבר ,  שמסרו עדות במסגרת חקירות המשטרה .  אז היו אלה המיליארדר האמריקני רונלד לאודר ,  והמיליארדר הבריטי פויו זבלודוביץ' ,  שהשתתפו בארוחת ערב פרטית ויוקרתית לציון מאה שנים להצהרת בלפור שאירגנו הלורד רוטשילד והלורד בלפור .  לאודר עומד בראש הקונגרס היהודי העולמי ואילו זבלודוביץ' עומד בראש ארגון  " בייקום ",  הפועל למען ישראל בתקשורת ובפוליטיקה הבריטית .  ושניהם קיימו קשרי ידידות ארוכים עם ראש הממשלה נתניהו .  כמו באירוע בלונדון ,  גם באירוע של שרנסקי ללשכת ראש הממשלה לא היתה נגיעה בארגון האירוע ,  מידע או מעורבות בקביעת הרכב המוזמנים .  אדלסון הוא גם אחד התורמים הגדולים של נשיא ארה"ב הנוכחי ,  דונלד טראמפ ,  ובחודש שעבר דווח כי הוא הציע לממן חלק מעלויות ההקמה של שגרירות ארה"ב החדשה בירושלים .  לפי דיווח בסוכנות הידיעות אי-פי ,  מחלקת המדינה בודקת את ההיתכנות המשפטית של כיסוי עלויות ההקמה על ידי תרומות פרטיות .  ביום שני האחרון ,  בפגישתם בבית הלבן ,  נתניהו הזמין את הנשיא טראמפ להשתתף בטקס העברת השגרירות לירושלים שייערך במאי הקרוב ,  והנשיא אמר כי  " ייתכן שיגיע "  אך סירב להתחייב .  עם זאת ,  שגרירת ארה"ב באו"ם ,  ניקי היילי ,  הודיעה השבוע בכנס איפא"ק בוושינגטון כי היא מעוניינת להגיע לאירוע החגיגי במלאות 70 לישראל .  

לצד מיליארדרים ועדים מחקירותיו :  הארוחה של נתניהו בניו יורק
באירוע פרידה מיו"ר הסוכנות היהודית נתן שרנסקי שייערך הערב ,  נתניהו עשוי לפגוש את שלדון אדלסון ולן בלווטניק שמסרו עדות בחקירות בתיקי 1000 ו-2000 .  ללשכת ראש הממשלה לא היתה נגיעה בארגון האירוע ,  מידע או מעורבות בקביעת הרכב המוזמנים

