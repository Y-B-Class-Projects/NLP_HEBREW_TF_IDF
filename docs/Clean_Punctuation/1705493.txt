נתניהו על הקפאת הבנייה : " עשינו מספיק "
 ראש הממשלה בנימין נתניהו נשאל בניו יורק אם יאריך את הקפאת הבנייה בהתנחלויות והשיב : " אני חושב שעשינו מספיק ,  בואו נתחיל בשיחות ".  הנשיא אובמה על נתניהו : " הוא מבין שחלון ההזדמנויות לשלום צר "
 ראש הממשלה בנימין נתניהו רמז אמש  ( חמישי )  בדברים שאמר בוועדה ליחסי החוץ של האו"ם בניו יורק כי לא יאריך את הקפאת הבנייה בהתנחלויות לאחר מועד פקיעתה בספטמבר .  כשנשאל נתניהו על ההקפאה השיב : " אני חושב שעשינו מספיק .  בואו נתחיל בשיחות ". 
נתניהו ,  שנפגש ביום שלישי עם נשיא ארה"ב ברק אובמה בוושינגטון ,  התראיין אמש לרשת CNN ואמר כי הוא מוכן לדון בעתיד ההתנחלויות  " באופן מיידי ",  אם הפלסטינים יפתחו בשיחות ישירות עם ישראל .  כשנשאל על הארכת תקופת הקפאת הבנייה בשטחים ,  השיב כי הגיע הזמן שהפלסטינים יחדלו להעמיד תנאים מקדימים לפני שיחות ישירות . " בואו רק נגיע לשיחות ,  ואחד מהנושאים עליהם נדון בתחילה הוא נושא ההתנחלויות ,  זה מה שבכוונתי לעשות ". 
גם נשיא ארה"ב אובמה התייחס לתהליך המדיני ,  בראיון שהעניק הערב לערוץ 2 . " היתה לי פגישה מצוינת עם ראש הממשלה נתניהו .  אני חושב שהוא מבין שיש לפנינו חלון הזדמנויות צר למדי לשלום .  קיבלתי את הרושם שהוא לא מעוניין רק בכסא או בעמדה ,  אלא הוא מעוניין להיות מדינאי ולהביא את מדינתו לנתיב רציני יותר ",  אמר הנשיא האמריקאי . 
" בצד הפלסטיני ,  אני חושב שמנהיגים מתונים כמו אבו מאזן ופיאד מוכנים לעשות ויתורים ולנהל משא ומתן שיכול להוביל לשלום ",  אמר אובמה . " אבל תקופת הזמן שלהם בשלטון עלולה להיות מוגבלת אם הם לא יצליחו להשיג הישגים עבור העם שלהם .  לא תהיה לנו הזדמנות טובה יותר מזו שיש לנו כרגע ". 
אובמה התייחס גם לחשדנות שמגלה כלפיו חלק מהציבור הישראלי .  לדבריו , " ההסבר החלקי לחשדות נובע מהעובדה ששמי האמצעי חוסיין .  הסיבה הנוספת היא שפניתי לקהילה המוסלמית ויש המאמינים באמרה :  ידידו של אויבי הוא ודאי אויבי .  פנייתי לקהילה המוסלמית נועדה להפחית את ההתנגדות ואת הסכנות שמציב העולם המוסלמי ,  שהוא עוין כלפי ישראל והמערב ". 
עדכון ראשון :  21:06

נתניהו על הקפאת הבנייה : " עשינו מספיק "
 ראש הממשלה בנימין נתניהו נשאל בניו יורק אם יאריך את הקפאת הבנייה בהתנחלויות והשיב : " אני חושב שעשינו מספיק ,  בואו נתחיל בשיחות ".  הנשיא אובמה על נתניהו : " הוא מבין שחלון ההזדמנויות לשלום צר "
 
