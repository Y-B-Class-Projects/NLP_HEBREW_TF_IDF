שלום בית ,  לכאורה :  לחיצת היד של נתניהו ו"האויב מבית "  דוחה את המערכה הבאה
אחרי שהאשים את יריבו בניסיון פוטש וספג מכה קשה בפריימריז ,  החליט ראש הממשלה לשים את משקעי העבר מאחור לאור הסקרים .  בשמונה השניות שנמשכה לחיצת היד ההיסטורית קיבל סער את אישור הכניסה חזרה למפלגת השלטון ,  אך המערכה תתחדש אחרי ה-9 באפריל
אחת ממילות המפתח בז'רגון הברנז'אי של השנים האחרונות היא  " אמ ; לק "  - ראשי התיבות של  " ארוך מדי ,  לא קראתי "  ומונח שנועד לתמצת אירועים לכדי שורה תחתונה .  כדי לסכם בצורה המיטבית את 40 דקות הנאום של ראש הממשלה בנימין נתניהו אמש  ( שני )  בכפר המכביה אפשר להסתפק במשפט  " גנץ ולפיד הם שמאל חלש "  או אולי  " זה או ביבי או טיבי ",  אבל התמונה שמאמלקת את הכנס הסוער יותר מכל היא לחיצת היד המופגנת של נתניהו עם בכיר הליכוד גדעון סער .  
אחרי שנים של ניתוק ,  השמצות והכפשות ,  נרשמה הסולחה המיוחלת .  מי שסומן עד ממש לא מזמן כאויב מבית וכגיס חמישי קיבל ממנהיג התנועה - ולא פחות חשוב ,  מרעייתו - את המחווה ואת אישור הכניסה חזרה למפלגת השלטון .  36 יום לבחירות ,  בזמן שהסקרים ממש ,  אבל ממש מתנדנדים ,  הליכודניקים יכלו להתנחם אתמול בשלום בית היסטורי לכאורה או למחצה .  גם אם זה מאוד מאוד זמני ,  וגם לא במיוחד אמין .  חשיבותה של לחיצת היד היא בעצם קיומה ,  ובמסר שהיא שידרה החוצה - לבייס הליכודי הנאמן :  זוהי שעת חירום ,  ובשביל כך גם את היריבויות הקשות ביותר שווה לשים ב"השתק ". 
בחירות 2019 - סיקור מיוחד בוואלה !  NEWS:נתניהו בשיחת קמפיין הליכוד : " התקשורת מנסה להסתיר שגנץ הוא שמאל"מי יתמוך ,  מי יבלום ומה ייצא לנתניהו :  המדריך המלא לחוק הצרפתיהקלפים מתערבבים מחדש :  המאבק של נתניהו על חפותו מתחיל בקלפי 
כמעט חודש חלף מאז שהליכודניקים בחרו את הנבחרת שלהם לכנסת ה-20 ,  ורק עכשיו גם הם ,  כמו שאר המפלגות ,  עשו מראית עין של אירוע חגיגי להצגת הנבחרת והרשימה .  התזמון אינו מקרי :  עד עכשיו רוב בכירי הליכוד מודרו לגמרי מהקמפיין ,  שמנוהל ברמת דיסקרטיות מרבית על ידי איש חשוב אחד ,  בנו ,  ומקורביהם המשותפים .  בשבוע שעבר ,  שעה קלה לאחר פרסום החלטות היועץ המשפטי לממשלה להאשים את נתניהו בעבירות של שוחד ,  מרמה והפרת אמונים בכפוף לשימוע ,  פתאום נזכרו בליכוד שיש עוד שרים וחברי כנסת מלבד נתניהו שיכולים לשמש לו חומת מגן איתנה בשעת מצוקה וצרה .  
בימים האחרונים כ-20 חברי ליכוד בכירים התייצבו בשערי מעון ראש הממשלה בבלפור לקבל תדרוך על המסרים שצריך להדגיש בקמפיין ,  שרובם נשמעו גם בנאומו של נתניהו אתמול .  לדוגמה ,  הסיסמה  " ביבי או טיבי ",  שנועדה להשחיר את מפלגת  " כחול לבן "  כמי שיוכלו לבנות קואליציה רק על בסיס קולות המפלגות הערביות .  נתניהו קיים שני תדרוכים כאלה ,  אבל סער לא הוזמן .  גורמים בליכוד העריכו כי הסיכוי שסער אי פעם באמת יתקבל בקבלת פנים חמה בבלפור קלוש עד מאוד . 
" יאללה ,  הגיע הזמן לשלב ידיים ולעבוד ביחד לניצחון הליכוד ",  זה מה ,  שלכאורה ,  נתניהו אמר לסער בשמונה השניות שבהן נרשמו הרגעים ההיסטוריים .  לפני שמתמכרים למשפט הזה ,  הנה רגע תמצית ההיסטוריה :  סער ,  שעזב את הליכוד לשנתיים וחצי ושב בשנה שעברה ,  הגיע בפריימריז למקום הרביעי ,  למורת רוחו ,  בלשון המעטה ,  של נתניהו ,  שסימן אותו בריש גלי כיעד מספר אחת לחיסול בבחירות המקדימות .  
באוקטובר האחרון נתניהו האשים את סער במזימה ובניסיון פוטש שרקם יחד עם הנשיא ריבלין כדי להביא להדחתו אחרי הבחירות ,  ובישורת האחרונה של הפריימריז ,  ההאשמות הללו נשלפו שוב ,  בקולו של נתניהו עצמו ,  בנוסף לקולו של בנו ,  יאיר ,  בטוויטר וברשתות חברתיות נוספות .  בסופו של דבר ,  המאבק של נתניהו בסער ,  ובבן בריתו - השר חיים כץ - ספג מכה קשה :  סער הצליח להתברג בחמישייה הראשונה ,  כץ הצליח לשפר את מעמדו ,  ושורה של מועמדים במחוזות שבהם תמך הביסו את המועמדים שהריץ נתניהו .  
בשבועות האחרונים ,  וביתר שאת מאז הקמת מפלגת  " כחול לבן ",  פעילים ובכירים בליכוד מפעילים לחץ כבד על נתניהו וסער לשים את משקעי העבר מאחוריהם .  תוצאות הלחץ הזה ניכרו אמש בלחיצת היד שנמשכה כמעט שמונה שניות ,  אך עדיין מוקדם לבשר על הסכמי שלום כוללים לסיום הסכסוך .  לחיצת היד של נתניהו וסער סימנה בעיקר ניסיון להפסקת האש שנורית בתוך המחנה ודחיית המערכה האמיתית עד אחרי ה-9 באפריל ,  וכנראה לא מאותתת על שינוי עולמי או לפחות עידן חדש ביחסים .  

שלום בית ,  לכאורה :  לחיצת היד של נתניהו ו"האויב מבית "  דוחה את המערכה הבאה
אחרי שהאשים את יריבו בניסיון פוטש וספג מכה קשה בפריימריז ,  החליט ראש הממשלה לשים את משקעי העבר מאחור לאור הסקרים .  בשמונה השניות שנמשכה לחיצת היד ההיסטורית קיבל סער את אישור הכניסה חזרה למפלגת השלטון ,  אך המערכה תתחדש אחרי ה-9 באפריל

