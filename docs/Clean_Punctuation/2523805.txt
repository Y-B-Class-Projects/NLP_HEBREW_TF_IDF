 " 200 אלף לייקים לנתניהו ?  רק 17% מהם ישראלים "
 בעוד נתניהו מיהר לציין את המספר הנוצץ בפייסבוק ,  במפלגת העבודה טענו כי לא ברור אם הוא  " מתקשר עם מאות אלפי ישראלים "  כשיש  " אלפי לייקים מאינדונזיה ".  הליכוד : " צרות עין "
 מלחמה פוליטית בפייסבוק : " לייק אישי ממני לכל אחד ואחת מ-200 אלף החברים !  ",  כתב אתמול  ( שני )  ראש הממשלה בנימין נתניהו בעמוד הפייסבוק שלו ,  שתואר בהודעה רשמית מטעם הליכוד כ"כלי המקשר בין העם לבין המנהיג "  - אולם תומכיה של יושבת ראש מפלגת העבודה ,  חברת הכנסת שלי יחימוביץ' ,  טוענים כי רק חלק קטן מתוך 200 אלף החברים משתייך ל"עם "  אליו התייחס נתניהו .
 לדבריו של ראש מטה מתנדבי האינטרנט של יחימוביץ' ,  עמיחי סרגובי ,  מספר הפרופילים הישראליים החברים בעמוד של נתניהו עומד על 17 אחוזים בלבד . " 52% הם פרופילים אמריקאים ",  טען סרגובי במאמר שפרסם באתר האינטרנט של יחימוביץ' ,  והוסיף : " שלושה אחוזים ,  שהם כ-5,000 מעריצי ביבי נכון להיום  ( יותר מכלל מעריציו באנגליה ,  צרפת ,  קנדה ומקסיקו גם יחד )  הם פרופילים אינדונזיים - המדינה המוסלמית הגדולה בעולם ".  
יחימוביץ' לא היססה להפיץ את הממצאים ,  ופרסמה בעמוד הפייסבוק שלה סטטוס ובו תהתה   " מה קורה באמת בדף שלך ,  ביבי ?  ".  כמו כן ,  התייחסה יו"ר העבודה ל"הודעת התפארות רשמית "  שפורסמה מטעם הליכוד לרגל הלייק ה-200 אלף .  בהודעת הליכוד נכתב כי  " ממוצע המצטרפים החדשים לעמוד ביום עומד על בין 800-1,200 איש ",  וכי  " כל סטטוס של נתניהו זוכה לאלפי לייקים ותגובות ,  ומאות שיתופים ,  בזמן שכל הפוליטיקאים מדדים הרחק מאחור עם ממוצע נמוך מאוד שאינו מתקרב למאות לייקים ". 
בעוד במטה התומכים של יחימוביץ' ממשיכים לתקוף את נתניהו ,  שלדבריהם  " לא נמשח למלכות  גם לא על ידי מארק צוקרברג ",  בליכוד טוענים כי מדובר בצרות עין בלבד .  גורמים במפלגה אמרו בשיחה עם וואלה !  חדשות כי  " מדובר בקנאה .  אין בכלל מה להשוות בין מספר הלייקים הישראליים שראש הממשלה קיבל למה שהיא מקבלת .  חבל ששלי נוהגת כך ".  בתגובה רשמית מהליכוד נמסר כי הפרסום מוטעה : " מדובר בהרבה אי דיוקים ,  ולכן אין טעם להתייחס לדברים ברצינות .  כך ,  לדוגמה ,  יחימוביץ' טענה שזה פרסום של לשכת ראש הממשלה - בעוד שזה היה פרסום של הליכוד .  גם הטענה של 17 אחוזים לא נכונה ,  יש הרבה יותר מכך ". 
עוד פוליטיקה ברשת החברתית:פרס השיק עמוד בפייסבוק : " אירן - קטסטרופה"מי הפוליטיקאי האהוב ביותר ברשתות החברתיות ? ראש הממשלה נתניהו : " תודה על הלייק "
 לפניות לכתב :  pinhas_wolf@walla.co.il
 ( עדכון ראשון :  21:30 )   

" 200 אלף לייקים לנתניהו ?  רק 17% מהם ישראלים "
 בעוד נתניהו מיהר לציין את המספר הנוצץ בפייסבוק ,  במפלגת העבודה טענו כי לא ברור אם הוא  " מתקשר עם מאות אלפי ישראלים "  כשיש  " אלפי לייקים מאינדונזיה ".  הליכוד : " צרות עין "
 
