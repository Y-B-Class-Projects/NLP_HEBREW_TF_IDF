נתניהו והמונד התעמתו על ההסכם : " סולל דרכה של איראן לפצצה "
 ראש הממשלה קיים מסיבת עיתונאים עם שר החוץ הבריטי ,  שאתמול טען כי נתניהו מעוניין ב"קיפאון תמידי "  עם טהראן .  לדברי ראש הממשלה , " הסכם שהיה קושר את הסרת הסנקציות להפסקת התמיכה בטרור היה מתקבל בברכה ".  המונד : " אנחנו לא נאיביים "
 ראש הממשלה בנימין נתניהו קיים היום  ( חמישי )  מסיבת עיתונאים משותפת עם שר החוץ של בריטניה פיליפ המונד בירושלים ,  שבמהלכם התייחסו השניים להסכם הגרעין שנחתם ביום שלישי בווינה בין המעצמות לאיראן . 
" איראן נותרה תומכת הטרור הגדולה ביותר בעולם ",  אמר נתניהו ,  שאתמול הואשם על ידי המונד בכך שהוא לא מעוניין באף הסכם עם איראן ,  אלא במדיניות של  " קיפאון תמידי ".   " לצערי ,  ההסכם שנחתם בווינה סולל את דרכו משטר הטרור להשיג פצצה ",  טען ראש הממשלה .  
המונד קטע את דבריו ,  ואמר : " אני מבין את החששות שלך ,  אבל תמיד היינו ברורים בכך שהעסקה הזאת עוסקת בסוגיית הגרעין ".  לדבריו ,  משטר הסנקציות עוסק בפעילות הגרעיניתהבלתי חוקית של איראן .  אנחנו נשפוט את איראן לא לפי הקריאות של הקהל ברחובות טהראן ,  אלא לפי הפעולות של הממשל באזור ".  שר החוץ הבריטי הוסיף כי  " אנחנו לא נאיביים לגבי זה .  אנחנו מבינים שמחלוקות רבות עם איראןבנוגע להתנהגותה באזור יוותרו וצריך יהיה להתמודד איתן בחודשים ובשנים שיבואו ". 
לאחר מכן ,  נתניהו שאל את המונד בבדיחות אם הוא  " רוצה עוד סיבוב ?  ",  והמונד ענה לו : " קדימה ,  ראש הממשלה ,  אני יודעשתמשיך בכל מקרה ".  לדברי נתניהו ,  החלופה ל"הסכם הרע "  היא אינה מלחמה . " האלטרנטיבה היא הסכם טוב יותר ,  שיפגע בתכנית הגרעין הצבאית של איראן ויקשור את הקלת הסנקציות לשינויים בהתנהגות של איראן .  זה החה ההסכם שהיה מתקבל בתל אביב וכאן ,  בירושלים ,  בירת ישראל ".  
נתניהו המשיך וטען כי לא מדובר ב"ניצחון הדיפלומטיה ",  כפי שטוענים ראשי המעצמות ובהם נשיא ארצות הברית ברק אובמה ,  אלא כישלונה . " הכישלון הזה מאיים על הישרדותה של ישראל ,  על ביטחונן של השכנות הערביות שלנו ועל שלום האולם ",  אמר ראש הממשלה .  
לדברי נתניהו , " ההסכם מאפשר לאיראן להשיג נשק גרעיני לא באמצעות דרך אחת ,  אלא דרך שתיים .  היא יכולה לפתח פצצה באמצעות רמאות והתגברות על מנגון הפיקוח ,  כפי שעשתה קוריאה הצפונית .  או שהיא יכולה לעשות זאת באמצעות יישום ההסכם ,  משום שהוא מאפשר לאיראן במשך עשור להחזיק במספר גדול יותר של צנטריפוגות מהירות ויעילות יותר מאשר יש לה כיום ". 
ראש הממשלה טען כי בתקופה זאת ,  הסרת הסנקציות תזרים מאות מילארדי דולרים לקופתה של איראן . " הכסף הזה יגביר את התקופנות של איראן באזור ואת הטרור שהיא מפיצה ברחבי העולם ",  אמר . " אנחנו מחפשים פתרון דיפלומטי יעיל ,  אך תושבי ישראל יודעים בדיוק מה יקרה אם לא נעמוד על המשמר ",  אמר נתניהו . " ישראל יודעת יותר טוב מכל אחד אחר את המחיר של עימות תמידי עם איראן ,  וזאת תהיה טעות להגיד שהיא מעוניינת בכך ". 
נתניהו הבהיר כי  " בתור בעלי ברית וידידים ,  אנחנו עלולים שלא להסכים על כל דבר ,  אך נעשה זאת בכבוד .  אני מסתכל קדימה על המשך הדיונים בנושא הזה ובנושא קידום השלום והביטחון עם שכנינו הפלסטינים וכן על שיפור היחסים בין ישראל לבריטניה ".  

נתניהו והמונד התעמתו על ההסכם : " סולל דרכה של איראן לפצצה "
 ראש הממשלה קיים מסיבת עיתונאים עם שר החוץ הבריטי ,  שאתמול טען כי נתניהו מעוניין ב"קיפאון תמידי "  עם טהראן .  לדברי ראש הממשלה , " הסכם שהיה קושר את הסרת הסנקציות להפסקת התמיכה בטרור היה מתקבל בברכה ".  המונד : " אנחנו לא נאיביים "
 
