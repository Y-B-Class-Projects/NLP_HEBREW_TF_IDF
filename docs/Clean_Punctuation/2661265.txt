נתניהו על החרם האירופי : " לא נקבל שום תכתיבים חיצוניים "
 לאחר הודעת האיחוד האירופי כי הסכמים עם ישראל לא יכללו את ההתנחלויות ,  אמר נתניהו : " לא אתן לפגוע במאות אלפי ישראלים ".  שר המדע פרי :  40% מתקציבי המחקר עלולים להיפגע
 ( צפו בתגובת נתניהו להחלטת האיחוד האירופי )  
ראש הממשלה בנימין נתניהו התייחס אמש  ( שלישי )  להחלטת האיחוד האירופי ,  לפיה כל ההסכמים שייחתמו בעתיד בין האיחוד לבין ישראל ,  יכללו סעיף הקובע כי  " הסכם זה אינו חל על כל מוסד ישראלי מעבר לגבולות 67' ".   " הייתי מצפה ממי שהשלום והיציבות באזור באמת עומדים לנגד עיניו ,  שיתפנה לדון בנושא הזה אחרי שיפתור בעיות קצת יותר דחופות באזור כמו מלחמת האזרחים בסוריה ,  או המרוץ של איראן להשיג נשק גרעיני ",  אמר נתניהו בהצהרה שסיפק ממשרדו שבירושלים .  
נתניהו הוסיף כי הוא לא ייתן שיפגעו במאות אלפי הישראלים שחיים ביהודה ושומרון ,  ברמת הגולן ובירושלים . " אנחנו לא נקבל שום תכתיבים חיצוניים על הגבולות שלנו .  הנושא הזה יוכרע אך ורק במשא ומתן ישיר בין הצדדים ",  אמר נתניהו ,  שכינס מוקדם יותר התייעצות בנושא עם שרת המשפטים ציפי לבני ועם שר הכלכלה נפתלי בנט .  
שר המדע והטכנולוגיה יעקב פרי התייחס גם הוא להחלטה ואמר כי עשויים להיפגע כ-40% ממענקי המחקר והפיתוח האקדמי בישראל .  גורמים מקצועיים במשרדו הסבירו כי בשנים האחרונות הוזרמו לאוניברסיטאות ,  בתי חולים ומכוני מחקר בישראל מאות מיליוני דולרים מגורמים הקשורים באיחוד האירופי ,  אך בעקבות המדיניות החדשה של האיחוד ,  כל מחקר שמתבצע מעבר לקו הירוק ,  אפילו באופן חלקי ,  לא יהיה זכאי למענקים ומלגות .  השר פרי הזהיר כי  " ההחלטה תגרום לאוניברסיטאות ישראליות להתחרות עם יד אחת קשורה מאחורי הגב על מענקי המחקר של תכניות האיחוד ".  
מדי שנה זוכים מדענים ישראלים להצלחה רבה במענקים היוקרתיים של תכנית המו"פ האירופית .  בתכנית המסגרת השביעית של האיחוד מומנו עד כה כ-1900 מחקרים ישראלים מהאוניברסיטאות ,  התעשיות ובתי החולים בישראל בהיקף של כ-750 מיליון אירו .
 השר פרי הנחה את אנשי משרדו לבחון את המשמעות התקציבית על כלל המחקרים המדעיים והישומיים הטכנולוגיים שנמצאים בפיתוח ממשלתי וכן לבצע היערכת תקציבית מחודשת אם החלטת האיחוד האירופאי תיושם .  
ההחלטה הצפויה תעמיד את ממשלת ישראל בפני דילמה לא פשוטה :  האם לחתום על הסעיף שקובע בפירוש שההתנחלויות אינן חלק מישראל ,  ושהפעילות שתיכלל בהסכמים החתומים לא תחול בהן ,  או להתעקש  ולהעמיד בסכנת ביטול הסכמים חיוניים בתחומי החינוך ,  המדע ,  המסחר ,  התרבות והספורט .  גורם במשרד החוץ הדגיש בשיחה עם וואלה !  חדשות כי הסעיף המדובר יחול לא רק על התנחלויות בגדה המערבית ,  אלא גם על שכונות בירושלים כגון פסגת זאב ,  גילה והגבעה הצרפתית ,  שממוקמות גם הן מעבר לקו הירוק .  

נתניהו על החרם האירופי : " לא נקבל שום תכתיבים חיצוניים "
 לאחר הודעת האיחוד האירופי כי הסכמים עם ישראל לא יכללו את ההתנחלויות ,  אמר נתניהו : " לא אתן לפגוע במאות אלפי ישראלים ".  שר המדע פרי :  40% מתקציבי המחקר עלולים להיפגע

