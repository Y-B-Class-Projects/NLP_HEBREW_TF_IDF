ארגון העיתונאים לנתניהו :  סגירת כלי תקשורת ערביים  פגיעה בחופש הביטוי
ארגון העיתונאים פנה לרה"מ ושר התקשורת והזהיר מפני ההשלכות של סגירת העיתון הוותיק  " סוות' אל-חק ואל-חורייה "  ואתר האינטרנט של העיתון ע"י השב"כ ;  בנוסף ,  התייחסו בארגון לכך שכ-30 העיתונאים העובדים בהם איבדו את פרנסתם
ארגון העיתונאים פנה לראש הממשלה ושר התקשורת בנימין נתניהו והזהיר כי סגירת שני כלי תקשורת ,  העיתון  " סוות' אל-חק ואל-חורייה "  ואתר האינטרנט שלו PLS48 - על ידי המשטרה והשב"כ בשבוע שעבר מהווה פגיעה חמורה בחופש הביטוי ובחסיון העיתונאי .
" המו"ל של שני כלי התקשורת האלה הוא התאגיד מואססת אלבלאג' ללאעלאם בע"מ ,  שנסגר במסגרת החלטת הקבינט המדיני-ביטחוני שבראשותך ,  כחלק ממהלך הוצאתה אל מחוץ לחוק של התנועה האסלאמית ",  כך צוין במכתב לנתניהו שהעתקים ממנו נשלחו לשר לביטחון פנים גלעד ארדן ,  שר הפנים סילבן שלום ,  ראש לשכת העיתונות הממשלתית ניצן חן ונשיאת מועצת העיתונות ,  השופטת דליה דורנר .
" סגירה של כלי תקשורת על ידי כוחות הביטחון היא צעד קיצוני שאין לו כמעט אח ורע במשטרים דמוקרטיים בכלל ובתוך ישראל עצמה בפרט ",  נטען במכתב , " אנו רואים במהלך כזה איום ישיר על חופש הביטוי והעיתונות בישראל ". 
בנוסף ,  התייחסו בארגון לכך שבשתי המערכות הועסקו כ-30 עיתונאים שאיבדו את מקור פרנסתם וכי החרמת המחשבים והציוד תוביל לחשיפת מקורות ופגיעה בחסיון העיתונאי .
" אנו מצפים לקבל הבהרות בנוגע לשיקולים מאחורי נקיטת צעדים כה קיצוניים כגון סגירת כלי התקשורת ומבקשים לקבל מידע בנוגע למעשים הבלתי חוקיים ,  בהנחה שהיו כאלה ,  שהובילו לכך ",  ביקשו בארגון מנתניהו .  

ארגון העיתונאים לנתניהו :  סגירת כלי תקשורת ערביים  פגיעה בחופש הביטוי
ארגון העיתונאים פנה לרה"מ ושר התקשורת והזהיר מפני ההשלכות של סגירת העיתון הוותיק  " סוות' אל-חק ואל-חורייה "  ואתר האינטרנט של העיתון ע"י השב"כ ;  בנוסף ,  התייחסו בארגון לכך שכ-30 העיתונאים העובדים בהם איבדו את פרנסתם

