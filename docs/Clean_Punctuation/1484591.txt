 " הרמטכ"ל דיבר מהלב ולא מכוונה זדונית "
 ראש הממשלה נתניהו התייחס לעימות עם אשכנזי בנוגע להעלאת גיל הפרישה בצה"ל . " הרמטכ"ל טרח להבהיר תוך דקות שהוא מתנצל "
 ראש הממשלה בנימין נתניהו ,  שר הביטחון אהוד ברק ושר האוצר יובל שטייניץ ,  התייחסו היום  ( רביעי )  לעימות אמש בין הרמטכ"ל רב אלוף גבי אשכנזי לנתניהו .  השניים התעמתו לאחר שהרמטכ"ל יצא נגד הכוונה להעלות את גיל הפרישה בצה"ל .  שר האוצר יובל שטייניץ אמר בדיון אמש שעלות הפנסיה של יוצאי הצבאי מגיעה ל-4.5 מיליארד שקלים .  לשמע הסכום ,  אמר ראש הממשלה : " אני לא יכול לקבל את זה "  והרמטכ"ל השיב לו  " אז אל תקבל ". 
בתדרוך עיתונאים שעסק באישור התקציב ,  אמר נתניהו כי  " הרמטכ"ל טרח להבהיר תוך דקות שהוא מתנצל .  הוא בא אלי אתמול בערב והתנצל באופן אישי .  היום הוא התקשר וביקש להודות לי על העזרה למערכת הביטחון והתנצל שוב .  הערכתי שהוא מדבר מהלב ולא מתוך כוונה זדונית .  זה היה ביטוי של מצוקה שקיימת במערכת הביטחון ". 
שר הביטחון אהוד ברק אמר בנוגע לתקרית כי  " אין לי ספק שהרמטכ"ל ניסה לבטא את מצוקת האנשים במערכת הביטחון ,  הוא תרם הרבה מאוד בהשגת ההסדר מהצד של מערכת הביטחון .  יש מעט עובדי ציבור עם יכולת מקצועית כשלו ". 
גם שר האוצר יובל שטייניץ התייחס לעימות .  לדבריו , " אתמול ישבתי עם הרמטכ"ל בנוגע לתקציב הביטחון ,  אמרתי לו שאני חושב שהוא חרג בסגנון והוא ביקש להעביר את התנצלותו לשרי הממשלה ".  

" הרמטכ"ל דיבר מהלב ולא מכוונה זדונית "
 ראש הממשלה נתניהו התייחס לעימות עם אשכנזי בנוגע להעלאת גיל הפרישה בצה"ל . " הרמטכ"ל טרח להבהיר תוך דקות שהוא מתנצל "
 
