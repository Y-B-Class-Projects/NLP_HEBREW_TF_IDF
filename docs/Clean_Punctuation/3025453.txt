העולם כולו נגדנו ?  הנה מה שישראל יכולה לעשות כבר עכשיו
מול הבידוד הבינלאומי ההולך וגובר שהגיע לשיאו בהצבעה במועצת הביטחון של האו"ם נגד ישראל ,  יש לפעול היום ברוח התכנית המוצעת על מנת להבטיח לדורות את זהותה היהודית והדמוקרטית של מדינת ישראל ,  ולממש את חזון מגילת העצמאות במדינה בטוחה וחופש
המפלה המדינית החמורה במועצת הביטחון של האו"ם  תוצאה של עיוורון מנהיגותי ויהירות - מחדדת את ההכרה כי על ישראל ליטול את גורלה בידיה .  על הממשלה לחדול מהתקוטטות עם ידידותיה ,  ולפעול עצמאית אך בתיאום איתן ליצירת מציאות של שתי מדינות לשני עמים ,  מתוך ראייה אחראית ,  ארוכת טווח ומפוכחת של ביטחון המדינה ואזרחיה .  
ההחלטה מעניקה לעבאס ניצחון גדול במערכה הבינלאומית לבידודה של ישראל ולדה-לגיטימציה שלה ,  מערכה שבה החל לקראת סוף 2013 .  אמנם ,  אין לה השלכות מעשיות מיידיות ,  אך יתכן שבהמשך היא תלווה בסנקציות ,  בחרמות ,  בתביעות אישיות ,  וממילא תגביל את יכולת התמרון של ישראל מבחינה ביטחונית ומדינית בשטחים ובזירה הבינלאומית .
 אוזלת היד של ממשלת נתניהו בהגנה על גושי ההתיישבות העיקריים ועל השכונות היהודיות במזרח ירושלים ,  ועיגון ההבנה עם כל קודמיו ברק ,  שרון ואולמרט שבכל מתווה והסדר הם יהיו חלק אחד ובלתי נפרד ממדינת ישראל בטיפול במציאות מדממת שבה הופכת ישראל למדינה ערבית-יהודית ובה הפרדה על בסיס אתני ,  ומרחיקה את המדינה מהגשמת החזון המכונן של מגילת העצמאות .  הנה כמה דברים שהממשלה יכולה וצריכה לעשות :
 לקבוע יעד אסטרטגי המבוסס על החזון הציוני של ישראל כמדינתו הדמוקרטית של העם היהודי .  יעד זה מחייב מהלכי היפרדות מהפלסטינים ,  תוך שאיפה לחיי שלום ושכנות טובה עם מדינה פלסטינית שתוקם לצידה של מדינת ישראל .  
להצהיר כי גבולות הקבע בין המדינות יקבעו בהסכם על בסיס קווי ‎ 4 ביוני ‎ 1967 ,  עם חילופי שטחים מוסכמים ותוך שיקוף המציאות שנוצרה בשטח בעשורים האחרונים .  כדי להשיג מטרות אלה ,  ישראל תשאף לקיים מגעים לקראת הסכם הן עם הפלסטינים באופן ישיר והן במסגרת אזורית ,  של יוזמת השלום הערבית  ( המכונה  " היוזמה הסעודית ")  .
 לפתוח במהלך יזום של ישראל באופן בלתי מותנה ,  במקביל לכל מהלך מדיני לקראת הסכם ,  או בהיעדרו של מהלך כזה .  ישראל תודיע כי היא רואה בפתרון שתי המדינות מסגרת מחייבת למו"מ לסיום הסכסוך הישראלי-פלסטיני ,  וכי עד מימוש הפתרון המלא שיושג בהסכמה ,  היא תשמור ביוזמתה ובאופן עצמאי על זהותה כמדינה יהודית ודמוקרטית ועל ביטחונה .
 להכריז כי אין לה תביעת ריבונות ממזרח לגדר הביטחון ובכפרים הפלסטיניים שסופחו לירושלים .  כפועל יוצא מכך ,  ישראל לא תפעל להרחבת ההתיישבות בשטחים אלה ,  ולא תבנה אלא באזורים שממערב לגדר הביטחון ,  בשכונות היהודיות בירושלים או בגושי ההתיישבות הקיימים .
 להחליט שגורלם של המתיישבים שמחוץ לגושים הגדולים יוכרע במו"מ ,  ובינתיים לתכנן תכנית לאומית לקליטת המתיישבים אשר יחזרו לתחומי ישראל ,  בין אם יחזרו לפני חתימת הסכם ובין אם לאחריה .
 להמשיך לקיים נוכחות צבאית בכל שטחי יהודה ושומרון כפי שיידרש לביטחונה .
 לקדם חקיקת חוק  " חזרה מרצון ,  פיצוי וקליטה "  לעידוד חזרתם של מתיישבים החיים כיום באזורים ממזרח לגדר ,  שלגביהם אין לישראל תביעות טריטוריאליות ,  המבקשים להעתיק מגוריהם כבר כעת .  לא יהיה פינוי כפוי של מתנחלים במסגרת המהלך .
 לארגן מחדש את השטחים הפלסטינים כדי לאפשר לקיים תנאים להקמת מדינה פלסטינית ,  לרבות פרוייקטים של בנייה ,  חקלאות ,  תעסוקה ,  מסחר ,  הייטק .  
קריאה לממשלת ישראל לעבור מתחזוקת הקיים והיאחזות בכל מקום ,  לעיצוב המציאות וקביעת גבול ,  ולו זמני ,  סביב גושי ההתיישבות העיקריים .  המפלגות הציוניות נקראות לתמוך בתכנית למדינה יהודית ודמוקרטית שבמרכזה  במקביל להידברות עם שכנותיה  היערכות עצמאית ובלתי מותנית ,  המתואמת עם הקהילייה הבינלאומית .  יוזמה כזו תבטיח כי ימומש החזון הציוני של מדינה יהודית ודמוקרטית ,  בלי זכות ווטו על זהותה של המדינה לפלסטינים או לקיצונים שבציבור הישראלי .  התכנית תאפשר את היפוך מגמות ההידרדרות המדינית והביטחונית למדינה דו-לאומית ,  ותניח בסיס לפתרון ארוך טווח של הסכסוך הישראלי-ערבי ,  שבמרכזו הסכסוך הישראלי-פלסטיני .  
על הממשלה לקיים דיאלוג פנימי על עצם המהלך עם ציבור המיועדים להתפנות בפרט ,  ועם אזרחי ישראל בכלל .  הדיאלוג אינו יכול לעמעם את המחלוקת העמוקה ביחס למהלך כזה בחברה בישראל ,  אבל הוא יכול לסייע בגיבוש כלים להתמודדות עם הכרעות לאומיות מסוג זה .  
מול הבידוד הבינלאומי ההולך וגובר ,  יש לפעול היום ברוח התכנית המוצעת על מנת להבטיח לדורות את זהותה היהודית והדמוקרטית של מדינת ישראל ,  ולממש את חזון מגילת העצמאות במדינה בטוחה וחופשית .  להחליט מהו הבית ,  ועליו להילחם .
 גלעד שר הוא מראשי תנועת  " עתיד כחול לבן ",  מחבר הספר  " הקרב על הבית "   ( הוצאת ידיעות ספרים )  .  לשעבר מנהל לשכת ראש הממשלה וממנהלי המו"מ המדיני 

העולם כולו נגדנו ?  הנה מה שישראל יכולה לעשות כבר עכשיו
מול הבידוד הבינלאומי ההולך וגובר שהגיע לשיאו בהצבעה במועצת הביטחון של האו"ם נגד ישראל ,  יש לפעול היום ברוח התכנית המוצעת על מנת להבטיח לדורות את זהותה היהודית והדמוקרטית של מדינת ישראל ,  ולממש את חזון מגילת העצמאות במדינה בטוחה וחופש

