אובמה יגיע בקרוב לישראל , " ידרוש לחדש המו"מ "
 בבית הלבן ובלשכת רה"מ אישרו שהביקור סוכם בין הנשיא לנתניהו ,  וייערך  " באביב ".  לפי ערוץ 10 ,  אובמה יגיע כבר במרץ ,  וידרוש חידוש מיידי של השיחות עם הפלסטינים ,  ללא תנאים
נשיא ארצות הברית ,  ברק אובמה ,  יגיע בקרוב לישראל ,  לראשונה בכהונתו - כך אישר אמש  ( שלישי )  גורם רשמי בבית הלבן לסוכנות רויטרס .  לדברי הגורם ,  הביקור ,  שייערך  " באביב ",  נדון בין אובמה לראש הממשלה בנימין נתניהו בשיחת טלפון שקיימו ב-28 בינואר .  הוא הוסיף כי תאריך הביקור המדויק  " יימסר בהמשך ".  במהלך ביקורו במזרח התיכון ,  יגיע אובמה גם לגדה המערבית ולירדן .
" תחילת כהונתו השנייה של הנשיא והקמת הממשלה החדשה בישראל יוצרות הזדמנות לאשר מחדש את הקשרים העמוקים והמתמשכים בין ארה"ב לישראל ,  ולדון בדרכים להתקדם במגוון נושאים שמדאיגים את שני הצדדים ,  בהם אירן וסוריה ". 
גם בלשכת נתניהו אישרו כי ראש הממשלה ונשיא ארה"ב שוחחו בינהם על ביקור של הנשיא אחרי שתוקם ממשלה חדשה בישראל ,  ושניהם הסכימו כי ביקור שכזה יהיה  " הזדמנות חשובה להדגיש את הידידות והשותפות החזקה בין ישראל לארה"ב ".  
להודעה קדם דיווח של ערוץ 10 ,  לפיו הביקור ייערך כבר בחודש הבא .  לפי הדיווח של הפרשן המדיני עמנואל רוזן ,  אובמה יגיע לישראל אחרי שתורכב הממשלה הבאה ,  והוא צפוי לדרוש מישראל לחדש את המשא ומתן עם הפלסטינים להסדר שלום באופן מיידי ,  ללא תנאי מוקדמים .  
עם תחילת כהונתו השנייה של אובמה ,  גברו ההערכות בישראל שהוא מתכוון להפעיל לחץ משמעותי לחידוש התהליך המדיני בין ישראל לפלסטינים .  למעשה ,  בשנה האחרונה לא מתקיימים כל מגעים רשמיים בין הצדדים .  בירושלים מעריכים כי מינוי ג'ון קרי לתפקיד מזכיר המדינה ,  בליווי הצהרותיו הברורות בנוגע לקידום התהליך המדיני ,  מאותת אף הוא על עניין של הממשל ללחוץ על ישראל ועל הפלסטינים לשוב לשולחן המשא ומתן .
 בשבועות האחרונים דווח כי קרי יגיע לביקור בזק בישראל עוד לפני השבעת הממשלה הבאה ,  אך טרם התקבל כל אישור רשמי לדיווחים אלו .  
גם בנוגע לנשיא אובמה ,  ההערכות לגבי הגעתו מתחדדות לאור העובדה שבכהונתו הקודמת הוא לא ביקר בישראל וספג על כך ביקורת רבה .  אובמה אף הוזמן לבקר בישראל במאי הקרוב על ידי אנשי נשיא המדינה ,  שמעון פרס ,  על מנת להשתתף בחגיגות יום הולדת ה-90 של הנשיא - אך הוא טרם אישר את הגעתו .
 יש לציין כי לאחר שהנושא המדיני נעדר כמעט לחלוטין מקמפיין הבחירות של הליכוד-ביתנו ,  בשבוע האחרון החל לפתע נתניהו להתייחס לעניין במרבית התבטאויותיו הפומביות ,  על רקע בשבוע האחרון על רקע פתיחת המגעים הקואליציוניים .  נתניהו מקפיד להזכיר כעת את השגתו של הסדר מדיני כאחת ממטרות הממשלה הבאה ,  ואף התייחס לכך באופן מיוחד בנאומו לאחר השבעת הכנסת ,  מוקדם יותר היום .  
לקריאה נוספת:הכנסת ה-19 יצאה לדרך :  120 חברי הכנסת הושבעונתניהו לקרי : " מחויב לתהליך מדיני מפוכח ואחראי"שבוע אחרי הבחירות :  אובמה בירך את נתניהו על ניצחונו 

אובמה יגיע בקרוב לישראל , " ידרוש לחדש המו"מ "
 בבית הלבן ובלשכת רה"מ אישרו שהביקור סוכם בין הנשיא לנתניהו ,  וייערך  " באביב ".  לפי ערוץ 10 ,  אובמה יגיע כבר במרץ ,  וידרוש חידוש מיידי של השיחות עם הפלסטינים ,  ללא תנאים

