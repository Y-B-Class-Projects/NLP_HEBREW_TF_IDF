יחימוביץ' לנתניהו :  די להאשים קודמיך במשבר הדיור
בדיון במליאה אמר ראש הממשלה כי  " האגדה האורבנית שאומרת שאנחנו רוצים למקסם את מחירי הקרקע פשוט לא נכונה ".  יחימוביץ' תקפה אותו : " דור שלם לא יכול לתכנן את החיים שלו "
  ( נתניהו מתייחס להסכם עם איראן במליאה ,  היום )  
עימות חריף בין ראש הממשלה ליושבת ראש האופוזיציה במליאת הכנסת :  ראש הממשלה בנימין נתניהו התייחס בדיון היום  ( רביעי )  ,  אותו יזם ח"כ איציק שמולי  ( העבודה )  ,  למשבר הדיור ואמר כי  " מ-2008 יש בבת אחת עלייה חדה במחירי הדיור ,  ועד 2010 המחירים עלו ב-39% בממוצע .  מ-2010 ועד היום המחירים עלו ב-5% ".  נתניהו פירט את החלטות ממשלתו בנושא וסיפר גם על הצעת החוק בנושא שהוגשה בכנסת הקודמת ,  אך הליך חקיקתה לא הסתיים . " היו בחירות ,  והן הביאו את הכנסת הנוכחית .  עכשיו החוק מוגש מחדש ",  פנה נתניהו לח"כים ואמר : " אנחנו צריכים להעביר את זה במושב הזה .  אם אתם רוצים לחולל את התמורה ,  הדבר החשוב ביותר הוא להעביר את החוק הזה ". 
לדברי נתניהו , " יש אגדה אורבנית שאומרת שאנחנו רוצים למקסם את מחירי הקרקע .  זה פשוט לא נכון .  אין אדם נורמלי שלא רוצה להוריד את מחירי הדיור ואת מחירי קרקעות .  נתתי הנחיה שאנחנו לא רוצים למקסם את מחיר הקרקע ,  אלא את מספר יחידות הדיור .  זה ,  יחד עם חוק התכנון והבנייה ,  יכול להגדיל באופן משמעותי את היצע הדירות .  ואנחנו יכולים גם לעשות תיקונים לאוכלוסיות מיוחדות ".  
יחימוביץ' ,  שעלתה לנאום אחריו ,  מיהרה לתקוף אותו . " אדוני ראש הממשלה ,  אני מודה שהצלחת לבלבל אותנו ",  אמרה . " מספרים שעלה לכאן נואם אחרי משה סנה ומצא פתק 'נימוק חלש ,  צריך להרים את הקול' .  למדתי להכיר אותך .  ככל שרבות תנועות הידיים הסיבוביות ,  כך הנימוק יותר חלש .  חמש שנים אתה ראש ממשלה ,  כמה אפשר להאשים את הממשלה הקודמת ?  אנחנו מדברים על צורך בסיסי לקורת גג שתגן עלינו מפני השמש בקיץ והגשם בחורף ,  ככה בפשטות .  קירות ,  גג ,  כיור ,  שולחן אוכל .  הבסיס של הקיום שלנו ". 
יו"ר העבודה הזכירה לנתניהו ש"בראשית הכהונה של הממשלה הקודמת ,  הבטחת רפורמה ענקית שתוזיל דרמטית את מחירי הדיור .  חמש שנים אחרי ,  אלה העובדות :  ב-2008 היינו צריכים 103 משכורות ממוצעות  ( כדי לרכוש דירה  ע.נ )  ,  היום 135 .  השכר החציוני הוא 6,500 שקל כך שלמעשה צריך 200 משכורות .  ב-2011 ,  אחרי המחאה ,  כינסת מסיבת עיתונאים ואמרת שזיהית את הבעיה עוד כשהיית שר אוצר ,  אמרת שנשלים שינויים ענקיים בחקיקה כבר בשבוע הבא ".  היא הזכירה גם את  " המינוי שלא היה ולא נברא של משה כחלון ליו"ר מינהל מקרקעי ישראל ערב הבחירות ,  בו הבטחת שכחלון יוריד את מחירי הדיור כמו שהוריד את מחירי הסלולר ".  
" דור שלם לא יכול לתכנן את החיים שלו ,  והדבר הכי כואב שאני שומעת מאנשים בסוף שנות ה-30 שלהם ,  הוא 'כשסבתא שלי תלך לעולמה ,  אולי נמכור את הדירה שלה ונחלק את הכסף' ",  הוסיפה יחימוביץ' ותקפה גם את שר האוצר ,  יאיר לפיד : " נבחרת על אדי מחאת 2011 במרכזה הייתה דרישה לבית .  פעולה אחת לא עשית .  להיפך ,  העלית את המע"מ על הדיור .  הטלת מסים שהקטינו עוד יותר ההכנסה ".  
נתניהו התייחס בנאומו גם למכרזים לבנייה בשטח E1 ,  על הקפאתם הורה אתמול . " אין טעם להוסיף צעדים שאינם מעשיים ",  אמר . " כשמדברים על הפוטנציאל התיאורטי של הבנייה ,  מביאים אותנו לחיכוך עם הקהילה הבינלאומית שאינו ישים ,  והוא לא חלק מהתהליך הסטטוטורי האמיתי ".  לדבריו , " כשצריך להיאבק על משהו אמיתי אנחנו עושים את זה ,  אבל בעת הזו אין טעם לבזבז משאבים ואנרגיה ,  הון פוליטי יקר אל מול דבר שאין בו שום תוצאה מעשית ולדעתי גם באופן פרדוקסלי פוגע בהתיישבות .  כל משאב הוא מוגבל ואנחנו צריכים להיאבק בדברים שנותנים תוצאות אמיתיות ".  
על כך השיבה יחימוביץ' : " מה אתם עושים ?  רוקדים על חבית של אבק שריפה ?  קחו את 20 אלף יחידות הדיור האלה ותוציאו מכרזים לראשון ,  לנתניה ,  לחיפה ולירוחם .  תפסיקו את המלחמה בהתיישבות העובדת שעליה גזרתם הקפאת בנייה ".  
ראש הממשלה דיבר גם על ההסכם המתגבש בין איראן למערב . " אין רק עסקה רעה או עסקה טובה ",  ציין , " יש אפשרות שלישית - המשך הסנקציות .  איראן בלחץ כלכלי קשה .  אפשר להשיג עסקה טובה כדי לפרק את יכולתה הצבאית של איראן .  זה לא מושג בהצעה שעליה דנים בז'נבה ,  היא עושה חור גדול בסנקציות דרכו האוויר יכול לצאת .  אבל מה שאיראן עושה ,  מה שהיא מתבקשת לעשות זה מעט מאוד .  היא משאירה את כל הצנטריפוגות על כנן .  אפילו אחת לא מפורקת ". 
יחימוביץ' ,  מנגד ,  אמרה כי  " איני קונה "  את הזעם של נתניהו לכאורה על הפצת המכרזים , " לא כשקרי מגיע לכאן ומסביר שסטטוס קוו הוא חמור ".  לדבריה ,  ראש המטה לביטחון לאומי לשעבר ,  יעקב עמידרור , " שאי אפשר לחשוד בו בשמאלנות ,  מסביר שאם השיחות ייכשלו ניקלע לבידוד .  אין ויכוח שאסור שלאיראן תהיה יכולת גרעינית .  נדמה לי שכולנו מביטים בחשש אל האופן שבו עלול להיראות ההסדר בין המעצמות לאיראן .  באיזה אופן יצירת עימות אגרסיבי עם ארה"ב משרת אותנו ?  ". 
לפניות לכתב עמרי נחמיאס - omri_n@walla.net.il
לקריאה נוספת : הקלה בסנקציות תכניס 40 מיליארד דולר לאיראןפרשנות :  בין דנון ,  ליברמן ולפיד - נתניהו יוצא לקרבשגריר ארה"ב לוואלה !  : " ההתנחלויות לא לגיטימיות "  

יחימוביץ' לנתניהו :  די להאשים קודמיך במשבר הדיור
בדיון במליאה אמר ראש הממשלה כי  " האגדה האורבנית שאומרת שאנחנו רוצים למקסם את מחירי הקרקע פשוט לא נכונה ".  יחימוביץ' תקפה אותו : " דור שלם לא יכול לתכנן את החיים שלו "
 
