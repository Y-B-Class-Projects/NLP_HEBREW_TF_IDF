נתניהו פיטר את לבני ולפיד : " ללכת בהקדם לעם "
 ראש הממשלה ,  שימסור הצהרה מיוחדת ב-20:00 ,  סתם את הגולל על אפשרות של קואליציה חלופית והודיע כי בכוונתו להביא לפיזור הכנסת .  שרי יש עתיד יתכנסו בביתו של לפיד כדי לדון בהתפתחויות
בתום יום דרמטי במערכת הפוליטית ,  פיטר הערב  ( שלישי )  ראש הממשלה בנימין נתניהו את יו"ר יש עתיד ,  שר האוצר יאיר לפיד ,  ואת יו"ר התנועה ,  שרת המשפטים ציפי לבני .  המשמעות מהמהלך היא שנתניהו דוחה את האפשרות של קואליציה חלופית . " בשבועות האחרונים ,  לרבות ביממה האחרונה ,  תקפו השרים לפיד ולבני בחריפות את הממשלה בראשותי ",  נמסר מטעמו של נתניהו . " לא אסבול יותר אופוזיציה בתוך הממשלה ,  לא אסבול שרים שתוקפים מתוך הממשלה את מדיניות הממשלה ואת העומד בראשה ".  
ראש הממשלה ,  שהנחה את מזכיר הממשלה אביחי מנדלבליט להוציא מכתבי פיטורים לשרים ,  אמר כי  " יקרא לפיזור הכנסת בהקדם כדי ללכת לעם ולקבל ממנו מנדט ברור להנהיג את ישראל ".  ב-20:00 ימסור נתניהו הצהרה מלשכתו בירושלים ובה יתייחס להתפתחויות האחרונות שיובילו לבחירות .  באותה שעה יתכנסו שרי יש עתיד ,  יעל גרמן ,  שי פירון ,  מאיר כהן ויעקב פרי - בביתו של שר האוצר היוצא יאיר לפיד בתל אביב .
 עוד בוואלה !  חדשות:ליברמן : " יכולנו אחרת ,  לא היינו צריכים להגיע לבחירות"מדינה בהמתנה :  המסלול המפותל בדרך אל הקלפילפיד : " הבחירות מיותרות ";  הליכוד : " נכשל בניהול הכלכלה "
 הצעד של נתניהו הוא חסר משמעות מעשית משום שהכנסת תתחיל מחר את הליך הפיזור שלה ,  אולם מבחינת ראש הממשלה הוא נועד בעיקרו להטיל את האחריות לפירוק הממשלה על לבני ולפיד ולא עליו .  זאת ,  בעילה שיו"ר יש עתיד והתנועה  " חתרו תחתיו ".  נוסף על כך ,  נתניהו מבקש בכך להיות זה ש"אמר את המילה האחרונה ".  
פיטוריה של לבני מגיעים אחרי שאחר הצהריים עוד הספיקה להיפגש עם נתניהו בארבע עיניים .  בתום הפגישה אמרה לבני כי  " כבר אתמול מחצות היה ברור שהולכים לבחירות ".  לדבריה , " נתניהו ואני הגענו מאותו בית פוליטי ,  אבל כל אחד מאיתנו לקח את זה למקום אחר .  אני מאמינה שאני מייצגת את הערכים שאותם ייצגו בעבר בגין ,  ובוודאי ז'בוטינסקי - ערכים של הציונות הלאומית ברוח מגילת העצמאות .  לצערי ,  אלקין ודנון השתלטו על המפלגה שפעם הייתה ציונית וערכית ,  והשילוב עם בנט הפך את המדיניות לבלתי אפשרית גם עבורי ".   " לכן ",  הוסיפה , " ברור עכשיו שיש שתי דרכים שונות - הציונות מול הקיצוניות - הדרך הציונית תשמור על האינטרסים הלאומיים החשובים :  ביטחון ישראל והריבונות בירושלים - ועל זה יהיו הבחירות ". 
שר החוץ ,  ומי שהיה יד ימינו ברשימה המשותפת בבחירות הקודמות - אביגדור ליברמן ,  אמר היום כי מבחינתו מדובר במהלך מיותר . " זה לא סוד שעם ישראל לא מבין למה אחרי פחות משנתיים אנו הולכים לבחירות - אך הבחירות הן עובדה קיימת .  אני לא רוצה להתעסק בסיבות למה הגענו לזה ,  אבל אני בטוח עד לרגע זה שיכולנו אחרת ושלא היינו צריכים להתגלגל לבחירות ".  
אמש ,  לאחר שנמסרה ההודעה על כך שראש הממשלה הציג לשר האוצר חמישה תנאים להמשך קיום הממשלה הנוכחית ,  שנדחו על ידי יש עתיד ,  פורסמה בכלי התקשורת הודעה מטעם לשכתו של נתניהו . " אזרחי ישראל הטילו עליי אחריות ועם הממשלה הזאת אי אפשר לנהל את המדינה באופן שבו אזרחי ישראל מצפים מאיתנו ",  נמסר . " אם ההתנהלות חסרת התקדים של חלק משרי הממשלה תימשך לא יהיה מנוס לבקש שוב את אמונו של הבוחר .  זאת לא החלופה שאני מעוניין בה ,  אך אפשרות גרועה יותר היא קיום ממשלה שבה שרים בממשלה מכשילים את פעולותיה ומדיניותה של הממשלה בניגוד לאינטרסים של הציבור .  גרירת המדינה בתוך המציאות הזאת שבה שרים בממשלה מכשילים את פעולותיה היא חלופה גרועה יותר ". 
הבוקר תקף לפיד את נתניהו ,  שהחליט לתפיסתו ללכת לבחירות מיותרות . " הוא גורר את המדינה לבחירות שאין בהן שום צורך ,  רק כי הוא עשה 'דיל' עם החרדים ",  אמר לפיד בכנס חדרה לאנרגיה בגני התערוכה בתל אביב . " זהו חוסר אחריות לאומי בלתי-נסלח ".  
לפי לפיד ,  הבחירות הצפויות אינן מתקיימות בשל נושא מסוים . " אלה בחירות בין אלה שבאו לעבוד ,  ואלה שתוקעים הכול ",  אמר שר האוצר . " אנחנו באנו לעבוד .  זה כל מה שרצינו ,  זה כל מה שאנחנו רוצים .  זה כל מה שביקשנו משותפינו לקואליציה - שיעמדו בהתחייבויות שלהם וייתנו לעבוד ".  הוא התייחס לטענה שלפיה הוא ניסה להקים ממשלה חלופית עם החרדים ,  וכינה אותה  " אבסורד מגוחך של אנשים שהפכו את החשדנות והספינים לדרך חיים ". 
מחר צפויה מליאת הכנסת להצביע בקריאה טרומית על הצעות חוק לפיזור הכנסת שיזמו סיעות האופוזיציה .  בכירים בליכוד אמרו לוואלה !  חדשות כי סיעת הליכוד צפויה לתמוך בהצעות הללו ,  מה שיקנה להן רוב .  אחרי שיאושרו ההצעות בקריאה טרומית ,  יחל דיון בתאריך הבחירות שיוסכם על כל סיעות הכנסת ,  והן ככל הנראה ייקבעו לאחד מימי השלישי במרץ 2015 .  זאת בשל ההמלצה לקיים אותן מהר ככל הניתן ולאור העובדה שלא ניתן לקיים בחירות מוקדם מ-90 יום מרגע אישור פיזור הכנסת .
 לפניות לכתב עמרי נחמיאס :  omri_n@walla.net.il 

נתניהו פיטר את לבני ולפיד : " ללכת בהקדם לעם "
 ראש הממשלה ,  שימסור הצהרה מיוחדת ב-20:00 ,  סתם את הגולל על אפשרות של קואליציה חלופית והודיע כי בכוונתו להביא לפיזור הכנסת .  שרי יש עתיד יתכנסו בביתו של לפיד כדי לדון בהתפתחויות

