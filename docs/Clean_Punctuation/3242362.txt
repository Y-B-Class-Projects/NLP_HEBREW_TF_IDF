היועמ"ש בוחן את התנהלות שרה נתניהו כלפי עובדי המעון בשבתות
מנדלבליט שוקל אם להורות על חקירה פלילית נגד רעיית ראש הממשלה ,  עקב התנהלותה נגד עובדים בתחילת השנה .  היועץ נדרש לעניין בעקבות מכתב של היועצת המשפטית של משרד ראש הממשלה ,  שבו דיווחה על כך שעובדים התבקשו לעבוד בסופי שבוע ללא שכר - מעבר לשעות עבודתם
היועץ המשפטי לממשלה ,  ד"ר אביחי מנדלבליט ,  צפוי לבדוק היבטים פליליים לכאורה בהתנהגותה של רעיית ראש הממשלה ,  שרה נתניהו ,  כלפי עובדי מעון ראש הממשלה ,  בחודשים הראשונים של שנת 2019 .  מנדלבליט נדרש לעניין בעקבות מסמך שנחשף אמש בידי אמנון אברמוביץ בערוץ 12 ושחובר ב-19 במרס בידי נציגת היועמ"ש במשרד רה"מ ,  היועצת המשפטית של המשרד שלומית ברנע-פרגו .  מסמך פרגו מוען אל המנכ"ל יואב הורוביץ ,  שהתפטר בשבוע שעבר ,  ונמסר במקביל גם למנדלבליט .  במסמך העלתה ברנע-פרגו ,  הממלאת את תפקידה זה 19 שנה ,  חשד שהתנהגותה של נתניהו מהווה הפרת חוק ופוגעת בעובדים מוחלשים .  ברנע-פרגו וחשב המשרד יצחק דוידיאן ,  נציג אגף החשב הכללי במשרד האוצר ,  דיווחו על אילוץ עובדים לעבור על חוק שעות עבודה ומנוחה ,  להחתים שעון נוכחות לסיום יום העבודה אך להמשיך לעבוד ובפועל לעבוד ללא שכר .  דובר משרד המשפטים אישר ,  בתשובה לשאלה ,  כי  " אכן העתק המכתב שמוען למנכ"ל משרד ראש הממשלה הועבר גם ללשכת היועמ"ש לממשלה ".  הדובר סירב לומר אם מנדלבליט הורה למשטרה לפתוח בחקירה פלילית נגד נתניהו .
 עוד בוואלה !  NEWS:נתניהו על הרשעת אשתו :  הסתיים מסע ציד הזוי ;  גורם משפטי :  הוא מתכחש לעובדותהרשעת שרה נתניהו היא החזרה הגנרלית לקראת מזעור תיקי רה"מח"כ זוהר השווה בין שרה נתניהו לנסיכה דיאנה : " רדיפה עיתונאית "  

פרשת הורוביץ ,  הראויה לכינוי זה משום שטיפולו של המנכ"ל בענייני רעיית מעבידו ,  היה מגורמי התפטרותו והעיב על יחסיו עם ראש הממשלה ,  היא המהדורה החמישית ,  לכל הפחות ,  של הסתבכויות שרה נתניהו עם החוק הפלילי או עם דיני העבודה .  היא נחקרה בפרשת המוביל אבנר עמדי ותוארה אז במסמכים פנימיים של הפרקליטות כ"גנבת ",  נמצאה אחראית להתעמרות בעובדי המעון מני נפתלי וגיא אליהו  ( עד כדי כך שהמדינה נאלצה לפצות אותם במאות אלפי שקלים ,  שמנדלבליט החליט שלא לתבוע ממנה )  .  בנוסף ,  היא עומדת במוקד תלונתה של עובדת המעון שירה רבן והורשעה אתמול בפלילים ב"עבירה שעניינה קבלת דבר תוך ניצול מכוון של טעות הזולת ".  
" מבצע יואב ",  כהוקרה להורוביץ ,  משקף קרע מהותי בצמרת משרד ראש הממשלה .  בתצהירו של הורוביץ בתיק שירה רבן ,  שם סיפר  ( כדיווחו של ברוך קרא בערוץ 13 ,  א"א )  כיצד נדרש לראיין את עובדת הניקיון וזומן בידי שרה לבדוק משקוף .  כאילו הוא תיקונצ'יק ולא מנהל כללי של משרד ממשלתי - מופיע זיהויו בפני ברנע-פרגו ולא עוזר זוטר כלשהו .  במונחי סביבת נתניהו ,  אלה ניצני מרד ,  קשירת קשר ,  בדרג הפקידות הבכירה ,  שגוננה עד כה על הזוג נתניהו ,  במחיר אובדן כבודה העצמי ;  והגיעה למסקנה משותפת שלא עוד .  
יש בסיס עובדתי לטענת נתניהו בדבר  " מסע ציד "  ו"גיהינום ",  אלא שהניצודים וסובלי התופת היו עובדי המשרד והמעון ,  בכל דרג .  מה גם שהחלטת הממשלה מ-2015 על העסקה ישירה ופטור ממכרז כפופת תקשי"ר של עובדי המעון טרם יושמה .  המסכנים נשארו עובדי קבלן ,  שפרנסתם תלויה בגחמות . " הייתי עדה להתקפות הזעם של גב' נתניהו ",  הצהירה רבן . " היא הייתה מושכת בשערות ראשה תוך שהיא צועקת וממלמלת כשדמעות זולגות מעיניה ,  נושכת את שפתיה ,  מלהיטה עצמה בחמה ובכעס ,  מוחאת כפיים כשידיה רועדות ופניה מאדימות ".  אם כל זה מוכחש כפרי מוחה של רבן בת ה-26 ,  היא סופרת דגולה .
 למרות הודאתה באשמה ,  תקף אמש בעלה את מערכת החוק שחקרה ,  תבעה ושפטה אותה .  למען הקיצור ,  דילג הפעם על מבקר המדינה ,  שהקדים לעסוק באותם נושאים ושבדק בין השאר את פעולת ועדת השלושה במשרד ראש הממשלה ,  בהשתתפות עו"ד ברנע-פרגו ,  החשב הקודם יוסי איצקוביץ והסמנכ"ל רן ישי .  להלכה ,  הייתה זו עוד התקפה אחת בשורה ארוכה ,  במסגרת מהלכיו המשפטיים והפוליטיים של בנימין נתניהו לסכל אישום ,  משפט וסיכון להרשעה ולכליאה .  למעשה ,  ההסבר הפעם פשוט יותר :  עליו להוכיח לאשתו ,  תמיד ומעל כל במה ובמיוחד בטלוויזיה ,  שהוא נחלץ להגנתה .  זה לא שייך להפרדת הרשויות ,  אלא לאי-ההפרדה בינו לבינה .  
מנדלבליט שגה קשות לכל אורך טיפולו הסלחני בשרה נתניהו .  הוא איבד כליל את כושר ההרתעה כלפיה ,  ולראייה הדפוס החוזר ונשנה של אותה התנהגות העולה למדינה ממון רב והופכת את המעון הרשמי למיתקן ייסורים .  הסאה הוגדשה אתמול בגזר הדין של השופט אביטל חן ,  נשיא בית משפט השלום בירושלים .  חן ,  בן כ-61 ,  הוא משפטן ותיק למדי ,  עם רקע במשפט תעבורה ונוער .  בגינוניו בבית המשפט ,  בבניין שלא השתדרג הרבה מאז ימי הטורקים והבריטים ,  לא הוסיף ליוקרת הרשות השופטת .  הוא נשמע ,  עם כל הכבוד ,  מתאמץ באופן חריג להרעיף אהדה על הנאשמת ,  ש"ההתנהלות הפלילית זרה לעולמה ".  השופט חן מיעט ,  כנראה ,  לקרוא עיתונים ב-20 השנים האחרונות ,  וגם טרם הגיעה אליו שמועת כתב החשדות נגד בעלה .  היא אמנם לא הורשעה ,  עד אתמול ,  אך לקביעה המליצית הנחרצת שההתנהלות הפלילית זרה לעולמה אין יסוד . 

" מידת הפגיעה בערך המוגן של הקניין היא בינונית ",  קבע חן .  לחישוב זה הגיע כשחילק 175 אלף שקלים שנלקחו בפלילים מאוצר המדינה  ( בכתב האישום המתוקן ;  כפליים ויותר בכתב האישום המקורי )  בשנתיים וחצי .  זאת נראית לו משום מה נסיבה מקלה ,  אף שההיפך נכון ,  כי לא הייתה כאן מעידה חד פעמית ,  אלא שיטה רב פעמית .  זה הצד האיכותי .  
בצד הכמותי אומר השופט חן ,  למעשה ,  שלא כל כך נורא לבזבז למדינה בדרכי תחבולות וזיופים כ-6,000 שקלים לחודש .  זה פחות מ-200 שקל ליום ,  בקושי שמונה שקלים לשעה .  משמונה שקלים מוצדק להתרגש ?  צריך להודות למארחת הלאומית ,  הפותחת שולחן ל"אנשים רמי מעלה בארוחות ערב רשמיות ".  העין נודדת למלכה אליזבט השנייה עם בן זוגה האטום פיליפ בארמון בקינגהאם ,  למישל וברק אובמה בטוקסידו שחור בנשף בבית הלבן ,  לרצף של נשיאי צרפת באליזה או בוורסאי .  אבל כבוד השופט חן היה מיטיב להקדיש את זמנו לקריאת החומר שבפניו ,  זה שאת זמן השיפוט בו רצה לחסוך כשלחץ על התביעה להתפשר .  
אין הסבר מניח את הדעת לסעיף שתיים של נימוקיו להקל עם הנאשמת - סעיף האורחים הרשמיים בסעודות ,  שגרם היום לפרקליטות מחוז ירושלים לדרוש תיקון בגזר הדין .  עניין נדיר ומשמעותי ,  לא רק משום העוקץ שב"טעות הזולת "  כשהטועה הוא השופט ,  אלא מפני שסעיף מוטה ,  מוטעה ומטעה זה הוא מאדני הנימוק להסתפקות בענישה כספית ,  ללא עבודות לשירות הציבור - שהוטלו על עזרא סיידוף ,  שפעל במצוות גבירתו בלי שבא לפיו אף פירור ממטעמי השף קדוש ממלון ליאונרדו - ובלי מאסר על תנאי .  
נשיאת בית המשפט העליון אסתר חיות חרדה לאמון הציבור בשופטים ומאמינה שביקורת בוטה מכרסמת באמון זה .  יש בכך מידה של צדק ,  אך היא מתגמדת לעומת הפגיעה באמון שגורמת התנהגות מרושלת כמו זו של השופט חן ,  שלא ברור אם לא קרא את החומר ,  לא ירד לעומקו או הבין אותו וחיפש צידוק להקל עם הנאשמת .  זה הרי היחס הרגיל כלפי  " רמי מעלה "  במגרש הרוסים ,  ויעיד - לא בשבועה - אביגדור ליברמן ,  שזוכה באותה קומה במשפטו באותה קומה בתחילת העשור .  טעות כזו אינה יכולה להיפטר במשיכת כתפיים ובהחלטת בזק של השופט חן היום לדחות את בקשת הפרקליטות .  היא מחייבת שתי פעולות - ערעור של הפרקליטות לבית המשפט המחוזי על ההחלטה נמהרת .  זאת כדי לכפות על השופט חן לשקול מחדש את העונש ,  וזימונו לנשיאה חיות ,  לסיכום מועד פרישתו ותנאיה .  גם לשופטים צריכה להיות אחריות למעשיהם ולתוצאותיהם .  
ואשר לפרשת הורוביץ ,  זהו עוד אחד ממבחניו של מנדלבליט ,  לצד ההחלטה המונחת לפתחו על הגשת התביעה האזרחית נגד שרה נתניהו ,  להשבת 120 אלפי השקלים החסרים .  נטייתו האופיינית של מנדלבליט היא להבליג על התנהגותה של רעיית נתניהו .  כל מחדל ומחדל של היועמ"ש מעודד מופעים נוספים מהסוג שעליהם התלוננו עו"ד ברנע-פרגו והחשב איצקוביץ ,  אבל הפעם לא יוכל מנדלבליט להימנע מהחלטה - מסמך הורוביץ ומחבריו יוזמנו בוודאי לספק תצהירים ועדויות לתביעת רבן .  

היועמ"ש בוחן את התנהלות שרה נתניהו כלפי עובדי המעון בשבתות
מנדלבליט שוקל אם להורות על חקירה פלילית נגד רעיית ראש הממשלה ,  עקב התנהלותה נגד עובדים בתחילת השנה .  היועץ נדרש לעניין בעקבות מכתב של היועצת המשפטית של משרד ראש הממשלה ,  שבו דיווחה על כך שעובדים התבקשו לעבוד בסופי שבוע ללא שכר - מעבר לשעות עבודתם

