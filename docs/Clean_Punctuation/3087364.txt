נתניהו לא הראשון :  ראשי הממשלה שהסתבכו בפרשות שחיתות
בדומה לראש הממשלה המכהן ,  שהחשדות נגדו מככבים בכותרות ,  בילו מנהיגים נוספים לאורך שנות קיומה של ישראל בחקרי החקירות .  עבור ראש ממשלה אחד הסתיימות הפרשות בכלא ,  אך במקרים רבים כלל לא הוגשו כתבי אישום
 ( בווידאו :  מפגינים סמוך לבית היועץ המשפטי לממשלה קוראים להאצת החקירות נגד נתניהו )   
" לא תחסום שור בדישו "   כך התייחס גזבר הסוכנות היהודית לוי אשכול לגילויים מטרידים של מבקר הסוכנות ,  ד"ר אמיל שמורק בשנת 1951 .  אשכול לא נחשד במעשים הבעייתיים שעליהם הצביע המבקר ,  אך יצא להגנת פקידי הסוכנות שעסקו באותן שנים בקליטת גלי העלייה .  כדי להצדיק את המעידות של אותם פקידים ,  השתמש אשכול בהלכה מספר דברים ,  ולפיה אין למנוע מהשור לאכול מהדיש שעליו הוא עובר בעבודתו המאומצת .  להצדקת טיעונו סיפר אשכול כי כשעבד כעולה צעיר בפרדס בפתח תקווה ,  הרשה המעסיק לפועלים לקחת איתם בתיק ,  בסוף יום עבודה ,  בין חמישה לעשרה תפוזים .
 עם זאת ,  נדמה כי בשנים האחרונות השוורים העומדים בראש המערכת הציבורית בישראל איבדו את הרסן ולא מסתפקים עוד בשאריות דגן או בחמישה תפוזים .  ציווי אנושי ומוסרי חשוב כל כך הפך בציבוריות הישראלית כמעין היתר לנהנתנות וחציית גבולות .  מאז קום המדינה ראשי ממשלה נחשדו לא אחת בעבירות שונות ,  ובנימין נתניהו אינו ראש הממשלה הראשון שעומד בפני חקירת משטרה .
 בשמו של דוד בן-גוריון ,  ראש הממשלה הראשון ,  לא דבקו חשדות או פרשיות שחיתות .  אך בנו היה מעורב בפרשה שמן הסתם לא היטיבה עם אביו .  עמוס בן-גוריון כיהן כסגן מפכ"ל המשטרה כשבשנת 1955 טען נגדו גוף אזרחי בשם  " שורת המתנדבים "  כי קיים קשר עסקי עם קבוצת אנשי עסקים - בזמן שהתנהלה נגדם חקירה משטרתית .
 עוד בוואלה !  NEWS:קצין נהרג ואחר נפצע קשה בהתרסקות מסוק אפאצ'י בבסיס בנגבדרעי ורעייתו ייחקרו היום פעם נוספת : " אין לנו ספק שהכל יהיה טוב"אחרי הפוסט של יאיר נתניהו : " פרקליט המשפחה נשלח לסכל תביעת דיבה "  
כמו באחת הפרשות המעסיקות בימים אלה את חוקרי המשטרה ,  בפרשה היה מעורב קשר עם יצרנים גרמנים .  כמו היום ,  גם אז היו מי שטענו נגד חושפי השחיתות כי הם חותרים תחת יסודות הדמוקרטיה .  חבר כנסת וסגן השר מטעם תנועת  " המזרחי "   ( לימים המפד"ל ,  א"א )  ישראל שלמה בן-מאיר ,  כינה את שורת המתנדבים  " ארגון טרור ".  חברי הארגון העבירו ליועץ המשפטי לממשלה חומרים שלטענתם היה בהם כדי להפליל את בן-מאיר עצמו .  אולם ,  שופט חוקר זיכה אותו בהמשך .
 עמוס בן-גוריון זכה במשפט דיבה נגד שורת המתנדבים ובית המשפט פסק לו פיצויים .  עם זאת השופטים מתחו ביקורת על הקשר של סגן המפכ"ל עם אנשי העסקים והעירו על התמונות שפורסמו בעיתונות לפני פרסום הכרעת הדין ,  שבהן נראה עמוס בן גוריון עם אביו ,  ראש הממשלה .  
ערעור שהגישה  " שורת המתנדבים "  לבית המשפט העליון התקבל בחלקו וכרסם מאוד בעדותו של בן גוריון .  עוד לפני כן דימוי המשטרה נפגע קשות והמפכ"ל יחזקאל סהר נאלץ לפרוש בשל עדות שקר במשפט .
 ואכן ,  בסיום הפרשה לא דבק רבב בשמו של בן-גוריון חרף מעשי בנו .  הוא נחשב מנהיג צנוע והמעבר לצריף בשדה בוקר המחיש זאת .  המגורים במבנה הדל בנגב המרוחק היו עבורו בבחינת  " נאה דורש ,  נאה מקיים ".  
אבי שילון שכתב את הביוגרפיה על בן-גוריון ,  בשם  " אפילוג ",  אמר בעבר בריאיון לוואלה !  NEWS כי  " כשעבר לראשונה לשדה בוקר בשנת 1953 והוא כבר בן 67 ,  הוא לא רק רצה לקרוא :  'בואו לנגב' ,  הוא בעיקר אמר שבתור מנהיג שדיבר על הגשמת החזון הציוני עליו לעבוד בעצמו ,  במו ידיו ".  לדברי שילון , " יש סיפורים כיצד שומרי ראשו ניסו לגרום לכך שיקבל את העבודות הפשוטות בדיר הכבשים והוא התעקש לעשות את העבודה הקשה .  ההבדל בין אז להיום הוא הבדל עצום  היום המנהיגים רוצים מלון יותר טוב ,  מקום טוב יותר בטיסה ,  מכונית טובה יותר ".  
גם ראשי הממשלה שבאו אחרי בן-גוריון - משה שרת ,  לוי אשכול ,  גולדה מאיר ,  יצחק רבין ומנחם בגין - לא צברו רכוש ונכסים וגרו בדירות צנועות .  בגין עבר לראשונה בחייו לדירה משלו רק אחרי גיל 70 .  גם יצחק שמיר נחשב לאדם ישר כסרגל שלא דבק בו רבב .  למרות אמות המוסר לפיהן נהג ,  שמיר אמר כי יש מקרה אחד ובו מותר לשקר  - " למען ארץ ישראל מותר לשקר ",  האמין בכל לבו .  

יצחק רבין ,  ראש הממשלה  " הצבר "  הראשון ויוצא דור הפלמ"ח ,  נחשב גם כן למנהיג צנוע .  אלא ש"פרשת חשבון הדולרים "  פגעה בדימויו וגרמה ליציאתו לחופשה מתפקיד ראש הממשלה ולפרישתו מראשות מפלגת העבודה .  ב-1977 ,  בעת כהונתו הראשונה של יצחק רבין כראש הממשלה ,  פרסם העיתונאי דן מרגלית בעיתון הארץ ,  כי בניגוד לחוק הישראלי אז ,  לאה רבין מחזיקה בחשבון בנק בוושינגטון .  מקורו של החשבון בשנים שבהן היה רבין שגריר ישראל בארצות הברית .  
בעקבות הפרסום נפתחה חקירה שבסופה החליט היועץ המשפטי לממשלה אהרון ברק להעמיד לדין את בני הזוג .  לאחר ההחלטה הודיע רבין כי הוא יוצא לחופשה מתפקידו כראש ממשלת המעבר והגיש את התפטרותו מתפקיד יו"ר מפלגת העבודה ,  לקראת הבחירות הקרבות .  
עם השנים ,  ככל שהחברה הישראלית הפכה נהנתנית ,  הפוליטיקה הפכה לקריירה ושיטת הפריימריז חייבה לגייס כסף מידי תורמים ,  החלו ראשי ממשלת ישראל לגלוש במדרון המוסרי והחוקי .  בנימין נתניהו ,  בקדנציה הראשונה שלו כראש ממשלה ,  שהחלה בשנת 1996 ,  עמד בפני שתי חקירות ,  בעקבות מה שנודע כפרשות  " בר-און חברון "  ו"עמדי ".  
בראשונה נחשד כי פעל למינוי רוני בר-און כיועץ המשפטי לממשלה ,  כדי שזה יקל בהליכים נגד אריה דרעי ובתמורה ש"ס תתמוך בהסכם חברון .  בפרשה השנייה נחשד נתניהו כי המדינה שילמה עבור עבודות בביתו הפרטי .  בשני המקרים הפרקליטות המליצה כי ראש הממשלה יעמוד לדין ,  אולם היועץ המשפטי לממשלה אליקים רובינשטיין הורה לסגור את תיקי החקירות .  
גם אהוד ברק הסתבך ב"פרשת העמותות ",  שבה נחשד כי עבר על חוק מימון מפלגות .  על פי החשדות ,  ברק גייס תרומות לא חוקיות בהיקף של מיליוני שקלים ,  באמצעות עמותות שהקימו מקורביו ,  תוך הפרה של חוק מימון מפלגות .  ברק ומקורביו נחקרו בפרשה .  יצחק הרצוג ,  שלימים הפך ליו"ר המפלגה ,  העדיף לשתוק בחקירה ושאר הנחקרים טענו כי חוק מימון מפלגות אינו חל על בחירות ישירות לראשות הממשלה ,  כפי שהיו בחירות 1999 שבהן ניצח ברק .  בסופו של דבר נגד ברק ,  הרצוג ונוספים לא הוגשו כתבי אישום ,  בשל חוסר ראיות .  
אריאל שרון שניצח את ברק ברוב סוחף בשנת 2001 הסתבך גם כן במספר פרשיות שחיתות .  הראשונה שבהן הייתה פרשת האי היווני .  על פי החשד ,  בשנת 1998 ,  כששרון היה שר החוץ והשר לתשתיות לאומיות ,  הקבלן דוד אפל העסיק את בנו גלעד בשכר חריג .  שכר זה ,  כך היה החשד ,  היה למעשה תשלום לשרון עצמו ,  כדי שיקדם את ענייניו של אפל במספר תחומים .  
כפי שעשו הרצוג ובכירים נוספים בחקירותיהם בעבר ,  גלעד שתק בחקירתו .  פרקליטת המדינה עדנה ארבל ביקשה כי נגד ראש הממשלה ובנו יוגשו כתבי אישום ,  אך היועץ המשפטי לממשלה מני מזוז החליט שלא להגיש כתבי אישום נגד השניים .  שם נוסף שעלה במהלך חקירות האי היווני היה שמו של אהוד אולמרט ,  ראש עיריית ירושלים .  על פי החשד אולמרט גויס גם כן לסייע לאפל ,  אך לא הוגש נגדו כתב אישום .  
פרשה נוספת שבה הסתבך שרון הייתה פרשת סיריל קרן ,  שנחשפה זמן קצר לפני בחירות 2003 .  החקירה העלתה כי איש עסקים דרום-אפריקני בשם סיריל קרן הלווה לשרון מיליון דולרים וחצי . " ניסיון להדיח ראש ממשלה מכהן ",  הייתה תגובת אנשיו של שרון לפרסום של ברוך קרא ב"הארץ ",  שמזכירה במעט את תגובות מקורבי נתניהו היום .  מדובר היה בהעברת כספים לחברת קש ,  לצורך מימון הבחירות הפנימיות בליכוד .  ראש הממשלה לא הודח ,  אולם בנו ,  עומרי ,  שניהל את מטה הבחירות של אביו ,  נידון למאסר של שבעה חודשים .  
אהוד אולמרט הוא ראש ממשלה ראשון בישראל שעמד לדין ונידון למאסר שנגזר עליו בשנת 2014 .  לנוכח פרשות נתניהו ,  מפרשות אולמרט אפשר ללמוד על התארכות ההליכים המשפטיים ;  מה שהחל כחקירה בשנת 2008 בפרשת טלנסקי ,  הסתיים בשנת 2015 בהרשעתו בתיק זה .  
אולמרט גם עמד לדין בפרשות הולילנד וחברת הזרע והורשע בעבירות שוחד .  מאוחר יותר ,  זוכה חלקית בפרשת הולילנד .  אולמרט עמד בפני חקירות נוספות ,  בהן פרשיות כרמיה ,  בנק לאומי ,  ראשונטורס ,  מרכז ההשקעות וכן הואשם בשיבוש הליכי משפט ,  הדחה והטרדת עד .  

נתניהו לא הראשון :  ראשי הממשלה שהסתבכו בפרשות שחיתות
בדומה לראש הממשלה המכהן ,  שהחשדות נגדו מככבים בכותרות ,  בילו מנהיגים נוספים לאורך שנות קיומה של ישראל בחקרי החקירות .  עבור ראש ממשלה אחד הסתיימות הפרשות בכלא ,  אך במקרים רבים כלל לא הוגשו כתבי אישום

