החרם מתקדם :  האיחוד האירופי יסמן מוצרי התנחלויות  " בקרוב "
 בכירים באיחוד הבהירו כי ניסוח ההנחיות החדשות  " יושלם תוך שבועות ".  שגריר צרפת בישראל : " זה עניין של שקיפות לצרכן ".  אהוד ברק בכנס בבינתחומי :  ממשלה שמקדמת תהליך מדיני הייתה מונעת את גל החרם
האיחוד האירופי יפרסם בקרוב את ההנחיות החדשות לסימון מוצרים מההתנחלויות הישראליות בגדה המערבית  כך מסרו אתמול  ( שלישי )  בכירים באיחוד האירופי לסוכנות הידיעות אי-פי .  למרות שלדברי הגורמים ניסוח התקנות יסתיים רק בעוד כמה שבועות ,  מדובר בצעד משמעותי נוסף לתנועת ה-BDS ,  הקוראת להחרמת תוצרת ישראלית במחאה על מפעל ההתנחלויות .  לדברי שרת החוץ של האיחוד האירופי פדריקה מוגריני ,  ניסוח ההנחיות  " יושלם בעתיד הקרוב ". 
אף שמדינות אירופה לא צפויות להחרים לחלוטין מוצרים שיוצרו בהתנחלויות ולהפסיק את ייבואם ,  סימון המוצרים יאפשר לצרכנים להימנע מרכישתם .  דיונים על כך התקיימו במשך זמן רב ,  אולם רק לאחר הקמתה של ממשלתו החדשה של בנימין נתניהו הוגבר הלחץ על המחוקקים האירופים ליישם את הצעד .  דובר משרד החוץ עמנואל נחשון הבהיר כי ירושלים  " נמצאת בקשר צמוד עם האיחוד האירופי .  הבהרנו את עמדתנו ,  ואנו מקווים שהאיחוד האירופי יקבל אותה ".  
עוד בוואלה חדשות:הצעת חוק של מרצ :  לסמן מוצרים שיוצרו בהתנחלויותמרידור על החרם : " לא כל מי שמתנגד לישראל הוא אנטישמי"יהודי ארה"ב נגד החרם : " הקהילה עולה להתקפה נגד האנטישמיות "  
בתוך כך ,  שגריר צרפת בישראל פטריק מזונאב התייחס היום לראשונה לנושא החרם על ישראל ,  בצל התבטאויותיו של מנכ"ל אורנג' העולמית סטפן רישר ,  שהצהיר על כוונותיו להפסיק את פעילות המותג בישראל . " זה נכון שהאיחוד האירופי רוצה להבהיר את מקור המוצר לצרכן האירופי ,  זו חובתנו לספק לצרכן שקיפות בנוגע למוצרים ",  אמר מזונאב . " הממשל הצרפתי רואה זאת אך ורק כעניין של שקיפות כלפי הצרכן ".   
" דבריו של רישר אכן היו שנויים במחלוקת ,  אך הוא אמר שהוא התחרט על כך ",  הוסיף השגריר בנוגע למנכ"ל אורנג' . " ככל שאני יודע ,  אורנג' לא תומכת בחרם על ישראל ".  מזונאב התייחס לעמדת פריס בנושא ,  בעקבות קריאות של פעילי BDS לממשל הצרפתי ,  שלו מניות בהנהלת אורנג' ,  להחרים את ישראל . " זה ברור שלממשל הצרפתי אין שום כוונה להחרים את ישראל ",  הבהיר , " החרמה של ישראל אינה חוקית .  אנחנו מעודדים את החברות שלנו להגיע ולהשקיע בישראל .  ברור שאנחנו כאן כדי לעשות עסקים עם ישראל ".  

גם ראש הממשלה לשעבר אהוד ברק התייחס לנושא ,  בדברים שנשא בכנס הרצליה שנערך היום במרכז הבינתחומי . " הבידוד המדיני נהיה באחת לאתגר המדיני הדחוף ביותר למדינתנו ",  אמר .  לטענתו ,  החרם לא היה תופס תאוצה תחת ממשלה בראשותו של מנהיג אחר .  לדבריו של ברק , " דמיינו ממשלה בראשות הרצוג-לפיד-כחלון .  האם יש למישהו ספק שהגל הנוכחי הזה לא היה קם ?  ממשלה שנתפשת כפועלת בנחרצות להיפרדות מהפלסטינים ,  מעבירה בקלות את התמיכה מהפלסטינים ".  
" הפסקת הבנייה מעבר לגושי הישובים הייתה משנה את הלגיטימיות הבינלאומית ",  הוסיף ברק . " הבנייה מעבר לגושי הישובים מסכנת בסופו של דבר את עתידם של הגושים עצמם .  אנו בעת של הזדמנות גדולה להסדר מדיני .  מול הפלסטינים ישראל יכולה בעיקר לתת ,  אך מול כלל העולם הערבי ישראל יכולה לקבל ,  והרבה ".  
ראש הממשלה נתניהו דיבר אף הוא בכנס הרצליה ,  וטען כי  " הפלסטינים ברחו מאולמרט ,  מברק ,  משרון וגם ממני .  כשג'ון קרי הציג את המסגרת למשא ומתן ,  הם ברחו מזה .  יש להם טריק ,  הם לא רוצים משא ומתן אבל זוכים בגיבוי עולמי נגד ישראל על זה שאין משא ומתן .  אני חושב שזה מבריח את השלום ".  לטענתו , " לכפות שלום מבחוץ מבטיח דבר אחד  התנגדות ,  ושהפלסטינים לא יבואו לשולחן .  אני מקווה שהם ישנו מסלול ".  
במקביל ,  ניסיונם של פעילים פלסטינים להביא לחרם של חברות אירופיות על ישראל לא פוסק .  היום הגיעה לסיומה בבריטניה חקירה שארכה כשנה וחצי בנוגע לטענות כי חברת השמירה הפרטית שמאבטחיה הוצבו בחלק מהמחסומים בגדה המערבית שותפה להפרת זכויות אדם .  החקירה נערכה על ידי גוף ממשלתי בריטי ,  בעקבות עתירה של ארגון  " משפטנים למען זכויות אדם פלסטיניות "  בנוגע לפעילותה של חברת האבטחה הבינלאומית G4S במחסומים שהופרטו בקלנדיה ,  בבית לחם ובשער אפרים .  
פעילות החברה במחסומים החלה בשנת 2008 ,  ובחודש ספטמבר 2011 נכנסו לתוקפן הנחיות חדשות של ארגון ה-OECD בנוגע להשפעת פעילותן של חברות מסחריות על זכויות אדם .  הדוח הבריטי קובע כי אין בסיס לדרישה מהחברה להפסיק את החוזים שנחתמו עם משרד הביטחון הישראלי וכי אין  " כשל כללי "  בפעילות החברה ,  אולם קורא לה לבחון אפשרויות נוספות לוודא כי לא נעשית פגיעה בזכויות האדם של הפלסטינים במחסומים .
 בשנת 2011 ,  לצד ריענון ההנחיות של ה-OECD ,  חבר המנהלים של G4S קבע כי החוזים להפעלת המתקנים בישראל לא יחודשו .  בהודעה שנמסרה מהחברה היום ,  הובהר כי  " עמדה זו לא השתנתה ".  תוקף החוזים צפוי להסתיים בהדרגה במהלך השנה הבאה .  בחודש מרץ הקרוב תפרסם הממשלה הבריטית דוח סופי בנושא .  
ארגונים פרו-פלסטיניים קראו לחברה להפסיק את פעילותה בשטחים הגדה המערבית ולהחרים את הממשלה הישראלית .  בפגישה השנתית של הנהלת החברה שנערכה בלונדון ביום חמישי האחרון ,  כמה פעילים מחו על המשך פעילות החברה בישראל ובשטחים ,  והוצאו בכוח מחדר הישיבות .
  ( עדכון ראשון :  23:00 )  

החרם מתקדם :  האיחוד האירופי יסמן מוצרי התנחלויות  " בקרוב "
 בכירים באיחוד הבהירו כי ניסוח ההנחיות החדשות  " יושלם תוך שבועות ".  שגריר צרפת בישראל : " זה עניין של שקיפות לצרכן ".  אהוד ברק בכנס בבינתחומי :  ממשלה שמקדמת תהליך מדיני הייתה מונעת את גל החרם

