נתניהו :  האלימות בחברה הערבית  - " כמו מערב פרוע "
 רה"מ אמר כי  " קיבל הארה "  והבין שיש להגביר את האכיפה ביישובים הערביים ,  הסובל מ"טרור אזרחי ,  רצח ,  ביזה ,  שוד ואיומים ".  השר לביטחון פנים הציג נתוני אלימות מדאיגים במגזר
 ( צילום :  באדיבות ערוץ הכנסת )  
במסגרת דיון בוועדת חקירה פרלמנטרית בנושא  " הטרור האזרחי "  בחברה הערבית ,  אמר היום  ( שני )  ראש הממשלה ,  בנימין נתניהו ,  כי מדובר ב"מערב פרוע ".  לדבריו ,  כדי למנוע אלימות במגזר יש לעשות שני דברים במקביל :  שילוב בחברה ,  בכלכלה ובחינוך של כלל אזרחי ישראל - ואכיפת החוק ". 
נתניהו סיפר כי בתום דיון 40 חתימות במליאה ,  בו עולים חברי אופוזיציה ונואמים נגד ראש הממשלה ,  הוא נשאר לשבת לאחר שהאולם התרוקן ,  אז נגשו אליו שני ח"כים ערבים וביקשו ממנו עזרה . " תעזור לנו ,  תביא אכיפה ,  תביא את שלטון החוק ,  אנחנו במצוקה גדולה ",  תיאר נתניהו את השיחה ,  ואמר ש"קיבל הארה ",  והבין כי  " קרה דבר חשוב ".  לדבריו , " יש נכונות אמיתית ,  והגיע הזמן להגביר משמעותית את האכיפה ביישובים הערביים ,  זה יפוגג חלק גדול מהמתיחויות ".  בנוסף ציין נתניהו כי  " אחד הדברים שאנחנו עושים זה להגביר את ההשתתפות בשירות האזרחי ".  
במהלך הדיון ,  עלתה סיהאם אגברייה ,  ערביה שבעלה נרצח ,  וניסתה לספר על חוסר הביטחון שהיא חשה מאז הרצח ,  אך דמעות חנקו את גרונה . " אין לנו אויבים ,  אף פעם לא סגרתי את הדלת של הבית ",  אמרה .  נתניהו הביע את תמיכתו והתיישב לידה .
 נתניהו אמר כי  " הנתונים לא משקרים :  יש ירידה בטרור האזרחי ,  אך במגזר הערבי יש עלייה ,  והוא חי חיים בלתי נסבלים מבחינת פשע ,  רצח ,  רצח נשים ,  ביזה ,  שוד ואיומים .  אנחנו מחויבים לפעול ,  וזו חייבת להיות גם מחויבות של ראשי הציבור הערבי ".  
ח"כ אחמד טיבי  ( רע"מ-תע"ל )  אמר כי האחריות לאלימות בחברה הערבית היא גם של המגזר ,  וכי יש להציג  " גינוי מובהק ,  חריף ונוקב שלה ".  עם זאת ,  הוא הוסיף כי  " אי קיומה של אחריות ממשלתית על המתרחש ביישובים הערביים הוא דבר מקומם ",  וציין כי אחריות הממשלה למתרחש ביישובים אלה היא אחריות ישירה .  
בדיון ,  הציג השר לביטחון פנים ,  יצחק אהרונוביץ' ,  נתונים על האלימות במגזר הערבי ,  ואמר כי ב-2011 היו 1,100 אירועי ירי במגזר הערבי ,  והיו בו כמעט מחצית מאירועי הרצח באותה שנה . " היו 30 מקרי איומים על ראשי רשויות וחברי מועצה ומעל 30% מהאסירים הפליליים הם בני המגזר .  מספר ההרוגים בתאונות הדרכים עומד על 45% מהמגזר ,  נתון שנובע מבעיית אכיפה ונהיגה לא נכונה ",  אמר .
 עוד על האלימות בחברה הערבית:חשד לרצח ביפו :  בעל מכולת נדקר למוות במהלך קטטהאישום :  הרוצחים מיפו עטו בגדי סנטה קלאוס - ודקרו
לפנייה לכתב pinhas_wolf@walla.co.il 

נתניהו :  האלימות בחברה הערבית  - " כמו מערב פרוע "
 רה"מ אמר כי  " קיבל הארה "  והבין שיש להגביר את האכיפה ביישובים הערביים ,  הסובל מ"טרור אזרחי ,  רצח ,  ביזה ,  שוד ואיומים ".  השר לביטחון פנים הציג נתוני אלימות מדאיגים במגזר

