 " היחסים הדוקים מתמיד ":  ההודעה החריגה בעקבות הפרסום בוואלה !  NEWS
גורמים בסביבת ראש הממשלה הגיבו לפרסום לפיו ישנה מתיחות ביחסים בין נתניהו לשרה רגב ,  והבהירו כי  " נתניהו מעריך אותה ואת פועלה למען מדינת ישראל ".  נוסף על כך ,  ערכו הערב ראש הממשלה ורעייתו  " סולחה "  פומבית עם יו"ר הכנסת אדלשטיין ,  לראשונה מאז העימות בטקס המשואות
גורמים בסביבת ראש הממשלה בנימין נתניהו אמרו הערב  ( רביעי )  כי  " למען הסר ספק ,  היחסים בין ראש הממשלה נתניהו לבין השרה מירי רגב הדוקים מתמיד וראש הממשלה מעריך אותה ואת פועלה למען מדינת ישראל ".  ההודעה החריגה פורסמה בעקבות הפרסום בוואלה !  NEWS ,  בו דווח כי בלשכת ראש הממשלה כועסים על התנהלותה של שרת התרבות מירי רגב בנוגע למשבר הכותל .  
השרה רגב השתתפה הערב ,  לצדו של נתניהו ,  בטקס לציון 70 שנה לשחרור כלא עכו .  במהלך הטקס ישבה רגב לצדה של רעיית ראש הממשלה שרה נתניהו ,  ואילו ראש הממשלה עצמו ישב ליד יו"ר הכנסת יולי אדלשטיין .  בסוף האירוע רגב צייצה תמונה משותפת לה ולבני הזוג נתניהו כדי להדגיש שאין ביניהם מתיחות .  בהמשך ,  בני הזוג נתניהו ובכירי הליכוד המשיכו לכינוס בביתו של ראש העיר שמעון לנקרי ,  שם תועדה  " סולחה "  פומבית בין אדלשטיין ובני הזוג נתניהו .  מוקדם יותר השבוע נתניהו ואדלשטיין נפגשו בכנסת לראשונה מאז העימות סביב נאום ראש הממשלה בטקס הדלקת המשואות .  הערב נצפו השניים קרובים מתמיד ונראה כי המשבר מאחוריהם .
 בשולי משבר הכותל ששב השבוע לחיי הקואליציה ,  קל היה להבחין במרחק שנפער בין נתניהו לרגב .  בימים שבשגרה ,  רגב נחשבת לאחת השרות המקורבות והנאמנות ביותר ל"בלפור ",  אך מזה כמה שבועות נראה שהחום הרב שהתרגלנו לראות בינה ובין בני הזוג נתניהו הולך ומתקרר .
 עוד בוואלה !  NEWS:מצפון ועד גוש דן :  רעידת אדמה נוספת הורגשה ברחבי ישראלרוחאני מזהיר :  נצמצם את שיתוף הפעולה עם האו"ם בשל מהלכי ארה"בפרסום ראשון :  ארה"ב לא ערכה קבלת פנים ל-4 ביולי עבור הפלסטינים 
לדברי בכירים בליכוד ,  ההחלטה של רגב לנטוש את ועדת המקומות הקדושים וסירובה לאשר את המשך העבודות ברחבת התפילה המשותפת בכותל המערבי הוסיפה למתיחות ביחסים והעלתה את ההתקררות לפני השטח . " איפה שנוח לך את נמצאת - ואיפה שלא - את לא ",  אמר נתניהו לרגב בישיבת שרי הליכוד בתחילת השבוע - כך סיפר אחד מהבכירים .
 מוקדם יותר מסרו גורמים בליכוד כי בלשכת ראש הממשלה יש כעס גדול על רגב ,  ותחושה ש"היא מחפשת הון פוליטי ומכניסה את ראש הממשלה לבלגן ".  שר בכיר בליכוד אמר כי רגב  " מחפשת כל הזמן חיכוכים ,  היא סיבכה את ראש הממשלה בקרבות שאינם שלו - כמו המשחק של ארגנטינה והאירוויזיון בירושלים ". 
רק לפני כמה שבועות היחסים בין נתניהו ורגב נראו לגמרי אחרת .  היא נשכבה על הגדר וניהלה מאבק איתנים ביו"ר הכנסת יולי אדלשטיין כדי שראש הממשלה יוכל לנאום בטקס הדלקת המשואות .  אחר כך ,  בהר הרצל ,  ישבה מחויכת על הטריבונה לצדה של שרה נתניהו והתמוגגה מההישג .  ואולם ,  מאז נראה שעבר חתול שחור בין השניים ,  ולא ברור אם גם בין השלושה .  שכן ,  בשנתיים האחרונות הקשר העיקרי של רגב התבסס מול רעיית ראש הממשלה ולא מול נתניהו עצמו .
 ההתקרות ביחסים החלה אחרי הדרמה של ביטול משחק הכדורגל עם ארגנטינה ,  כשבאופן נדיר מקורבי נתניהו העבירו ביקורת קשה על רגב . " בשביל מה היה צריך להעביר את המשחק לירושלים ?  ",  צוטט אחד ממקורבי נתניהו בעיתון  " ישראל היום ",  במה שהיה הסימן הראשון להתקררות היחסים .  אמנם ,  לבקשתה של רגב ,  נתניהו ניסה להציל את המשחק ולשוחח עם נשיא ארגנטינה מאוריציו מאקרי ,  אך מהר מאוד הבין שזה קרב אבוד ,  וניסה ככל יכולתו להתחמק מלהתייחס לנושא .  הוא גיבה את רגב במלים מאופקות בלבד והפציר שוב ושוב בעיתונאים ש"ממשיכים הלאה ".  
בשיא הסערה סביב משחק הכדורגל בטדי ,  רגב כבר סימנה את המטרה הבאה :  קיום האירוויזיון בירושלים - וגם מהמהלך הזה לא ממש רוו נחת בלשכת ראש הממשלה .  נתניהו הכריע לטובתו של שר התקשורת איוב קרא ,  הממונה על תאגיד השידור הציבורי ,  בקרב הקרדיטים שרגב ניהלה כדי לקבל סמכויות פיקוח להכנות לאירוויזיון .  גם בזירת המאבק על ירושלים רגב נותרה לבדה - כשנתניהו החליט שהממשלה לא תתערב בכלל בזהות העיר המארחת .
 כמה שבועות אחר כך ,  נראה שרגב עשתה לראש הממשלה תרגיל עצמאות משל עצמה ,  כשהודיעה שהיא מסרבת לאשר את העבודות בכותל .  זאת על אף שהעבודות אושרו כבר מזמן על ידי הממשלה ובתמיכתה ,  וסיבכה את נתניהו במיני משבר מול הרבנים ומול הזרמים הרפורמים והקונסרבטיבים .  גם בהצבעה על חוק הגיוס השבוע במליאת הכנסת השניים הפנו כתף קרה זה לזו .
 יחד עם זאת ,  זו לא הפעם הראשונה שרגב ונתניהו מתרחקים ומתקרבים ומתרחקים שוב בשנה החולפת - וממש לא בטוח שזה גט כריתות .  בדצמבר האחרון רגב הורידה פרופיל למשך כמה שבועות ,  וגם אז השתיקה שלה פורשה כמאותתת על מתיחות מול נתניהו .  כמה שבועות אחר כך רגב התייצבה אל מול המצלמות בישיבת הממשלה והחמיאה לנתניהו שהוא  " גדול ",  בעקבות ביקורו בהודו . " זו רוטינה קבועה של בני הזוג נתניהו ,  הם מקרבים ומרחיקים לפי האינטרסים שלהם ",  אמר לוואלה !  NEWS שר בכיר בליכוד . " אולי גם רגב הבינה שרק בכוח אפשר לקבל מנתניהו משהו ",  אמר שר אחר .
 מלשכתה של השרה רגב לא נמסרה תגובה . 

" היחסים הדוקים מתמיד ":  ההודעה החריגה בעקבות הפרסום בוואלה !  NEWS
גורמים בסביבת ראש הממשלה הגיבו לפרסום לפיו ישנה מתיחות ביחסים בין נתניהו לשרה רגב ,  והבהירו כי  " נתניהו מעריך אותה ואת פועלה למען מדינת ישראל ".  נוסף על כך ,  ערכו הערב ראש הממשלה ורעייתו  " סולחה "  פומבית עם יו"ר הכנסת אדלשטיין ,  לראשונה מאז העימות בטקס המשואות

