רה"מ : " אינשאללה נקדם השלום עם הפלסטינים "
 רה"מ בירך את אזרחי ישראל המוסלמים לרגל חג עיד אל פיטר והבהיר : " אני רוצה לומר בצורה הברורה ביותר - אנחנו לא מוותרים על השלום "
" אני רוצה לומר בצורה הכי ברורה ,  אנחנו לא מוותרים על השלום ".  כך אמר היום  ( חמישי )  ראש הממשלה בנימין נתניהו ,  בברכה שפרסם לאזרחי ישראל המוסלמים ,  לרגל חג עיד אל-פיטר ,  החל בשבוע הבא .  נתניהו הוסיף כי  " לאחר מספר חודשים בתפקיד ,  הייתי פעמיים במצרים ,  ביקרתי גם את מלך ירדן ,  שוחחתי עם הנשיא מובארק ,  שוחחתי עם המלך עבדאללה ,  ואני מאמין שבעזרת השם ,  וכפי שאומרים אצלנו למעלה ממיליון אזרחים מוסלמים  אינשאללה ,  גם נוכל לקדם את השלום עם הפלסטינים ". 
נתניהו הוסיף כי  " זה חלק מהרצון העמוק שלנו להגיע לשלום עם כל שכנינו  עם הפלסטינים וגם עם העולם הערבי .  אני מאחל לכולנו שנתמיד בזה ,  נחפש את זה ,  נעמול על זה וגם נשיג את זה ". 
בתוך כך ,  נמשכים המגעים בין ישראל וארה"ב בנושא הקפאת הבנייה בהתנחלויות .  אתמול נערכה פגישה בין השליח האמריקאי למזרח התיכון ,  ג'ורג' מיטשל ,  לנתניהו .  מלשכת ראש הממשלה נמסר כי הפגישה היתה  " טובה "  אך לא צויין אם הושגה התקדמות כלשהי שתאפשר את כינוס הפסגה המשולשת ,  בין נתניהו ,  יו"ר הרשות הפלסטינית אבו מאזן ונשיא ארה"ב ברק אובמה ,  בעצרת האו"ם בניו יורק בעוד שבוע .
 
רה"מ : " אינשאללה נקדם השלום עם הפלסטינים "
 רה"מ בירך את אזרחי ישראל המוסלמים לרגל חג עיד אל פיטר והבהיר : " אני רוצה לומר בצורה הברורה ביותר - אנחנו לא מוותרים על השלום "
 
