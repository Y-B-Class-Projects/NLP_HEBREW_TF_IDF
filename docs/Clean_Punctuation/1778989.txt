נתניהו נועד עם ששינסקי ותשובה והבטיח לגבש עמדה
נתניהו נפגש עם משקיעים בקידוח תמר לקראת ההכרעה על התמלוגים .  ראש הממשלה : " האינטרס שיינחה אותי הוא אך ורק טובתה של מדינת ישראל "  
ראש הממשלה בנימין נתניהו נפגש הערב  ( שלישי )  עם משקיעים בקידוח שדה 'תמר' - צ'אק דויידסון ,  יצחק תשובה וקובי מימון - זאת בעקבות פרסום דו"ח ועדת ששינסקי .  לדבריו , " האינטרס שיינחה אותי הוא אך ורק טובתה של מדינת ישראל ".  
נתניהו ביקש בפגישה ללמוד את הבעיות היחודיות ל"תמר ".  בישיבה דנו בסוגיית המימון לצורך פיתוח השדה בהתאם להוראות המעבר .  בפגישה נכחו גם שר האוצר יובל שטייניץ ,  השר להגנת הסביבה גלעד ארדן ,  שר התשתיות עוזי לנדאו ,  מנכ"ל משרד רה"מ איל גבאי ,  נגיד בנק ישראל סטנלי פישר ,  וראש המועצה הלאומית לכלכלה ,  יוג'ין קנדל .  
בסיום הפגישה אמר נתניהו כי ילמד את החומר לעומק ויגבש את עמדתו בקרוב .  המלצתו תובא לאישור הממשלה באחת מישיבותיה הקרובות .  
ראש הממשלה ציין כי יקים קרן מרווחי הגז שתתמקד בביטחון ובחינוך . " רשמתי לעצמי את הנושאים שהעלתם ואתייחס אליהם בהתייעצות שאקיים עם שרי האוצר ,  תשתיות ,  איכות הסביבה והנגיד .  האינטרס שינחה אותי הוא אך ורק טובתה של מדינת ישראל ". 

נתניהו נועד עם ששינסקי ותשובה והבטיח לגבש עמדה
נתניהו נפגש עם משקיעים בקידוח תמר לקראת ההכרעה על התמלוגים .  ראש הממשלה : " האינטרס שיינחה אותי הוא אך ורק טובתה של מדינת ישראל "  

