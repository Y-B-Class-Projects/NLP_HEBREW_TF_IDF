 " חוצפן ,  סוציומט ":  העימות בין ביטן לקיש יוצא משליטה .  צפו
הקרב בין יו"ר הקואליציה לבין יו"ר ועדת הכנסת התלהט לאחר שקיש הוציא את ביטן מדיון בוועדה . " הוא עובר כל גבול ",  אמר קיש ,  וביטן תקף בחזרה : " אתה חייב להתפטר מתפקידך ".  גם הגיבושון לחברי הקואליציה לא יצליח כנראה להנמיך את הלהבות .  צפו בעימות הקולני בין השניים
יו"ר הקואליציה ח"כ דוד ביטן כינס היום  ( רביעי )  את ראשי סיעות הקואליציה והאופוזיציה ודרש שיציגו חזית מאוחדת סביב דרישתו להדיח את יו"ר ועדת הכנסת ח"כ יואב קיש מתפקידו .  ח"כ מהקואליציה אמר כי התרשם מהפגישה שביטן הולך על כל הקופה  " זה או הוא או קיש ".  
העימות בין השניים צבר תאוצה ,  לאחר שבדיון היום בוועדה תקף ביטן את קיש וכינה אותו  " חוצפן סוציומט ",  אחרי שקיש הוציא אותו מהדיון . " שערוריה ,  הוא עובר כל גבול ,  לא אתן ליו"ר הקואליציה לפגוע בעבודת הכנסת ",  השיב קיש וביטן תקף : " אתה חייב להתפטר מתפקידך ".  גורם בקואליציה אמר כי  " העימות בין ביטן לקיש יוצא מכלל שליטה .  חוקים נחסמים וח"כים מאיימים להפר משמעת קואליציונית .  הגיע הזמן שמישהו מביניהם ישים את האגו בצד ". 
עוד בוואלה !  NEWS:עימות בליכוד :  ביטן דורש להדיח ח"כים מהוועדות ,  קיש : " הוא חסר אחריות"ח"כ פרץ :  הבחירות הבאות לראשות הממשלה ייערכו ב-2018ביטן על איומי הבית היהודי בחוק התקשורת : " אולטימטום שלא שווה כלום "  
העימות החל בשבוע שעבר עם סירובו של ביטן להעלות להצבעה את חוק חזקת גיל הרך שקידם קיש .  מחאה ,  לא הצביע קיש עם הקואליציה .  בשל כך ,  הודיע ביטן אמש כי הוא מבקש להדיחו וחברי כנסת נוספים בליכוד מחברות בוועדות שונות בכנסת ,  על כך שהפרו משמעת קואליציונית .  קיש ,  כיו"ר ועדת הכנסת ,  אמור להכריז על עונשים אלה במליאה ,  אך סירב לעשות זאת .  
בתגובה ,  שלח קיש מכתב לראש הממשלה בנימין נתניהו ,  והאשים את ביטן ב"חוסר אחריות ".  ביטן הגיב במכתב משלו ,  בו האשים את קיש שהוא משתמש בכוחו כדי לפגוע בקואליציה .  לקשיים הקואליציוניים הצטרפו אתמול גם חברי יהדות התורה ,  שאיימו על ביטן כי לא יצביעו עם הקואליציה ,  היות ולא מומש אחד הסעיפים בהסכם הקואליציוני שנחתם עמם .  ח"כ ישראל אייכלר אמר כי ביטן  " מתנהל כמו פיל בחנות חרסינה ורוצה רק לפרק את הקואליציה ".  
היום ייערך ערב גיבוש לחברי הקואליציה במלון בחדרה ,  אך יש שאומרים כי  " זו סיטואציה קשה שמצריכה יותר מגיבושון ".  
המקרה היחיד בו הצליחה הכנסת להדיח יו"ר ועדת הכנסת היה ב-1988 ,  לפני הבחירות לכנסת ה-12 .  ח"כ לשעבר מיכה רייסר ,  יו"ר הועדה מטעם הליכוד ,  הודיע שלא יכנס את הוועדה לטיפול בהצעת חוק שביקשה להפריד בין מועד הבחירות לכנסת לבחירות המוניציפליות  והודח .
 לצורך המהלך התכנסה הקואליציה במליאת הכנסת כדי להצביע על פיטורי 17 חברי כנסת החברים בוועדה ולאחר מכן התקיימה הצבעה על מינויים חדשים .  זו הדרך היחידה להדחת יו"ר ועדת כנסת וההערכה היא כי ביטן לא יצליח לממש מהלך שכזה ,  ולא יקבל על כך גיבוי מנתניהו . 

" חוצפן ,  סוציומט ":  העימות בין ביטן לקיש יוצא משליטה .  צפו
הקרב בין יו"ר הקואליציה לבין יו"ר ועדת הכנסת התלהט לאחר שקיש הוציא את ביטן מדיון בוועדה . " הוא עובר כל גבול ",  אמר קיש ,  וביטן תקף בחזרה : " אתה חייב להתפטר מתפקידך ".  גם הגיבושון לחברי הקואליציה לא יצליח כנראה להנמיך את הלהבות .  צפו בעימות הקולני בין השניים

