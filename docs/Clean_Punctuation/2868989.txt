מאות הפגינו בירושלים : " מדיניות נתניהו עולה לנו בדם "
 המוחים בהפגנת מועצת יש"ע ביקרו את התנהלות ראש הממשלה מול גל מתקפות הטרור שפקד את הגדה המערבית בשבועות האחרונים . " המדיניות הביטחונית לא מוסרית ,  לא נחזור להיות ברווזים במטווח "
 מאות בני אדם ,  ביניהם תושבים רבים מיהודה ושומרון ,  הפגינו הערב  ( רביעי )  מול ביתו של ראש הממשלה בנימין נתניהו שבירושלים במחאה על התנהלותו מול פעולות הטרור האחרונות ביהודה ושומרון .  לטענת המוחים ,  מדיניותו של נתניהו אינה מספיקה כדי להתמודד עם גל המתקפות הנוכחי .  המפגינים נשאו שלטים שבהם נכתב  " מפסיקים את המימון לטרור = מימון הרשות הפלסטינית  "  ו-"ראש הממשלה מוביל מדיניות ביטחונית בלתי מוסרית ".  נהגים רבים שעברו בסמוך צפרו לאות הזדהות .
 מועצת יש"ע היא שארגנה את הפגנה .  היו"ר אבי רואה ,  המשמש גם יו"ר המועצה האזורית בנימין ,  אמר : " היום חווינו חוויה קשה מאוד בהבאתו לקבורה של מלאכי רוזנפלד ,  שנולד וגדל ביישוב כוכב השחר ,  וכל אבונו שהוא יהודי .  זה קרה למלאכי ,  אך זה היה יכול לקרות לכל אחד מאיתנו מכיוון שאנו יהודים ".  לדברי רואה ,  חלה הסלמה חמורה בגדה המערבית . " הם מתחילים באבנים ,  ממשיכים לבקבוקי תבערה וממשיכים בירי ",  אמר . 
" אנו קוראים ואומרים לממשלת ישראל ולבנימין נתניהו שהמדיניות הזו לא יכולה להימשך משום שהיא עולה לנו בדמים ",  הוסיף רואה . " לא נחזור לאותה תקופה ששימשנו כברווזים במטווח .  יש לשנות את המדיניות הביטחונית הבלתי מוסרית הזו ,  ובה אנו פותרים את הרשות הפלסטינית שמחנכת כבר בבתי הספר לרצח וגירוש עם ישראל בארצו ".  

סגן ראש מועצת בנימין ישראל גנץ ,  שהגיע אף הוא להפגנה ,  אמר : " אנחנו רואים שדמי אחינו זועקים אלינו מהאדמה .  במציאות שבה לא נותנים לנו לבנות ,  יש לנו קשיים בדרכים ואנו מצפים ממשלת ישראל לתת לנו כלים כדי לחיות כמו בכל מקוום אחר בארץ ". 
לייזה קוך ,  מפגינה חילונית ממרכז הארץ ,  סיפרה : " המצב הזה מאוד מסוכן ואסור לנו לשתוק .  זה לא מאבק רק של תושבי יהודה ושומרון ,  אלא של כל אזרח במדינה .  במקום לראות הלוויה בטלוויזיה ולבכות אני מעדיפה להיות פה עם שלט ודגל ולהביע את מורת רוחי ".  
קוך ציינה כי בבחירות האחרונות הצביעה לנתניהו ,  והדגישה : " אני חשה אכזבה .  הטרור לא מקבל מענה וזה חבל מאוד .  אני חילונית תושבת המרכז והבעיה הזו נוגעת לכולנו .  התעוררות הביטחון בירושלים תביא להתערערות הביטחון גם בתל אביב ולכן אני פה ".  
ח"כ מוטי יוגב  ( הבית היהודי )  שהיה גם הוא בין המפגינים אמר כי לדעתו יש פעולות ביטחוניות רבות שניתן לעשות נגד הפיגועים . " לא מדובר עוד במפגעים בודדים ,  אלא בתשתית טרור שהרשות הפלסטינית מחנכת אליה בחינוך הרשמי ,  בתחנות השידור הרשמיות ובקייטנות ",  אמר . " 1,500 שקל בחודש עובר למשפחות המחבלים מהביטוח הלאומי וגורם לכך שהטרור משתלם ".  יוגב הוסיף כי יש להאיץ את הבנייה בהתנחלויות ואמר : " במישור ההתיישבותי לא מקפיאים אנשים .  בונים עוד ועוד .  עם ישראל חי ובין ים התיכון לירדן מעולם לא הייתה פה מדינה פלסטינית ולעולם לא תהיה ". 
דב קלמנוביץ' ,  המשנה לראש העיר ירושלים ,  אמר : " באתי בשם תושבי ירושלים ,  אבל גם באופן אישי .  מראה פני אומר לכם שנפגעתי באינתיפאדה .  מה שהתחיל באבנים המשיך בבקבוקי תבערה שזרקו עלי וממשיך בירי .  מה שמתחיל ביהודה ושומרון ממשיך לירושלים ומה שממשיך בירושלים ממשיך בכל הארץ .  אל תעזבו ולא תרפו ואל תנוחו ,  כי בסוף אם לא תפגינו פה אנו נפגין בתל אביב לאחר שהטרור יכה גם שם ".  
בתוך כך ,  סיעת  " הבית היהודי "  קיימה היום דיון חירום עקב הפיגועים האחרונים .  בסוף הדיון נמסר כי המפלגה דורשת מראש הממשלה נתניהו לבטל את ההקלות שניתנו לפלסטינים לרגל הרמדאן ,  להעניק אישור מדיני לבנייה ביהודה ושומרון ולחזק את ההתיישבות .  
אתמול הלך לעולמו מלאכי משה רוזנפלד בן ה-26 מכוכב השחר ,  שנפצע באורח אנוש בפיגוע הירי ליד ההתנחלות שבות רחל ביום שני האחרון .  יום לפני כן נפצעה חיילת של המשטרה הצבאית באורח קשה בפיגוע דקירה במהלך בידוק ביטחוני בכניסה לקבר רחל שבבית לחם .  כוח מג"ב השתלט על המחבלת שדקרה את החיילת והעביר אותה לחקירת כוחות הביטחון .
 נוסף לכך ,  אירעו שלושה פיגועים נוספים בשבועיים האחרונים :  ביום שישי לפני כשבוע נורה למוות דני גונן בסמוך להתנחלות דולב שבבנימין ,  ביום ראשון בשבוע שעבר שוטר מג"ב נדקר ונפצע באורח קשה בשער שכם וביום שישי האחרון פלסטיני פתח בירי לעבר חיילי מילואים ונורה למוות .  

מאות הפגינו בירושלים : " מדיניות נתניהו עולה לנו בדם "
 המוחים בהפגנת מועצת יש"ע ביקרו את התנהלות ראש הממשלה מול גל מתקפות הטרור שפקד את הגדה המערבית בשבועות האחרונים . " המדיניות הביטחונית לא מוסרית ,  לא נחזור להיות ברווזים במטווח "
 
