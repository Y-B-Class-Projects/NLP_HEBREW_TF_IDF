נתניהו בירך לחג : " האדמה רועדת סביבנו אבל ישראל היא אי של יציבות "
 בסרטון שפרסם לקראת השנה העברית החדשה התייחס ראש הממשלה לאיומים האזוריים ולביטחון האזרחים . " נמשיך להקיף את מדינת ישראל בגדר ביטחון ומי שינסה לפגוע בנו  אנו נפגע בו ",  אמר
לרגל השנה החדשה פרסם היום  ( ראשון )  ראש הממשלה ,  בנימין נתניהו ,  ברכה לאזרחי ישראל . " בשנה החולפת ראינו עד כמה מדינת ישראל היא מיוחדת .  האדמה רועדת סביבנו אבל ישראל היא אי של יציבות ,  של שגשוג ,  של קדמה ",  אמר נתניהו בסרטון שפורסם ביוטיוב . " אני אומר זאת לא רק ביחס למדינות המזרח התיכון סביבנו אלא גם ביחס למדינות אירופה .  יש לנו עוד הרבה דברים לשפר ונמשיך לעשות זאת בשנה הקרובה בכבישים ,  ברכבות ,  בהוצאת הגז מהים ,  בחינוך ,  בתרבות ,  ברווחה ,  בפיתוח הנגב והגליל ,  בהפיכת ישראל למעצמת סייבר עולמית ובעוד הרבה תחומים ". 
צפו בברכות נוספות לחג:אובמה בירך לכבוד ראש השנה : " השלום קשה ,  עומדים לצדה של ישראל"הנשיא ריבלין בברכה לחג : " ראינו השנה את תוצאות הפלגנות "  
בהמשך דבריו התייחס נתניהו לבניית גדר הביטחון בגבול ירדן ולאיומים האזוריים . " הדבר הראשון שנמשיך לעשותו הוא לשמור על הביטחון של כולנו .  נמשיך להקיף את מדינת ישראל בגדר ביטחון ומי שינסה לפגוע בנו  אנו נפגע בו ",  אמר נתניהו . " ובתוך הארץ ,  נחזק את הביטחון האישי על ידי פריסת כוחות בשטח ועל ידי הגברת האכיפה .  בעיניי ,  הביטחון האמיתי שלנו נובע קודם כל מתחושת הביחד שלנו .  תחושת השייכות למדינתנו ולארצנו .  אחרי דורות רבים חזרנו למולדת שלנו והקמנו בה מדינה לתפארת .  דמוקרטיה חופשית ,  תוססת ויוצרת שבה כל אזרחיה שווים בפני החוק ,  מגדלור של שפיות וקדמה ".  
" אנו נחושים להמשיך לשמור על מדינתנו האחת והיחידה ,  אנו נחושים לפתח אותה כאחת המדינות המתקדמות בעולם ",  הוסיף . " תחושת הביחד הזו שלנו ,  מול כל האתגרים שמולנו היא שצריכה ללוות אותנו תמיד ,  בכל ימות השנה .  וזה הדבר החשוב ביותר שאני מאחל לכולנו בשנה הקרובה ,  שנהיה ביחד בטוחים בעתידנו ".  לסיום ,  בירך נתניהו את אנשי כוחות הביטחון : " אני מבקש לשלוח ברכה מיוחדת לחיילות לחיילי צה"ל ולכל אנשי כוחות הביטחון ולכל אלה ששומרים עלינו .  שמרו על מדינתנו ,  שמרו גם על עצמכם .  שנה טובה ,  שנת ביטחון ,  שנה של שלום אמיתי ".  

נתניהו בירך לחג : " האדמה רועדת סביבנו אבל ישראל היא אי של יציבות "
 בסרטון שפרסם לקראת השנה העברית החדשה התייחס ראש הממשלה לאיומים האזוריים ולביטחון האזרחים . " נמשיך להקיף את מדינת ישראל בגדר ביטחון ומי שינסה לפגוע בנו  אנו נפגע בו ",  אמר

