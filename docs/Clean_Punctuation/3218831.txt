מנדלבליט לסנגורי נתניהו :  לא נדרשת השלמת חקירה בתיקיו
לאחר שעורכי דינו של ראש הממשלה פנו ליועמ"ש בבקשה לזמן עדים נוספים ,  שלטענתם עדויותיהם חשובות לחקירת התיקים בהם הוא נחשד ,  הוחלט לדחות את הבקשה .  מטעמו של נדלבליט נמסר כי פרקליטי נתניהו לא חשופים לחומרי החקירה ולכן  " רואים תמונה חלקית בלבד "
 היועץ המשפטי לממשלה ,  אביחי מנדלבליט ,  דחה היום  ( רביעי )  את בקשת סנגוריו של ראש הממשלה בנימין נתניהו נבות תל צור ,  טל שפירא ועמית חדד להשלמות חקירה בתיקיו .  במכתב מטעם היועץ ,  שעליו חתום עוזרו הבכיר ד"ר גיל לימון ,  נכתב כי לטעמו לא נדרשות כרגע השלמות חקירה .  עוד צוין כי משום שחומרי החקירה טרם נמסרו לידי פרקליטי ראש הממשלה ,  התמונה שנגלתה לעיניהם חלקית ביותר .  כך ,  למשל נכתב כי חלק מהעדים שסנגורי נתניהו ביקשו לגבות את עדותם - כבר העידו במסגרת החקירה .
 ראש הממשלה נתניהו התייחס לדחיית היועמ"ש את בקשתו להשלמות חקירה בתיקים ואמר כי  " מצער שהלחץ של השמאל והתקשורת כנראה גורם ליועמ"ש להיחפז ולהודיע על שימוע לפני הבחירות ,  בשעה שהאמת תצא לאור בתהליך השימוע רק אחרי הבחירות ".  לדבריו , " צר לי שהיועמ"ש דחה את בקשתי להתעמת עם עדי המדינה וגם את בקשת פרקליטיי לחקור עשרות עדים שלא נחקרו ושמוכיחים את צדקתי .  כל זה יקרה בתהליך השימוע שיתקיים רק אחרי הבחירות ושבו יתרסקו כל הטענות נגדי ,  כפי שקרה לטענות נגד אישי ציבור אחרים שיצאו ללא רבב לאחר שניתנה להם ההזדמנות להגן על עצמם ". 
בתוך כך ,  מסתמן שמנדלבליט ,  לא יציג את החלטתו בנוגע לשימוע של נתניהו עד לסגירת הרשימות לכנסת בשבוע הבא .  מנדלבליט עושה מאמצים להגיע להכרעה מהר ככל האפשר ,  כדי לא לפרסמה קרוב מאוד לבחירות ,  אולם ההערכה כרגע היא שההחלטה הסופית עשויה להידחות אף עד חודש מרץ .  
לפני כשבועיים שלח מנדלבליט מכתב לפרקליטיו של ראש הממשלה בנימין נתניהו ,  ובו הודיע כי דחה את בקשתם להמתין עם החלטתו בעניין תיקי נתניהו עד לסיום הבחירות .  בתגובה שנשלחה מטעמו של מנדלבליט נכתב כי  " אם תתגבש בשבועות הקרובים החלטה כי היועץ המשפטי לממשלה שוקל להגיש כתב אישום נגד ראש הממשלה ,  בכפוף לשימוע ,  לא תהיה כל מניעה לקבל החלטה זו ,  או לפרסמה ברבים ". 
במכתב התייחס מנדלבליט לטענות השונות שהעלו סנגורי ראש הממשלה ,  ודחה אותן בזו אחר זו .  כך ,  בהתייחס לטענה כי הזימון לשימוע עלול להיתפס בציבור  " כאילו הגשת כתב אישום הינה עניין מנוי וגמור ,  באופן אשר עשוי להשפיע על תוצאות הבחירות ",  השיב עוזרו של היועמ"ש ד"ר גיל לימון כי גם אם יוחלט לזמן את ראש הממשלה לשימוע ,  יודגש כי אין מדובר בהחלטה סופית ,  וכי  " הליכי השימוע ייערכו בלב פתוח ובנפש חפצה ".  בסיום מכתבו הבהיר עוזרו של מנדלבליט כי אין בעמדתו לגבי מועד ההחלטה כדי לרמוז לגבי תוכן ההחלטה שתתקבל לבסוף .  
לאחר הודעתו של מנדלבליט ,  פורסם מכתב נוסף ששלחו פרקליטי נתניהו ליועמ"ש ובו שורה של השלמות חקירה שלדבריהם יש לבצע בתיקים .  במכתב הביעו הסנגורים חשש מהחמצת ראיות שלא זכו למשקל הולם או שלא נאספו כלל . " השילוב של היקפי חומר גדולים מזה ושל לחץ זמן כבד מזה ,  מקים חשש יתר לטעויות במישורים שונים ",  כתבו .  בנוסף לכך ,  לוואלה !  NEWS נודע כי אחת האפשרויות שנשקלו בסביבת נתניהו היא עתירה לבג"ץ ,  כדי לאלץ את היועץ לדחות בכל זאת את פרסום החלטתו .
 בתחילת חודש דצמבר האחרון המשטרה המליצה להעמיד לדין את נתניהו בגין עבירות שוחד במסגרת תיק 4000 ,  המכונה פרשת בזק ועוסק במתן הטבות רגולטוריות לכאורה בתמורה לסיקור חיובי באתר וואלה !  NEWS .  כעשרה חודשים לפני כן המליצה המשטרה להעמיד אותו לדין בגין שוחד בתיק 1000 ,  המכונה פרשת המתנות ועוסק בקבלת טובות הנאה מאנשי העסקים ארנון מילצ'ן וג'יימס פאקר ,  ובתיק 2000 ,  המכונה פרשת נתניהו-מוזס ועוסק בקידום מהלך לפגיעה ב"ישראל היום "  בתמורה לסיקור אוהד ב"ידיעות אחרונות ". 
 ( עדכון ראשון :  12:31 )  

מנדלבליט לסנגורי נתניהו :  לא נדרשת השלמת חקירה בתיקיו
לאחר שעורכי דינו של ראש הממשלה פנו ליועמ"ש בבקשה לזמן עדים נוספים ,  שלטענתם עדויותיהם חשובות לחקירת התיקים בהם הוא נחשד ,  הוחלט לדחות את הבקשה .  מטעמו של נדלבליט נמסר כי פרקליטי נתניהו לא חשופים לחומרי החקירה ולכן  " רואים תמונה חלקית בלבד "
 
