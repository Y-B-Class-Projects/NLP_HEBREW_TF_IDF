כחלון בדיון דחוף שכינס רה"מ : " לקבל את הצעת ארה"ב על הסכם הסיוע "
 לוואלה !  NEWS נודע כי רה"מ כינס דיון דחוף בנושא הסכם הסיוע המתעכב .  אנשים שנכחו בדיון סיפרו ששר האוצר ,  שר הביטחון וגורמים צבאיים שנכחו בדיון לחצו לקבל את הצעת האמריקנים
בווידאו :  ח"כ מייקל אורן בריאיון לאולפן וואלה !  NEWS על הסיוע הביטחוני 
ראש הממשלה בנימין נתניהו כינס אתמול  ( רביעי )  דיון סודי ודחוף בעניין הסיוע הביטחוני האמריקני שמתעכב כבר חודשים רבים בשל המתיחות בין הבית הלבן לירושלים  כך נודע לוואלה !  NEWS .  לדברי גורמים המצויים בתהליך המשא ומתן עם האמריקנים ,  שר האוצר משה כחלון לחץ בדיון המצומצם לסגור את ההסכם בטווח הזמן הקרוב לפי ההצעה האמריקנית .  כחלון הגדיר את ההצעה האמריקנית חיובית ואמר כי מערכת הביטחון תסתדר עם ההסכם בתקציב הנוכחי .  
גורמים במערכת הביטחון שנכחו בדיון הסכימו עם דבריו של כחלון .  לדברי הגורמים ,  כחלון אמר עוד כי יש להימנע ממהלכים שיתפרשו כהתערבות בענייניה הפנימיים של ארצות הברית וכי יש  " לחשוב על מחר ,  בהקשר של הבחירות בארצות הברית והממשל הדמוקרטי ". 
ישראל העבירה מסר לארצות הברית מסר ברור שלפיו על רקע התחמשות המזרח התיכון ושינוי המאזן האסטרטגי האזורי ,  בפרט בעקבות החתימה על הסכם הגרעין עם איראן ,  מצופה כי ארצות הברית תגדיל את היקף הסיוע במיליארד דולר לשנה .  נשיא ארצות הברית ברק אובמה דחה את הבקשה ,  ובוושינגטון התפשטו שמועות כי בירושלים מעדיפים להמתין לנשיא הבא שייכנס לתפקיד בינואר כדי לקדם תקציב מוגדל .  
אתמול הודיע הבית הלבן כי הוא דוחה את הבקשה לתוספת תקציב של 455 מיליון דולר עבור מערכת ההגנה האווירית של ישראל המשותפת לישראל ולארצות הברית ?  .  בתעשיות הביטחוניות בישראל רואים בהחלטה מסוכנת וטוענים שהיא עלולה לפגוע באופן ישיר ביציבות הפרויקטים ,  שכן חלק מהתקציב מממן פיתוח ומחקר ,  וכן את היכולת של צה"ל להצטייד במערכות ולייצא המערכות לחו"ל .  
הדיון שכינס נתניהו אמש בא יום לאחר שהוא ביקש להרגיע את הלחץ בעקבות החלטת הבית הלבן ולהבהיר כי אין כל קיצוץ בסיוע האמריקני .  לפי לשכת ראש הממשלה ,  מדובר בוויכוח פנימי בין הקונגרס לבית הלבן על גודל התוספת השנתית לתכנית ההגנה מפני טילים .
 בהודעה נמסר כי ראש הממשלה פועל לעגן תוספת זו כחלק מהדיונים על הסכם הסיוע לעשר השנים הבאות . " הסיוע הביטחוני להגנה מפני טילים ,  לא רק שלא יקוצץ אלא יוגדל ",  נמסר . " הניסיון להפוך את הדיאלוג עם ארצות הברית לכלי ניגוח פוליטי ישראלי אינו ראוי ,  וכל ביטויי הפאניקה אינם במקומם ".  
עוד על המתיחות סביב תקציב הסיוע:ויכוח על תקציב מאיים לסחוף את ישראל למערבולת הבחירות בארה"בהנאום של יועצת אובמה מבהיר :  המשבר עם ארצות הברית עוד כאן"פגיעה בתעשיות הביטחוניות ":  הצעד האמריקני שמקשה על הסכם הסיוע 

כחלון בדיון דחוף שכינס רה"מ : " לקבל את הצעת ארה"ב על הסכם הסיוע "
 לוואלה !  NEWS נודע כי רה"מ כינס דיון דחוף בנושא הסכם הסיוע המתעכב .  אנשים שנכחו בדיון סיפרו ששר האוצר ,  שר הביטחון וגורמים צבאיים שנכחו בדיון לחצו לקבל את הצעת האמריקנים

