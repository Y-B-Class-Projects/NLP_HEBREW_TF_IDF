הממשלה אישרה :  תוקם גדר בגבול מצרים
הגדר ,  שנועדה לצמצם את מספר ההסתננויות לשטח ישראל מתוכננת להיבנות עד שנת 2014 ,  בהשקעה של 1.35 מיליארדי דולרים
הממשלה אישרה היום  ( ראשון )  את הקמת הגדר בגבול ישראל מצרים בעלות של 1.35 מיליארד שקלים .  זאת כדי לצמצם את תופעת ההסתננות .  על פי התוכנית ,  בחלק מהתוואי תוקם גדר שאליה יתווספו אמצעים משלימים כמו מכ"מים ,  בעיקר בקטע האמצעי של התוואי ,  ואילו בחלק אחר ,  במקום גדר יהיו אמצעי הרתעה .  המטרה המוגדרת של הקמת המכשול היא להגיע ליעד של הפחתה של 90 אחוזים מתופעת ההסתננויות עד שנת 2014 .  
התקציב לתוכנית יתפרס על פני השנים 2010-2013 ,  כאשר השנה יוקצו 75 מליון שקלים ,  ובשנים 2011-2013 יוקצו 425 מליון שקלים בכל שנה .  עד סוף חודש יולי ,  משרד הביטחון יצטרך להשלים את עבודות התכנון וההיערכות ולהתחיל בעבודות בשטח .  ההצעה שאושרה היא הצעתו של השר לביטחון הפנים יצחק אהרונוביץ' בתוספת האמצעים שצה"ל המליץ עליהם .  גורמים בלשכת השר לביטחון פנים אמרו בעקבות אישור התוכנית כי , " אנו מברכים את ראש הממשלה על הקמת הגדר .  זהו צעד ראשון בתכנית שעתידה לטפל בהיבטים הפליליים והביטחוניים של האזור ". 
בהתייחס להקמת הגדר אמר שר הביטחון אהוד ברק כי משרד הביטחון תומך בבנייתה .  עם זאת ,  אמר ברק כי היות ומדובר בפרויקט בהיקף של 1.3 מיליארד שקלים יש צורך לקיים דיון שקול בסדר העדיפויות ובקצב הביצוע לאור הצרכים האחרים של משרד הביטחון .  לכן ,  אמר ברק כי רק בדיוני התקציב של 2011 יהיה מקום לדון בקצב הביצוע של בניית הגדר ובהוצאה השנתית הנדרשת למימונה .  
בחודש ינואר סייר נתניהו לאורך תוואי הגדר המתוכננת להיבנות בגבול ישראל-מצרים ,  ואמר כי המצב בשטח בהיעדר גדר גבול חמור משסבר . " אנחנו נצטרך לסגור את הפרצה באמצעים שונים .  החומרה גדולה יותר ממה שהבנתי .  יש בעיה חריפה של פעילות חבלנית וטרור ,  יותר ממה שרגילים לחשוב ",  אמר ראש הממשלה והוסיף כי  " מדובר באיום ברמה הלאומית ". 

הממשלה אישרה :  תוקם גדר בגבול מצרים
הגדר ,  שנועדה לצמצם את מספר ההסתננויות לשטח ישראל מתוכננת להיבנות עד שנת 2014 ,  בהשקעה של 1.35 מיליארדי דולרים

