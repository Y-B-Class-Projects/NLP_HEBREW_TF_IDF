רה"מ בברכה לחג :  רוצים להחזיר את גלעד
רה"מ נשא דברים בהרמת כוסית לחברי הקואליציה לכבוד השנה החדשה .  הוא הצהיר על רצונו להחזיר את החייל החטוף וביקש להציב את הכורח הלאומי מעל הכורח האישי והמפלגתי
ראש הממשלה בנימין נתניהו ורעייתו שרה ערכו הערב  ( שני )  , " גיבושון "  והרמת כוסית לחברי הקואליציה לרגל השנה החדשה במעון ראש הממשלה בירושלים .  
במהלך הערב ,  התייחס ראש הממשלה לביקורם של אביבה ונעם שליט ,  הוריו של החייל החטוף גלעד שליט ,  במעונו .  נתניהו הצהיר ,  כי  " אנחנו רוצים להחזיר את גלעד שליט ,  חייל חטוף ,  וזה אומר הכל ".  נתניהו הבהיר עוד כי מה שמייחד את ישראל היא המוכנות להילחם למען כל אחד מאזרחיה ,  זאת בניגוד ל"אלו שלא אכפת להם מאף אחד ". 
נתניהו התייחס גם להרכב הממשלה הנוכחית ואמר ,  כי  " זו ממשלת אחדות שיש בה רוח טובה ואחדות הלבבות .  זה לא אומר שלא מתווכחים ,  אבל יש אווירה טובה ופתוחה .  אנשים יכולים להגיד את דעתם ,  שומעים אחד את השני ,  ובסוף מחליטים ".  הוא הוסיף כי  " בסוף אנחנו מציבים את הכורח הלאומי מעל הכורח האישי והמפלגתי ",  ואף הביע תקווה כי הנוכחים בחדר יוכלו להוכיח זאת במשך שנים רבות ולהביא  " ביטחון ,  שגשוג ,  שלום ואחדות ". 
מלשכת ראש הממשלה נמסר ,  כי האורחים ישבו סביב שולחנות עגולים ולא מסומנים ,  זאת במטרה לערבב בין הסיעות והדעות .  במהלך הערב ניגנו מספר נגנים צעירים יוצאי אתיופיה וחבר העמים מהאקדמיה למוסיקה ,  מוסד בו פועלת רעיית ראש הממשלה ,  המגייסת תרומות למען ילדי פריפריה בעלי כישרונות מוסיקליים שידם אינה משגת ללמוד במוסד .
 
רה"מ בברכה לחג :  רוצים להחזיר את גלעד
רה"מ נשא דברים בהרמת כוסית לחברי הקואליציה לכבוד השנה החדשה .  הוא הצהיר על רצונו להחזיר את החייל החטוף וביקש להציב את הכורח הלאומי מעל הכורח האישי והמפלגתי

