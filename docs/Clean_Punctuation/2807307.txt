באופוזיציה עולים להתקפה : " נתניהו מפחד מכולם "
 יו"ר התנועה לבני האשימה את ראש הממשלה ש"בגללו ,  כל הדברים החשובים למדינה הולכים לאיבוד ".  ח"כ הרצוג : " מסיימים 6 שנים רעות לישראל ".  ח"כ גלאון : " דרושה קואליציית מרכז-שמאל תחת הכותרת 'רק לא ביבי' "
 התאריך לבחירות לכנסת ה-20 רק נקבע ,  וההתנגחויות בזירה הפוליטית כבר עולות מדרגה בחריפותן .  בעוד שראש הממשלה בנימין נתניהו הכריז הבוקר  ( רביעי )  כי  " הבחירות הקרובות הן על שאלה אחת - מי ינהיג את המדינה ",  השיבה לו הבוקר שרת המשפטים המפוטרת ציפי לבני כי  " יש לנו ראש ממשלה שמפחד ".   
" הכלי שלו להתמודד עם הפחדים עוברת דרך נאומים .  הבעיה היא שנאומים לא עוזרים ,  לפעמים ההפך .  ראש הממשלה מפחד פוליטית מכולם ,  אבל יותר מאותה קבוצה קיצונית גם בליכוד וגם בממשלה .  אנחנו חייבים להחליף אותו ",  אמרה לבני וביקרה את נתניהו על דבריו נגדה אתמול - כאילו פעלה להדיחו . " השקר של אתמול היה שבהתנהלות לא אחראית כל הדברים החשובים למדינה הולכים לאיבוד ".  
עוד אמרה : " לצערי ,  במקום לחזק את ההכרה של העולם בזכותנו כיהודים למדינה משלנו ,  היא נשחקת .  תפקידו של ראש ממשלה בישראל היא לחזק ולא להחליש את זכות ישראל למדינה .  לעסוק בחיזוק הצהרת בלפור ,  ולא לעסוק בחיזוק אחיזתו האישית ברחוב בלפור  ( מעונו של נתניהו ע"נ )  ".  
יו"ר האופוזיציה ויו"ר העבודה ח"כ יצחק הרצוג המשיך באותה מגמה ואמר : " אנחנו מסיימים שש שנים רעות של ישראל וצריך ממשלה טובה יותר ,  מאחדת וחברתית .  אנחנו האלטרנטיבה לכל מי שהמדינה חשובה לו ".  ח"כ דב חנין  ( חד"ש )  המשיך לתקוף את הממשלה : " במה הועלתם ?  יש למישהו יותר ביטחון היום ?  יש יותר שנאה וכעס .  יותר תהום .  טיפחתם מלמעלה גזענות .  אתם מאמצים את המסר של כהנא ".  
יו"ר מרצ ח"כ זהבה גלאון הצטרפה למתקפה ויצאה נגד ראש הממשלה ושריו : " פחות משנתיים אחרי שהוקמה הממשלה הגרועה הזו ,  ראש הממשלה פונה לציבור ,  וזה המסר שלו :  נכשלתי .  עכשיו תבחרו בי שוב .  ביבי כנראה חושב שאם הוא יאשים אחרים בכישלון שלו ,  לא ישימו לב שהוא זה שנושא באחריות על הביזיון שהיה כאן ב-20 החודשים האחרונים ". 
גלאון הוסיפה : " ממשלת נתניהו התנהלה בחודשים האחרונים כמו חבורה של תינוקות מגודלים ,  שהדבר היחיד שמנחה אותם זה קרבות אגו מי יקבל כותרות ,  ומשחקי האשמות .  הגנון של הימין שבר את כל השיאים ,  ובדיוק בגלל זה אנחנו צריכים להיפטר מהגועל נפש הזה .  היא קראה למפלגות השונות לחבור לגוש-נגד חזק . " מרצ רואה עצמה שותפה לגוש מרכז-שמאל גדול .  כל מפלגה בגוש צריכה לרוץ על דגלה וכולן צריכות להתחייב להכריז שיהיו חלק מקואליציה שמסר העל שלה הוא 'רק לא ביבי' ".  עוד אמרה : " למרצ יהיה משקל מכריע בגוש הזה ,  משום שככל שמרצ תהיה גדולה יותר היא תכריע האם הממשלה הבאה תהיה גוש מרכז-ימין או גוש מרכז-שמאל שיהיה מחויב להגנה על הדמוקרטיה ,  לסגירת הפערים הכלכליים ,  למתן פתרונות ליוקר המחיה ולסיום הכיבוש ופתרון שתי מדינות ". 
מוקדם יותר הבוקר ,  נפגשו ראשי הסיעות עם יו"ר הכנסת ,  יולי אדלשטיין ,  על מנת לדון בתאריך מוסכם לבחירות .  בתום הישיבה הוחלט על כך שהבחירות יתקיימו ביום שלישי ה-17 במרץ ,  שכן המועד המוקדם ביותר הוא 90 ימים אחרי השלמת החקיקה לפיזור הכנסת .
 בחירות 2015 || סיקור מיוחד בוואלה !  חדשות:סופי - הולכים לקלפיות ב-17 במרץסקר וואלה !  חדשות :  גוש הימין מתחזק משמעותית ,  לפיד קורסח"כ הרצוג : " שש השנים הרעות של נתניהו תמו "  
מעט אחרי השעה 12:00 יתחיל במליאת הכנסת הדיון על הצעות החוק לפיזור הכנסת בקריאה טרומית וראשונה ,  והממשלה צפויה לתמוך בהן .  הליך החקיקה יושלם ביום שני הבא ,  יחד עם  " חוק המסתננים "  וחוקים ממשלתיים נוספים שצפויים לעלות לקריאה שנייה ושלישית .
 אתמול פיטר ראש הממשלה את שרת המשפטים לבני ואת שר האוצר לפיד .  בעקבות הצעד הזה ,  התפטרו יתר שרי יש עתיד ,  ובמפלגה אמרו כי השרים הפורשים יגיעו להיפרד היום מעובדי המשרדים שבראשם הם עומדים .  מאוחר יותר גם שוחח לפיד עם יו"ר האופוזיציה ,  יצחק הרצוג .  לפיד הבהיר להרצוג כי לא יתבע את תפקיד יו"ר האופוזיציה לעצמו .  השניים לא דנו באפשרות של ריצה משותפת .
 במסיבת עיתונאים שכינס אמש בירושלים אמר נתניהו כי החליט לפזר את הכנסת וללכת לבחירות לאחר ש"לפיד ניסה לעשות פוטש .  ככה אי אפשר להנהיג ".  בהמשך תקף גם את שרת המשפטים היוצאת לבני ,  וטען כי היא שיתפה פעולה עם מזימותיו של לפיד . " הבנייה בירושלים היא חסרת אחריות ,  לפי לבני ",  אמר נתניהו . " בפועל ,  שניהם עושים פוליטיקה ישנה ",  טען .  
במהלך חודש ינואר ייערכו הבחירות המקדימות במפלגות הבית היהודי והליכוד ,  שבהן ייקבע מי יעמוד בראש המפלגה ויהיה מועמד המפלגה לראשות הממשלה .  במפלגת העבודה התקיימו בחירות לראשות המפלגה כבר לפני שנה ,  בהן נקבע כי יצחק הרצוג הוא המועמד לראשות הממשלה .  מועד הפריימריז במרצ טרם פורסם .
 המפלגות צריכות להגיש את רשימות המועמדים לוועדת הבחירות המרכזית 47 יום לפני מועד הבחירות ,  כך שיש להניח שגם הבחירות המקדימות לרשימות המפלגה יתקיימו במהלך סוף חודש ינואר - תחילת חודש פברואר .  במפלגות ישראל ביתנו ,  ש"ס ,  יש עתיד ,  התנועה ,  יהדות התורה לא נהוגה שיטת פריימריז .
  ( עדכון ראשון :  11:00 ) 
לפניות לכתב עמרי נחמיאס - omri_n@walla.net.il 

באופוזיציה עולים להתקפה : " נתניהו מפחד מכולם "
 יו"ר התנועה לבני האשימה את ראש הממשלה ש"בגללו ,  כל הדברים החשובים למדינה הולכים לאיבוד ".  ח"כ הרצוג : " מסיימים 6 שנים רעות לישראל ".  ח"כ גלאון : " דרושה קואליציית מרכז-שמאל תחת הכותרת 'רק לא ביבי' "
 
