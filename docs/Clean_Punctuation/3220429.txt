נתניהו : " מערכת בחירות קשה ,  השמאל מתאחד ונהנה מתמיכת התקשורת "
 נתניהו התייחס לראשונה לאיחוד לפיד-גנץ ואמר כי קיימת סכנה שמצביעים יצביעו עבור מפלגות שלא עוברות את אחוז החסימה .  נתניהו ימסור הצהרה ב-20:30 במקביל לראשי רשימת  " כחול לבן ".  מזכירות הליכוד אישרה באופן סופי את שריוני נתניהו ברשימת המפלגה
- נתניהו : " אנחנו יודעים שיש כאן סכנה "-  מזכירות המפלגה אישרה את שריון נציג הבית היהודי- רשימת המפלגה תוגש לוועדת הבחירות ב-19:00- ראש הממשלה ימסור הצהרה בשעה 20:30 
ראש הממשלה ויו"ר הליכוד בנימין נתניהו התייחס הערב  ( חמישי )  לראשונה לאיחוד בין המפלגות בין בני גנץ ויאיר לפיד ואמר בישיבת מזכירות מפלגה ,  כי  " זו מערכת בחירות קשה ,  השמאל מתאחד ויהנה מתמיכה בלתי פוסקת של התקשורת עד ליום הבחירות ".  לדברי נתניהו  " יש להביא את כל האנשים לקלפי ונשכנע אותם שלא יבזבזו קולות ,  ולא יצביעו למפלגות שלא יעברו את הסף אלא יצביע קודם כל לליכוד .  אנחנו יודעים שיש כאן סכנה .  אני אומר את הדברים כהווייתם לא מייפה אותם ואני גם לא מכביר מילים על הסכנה ".  
נתניהו ימסור סמוך לשעה 20:30 הצהרה לתקשורת ,  זאת במקביל להצהרתם של ראשי המפלגה המאוחדת  " כחול לבן ".  מזכירות הליכוד מתכנסת בשעה זו בכפר המכביה במטרה לאשר סופית את רשימת המפלגה לבחירות .  השריון לנציג  " הבית היהודי "  במסגרת התחייבויותיו של נתניהו כדי להביא לאיחוד בימין אושר .  ראש הממשלה צפוי להשתתף בישיבה כדי לוודא שהצעתו מאושרת ללא תקלות .  רשימת הליכוד צפויה להיות מוגשת בשעה 19:00 על ידי השר יריב לוין .  
בתום מאמצים אחרונים לאפשרות של חיבורים נוספים בימין ,  הודיע יו"ר כולנו משה כחלון כי מפלגתו  " תמשיך לרוץ לבד ,  ללא חיבורים ,  ללא קומבינות וללא סידורי עבודה ".  עוד הוסיף כחלון כי  " מאז שנכנסתי לחיים הפוליטיים ,  אני הולך לישון עם עם ישראל ומתעורר עם הבעיות של עם ישראל .  לא חששנו לעסוק בנושאים הכי כואבים ובאתגרים הכי גדולים של החברה הישראלית .  ממשיכים להיות מפלגת ימין שפוי ". 
בחירות 2019 - סיקור מיוחד בוואלה !  NEWS:גנץ ,  לפיד ,  יעלון ואשכנזי :  הרשימה המלאה של  " כחול לבן "  נחשפתעד שהפוליטיקה תפריד ביניהם :  גנץ ולפיד שמו לרגע את האגו בצדאהוד ברק באולפן וואלה !  NEWS : " אשכנזי נושא משקולות ערכיות כבדות "  
מזכירות הליכוד אישרה פה אחד את הצעת נתניהו לפיה הרב אלי בן דהן מהבית היהודי ישוריין במקום ה-28 .  עוד נקבע כי מטעמו של ראש הממשלה במקום ה-41 ישוריין ארז תדמור ,  עיתונאי ימין ממייסדי  " אם תרצו "  שמשמש כיום כדובר קמפיין הליכוד .  כמו כן ,  בית הדין העליון של המפלגה קיבל את עתירתה של המועמדת קרן ברק ,  שהוגשה על ידי עו"ד עמית חדד ,  שותף במשרד חדד רוט ושות' ,  שעירערה על החלטת ועדת הבחירות לדחוק אותה ממשבצת האישה החדשה במקום ה-25 .  ברק תשובץ במקום ה-25 ברשימה ,  ואילו ח"כ שרן השכל תשובץ ככל הנראה במקום ה-29 .  
בתוך כך ,  קבוצת חברי מרכז הליכוד ,  פעילים מרכזיים בתנועה ואנשי  " הליכודניקים החדשים "  הגישו היום עתירה דחופה לבית הדין של הליכוד במטרה למנוע את שריון מועמד הבית היהודי ברשימת המפלגה לכנסת .  בין היתר נכתב בעתירה כי  " המשיב  ( נתניהו )  התחייב ,  כי אחד מחברי הכנסת שייכללו ברשימת הליכוד לכנסת יהא ,  הלכה למעשה ,  'סוס טרויאני' ,  מועמד מטעמה של מפלגה אחרת ,  אשר איננו חבר הליכוד ,  איננו מחויב לערכי הליכוד ואיננו צפוי לפעול בהתאם לחוקת הליכוד ".  
עוד נכתב בעתירה כי  " קשה לראות כיצד ההחלטה להעביר מושב מטעמה של הליכוד בכנסת ולוותר על חלק בלתי מבוטל מכוחה הפרלמנטרי של התנועה לטובתה של מפלגה אחרת עולה בקנה אחד עם עקרונות של טובת התנועה .  טובת התנועה מחייבת את מקסום והגדלת כוחה הפרלמנטרי של התנועה ולא ויתור על מושב בכנסת לו זכתה הרשימה והעברתו לידיה של מפלגה אחרת ,  המתחרה בה ".  
כמו כן ,  משפטנים בכירים ומומחים למשפט חוקתי פנו ליו"ר ועדת הבחירות המרכזית נגד ההסכם בין הליכוד לבית היהודי ,  לפיו המקום ה-28 ברשימת הליכוד ישוריין לאחד מנציגי הבית היהודי .  לדבריהם ,  ההסכם מעלה  " חשש של ממש לאי-חוקיותה של ההתחייבות שבנדון ,  לפגיעה בעקרונות יסוד של דיני הבחירות ולתקינות הליך הבחירות ,  שהוא כידוע קודש הקודשים של הדמוקרטיה שלנו ". 
במכתב טוענים המשפטנים ,  בהם סוזי נבות ,  אייל גרוס וברק מדינה ,  כי ההסכם בין המפלגות אינו חוקי משום שבפועל הוא מאפשר למועמדים מטעם מפלגה אחת לרוץ בשתי רשימות שונות . " התחייבותו של ראש הממשלה יוצרת הלכה למעשה מצב בו מועמדים שנבחרו במפלגה אחת  ( הבית היהודי או האיחוד הלאומי ,  מי מהן שממנה 'יישלח' מועמד לרשימת הליכוד )  יתמודדו לכנסת במסגרת שתי רשימות שונות :  ברשימתן 'הרגילה' ובמסגרת רשימת הליכוד .  בכך ,  חותרת ההתחייבות תחת אושיות דיני הבחירות הישראליים ,  באפשרו למפלגה אחת להתמודד בשני ראשים ". 
עוד נטען במכתב כי הכוונה המוצהרת של נציג הבית היהודי להתפלג מהליכוד מיד לאחר הבחירות ולשוב לסיעת הבית היהודי והאיחוד הלאומי - גם היא אינה חוקית .  הסיבה :  החוק קובע כי רק שליש מחברי סיעה יכולים להתפלג ,  ואילו חבר כנסת בודד שפורש מסיעתו לא יכול לחבור לסיעה אחרת . " על כן גם סעיף זה בהתחייבות עומד בסתירה לחוק הכנסת ",  נכתב . " יוזכר כי סעיף זה נחקק בזמנו מתוך מטרה לרסן תכסיסים פוליטיים שיש בהם מידה של עיוות רצון הבוחר .  דומה כי סעיפים אלו של ההסכם מעוררים התנגדות בשל אותו הגיון עצמו ".  
בצל האיחוד בגוש המרכז ,  מאמצים אחרונים בשמאל ובימין לבחון אפשרות של חיבור .  ראש הממשלה בנימין נתניהו קיים התייעצויות פוליטיות ושיחות בבלפור .  ראשי רשויות מהליכוד קראו לנתניהו לשלב את יושב ראש כולנו משה כחלון ברשימת המפלגה .  ראשי הרשויות רוצים לייצר גוש ימין נוכח ההתלכדות במרכז ומעוניינים שנתניהו יצרף את כחלון לרשימת הליכוד .  עם זאת ,  כאמור ,  כחלון הודיע כי כולנו תרוץ לבד בבחירות הקרובות .
  ( עדכון ראשון :  16:06 )  

נתניהו : " מערכת בחירות קשה ,  השמאל מתאחד ונהנה מתמיכת התקשורת "
 נתניהו התייחס לראשונה לאיחוד לפיד-גנץ ואמר כי קיימת סכנה שמצביעים יצביעו עבור מפלגות שלא עוברות את אחוז החסימה .  נתניהו ימסור הצהרה ב-20:30 במקביל לראשי רשימת  " כחול לבן ".  מזכירות הליכוד אישרה באופן סופי את שריוני נתניהו ברשימת המפלגה

