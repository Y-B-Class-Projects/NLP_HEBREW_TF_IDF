סמוטריץ' תקף את נתניהו על דבריו על מדינה פלסטינית : " לא ימין "
 הח"כ מהבית היהודי גינה את אמירות ראש הממשלה על קידום פתרון שתי המדינות עם נשיא ארה"ב הנבחר . " מי שמשתוקק להקים מדינה ערבית בארץ ישראל הוא לא ימין ",  צייץ הח"כ .  בפעם הקודמת שביקר את נתניהו ,  הוא מנע ממנו להיכנס לדיון על עמונה
 ( חוק ההסדרה עבר בקריאה טרומית ,  סמוטריץ' : " הטרור המשפטי הגיע לקצו ")  
חבר הכנסת בצלאל סמוטריץ' ממשיך למתוח ביקורת על ראש הממשלה בנימין נתניהו ,  והפעם משום שאמר בריאיון לתכנית  " 60 דקות "  כי יבקש מנשיא ארצות הברית הנבחר דונלד טראמפ לסייע בקידום פתרון שתי המדינות . " ככה נראית החמצה של הזדמנות של פעם במאה שנה ",  צייץ הלילה  ( שני )  איש הבית היהודי בצירוף תמונה מתוך דיווח על הריאיון . 
" אחר כך ראש הממשלה ייעלב כשאגיד שהוא לא ימין .  מי שמשתוקק להקים מדינה ערבית בארץ ישראל הוא לא ימין .  נקודה ",  המשיך סמוטריץ' ,  ואזכר אמירות שלו שעוררו בשבוע שעבר את זעמו של נתניהו .  בריאיון ל"הארץ "  לפני יותר משבוע טען הח"כ כי  " נתניהו הוא לא ימין "  והוסיף ש"כנראה אם נתניהו היה במקומו של דוד בן גוריון לא הייתה קמה מדינה .  לבן גוריון היה אומץ :  כנגד כל הסיכויים ,  הוא הקים מדינה ".  
בתגובה לדברים ,  בשבת שעברה ,  מנע נתניהו את כניסתו של סמוטריץ' לדיון שנערך בנושא פינוי המאחז הלא חוקי בעמונה .  סמוטריץ' אמר לאחר מכן כי  " אם ראש הממשלה נפגע ,  אני מוכן להתנצל ".  בהמשך ,  בריאיון לגל"צ ,  הבהיר סמוטריץ' כי יש לו  " כבוד מאוד גדול לראש הממשלה .  אני איש צעיר במערכת והוא אדם מבוגר ועם הרבה ניסיון והוא ראש הממשלה של כולנו ".  עם זאת ,  ציין כי  " זה לא סוד שיש לנו מחלוקת אידיאולוגית איתו .  אם מי שיש לו מחלוקת עם ראש הממשלה מאבד את היכולת לעבוד איתו בצורה עניינית ,  לדעתי יש לנו בעיה מאוד קשה ". 
לקריאה נוספת:ללא סעיף עמונה וחרף התנגדות היועמ"ש :  חוק ההסדרה אושר בקריאה טרומיתמתיחות במחנה הציוני :  חברי סיעה דורשים להחרים את סמוטריץ' 
בריאיון לתכנית של רשת CBS ,  אמר ראש הממשלה כי לא שינה את עמדתו ושהוא עדיין מאמין בפתרון שתי המדינות שחיות בשלום זו לצד זו ,  מעוגן בהסדרי ביטחון ,  ושהוא מעוניין כי הנשיא הנבחר יסייע לו בכך כשייכנס לבית הלבן . " אני מוכן להיכנס למשא ומתן איתם  ( הפלסטינים )  בכל זמן ",  אמר נתניהו לעיתונאית לזלי סטול . 
" שתי מדינות לשני עמים - זה מה שאני מתמקד בו .  כן ,  הייתי רוצה שכאשר הנשיא טראמפ ייכנס לבית הלבן ,  הוא יעזור לי עם זה .  אני רוצה לראות אם המדינות הערביות יכולות גם לעזור להשיג את זה .  זאת מציאות חדשה ,  אפשרות חדשה ".  

סמוטריץ' תקף את נתניהו על דבריו על מדינה פלסטינית : " לא ימין "
 הח"כ מהבית היהודי גינה את אמירות ראש הממשלה על קידום פתרון שתי המדינות עם נשיא ארה"ב הנבחר . " מי שמשתוקק להקים מדינה ערבית בארץ ישראל הוא לא ימין ",  צייץ הח"כ .  בפעם הקודמת שביקר את נתניהו ,  הוא מנע ממנו להיכנס לדיון על עמונה

