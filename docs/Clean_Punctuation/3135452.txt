קרב בוץ סיציליאני :  אחרי אלשיך והתקשורת ,  נתניהו סימן את לפיד כאויב קיומי
למרות המילה  " שוחד ",  אמות הסיפים במערכת הפוליטית לא רעדו לאחר המלצות המשטרה ,  אך הטוויסט הפוליטי הגיע בדמות עדות לפיד .  מקהלת הליכוד מזמרת שגם הוא חלק מהקנוניה להפלת השלטון ,  ובדרך ממתגת אותו כראש מחנה  " רק לא ביבי ".  אם רק יצליח להישאר נקי
בעיניים טרוטות שידעו כנראה מעט מאוד שעות שינה ,  ראש הממשלה בנימין נתניהו הגיע הבוקר  ( רביעי )  לוועידת השלטון המקומי בתל אביב ,  התחבק והסתחבק עם ראשי הערים ,  וניסה בכל מאודו לשדר עסקים כרגיל .  את מרבית נאומו לא הקדיש אמנם כלל לנוכחים ולסוגיות שמעסיקות את סדר יומם ,  אלא למתקפה ,  די צפויה ,  יש לומר ,  על המשטרה ועל יריבו יאיר לפיד .  בפתח הדברים נתניהו טרח להדגיש :  אנחנו עובדים ,  הקואליציה יציבה ,  אין בחירות באופק .
 אחר כך ,  גם ראשי הקואליציה שלו ,  שעלו בזה אחר זה לבימת הוועידה ,  דבקו באותו מסר .  לולא נאומו העוקצני של יו"ר הבית היהודי נפתלי בנט שקבע כי  " מנהיג מדינת היהודים פשוט לא צריך לקבל מתנות כאלה ממיליארדרים ",  שהיה היחיד שהבחין בין לשון החוק היבשה לבין הרמה הערכית ,  בגני התערוכה בתל אביב כמעט ולא היה זכר למילה  " שוחד "  שמככבת מאז אתמול במהדורות החדשות ובאולפנים .
 עוד בוואלה !  NEWS:לפיד על המתקפה נגדו : " דיבור של עבריינים ,  לא תאיימו עלינו"יומני ארי הרו חשפו :  כך לחץ נתניהו על לפיד לשנות את  " חוק מילצ'ן"הסדרת ויזה ומיזם עסקי :  כך נראו יחסי השוחד בין נתניהו למילצ'ן 
בבוקר שאחרי פרסום ההמלצות ,  האדמה במערכת הפוליטית לא נפלה ,  לא רעדה ,  ולמרות עיניו של נתניהו ,  היא אפילו לא בהאנג-אובר .  למרות הפרומואים של מפכ"ל המשטרה ל"הפתעות "  בהמלצות המשטרה ,  הפרטים החדשים שנחשפו בתיקי 1000 ו-2000 אמש לא הרעידו את אמות הסיפים ,  ולא סיפקו  " גיים-צ'יינגר ",  או אם תרצו , " דבר מה נוסף ",  שיגרום למפולת בדעת הקהל ולשחקנים במערכת הפוליטית לשנות כיוון .  הקריאות הנחרצות באופוזיציה לפעול להשעייתו של נתניהו או להכרזת נבצרות מהדהדות חזק בתקשורת אך לא לאוזניהם של שותפיו של נתניהו לממשלה .  
אלה הבהירו מראש שמבחינתם אפשר לכדרר בשמחה את הכדור למגרש של היועץ המשפטי לממשלה וגם אחרי פרסום ההמלצות לא שינו את כיוון המסירה .  כחלון עוד לא השלים את יעדיו באוצר ,  ליברמן רק התחיל להתרגל לקומה ה-14 בקריה ,  בנט לא באמת יכול להפיל ממשלת ימין ולחרדים מחכה בחוץ יאיר לפיד .  במצב כזה ,  חזקת החפות של נתניהו בוודאי עומדת בשביל עוד כמה חודשים בממשלה ,  מי יודע ,  אולי אפילו עד נובמבר 2019 .  
נתניהו נערך להמלצות המשטרה מספיק זמן מראש .  לרגע הספציפי הזה של פרסום המלצות המשטרה הוא הגיע ללא כל סכנה פוליטית ממשית :  אחרי נאום החמוצים ונאום הגבות ,  נאום הגבינה השוויצרית המחוררת שאליה השווה את מסמך ההמלצות  " הקיצוני והבוטה "  היום בגני התערוכה יירשם בספר  " דברי נתניהו "  כשלב נוסף במאמץ לאחד סביבו את הבייס הימני ולייצר חומת מגן פוליטית .  גרסת ההגנה שנתניהו סיפק בשתי ההופעות הפומביות שנתן ביממה האחרונה - שזה הכל מתנות בין חברים - כנראה מספיקה בשביל אוהדיו הנאמנים ,  כפי שהשתקף בהתייצבות החד משמעית של כל בכירי הליכוד בהודעות תמיכה לראש הממשלה ,  אפילו כאלה שידועים באיבתם אליו והיו שמחים לראות אותו כבר הולך הביתה .  
ובכל זאת ,  בין פרטי המתנות וההטבות שנתניהו נתן וקיבל מצמד הארנונים - מילצ'ן את מוזס- התגלה טוויסט פוליטי בעלילה .  החשיפה של העדות שנתן יו"ר יש עתיד ושר האוצר לשעבר לפיד נגד נתניהו היא ההתפתחות הפוליטית המעניינת שצמחה מתוך פרסום המלצות המשטרה ,  והעלתה את לפיד מדרגה של יריב פוליטי עבור נתניהו ונאמניו לדרגה של איום קיומי ,  בשורה אחת עם מפכ"ל המשטרה רוני אלשיך ,  והתקשורת .  מקהלת הליכוד בראשותם של יריב לוין ,  מירי רגב ,  וכמובן איך אפשר בלי דודי אמסלם ,  היתה הראשונה להאשים את לפיד בשותפות לקנוניה להפלת השלטון ,  במקביל לרמזים קונספירטיביים שהחלו לצוץ ברחבי הרשתות החברתיות וגם סימני שאלה לגיטימיים לגבי יחסי לפיד-מילצ'ן .  היום ,  ראש הממשלה בקולו כבר טווח בלפיד , " שהבטיח להפיל אותי בכל מחיר "  ואז ,  פתאום ,  הפך  " העד המרכזי ".  
בניגוד לדבריו של נתניהו ,  לפיד אינו העד המרכזי ,  אלא אחד מ-80 עדים שמסרו את גרסתם בשנה האחרונה לחוקרי המשטרה ,  ולמרות רטוריקת המאפיה מסיציליה שיו"ר הקואליציה מנסה להנחיל במחוזותינו,הוא לא הלך ביוזמתו  " להלשין "  אלא זומן והלך כמו אזרח חוק להעיד בפני המשטרה .  אבל לפיד הוא כן המועמד היחיד במערכת הפוליטית שמהווה אלטרנטיבה לנתניהו ,  והמעורבות החדשה שלו בעלילותיו הפליליות עשויה ללכלך אותו גם כן ולגרור אותו למלחמות בוץ שיפגעו אנושות בתדמית  " מיסטר קלין ".  
ההתקפות הבוטות והחריפות של הליכוד על לפיד נועדו לפגוע במאמץ הנמשך שלו להעביר קולות מהימין ,  אך מצד שני ,  עשויות בסופו של דבר לשחק לטובתו בגוש המרכז שמאל ,  ולהגביר את נטישת אבי גבאי והמחנה הציוני .  ככל שלפיד יוצב בשורה אחת עם המפכ"ל והתקשורת אל מול רגב ואמסלם ,  הוא זה שימותג כגיבור מקומי ,  מי שעומד בראש מחנה ה"רק לא ביבי ",  ובקיצור - האלטרנטיבה .  
הצטרפותו של השחקן החדש לפיד לבמה בהחלט יצרה עלילת משנה מעניינת ,  אבל לא ברור כמה משמעות תהיה לה לקו העלילה המרכזי ,  שבו ,  כצפוי ,  פרסום המלצות המשטרה לא עורר טלטלה גדולה .  הכיסוי הפוליטי של נתניהו עומד בעינו נכון לעכשיו ,  אבל זה לא אומר שמה שהיה הוא בהכרח מה שיהיה .  פרק החקירה במחזה הזה הסתיים ,  והתחיל פרק משפטי חדש ,  שבו הגיבור הראשי מחכה לשימוע או להכרעה בדבר כתב אישום .  
סימן השאלה הזה ,  שילווה את נתניהו בחודשים הקרובים עד להכרעת היועץ המשפטי לממשלה ,  ייצר דלק בלתי פוסק לכל מי שמתנגד לו להטיל ספק במהלכיו ובהתנהלותו והאופוזיציה בטח לא מתכוונת לשתוק ולתת לו לנהל כרגיל את עניני המדינה ,  וגם בקואליציה יש כאלה שישמחו לנצל את נקודות התורפה .  העקיצה של בנט בגני התערוכה בוודאי לא מסבה נחת בבלפור ,  כשעל שולחן הממשלה כל מיני יוזמות ימין שיושבות ומחכות ,  ואם מחירי הדיור ימשיכו לרדת ,  אולי גם כחלון יגלה שהמלצות המשטרה חמורות .  כך שגם אם האדמה לא נפלה ,  החבל בהחלט נהיה צר יותר ,  ובחודשים הקרובים נתניהו יצטרך לצעוד עליו במשנה זהירות .  

קרב בוץ סיציליאני :  אחרי אלשיך והתקשורת ,  נתניהו סימן את לפיד כאויב קיומי
למרות המילה  " שוחד ",  אמות הסיפים במערכת הפוליטית לא רעדו לאחר המלצות המשטרה ,  אך הטוויסט הפוליטי הגיע בדמות עדות לפיד .  מקהלת הליכוד מזמרת שגם הוא חלק מהקנוניה להפלת השלטון ,  ובדרך ממתגת אותו כראש מחנה  " רק לא ביבי ".  אם רק יצליח להישאר נקי

