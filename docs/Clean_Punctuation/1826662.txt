אבו מאזן : " אי אפשר לבנות על חזון נתניהו לשלום "
 יממה לאחר הנאום המוצלח מבחינתו של רה"מ בנימין נתניהו בקונגרס ,  ממשיכים הפלסטינים להנמיך ציפיות .  יו"ר הרשות נאם ברמאללה : " חזונו של נתניהו לשלום אינו משהו שניתן לבנות עליו "
  ( צילום :  רויטרס ,  עריכה :  אמיר קוטיגרו ) 
יו"ר הרשות הפלסטינית ,  אבו מאזן ,  התייחס היום  ( רביעי )  לנאומו של ראש הממשלה בנימין נתניהו בקונגרס האמריקאי .  בנאום שנשא בוועידת אש"ף ברמאללה ,  אמר אבו מאזן כי  " חזונו של נתניהו לשלום הוא אינו משהו שניתן לבנות עליו ".  אבו מאזן שב על דבריו לפיהם ללא התקדמות במשא ומתן בין הצדדים עד ספטמבר ,  הפלסטינים יפנו לאו"ם כדי שהארגון יכיר במדינתם .
 אבו מאזן צפוי לכנס היום ברמאללה את ההנהגה הפלסטינית כדי לקיים דיון דחוף בנאומים שנשאו בימים האחרונים נשיא ארה"ב ברק אובמה וראש הממשלה נתניהו .  ביום שבת צפויה להתכנס הליגה הערבית ולדון בהשלכותיהם של הנאומים על תהליך השלום בין ישראל לפלסטינים .  בכיר פתח וראש צוות המשא ומתן הפלסטיני ,  ד"ר סאיב עריקאת ,  אמר כי הוא מקווה שבמהלך אותן פגישות  " תתקבלנה החלטות תקיפות ". 
אמש אמר בכיר פתח וחבר צוות המשא ומתן הפלסטיני נביל שעת' כי לא מדובר בנאום ,  אלא בהכרזת מלחמה .  בשיחה עם וואלה !  חדשות הדגיש שעת' כי  " אי אפשר לקרוא לזה בשם אחר ,  מלבד הכרזת מלחמה על הפסלטינים ,  על חמאס ,  על אירן ועל לבנון .  מה שממענו הם רק איומים ועוד איומים של מלחמה .  נתניהו לא הציע דבר בנושא תהליך השלום .  לא פליטים ,  לא ירושלים ,  לא קווי 67' ,  לא פירוק התנחלויות .  זהו פשוט נאום מגוחך ".   
" הוא מדבר על ירושלים מאוחדת .  הוא מדבר על כך שאף פליט לא יחזור והוא מדבר על כך שישראל לא תחזור לקווי 67' ",  המשיך שעת' ושאל בציניות : " מה עוד צריך כדי למשוך את הפלסטינים לתהליך השלום ?  ".  שעת' אף התייחס לחברי הקונגרס שמחאו כפיים לאורך כל הנאום : " בהחלט היה מעניין לראות את האמריקאים מריעים על כל אמירה מגוחכת של נתניהו ". 

אבו מאזן : " אי אפשר לבנות על חזון נתניהו לשלום "
 יממה לאחר הנאום המוצלח מבחינתו של רה"מ בנימין נתניהו בקונגרס ,  ממשיכים הפלסטינים להנמיך ציפיות .  יו"ר הרשות נאם ברמאללה : " חזונו של נתניהו לשלום אינו משהו שניתן לבנות עליו "
 
