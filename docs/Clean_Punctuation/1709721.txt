בישראל ביתנו מאיימים להצביע נגד התקציב
האם אנו עדים בימים אלו למשבר הקואליציוני הראשון של ממשלת נתניהו ?  על רקע אישור התקציב וההתנגדות הגורפת של  " ישראל ביתנו ",  צפויים נתניהו וליברמן להיפגש מחר ,  בניסיון ליישר את ההדורים
האם אישור תקציב המדינה יצר משבר אמיתי בין ראש הממשלה בנימין נתניהו לשר החוץ אביגדור ליברמן ?  גורמים במפלגת  " ישראל ביתנו "  האשימו במהלך סוף השבוע את נתניהו ואת שר האוצר יובל שטייניץ כי הם אינם עומדים בסיכומים עם המפלגה .  לדבריהם ,  לא נוהל עם  " ישראל ביתנו "  משא ומתן הוגן על דרישות התקציב שלה וניתנה עדיפות לסיומם של המגעים עם מפלגת העבודה וש"ס .
 ב"ישראל ביתנו "  אף איימו כי שרי המפלגה  " לא ינהגו באחריות הקואליציונית שנהגו בה עד כה "  בוועדת השרים לענייני חקיקה וכי גם חברי הכנסת יפעלו בדרך דומה .  בכירים ב"ישראל ביתנו "  אף איימו כי יצביעו נגד התקציב בכנסת וכי ליברמן  " לא ישכח במהרה "  את התנהלות נתניהו בעניין . " אמרנו להם לסגור קודם איתנו ,  לפני מפלגת העבודה ,  השותפה הוירטואלית ",  אמר סטס מיסז'ניקוב ,  שר התיירות לגלי צה"ל , " אבל משלא עשו זאת ,  ברור שהתקציב פוליטי ".  
בתוך כך ,  שר האוצר שטייניץ התייחס הבוקר בפתח ישיבת הממשלה השבועית למשבר הקואליציוני עם סיעת ישראל ביתנו על רקע אישור התקציב בממשלה והקיצוץ המוצע . " זה לא סוד שיש מתיחות מסוימת בין ראש הממשלה לשר החוץ ",  אמר שר האוצר , " שוחחתי עם שר החוץ מספר פעמים בשבוע שעבר ,  הפערים לא היו גדולים והתקרבנו לפתרון .  אם המשבר הפוליטי ייפתר ,  אין לי ספק שגם המשבר הכלכלי ייפתר ". 
המתיחות בין נתניהו לליברמן החריפה לאחרונה ,  מאז פגישת שר התשתיות ,  בנימין בן אליעזר ,  עם שר החוץ הטורקי ללא ידיעת ליברמן .  בנוסף ,  נתניהו וליברמן אינם רואים עין בעין בשורה של מינויים במשרד החוץ ,  הבכיר בינהם - שגריר ישראל באו"ם .  ביום שישי הודיע ליברמן לשגריר ישראל בקלומביה ,  מירון ראובן ,  כי הוא יחליף את השגרירה באו"ם גבריאלה שלו ,  המסיימת את תפקידה .  ראובן יחליף את שלו בתפקיד ממלא מקום השגרירה ,  עד שהממשלה תצביע על המינוי .  בהודעה על המינוי לא נמסר האם הוא תואם עם נתניהו והאם הוא על דעתו ,  מכיוון שעל פי הנוהג ,  מינוי של קבע של שגריר הוא על דעת ראש הממשלה .
 בקול ישראל דווח ,  כי נתניהו שוחח בסוף השבוע עם ליברמן השוהה בחוץ לארץ והשניים סיכמו להיפגש מחר .  ליברמן אף יכנס מחר מסיבת עיתונאים ,  בה יפרוס את טענותיו נגד נתניהו ונגד התקציב .
 כבר לאחר אישור התקציב ביום שישי בבוקר אמרו גורמים במפלגה לוואלה !  חדשות כי  " לתקציב כפי שאושר תהיינה השלכות מיידיות על התנהלות ישראל ביתנו בתוך הממשלה ".  שרי ישראל ביתנו עזבו את משרד ראש הממשלה במחאה ,  לפני ההצבעה ,  והשאירו פתקי הצבעה נגד התקציב .  השר מיסז'ניקוב ,  שריכז את המו"מ בעניין מטעם המפלגה אמר כי , " בשל הגישה הלא עניינית ,  לא מקצועית ולא ממלכתית ,  שהעדיפה צרכים קואליציונים צרים על פני אינטרס לאומי ,  ישראל ביתנו לא תשתתף במשחק פוליטי שמבזה את ראש הממשלה ואת ממשלת ישראל ". 
גם שאר שרי המפלגה יצאו נגד התקציב .  השר לביטחון פנים יצחק אהרונוביץ' הביע זעם על התקציב ,  שלטענתו מעניק כוח לפשע בישראל .  לדבריו , " הממשלה הצביעה כיום על תוספות תקציביות לארגוני הפשיעה ובעצם הקנתה את הרוח הגבית לאלימות על מנת שתוכל להמשיך לגדול .  אין ספק שמו"מ כל כך לא ענייני ,  נגוע בתחלואים פוליטיים ולא רציני לא ראינו שנים רבות ". 
שר התשתיות הלאומיות עוזי לנדאו מתח גם הוא ביקורת על התקציב ואמר כי , " אנשי אוצר שמנעו את הקמת מתקני ההתפלה במועד לא למדו שום דבר .  התקציב שהועמד למשרד התשתיות ,  הוא ביטוי לחוסר אחריות לאומית .  המשבר בו נתונים משקי החשמל והמים יחריף ,  ועלול להוביל להפסקות חשמל תכופות ולעצירת תהליך הצלתו של משק המים .  הממשלה קובעת יעדים והאוצר מכשיל אותה מלהשיגם .  מדובר בנושאים מהותיים :  מניעת הערכות לרעידות אדמה ,  פגיעה בהפקת חשמל נקי באמצעות גז טבעי ,  האטה בפיתוח אנרגיות מתחדשות ונקיות וסיכול התכנית הלאומית להתייעלות אנרגטית שבכוחה לחסוך למעלה מארבעה מיליארד דולר בעשור הקרוב ". 
השרה לקליטת עלייה סופה לנדבר ,  אף פרצה בבכי במהלך הדיון ,  וקראה : " התקציב הוא הספר הלבן של העולים ".  לדבריה , " זוהי הפעם הראשונה מאז קום המדינה שנושא קליטת העלייה איננו נמצא באג'נדה של ממשלת ישראל .  התקציב המוצע גורם לפגיעה ישירה וקשה בקליטת העלייה ועידודה .  אני מרגישה שממשלת ישראל נוטשת את ערכי היסוד עליהם קמה מדינת ישראל ".  לנדבר קראה לראש הממשלה בנימין נתניהו  " להתערב מיידית במצב שנוצר ",  בטענה ש"הוא זה אשר קבע את קליטת העלייה כאחד מקווי היסוד וסדרי העדיפויות של הממשלה הנוכחית ". 

בישראל ביתנו מאיימים להצביע נגד התקציב
האם אנו עדים בימים אלו למשבר הקואליציוני הראשון של ממשלת נתניהו ?  על רקע אישור התקציב וההתנגדות הגורפת של  " ישראל ביתנו ",  צפויים נתניהו וליברמן להיפגש מחר ,  בניסיון ליישר את ההדורים

