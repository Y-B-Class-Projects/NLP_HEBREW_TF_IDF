משעל : " המשך כניסת היהודים להר הבית יוביל למרחץ דמים "
 בראיון ראשון שהעניק ראש הלשכה המדינית של חמאס מאז מבצע  " צוק איתן ",  אמר כי הכיבוש אחראי לפיגועים האחרונים בירושלים . " לעם הפלסטיני אין יותר מה להפסיד ,  נתניהו משחק באש "
 לראשונה מאז מבצע  " צוק איתן ",  התראיין הבוקר  ( שישי )  ראש הלשכה המדינית של חמאס ,  חאלד משעל ,  לרשת חדשות זרה .  בראיון בלעדי לרשת  " סקיי ניוז "  הבריטית התייחס משעל למתיחות הגוברת בירושלים בעת האחרונה וטען כי העלייה בכמות הפיגועים היא  " תגובה ספונטנית של העם הפלסטיני לעקשנות של ישראל ".  
משעל ,  הנמצא בקטר ,  האשים את ראש הממשלה בנימין נתניהו באחריות לפיגועים ואמר כי נתניהו  " משחק באש כאשר הוא מאפשר לפעילי ימין להיכנס למתחם הר הבית ".  הוא הוסיף כי  " חוסר היכולת של הקהילה הבינלאומית לפתור את הסוגיה הפלסטינית והמשך הפגיעה במסגד אל-אקצא יובילו לכאוס לא רק באזור ,  אלא לסכסוך כללי ולמרחץ דמים ". 
עוד בוואלה !  חדשות:אסון אקולוגי בדרום : " הנזק מדליפת הנפט - עשרות מיליוני שקלים"פרסום ראשון :  זקן העידה במשטרה על הקשר שלה להלבנת המיליוניםהאם גדעון סער יתמודד מול נתניהו על ראשות הליכוד ?   
" לעם הפלסטיני אין יותר מה להפסיד בגלל המשך הכיבוש והבנייה בהתנחלויות ",  הבהיר משעל . " אין להם מה להפסיד בגלל שהישראלים גונבים את האדמה של הפלסטינים ותוקפים את הנשים והילדים שלהם ואת האתרים הקדושים להם ". 
משעל התייחס גם לניסיונות להחליש את חמאס ואמר כי חיסול מנהיגי ההתנגדות והניסיון לפירוז הארגון על ידי שיתוף פעולה של ישראל עם הרשות הפלסטינית וגורמים בינלאומיים הוכח כחסר תועלת . " כאשר הזעם הציבורי מגיע לשיאו ,  הוא מתפוצץ ומבטא את עצמו בדרכים מפתיעות ".  
לטענת משעל ,  חמאס מחויב לרעיון המדינה הפלסטינית בגבולות 67' והדבר מעוגן בהסכם הפיוס הפלסטיני שנחתם עם פתח לפני כמה חודשים .  עם זאת ,  הוא הדגיש כי הארגון ימשיך להיות מחויב ל"התגדות החמושה "  עד שמטרותיה יושגו .  כשנשאל אם אין סתירה בדברים השיב משעל כי בכל מקרה נתניהו לא פעל כדי לקדם את רעיון שתי המדינות ולכן אין להטיל את האשמה על חוסר הגעה לפתרון על חמאס או על אבו מאזן .  

משעל : " המשך כניסת היהודים להר הבית יוביל למרחץ דמים "
 בראיון ראשון שהעניק ראש הלשכה המדינית של חמאס מאז מבצע  " צוק איתן ",  אמר כי הכיבוש אחראי לפיגועים האחרונים בירושלים . " לעם הפלסטיני אין יותר מה להפסיד ,  נתניהו משחק באש "
 
