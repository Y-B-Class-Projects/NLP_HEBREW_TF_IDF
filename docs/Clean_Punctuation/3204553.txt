בצל המתיחות בסוריה :  נתניהו צפוי להיפגש עם שר החוץ האמריקני
פגישתם של ראש הממשלה נתניהו ושר החוץ פומפאו תתקיים בבריסל ,  ובמהלכה יידונו ההתפתחויות האזוריות ,  בהן גם ההתבססות האיראנית בסוריה ולבנון .  הטיסה טרם אושרה סופית בשל סוגיות לוגיסטיות ,  אולם ההערכה היא כי רה"מ ימריא בשעות הקרובות לפגישה שנקבעה בשבוע שעבר
ראש הממשלה בנימין נתניהו צפוי להיפגש הערב  ( שני )  עם שר החוץ של ארצות הברית ,  מייק פומפאו ,  בבריסל .  הטיסה טרם אושרה סופית בשל סוגיות לוגיסטיות אך ככל הנראה נתניהו ימריא בשעות הקרובות לפגישה ,  שנקבעה בשבוע שעבר .  
השניים צפויים לדון במהלך פגישתם בהתפתחויות האזוריות ,  ובעיקר בהתבססות האיראנית בסוריה ולבנון .  לראש הממשלה יתלוו ראש המוסד יוסי כהן ,  ראש המטה לביטחון לאומי  ( המל"ל )  מאיר בן שבת והמזכיר הצבאי אבי בלוט .
 פגישת נתניהו ופומפאו תתקיים פחות משבוע לאחר התקרית החריגה שהתרחשה בשמיי סוריה ביום חמישי האחרון ,  אז דיווחו כלי התקשורת במדינה על תקיפת מטרות ומחסני תחמושת של מיליציות שיעיות פרו-איראניות בפרברי דמשק ובדרום סוריה שיוחסה לכאורה לישראל .  
היו אלו הדיווחים הראשונים על תקיפה ישראלית בסוריה מאז תקרית הפלת המטוס הרוסי בחודש ספטמבר והמשבר עם רוסיה .  עם זאת ,  ראש הממשלה בנימין נתניהו אמר מאז כי ישראל ממשיכה לפעול בסוריה על מנת למנוע מאיראן להתבסס מעבר לגבול .
 צה"ל ,  מבלי להתייחס לתקיפה עצמה ,  אמר כי זוהה שיגור טיל לעבר רמת הגולן ונמצאו שרידים השייכים ככל הנראה לטיל נ"מ סורי .  הוא הכחיש דיווח שפורסם ברוסיה ולפיו הופל מטוס של חיל האוויר .
 קריאה נוספת:דיווחים :  ישראל תקפה מטרות איראניות באזור דמשק ;  סוריה שיגרה טיל לגולןפחות סוריה ,  יותר לבנון :  שינוי הטקטיקה של איראןדיווח בסוריה :  כוחות הקואליציה תקפו עמדות צבא אסד במזרח המדינה 

בצל המתיחות בסוריה :  נתניהו צפוי להיפגש עם שר החוץ האמריקני
פגישתם של ראש הממשלה נתניהו ושר החוץ פומפאו תתקיים בבריסל ,  ובמהלכה יידונו ההתפתחויות האזוריות ,  בהן גם ההתבססות האיראנית בסוריה ולבנון .  הטיסה טרם אושרה סופית בשל סוגיות לוגיסטיות ,  אולם ההערכה היא כי רה"מ ימריא בשעות הקרובות לפגישה שנקבעה בשבוע שעבר

