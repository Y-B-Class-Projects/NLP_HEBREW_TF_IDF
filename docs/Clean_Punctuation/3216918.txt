גורם בסביבת נתניהו :  פועל לכך שסער לא יוביל את רשימת הליכוד
ראש הממשלה תקף את השר לשעבר המתמודד בפריימריז הקרובים לרשימת הליכוד וסומן על ידו כמי שחובר ליריביו . " לא המצאתי ",  אמר נתניהו בשידור חי בעמוד הפייסבוק , " אמרו לי שגדעון פנה לאנשים וביקש את תמיכתם .  התרגיל הזה לא יצליח ".  סער הכחיש : " מחזור של עלילת כזב "
 - גורם בסביבת רה"מ :  לא מתערב בדירוג השרים והח"כים פרט לסער- נתניהו האשים : " התרגיל של סער נגדי לא יצליח "-  סער הגיב : " לא אגרר למלחמה פנימית בתוך הבית "-  מחרתיים יתמודד סער בפריימריז לראשונה מאז שעזב את המערכת הפוליטית ב-2014 
גורם בסביבת ראש הממשלה בנימין נתניהו אמר הערב  ( ראשון )  כי הוא פועל על מנת שגדעון סער לא יוביל את רשימת הליכוד .  אותו גורם הדגיש כי , " מעבר לכך הוא לא מתערב בדירוג השרים וחברי הכנסת ".  
מוקדם יותר אמר ראש הממשלה בשידור חי בעמוד הפייסבוק של הליכוד בנוגע להאשמות שהטיח סער ,  לפיהן הוא חותר תחתיו : " לא המצאתי ,  באו אליי אנשים בליכוד ואמרו לי שגדעון פנה אליהם ואמר 'אחרי הבחירות לא יטילו את ההרכבה על נתניהו ,  יגידו שהוא בשימוע ולכן אני מבקש את תמיכתכם'- אני חושב שהתרגיל הזה לא יצליח ". 
בפריימריז הקרובים סער מתמודד לראשונה מאז שעזב את המערכת הפוליטית ב-2014 .  הוא סומן על ידי נתניהו בחודשים האחרונים כאויב מבית שמנסה לעשות הפיכה שלטונית .  נתניהו האשים את סער בחבירה לנשיא ראובן ריבלין וברקימת קנוניה שתוביל לכך שהרכבת הממשלה תוטל על סער אחרי הבחירות במקום על נתניהו .
 בחירות 2019 - סיקור מיוחד בוואלה !  NEWS:המומלץ הרשמי היחיד של נתניהו :  החשוד בפרשת הצוללותאיחוד בימין ?  נתניהו קיים שיחות על איחוד הליכוד והבית היהודי"הליכוד TV ":  נתניהו ישיק מהדורת חדשות בהנחיית אלירז שדה 
סער הגיב להאשמות של נתניהו ואמר כי  " ‏למרבה הצער ,  יומיים לפני הפריימריז בחר ראש הממשלה לנסות ולמחזר את עלילת הכזב אותה השמיע לראשונה לפני מספר חודשים .  המטרה שקופה :  נסיון לפגוע בי בפריימריז .  חברי הליכוד חכמים ויודעים היטב שלדברים אין שחר .  ערב בחירות קריטיות לליכוד ולמדינה אנהג כמבוגר האחראי :  לא אגרר למלחמה פנימית בתוך הבית ".  
בחודש אוקטובר פורסם ב"ישראל היום "  כי נתניהו עצר את הקדמת הבחירות לאחר ש"מקורביו גילו "  כי הנשיא עשוי שלא להטיל עליו את הרכבת הממשלה גם אם ינצח .  אחרי הפרסום ,  מקורבי נתניהו הפנו את האצבע אל השר לשעבר סער ,  מבלי לנקוב ישירות בשמו ,  ואמרו כי  " המזימה שפורסמה היום ב"ישראל היום "  לא נולדה בבית הנשיא אלא אצל בכיר לשעבר בליכוד ,  שגם דיבר על כך עם כמה מהשותפים לקואליציה ". 
מאוחר יותר ,  במהלך מסיבת יום ההולדת של נתניהו שהתקיימה בלשכתו ,  אמר ראש הממשלה כי מזה כמה שבועות הוא יודע ששר לשעבר בליכוד מדבר עם גורמים בקואליציה ועשה נגדו תרגיל . " השר לשעבר רקח תרגיל חתרני נגדי ,  שאני אביא את הליכוד לניצחון סוחף בבחירות ואחר כך ידאגו שאני לא אהיה ראש ממשלה ,  בניגוד לרצון בוחרי הליכוד ,  בניגוד לרצון הציבור ,  בניגוד לדמוקרטיה ",  הוסיף .  

גורם בסביבת נתניהו :  פועל לכך שסער לא יוביל את רשימת הליכוד
ראש הממשלה תקף את השר לשעבר המתמודד בפריימריז הקרובים לרשימת הליכוד וסומן על ידו כמי שחובר ליריביו . " לא המצאתי ",  אמר נתניהו בשידור חי בעמוד הפייסבוק , " אמרו לי שגדעון פנה לאנשים וביקש את תמיכתם .  התרגיל הזה לא יצליח ".  סער הכחיש : " מחזור של עלילת כזב "
 
