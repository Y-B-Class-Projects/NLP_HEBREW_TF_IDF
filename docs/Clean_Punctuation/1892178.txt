חוק חינוך חינם מגיל 3 אושר בממשלה ;   " יום חג "
 ראש הממשלה השיג את תמיכתה של ש"ס ,  ובכך הצליח להעביר את הקיצוץ הרוחבי במשרדי הממשלה .  נתניהו : " אנחנו מתקנים היום עיוות היסטורי ".  21 שרים תמכו ,  8 שרים - בהם ברק - התנגדו
 ( צילום :  גדעון צנטנר ,  עריכה :  גדי וינסטוק )  
למרות התנגדותם של חלק מהשרים ,  חוק חינוך חובה חינם מגיל שלוש אושר הערב  ( ראשון )  בממשלה .  זאת לאחר שראש הממשלה ,  בנימין נתניהו ,  הצליח להשיג את תמיכתם של שרי ש"ס בתכניתו לבצע קיצוץ רוחבי של 4% במשרדי הממשלה - מלבד הביטחון .  מגעים קדחתניים שניהל ראש המטה של ראש הממשלה ,  בראשות נתן אשל ,  מול שרי ש"ס ,  הם שהובילו לכך שהסירו התנגדותם לתמיכתם בתכנית .  בתכנית תמכו 21 שרים מול 8 מתנגדים - חמשת שרי ישראל ביתנו ו-3 משרי העצמאות :  שר הביטחון אהוד ברק ,  השר להגנת העורף מתן וילנאי ושר התעשייה ,  המסחר והתעסוקה שלום שמחון .  השר לפיתוח הנגב והגליל ,  סילבן שלום ,  הסיר את התנגדותו לחוק לאחר שהצליח לצמצם את הקיצוץ בתקציב משרדו מ-30 מיליון שקלים ל-10 מיליון שקלים בלבד . 
" אנחנו מתקנים היום עיוות היסטורי ",  אמר היום נתניהו במסיבת עיתונאים שערך בירושלים ,  זמן קצר לאחר אישור התכנית , " וזו ברכה גדולה  (  ..  .)  אי אפשר לטפל בעץ החינוך אם לא מטפלים בכל מרכיביו .  אני חושב שזו ברכה ,  אפילו יום חג למדינת ישראל ,  וסוף סוף אנחנו עושים דבר שדיברו עליו כל השנים ". 
בהמשך הסביר נתניהו כי בניגוד ליתר משרדי הממשלה בחר שלא לקצץ בתקציב משרד הביטחון . " טרכטנברג דיבר על מקורות המימון לחינוך בחינם ,  שיבואו בראש ובראשונה מתקציב הביטחון .  אני שקלתי זאת והחלטתי כי לאור ההתרחשויות באזורנו זה יהיה משגה ,  אפילו משגה גדול לקצץ בתקציב הביטחון .  יתר על כן ,  חשבתי שצריך להגדיל את תקציב הביטחון .  אנחנו מוסיפים שלושה מיליארד שקלים לתקציב הביטחון - זה גידול משמעותי ולהערכתי כמי שאחראי בסופו של דבר על ביטחון ישראל ,  זה מענה ראוי לאתגרים ולאיומים .  היינו צריכים לקחת את התוספות הללו ממקורות אחרים מתרומה של משרדים אחרים וגם מתרומה של מערכת הביטחון ".  
שר האוצר ,  יובל שטייניץ ,  אמר לאחר אישור הצעת החוק בממשלה כי  " מדובר בהגשמת חלומם של שרי האוצר מזה 30 שנה להחלת סטנדרטים מתקדמים של שקיפות ובקרה על התקציב הגדול מכולם ,  הלא הוא תקציב הביטחון .  ההחלטה החדשה תחסוך במהלך העשור הקרוב מיליארדים רבים לטובת תקציבי החינוך ,  הרווחה וגם לטובת תקציב צה"ל עצמו .  בנוסף ,  הוחלט להפוך את ישראל לאחת המדינות המובילות בעולם המעניקות חינוך חינם מגיל 3 ומשקיעות בחינוך ובהכשרת הדור הבא מבעוד מועד .  אלו שתי החלטות היסטוריות שישרתו את ישראל ואת אזרחיה לשנים רבות ". 
גורמים בסביבתו של יו"ר ש"ס ,  השר אלי ישי ,  מסרו כי השר  " הגיע להסכמה מול האוצר שלא יבוצע קיצוץ ברשויות המקומיות ובפרויקט שיקום שכונות בשיכון ,  ועל כן ש"ס הצביעה בעד ",  זאת על אף שבבוקר הביע ישי התנגדות לתוכנית .  לאחר אישור החוק הוסיף ישי כי מדובר ב"חוק ראוי ומבורך ,  אך חשוב היה לוודא שלא יפגע בשכבות החלשות בחברה ". 
שר החינוך ,  גדעון סער ,  התייחס מוקדם יותר לנושא בישיבת הממשלה ,  ואמר כי  " ההחלטות היום הן חשובות ,  אפילו היסטוריות ומצטרפות למהלכים קודמים שעשתה הממשלה הנוכחית בחינוך ובהשכלה הגבוהה .  הן מציבות את החינוך במקום טוב יותר בסדר העדיפויות הלאומי ,  בניגוד לממשלות קודמות שדיברו על כך ולא עשו ".  עוד אמר סער ,  כי  " מכלול הצעדים - סבסוד גני הילדים לגילאי 3-4 ,  יום חינוך ארוך בהדרגה ,  הקלה בנטל תשלומי הורים למעוטי יכולת ,  חיזוק תנועות הנוער - ממוקדים בחיזוק המשפחות הצעירות והשכבות החלשות .  ההשקעה בגיל הרך היא קריטית ". 
עוד באותו נושא:נתניהו לצד ברק :  לא לקצץ בתקציב הביטחון - להגדילונתניהו :  קיצוץ רוחבי עבור חינוך חינם מגיל שלושליברמן לא מתקפל :  ממשיך להתנגד לקיצוץ הרוחבי
 ( עדכון ראשון :  16:46 )  

חוק חינוך חינם מגיל 3 אושר בממשלה ;   " יום חג "
 ראש הממשלה השיג את תמיכתה של ש"ס ,  ובכך הצליח להעביר את הקיצוץ הרוחבי במשרדי הממשלה .  נתניהו : " אנחנו מתקנים היום עיוות היסטורי ".  21 שרים תמכו ,  8 שרים - בהם ברק - התנגדו

