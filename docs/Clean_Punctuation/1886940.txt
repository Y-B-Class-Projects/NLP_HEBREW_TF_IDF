 " מס מוצרי יוקרה - חזרה לשנות ה-70 "
 הממונה לשעבר על הכנסות המדינה וחבר ועדת טרכטנברג ,  יורם גבאי ,  מותח ביקורת על התייחסות הממשלה להמלצות הוועדה .  לדבריו ,  מס על מוצרי יוקרה  " זה כסף קטן שנותן הישגים פסיכולוגיים "
" נסיגת הממשלה מהחלת מס יסף וביטוח לאומי מעסיקים ,  המביאה להעלאת מסי סיגריות ותוכניות להטלת מסי צריכה על כלי רכב יוקרתיים ודירות פאר ,  היא חזרה למדיניות מס נוסח שנות ה-70 של המאה הקודמת "  - כך אמר אתמול  ( ב' )  יורם גבאי ,  יו"ר דירקטוריון פעילים ניהול תיקי השקעה .  גבאי הוביל את הטיפול של ועדת טרכטנברג בתחום המיסוי . 
" בשנות ה-60 וה-70 היו מטילים מסי קנייה על יאכטות וכל מיני מוצרי יוקרה .  אלה מסים שלא מתאימים לתקופה ולמערכת המיסוי .  זה לא עבד אף פעם ולא יעבוד גם בעתיד ",  אמר גבאי ,  שהיה בעברו גם הממונה על הכנסות המדינה במשרד האוצר . " זה כסף קטן שנותן בעיקר הישגים פסיכולוגיים .  אם מישהו רוצה להשיג הישגים פסיכולוגיים שלא יצפה להשיג הישגים אמיתיים ".  
דווקא ההמלצות שבהן ההיקפים הכספיים הם משמעותיים ,  מוסיף גבאי ,  לא עוברות את אישור הממשלה . " במסים כמו במכסים ,  בכל מקום שראש הממשלה בנימין נתניהו מצא יריב פוליטי שצריך לשלם - הוא דחה את ההחלטה .  
העלאת הפרשות המעסיקים לביטוח לאומי ,  שהיתה אמורה להכניס 2.5 מיליארד שקל ,  נדחתה בלחץ התעשיינים ;  הורדת המכסים ,  שהיא האפשרות היחידה להביא להוזלה משמעותית ,  בעיקר במזון - נדחתה בלחץ התעשיינים ;  ההקלות ביבוא המקביל נדחו בלחץ מכון התקנים והתעשיינים ",  אומר גבאי .  
המקום היחיד ,  לדבריו ,  שלגביו אפשר להגיד שנתניהו לא נכנע ללחצים הוא במס היסף : " כאן הדחייה תואמת לחלוטין את העמדות של נתניהו ,  שמתנגד להעלאת המס השולי .  לכל שינוי אמיתי בנושא רווחה ,  רמת חיים ותחרות - יש מחיר .  אין ארוחות חינם .  שלי יחימוביץ' מתנגדת להורדת מכסים אבל רוצה להביא להורדה במחירי המזון .  אי אפשר להוזיל את מוצרי המזון בלי להגביר תחרות ,  וברור שאם מגבירים תחרות מישהו ייפגע ".  
דבריו של גבאי מתייחסים להחלטות הממשלה מהשבוע האחרון בתחום המיסוי .  המלצת ועדת טרכטנברג להעלות את הפרשות המעסיקים לביטוח לאומי ,  שהיתה אמורה להכניס לקופת המדינה 2.5 מיליארד שקל בשנה ,  לא אושרה .  בנוסף ,  החלת מס יסף של 2% על כל מי שהכנסתו גבוהה ממיליון שקל בשנה ,  הוסרה ברגע האחרון מההצעה שהובאה לאישור .  ההכנסות ממס היסף הוערכו בכ-500 מיליון שקל בשנה .  
מאז ,  מצאו במשרד האוצר שני מקורות חלופיים למימון ההוצאות הכלולות בוועדת טרכטנברג :  הצעד הראשון כבר אושר כאשר בשבוע שעבר חתם שר האוצר יובל שטייניץ על צו להעלאת המסים על מוצרי עישון שונים .  בין השאר ,  עלה מס הקנייה על טבק המשמש לעישון מקטרת או נרגילה וכן המס על סיגרים .  על פי הערכות במשרד האוצר ,  הצעד יכניס לקופת המדינה 120 מיליון שקל בשנה ,  כאשר בהמשך צפוי האוצר לקדם צמצום של הפטור ממכס על סיגריות בדיוטי פרי .  
הצעד השני ,  שעליו הכריז שר האוצר בשבוע שעבר ,  נותר בגדר תכנית ,  ולא ברור אם ומתי ייכנס לתוקף .  במסגרתו צפוי האוצר להטיל מס קנייה מיוחד על דירות יוקרה או מכוניות פאר . " זה יאפשר לנו לכוון לעשירים באמת ",  אמר שטייניץ .  עם זאת ,  האוצר הכריז בעבר כמה פעמים על תוכניות דומות ,  אך הן לא יצאו אל הפועל . 

" מס מוצרי יוקרה - חזרה לשנות ה-70 "
 הממונה לשעבר על הכנסות המדינה וחבר ועדת טרכטנברג ,  יורם גבאי ,  מותח ביקורת על התייחסות הממשלה להמלצות הוועדה .  לדבריו ,  מס על מוצרי יוקרה  " זה כסף קטן שנותן הישגים פסיכולוגיים "
 
