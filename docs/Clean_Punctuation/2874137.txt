בני משפחת החקלאי שנרצח הפגינו : " דורשים לשנות את הגדרת האירוע "
 בני משפחתו של דוד בר קפרא ,  שנרצח בידי שני פלסטינים מהשטחים ,  הפגינו יחד עם פעילי ימין מול בית ראש הממשלה ,  במחאה על החלטת המשטרה כי מדובר באירוע פלילי . " כך לא נראה שוד שהסתבך .  הם פעילי טרור "
 בני משפחתו של דוד בר קפרא ,  שנרצח בידי פלסטינים ,  שוהים בלתי-חוקיים  ( שב"חים )  ,  הפגינו היום  ( ראשון )  יחד עם פעילים נוספים מול בית ראש הממשלה .  הם הניפו שלטים במחאה על החלטת המשטרה להגדיר את רצח החקלאי כמעשה פלילי .  גם פעיל הימין ברוך מרזל השתתף בהפגנה . 
" כך לא נראה שוד ,  מדובר בשב"חים שלא הורשו להיכנס לארץ למרות בקשותיהם בגלל עברם הביטחוני ",  אמר במהלך ההפגנה דניאל ,  בנו של הנרצח ,  אשר נמצא ללא רוח חיים בשדות מושב פדיה שבשפלה לפני כחודש . " אבי היה כמעט בן 70 .  נניח שהפלסטינים רצו קצת כסף .  מדוע הם היכו אותו באכזריות עד איבוד הכרה ?  מדוע הם לא לקחו דבר - טנדר ,  קרטונים של ענבים ,  כסף מזומן ?  זה לא שוד שהשתבש .  הם היו שני פעילי טרור עממי שהושפעו מאווירת הרמאדן ומהדברים במסגדים .  לא בכדי הם השתמשו בבקבוק חומצה כדי להתגבר עליו .  אנחנו דורשים ,  ובצדק ,  את שינוי הגדרת האירוע ".  

בני משפחת החקלאי שנרצח הפגינו : " דורשים לשנות את הגדרת האירוע "
 בני משפחתו של דוד בר קפרא ,  שנרצח בידי שני פלסטינים מהשטחים ,  הפגינו יחד עם פעילי ימין מול בית ראש הממשלה ,  במחאה על החלטת המשטרה כי מדובר באירוע פלילי . " כך לא נראה שוד שהסתבך .  הם פעילי טרור "
 
