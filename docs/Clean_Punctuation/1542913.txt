רה"מ טס לאירופה :  ידון בהקפאת ההתנחלויות
נתניהו ורעייתו יצאו בשעות הצהריים לביקור בן ארבעה ימים בלונדון וברלין .  במוקד הביקור של נתניהו תעמוד דווקא פגישתו עם השליח האמריקאי למזרח התיכון ג'ורג' מיטשל
ראש ממשלת ישראל בנימין נתניהו ורעייתו שרה ייצאו בשעות הצהריים  ( שני )  לביקור בן ארבעה ימים בלונדון וברלין .  במוקד הביקור של נתניהו באירופה תעמוד דווקא פגישתו בלונדון ביום רביעי עם השליח האמריקאי למזרח התיכון ג'ורג' מיטשל .  במוקד הפגישה עם מיטשל תעמוד סוגיית הבנייה בהתנחלויות כאשר מסתמנת פשרה עם האמריקאים בנושא .  
אמש ,  בישיבת הממשלה השבועית ,  אמר נתניהו לקראת פגישתו עם מיטשל ,  כי  " ההערכה היא שניתן לשוב לשיחות ישירות בינינו לבין הפלסטינים בסוף ספטמבר ,  אבל זה מותנה בהבנות עם האמריקאים ועם הפלסטינים ".  נתניהו הסביר כי  " השיחות עם מיטשל הן רק חלק ממערך שיחות ומגעים שהתקיים בצורה אינטנסיבית לאחרונה באווירה טובה .  יש ניסיון לצמצם את תחומי אי ההסכמה ,  ואני לא חושב שהמפגש עם מיטשל יהיה האחרון לפני השקת תהליך מדיני ".  פגישתם של נתניהו ומיטשל תתקיים חודש ימים לפני ועידת האו"ם ,  שבה ייפגש ככל הנראה נתניהו עם נשיא ארצות הברית ברק אובמה ועם יו"ר הרשות הפלסטינית אבו מאזן .
 נתניהו מגיע לפגישה עם מיטשל עם רוח גבית בדמות תמיכתו של שר החוץ אביגדור ליברמן .  זאת לאחר שאמש הודיע ליברמן בתדריך עיתונאי כי אין בכוונתו להציב קווים אדומים בקשר לבנייה בהתנחלויות .  ליברמן אמר כי הוא אמנם אינו תומך במדיניות של נתניהו ושר הביטחון ברק ,  אולם הוא גם לא יעצור אותה .  אמירתו של ליברמן שוברת את התיקו שהתקיים עד כה בפורום השישיה בין  " הקבוצה הניצית ",  שמונה רק את המשנה לראש הממשלה משה יעלון ובני בגין ,  לבין  " הקבוצה היונית "  שמונה את ברק ,  נתניהו ודן מרידור .  
מחר צפוי נתניהו להיפגש עם ראש ממשלת בריטניה גורדון בראון .  בשעות בערב יקיים נתניהו פגישה חגיגית עם הקהילה היהודית בלונדון .  ביום רביעי כאמור ייפגש נתניהו עם מיטשל .  לאחר מכן ימריאו נתניהו ופמלייתו לגרמניה וביום חמישי הוא צפוי להיפגש עם קנצלרית גרמניה אנגלה מרקר ולאחר מכן ימריא בחזרה לישראל .
 
רה"מ טס לאירופה :  ידון בהקפאת ההתנחלויות
נתניהו ורעייתו יצאו בשעות הצהריים לביקור בן ארבעה ימים בלונדון וברלין .  במוקד הביקור של נתניהו תעמוד דווקא פגישתו עם השליח האמריקאי למזרח התיכון ג'ורג' מיטשל

