הימין יפגין בי-ם : " ביבי חורש מזימות נגד א"י "
 ארגוני ימין יקיימו הערב במרכז י-ם מפגן תמיכה בהתנחלויות . " בימים שבהם ביבי חורש מזימות נגד ארץ ישראל ,  מצאנו לנכון לערוך מפגן שיעביר את המסר שעם ישראל תומך בהתיישבות "
 הימין ינסה הערב  ( חמישי )  להראות את כוחו בכיכר ציון בירושלים ,  במה שמכונה  " מפגן הצדעה היסטורי "  להבעת תמיכה בהתנחלויות ביהודה שומרון ובירושלים .  
בניגוד להפגנות העבר ,  מארגני העצרת הם אנשי  " המטה המשותף למען יהודה ושומרון "  המאגדת מספר ארגוני ימין .  מועצת יש"ע ,  שהיתה אמונה בעבר על ארגון אירועי המחאה ,  איננה לוקחת חלק בהכנות לעצרת ואף לא תיקח בה חלק .  יו"ר המועצה ,  דני דיין ,  טען כי לא יוכל להגיע לאירוע בשל  " התחייבות אחרת ". 
בהפגנה ,  בה ישתתף בין היתר קהל מהימין החרדי והדתי ,  אמורים להופיע זמרים חרדיים .  מארגני ההפגנה מציינים כי לטובת הציבור החרדי יהיו בה כניסות נפרדות לגברים ולנשים ותתקיים לכל אורך האירוע הפרדה מלאה בין המינים .
 האירוע מוגדר בין היתר גם כתמיכה במכתב הרבנים שקרא לא להשכיר או למכור דירות לערבים .  אורח הכבוד יהיה רבה של צפת שמואל אליהו ,  יוזם המכתב .  כמו כן ,  מארגני האירוע ינצלו את ההזדמנות על מנת להביע תמיכה בזמר אריאל זילבר - שבעקבות הופעתו באזכרה לזכרו של בנימין כהנא ,  בנו של הרב מאיר כהנא ,  זכה לביקורות קשות מחבריו בלהקת תיסלם . 
 " בימים אלו יש עליהום על הרבנים ואין הזדמנות טובה יותר מלהוקיר אותם בכיכר העיר בירושלים ",  אמר אחד ממארגני ההפגה לוואלה !  חדשות . " בימים האלה שבהם ביבי חורש מזימות נגד ארץ ישראל וישנה רדיפה נגד רבנים ,  מצאנו לנכון לערוך מפגן שיעביר את המסר שעם ישראל תומך בהתיישבות ,  ברבני ישראל ובאמני ישראל ". 

הימין יפגין בי-ם : " ביבי חורש מזימות נגד א"י "
 ארגוני ימין יקיימו הערב במרכז י-ם מפגן תמיכה בהתנחלויות . " בימים שבהם ביבי חורש מזימות נגד ארץ ישראל ,  מצאנו לנכון לערוך מפגן שיעביר את המסר שעם ישראל תומך בהתיישבות "
 
