נתניהו לקרי על רקע הביקורת : " הבנייה - חלופה לתושבי עמונה "
 רה"מ שוחח עם שר החוץ האמריקני על רקע הביקורת החריפה בוושינגטון על הכוונה לבנות 300 יחידות דיור בבנימין למפוני עמונה .  לפי גורמים מדיניים ,  נתניהו הדגיש כי הבנייה תצא לפועל רק אם לא יימצא פתרון אחר
ראש הממשלה בנימין נתניהו שוחח היום  ( שבת )  בטלפון עם שר החוץ האמריקני ג'ון קרי ,  על רקע הביקורת החריפה בוושינגטון על התכנית להקמת 300 יחידות דיור עבור מפוני עמונה בהתנחלות שבות רחל שבבנימין .  לדברי גורמים מדיניים , " נתניהו אמר לקרי כי הבנייה בשבות רחל נועדה לספק חלופה לתושבי עמונה במידה ולא יימצא פתרון אחר ".  במקביל שוחחו השניים על סוגיות נוספות הקשורות למזרח התיכון .  
ביום רביעי האחרון פרסם הבית הלבן גינוי חריף בעקבות ההחלטה הישראלית . " קיבלנו הבטחות ציבוריות מהממשלה הישראלית שסותרות את ההודעה שלה ",  אמר דובר הבית הלבן ג'וש ארנסט ,  והוסיף : " אני מניח שכאשר מדברים על כיצד חברים טובים מתייחסים זה לזה ,  זה מקור לדאגה עבורנו ". 
עוד בוואלה !  NEWS :  טראמפ על סערת ההקלטה :  אין סיכוי שאפרוש ;  סגנו :  נפגעתי מדבריועל אף שנחלש : " מתיו "  גרם לשיטפונות עזים בקרוליינה הדרומית"אגם של דם ":  עשרות הרוגים ומאות פצועים בתקיפה סעודית בתימן 
לפני כן פרסמה מחלקת המדינה האמריקנית הודעת גינוי חריגה ,  ובה קשרה בין המשך הבנייה בהתנחלויות לבין חתימת הסכם הסיוע .  מרק טונר ,  סגן דובר מחלקת המדינה האמריקנית ,  מסר בהודעה : " זה מדאיג במיוחד שלאור ההסכם חסר התקדים בין ישראל לארצות הברית לסיוע צבאי ,  שנועד להגביר את ביטחונה של ישראל ,  ישראל נוקטת החלטה שנוגדת את האינטרסים שלה ,  הנוגעים לפתרון הסכסוך שלה עם הפלסטינים בדרכי שלום ".  הוא ציין גם את העיתוי ה"מייאש "  של ההחלטה ,  זמן קצר לאחר מותו של הנשיא התשיעי שמעון פרס .
 טונר הוסיף כי  " ישראל צריכה לבחור בין הרחבת הבנייה בהתנחלויות לבין שימור האפשרות לפתרון שתי המדינות .  לאחר הודעת הקוורטט האחרונה ,  שבה נקראו שני הצדדים לנקוט צעדים כדי לקדם את הפתרון בפועל ,  אנחנו לצערנו רואים בדיוק את ההפך .  המשך הבנייה בהתנחלות החדשה הוא צעד נוסף כדי לברוח למציאות של מדינה אחת וכיבוש מתמיד שאינו עולה בקנה אחד עם עתידה של ישראל כמדינה יהודית ודמוקרטית ".  

נתניהו לקרי על רקע הביקורת : " הבנייה - חלופה לתושבי עמונה "
 רה"מ שוחח עם שר החוץ האמריקני על רקע הביקורת החריפה בוושינגטון על הכוונה לבנות 300 יחידות דיור בבנימין למפוני עמונה .  לפי גורמים מדיניים ,  נתניהו הדגיש כי הבנייה תצא לפועל רק אם לא יימצא פתרון אחר

