נתניהו : " שמיר - איש ישר שלא כופף עצמו לאופנות השעה "
 ישיבת הממשלה השבועית נפתחה הבוקר  ( ראשון )  בדקה דומיה לזכר ראש הממשלה לשעבר יצחק שמיר שהלך לעולמו אתמול .  כמו כן ,  ספד ראש הממשלה בנימין נתניהו לשמיר ,  אותו כינה  " פטריוט יהודי ואחד המנהיגים המוצקים שידעה המדינה ".  לדברי נתניהו ,  שמיר היה  " חף מגינונים ,  איש אמת פשוט ,  ישר ובעל עוצמות פנימיות חזקות מאוד ".  נתניהו ציין גם את התפקיד המכריע שמילא שמיר בקליטת עלייה מברית המועצות לשעבר ומאתיופיה ואמר כי  " בהתעקשות הזו הוא שינה את גורל המדינה ,  כי הוא הביא לכך שהעלייה הגיעה במלוא עוצמתה ומשקלה ".  לדברי נתניהו ,  למרות ששמיר לא הפגין כריזמה , " היתה לו עוצמה ונחישות פנימית .  חלק מהדברים שאמר אז ,  אשר הביאו קיתונות של בוז ,  נתפסים היום אחרת - כי הוא לא כופף את עצמו או האמת שלו לאופנות השעה ".  בסיום דבריו איחל ראש הממשלה לתלמידי ישראל שהחלו את החופש הגדול , " שיהנו ויבלו .  אבל יש לי שתי בקשות - להיזהר בכבישים ובחופים .  ומניסיון חיים ארוך אני ממליץ - תקשיבו לאבא ואמא .  תעשו מה שהם אומרים לכם ".  

נתניהו : " שמיר - איש ישר שלא כופף עצמו לאופנות השעה "
 nan
