אובמה :  רק לחץ פנימי יגרום לנתניהו לעשות פשרות
נשיא ארה"ב התראיין לתומס פרידמן ב"ניו יורק טיימס ",  ואמר כי מעמדו של נתניהו התחזק אחרי המלחמה בעזה . " ביבי חזק ואבו מאזן חלש .  צריך ששתי ההנהגות יביטו מעבר למחר "
 נשיא ארצות הברית ברק אובמה אומר כי עד שראש הממשלה בנימין נתניהו לא ירגיש לחץ פנימי מצד הציבור ,  הרי שהוא לא צפוי לעשות פשרות בנושא השלום ,  כולל לגבי פינוי המתנחלים .  
בראיון נרחב עם העיתונאי תומס פרידמן שחלקים ממנו התפרסמו לפנות בוקר  ( שבת )  בעיתון  " ניו יורק טיימס ",  התייחס הנשיא אובמה לכמה סוגיות אזוריות .  
לדבריו , " מדהים לראות למה הפכה ישראל בעשרות השנים האחרונות ".  הוא תיאר את ישראל כמדינה  " מצליחה ,  עשירה וחזקה ",  ואמר כי לישראל יש עוצמה צבאית ,  וכי הוא אינו חושש לשרידותה . " השאלה היא כיצד ישראל תשרוד .  כיצד ניתן ליצור את מדינת ישראל ,  באופן שבו שומרים על מסורות אזרחיות ודמוקרטיות .  כיצד משמרים מדינה יהודית ,  שגם משקפת את הערכים הטובים ביותר של אלה שייסדו את ישראל ". 
אובמה ציין כי  " תמיד האמנתי שצריך למצוא דרך לחיות בשלום עם הפלסטינים .  צריך להכיר בכך שיש להם דרישות לגיטימיות ,  ושזו גם הארץ שלהם והשכונה שלהם ".  צפו בחלק מהריאיון :  
כשנשאל אם לא כדאי שיפעיל לחץ חזק יותר על נתניהו ועל יו"ר הרשות הפלסטינית אבו מאזן ,  אמר אובמה כי השניים צריכים ,  תחילה ,  לפעול בעצמם .
 אובמה ציין כי  " סקרי דעת הקהל של נתניהו גבוהים יותר משלי "  וכי הם  " התחזקו מאוד אחרי המלחמה בעזה ".  לכן ,  ציין הנשיא האמריקני ,  כל עוד שנתניהו לא ירגיש יותר לחץ פנימי ,  קשה לדמיין כיצד הוא מבצע פשרות קשות מאוד ,  כולל לגבי פינוי מתנחלים . " זה דבר קשה לעשות ",  הדגיש אובמה .
 בהתייחסו לאבו מאזן ,  אמר אובמה כי  " ביבי חזק מדי ובמובנים מסוימים ,  אבו מאזן חלש מדי כדי שנביא את שניהם ביחד ,  ונקבל החלטות נועזות כמו שסאדאת ,  בגין או רבין היו מוכנים לקבל .  זה יצריך שההנהגה אצל הישראלים - והפלסטינים - תביט מעבר למחר .  עבור פוליטיקאים ,  זה הדבר הקשה ביותר לעשות ".  

אובמה :  רק לחץ פנימי יגרום לנתניהו לעשות פשרות
נשיא ארה"ב התראיין לתומס פרידמן ב"ניו יורק טיימס ",  ואמר כי מעמדו של נתניהו התחזק אחרי המלחמה בעזה . " ביבי חזק ואבו מאזן חלש .  צריך ששתי ההנהגות יביטו מעבר למחר "
 
