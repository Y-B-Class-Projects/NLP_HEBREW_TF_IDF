נתניהו : " לקרוא לברגותי מנהיג פוליטי זה כמו לקרוא לאסד רופא "
 ראש הממשלה נדרש לסערה שהניב מאמר בכיר פתח ב"ניו יורק טיימס ".  העיתון הגדיר את ברגותי ,  המוביל את מחאת האסירים , " מנהיג פלסטיני ".   " אלה מרצחים ,  טרוריסטים ואנחנו בצד הצודק ,  המוסרי ",  אמר נתניהו באירוע מימונה בדימונה
ראש הממשלה בנימין נתניהו התייחס היום  ( שלישי )  באירוע מימונה בדימונה לסערת מאמרו של בכיר פתח מרואן ברגותי ב"ניו יורק טיימס ".  נתניהו נדרש להגדרתו של ברגותי בעיתון האמריקני כמנהיג פלסטיני ואמר כי לקרוא לו  " מנהיג פוליטי זה כמו לקרוא לאסד רופא ילדים  ( אף שנשיא סוריה הוא רופא עיניים בהכשרתו )  ".   
" קראתי שלשום מאמר בעיתון 'ניו יורק טיימס' ,  שמציג את רב המחבלים ברגותי כפרלמנטר ומנהיג .  הוא  ( העיתון )  חזר בו כי אנחנו הערנו להם ",  אמר נתניהו . " זה כמו לקרוא לאסד רופא ילדים .  אלה מרצחים ,  טרוריסטים .  ואנחנו לעולם מאבדים את הבהירות שלנו ,  כי אנחנו בצד הצודק .  אנחנו בצד המוסרי - והם בצד הלא צודק ובצד הלא מוסרי ".  
לדבריו , " הבהירות המוסרית הזאת ,  הנכונות להגן על הארץ שלנו ,  הנכונות להילחם באלה שבאים להכחיד אותנו ,  זה אחד מהכוחות הגדולים שלנו ,  לצד אהבת ישראל ,  שמתבטאת בשפע הזה ,  ביופי הזה ,  בחום הזה .  אנחנו נמשיך לפתח את המדינה שלנו ונמשיך תמיד לשמור עליה ".  חגיגות המימונה נמשכות היום באירועים חגיגיים ברחבי הארץ .  לצד ראש הממשלה השתתפו באירוע בדימונה גם שרת התרבות מירי רגב ,  יו"ר הקואליציה דוד ביטן וחברי הכנסת נאוה בוקר ואורן חזן .  
עוד בוואלה !  NEWS:לא רק תנאי הכליאה :  שביתת האסירים מדיפה ריח עז של מאבק פנימימסמכי האו"ם נחשפים :  בעלות הברית ידעו על השואה כבר ב-1942שביתה כללית בשבוע הבא במחאה על מצב השידור הציבורי 
גם שר הביטחון אביגדור ליברמן התייחס לשביתת הרעב שיזם ברגותי .  בדף הפייסבוק שלו כתב ליברמן : " בכל מה שקשור למחבלים שובתי הרעב בכלא הישראלי ,  אני מציע לאמץ את גישת מרגרט תאצ'ר ",  כתב ליברמן ,  והוסיף : " בנוסף ,  אני מקווה לראות במהרה את חברי הכנסת מטעם הרשימה המשותפת ,  ואת השייח ראאד סלאח ,  מצטרפים לאותה שביתת רעב בלי להישבר ובלי לאכול עופות בלילה ". 
מנגד ,  ח"כ עיסאווי פריג'  ( מרצ )  ,  אמר בתגובה לסערה כי  " במקום לשחרר את מרואן ברגותי ,  מעדיף נתניהו להתנצח עם הניו יורק טיימס על התארים שהצמיד לשמו .  ברגותי הוא קודם כל מנהיג פוליטי ".  לדבריו  " הגיע הזמן שגם נתניהו יבין זאת ,  ובמקום לשלוח את ברגותי לבידוד ,  ישלח אותו אל מחוץ לכתלי בית הסוהר .  ברגותי השתמש באלימות כנגד משטר שבעיניו הוא משטר מדכא וכובש ,  לא צריך להבין זאת ,  אבל חשוב לקבל זאת ולזכור שלא הישראלים יקבעו לפלסטינים מי יהיו מנהיגיהם ". 
אתמול בעקבות הסערה הציבורית שעורר המאמר ,  הוסיף העיתון הבהרה לגבי תיאורו של ברגותי . " המאמר הסביר את גזר הדין של הכותב ,  אך כשל במתן הקשר בדרך של ציון העבירות שבהן הורשע ",  נכתב בסיומו של הטור .  ברגותי  " הורשע בחמש עבירות של רצח וחברות בארגון טרור ",  הוסיפו בעיתון .  עוד צוין כי  " ברגותי סירב להגנה במשפטו וסירב להכיר במערכת המשפט של ישראל ובלגיטימיות שלה ".  למרות ההערה ,  תיאור כותב המאמר נותר בעינו : " מרואן ברגותי הוא מנהיג פלסטיני וחבר פרלמנט ". 
ברגותי ,  שנעצר במהלך האינתיפאדה השנייה ,  מרצה חמישה מאסרי עולם בכלא ומנהיג את שביתת הרעב של האסירים הביטחוניים שהחלה אתמול .  במאמר הוא שטח את הסיבות למחאה ,  שבה לקחו חלק אתמול כ-1,187 פלסטינים .  
בישראל זעמו על פרסום המאמר ,  ועל כך שלא צוין בסופו כי ברגותי הורשע ברצח .  יו"ר יש עתיד ,  ח"כ יאיר לפיד ,  תקף בחריפות את ברגותי ואת העיתון ,  וכתב במאמר תגובה ב"טיימס אוף ישראל "  כי  " ברגותי הוא רוצח מורשע מהסוג הגרוע ביותר ".  מתאם פעולות הממשלה בשטחים ,  אלוף יואב  ( פולי )  מרדכי ,  תקף גם הוא את העיתון האמריקני בהשמטת היותו של ברגותי  " רוצח ומחבל ". 
אמש הועבר ברגותי מכלא  " הדרים "  בשרון לבידוד בכלא קישון כחלק מניסיון של שב"ס להיאבק במחאת האסירים .  לפי גורם ביטחוני ,  ברגותי גם צפוי להישפט על המאמר שפרסם ב"ניו יורק טיימס ",  שנכתב ללא אישור .  על פי ההערכה בשב"ס ,  רעייתו של ברגותי ,  פדווא ,  העבירה את הטור שכתב בעלה .  במקרים דומים בעבר שבהם ברגותי התראיין או פרסם מאמרים ללא אישור הוא נשלח לבידוד .
  ( עדכון ראשון :  12:47 )  

נתניהו : " לקרוא לברגותי מנהיג פוליטי זה כמו לקרוא לאסד רופא "
 ראש הממשלה נדרש לסערה שהניב מאמר בכיר פתח ב"ניו יורק טיימס ".  העיתון הגדיר את ברגותי ,  המוביל את מחאת האסירים , " מנהיג פלסטיני ".   " אלה מרצחים ,  טרוריסטים ואנחנו בצד הצודק ,  המוסרי ",  אמר נתניהו באירוע מימונה בדימונה

