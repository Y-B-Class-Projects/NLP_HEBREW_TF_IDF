בלי הח"כים התומכים :  נאום נתניהו עשוי להגביר את המיאוס מבית
עבור אלף הפעילים שהגיעו לשמוע את רה"מ בכפר המכביה ועוד רבים בבית ,  יהפוך הביטוי  " אז יהיו המלצות ,  אז מה ?  "  למטבע לשון שגור .  אך בשעה שהקולות המסתייגים בימין גוברים ,  ההשתלחויות של נתניהו יכולות אפילו לערער את יציבות הקואליציה
בין ההתקפות על המשטרה והחיקויים החמורים של התקשורת , " נאום ההמלצות "  שנשא אמש  ( שלישי )  ראש הממשלה בנימין נתניהו בכפר המכביה כלל גם כמה אי-דיוקים .  נתניהו טען שהמשטרה המליצה להגיש נגד הנשיא ריבלין כתב אישום ,  ושהיועץ המשפטי סגר את התיק .  אחר כך ,  אמר ש-60% מהמלצות המשטרה  " נזרקות לפח ",  והאשים את הקרן החדשה לישראל במימון ההפגנות בשדרות רוטשילד בתל אביב .  העובדות ,  למרות זאת ,  קצת אחרות :  המשטרה המליצה לסגור את כל תיקי החקירה נגד ריבלין בזמנו והיועץ המשפטי אימץ אותה ,  רוב המלצות המשטרה נגד נבחרי ציבור מסתיימות באישום ,  והקרן החדשה בהודעה רשמית אמרה שמעולם לא פנו אליה ואין לה שום קשר למה שקורה בשדרות רוטשילד .  אם עיתונאי היה מפרסם סיפור עם כל כך הרבה אי-דיוקים ,  נראה שנתניהו היה מאשים אותו בפייסבוק בהפצת  " פייק ניוז ". 
נואם בחסד כמו נתניהו ,  שמאחוריו שעות של כתיבת נאומים ,  לא אמור ליפול בבדיקת עובדות ,  אבל הייתה אמת אחת בנאומו שקשה להתכחש לה לפחות ברמה הפוליטית .  בשנה שעברה המשטרה פתחה בחקירה של חשדות לשוחד ,  מרמה והפרת אמונים מצד ראש הממשלה - ומאז ,  כלום לא קרה .  נתניהו המשיך לנהל את ענייני המדינה ,  נסע למקומות שונים ,  לא פתח במלחמה וגם לא עשה שלום ,  והחליק בקלות משברים קואליציוניים .  למרות הטרוניות החוזרות והנשנות שלו ,  החקירה נוהלה עם מעט הדלפות והוטל צו איסור פרסום על עדות המדינה של ארי הרו ,  ראש הסגל לשעבר .  בשבועות הקרובים המלצות המשטרה יפורסמו ברבים ,  איסור הפרסום קרוב לוודאי יוסר ,  והקרב של נתניהו על חייו הפוליטיים יעבור לשלב הבא .
 עוד בנושאנתניהו במתקפה נגד המשטרה : " גם אם יהיו המלצות - רובן מושלכות לפח"במשטרה דוחים את טענות נתניהו ;   " הוא ירד לגמרי מהפסים"גבאי נגד נתניהו : " לא המשטרה קיבלה מתנות ב-200 אלף דולר - אתה קיבלת "  
ראש הממשלה נערך לרגע הזה זה שבועות ,  ונאום ההמלצות אמש היה שיאו של קמפיין דה לגיטימציה נגד המשטרה שהוא מוביל מאז שהכנסת חזרה מפגרת הקיץ .  יו"ר הקואליציה דוד ביטן וח"כ דודי אמסלם  ( הליכוד )  הובילו את המסע בראש חוצות ,  עם שני מאבקים אגרסיביים שהותירו צלקות לא קטנות על הקואליציה  ( אך דווקא אמש ,  בנאום סביב נושא ההמלצות ,  לא נכחו באולם )  .  
נתניהו הרחיק את עצמו מהחוק הצרפתי ,  שנועד לאסור חקירות של ראש ממשלה מכהן ,  וגם מהחוק שנועד למנוע את פרסום המלצות המשטרה .  אך בסופו של דבר ,  בשני המקרים ,  הוא נאלץ  " לשים ברקס "  ולהחריג עצמו מהחוקים .  כך ,  המהלך שנועד למנוע מהציבור להיחשף להמלצות המשטרה נכשל .  
אבל בינתיים ,  הוא הרוויח שעות של דיונים באולפנים ותכניות הרדיו שהטילו ספק בנחיצותן של המלצות משטרה בכלל ודנו אם זה לגיטימי לחקור ראש ממשלה מכהן .  במקביל ,  דיווחים על שערוריות ומחדלים לכאורה שקשורים בשמו של מפכ"ל המשטרה רוני אלשיך הטילו צל על התנהלותו .  המטרה ברורה :  כרסום דרמטי באמינות המלצות המשטרה ומזעור דרמטי של חשיבותן ,  כדי לעבור את השלב הזה ולהעביר את הכדור לפתחו של היועץ המשפטי לממשלה .
 בשביל אלף הפעילים והמעריצים שהגיעו אתמול לכפר המכביה ,  ובשביל רבים שנשארו בבית ,  המופע של נתניהו היה מספיק בשביל שכשיפורסמו בסופו של דבר המלצות המשטרה ,  הם ימשכו בכתפיים ויגידו  " אז היו המלצות ,  אז מה ?  ".  מטבע הלשון הזה כנראה ילווה אותנו הרבה בשבועות הקרובים .  רבים בליכוד גם הנהנו בחיוב כשנתניהו הביך את ריבלין ,  במעין פעולת תגמול לנאומים המוסרניים שהוא נושא נגד הממשלה על בימת הכנסת ,  ולא כל כך הפריעו להם קריאות הבוז נגד הנשיא .  עם זאת ,  גורלו של נתניהו לא נתון בידי אלה ,  אלא דווקא בידי אחרים ,  שמסתייגים מההכפשות וההשמצות וקולם מתחיל להתגבר .  
אחרי שהרב יובל שרלו היה הנואם המרכזי ברוטשילד בשבוע שעבר ,  העיתונאי יועז הנדל הודיע ב"ידיעות אחרונות "  על אירוע מקביל להפגנות המחאה ברוטשילד במוצאי שבת הקרובה ,  כדי לייצר  " מקום שבו הימין מדבר נגד שחיתות ".  השרה לשעבר לימור לבנת ,  מבכירות הליכוד בעבר ,  קראה אתמול לאנשי המחנה הלאומי להגיע לכיכר ציון שבירושלים ,  ולא מן הנמנע שעוד פורש מהליכוד ימצא את עצמו בכיכר - השר לשעבר משה יעלון - שהגיב בתקיפות למה שכינה  " המופע המבזה של מי שאמור להנהיג את המדינה ומתנהג כעבריין נמלט ".  שני ח"כים מהקואליציה כבר אישרו את הגעתם  רועי פולקמן ורחל עזריה  ( כולנו )   וגם הח"כים יהודה גליק ואורן חזן  ( הליכוד )  שוקלים זאת .  הנדל בחר בכיכר ציון ולא בכיכר פריז הסמוכה למעון בבלפור ,  אבל אם תגיע מסה קריטית של אנשים ושמות גדולים מהימין והמרכז ,  הבלאגן הפוליטי יעבור למיקום קרוב מאוד למעון .  
ההפגנה הזו צריכה לעניין לא רק את נתניהו ,  אלא גם את שותפיו הקואליציוניים התוהים לגבי צעדיהם העתידיים ,  ובעיקר השרים משה כחלון ונפתלי בנט .  עד עכשיו ,  הלחץ הציבורי הגיע מהפגנות פתח תקווה ורוטשילד ,  אבל תחושת המיאוס מנתניהו מאיימת להתפשט גם לקהלים שלהם ,  בימין הרך ובימין הממלכתי-דתי .  המלצות המשטרה ,  ובעיקר הסיפורים הפיקנטיים על האופן שבו נתניהו שיחד לכאורה את חבריו ואילו מתנות קיבל לכאורה ולשם מה ,  עשויים להגביר את הביקורת וסימני השאלה על המשך הישיבה בממשלה .  אבל בעוד בנט תמיד יוכל להגיד  " לא מפילים ממשלת ימין ",  עבור כחלון הסיטואציה הרבה יותר מורכבת .  שר האוצר ,  שחברי סיעתו יוצאים להפגין נגד השחיתות ,  ספג מכה לא קלה כשגמגם בקרב מול נתניהו על חוק ההמלצות ,  והוא מתקרב שוב לנקודת מבחן גדולה .  
המפתחות לטלטלה הפוליטית ,  כן או לא ,  נמצאות בעיקר בידיו של כחלון ,  זאת משום בימים אלה מתחילה הקואליציה להיערך להעברת תקציב 2019 .  בינתיים ,  נראה שכל השותפים בעיקר זורקים לו פצצות מצרר .  כבר מזמן שר הביטחון אביגדור ליברמן העלה דרישה לתוספת של מיליארדים לתקציב הביטחון ,  הליכוד הודיע השבוע שהוא כופה נוסח לחוק הלאום שלא מקובל על כולנו ,  ולסיום סיומת - בנט ושקד הפיצו תזכיר חוק ממשלתי למהפכה חוקתית ,  וכחלון שוב יידרש כנראה להיות מגן בית המשפט העליון .  גם מול החרדים לא באמת לגמרי נרגעו הרוחות ,  ולנתניהו יש יו"ר קואליציה חצי משותק .  בקיצור ,  שמח .  מאז משבר התאגיד ,  כחלון נהג להשתעשע בראיונות בהגדרת היחסים בינו לבין נתניהו במדד  " כבר כן "  או  " כבר לא ".  בשלב זה ,  האינטרס שלהם משותף - לא ללכת לבחירות - אבל אחרי פרסום ההמלצות ,  מאוד יכול להיות שיתברר שכבר לא .  

בלי הח"כים התומכים :  נאום נתניהו עשוי להגביר את המיאוס מבית
עבור אלף הפעילים שהגיעו לשמוע את רה"מ בכפר המכביה ועוד רבים בבית ,  יהפוך הביטוי  " אז יהיו המלצות ,  אז מה ?  "  למטבע לשון שגור .  אך בשעה שהקולות המסתייגים בימין גוברים ,  ההשתלחויות של נתניהו יכולות אפילו לערער את יציבות הקואליציה

