רה"מ נחת בארה"ב : " לא לטאטא מתחת לשטיח "
 ראש הממשלה נחת בוושינגטון לקראת פגישתו עם נשיא ארה"ב בה ידונו בעיקר בסוגיות הליבה במו"מ בין ישראל לרשות הפלסטינית . " אתייחס לנושאים החשובים לקונצנזוס הישראלי "
 ראש הממשלה בנימין נתניהו ,  שנחת בשעות הצהרים בוושינגטון ,  התייחס היום  ( שישי )  בתדרוך לעיתונאים במטוס בדרכו לארצות הברית לפגישתו הקרובה עם נשיא ארצות הברית ,  ברק אובמה . " יש דברים שאין לטאטא מתחת לשטיח .  לפעמים להיות צודק זה גם להיות חכם .  כך בעיקר בנושאים היסודיים ,  החשובים לקונצנזוס הישראלי "  אמר ראש הממשלה . " אלה הם גם הנושאים שאעלה בפני הנשיא ובנאומי בקונגרס ". 
גורם בכיר בפמליית נתניהו אמר לסוכנות הידיעות רויטרס כי ראש הממשלה התאכזב מנאומו של אובמה אתמול . " יש תחושה שבוושינגטון לא מבינים נכונה את המציאות ומה ניצב מולנו ",  הוסיף הגורם . " תגובתו הנחושה של ראש הממשלה אמש מדגישה את אכזבתו מכך שאובמה לא הדגיש את הנקודות החשובות לישראל ,  בעיקר את נושא זכות השיבה ".  נתניהו ,  שיחד עם יועציו האזין לנאום בטרם המראתו לארצות הברית ,  התלונן כי  " מתווה אובמה "  דוחק את ישראל לפינה שכן הסכם על בסיס גבולות 67' עם חילופי שטחים מוסכמים יחשוף את ישראל לסכנה ביטחונית .
 מוקדם יותר היום דווח ב"ניו יורק טיימס "  כי אובמה אמר לעוזריו הקרובים כי הוא לא סבור שראש ממשלת ישראל יהיה נכון לעשות ויתורים הנחוצים להשקפתו בכדי להגיע להסדר שלום כולל עם הפלסטינים .  
עוד דווח בעיתון האמריקאי החשוב כי מספר שעות לפני נאום אובמה אתמול ,  שוחח ראש הממשלה בנימין נתניהו עם מזכירת המדינה האמריקאית ,  הילרי קלינטון ,  והביע את מורת רוחו נוכח כוונתו של אובמה להצהיר כי הוא תומך בהקמת מדינה פלסטינית בגבולות 67' .  עוד דווח ,  כי מקורביו של נתניהו טוענים כי הוא מעוניין שארה"ב תגונן על ישראל מפני ההצבעה באו"ם על ההכרה במדינה פלסטינית בחודש ספטמבר הקרוב .
 מוקדם יותר מתחה יו"ר האופוזיציה ,  ציפי לבני ,  ביקורת על התנהלות ראש הממשלה בנימין נתניהו והאשימה אותו בפגיעה בביטחון ישראל ובכושר ההרתעה שלה על רקע המחלוקת עם ארצות הברית .  בכנס קבלנים באילת הוסיפה לבני כי  " נשיא אמריקאי שתומך בחזון שתי המדינות מייצג אינטרס ישראלי ולא אנטי ישראלי .  ההרתעה של ישראל והלגיטימיות שלה בעולם קשורה בקשר ישיר ליחסים עם המעצמה הגדולה בעולם ,  ומי שפוגע בכך ,  פוגע בהרתעה ובלגטימיות של ישראל ". 

לפניות לכתב :  pinhas_wolf@walla.co.il

רה"מ נחת בארה"ב : " לא לטאטא מתחת לשטיח "
 ראש הממשלה נחת בוושינגטון לקראת פגישתו עם נשיא ארה"ב בה ידונו בעיקר בסוגיות הליבה במו"מ בין ישראל לרשות הפלסטינית . " אתייחס לנושאים החשובים לקונצנזוס הישראלי "
 
