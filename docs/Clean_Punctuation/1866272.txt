המדינה לבית הדין : " כנס דיון דחוף במשבר המתמחים "
 לאחר שהרופאים המתמחים הודיעו כי אין בכוונתם לדחות את התפטרותם הצפויה להיכנס לתוקף מחר בבוקר ,  מנסה המדינה למנוע המשבר . " מדובר בשביתה בלתי חוקית ואסורה "
 המדינה ביקשה אחר הצהריים  ( רביעי )  מבית הדין הארצי לעבודה לקיים דיון דחוף בנושא התפטרותם של למעלה מ-700 רופאים מתמחים הצפויה להיכנס לתוקפה מחר ,  ולקיים את הדיון עוד הערב .  בבקשת המדינה נטען כי ההתפטרות של המתמחים הינה צעד מאורגן ומתוזמן של המתמחים כחלק מהמאבק לשיפור תנאי עבודתם ושכרם וכי מדובר בהמשך  " לצעדים ארגוניים אסורים אשר ננקטו על ידי הרופאים המתמחים "  וכי מדובר ב"שביתה בלתי חוקית ואסורה ". 
מאבק המתמחים - כותרות אחרונות
מתמחים ב-6 בתי חולים החליטו לא לדחות ההתפטרותבעקבות ההתפטרות :  ראש הממשלה נפגש עם המתמחיםהמתמחים דחו את התפטרותם ב-48 שעות
לפני זמן קצר הסתיימה פגישה בין נציגי המתמחים לממונה על השכר באוצר ,  אילן לוין .  לדברי משרד האוצר ,  לוין הציג למתמחים מתווה בו ישנה התייחסות לבעיות נקודתיות אשר ניתן למצוא להם פתרון מבלי לחרוג מההסכם הכללי שהושג בין ההסתדרות הרפואית למדינה .  כך למשל ,  לוין התחייב שהמדינה תתחייב למתווה העסקה  " פול טיים "   בבתי החולים למתמחים צעירים ,  דבר שאמור להמריץ את הרופאים להשקיע יותר בבתי החולים הציבוריים על חשבון פרקטיקה פרטית .  כמו כן ,  הממונה על השכר הצהיר כי משרד האוצר מוכן כבר עכשיו למצוא פתרונות לבעיות שכבר זוהו כגון :  יום מנוחה שבועי ,  בחינה נוספת של נושא ההסעות למקום העבודה ומנגנוני אכיפה לקיום שש תורנויות בלבד בחודש ,  כפי שהתחייבו לו בהסכם עם ההסתדרות הרפואית .
 מוקדם יותר הודיעו הרופאים המתמחים בבתי החולים רמב"ם ובני ציון בחיפה ,  שיבא בתל השומר ,  איכילוב בתל אביב ,  מאיר בכפר סבא ובילינסון בפתח תקווה ,  כי החליטו שלא להסכים לעיכוב נוסף בהתפטרותם ,  זאת למרות בקשתו אתמול של ראש הממשלה בנימין נתניהו .  המתמחים בכל בתי החולים ערכו הבוקר הצבעה בנושא ,  ובה התנגדו רובם לבקשת נתניהו .  נציגי הרופאים המתמחים והמדינה עורכים פגישות במהלך היום בניסיון להגיע לפשרה שתמנע את ההתפטרות .  בשעות הצהריים יצאו הצדדים להפסקה במשא ומתן אותו הם מתכוונים לחדש בהמשך היום .
 אתמול נפגש ראש נתניהו עם נציגי הרופאים המתמחים בלשכתו בירושלים יחד עם יו"ר ההסתדרות הרפואית ד"ר ליאוניד אידלמן .  עם היוודע דבר הפגישה ,  נטשו הרופאים המתמחים את פגישת המשא ומתן שנערכה במשרד האוצר בירושלים .  בהסתדרות הרפואית ציינו כי המתמחים החליטו לעזוב את הפגישה במשרד האוצר בלי נימוק לאחר כשעה וחצי .  במשרד האוצר זעמו על נטישת המתמחים בניסיון לעקוף אותם ,  על מנת להגיע להסכם עם ראש הממשלה .
 
המדינה לבית הדין : " כנס דיון דחוף במשבר המתמחים "
 לאחר שהרופאים המתמחים הודיעו כי אין בכוונתם לדחות את התפטרותם הצפויה להיכנס לתוקף מחר בבוקר ,  מנסה המדינה למנוע המשבר . " מדובר בשביתה בלתי חוקית ואסורה "
 
