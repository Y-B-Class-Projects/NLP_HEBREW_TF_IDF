משה נוסבאום : " לנתניהו יש עוד הרבה מה ללמוד גם מיצפאן ולא רק מ'ארץ נהדרת' "
 הפרשן לענייני משטרה של חדשות 2 התראיין ל-103FM והתייחס לנאום של רה"מ נתניהו - שכלל חיקוי שלו : " אין לי ספק שהוא התאמן על זה .  אין לי ספק שהוא עמד מול המראה - הבעיה שאצלו זה יותר קשה ,  כי אין לו גבות כמו שלי "
" לרה"מ נתניהו יש עוד הרבה מה ללמוד גם מיצפאן ,  ולא רק מ'ארץ נהדרת' "   זה מה שחושב משה נוסבאום ,  הפרשן לענייני משטרה של חדשות 2 ,  על החיקוי שעשה לו רה"מ .  אמש  ( שלישי )  באירוע הדלקת נר חנוכה עם פעילי ליכוד ,  שנערך בכפר המכביה ,  התייחס נתניהו לחקירות נגדו ולהדלפות המשטרה לתקשורת  ואף חיקה את נוסבאום .
 בשיחה עם דרור רפאל ב-103FM ,  ששאל את נוסבאום מה דעתו על החיקוי ,  הוא השיב : " הכל בסדר ,  הכל בסדר ".  רפאל שאל את נוסבאום , " זה היה דומה ?  זה היה כמעט מדויק ",  ולכך השיב כתב חדשות 2 : " את זה אתה אומר ".  רפאל שאל את נוסבאום האם כבר חיקו אותו בעבר ומה דעתו על החיקוי ,  נוסבאום אמר כי  " לנתניהו יש עוד הרבה מה ללמוד ". 
בשלב הזה רפאל תהה האם החיקוי פחות טוב מהחיקוי ב"ארץ נהדרת ",  נוסבאום ענה  " ברור ".  רפאל גם שאל את נוסבאום האם החיקוי מחמיא לו ,  והעיתונאי השיב : " עד כאן ,  יש לו עוד הרבה מה ללמוד גם מיצפאן ולא רק מ'ארץ נהדרת' ".  לסיכום ,  רפאל אמר כי  " שווה לפרגן לו על הניסיון ",  ונוסבאום אמר  " על הניסיון- ברור ". 
נתניהו אמר בנאום : " המכפישים בכיכרות ובמהדורות ינסו לנפח את הבלון הזה לפני שיוצא ממנו כל האוויר .  עכשיו הם מנסים לבנות מתח ,  'מה יהיה עם ההמלצות ? ' .  אז אני הולך לעשות לכם ספוילר .  בעוד שבועות בודדים ישבו באולפני הטלויזיה כתבים ופרשנים והם יפתחו את מהדורת החדשות בכותרות מפוצצות :  'המלצות חמורות ביותר ,  יש לומר חמורות מאוד' .  רוצה לומר ,  מן החמורות שידעה המדינה "  - כשהוא מחזיק בגבותיו ולועג לשפת הגוף של נוסבאום .  
מאוחר יותר נוסבאום שוחח בתכנית אחרת בתחנה עם רוני דניאל ,  הפרשן הצבאי של חדשות 2 ,  יואב לימור מקשת והפרשן הצבאי של  " ישראל היום "  ואלון בן דוד ,  הפרשן הצבאי של חדשות עשר .  דניאל אמר , " אתמול בערב אתה יושב ,  מקשיב לנאום ,  ואז רה"מ עושה את התנועה כאילו עם הגבות משהו  מה עבר לך בראש ?  ". 
נוסבאום השיב : " אני חייב לומר לך שבהתחלה כמובן הופתעתי ,  ואחרי ההפתעה חייכתי לעצמי .  אני עושה את התנועה הזאת ככה בקטנה .  אני אומר וואלה ,  אם גם רה"מ הגיע לגבות שלי  יכול להיות שבשלב הבא גם החוקרים יבואו לקחת ממני גרסה על זה .  החשש הכי גדול שלי חברים זה שבסוף תהיה גם המלצה על הגבות שלי ". 
בנוסף ,  בן דוד אמר , " אבל אתה יודע  רוב ההמלצות לא מתממשות "   כשהוא מקניט את האמירה של נתניהו מנאומו אמש .  בן דוד שאל את נוסבאום , " לדעתך הוא התאמן על זה בבית או שזה יצא לו ספונטני ?  "   נוסבאום השיב כי  " אין לי ספק שהוא התאמן על זה .  אין לי ספק שהוא עמד מול המראה הבעיה שאצלו זה יותר קשה כי אין לו גבות כמו שלי ".  

משה נוסבאום : " לנתניהו יש עוד הרבה מה ללמוד גם מיצפאן ולא רק מ'ארץ נהדרת' "
 הפרשן לענייני משטרה של חדשות 2 התראיין ל-103FM והתייחס לנאום של רה"מ נתניהו - שכלל חיקוי שלו : " אין לי ספק שהוא התאמן על זה .  אין לי ספק שהוא עמד מול המראה - הבעיה שאצלו זה יותר קשה ,  כי אין לו גבות כמו שלי "
 
