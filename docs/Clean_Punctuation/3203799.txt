 " אין ראייה להטרדה מינית ":  נסגר התיק נגד יועץ התקשורת של רה"מ
נציבות שירות המדינה החליטה לסגור את התיק נגד יועץ התקשורת הזרה של נתניהו דיוויד קיז ונגד שגריר ישראל בוושינגטון רון דרמר ,  בפרשת הטענות להטרדות מיניות נגד קיז . " כל האירועים התרחשו טרם החל בתפקידו בשירות המדינה "
 נציבות שירות המדינה החליטה לסגור את התיק נגד יועץ התקשורת הזרה של ראש הממשלה ,  בנימין נתניהו ,  דיוויד קיז ,  ונגד שגריר ישראל בוושינגטון רון דרמר ,  בפרשת הטענות להטרדות מיניות נגד קיז .  זאת בטענה שרובן נוגעות לתקופה לפני שהיה עובד מדינה . " אין בידינו כל ראיה או ראשית ראיה לעבירת משמעת או מעשה העולה כדי הטרדה מינית מצידו של קייז בתקופה בה הוא משמש כעובד מדינה .  לפיכך ,  התיק בעניינו ייסגר ",  נכתב בנימוקי הנציבות על סיום הטיפול בעניינו .
 במכתב מפורט של הנציבות שהתפרסם היום  ( חמישי )  נכתב כי האירועים שהתפרסמו בתקשורת שיוחסו לקיז מפי אותם נשים שטענו להטרדה מינית ורובן נותרו בעילום שם ,  התרחשו בארצות הברית וטרם החל היועץ בתפקידו בשירות המדינה .  לפיכך הבהירו : " אין אגפנו מוסמך לבחון אותם כל שכן לקיים חקירה באמצעות אגף חקירות המשמעת ביחס אליה ". 
נגד קיז הצטברו עדויות על תקיפה והטרדה מינית של כ-12 נשים ובעקבותן הודיע בספטמבר האחרון כי הוא לוקח חופשה ללא הגבלת זמן .  הוא אף הכחיש את הטענות שיוחסו לו וטען לחפותו .  לאחר הפרסום אודותיו נטען בנוסף כי שגריר ישראל בוושינגטון דרמר ידע על הטענות שהצטברו מפי עיתונאי אך לא עדכן את ראש הממשלה עליהן .  
עוד בוואלה !  NEWS:שיחת הטלפון שהובילה למעצרו של החשוד ברצח הנערה סילבנה צגאיי בת"אהח"כ הסורר לא ישוחרר מהמחנה הציוני : " לא יסחרו במנדטים שלנו"מחכים להחלטה :  אלשיך מסיים קדנציה - ומינוי אדרי עדיין לא אושר 
אחת מאותן 12 נשים שהתלוננו על תקיפה מינית נגד קיז והתפרסמה בשמה בחודש ספטמבר הייתה המועמדת לסנאט במדינת ניו יורק ,  ג'וליה סלזאר .  אחרי סלזאר ,  כתבת של  " הוול סטריט ג'ורנל ",  שיינדי רייס ,  פרסמה בטוויטר עדות נוספת על מפגש  " נוראי "  עמו .  אתר  " Times of Israel "  פרסם באותה תקופה על עדויות של כעשר נשים נוספות שטוענות כי נפגעו כתוצאה מהתנהגות בלתי הולמת של היועץ .  
במכתב הנציבות תואר אירוע שהתפרסם באתר  " Times of Israel "  שהתרחש בין עולה חדשה ליועץ התקשורת לפני שנתיים בעת ששימש בתפקידו .  ביחס לטענות נאמר במכתב הנציבות כי סגנית ראש אגף המשמעת בנציבות שוחחה עם האישה שלא הזדהתה בשמה ובררה אודות פרטי האירוע . " על פי התיאור שמסרה האירוע התרחש מחוץ למסגרת העבודה של קייז וללא קשר לעבודתו ,  ואינו עולה כדי הטרדה מינית ",  נכתב . " בנסיבות אלו ,  כאשר מדובר באירוע שאינו קשור לעבודתו של קייז ,  הוא אינו עולה כדי הטרדה מינית וזהותה של אותה אישה אינה ידועה ,  ברי כי אין מקום לפתיחה בחקירת משמעת ".   

" אין ראייה להטרדה מינית ":  נסגר התיק נגד יועץ התקשורת של רה"מ
נציבות שירות המדינה החליטה לסגור את התיק נגד יועץ התקשורת הזרה של נתניהו דיוויד קיז ונגד שגריר ישראל בוושינגטון רון דרמר ,  בפרשת הטענות להטרדות מיניות נגד קיז . " כל האירועים התרחשו טרם החל בתפקידו בשירות המדינה "
 
