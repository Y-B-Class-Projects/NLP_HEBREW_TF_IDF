ההפתעה שריגשה את נתניהו בזמן הטיסה לניו יורק
מתוח לקראת הביקור הדרמטי בארצות הברית ,  נרגש נתניהו לקבל מכתב שהעבירה לו אחת הדיילות מבעלה ,  שכתב לראש הממשלה : " רוצה לחזק אותך בימים קשים אלה ,  בתפקידך התובעני "
 הפוגה מרגשת בטיסה המתוחה :  ראש הממשלה בנימין נתניהו המריא אתמול  ( ראשון )  לפנות בוקר לארצות הברית ,  לסבב שיחות מדיניות ונאום אחד מול העצרת הכללית של האו"ם ,  ברקע ההתקרבות בין איראן למדינות המערב .  גורמים בסביבתו תיארו את השעות הקרובות כדרמטיות ביותר מאז תחילת כהונתו השלישית של נתניהו ,  אלא שמכתב שקיבל במהלך הטיסה הצליח לרגש את ראש הממשלה ,  שנראה מתוח בהצהרה קצרה שמסר לעיתונאים לפני הטיסה .
 נתניהו שמח לקבל במהלך הטיסה מכתב אישי מאזרח בשם בועז גינת מהיישוב צורן ,  שביקש לחזק אותו בדרכו למשימה הדיפלומטית .  את המכתב העבירה לנתניהו גליה ,  אשתו של בועז ,  דיילת אל על שהייתה חלק מצוות הטיסה .  היא הסבירה לראש הממשלה המופתע שמדובר במכתב תמיכה אישי מבעלה ,  מהנדס תעשייה וניהול . " אני יכול לתאר לעצמי עד כמה תפקידך הוא תובעני ,  כפוי טובה ודורש תעצומות נפש כדי לשרוד בו ויחד עם זאת לקיים את מה שאתה מאמין בו ",  כתב גינת לראש הממשלה .  
מהמרגל ועד רוחאני :  הימים הדרמטיים של נתניהו 
גינת הסביר לראש הממשלה שבחר לכתוב את המכתב כי  " אתה חי בעולם הפוליטי בו המילה פרגון היא מילה מגונה ,  ואתה מוביל עם שאחת התכונות הבולטות ביותר שלו היא היכולת לקטר ולהיות כפוי טובה .  לכן היה חשוב לי לכתוב לך מכתב זה ,  כדי שתוכל לשמוע גם מהאזרח הפשוט ,  זה שמשתדל לא להיות מושפע מבון טון תקשורתי כזה או אחר ,  איך הדברים באמת נקלטים בציבור ".  
גינת הוסיף וכתב לנתניהו : " הנהגתך ביד רמה את נושאי החוץ והביטחון של מדינת ישראל ,  אלה שאפשר לדבר עליהם ואלה שלא ,  ראויה להערכה רבה מאוד .  לא היה מעולם ולא בטוח שיהיה ראש ממשלה שיודע להציג בבירור ובקול רם את האינטרסים של מדינת ישראל אל מול העולם כפי שאתה יודע לעשות ,  ועל כך יישר כוח ".  גורמים בסביבתו של ראש הממשלה אומרים כי הוא התרגש מאוד לקרוא את המכתב .  נתניהו העביר לדיילת גליה גינת תמונה רשמית בחתימתו עבור בעלה ,  וכתב לו : " לבועז גינת ,  בהערכה עמוקה על תמיכתך הכנה ,  בנימין נתניהו ". 
לקריאה נוספתנתניהו יציג דוח :  לאיראן יש מספיק אורניום לפצצהנתניהו לשריו :  אל תגיבו לשיחת אובמה-רוחאני
 ( עדכון ראשון :  19:41 )  

ההפתעה שריגשה את נתניהו בזמן הטיסה לניו יורק
מתוח לקראת הביקור הדרמטי בארצות הברית ,  נרגש נתניהו לקבל מכתב שהעבירה לו אחת הדיילות מבעלה ,  שכתב לראש הממשלה : " רוצה לחזק אותך בימים קשים אלה ,  בתפקידך התובעני "
 
