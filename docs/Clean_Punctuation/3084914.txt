נתניהו משיב לביקורת על משבר הר הבית : " פעלתי מתוך מנהיגות "
 ראש הממשלה הגיב לביקורת שהושמעה על ההחלטה להסיר את אמצעי האבטחה מהר הבית : " מבין את תחושות הציבור ,  ההחלטה שקיבלנו אינה החלטה קלה ".  השבוע תקף יו"ר הבית היהודי את מדיניות הממשלה ואמר כי  " ישראל יצאה מוחלשת מהמשבר בירושלים "
 ראש הממשלה בנימין נתניהו הגיב היום  ( ראשון )  לביקורת שהושמעה בקואליציה ובציבור על ההחלטה להסיר את אמצעי האבטחה מהר הבית . " אני קשוב לרגשות הציבור .  אני מבין את התחושות ,  ואני יודע שההחלטה שקיבלנו אינה החלטה קלה .  עם זאת ,  כראש ממשלת ישראל ,  כמי שנושא על כתפיו את האחריות לביטחון ישראל ,  עליי לקבל את ההחלטות בקור רוח ובשיקול דעת ",  אמר בפתח ישיבת הממשלה . 
" אני עושה זאת מתוך ראייה של המפה כולה  ראייה רחבה של האתגרים והאיומים שעומדים בפנינו .  שחלקם אינם ידועים לציבור ומטבע הדברים אינני יכול לפרטם .  אני מבין את תחושות הציבור ואני מבין גם מה היא חובתה של מנהיגות ,  של מי שיושב בכיסא הזה ונושא על כתפיו את האחריות העליונה לביטחון ישראל  וכך אני פועל ",  הוסיף נתניהו .
 יו"ר הבית היהודי ,  השר נפתלי בנט ,  תקף השבוע את החלטת הקבינט להסיר את אמצעי האבטחה בהר הבית .  בנט ,  שהצביע נגד המהלך ,  אמר כי  " ישראל יוצאת לצערי מוחלשת מהמשבר הזה ,  במקום לחזק את הריבונות שלנו בירושלים הועבר מסר שאפשר לערער על הריבונות ".  בריאיון לגלי צה"ל ,  הוא אמר כי  " זו שגיאה לנוכח גילויי האלימות ,  הביטחון נפגע כמו בבריחה מלבנון ".  בנוסף לכך ,  סקר של חדשות 2 הצביע על כך ש-77% מהציבור סבורים כי הסרת המגנומטרים שהוצבו באתר הקדוש בעקבות פיגוע הירי בשוטרים הייתה בגדר  " התקפלות "  של ישראל .  
לקריאה נוספת:בנט תוקף את הממשלה : " ישראל מוחלשת מהמשבר הזה ,  הביטחון נפגע"בכיר פלסטיני :  אם הר הבית יישאר פתוח - נחדש את התיאום הביטחוניהמשבר בהר הבית :  עבדאללה מלך ירדן והנשיא טראמפ שוחחו לראשונה 
בישיבת הממשלה הוסיף נתניהו כי  " בימים האחרונים הנחיתי לתגבר את כוחות הביטחון בהר הבית ובעיר העתיקה ,  זאת כדי למנוע פיגועים והפרות סדר וגם לפעול בתקיפות נגד פורעי חוק .  לצורך ביצוע המשימה אנחנו העמדנו לרשות המשטרה תגבור משמעותי של פלוגות מג"ב ככל שיידרש .  הנחיתי להעביר למשטרה ,  והקבינט גם אישר זאת ,  תקציב של עד 100 מיליון שקלים לצורך פיתוח והצטיידות טכנולוגית על מנת לייצר פתרונות של אבטחה שיגבירו את הביטחון ". 
נתניהו הודה לכוחות הביטחון , " שנמצאים בכוננות מתמדת לקראת אתגרים גדולים נוספים גם בימים אלו .  אני מבקש להודות בשם כל אזרחי ישראל למפקדים ולחיילים שלנו ,  לשוטרים ולאנשי השב"כ שפועלים יום ולילה כדי להגן על כולנו .  אני מעריך מאוד את עבודתם ואת המסירות העמוקה שלהם לביטחון ישראל .  אני אומר לאויבנו בכל החזיתות :  צה"ל ,  השב"כ ומשטרת ישראל ערוכים לפעול בכל העוצמה ,  נגד כל מי שינסה לפגוע באזרחינו ,  בחיילינו ובשוטרינו .  כך פעלנו וכך נפעל ".  

נתניהו משיב לביקורת על משבר הר הבית : " פעלתי מתוך מנהיגות "
 ראש הממשלה הגיב לביקורת שהושמעה על ההחלטה להסיר את אמצעי האבטחה מהר הבית : " מבין את תחושות הציבור ,  ההחלטה שקיבלנו אינה החלטה קלה ".  השבוע תקף יו"ר הבית היהודי את מדיניות הממשלה ואמר כי  " ישראל יצאה מוחלשת מהמשבר בירושלים "
 
