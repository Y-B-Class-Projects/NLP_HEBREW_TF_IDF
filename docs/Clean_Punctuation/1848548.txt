צוות ההידברות של נתניהו :  יותר מ-20 מומחים
פרופ' טרכטנברג ,  שיעמוד בראש צוות ההידברות עם ראשי המחאה החברתית ,  הגיש היום לראש הממשלה את רשימת חברי הצוות - שכוללים 22 מומחים ,  ו"מבטא מגזרים שונים של החברה הישראלית "
  ( צילום :  לע"מ ,  עריכה :  טל רזניק ) 
פרופ' מנואל טרכטנברג הגיש היום  ( שני )  לראש הממשלה ,  בנימין נתניהו ,  את רשימת חברי צוות ההידברות שבראשו יעמוד ,  הנועד לדון עם ראשי המחאה החברתית על דרישותיהם ,  וכונה  " הצוות לשינוי כלכלי חברתי ",  שיכלול 22 חברים .
" בהרכב הצוות מתבטא השילוב של צעירים ומומחים ,  שחובקים מגזרים שונים של החברה הישראלית ",  אמר נתניהו בעת הגשת שמות חברי הצוות של פרופ' טרכנטברג . " אתה הולך לפתוח מערכת של שולחנות עגולים עם הציבור .  לשמוע כמה שיותר ובמהלך החודש הקרוב להביא את המסקנות ,  שיוגשו לקבינט הכלכלי-חברתי ". 
המחאה החברתית - כותרות אחרונות:נתניהו : " אי אפשר להתעלם מהקולות העולים בציבור"הכנסת תתכנס בשבוע הבא לדיון מיוחד על המחאההגמלאים הפגינו : " אל תיגעו בפנסיה של סבא"קרוואן הוצב במאהל בשדרות רוטשילד - ופונהשר האוצר : " בעד דיאלוג ,  בלי לשפוך את התינוק עם המים "
 מלבד טרכטנברג ,  בצוות יהיו חברים מנכ"ל משרד ראש הממשלה היוצא ,  אייל גבאי ,  ראש המועצה הלאומית לכלכלה פרופ' יוג'ין קנדל ,  ראש אגף התקציבים באוצר ,  גל הרשקוביץ ,  יו"ר הוועדה המייעצת של שר האוצר ,  ד"ר אבי שמחון ,  החשבת הכללית באוצר ,  מיכל עבאדי-בויאנג'ו ,  מנכ"לית המוסד לביטוח לאומי ,  אסתר דומינסני ,  המשנה לנגיד בנק ישראל ,  ד"ר קרנית פלוג ,  שחר כהן - יזם חברתי ומנהל תכנון אסטרטגי בחברת אינדיגו ,  הכלכלן הראשי ברשות להגבלים עסקיים ,  ד"ר שלומי פריזט ,  יו"ר  " פעילים שוקי ההון "  וסגן יו"ר מכון פאלק ,  ד"ר יורם גבאי ,  כלת פרס ישראל לחקר החינוך לשנת 2011 ,  פרופ' פנינה קליין ,  ד"ר טלי רגב ממרכז טאוב לחקר המדיניות החברתית בישראל ,  והמשנה לנשיא המרכז הבינתחומי ,  פרופ' רפי מלניק .
 בנוסף על 14 חברי הוועדה ,  שמונה אנשים ייקחו חלק בצוותים המקצועיים :  מנכ"ל משרד התעשייה ,  המסחר והתעסוקה ,  שרון קדמי ,  נשיא מכון  " ראות ",  גידי גרינשטיין ,  ראש רשות המסים ,  יהודה נסרדישי ,  סמנכ"ל תכנון ומדיניות בוועדה לתכנון ותקצוב במועצה להשכלה גבוהה ,  גד פרנק ,  המדען הראשי בלשכה המרכזית לסטטיסטיקה ,  ד"ר דימיטרי רומנוב ,  הממונה על ההגבלים העסקיים לשעבר ,  דרור שטרום ,  מנהל הרשות לפיתוח כלכלי במגזר המיעוטים ,  איימן סיף וראש המועצה לשיקום וגריאטריה בהדסה הר הצופים ,  ד"ר יוחנן שטרסמן .
 נתניהו אמר עוד לראש הצוות כי הוא  " סמוך ובטוח שבהנהגה שלך ,  עם הצוות הזה ,  תשמע את הציבור ,  תקבל ממנו תובנות ,  ותביא מסקנות שיכולות לשנות את פני החברה בישראל ".  בתגובה אמר פרופ' טרכטנברג כי  " זהו הרכב של אנשים שמביאים איתם מומחיות מקצועית לצד רגישות חברתית ,  ניסיון ציבורי וצעירים שיכולים להבין את רחשי הציבור של היום ". 

צוות ההידברות של נתניהו :  יותר מ-20 מומחים
פרופ' טרכטנברג ,  שיעמוד בראש צוות ההידברות עם ראשי המחאה החברתית ,  הגיש היום לראש הממשלה את רשימת חברי הצוות - שכוללים 22 מומחים ,  ו"מבטא מגזרים שונים של החברה הישראלית "
 
