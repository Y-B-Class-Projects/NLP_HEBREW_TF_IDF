השבוע שהיה - שלושה עניינים מרגיזים
1 .  התקוממתי לנוכח הבקשה האמריקנית להבהרות מצד ישראל על פעולת המעצר ,  שהפכה לחיסול ,  של חוליית הטרור בשכם בערב שבת האחרון .  כפי שכתב דן דייקר ב"ג'רוזלם פוסט ",  מי שחייב הסבר והתנצלות הם האמריקנים .  הם היו אלה שהובילו מהלך למתן חנינה לבכירי הרוצחים מן הפתח .  ישראל נענתה להצעה והפסיקה לרדוף אחרי רוצחים אלו אחרי שחתמו על כוונתם להימנע מטרור .  והנה אחד מהם מוביל את מבצע הרצח של אב לשבעה ילדים .  האמריקנים והפלשתינים צריכים להסביר את כישלונם בפיקוח על אותו אדם .  הם צריכים להסביר איך בשכם ,  בשטח שהם לקחו עליו אחריות במסגרת מאמציהם של ארה"ב ושל ראש הממשלה הפלשתיני לקדם את הביטחון באזור ללא מעורבות ישראל ,  מתארגנת ופועלת חוליית רצח שכזאת .  בעניין זה האמריקנים והפלשתינים לא עמדו במילתם ובהבטחותיהם .
 2 .  איני מכיר את ראש עיריית בת ים ,  שלומי לחיאני ,  ואני מקווה כי הוא ייצא נקי משום שאני מבין שבכל הנוגע למעשיו למען בת ים הוא ראש עירייה טוב .  בכל מקרה ,  ברור שאם למשטרה יש חשדות של ממש נגד האיש אסור לעובדה שהוא ראש עירייה להפריע לביצועה של חקירה נמרצת וגם למעצר לצורכי חקירה .  אבל מי שהדליף את שעת המעצר לתקשורת כדי שתהיה שם ותצלם את החשוד בביזיונו - חטא בחטא כבד .  מי שטרח לדאוג לכך שבאשמורת הבוקר יהיו מי שימתינו לאדם שעוד לא הורשע ,  ואפילו לא ברור אם יוגש נגדו כתב אישום ,  ויצלמו אותו בקלונו - עשה מעשה שלא ייעשה .  בניגוד להדלפות שאליהן התרגלנו ,  הדלפות שבמקרים רבים טענה המשטרה שהן הגיעו דווקא מכיוון ההגנה ,  כאן ברור שההדלפה  ( או גרוע יותר ,  ההזמנה המפורשת של התקשורת )  נעשתה מתוך המשטרה .  
זאת הזדמנות פז עבור השר לביטחון פנים לטפל בבעיה .  לא להתחמק .  כל האזרחים ,  חשודים ותמימי דרך ,  זכאים לכך ששום חומר מן החקירה לא יודלף ושום צילום מן החקירה לא יקבל פומבי כנשק של החוקרים לשבירת החשודים .  אפשר היה לבחור שעה אחרת למעצר ולא לבצע אותו השכם בבוקר לעיני ילדי החשוד ושכניו .  הצילומים לא כיבדו את המשטרה אשר חייבת לשמור על כבוד האזרחים ,  גם כשהם חשודים .  
3 .  ראש הממשלה הציע לראש האופוזיציה להיכנס לממשלתו - וזאת הצעה לגיטימית ,  כמו שלגיטימי גם לדחות את ההצעה .  פחות לגיטימיות הן הפעולות שנעשות על ידי גורמים בליכוד ,  ובכללם ראש הממשלה ,  לשם משיכת חברי כנסת בודדים ,  או כקבוצה ,  מתוך קדימה אל הליכוד כדי להרוס את מפלגת האופוזיציה הגדולה ביותר .  מותר לחוש אי נחת כשמדובר בהצעות שעיקרן פיתוי הכולל פרס אישי ,  ולא בהתאם להשקפת עולם .  
נכון שקדימה הוקמה כמפלגה של עריקים משמאל ומימין ,  ונכון שככל הנראה גורמים בקדימה נמצאים במגעים עם חברי כנסת מן העבודה ,  על רקע רצונם של האחרונים לנטוש את מפלגתם .  אך העובדה שלידתה של קדימה בחטא ושהיא עוסקת בשידול לעריקה בעצמה אינה מצדיקה את שבירת כללי ההתנהגות הראויים בדמוקרטיה מסודרת .  הזמן להביס את קדימה הוא הבחירות הבאות .  חומרת הניסיונות לפיתוי טמונה בכך שהם מעודדים תרבות של חציית קווים תמורת הטבות אישיות וגם בכך שהמעשים האלו מביאים לפגיעה נוספת בתדמית הפוליטיקה בישראל ובהערכת האזרחים את העוסקים בפוליטיקה .  בוז שכזה מביא ,  בטווח הארוך יותר ,  לירידה בהערכה שיש לציבור כלפי מנהיגיו ולאובדן אמון במערכת הפוליטית כולה .  שתי תופעות אלה הן אבן פינה בתהליכים המביאים לכך שמערכת פוליטית מאבדת את כוחה ,  והתוצאה היא שהשלטון הופך לאנרכיה או שפקידות ממשלתית ,  יועצים וגורמים משפטיים מנהלים את המדינה .  אדישות האזרחים היא אם כל חטאת בהקשר של תפקוד 

השבוע שהיה - שלושה עניינים מרגיזים
nan
