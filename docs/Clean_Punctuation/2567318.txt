מופז לנתניהו : " ממי אתה מפחד ,  מאירן או מאובמה ?  "
 בנאומו במליאת הכנסת ,  תקף יו"ר האופוזיציה את ראש הממשלה והאשים אותו בדרדור היחסים עם הממשל האמריקני .  מופז אף התייחס להדלפות מהקבינט וכינה את ההתנהלות  " שוק פרוץ "
 יו"ר האופוזיציה ,  ח"כ שאול מופז  ( קדימה )  ,  תקף הבוקר  ( רביעי )  בחריפות את ראש הממשלה ,  בנימין נתניהו ,  על רקע יחסי ישראל-ארצות הברית והטענות על הדלפות מישיבת הקבינט המדיני-ביטחוני בנושא אירן . " מי היא האויבת הגדולה שלנו - ארצות הברית או אירן ?  ",  הפנה מופז שאלה לנתניהו בנאומו במליאת הכנסת . " ממי אתה מפחד יותר - מאחמדינג'ד או מאובמה ?  את השלטון של מי חשוב לך יותר להחליף  זה שבוושינגטון או זה שבטהרן ?  הסבר לנו ,  אדוני ראש הממשלה - מהם הקווים האדומים שלך בניהול המשבר עם הממשל האמריקני ?  עד היכן אתה מוכן לדרדר את היחסים בין שתי המדינות ?  האם יש קווים כאלה ?  ".  
בהתייחסו לאפשרות התקיפה באירן ,  אמר מופז כי מעולם ,  בכל שנות קיומה של מדינת ישראל ,  תופי המלחמה לא עבדו שעות נוספות כמו בימים אלה . " זו ממשלה שלא רק מנהלת מדיניות מופקרת בנושאים החברתיים ,  הכלכליים ,  המדיניים והביטחוניים ,  אלא גם מתנהלת באופן מופקר ",  הוסיף .  
בנוגע להדלפות מהקבינט ,  אמר יו"ר האופוזיציה : " אני מבקש לדעת ,  כיצד הפכו ישיבות הקבינט המדיני-ביטחוני  אחד הפורומים החשובים ,  האינטימיים והדיסקרטיים ביותר במדינת ישראל - לזירת הדלפות של חומרים סודיים ?  כיצד הפך קודש הקודשים של מדינת ישראל לשוק פרוץ של הפקרות ?  ".  
כמו כן ,  התייחס מופז לדרישתו של נתניהו כי חברי הקבינט ייבדקו בפוליגרף ,  ופנה אליו : " האם אתה מוכן להיבדק בבדיקה פורמלית של שירות הביטחון הכללי ולהשיב על שתי שאלות - האם הדלפת באופן מגמתי חומרים רגישים ומסווגים על מנת להגביר תמיכה ציבורית בפעילות צבאית ?  האם העברת לגורמים שאינם מוסמכים לכך ,  כהגדרתם בחוק העונשין ,  מידע שאסור להם להחזיק בו ?  לך להיבדק !  הפקד את התוצאות בידי יושב ראש הכנסת ותן להם פומבי ".  
לקריאה נוספתמופז תוקף את נתניהו : " שהוא ייחקר בפוליגרף"היסטוריה של הדלפות :  על יחסי נתניהו והפוליגרףנתניהו פיזר את דיון הקבינט הביטחוני וזעם : " יש כאן מדליף "
 לפניות לכתב :  pinhas_wolf@walla.co.il 

מופז לנתניהו : " ממי אתה מפחד ,  מאירן או מאובמה ?  "
 בנאומו במליאת הכנסת ,  תקף יו"ר האופוזיציה את ראש הממשלה והאשים אותו בדרדור היחסים עם הממשל האמריקני .  מופז אף התייחס להדלפות מהקבינט וכינה את ההתנהלות  " שוק פרוץ "
 
