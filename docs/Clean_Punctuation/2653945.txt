זעם על הגז : " הממשלה - חברת הלובי של הטייקונים "
 באופוזיציה תקפו את החלטת הממשלה לאשר ייצוא של 40% מהגז הטבעי של ישראל .  ח"כ כבל : " הימור מסוכן על עתיד כלכלת ישראל ".  מחר תוגש עתירה לבג"ץ נגד הליך קבלת ההחלטה
חברי כנסת מהאופוזיציה הגיבו הערב  ( ראשון )  בזעם להחלטת הממשלה לאשר את התכנית למשק הגז בישראל ,  לפיה כ-40% מהגז שנמצא בקידוחים בים התיכון יהיה מיועד לייצוא ,  ורק כ-60% יישאר לשימוש במשק הישראלי .  חבר הכנסת איתן כבל  ( העבודה )  אמר כי מדובר במחטף  " שמציג את הממשלה כחברת הלובי של הטייקונים ".  לדברי כבל , " נתניהו ,  שאחראי יותר מכל אחד אחר לגירעון הענק בו אנו נמצאים ,  שוב מנסה למכור לנו מצג שווא כלכלי שתוצאותיו יהיו בכייה לדורות ".  להחלטה התנגדו השרים עמיר פרץ ,  גלעד ארדן ויעל גרמן .  
כבל מתח ביקורת על הדרך בה בחר ראש הממשלה נתניהו לאשר את התכנית . " אם הוא כל כך בטוח בצדקת דרכו מדוע הוא חושש להעביר את ההחלטה בצורה דמוקרטית דרך הכנסת ולהביאה לדיון ציבורי רחב ?  ",  תהה והשיב : " הוא חושש משום שהוא יודע שההחלטה שקיבלה היום הממשלה היא הימור מסוכן וחסר אחריות על עתידה הכלכלי של ישראל ".  לדבריו , " הדרך בה התקבלה ההחלטה הבוקר היא זלזול בוטה באזרחי ישראל שבחרו את נציגיהם לכנסת .  לא ייתכן שהחלטה קריטית כל כך לעתיד הכלכלה בישראל תתקבל במסדרונות האחוריים מעל ראשה של כנסת נבחרת .  מבחינת נתניהו ,  הדמוקרטיה והכנסת הפכו למטרד בדרך למכירת כל נכסיה של מדינת ישראל ".  
ח"כ דב חנין  ( חד"ש )  תקף גם הוא בחריפות את החלטת הממשלה ואמר כי ראש הממשלה  " מנסה להעביר החלטה חברתית וכלכלית גורלית במחטף שיועיל רק לבעלי ההון ".  לדבריו , " בכל יום מתגלים נתונים חדשים שמראים עד כמה ההחלטה לייצא עכשיו גז בכמויות ענק היא מוטעית מבחינה כלכלית ותגרום נזקים גדולים למשק הישראלי בעתיד ".  הוא הוסיף כי  " חמורה במיוחד העובדה שהממשלה מאשרת ייצוא גז לפני שנקבע מנגנון אמיתי של מיסוי על הגז המיוצא ". 
כמו כן ,  ח ? כ נחמן שי  ( העבודה )  אמר כי  " במחטף מהיר ומעליב אישרה הממשלה את ייצוא הגז ".  לדבריו , " מי שמהססת לקבל החלטות ומזגזגת בכל עניין שעל סדר היום מגלה פתאום אומץ לב ונחרצות נדירים .  כשם שהממשלה מתכננת להביא למשאל עם את סוגיית ההסדר המדיני העתידי ,  אני מציע כי גם הסדר הגז יובא להכרעת הציבור וכך נראה מי מעדיף אינטרס צר וקצר על פני עתידה של מדינת ישראל ".  
ועדת צמח לבחינת מדיניות הממשלה בנושא ייצוא הגז הטבעי ,  אשר הגישה את המלצותיה בחודש אוגוסט האחרון ,  הגבילה את הייצוא ל-53% מעתודות הגז של ישראל .  עם זאת ,  כאמור ,  לבסוף הוחלט לייצא 40% .  ח"כ תמר זנדברג  ( מרצ )  אמרה כי ההחלטה להגדיל את חלק הגז שיישאר בשוק המקומי  " הינה ההוכחה לכך שהלחץ הציבורי עבד ".  לדבריה , " מי שחשב שיהיה אפשר להביא את מחטף ייצוא הגז מתחת לרדאר של הציבור טעה .  זאת הוכחה לכך שיש להגביר את הלחץ ולתבוע ביטול מוחלט של הייצוא או הקטנה משמעותית מאוד שלו והפניית רובו המוחלט לצרכי המשק המקומי ,  כפי שראוי למשאב טבע שצריך להישאר לתועלת ולרווחת הציבור הישראלי ". 
יו"ר האופוזיציה שלי יחימוביץ' ,  ח"כ רובי ריבלין  ( ליכוד )  ,  ח"כ משה גפני  ( יהדות התורה )  וח"כ אבישי ברוורמן  ( העבודה )  יגישו מחר עתירה לבג"ץ נגד הליך קבלת ההחלטה .  בעתירה ,  שתוגש בשיתוף עם המרכז האקדמי למשפט ועסקים ,  המכון לתכנון כלכלי והפורום הישראלי לאנרגיה ,  נטען כי בהחלטת הממשלה  " על אף חשיבותה העצומה של ההכרעה ועל אף החובה לעגנה במסגרת חקיקה ראשית של הכנסת ,  נמנעה ממשלת ישראל מנקיטה בצעד הדמוקרטי המתבקש והחליטה להימנע מהבאתו של הנושא לדיון דמוקרטי ,  שקוף ומקיף בכנסת ישראל ".  עוד נטען כי החלטת הממשלה חסרת תוקף משום שהיא  " עומדת בסתירה לכלל בדבר 'הסדרים ראשוניים' בהיותה מעגנת שורה של הכרעות בתחום קביעת המדיניות ,  מקנה שורה של סמכויות ומטילה שורה של חובות אשר אינן מעוגנות בהוראת חוק ישירה ומפורשת ".  
עוד על ייצוא הגז הטבעיהממשלה אישרה :  40% מהגז בקידוחי הים - לייצואנתניהו לפני ההצבעה על הגז :  החלטנו לזוז מהרדעה :  נכסי המדינה היו לטרף לבעלי ההון
לפניות לכתב עמרי נחמיאס :  omri_n@walla.net.il 

זעם על הגז : " הממשלה - חברת הלובי של הטייקונים "
 באופוזיציה תקפו את החלטת הממשלה לאשר ייצוא של 40% מהגז הטבעי של ישראל .  ח"כ כבל : " הימור מסוכן על עתיד כלכלת ישראל ".  מחר תוגש עתירה לבג"ץ נגד הליך קבלת ההחלטה

