רה"מ : " להניע מו"מ שלא ייעצר עוד חודשיים "
 ראש הממשלה יצא בפתח ישיבת הממשלה נגד הצהרות הפלסטינים כי יפעלו להשיג תמיכה בהכרזה על מדינה עצמאית .  לטענתו  " צעד זה הוא לא ריאלי ולא ייקדם שום דבר "
  ( עריכה :  גדי וינסטוק ) 
ראש הממשלה בנימין נתניהו נשא הבוקר  ( ראשון )  דברים בפתח ישיבת ראש הממשלה והתייחס למשא ומתן המדיני .  נתניהו אמר כי , " אנו מקיימים מגעים הדוקים עם הממשל האמריקאי במטרה להניע מחדש את התהליך המדיני באופן שלא ניעצר שוב בעוד כמה שבועות או בעוד חודשיים ,  אלא שניכנס למרווח של שנה של משא ומתן רציני במטרה להגיע להסכם מסגרת ".  
ראש הממשלה הוסיף כי  " כמובן שנשמור מכל משמר על האינטרסים החיוניים של מדינת ישראל ובראשם הביטחון ".  הוא גם התייחס לפרסומים לפיהם הפלסטינים מתכוונים להכריז על מדינה עצמאית . " אנו מצפים מהפלסטינים שיקיימו את ההתחייבות לקיים את המשא ומתן הישיר .  הליכה לגופים בינלאומיים אינה ריאלית ולא תקדם שום דבר .  שלום משיגים רק במשא ומתן ישיר .  אני מקווה שנחזור בשיא העוצמה למשא ומתן בזמן הקרוב ". 
ביום שני שעבר הזהיר נתניהו מפני ההשלכות של חתימה על הסכם עם הפלסטינים שלא יכלול סידורי ביטחון .  בישיבת סיעת הליכוד אמר נתניהו כי  " כדי להתקדם נצטרך לדון על הכרה במדינת ישראל כמדינת הלאום של העם היהודי ,  על הביטחון ,  ולא רק על טילים חדשים שעשויים לאיים על ריכוזי אוכלוסין .  כבר היום מטוסים מתקשים לטוס ליד עזה משום שיש שם טילים נגד מטוסים ,  אז תארו לכם מה יקרה אם דבר כזה יהיה באזור נתב"ג .  צורכי הביטחון שלנו אמיתיים והפתרונות צריכים להיות אמיתיים ולא על הנייר .  הנושאים הנוספים הם ירושלים ,  התיישבות ומים ". 

רה"מ : " להניע מו"מ שלא ייעצר עוד חודשיים "
 ראש הממשלה יצא בפתח ישיבת הממשלה נגד הצהרות הפלסטינים כי יפעלו להשיג תמיכה בהכרזה על מדינה עצמאית .  לטענתו  " צעד זה הוא לא ריאלי ולא ייקדם שום דבר "
 
