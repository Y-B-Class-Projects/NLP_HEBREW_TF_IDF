המשטרה ערכה עימות בין מני נפתלי לבין המתלוננת נגדו
העימות נערך בימים האחרונים ובמסגרתו בדקה המשטרה את אמינות גרסתה של המתלוננת ,  שטענה כי אב הבית לשעבר בבית ראש הממשלה נגע בה בכמה הזדמנויות .  בעבר טענה עורכת דינה כי היא עברה בדיקת פוליגרף ונמצאה דוברת אמת
המשטרה ערכה בימים האחרונים עימות בין אב בית ראש הממשלה לשעבר מני נפתלי ובין עובדת במעון ראש הממשלה שטוענת כי הוא הטריד אותה מינית .  במסגרת העימות ,  בדקה המשטרה את אמינות גרסתה של האישה ,  שטענה כי נפתלי נגע בה בכמה הזדמנויות .  המשטרה ממשיכה לחקור את הפרשה ,  במקביל לפרשת מעון ראש הממשלה שבמסגרתה נחקרה אשת ראש הממשלה שרה נתניהו .
 עו"ד שרה מרקוביץ' ,  שמייצגת את המתלוננת ,  טענה בעבר כי מרשתה נלקחה למכונת פוליגרף ונמצאה דוברת אמת במאת האחוזים .  לדבריה , " המתלוננת סיפרה כי כשהוא היה הממונה עליה ,  והיה להם גישה לקומה של משפחת נתניהו ,  שלא ניתנה לאף אחד אחר ,  הטריד אותה כמה פעמים ואמר משפטים בוטים ".  היא הוסיפה כי  " היו נגיעות בצורה שהמשטרה הגדירה בטופס הגשת תלונה הטרדה מינית ומעשים מגונים .  מרשתי לא מבינה במונחים משפטיים והמשטרה הגדירה את זה כך .  הוא חזר על זה כמה פעמים אף שביקשה להפסיק ". 
עורכת הדין אף טענה כי המשטרה מתעלמת מהתלונה . " מצדי שהמשטרה תגיד שלא נמצא שום עניין ושהיא תסגור  ( את התיק )  .  יש בעיה שאי אפשר להתעלם ממנה :  לא יכול להיות ,  זה לא הגיוני שאותו חוקר יחקור את מני נפתלי כמתלונן ואז אומר בוא נעבור חדר וחוקר אותו כחשוד .  יש פה פרשות נפרדות ובואו ניקח את התלונה על הטרדה ונעביר את זה לתחנה אחרת ,  כל מקום אחר ". 
עוד בוואלה !  NEWS:התאונה בכביש 1 :  מנהל כוח האדם באגד חשוד שמנע את פיטורי הנהגפורעי חוק ,  נשק רב ומוטיבציה לפיגועים :  קלנדיה - אזור הדמדומים של הגדה 
באשר לפרשת מעון ראש הממשלה ,  ביום חמישי האחרון הגישה רעייתו של בנימין נתניהו ,  שרה ,  ערעור לבית הדין הארצי לעבודה על זכייתו של אב הבית לשעבר במעון ראש הממשלה נפתלי ,  שנפסק כי היה חשוף  " לתנאי העסקה פוגעניים "  וקבע כי הוא זכאי לפיצויים בגין כמה מטענותיו על סך 170 אלף שקלים .  

המשטרה ערכה עימות בין מני נפתלי לבין המתלוננת נגדו
העימות נערך בימים האחרונים ובמסגרתו בדקה המשטרה את אמינות גרסתה של המתלוננת ,  שטענה כי אב הבית לשעבר בבית ראש הממשלה נגע בה בכמה הזדמנויות .  בעבר טענה עורכת דינה כי היא עברה בדיקת פוליגרף ונמצאה דוברת אמת

