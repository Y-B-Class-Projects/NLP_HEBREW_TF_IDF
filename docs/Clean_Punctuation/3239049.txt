יאיר נתניהו :  ליברמן דרש למנות את וינשטיין כדי שיסגור את תיקיו
בנו של ראש הממשלה צייץ בטוויטר שיו"ר ישראל ביתנו דרש למנות את יהודה וינשטיין כדי שיסגור את תיקיו הפליליים ,  אך היועמ"ש לשעבר אמר לוואלה !  NEWS כי מעולם לא שוחח עם ליברמן טרם מינויו .  ליברמן : " רק פסיכיאטר מחוזי יכול לתת הסבר לגרסה הזו "
 בנו של ראש הממשלה ,  יאיר נתניהו ,  טען היום כי בשנת 2009 דרש יו"ר ישראל ביתנו אביגדור ליברמן למנות את יהודה וינשטיין ליועץ המשפטי לממשלה כדי שיסגור את תיקיו הפליליים .  היועמ"ש לשעבר וינשטיין אמר לוואלה ! NEWS בתגובה לדברים כי כלל לא הכיר את ליברמן ולא שוחח איתו מעולם טרם מינויו .  ליברמן ,  שמסר הצהרה בבית העיתונאים בתל אביב ,  הגיב על טענותיו של יאיר נתניהו כי  " רק פסיכיאטר מחוזי יכול לתת הסבר לגרסה הזו ". 
הבוקר  ( חמישי )  הזכיר נתניהו בטוויטר את תיקיו הפליליים של ליברמן .  מו"ל  " הארץ ",  עמוס שוקן ,  השיב לו : " יאיר ,  הבעיה היא כנראה שאביך בחר ביהודה וינשטיין ליועמ"ש כדי שימרח ויסגור את התיקים של ליברמן ".  נתניהו השיב לדבריו של שוקן וכתב : " אני אגלה לך סקופ .  זאת הייתה דרישה קואליציונית הכי חשובה שלו ב-2009 .  לא הייתה לו ברירה ".  
עוד בוואלה !  NEWS:נתניהו תקף : " ליברמן חלק מגוש השמאל ,  הוליך שולל את הבוחרים"שלב אחר שלב :  היום הדרמטי שהסתיים בפיזור הכנסתעם הספק של חוק אחד ונאומי בכורה :  הכנסת הקצרה בתולדות המדינה 
וינשטיין אמר לוואלה !  NEWS בתגובה לציוץ של יאיר נתניהו : " עד שהתמניתי לתפקיד וראיתי את ליברמן בישיבת הממשלה לא הכרתי אותו ,  לא נפגשתי איתו ,  ולא דיברתי איתו אפילו דרך מקרה .  ההחלטה לסגור את התיק ניתנה מטעמים מקצועיים ומנויה על עשרות עמודים והייתי מקבל אותה גם היום .  מעבר לזה לא אתייחס לדברים שכותב יאיר נתניהו ". 
דוברו של ראש הממשלה פרסם הבהרה לדברים ,  בשמו של יאיר נתניהו . " ב-2009 יאיר היה תלמיד תיכון שלא היה מעורב בכלל בעניינים פוליטיים ",  נכתב . " התגובה לעמוס שוקן מתבססת על דברים שנאמרו בשיח הציבורי בשנת 2015 סביב פרסום ספרה של עו"ד אביה אלף 'תיק ליברמן' ".  
דבריו של נתניהו הבן מזכירים את פרשת בר-און חברון ,  בה נחשד אביו בשנות ה-90 ,  והייתה הפעם הראשונה בה נחקר באזהרה ראש ממשלה מכהן בישראל .  ב-1997 נחשד נתניהו כי מינה לתפקיד היועץ המשפטי לממשלה את רוני בר-און ,  שכביכול הבטיח להקל עם אריה דרעי בהליכים הפליליים שנוהלו נגדו .  בתמורה היה אמור דרעי לתמוך ב"הסכם חברון "  מול הפלסטינים .  מינויו של בר-און גרר ביקורת ציבורית חריפה ,  והוא התפטר לאחר פחות משלושה ימים ,  אולם הקשר נחשף רק לאחר מכן ,  על ידי העיתונאית אילה חסון .
 המשטרה חקרה את הפרשה והמליצה להעמיד לדין את ראש הממשלה נתניהו ,  את יו"ר ש"ס דרעי ,  את שר המשפטים צחי הנגבי ,  ואת ראש לשכת נתניהו דאז ,  אביגדור ליברמן .  עם זאת ,  פרקליטת המדינה עדנה ארבל והיועץ המשפטי לממשלה שמונה בינתיים ,  אליקים רובינשטיין ,  מצאו כי יש מקום להגיש כתב אישום רק נגד דרעי ,  ולסגור את התיק נגד שאר החשודים מחוסר ראיות .  ולבסוף הוחלט לא להגיש גם את כתב האישום נגד דרעי ,  והתיק נסגר כליל .
  ( עדכון ראשון :  9:54 )  

יאיר נתניהו :  ליברמן דרש למנות את וינשטיין כדי שיסגור את תיקיו
בנו של ראש הממשלה צייץ בטוויטר שיו"ר ישראל ביתנו דרש למנות את יהודה וינשטיין כדי שיסגור את תיקיו הפליליים ,  אך היועמ"ש לשעבר אמר לוואלה !  NEWS כי מעולם לא שוחח עם ליברמן טרם מינויו .  ליברמן : " רק פסיכיאטר מחוזי יכול לתת הסבר לגרסה הזו "
 
