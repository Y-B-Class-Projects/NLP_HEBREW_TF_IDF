לבני לרה"מ :  נתמוך בכל מהלך שימנע פיצוץ המו"מ
יו"ר האופוזיציה שוחחה עם נתניהו והפצירה בו לפעול באופן נמרץ למניעת פיצוץ המו"מ הישיר עם הפלסטינים . " עליך לקבל את ההחלטות הנדרשות כדי שיימשך המו"מ ",  אמרה לו לבני . " קדימה תתמוך בכל החלטה שתשיג מטרה זו "
" קדימה תתמוך בממשלה ,  אם תקבל את ההחלטות הנדרשות למען קידום המו"מ הישיר עם הפלסטינים ".  כך אמרה הערב  ( שני )  יו"ר האופוזיציה ציפי לבני לראש הממשלה בנימין נתניהו ,  בשיחת טלפון שקיימה עמו על רקע תום הקפאת הבנייה בהתנחלויות .
 בשיחה הבהירה לבני כי בתקופה האחרונה היא נמנעה מלהביע בפומבי ביקורת כלפי הממשלה ,  במטרה לאפשר לנתניהו למצות את תהליך המדיני ואת המגעים הישירים עם הפלסטינים . " ברוח זו ימשיכו חברי קדימה לנהוג ",  ציינה יו"ר האופוזיציה .  
עוד אמרה לבני ,  כי היא מוטרדת מהסכנה הנשקפת למו"מ עם הרשות הפלסטינית ,  עקב ההחלטה שלא להיענות לדרישה האמריקאית להארכת ההקפאה . " המצב אליו הגיעה ישראל בימים אלו הוא בעייתי ביותר ",  אמרה לבני .  היא הוסיפה כי המטרה המרכזית כעת היא קיום המגעים הישירים ומניעת פיצוץ המו"מ .  יו"ר האופוזיציה הדגישה בפני נתניהו : " עליך לקבל את ההחלטות הנדרשות כדי שיימשך המו"מ .  קדימה תתמוך בכל החלטה שתשיג מטרה זו ". 
ואולם ,  לבני הדגישה כי אם יקבל ראש הממשלה נתניהו החלטות שיביאו לפיצוץ השיחות - קדימה תראה זאת  " בחומרה רבה "  ותפעל בהתאם .  לדבריה , " קדימה תמשיך ותאפשר לראש הממשלה לקבל את ההחלטות הנכונות הדרושות להמשך המו"מ ולקידומו ותעמוד כנגד כל מהלך שיפגע במו"מ ובעתידו ". 
הבוקר קרא השר מיכאל איתן להכניס את קדימה לממשלה .  השר כתב בפוסט שפרסם בבלוג המופיע באתר האינטרנט שלו ,  כי  " בעת הזו תידרש אחדות לאומית רחבה שאת יסודותיה כדאי להתחיל ולבנות כבר עתה .  אחדות לאומית כזו ראוי שתכלול ,  בנוסף לשותפים הנוכחיים ,  את מפלגת קדימה ",  והבהיר כי  " נתניהו יאלץ להניח על שולחן המשא ומתן מפה שתכאיב לישראלים רבים .  בכל מקרה ,  ההישגים שלנו במשא ומתן יהיו טובים יותר אם נבוא לשם על בסיס הסכמות רחבות מבית ". 
בקדימה הגיבו בביטול לקריאתו של השר מיכאל איתן לצרף את המפלגה לממשלה והבהירו כי על נתניהו להקים קואליציה אחרת ,  על מנת שהדבר יתממש .  מקדימה נמסר בתגובה לדברים כי  " הימים האחרונים מעידים ,  יותר מכל ,  כי בישראל אין היום מדיניות ברורה ובמקומה אנו רואים התנהלות לקויה בקבלת החלטות של ראש הממשלה שמסבך במעשיו את ישראל בעוד קדימה ,  למרות הפיתוי ,  נוהגת באופן ממלכתי .  קדימה הבהירה לנתניהו פעם אחר פעם כי היא תתמוך בכל פעולה שתקדם את התהליך המדיני ותביא לישראל הסדר שלום ותתנגד לכל ניסיון של נתניהו לעכב התקדמות מדינית ולבודד את ישראל ". 
בהודעה נכתב עוד כי  " כך קדימה פעלה בכל ימיה באופוזיציה .  לבני עצמה אמרה כי קדימה תכנס לממשלה אם נתניהו יהיה רציני בכוונותיו להגיע להסדר שלום מלא ואם תקום קואליציה אחרת שמייצגת את הכוונות הללו ותתמוך בהן .  אין כל שינוי בעמדות הללו .  דווקא בימים אלו בהם נבחנת רצינותו של נתניהו ונכונותו האמתית להגיע להסדר - בקדימה מבהירים כי אל לו להתלות בתירוצים פוליטיים בכדי למנוע התקדמות מדינית ולהמשיך קדימה בשיחות ,  שכן בישראל קיים רוב פוליטי ברור ורוב ממשי בציבור להגיע להסדר ". 

לבני לרה"מ :  נתמוך בכל מהלך שימנע פיצוץ המו"מ
יו"ר האופוזיציה שוחחה עם נתניהו והפצירה בו לפעול באופן נמרץ למניעת פיצוץ המו"מ הישיר עם הפלסטינים . " עליך לקבל את ההחלטות הנדרשות כדי שיימשך המו"מ ",  אמרה לו לבני . " קדימה תתמוך בכל החלטה שתשיג מטרה זו "
 
