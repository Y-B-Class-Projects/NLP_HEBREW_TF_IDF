לראשונה :  רה"מ נתניהו התערב בעיצומי הרופאים
רה"מ נפגש עם נציגי האוצר והבריאות על מנת להביא לפתרון במשבר הרופאים והביע תמיכה בהחתמת שעון נוכחות .  רופא בכיר : " כשקרוב של נתניהו יזדקק לכך ,  הוא לא ירצה שמתמחה יטפל בו "
 לוקח את המושכות :  נציגי משרד הבריאות ומשרד האוצר ,  נפגשו הבוקר  ( שלישי )  עם ראש הממשלה ,  בנימין נתניהו ,  המשמש גם כשר הבריאות .  בפגישה נדונו כיוונים להמשך המשא ומתן לפתרון משבר הרופאים .  גורם בכיר במו"מ מטעם משרד הבריאות מסר לוואלה !  חדשות כי  " נדונו כל הכיוונים להמשך המו"מ ,  אך לא היה שום חידוש בפגישה .  רה"מ לא אמר שיתערב בעניין ,  הוצגו לו הנתונים כפי שהם ,  וזאת בשל תפקידו ".  
אחד מהנושאים שעלה על הפרק היה נושא החתמת שעון העבודה ,  נושא שנתניהו הצהיר כי הוא תומך בו .  ככל הנראה ,  נתניהו מצדד גם בהגדלת מסגרת התקציב של מערכת הבריאות ,  ותומך בקיצור המשמרות של המתמחים ללא פגיעה בשכרם .  נתניהו אף תומך בתנאי שהציב האוצר ,  לפיו מרבית התקציב יוקצה לאזורי הפריפריה ולמקצועות הנחשבים  " פחות מבוקשים ". 
בהסתדרות הרפואית הופתעו למשמע התערבותו של נתניהו .  יו"ר ההסתדרות הרפואית ,  ד"ר ליאוניד אידלמן ,  אמר כי  " אנחנו לא קיבלנו הודעה רשמית בנוגע להתפתחות במו"מ .  ייתכן שראש הממשלה ירצה להתערב בשל ההפגנה המתוכננת למחר ,  ולקראת התחדשות המשא ומתן .  אנחנו לא מבינים על מה מדובר ,  ומה האוצר רוצה .  טרם קיבלנו את עמדתו של ראש הממשלה בעניין הסוגיות שבמחלוקת ". 
ד"ר ישראל אייליג ,  רופא מרדים בכיר וסגן יו"ר הסתדרות הרופאים ,  אמר כי  " רה"מ צריך לרדת לעם .  אול הוא תומך בדרישות האוצר ,  אך כשהוא ירצה שיטפלו בו ,  או במישהו ממקורביו ,  הוא לא ירצה שמתמחה יטפל בו ,  אלא רופא בכיר  להם הוא לא משלם משכורת .  נתניהו מצהיר שהוא בעד השר"פ  ( שירות רפואה פרטי  א"נ )  ,  אבל זה יעזור רק לבעלי ההכנסה הגבוהה ". 

לראשונה :  רה"מ נתניהו התערב בעיצומי הרופאים
רה"מ נפגש עם נציגי האוצר והבריאות על מנת להביא לפתרון במשבר הרופאים והביע תמיכה בהחתמת שעון נוכחות .  רופא בכיר : " כשקרוב של נתניהו יזדקק לכך ,  הוא לא ירצה שמתמחה יטפל בו "
 
