ריבלין :  לבדוק האם שונה הסכם השלום עם מצרים
לאחר שבכיר ישראלי אמר שמצרים קיבלה היתר להכניס כוחות לסיני ,  מבקש יו"ר הכנסת לבדוק אם מדובר בשינוי הסכם השלום עם מצרים . " לא מן הנמנע שההיתר יחייב את אישור הכנסת "
 בעקבות הפרסומים על כך שישראל הסכימה להכניס כוחות צבא מצריים לסיני ,  פנה הערב  ( שני )  יו"ר הכנסת ,  ראובן  ( רובי )  ריבלין  ( ליכוד )  ,  ליועץ המשפטי של הכנסת ,  אייל ינון ,  וביקש ממנו לבחון באופן מיידי האם הדבר מהווה שינוי בהסכם השלום עם מצרים .  במידה שהפרסומים נכונים ,  ואכן מדובר בשינוי ההסכם ,  הוא יחייב את אישור הכנסת .
 ריבלין אמר הערב כי  " לא מן הנמנע ,  כי ההיתר שניתן לראשונה להכנסת כוחות מצריים לסיני ,  שטח שנקבע כמפורז בהסכם השלום ,  יחייב את אישור הכנסת ".  הוא הוסיף והזכיר כי היו לכך תקדימים בעבר : " סוגיית העברת השליטה בציר פילדלפי לידי מצרים הובאה בשעתה לאישור הכנסת ,  כאשר הנימוק ,  היה שינויו של הנספח הצבאי להסכם .  יש בהחלט מקום לבחון האם נימוק זה תקף גם לגבי ההיתר שנתנה הממשלה כעת .  אם יתברר כי אכן נדרש אישור הכנסת ,  יתקיים דיון בנושא באופן מיידי ". 
מוקדם יותר אישר בכיר ישראלי לסוכנות הידיעות AP כי ישראל התירה אמש לצבא מצרים להכניס שני גדודים  ( כ-800 חיילים )  לתוך חצי האי ,  כחריגה מהסכם השלום בין המדינות אשר נחתם ב-1979 .  הגורם הישראלי אישר שהכוחות כבר נכנסו לאזור שארם א-שייח' ,  בחופה הדרומי של סיני .
 במסיבת עיתונאים שנערכה לרגל ביקורה בארץ של קנצלרית גרמניה ,  אנגלה מרקל ,  סירב ראש הממשלה בנימין נתניהו להתייחס ישירות לסוגיה ,  ואמר כי  " במשך 30 שנה מצרים לא הפרה את הסכם השלום ,  והיא גם לא הפרה אותו בימים האחרונים ". 

ריבלין :  לבדוק האם שונה הסכם השלום עם מצרים
לאחר שבכיר ישראלי אמר שמצרים קיבלה היתר להכניס כוחות לסיני ,  מבקש יו"ר הכנסת לבדוק אם מדובר בשינוי הסכם השלום עם מצרים . " לא מן הנמנע שההיתר יחייב את אישור הכנסת "
 
