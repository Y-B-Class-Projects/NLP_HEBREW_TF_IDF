שופט בג"ץ נגד כהונת נתניהו ב-4 תפקידי שר : " ניגוד עניינים בחוק "
 שופטי העליון דנים בעתירת מפלגת יש עתיד נגד המשך כהונת ראש הממשלה במקביל להיותו העומד בראש ארבעה משרדי ממשלה .  רובינשטיין : " היה קיים גם בתקופת בן גוריון ".  מנגד ,  השופט מלצר ,  שנמצא בדעת מיעוט ,  טען כי  " יש פה ניגוד עניינים מובנה ".  דיווח לאולפן וואלה !  NEWS
בג"ץ דן היום  ( שלישי )  בעתירה שהגישה מפלגת יש עתיד נגד כהונתו במקביל של ראש הממשלה בנימין נתניהו בארבעה משרדים שונים מלבד משרד ראש הממשלה .  בימים אלו נתניהו משמש גם שר החוץ ,  שר התקשורת ,  השר לשיתוף פעולה אזורי ושר הכלכלה .  לפי העתירה ,  ראש הממשלה אינו יכול על פי חוק יסוד :  הממשלה לכהן גם כשר .  ככל הנראה ,  סופה של העתירה להידחות ברוב של ארבעה נגד אחד .
 במהלך הדיון הקשה הרכב השופטים של בית המשפט העליון על עורך הדין גיא בוסי ,  נציגה של יש עתיד בדיון .  השופט סלים ג'ובראן טען כי מדובר בנורמה שלטונית ואמר כי  " המצב שבו ראש הממשלה מכהן כשר במקביל קיים כבר שנים ".  השופט אליקיים רובינשטיין הוסיף : " כך גם היה בתקופת בן גוריון ורבין ".  השופט ניב הנדל ציין כי  " לא כתוב בחוק שאדם לא יכול להיות שר של שני משרדים ,  החוק לא ברור ומסודר ". 
מנגד ,  השופט חנן מלצר טען בדיון כי נתניהו פועל באופן לא אחראי . " לפי העמדה שלכם ,  ראש הממשלה יכול להיות כל השרים ",  אמר לנציגת המדינה עורכת הדין שרון רוטשנקר . " כתוב בחוק היסוד ששר יהיה אחראי כלפי ראש הממשלה .  אז אם רק הממשלה הוא גם שר ,  איך הוא יהיה אחראי בפני עצמו ?  יש פה ניגוד עניינים בחוק ".  
בתגובה להערות השופטים על התנאים להיות שר ,  השיבה עו"ד רוטשנקר כי  " לפי החוק ,  גם ילד יכול להיות שר ". 
יו"ר יש עתיד ,  יאיר לפיד ,  אמר בהתייחס לדיון כי  " אנחנו זקוקים לשרים במשרה מלאה שעובדים למען אזרחי מדינת ישראל .  כל העסק לא מתפקד כי ראש הממשלה מתמרן כל מיני תמרונים פוליטיים .  זה חסר אחריות ".  לדבריו , " שופטי בג"ץ הביעו היום ספקות חמורים לגבי יכולתו של ראש הממשלה להמשיך ולהחזיק כל מיני תיקים רק בגלל הנוחות הפוליטית שלו ".  הוא הוסיף כי השרים צריכים לעבוד בשביל אזרחי ישראל תמורת המשכורת שלהם . " אנחנו זקוקים לשרים במשרה מלאה ולא ראש הממשלה שעושה ז'ונגלר פוליטי ".  
בחודש אוגוסט קיבל בג"ץ קיבל את עתירת יש עתיד נגד מינויו של ח"כ יעקב ליצמן  ( יהדות התורה )  לסגן שר במעמד שר בעוד נתניהו מכהן מעליו כשר הבריאות .  המשמעות היא כי נתניהו חויב למנות שר בריאות במשרה מלאה ,  ושהוא עצמו לא יוכל לכהן בתפקיד .  בעתירה נקבע כי יש למנות שר בריאות חדש בתוך 60 ימים .  יצוין כי מדובר רק במשרד הבריאות ,  אף שנתניהו מחזיק כיום גם בתיק החוץ ,  תיק התקשורת והתיק לשיתוף פעולה אזורי ,  וכן במשרד הכלכלה לאחר התפטרותו של השר אריה דרעי ,  שהוסט מתפקידו כדי שנתניהו יוכל להעביר את מתווה הגז .
 בית המשפט ,  בהרכב של חמישה שופטים ובראשות השופט אליקים רובינשטיין ,  טען אז כי נתניהו אינו יכול הלכה למעשה להיות  " בעל הבית "  של מערכת הבריאות . " מערכת הבריאות היא מן החשובות שבשירותים הציבוריים .  נתניהו הוא העסוק שבעסוקים ,  אבי כל העסוקים ,  בענייני ביטחון ,  חוץ ,  כלכלה ,  מאבקים בינלאומיים ופנימיים ,  ובתחזוק הקואליציה ",  כתב רובינשטיין , " גם אם הכוונה במתווה הנוכחי טובה ,  החיים חזקים ממנו ".  
השופט אף הביע תמיהה על עמדת המדינה . " מי ביום-יום הוא בעל הבית במשרד הבריאות ?  למי פונה מנהל בית חולים הזקוק לציוד חדיש ?  לא נענינו ,  ולא בכדי ",  קבע .  

שופט בג"ץ נגד כהונת נתניהו ב-4 תפקידי שר : " ניגוד עניינים בחוק "
 שופטי העליון דנים בעתירת מפלגת יש עתיד נגד המשך כהונת ראש הממשלה במקביל להיותו העומד בראש ארבעה משרדי ממשלה .  רובינשטיין : " היה קיים גם בתקופת בן גוריון ".  מנגד ,  השופט מלצר ,  שנמצא בדעת מיעוט ,  טען כי  " יש פה ניגוד עניינים מובנה ".  דיווח לאולפן וואלה !  NEWS

