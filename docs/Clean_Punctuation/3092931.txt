האישום המתגבש נגד שרה נתניהו :  הזמנת ארוחות בעשרות אלפי שקלים
לפי הפרסום בערוץ 10 ,  היועמ"ש יכריע בנושא בימים הקרובים ,  והסכומים המיוחסים לרעיית ראש הממשלה גבוהים משנטען ב"נאום החמגשיות ".  הפרקליטות הודיעה בשבוע שעבר כי ההחלטה בנושא תתקבל בקרוב
האישום המתגבש נגד רעיית ראש הממשלה שרה נתניהו בפרשת המעונות הוא הזמנת ארוחות משפים של מסעדות יוקרה בעשרות אלפי שקלים - כך דווח אמש  ( שלישי )  בערוץ 10 .  על פי הדיווח ,  היועץ המשפטי לממשלה אביחי מנדלבליט צפוי לקבל החלטה בנושא בימים הקרובים ,  והסכומים המדוברים גבוהים משנטען על ידי ראש הממשלה בנאום שנשא בגני התערוכה .
 הפרקליטות הודיעה בשבוע שעבר לבג"ץ כי ההחלטה אם להעמיד לדין את רעיית ראש הממשלה שרה נתניהו בפרשת המעונות תתקבל בקרוב .  זאת בתגובה לעתירה ,  שבה נאמר כי התיק נמצא בישורת האחרונה שלו ולכן יש לדחות את העתירה של העיתונאי אורי משגב .  
לקריאה נוספת:ניצחון לבן כספית :  יקבל מידע בנוגע לתנאי העסקתה של שרה נתניהו בעיריית ירושליםלידיעת ניקול ראידמן :  1.2 מיליון שקל יוקצו לשיפוץ המטבח במעון רה"מפרשת המעונות :  שרה נתניהו נחקרה פעם נוספת בלהב 433 
ההודעה על הגשת כתב האישום נגד נתניהו ,  אם אכן תתקבל ,  תתרחש לאחר יותר משנה מאז שהעבירה המשטרה המלצה לעשות זאת .  ואולם ,  בפרקליטות ביקשו השלמות חקירה נוספות והתיק הועבר בחזרה אל פרקליטות מחוז ירושלים לצורך כך .  ממשפחת נתניהו נמסר בתגובה לדיווח בערוץ 10 : " מדהים לראות איך כל יום הטענות בתקשורת מתחלפות בקצב מסחרר .  שלשום זה היה העוזרת וכוס התה לאדם קשיש .  אתמול זה היה חמגשיות .  והיום ארוחות .  מדובר בהמשך הניסיון להפעיל לחץ פסול על היועץ המשפטי לממשלה כדי שיחליט להעמיד לדין על משהו - בכל מחיר ,  לא משנה על מה ,  אבסורדי ככל שיהיה .  לא נמאס לכם ?  ". 
בנאום בגני התערוכה לפני כשלושה שבועות ,  אמר ראש הממשלה : " במקום לספר לציבור שרעייתי תומכת ומלווה משפחות שכולות ,  ניצולי שואה ,  ילדים חולי סרטן ,  חיילים בודדים ,  הם מעדיפים לעסוק בדברים ברומו של עולם .  הנוהל להחלפת מנורה ,  חמגשיות ,  כוס התה שהוגשה לאביה הצדיק בין ה-97 על ערש דווי .  איזו בושה .  בוקר ,  צהריים וערב הם נותנים כותרות מפוצצות .  פרטים חדשים ,  התפתחויות דרמטיות ,  מצעד הנחקרים ". 
 ( עדכון ראשון :  20:52 )  

האישום המתגבש נגד שרה נתניהו :  הזמנת ארוחות בעשרות אלפי שקלים
לפי הפרסום בערוץ 10 ,  היועמ"ש יכריע בנושא בימים הקרובים ,  והסכומים המיוחסים לרעיית ראש הממשלה גבוהים משנטען ב"נאום החמגשיות ".  הפרקליטות הודיעה בשבוע שעבר כי ההחלטה בנושא תתקבל בקרוב

