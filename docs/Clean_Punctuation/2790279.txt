נתניהו :  אין מתיחות עם אובמה ,  אנחנו כמו זוג נשוי
רה"מ התראיין לכתבים בארה"ב ואמר שגבעת המטוס אינה התנחלות . " לכל אדם יש זכות לגור היכן שיבחר ,  כל עוד הוא פועל כחוק ".  לדבריו ,  הביקורת תמוהה  " כי בשכונה יש גם ערבים "
 ראש הממשלה בנימין נתניהו מכחיש שיש מתיחות אישית בינו לבין הנשיא האמריקני ברק אובמה ,  וטוען כי לשניים יש מערכת יחסים של  " זוג נשוי ".  עם זאת ,  הוא המשיך להגיב בכעס לביקורת האמריקנית שהוטחה בו ובממשלה בשל קידום הבנייה בשטחים ,  והגדיר אותה  " תמוהה ולא הגיונית ". 
נתניהו התראיין אמש לכמה כלי תקשורת אמריקניים אחרי פגישתו עם הנשיא ברק אובמה ,  שבמקביל לה נחשפה תכנית לבניית 2,610 יחידות בשכונת גבעת המטוס .  הבית הלבן הגדיר את הצעד כמעשה ש"מרעיל את האווירה ". 
בשיחה עם רשת יוניוויז'ון המשדרת בשפה הספרדית ,  אמר נתניהו למראיין ,  חורחה ראמוס ,  כי לא מדובר בבנייה בהתנחלויות . " אלה שכונות בירושלים ",  הדגיש נתניהו , " תארו לכם שבעיר מסוימת בארה"ב או במקסיקו יכריזו שיהודים לא יכולים לרכוש דירות .  הייתה מתעוררת מהומה ". 
ביקור נתניהו בארה"ב - כותרות אחרונות2,600 דירות חדשות ייבנו בשכונת גבעת הירוק שבשטחיםבארה"ב זועמים :  תכנית הבניה מרעילה את האווירה באזורנתניהו :  ההודעה פורסמה כדי לפגוע בפגישתי עם אובמה 
ראש הממשלה טען אמש כי גילה שהמכרז אושר  " רק לפני הפגישה עם אובמה ורק דרך פרסומי העיתונות ".  בראיון שנערך אחרי הפגישה ,  הוא ציין כי  " זו סוגיה שמעבר לזכות הקניין .  הדבר נוגע לזכותו של כל אדם לגור היכן שיבחר ,  כל עוד הוא רוכש את הדירה באופן חוקי ולא משתלט על נכס .  אני לא מבין את המדיניות הזאת ,  שמנוגדת לערכים האמריקנים ולהגיון הפשוט ".  
בראיון לרשת MSNBC ,  הוסיף נתניהו כי הביקורת  " תמוהה "  בעיניו ,  שכן היא  " מכוונת כלפי שכונה מעורבת ,  שבה חלק גדול מהבנייה שאושרה ,  יועד לתושבים ערבים לצד תושבים יהודים ".  
אמש אמר נתניהו כי תנועת  " שלום עכשיו ",  שחשפה את השלמת הליך התכנון מחוץ לקו הירוק - זמן קצר לפני כניסתו לפגישה עם אובמה  נהגה ב"חוסר אחריות לאומי ".  לדבריו , " באתי במשימה לאומית ואני עומד להיכנס לפגישה עם נשיא ארצות הברית - ואז מפרסמים את זה כדי לפגוע בפגישה .  ההצפה וההעלאה של הנושא נועדה לפגוע בפגישה ".  
לאחר הפגישה עם אובמה ,  אמר נתניהו כי שיחתו עם הנשיא האמריקני כללה  " התייחסות כללית "  מצד עמיתו לבנייה מעבר לקו הירוק .  כלי תקשורת אמריקניים ,  ובראשם ה"ניו יורק טיימס ",  דיווחו הבוקר כי אובמה עסק רבות בפגישה באכזבתו מהבנייה בשטחים ,  ומיעט לשוחח עם נתניהו בנושאים שעליהם ביקש לדבר - הגרעין האיראני ו"המדינה האיסלאמית ".  

נתניהו :  אין מתיחות עם אובמה ,  אנחנו כמו זוג נשוי
רה"מ התראיין לכתבים בארה"ב ואמר שגבעת המטוס אינה התנחלות . " לכל אדם יש זכות לגור היכן שיבחר ,  כל עוד הוא פועל כחוק ".  לדבריו ,  הביקורת תמוהה  " כי בשכונה יש גם ערבים "
 
