בגלל ששינסקי :  שותפות תמר מאיימת לייקר את מחיר הגז 
לאחר שראש הממשלה הודיע שיאמץ את המלצות ועדת ששינסקי ,  מאיימת השותפה בתמר ,  ישרמאקו ,  כי יעלו תמלוגי הגז ,  תדרוש לפתוח את ההסכמים עם החברה לישראל וחברת החשמל
היישום המסתמן של מסקנות דו"ח ששינסקי במלואן עורר אתמול מחדש את איומי שותפות תמר ,  שלפיהם ידרשו לפתוח את הסכמי העקרונות שעליהם חתמה למכירת גז טבעי לקבוצת החברה לישראל ולחברת החשמל .  זאת בטענה כי יישום המסקנות במלואן פוגע בכלכליות פיתוח המאגר ,  וכן על רקע המועד המוקדם שהכתיבה החברה לישראל לחתימה על הסכם סופי עמה .  
בתגובה לפניית TheMarker ,  מסרה אתמול חברת ישראמקו  ( -6.9%  ,  39.1 )  ,  השותפה בתמר  ( 28.5% )  ,  כי אישור מסקנות דו"ח ששינסקי ימנע מן השותפות להתחייב לספק גז לקבוצת החברה לישראל כפי שסוכם בין הצדדים בעבר .  בחברה לישראל לא נותרו חייבים ,  ומקורבים לקבוצה הזכירו אתמול כי הקבוצה נהגה בהגינות כשהמתינה לשותפות תמר עד כה ,  והזהירו אתמול כי  " פתיחת חוזה יכולה להיעשות מטעם שני הצדדים ".  לפני כשנה החלה החברה לישראל הליך התמחרות לרכישת הגז הטבעי שלו ידרשו כלל החברות בנות בקבוצה .  התקשרות זו מוערכת באספקה שנתית כוללת של 2.92 מיליארד מ"ק  ( BCM )  מדי שנה ,  בסכום של כ-600 מיליון דולר בשנה .  חצי שנה לאחר מכן חתמו החברה לישראל ושותפות תמר על הסכם עקרונות לרכישת כלל הגז מן המאגר .  ואולם אז נסוגו במפתיע שותפות תמר משולחן המשא ומתן .  
לפני חודש הודיעה החברה לישראל כי החליטה לפצל את החוזה הענק בין שתי הספקיות למשק :  EMG המצרית ושותפות תמר .  הקבוצה חתמה מול EMG על חמישה חוזים מחייבים לרכישת 40%-50% מן הגז טבעי הדרוש לחברות הבנות שלה למשך 20 שנה ,  בהיקף כולל של 3.2-4.3 מיליארד דולר .  באשר ליתרת הגז ,  חתמה החברה לישראל על הסכמי אופציה בלבד מול EMG ,  ובכך הותירה אפשרות למימוש רכישה זו משותפות תמר - אם יגישו לוחות זמנים ומחיר קבוע לאספקת הגז מן המאגר בתוך תקופה נקובה שנעה בין מארס לדצמבר 2011 .  
בחברה לישראל ציינו כי יעדיפו לרכוש את יתרת הגז מתמר ,  אך בשבוע שעבר שיגרה הקבוצה לשותפות התראה שלפיה עליהן להגיש לה את תשובתן למימוש החוזה עד 1 בפברואר .  ישראמקו מסרה אתמול בתגובה : " המלצות ששינסקי הסבו נזק אדיר לכלכלת ישראל וזאת בחתימת החברה לישראל על הסכם לאספקת גז עם המצרים ,  חרף כוונתה ורצונה לרכוש את מלוא הכמות משותפות תמר .  חוסר הוודאות השורר בחודשים האחרונים עשוי להביא לחתימת הסכמים נוספים עם הספק המצרי ,  ולהפסד כספי נוסף למשק הישראלי .  לצערנו ,  חוסר ודאות זה אף מונע מהשותפויות בתמר כיום להתחייב ולספק גז לקבוצת החברה לישראל בתנאים ובמחירים הנדרשים מאתנו ".  
באשר ליתר החוזים רמזה ישראמקו כי  " החלטת ראש הממשלה לאמץ את מסקנות הוועדה שומטת את הקרקע מההנחות הכלכליות הבסיסיות שעליהן התבססו השותפים בעת שביצעו השקעות בפרויקט .  לאור זאת ,  מחויבים השותפים בפרויקט תמר להתארגן מחדש במטרה לאפשר את הקמת הפרויקט באופן שיצדיק את כלכליותו ,  וזאת לאור המשך ההשקעות האדירות הצפויות בו ".  
בתוך כך ,  רמזו אתמול בישראמקו לגבי פנייה אפשרית לערכאות בנימוק של הפרת הבטחה שלטונית מצד שר האוצר ,  יובל שטייניץ : " לאחר הקמת ועדת ששינסקי התבססה שותפות תמר על הבטחות שלטוניות ,  שלפיהן פרויקט תמר יוחרג מתחולת הוועדה .  בהתבסס על הבטחות אלה המשיכות השותפים בתמר והתחייבו להשקיע סכומי עתק המגיעים כיום ל-1.3 מיליארד דולר ",  נמסר .  
בסוף 2009 חתמה שותפות תמר עם חברת החשמל על הסכם כוונות לרכישת 2.7 מיליארד מ"ק  ( BCM )  בשנה למשך 15 שנה ,  בהיקף כולל של 9.5 מיליארד דולר .  זאת ,  כאשר מועד אספקת הגז תוכנן ליולי 2013 .  לפני כחצי שנה נחשף ב-TheMarker כי במהלך המגעים בין הצדדים דרשו השותפות כי יוכלו לייקר את מחיר הגז העתידי שיימכר - אם תחליט הממשלה להגדיל את המיסוי על הענף .  מדובר בהכללת מנגנון הצמדה ,  שייקר את מחיר הגז הנמכר בהתאם לעלייה בנתח המדינה במאגרים  ( Government Take )  לפי מפתח מוסכם מראש .  בחברת החשמל דחו את הדרישה על הסף ,  כאשר בוועדת ששינסקי התייחסו לעניין בביטול וציינו כי שולי הרווח הגדולים במאגר אינם מצדיקים כל ייקור .  
שותפות תמר חתמו עוד על מסמך כוונות למכירת גז טבעי לדליה אנרגיות בהיקף משוער של מיליארד דולר .  מדובר בהסכם למכירת 5.6 מיליארד מ"ק  ( BCM )  גז טבעי למשך 17 שנה .  כמו כן ,  חתמו השותפות על מסמך כוונות נוסף למכירת 2.8 מיליארד מ"ק  ( BCM )  גז טבעי למשך 17 שנה מול מפעל תעשיות סיליקט בדימונה  ( DSI )  בהיקף כולל של כ-500 מיליון דולר .  

בגלל ששינסקי :  שותפות תמר מאיימת לייקר את מחיר הגז 
לאחר שראש הממשלה הודיע שיאמץ את המלצות ועדת ששינסקי ,  מאיימת השותפה בתמר ,  ישרמאקו ,  כי יעלו תמלוגי הגז ,  תדרוש לפתוח את ההסכמים עם החברה לישראל וחברת החשמל

