הבית הלבן : " יש התקדמות בשיחות העקיפות "
 יועצו של אובמה למזרח התיכון אמר כי  " יש התקדמות בשיחות והפערים בין הצדדים צומצמו ".  הוא הוסיף כי קשה להעריך מתי ייפתחו השיחות הישירות
גורמים בבית הלבן מסרו אמש  ( שישי )  כי יש התקדמות בשיחות העקיפות בין ישראל לפלסטינים .  בתדרוך כתבים לקראת פגישתו של ראש הממשלה בנימין נתניהו ונשיא ארצות ברית ברק אובמה בשבוע הבא ,  אמרו גורמים בכירים בממשל האמריקאי כי הם מקווים לעבור לשיחות ישירות בין הצדדים בקרוב .  
דניאל שפירו ,  יועצו של אובמה למזרח התיכון ,  אמר כי  " יש התקדמות בשיחות והפערים בן הצדדים צומצמו ".  בהתייחס למועד תחילת השיחות הישירות אמר שפירו כי  " קשה להעריך במדויק מתי הדבר יקרה ,  אך אנו מעודדים מכך שהושגה התקדמות ".  
בן רודס ,  סגן היועצת לענייני תקשורת אסטרטגית ,  אמר כי הנשיא אובמה מעודד מההתקדמות בשיחות .  לדבריו הפגישה בין אובמה ונתניהו תתמקד בעיקר בפתיחת השיחות הישירות עם הפלסטינים אך תעסוק גם בנושאים נוספים כגון אירן .  הוא הוסיף כי  " אין שום משבר ביחסים בין ארצות הברית וישראל .  היחסים עם ישראל מאוד חזקים ומאוד חשובים לארצות הברית .  הממשל הזה בשותפות עם הממשלה הישראלית נקטו צעדים על מנת לחזק ולהעמיק את שיתוף הפעולה בינינו ",  אמר .  

הבית הלבן : " יש התקדמות בשיחות העקיפות "
 יועצו של אובמה למזרח התיכון אמר כי  " יש התקדמות בשיחות והפערים בין הצדדים צומצמו ".  הוא הוסיף כי קשה להעריך מתי ייפתחו השיחות הישירות

