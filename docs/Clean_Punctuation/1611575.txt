22% מהגברים :  מותר להכריח נשים לקיים מין
נתונים שהציג השר לביטחון פנים בישיבת הממשלה חושפים תמונה קשה על אלימות נגד נשים .  נתניהו בפתח הישיבה : " אפס סובלנות לאלימות נגד נשים "
  ( צילום :  גדעון צנטנר עריכת וידיאו :  ענת ברק ) 

השר לביטחון פנים יצחק אהרונוביץ' גילה היום  ( ראשון )  בישיבת הממשלה כי על פי נתונים שבידיו ,  22% מהגברים בישראל סבורים כי זכותם להכריח את בנות זוגם לקיים עמם יחסי מין .  עם זאת ,  אהרונוביץ' הדגיש כי בשנת 2009 חלה ירידה במקרי האלימות נגד נשים .  על פי הנתונים ,  בשנה החולפת נרצחו שש נשים בידי בני זוגן בעוד שבשנת 2008 מספר רציחות הנשים על ידי בעליהן הגיע ל- 11 .  גם במספר התיקים שנפתחו בגין אלימות בין בני זוג חלה ירידה .  15,069 השנה ,  לעומת 19,703 אשתקד .  
אהרונוביץ' הציג כי אחת מכל עשר נשים סובלת מאלימות במשפחה .  לדבריו , " למרות הנתונים המורים על ירידה במקרי הרצח ובכמות התיקים שנפתחו יש לזכור שצריך להמשיך לפעול בכל דרך אפשרית של אכיפה ,  מניעה ,  חינוך ושיתוף גורמי הרווחה על מנת לצמצם את התופעה הנוראית הזאת ". 
גם ראש הממשלה ,  בנימין נתניהו ,  התייחס בפתח ישיבת הממשלה ליום הבינלאומי למחלמה באלימות נגד נשים .  נתניהו אמר כי  " אני אלך לבקר היום במעון לנשים מוכות .  מדובר בבעיה רצינית מאוד .  יש הערכה בעולם ששליש מהנשים חוות פעם אחת בחייהן אלימות .  מחקר אחד מראה שישנן 150,000 נשים מוכות בישראל ". 
נתניהו הוסיף כי  " אמנם יש דיווח על מיתון ואפילו ירידה מסויימת בתופעה ,  תודות לארגונים העוסקים בזה ,  אך ברור שצריך לעשות הרבה יותר .  החשוב ביותר זה קיום מדיניות של אפס סובלנות לאלימות בכלל ולאלימות נגד נשים בפרט .  יש לנו כברת דרך בהנחלת המודעות הזו ובהנחלת תוכניות ספציפיות ".  ראש הממשלה הנחה להעביר משאבים להגדלת תוכניות הטיפול בגברים מכים .
 סגנית השר לענייני מעמד האשה והצעירים ,  גילה גמליאל ,  אמרה כי , " האלימות נגד נשים הפכה בשנתיים האחרונות לנגע חברתי ומוסרי קשה ,  הגורמת נזק אישי לקורבן ולנזק עמוק לדמותה של החברה .  בישראל ישנן היום כ- 145 אלף נשים מוכות ,  והתקבלו יותר מ- 37 אלף פניות למרכזי סיוע לנפגעי תקיפה מינית ,  מתוכן 7,793 תלונות חדשות ". 
ראש הממשלה התייחס גם לאזרחים שנפגעים ממלחמות בין עבריינים ואמר  " נקבל החלטה לסייע לאזרחים שנפגעים מפעולות פליליות שלא באשמתם .  מדובר לא על ארגוני הפשע אלא על אזרח או משפחה שחוות רצח או פשע קשה וזקוקים לסיוע מצד המדינה .  אנחנו נקבע דבר חסר תקדים וניתן סיוע למשפחות שנפגעו על לא עוול בכפן .  נקים מרכזי סיוע ונעניק טיפולים שיקומיים וליווי משפטי .  זה חלק מהמאבק למיגור הפשע והאלימות .  זו פריצת דרך חשובה .  מקובל שממשלה מסייעת לנפגעי טרור אך יש גם טרור פנימי וכולם ראויים לתמיכתו ". 
לקראת היום ,  פירסמה בשבוע שעבר תנועת ויצ"ו נתונים אודות אלימות נגד נשים ,  מהם עולה כי בשנת 2009 נרצחו בישראל 15 נשים על ידי בני זוגן או בני משפחה אחרים .  עוד עולה כי חלה עלייה של 10 אחוזים בפניות של נשים לקו החירום של ויצו למניעת אלימות .  בחודשים ינואר עד יוני השנה התקבלו בקו החירום 1,534 פניות בנושא אלימות במשפחה  ממוצע של 256 פניות בחודש .
 יום המאבק באלימות נגד נשים יצוין השנה בישראל במספר אירועים .  תנועת ויצ"ו תערוך צעדת מיוחדת לזכר 15 הנרצחות בישראל השנה .  הצעדה תצא מפינת הרחובות נמיר וארלוזורוב והצועדות יישאו עימן 15 ארונות קבורה שחורים לזכר הנרצחות .
 עדכון ראשון :  10:43

22% מהגברים :  מותר להכריח נשים לקיים מין
נתונים שהציג השר לביטחון פנים בישיבת הממשלה חושפים תמונה קשה על אלימות נגד נשים .  נתניהו בפתח הישיבה : " אפס סובלנות לאלימות נגד נשים "
 
