35 שנה לנפילת יוני נתניהו : " הישראלי החזק והיפה "
 נשיא המדינה ,  הרמטכ"ל ,  ראש הממשלה ומשפחתו נכחו באזכרה במלאת 35 שנים לנפילתו של סא"ל נתניהו במבצע אנטבה .  פרס : " קיבלתי את הבשורה בשלוש לפנות בוקר ,  לא יכולתי לעצור את דמעותיי "
  ( צילום :  גדעון צנטנר ,  עריכה :  אמיר קוטיגרו ) 
בבית הקברות הצבאי בהר הרצל בירושלים התקיימה היום  ( שישי )  אזכרה במלאת 35 שנים לנפילתו של סא"ל יוני נתניהו ,  שנהרג במהלך המבצע לשחרור החטופים באנטבה .  הטקס התקיים במעמד נשיא המדינה שמעון פרס ,  ראש הממשלה בנימין נתניהו ,  רעייתו שרה נתניהו ,  ובניו .  עוד נכחו בטקס :  אביו של יוני - פרופ' בן ציון נתניהו ,  שאמר דברי קדיש על קבר הבן ,  אחיו - עידו נתניהו ,  שר הביטחון אהוד ברק ,  הרמטכ"ל בני גנץ ,  מפכ"ל משטרת ישראל רב-ניצב יוחנן דנינו ,  ראש השב"כ יורם כהן ,  הרב הראשי לישראל מאיר לאו ,  חברים ל"צוות יוני "  ועשרות מכרים .  
נשיא המדינה ,  שמעון פרס ,  שר הביטחון דאז ,  נשא דברים וסיפר כי  " בישיבת ממשלה שגרתית נכנס המזכיר הצבאי בהפתעה והגיש לי פתק שבו נכתב :  'מטוס אייר פרנס ,  בטיסה 139 מנתב"ג לפריז ,  נחטף אחרי נחיתת ביניים באתונה' .  במצב שנוצר ,  קיבלה על עצמה הממשלה בראשות יצחק רבין ,  באומץ לב ובאחריות עצומה ,  את האופציה המבצעית שהנחתי לפניה .  היא הורתה על המבצע שייחרט בדברי הימים כמבצע יונתן ".  
" המטוסים המריאו ,  ההיסטוריה יצאה לדרכה .  מיום שישי עד מוצאי שבת ישבנו בלשכתי ",  סיפר עוד פרס , " הוחלט על דממה אלחוטית ,  אלא אם יתרחש אסון .  בשלוש לפנות בוקר שמעתי דפיקה בדלת .  מוטה גור עמד בפתח חיוור כסיד :  'שמעון ,  יוני איננו ,  כדור פגע בו בגב ופילח את ליבו' .  לא יכולתי לעצור את דמעותיי .  יוני היה עבורי הנציג של החזק והיפה בתוכנו .  היום על קברך יוני אני יכול להוסיף ולומר שאת מה שעשיתם - הורשתם לדור שבא בעקבותיכם ".  
הרמטכ"ל ,  בני גנץ ,  אמר לבני המשפחה כי הוא חש את כאבם"ואת החלל הגדול שהשאירה דמותו הגדולה בלבבותיכם ".  גנץ הוסיף כי  " נשאתי את עיניי לעבר המפקד המהולל שנפל כשהוא מוביל את המפואר במבצעי צה"ל .  לכל אורך חייו עמד יוני בראש ,  כמפקד ,  הוביל את כוחותיו ,  תמיד צעד לפני פקודיו וכך גם נפל ". 

35 שנה לנפילת יוני נתניהו : " הישראלי החזק והיפה "
 נשיא המדינה ,  הרמטכ"ל ,  ראש הממשלה ומשפחתו נכחו באזכרה במלאת 35 שנים לנפילתו של סא"ל נתניהו במבצע אנטבה .  פרס : " קיבלתי את הבשורה בשלוש לפנות בוקר ,  לא יכולתי לעצור את דמעותיי "
 
