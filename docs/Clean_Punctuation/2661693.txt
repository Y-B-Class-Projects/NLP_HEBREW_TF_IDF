וול סטריט ג'ורנל :  ישראל תקפה בסוריה לפחות 4 פעמים
מאמר המערכת של העיתון רומז כנראה על פעולה צבאית שטרם דווח עליה .  המאמר מצליף באובמה על אזלת ידו ,  ומנגד משבח את נתניהו : " ישראל למדה לאכוף בעצמה את הקווים האדומים "
 העיתון האמריקני וול סטריט ג'ורנל דיווח כי ישראל תקפה בסוריה לפחות ארבע פעמים מתחילת 2013 .  במאמר המערכת של העיתון ,  שהתפרסם אתמול  ( רביעי )  ,  נכתב כי ראש הממשלה בנימין נתניהו הורה לתקוף אמצעי לחימה סוריים ,  מתוך מחויבות לקווים האדומים שהציבה ירושלים .  זאת ,  לפי כותבי המאמר ,  בניגוד ברור לנשיא האמריקני ברק אובמה ,  שאינו מגבה במעשים את איומיו על המשטר הסורי .  עוד נכתב כי אזלת היד האמריקנית היא לקח לישראל ,  שלפיו גם בעניין איראן עליה לאכוף בעצמה את הקווים האדומים שהציבה .
 לפי הדיווחים שהתפרסמו עד כה ,  מרביתם דלפו מוושינגטון וחלקם זכו לאישור בירושלים ,  ישראל תקפה בסוריה שלוש פעמים מתחילת השנה .  בסוף חודש ינואר דווח כי ישראל הפציצה משלוח נשק במרכז המחקר הסורי בפאתי דמשק ,  ובראשית חודש מאי דווח על שתי תקיפות רצופות של טילי פאתח 110 בנמל התעופה של דמשק .  לפני שבוע דווח על השמדת מאגר טילי יבשה-ים מדגם יאחונט ,  סמוך ללטקיה .  
לא ברור אם כותבי המאמר מחשיבים את שתי התקיפות הרצופות בחודש מאי כתקיפה אחת או שתיים .  אם מדובר לטעמם בתקיפה אחת ,  הרי שהעיתון חושף למעשה תקיפה נוספת בסוריה שטרם דווח עליה בתקשורת הזרה .
 במאמר נכתב כי לישראל  " יש קווים אדומים אחרי הכל ".  עוד נכתב כי בין המטרות שהותקפו עד כה היו מצבור של טילי ים-יבשה ,  שיירה שהובילה ללבנון טילי קרקע-אוויר ומחסן נשק ליד דמשק ,  שבו הוסתרו טילים איראניים ,  שאם היו מגיעים לידי חיזבאללה היו מסוגלים לפגוע בתל אביב .  
המאמר מציין כי כבר באוגוסט שעבר הזהיר אובמה את משטר אסד מפני שינוע של נשק כימי ,  וחזר על אזהרתו בחודש מרץ השנה . " כולם - ובמיוחד בשאר אסד - יודעים כעת שלאובמה אין קווים אדומים בנוגע לסוריה או לנשק כימי ",  מצליף המאמר בנשיא האמריקני . " אפילו שינוי המדיניות האיטי שלו ,  בנושא אספקת התחמושת הקלה לאופוזיציה הסורית ,  לכוד בביורוקרטיה ובאדישות של הקונגרס .  הקוראים אולי סבורים שארה"ב צריכה - או לא צריכה - לערב את עצמה בסוריה ,  אך מעצמות חשובות אינן יכולות להשמיע איומים ריקים מבלי לחזות את ההשלכות ".  
לעומת הביקורת הקשה על אובמה ,  המאמר מרעיף שבחים על ראש הממשלה הישראלי .
" בריאיון לסי-בי-אס ,  נתניהו נשאל אם יהיה מוכן להשתמש בכוח צבאי כדי לעצור את תכנית הגרעין של איראן .  הוא השיב :  ובכן ,  'לא אמתין עד שיהיה זה מאוחר מדי' .  ראש הממשלה אומר זאת כבר כמעט שנתיים ,  אולי בזמן שהוא ממתין שארה"ב תפעל בעצמה ,  אך הוא מגלה שבנוגע לסוריה - ישראל צריכה לאכוף בעצמה את הקווים האדומים שלה ". 
היומון השמרני וול סטריט ג'ורנל עומד בראש רשימת העיתונים הנפוצים בארה"ב ,  ומוביל קו תקיף נגד ברק אובמה ונגד הממשל הדמוקרטי .  ב-2012 קרא העיתון להצביע למיט רומני .  העיתון נמצא בבעלות איל התקשורת רופרט מרדוק ,  המחזיק בארה"ב גם ברשת החדשות  " פוקס ".  פעמים רבות מפרסם היומון כתבות האוהדות את ישראל ,  ובפרט את ראש הממשלה נתניהו .  
לקריאה נוספת :' לפני התקיפה בלטקיה ישראל וידאה שאין במקום מומחים רוסים'פעולות ישראל בטורקיה מדרדרות את ישראל למלחמה ?  פרשנותתיעוד :  לפני ואחרי - כך נראים מחסני הנשק שהופצצו בלטקיה
עדכון ראשון :  22:41 

וול סטריט ג'ורנל :  ישראל תקפה בסוריה לפחות 4 פעמים
מאמר המערכת של העיתון רומז כנראה על פעולה צבאית שטרם דווח עליה .  המאמר מצליף באובמה על אזלת ידו ,  ומנגד משבח את נתניהו : " ישראל למדה לאכוף בעצמה את הקווים האדומים "
 
