מגזין אמריקאי : " האם ידה של שרה נתניהו בכל ?  "
 בכתבה נרחבת על דמותו של ראש הממשלה במגזין  " ואניטי פייר "  נאמר כי שרה נתניהו נתפסת על ידי הישראלים כ"ליידי מקבת' "  הישראלית .  רה"מ : " אלה שרואים את ידה בכל טועים "
 לא רק ביבי קינג :  לאחר שזכה לכתבת השער המובלטת במגזין  " טיים "  בחודש שעבר ,  ממשיכה התקשורת האמריקאית לנסות ולפענח את הצלחתו הפוליטית של ראש הממשלה בנימין נתניהו .  בכתבת פרופיל נרחבת המתפרסמת היום  ( חמישי )  במגזין האופנה והתרבות הבינלאומי  " ואניטי פייר ",  מובא תחקיר מקיף ,  בן תשעה עמודים ,  של העיתונאי הוותיק דיויד מרגוליק ,  על ראש הממשלה הישראלי .  
תחת הכותרת  " פרדוקס נתניהו "  מצטרף מרגוליק ,  שהיה מועמד בעבר לפרס פוליצר ,  לפרשנים שמנסים לבחון את כוחו חסר התקדים של נתניהו מאז כינון ממשלת האחדות ,  אך בניגוד לכתבה ב"טיים "  - שעסקה בעיקר בצדדים הפוליטיים והמדיניים בהתנהלותו - מרגוליק מתמקד גם בצדדים אחרים בחייו ומקדיש חלק נרחב מהתחקיר להשפעתה של רעיית ראש הממשלה ,  שרה נתניהו ,  וכן למעורבותו ההולכת וגדלה של נתניהו בשוק התקשורת המקומי ,  ובפרט קרבתו לבעלי ההון רונלד לאודר ושלדון אדלסון .  
כתבת הפרופיל נפתחת בתיאור מצעד האורחים שהגיע בנובמבר האחרון לבית ראש הממשלה בירושלים ,  לשבעה על אביו של נתניהו . " רבים מהאורחים הגיעו בעיקר בשביל שרה נתניהו ",  קובע מרגוליק , " לא מתוך אהבה וכבוד ,  אלא מתוך פחד ".  ואכן ,  חלק נרחב מהכתבה מוקדש ל  " אדם האחרון שביבי רואה מדי לילה ",  כפי שהגדיר מרגוליק . " מדהים לראות כיצד ישראלים שפויים רואים בה כ'ליידי מקבת' - ששמה ידה בכל פינה של חיי בעלה ועבודתו ,  ומתעסקת במי הוא שוכר ,  עם מי הוא נפגש ומה הוא עושה ".  
מרגוליק התייחס בתחקירו גם לאירועים בהם נקשרה נתניהו בשנים האחרונות ,  בהם פרשות המטפלת טארה קומרי ועובדת משק הבית ליליאן פרץ ,  בתוספת עדויות שונות לגבי התנהגותה של נתניהו ,  הפוגעת - כך לפי הטענות בכתבה - בתפקודו של ראש הממשלה .
" אף אחד לא באמת חושב שהיא קובעת מה יקרה באירן אבל רבים סבורים שהיא מונעת מנתניהו את הרוגע לו זקוק אדם במעמדו ",  קובע מרגוליק ,  ומצטט את פרשן מעריב ,  בן כספית ,  אחד משורה של עיתונאים בכירים בישראל המצוטטים בכתבה ,  שמתריע כי רעיית ראש הממשלה  " מהווה סכנה איומית וברורה לביטחון הלאומי של מדינת ישראל ".  נתניהו עצמו ,  שמתראיין בסוף הכתבה ,  מגיב בתקיפות להאשמות כלפי רעייתו : " יש כאן אי צדק גדול ",  הוא אומר על סיקורה בתקשורת הישראלית . " אלה שרואים את ידה בכל טועים .  אנשים נדהמים כשהם פוגשים אותה ומגלים שהיא שונה לחלוטין מהצורה בה היא מצטיירת .  שרה הפכה אותי לפתוח יותר כלפי אנשים ויצרה את הרוגע והשקט לו אני זקוק ",  אמר נתניהו למרגוליק .  
חלק נוסף בכתבה בוחן את צעדי נתניהו בשוק התקשורת הישראלי ובפרט את קרבתו למיליארדר שלדון אדלסון ,  המחזיק בעיתון  " ישראל היום ",  ורונלד לאודר ,  מבעלי השליטה בערוץ 10 . " נתניהו השתמש בבעלי ברית כמו אדלסון ולאודר כדי לעצב מחדש את התקשורת הישראלית העוינת ",  כותב מרגוליק ,  וטוען כי בשנים האחרונות החליף אדלסון את לאודר כנותן החסות העיקרי של נתניהו לאחר שערוץ 10  " הפך לגוף תקשורת עצמאי ונשכני "  שביקר את נתניהו ,  במיוחד על רקע פרשות  " ביבי-טורס "  והתחקיר על אדלסון ששודרו בערוץ .
 בשבועות האחרונים ,  לאחר שהקואליציה בראשותו טפחה בעקבות הצטרפות קדימה ,  עסקו בכירי הפרשנים האמריקאים בדמותו וכוחו של נתניהו .  מרגוליק ,  שמעלה כמו קודמיו את השאלה אם נתניהו מסוגל לנצל את הפופולריות להתקדמות בתהליך השלום ,  מתמקד ב"ספת הפסיכולוג ",  ובכותרת הכתבה מנסה לפענח סתירות בדמותו של ראש הממשלה . " מעטים הישראלים שאוהבים אותו אבל הם התרגלו אליו .  עבור רוב הישראלים נתניהו טוב מספיק ובוודאי עדיף על כל אחד אחר ",  כותב מרגוליק .
 חלקה האחרון של הכתבה המקיפה כולל ראיון עם נתניהו . " אין שני ביבי .  יש את אלה שמתחברים אליי ,  שמאמינים בי ,  ואת אלה שלא ,  וכנראה שיש יותר מהקבוצה הראשונה כי אחרת לא הייתי מגיע לאן שהגעתי ".  בהתייחס לשאלת השאלות ,  תקיפת מתקני הגרעין האירניים ,  קובע מרגוליק כי  " האיום האירני הפך את ביבי לחסין פוליטית .  המנהיג העליון בטהרן סייע ליצור מנהיג כמעט עליון בירושלים ",  וכן כי התקפה ישראלית באירן היא למעשה האיום הפוליטי היחיד על עתידו של נתניהו . " מה שעשוי להיות הערובה המוצלחת ביותר  ( יותר מההתנגדות האמריקאית )  לכך שתקיפה כזו לא תתרחש ".  במקביל ,  ביום ראשון הקרוב צפוי להתפרסם ראיון מקיף ונדיר שערך העיתון הגרמני  " הבילד "  עם רעיית ראש הממשלה .  בבילד כתבו כי  " מצאנו אישה אינטליגנטית ורחומה שמקדישה את עצמה לתמיכה בבעלה .  היא פסיכולוגית ילדים ובעלת תואר שני מהאוניברסיטה העברית ,  עובדת עיריית ירושלים ,  אם לשניים מסורה לקריירה שלה ,  למשפחתה ולארצה ".  
לקריאה נוספתחנה וינטור - מכסחת את שרה נתניהולא בפעם הראשונה :  נתניהו על שער הטיים כבר ב-96'חשד :  גידפה את שרה נתניהו בקניון בפתח תקווה 

מגזין אמריקאי : " האם ידה של שרה נתניהו בכל ?  "
 בכתבה נרחבת על דמותו של ראש הממשלה במגזין  " ואניטי פייר "  נאמר כי שרה נתניהו נתפסת על ידי הישראלים כ"ליידי מקבת' "  הישראלית .  רה"מ : " אלה שרואים את ידה בכל טועים "
 
