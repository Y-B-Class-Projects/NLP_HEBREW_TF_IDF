נתק בין ריבלין לנתניהו : " מיצינו את הבדלי הדעות בינינו "
 בריאיון חג לגלי צה"ל הודה נשיא המדינה כי לא נפגש עם ראש הממשלה זה חודשיים ,  אף שלפי הפרוטוקול הם אמורים להיוועד אחת לחודש . " עד אשר הדברים יוסרו מסדר היום ,  כנראה שאנחנו לא צריכים להיפגש ",  אמר
 ( הנשיא ריבלין בריאיון לוואלה !  NEWS )  
נתק בין הנשיא לראש הממשלה :  נשיא המדינה ראובן ריבלין ,  אומר כי זה חודשיים שהוא וראש הממשלה בנימין נתניהו אינם משוחחים ביניהם .  זאת אף שעל פי הפרוטוקול ,  הנשיא וראש הממשלה אמורים להיפגש לפחות אחת לחודש . " מיצינו את הבדלי הדעות בינינו ",  סיפר הבוקר  ( רביעי )  ריבלין בריאיון שהעניק לגלי צה"ל לרגל ראש השנה .
 לדברי הנשיא , " אני רואה את ראש הממשלה באופן קבוע בארבע עיניים אחת לחודש ,  אבל בחודשיים האחרונים לא עלה בידינו להיפגש .  נדמה לי שאנחנו מיצינו את הבדלי הדעות בינינו בכל מה שקשור לגבי היחסים שלנו עם המערכות השונות הבינלאומיות ".  כזכור ,  ריבלין הביע ביקורת חריפה בחודש שעבר על האופן שבו בחר ראש הממשלה להתערב בפוליטיקה הפנימית בארה"ב ולפעול בקונגרס האמריקני נגד נשיא ארה"ב ברק אובמה .  ריבלין הביע התנגדות להסכם הגרעין עם איראן ,  בדיוק כמו נתניהו ,  אולם טען שהדרך שבה בחר נתניהו להיאבק בהסכם מוטעית .  
לקריאה נוספת :  נתניהו לתלמידים : " מצוינות לצד ציונות ";  ריבלין : " לא ניתן ידנו לפיצול"ריבלין נועד עם האפיפיור בוותיקן : " להתגבר על המפלג"בכיר בליכוד המקורב לנתניהו :  לא מבינים על מה ריבלין מתבכיין  
" עד אשר הדברים יוסרו מסדר היום ,  כנראה שאנחנו לא צריכים להיפגש כי כנראה שכל אחד עסוק באותם עניינים לקידומה של מדינת ישראל ",  הסביר הנשיא ריבלין בריאיון החג .  ריבלין התייחס גם להקלטות שפורסמו בהן נשמע שר הביטחון לשעבר אהוד ברק מסביר מדוע ישראל לא תקפה את מתקני הגרעין של איראן ,  ומכנה את נתניהו  " מנהיג חלש ".  לדברי ריבלין , " ההדלפות האלה אינן טובות לישראל ,  ומערערות את יכולתה לעמוד במצבים דומים בעתיד .  זה חסר תקדים ".  
ריבלין הביע התנגדות בריאיון ליוזמה החדשה לבטל משחקי כדורגל בשבת . " אני חושב שההרגל של הציבור הישראלי הוא שביום שבת הולכים לבית הכנסת ולאחר מכן הולכים לקטמון או טדי ",  אמר ריבלין . " אסור ליצור מצבים מבלי שתהיה הסכמה רחבה .  זה הסטטוס קוו .  חשוב לא לעשות שום דבר שבו אנחנו יכולים לפגוע בציבור אחד על חשבון הציבור האחר ".  ריבלין סיפר גם כי הפסיק ללכת למשחקי הכדורגל של הקבוצה שאותה הוא אוהד ,  בית"ר ירושלים ,  בשל הקריאות הגזעניות והאלימות הנשמעות במשחקים .  

נתק בין ריבלין לנתניהו : " מיצינו את הבדלי הדעות בינינו "
 בריאיון חג לגלי צה"ל הודה נשיא המדינה כי לא נפגש עם ראש הממשלה זה חודשיים ,  אף שלפי הפרוטוקול הם אמורים להיוועד אחת לחודש . " עד אשר הדברים יוסרו מסדר היום ,  כנראה שאנחנו לא צריכים להיפגש ",  אמר

