שטייניץ ימונה לשר האסטרטגיה והמודיעין ;  שלום בתשתיות
המחלוקת בין שני בכירי הליכוד הגיעה לסיומה ונתניהו יכול לנשום לרווחה - שטייניץ ימונה לשר ליחסים בינלאומיים ,  אסטרגיה ומודיעין ואילו שלום ימונה לשר האנרגיה והמים
בתום מאבק עיקש בין שני בכירי הליכוד ,  ראש הממשלה ,  בנימין נתניהו ,  יכול לנשום אנחת רווחה  הסתיימה מלאכת הרכבת הממשלה .  הלילה  ( שני )  הוחלט כי יובל שטייניץ ימונה לשר ליחסים בינלאומיים ,  אסטרטגיה ,  ומודיעין וכן לראש הוועדה לאנרגיה אטומית .  ח"כ סילבן שלום ,  שסירב לקבל על עצמו רק את תיק הנגב והגליל ,  ימונה גם לשר האנרגיה והמים .  בין שני הבכירים ניטש מאבק על תיק התשתיות הלאומיות ,  שגרם לעיכוב בסיום מלאכת הרכבת הממשלה על ידי נתניהו .  
אתמול ערך ראש הממשלה סבב פגישות עם נציגי המפלגה ,  והודיע להם על התפקידים בממשלתו השלישית .  הפגישה שקיים עם משנהו ,  סילבן שלום ,  התארכה מעבר למשוער ,  כיוון שהשר לפיתוח הגליל והנגב בממשלה ה-32 ,  דרש בנוסף את תיק האנרגיה והמים  ( המוכר כתיק התשתיות הלאומיות )  ,  אשר יועד לשר האוצר היוצא שטייניץ .  בתום ליל דיונים הוחלט כי שלום יקבל לידיו את תיק האנרגיה והמים - ולא שטייניץ . 
" במסגרת תפקידו ייצג ד"ר שטייניץ את ישראל בזירה הבינלאומית בנושאים אסטרטגיים וביטחוניים-מדיניים ,  וכן במוסדות בינלאומיים כמו נאט"ו ,  האו"ם ,  והסוכנות לאנרגיה אטומית ",  נכתב בהודעה מטעם אנשי שטייניץ .  על פי המסתמן ,  שטייניץ יוביל את הדיאלוג האסטרטגי עם ארצות הברית ,  וירכז את תיאום המערכה הבינלאומית והסנקציות נגד תוכנית הגרעין האירנית .  בנוסף הוא יהיה גם חבר בצוות השרים לעניין המשא ומתן עם הפלסטינים .  במסגרת תפקידו כשר המופקד על שירותי המודיעין ,  שטייניץ יהיה מעורב בתכנון ואישור בניין הכוח במוסד ובשירות הביטחון הכללי .  
המחלוקת בין שני השרים גרמה לעיכוב בלוח הזמנים שתכננו אנשי לשכת ראש הממשלה .  כמה שרים וחברי כנסת שהוזמנו אתמול לפגישה עם נתניהו ,  כדי לשמוע על תפקידיהם החדשים ,  עדיין ממתינים לכך ,  בהם השרים ישראל כץ ,  שאמור לכהן כשר התחבורה ,  לימור לבנת ,  שככל הנראה תמונה לשרת התרבות והספורט וכן חברת הכנסת ציפי חוטובלי .  עדיין לא ברור האם הסוגיה תשפיע על לוח הזמנים להשבעת שרי הממשלה היום .  יתר חברי הליכוד ,  שהגיעו אל הפגישה עם נתניהו לפני תחילת  " מלחמת ההתשה "  בין שטייניץ לבין שלום ,  התבשרו על תפקידיהם החדשים .  השר משה יעלון ימונה לשר הביטחון  תפקיד לו ציפה זמן רב ,  ח"כ דני דנון ימונה לסגן שר הביטחון ,  שר החינוך היוצא ימונה לשר הפנים וגלעד ארדן יעבור מהמשרד להגנת הסביבה למשרד התקשורת .  בנוסף הוא יהיה אחראי על רשות השידור ומשרד ההגנה על העורף .  צחי הנגבי ,  שקיווה לכהן כשר בממשלה הבאה ,  יסתפק תחילה בראשות ועדת הכנסת .  בהמשך הוא צפוי להתמנות גם לתפקיד סגן שר במשרד ראש הממשלה .  לפניו יכהן בתפקיד ח"כ אופיר אקוניס .  
לקריאה נוספת:המכשול האחרון :  שטייניץ ושלום בקרב על האנרגיה והמיםנתניהו מחלק תיקים :  סער שר הפנים ,  יעלון לביטחוןבנט הפתיע במינויים והצהיר : " כולנו מאחורי נתניהו "  

שטייניץ ימונה לשר האסטרטגיה והמודיעין ;  שלום בתשתיות
המחלוקת בין שני בכירי הליכוד הגיעה לסיומה ונתניהו יכול לנשום לרווחה - שטייניץ ימונה לשר ליחסים בינלאומיים ,  אסטרגיה ומודיעין ואילו שלום ימונה לשר האנרגיה והמים

