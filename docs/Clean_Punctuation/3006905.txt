בצל היחלשות התיאום הביטחוני בסוריה :  נתניהו שוחח עם פוטין
בהודעת הקרמלין נמסר כי ראש הממשלה ונשיא רוסיה החליפו ברכות לרגל יום השנה ה-25 לחידוש היחסים הדיפלומטיים בין המדינות ודנו בנושאים אזוריים דחופים .  בחודש הבא צפוי להגיע ראש ממשלת רוסיה לביקור בישראל
 ( בווידאו :  נתניהו נפגש עם הנשיא פוטין במוסקבה ,  אפריל )  
נשיא רוסיה ולדימיר פוטין ,  שוחח בטלפון עם ראש הממשלה ,  בנימין נתניהו ,  ובירך אותו לרגל יום הולדתו ה-67 וחג הסוכות  כך נמסר אמש  ( שישי )  מהקרמלין .  השיחה התקיימה בצל דעיכת התיאום בין המדינות בקשר לנעשה בסוריה .  בהודעה נמסר כי שני המנהיגים החליפו ברכות לכבוד יום השנה ה-25 לחידוש היחסים הדיפלומטיים בין רוסיה וישראל ,  שחל ב-18 באוקטובר ,  והדגישו את רצונם בהמשך פיתוח שיתוף הפעולה .  עוד נמסר כי השניים דנו גם בנושאים בינלאומיים ואזוריים דחופים .
 לרגל יום השנה לחידוש היחסים הדיפלומטיים פרסמה שגרירות רוסיה בישראל הודעה שבה נמסר כי ראש ממשלת רוסיה דמיטרי מדבדב ,  צפוי לבקר בישראל בחודש הבא . " הביקור מתוכנן ל-10 בנובמבר ובמהלכו ידונו בפירוט על דרכים לחיזוק שיתוף הפעולה הקיים בתחומים שונים עם דגש על כלכלה ,  ונושאים הומניטריים וגם על זירות אפשרויות אחרות של עבודה משותפת ",  נכתב בהודעה .
 עוד בוואלה !  NEWS:חאלב זכתה בעוד יממה של שקט - אך באו"ם כבר מוכנים לחקור פשעי מלחמהההפוגה בחאלב הוארכה למרות הלחימה : " קצינים רוסים נפצעו במתקפה"נשיא הפיליפינים מתנתק מארה"ב : " זה אנחנו ,  סין ורוסיה נגד העולם "  
בחודשים האחרונים תיאמו צה"ל ורוסיה את פעולותיהם ,  בשל מעורבותה של רוסיה בלחימה בסוריה ובעקבות הסכמה בין נתניהו לפוטין .  אלא שהתיאום ,  שהוכיח את עצמו בהתחלה ,  דעך עם הכרזת מוסקבה כי היא עומדת לצד נשיא סוריה בשאר אסד .  
ההצהרה ,  שהגיעה לאחר שנים שבהן לא נקט הקרמלין עמדה רשמית ,  הייתה אמירה ברורה לגבי מטרת הצבא הרוסי באזור  להגן על משטר אסד ולהפעיל כוח במידה הדרושה .  באופן ברור ,  ההגנה על אסד מספקת מטריית הגנה עקיפה גם לחיזבאללה ,  הפועל על אדמת סוריה נגד המורדים ,  וגם לאיראן התומכת בנשיא הסורי כלכלית וצבאית .  
במקביל ,  ממשיכה רוסיה לתגבר את כוחותיה באזור .  שלשום מסר דיפלומט בכיר בנאט"ו לסוכנות הידיעות רויטרס כי ספינות קרב רוסיות העוגנות לחופי נורבגיה נושאות מפציצים שמיועדים ככל הנראה להמשך הלחימה בחאלב . " הרוסים פרסו את כל הצי הצפוני וחלק ניכר מהצי הבלטי במשלוח הגדול ביותר מאז סוף המלחמה הקרה .  לא מדובר בעגינה תמימה וידידותית ",  אמר הבכיר ,  והוסיף : " בעוד שבועיים נראה עלייה בתקיפות האוויריות כחלק מהאסטרטגיה של רוסיה להכריז על ניצחון בעיר ". 
הצי הצפוני הנמצא בנורבגיה כולל את נושאת המטוסים היחידה של רוסיה  " אדמירל קוזנצוב ",  הנושאת מטוסי קרב ,  וכן את המשחתת מהעידן הסובייטי  " פיוטר הגדול ".  בצי קיימות גם ספינות קרב שנועדו ללוחמה בצוללות וכן ספינות משא שנועדו לסיוע .  שר ההגנה הרוסי סרגיי שויגו הודיע בעבר כי  " אדמירל קונזצוב "  תצטרף לכוח הימי מול חופי סוריה .  
לפני כשבועיים עזבו שתי ספינות טילים מהצי הרוסי את בסיסן בים השחור ויצאו לים התיכון .  הן הצטרפו לכלי שיט נוספים הנמצאים באזור החוף של סוריה .  דובר הצי של הים השחור מסר כי הספינות מצוידות בטילי שיוט לטווח-ארוך .  יום לפני כן הציבה רוסיה מערכת S-300 בבסיסה הימי בטרטוס ,  שבמערב סוריה .  

בצל היחלשות התיאום הביטחוני בסוריה :  נתניהו שוחח עם פוטין
בהודעת הקרמלין נמסר כי ראש הממשלה ונשיא רוסיה החליפו ברכות לרגל יום השנה ה-25 לחידוש היחסים הדיפלומטיים בין המדינות ודנו בנושאים אזוריים דחופים .  בחודש הבא צפוי להגיע ראש ממשלת רוסיה לביקור בישראל

