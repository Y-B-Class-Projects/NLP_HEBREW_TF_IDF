בהצלחה :  2,105,394 תלמידים פותחים היום את שנת הלימודים
שנת הלימודים תשע"ה נפתחה לאחר קיץ לא פשוט .  בתכנית :  פעילויות הפגה לילדי הדרום ושיעורים נגד הסתה .  אמא של תלמידים בדרום : " אני בהלם שפותחים את שנת הלימודים .  נקווה לטוב "
 שנת הלימודים תשע"ה נפתחה :  2,105,394 ילדים ובני נוער התחילו הבוקר  ( שני )  את שנת הלימודים החדשה בגנים ובבתי הספר .  149,705 מהם הינם תלמידי כיתה א' שנכנסו בפעם הראשונה בשערי בית הספר .  112,750 הינם תלמידי כיתה י"ב שיחתמו השנה 12 שנות לימוד במערכת החינוך .  לצדם ,  פתחו את השנה 164,999 עובדי הוראה .
 חוזרים ללימודים - סיקור מיוחד בוואלה !  חדשות:נתניהו בירך : " המורים התגייסו בתנאים של אי ודאות"חשש בבית שמש :  בית ספר חילוני מתחרד בחסות העירייהפחות בחינות ,  יותר למידה :  מה ישתנה בשנת הלימודים ? ביטוח תאונות לתלמידים - משלמים יותר ,  מקבלים פחותשיעור פרטי - בבית הספר :  כמה זה עולה ואיך זה עובד ?  
נשיא המדינה ,  ראובן ריבלין ,  פנה הבוקר לציבור המורים לכבוד פתיחת שנת הלימודים . " אתם המורים מרגישים לעתים ,  במלחמה ,  בודדים בחזית ",  אמר הנשיא . " כל אחד מכם הוא מצביא בכיתה של 40 ילדים דעתנים ותוססים .  אתם עומדים יציבים וחדורי שליחות מול האלימות שגואה מפעם לפעם ומגלה פנים קשות של הסתה ולעיתים אף גזענות ".  ריבלין הוסיף ואמר כי  " אפשר לחנך לגאווה לאומית ולזהות תרבותית ובאותה נשימה למחויבות דמוקרטית ולסובלנות דתית .  אפשר להילחם על העברית ולהכיר על בוריה את הערבית ,  ולהיפך .  בפתח שנת הלימודים החדשה אני מאחל לכם שתצליחו לחנך ולא רק ללמד .  שתטעו את אהבת האדם ואהבת החינם באדמתה של הארץ הזאת ". 
השנה החדשה נפתחה בצל הפסקת האש שהושגה בשבוע שעבר לאחר 50 ימי לחימה ,  עם החלטת פיקוד העורף לפיה ניתן לקיים לימודים בכל רחבי הארץ .  אחרי מבצע  " צוק איתן ",  שנת הלימודים הקרובה תחל בשבועיים של חזרה לשגרה ,  שבמהלכם יתקיימו מגוון פעילויות הפגה ,  יינתן מענה רגשי ותיושם תכנית להתמודדות ולמניעת גזענות והסתה .  
הימים הראשונים של החזרה ללימודים יכללו מפגשי שיח של המורים עם התלמידים ויעסקו בחוויות אישיות מהחופשה .  עוד יעסקו בתי הספר בנושא הרב-שנתי  " האחר הוא אני "  שבמסגרתו גיבש משרד החינוך מערכי שיעור בנושאי גזענות והסתה ,  תוך התאמתם לשכבות הגיל השונות .  השיעורים יתקיימו ,  בין היתר ,  במתכונת של דיונים ,  רב-שיח וסדנאות ,  שבמהלכם יועלו דילמות ויושם דגש על כיבוד עמדות שונות ואחרות .  
כמדי שנה פתח משרד החינוך חדר מצב שבו נוכחים ב"וידאו קונפרנס "  מנהלי מחוזות ,  מנהלי אגפים מקצועיים במשרד החינוך ונציגי ארגון ההורים .  כמו כן ,  נפתח קו חם לשירות ההורים כבר בשעות הערב .  אמש הגיעו גם ראש הממשלה בנימין נתניהו ,  שר החינוך שי פירון ,  ומנכ"לית משרד החינוך מיכל כהן לחדר המצב .  הם שמעו את מנהלי המחוזות מדברים על ההכנות לקראת שנת הלימודים במחוזם ,  על הבעיות ,  אם יש כאלה ,  ועל הפתרונות .  יצוין כי בטייבה לא יתקיימו היום לימודים לנוכח מעשי האלימות האחרונים ורצח מנהל בית הספר בשבוע שעבר . 
" אני רוצה לברך אותך ואת המורות והמורים שהתגייסו בתנאים של אי-ודאות ,  ופותחים את שנת הלימודים כסדרה ",  פנה ראש הממשלה לשר החינוך אמש . " מחר נסייר שנינו בשדרות וביישובי עוטף עזה כדי לעמוד על מערכת החינוך בכל הגנים ובתי הספר ".  הוא הביע תקווה שילדי ישראל  " ימצאו זמן לנוח עם המשפחות ועם החברים בחגים "  ושיבח אותם  " על זה שהקשבתם להורים בזמן הקשה שעברנו ,  ועל העובדה שהייתם חלק מהאחידות הלאומית שלנו שזה נדבך עצום בחוסן של מדינת ישראל ".  להורים הבטיח : " יחד עם שר החינוך וצוות המורים והגננות ,  נמשיך לפעול ולהבטיח שהילדים שלכם יהיו בטוחים בשנה הזאת .  חשוב שתהיה שנה מוצלחת מכל הבחינות ".  
מנהלת מחוז הדרום במשרד החינוך ,  עמירה חיים ,  התייחסה למאמצים לבנות לתלמידים שגרת חיים חדשה אחרי הקיץ הלא פשוט . " לפני כמה דקות שמעתי שהורים בבית הספר 'יובלי הבשור' שבעין הבשור חוששים לשלוח את הילדים שלהם מאחר שבית הספר אינו ממוגן ",  סיפרה . " זה נבדק עכשיו .  ביום חמישי שמו שם ארבע מיגוניות חדשות .  אבל זאת הבעיה היחידה שעלתה .  הכול נפתר והכול בסדר גמור .  מחוז דרום ערוך ומוכן לפתיחת שנה בכל המסגרות .  בתוך המלחמה ,  אנחנו לא שכחנו את מה שחשוב וטיפלנו בכל הדברים .  אני רוצה לומר תודה לאנשי המטה ".  
נתניהו פנה לחיים ואמר : " אני רוצה לחזק אתכן ,  ולחבק עם כל עם ישראל את כל תושבי הדרום .  אחד הדברים שיצאו מ'צוק איתן' זאת סיסמה שנכונה לכל אזרחי ישראל  'העם עם הדרום ! ' .  זה ביטוי בדרכים שונות ,  וכפי שעשינו בהחלטת ממשלה נעשה החלטה נוספת למען עוטף עזה ויישובי הדרום ,  חלק מהסיוע הזה ,  הוא במכלול החיים בדרום ,  והרבה הרבה הצלחה ".  
שנת הלימודים נפתחת כסדרה לאחר שפיקוד העורף אישר לקיים לימודים כרגיל בכל רחבי הארץ . " בשבועיים הראשונים של שנת הלימודים הילדים שגרים ביישובי עוטף עזה קיבלו תקצוב מיוחד לקיים ימי הפוגה ,  ימים של חוויה והנאה ",  סיפר שר החינוך . " אנחנו קוראים לזה 'חופש במסגרת' .  נאפשר להם גם לחזור למסלול לימודים רגיל ,  אבל גם לבלות ".  
יו"ר מועצת התלמידים בדרום ,  יובל סעדון ,  התייחסה למצב המתוח . " רק לפני שבוע היינו במצב חירום ",  אמרה . " זה היה נראה כמו חלום .  אני רוצה לומר כמה במחוז דרום הרגשנו קיץ שונה .  אנחנו מתחילים את השנה הזאת בלי הרבה אוויר לנשימה .  רוצים להודות לנערי מחוזות אחרים ששמעו שיש מצב חירום ובאו להתנדב אצלנו למרות הסיכון .  בני נוער שחוזרים אחרי חודשיים של לחימה ,  ויקבלו תמיכה גם לימודית במהלך השנה כי לא יכולנו להתרכז במהלך הלימודים בקיץ ויש פערים להשלים ". 
כחלק מההשלכות הכלכליות של  " צוק איתן "  יאלצו כנראה משרדי הממשלה שונים ,  להוציא את משרד הביטחון ,  לקצץ כ-2% מתקציבם .  הורים רבים קיבלו את בשורת הקיצוצים בחרדה גדולה וארגון ההורים הארצי פתח גם הוא חדר מצב ומדווח על טלפונים רבים ביחס לשנים קודמות .  דגנית גרינבוים מארגון ההורים הארצי אמרה : " אנחנו מקבלים טלפונים מכל הארץ ,  הורים מפחדים ש'סתם הרדימו אותם' .  הם מוכנים לחזור לרחובות ,  וועדת טרכטנברג נתנה פתרונות לחינוך יותר מאשר לדיור ,  אז מה עשינו בזה ?  אמרנו להם 'בואו ניתן צ'אנס לשר לבלוע את הידיעה' ". 
 ( עדכון ראשון :  31.08.14 ,  23:00 ) 
לפניות לכתבת רויטל בלומנפלד :  revital.blumenfeld@walla.com 

בהצלחה :  2,105,394 תלמידים פותחים היום את שנת הלימודים
שנת הלימודים תשע"ה נפתחה לאחר קיץ לא פשוט .  בתכנית :  פעילויות הפגה לילדי הדרום ושיעורים נגד הסתה .  אמא של תלמידים בדרום : " אני בהלם שפותחים את שנת הלימודים .  נקווה לטוב "
 
