רה"מ בטקס חללי אלטלנה : " הלקח - לא למלחמת אחים "
" המדינה עומדת מעל לכל חילוקי הדעות ,  הפצעים והעלבונות ",  אמר נתניהו בטקס האזכרה לחללי ספינת האצ"ל .  יו"ר הכנסת אמר כי עלינו  " להגיד תודה לאלה שמנעו מהגרוע מכל להתרחש "
  ( צילום :  דניאל בוק ,  עריכה :  טל רזניק ) 
ראש הממשלה ,  בנימין נתניהו ,  השתתף אחר הצהריים  ( ראשון )  בטקס אזכרה לחללי ספינת האצ"ל , " אלטלנה ",  שהתקיים בבית העלמין נחלת יצחק בתל אביב . " הלקח העיקרי של פרשת אלטלנה נעוץ בקריאה שעלתה מן הטרגדיה  'לא למלחמת אחים' .  לעולם לא ",  אמר נתניהו , " יש לנשוך שפתיים ולהתאפק ,  לקבל את הדין .  המדינה עומדת מעל לכל חילוקי הדעות ,  הפצעים והעלבונות .  התרומה הגדולה של אלטלנה ,  שטומנת בחובה כאב נורא ,  היא ליציבותה של הדמוקרטיה ולאחדותה של החברה והעם בישראל ". 
גם יו"ר הכנסת ,  ראובן ריבלין ,  נכח בטקס . " בימים בהם מתגלה אזלת היד של המנהיגות במדינות שסביבנו ,  עלינו להכיר תודה לאלה שידעו לעצור ולמנוע מהגרוע מכל להתרחש .  אני מאמין בלב שלם ,  כי החלטתו של מנחם בגין המנוח ,  שלא תהיה אלטלנה ראשונה ,  היא שמנעה אלטלנה נוספת- בהסכם השילומים ,  בפינוי ימית ,  ברצח רבין ובעקירת חבל עזה ",  אמר ריבלין , " היד שלא הורמה להשיב מלחמה שערה ונשארה קפוצה גם אל מול האש והגידופים ,  היא שנצחה והיא שתנצח .  היד הזו ,  ולא התותח שמולה ,  היא שקבעה וביססה את הנורמות החברתיות של העם הזה ,  שהחליט ש'לא עוד אלטלנה' ,  שהחליט שהבית השלישי לא ייחרב כמו הבית השני ,  בגלל שנאת חינם ". 

רה"מ בטקס חללי אלטלנה : " הלקח - לא למלחמת אחים "
" המדינה עומדת מעל לכל חילוקי הדעות ,  הפצעים והעלבונות ",  אמר נתניהו בטקס האזכרה לחללי ספינת האצ"ל .  יו"ר הכנסת אמר כי עלינו  " להגיד תודה לאלה שמנעו מהגרוע מכל להתרחש "
 
