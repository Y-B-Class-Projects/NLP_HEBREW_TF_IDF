40 אלף שקל בחודש ,  רכב ונהג :  הנחיתה הרכה של גילת
פרסום ראשון :  מאז עבר בכנסת חוק השידור הציבורי ,  לפני כחמישה חודשים ,  המשיך יו"ר רשות השידור ליהנות משישה  " חודשי הסתגלות "  שעמדו לרשותו כחלק מחוזה ההעסקה .  גורמים ברשות זועמים : " למה היו צריכים להמשיך להעניק לו שכר לתקופה כזו ארוכה ?  "
 יושב ראש רשות השידור לשעבר ד"ר אמיר גילת יעזוב את רק רשות השידור בסוף החודש הנוכחי ולא יוארכו עוד  " חודשי ההסתגלות "  שניתנו לו - כך נודע לוואלה !  ברנז'ה .  לאחרונה נלקחו ממנו הרכב שקיבל מרשות השידור והלשכה ששימשה אותו ,  אלה עמדו לרשותו כחלק מחוזה ההעסקה שלו כיו"ר הרשות לפני הפירוק .  
מאז עבר בכנסת חוק השידור הציבורי ,  לפני כחמישה חודשים ,  הופקעו מגילת ומיתר נושאי המשרה ברשות השידור הסמכויות והועברו לידי כונס הנכסים הרשמי ,  דוד האן ,  המוביל את פירוק הרשות .  בעוד מנהלים אחרים עזבו את משרדי הרשות בעקבות ההדחה ,  גילת המשיך להגיע למשרדים ועשה זאת באמצעות הרכב והנהג שהוענקו לו ,  זאת לצד קבלת משכורת במסגרת תקופת הסתגלות ,  טלפון ואף מנויים לעיתונים .  
תקופת ההסתגלות וההטבות שנלווה לו מעוררת זעם ברשות השידור .  גורם ברשות אמר הבוקר לואלה !  ברנז'ה כי בעוד נושאי משרה אחרים קיבלו כשלושה חודשים הסתגלות ,  לאמיר גילת הוענקה תקופה ארוכה יותר . " המינוי של גילת היה מינוי פוליטי ,  מי שהעניק לו כתב מינוי זו הממשלה ",  אומר הגורם ,  שהזכיר כי גילת שימש בעבר כיועץ תקשורת של בנימין נתניהו בתקופת כהונתו כשר האוצר נחשב למקורב לו . 
" מדובר בשכר של סגן שר ,  כ-40 אלף שקלים בחודש ,  על מה ולמה היו צריכים להמשיך להעניק לו אותו לתקופה כזו ארוכה ?  נציבות שירות המדינה המעולם לא הגדירה אותו עובד של רשות השידור ".  מנגד ,  אומר גורם אחר ,  כי תקופת ההסתגלות של גילת נקבעה מולו עם מינויו .  
בלשכת כונס הנכסים הרשמי אישרו כי גילת יעזוב בסוף החודש ,  וכי חלק מההטבות שניתנו לו נלקחו ממנו .  תגובתו של אמיר גילת לדברים טרם התקבלה .  

40 אלף שקל בחודש ,  רכב ונהג :  הנחיתה הרכה של גילת
פרסום ראשון :  מאז עבר בכנסת חוק השידור הציבורי ,  לפני כחמישה חודשים ,  המשיך יו"ר רשות השידור ליהנות משישה  " חודשי הסתגלות "  שעמדו לרשותו כחלק מחוזה ההעסקה .  גורמים ברשות זועמים : " למה היו צריכים להמשיך להעניק לו שכר לתקופה כזו ארוכה ?  "
 
