נתניהו : " שוקלים להשיב את כספי המסים לרשות "
 ראש הממשלה בנימין נתניהו אמר בכנסת כי  " ישראל תבחן את העברת הכספים לפלסטינים לאור הרגיעה .  הפלסטינים החליטו לעצור את המהלך הבינלאומי ,  ורואים שהאיחוד עם חמאס הם יותר מהלך טקסי "
  ( צילום :  גדעון צנטנר ,  עריכה :  גדי וינסטוק ,  קריינות :  אביב אברמוביץ' )  
ראש הממשלה בנימין נתניהו אמר הבוקר  ( שני )  בפתח ישיבת ועדת החוץ והביטחון של הכנסת כי  " ישראל שוקלת להשיב לפלסטינים את כספי המיסים וזאת על פי החלטת ממשלה .  ישראל תבחן המהלך הזה והיא עושה זאת לאור הרגיעה ". 
בהתייחסו לחששות מפני המהלך הפלסטיני הבינלאומי בספטמבר אמר ראש הממשלה : " הצלחנו למנוע את התחזיות בפעילות בינלאומית .  אנחנו מזהים רגיעה בצד הפלסטיני .  הם החליטו לעצור עם הצעדים .  במועצת הביטחון לא היינו אפילו זקוקים לווטו .  האיטנרס שלהם לעצור .  אנו רואים שהאיחוד עם חמאס והשיחות הם יותר מהלך טקטי וטקסי שאין לו תוצאות קונקרטיות ".  
שר הביטחון ,  אהוד ברק ,  הביע בישיבת סיעת העצמאות את שביעות רצונו מדברי נתניהו ואמר כי  " אלו כספים ששייכים לפלסטינאים ,  הם נאספים על ידינו והם חלק מהתרומה ליציבות של מה שקורה ברשות בכלל ובשירותי הביטחון שלהם בפרט ".  עוד אמר ברק כי  " לאור השתנות התנאים והעובדה שהפלסטינאים יורדים מחלק מהצעדים החד צדדים באו"ם ,  זאת הזדמנות נכונה לשים את העניין הזה מאחורינו ולהעביר את הכספים .  
מזכ"ל האו"ם ,  באן קי מון ,  שוחח עם ראש הממשלה נתניהו מוקדם יותר החודש ודרש ממנו לחדש באופן מיידי את העברת כספי המסים לרשות הפלסטינית .  לאחר התקבלותה של הרשות לאונסק"ו אמר שר החוץ ,  אביגדור ליברמן ,  כי  " ההמלצות שלי יהיו ברורות מאוד .  אנחנו חייבים לשקול לנתק כל קשר עם הרשות הפלסטינית .  איננו יכולים לספוג פעם אחר פעם מהלכים חד-צדדיים ".  
בהתייחסו לנעשה במצרים אמר נתניהו כי  " גל איסלמי שוטף את העולם הערבי אחרי עשרות שנים של שלטון יציב .  יש כאלה הקוראים לזה האביב הערבי .  אנחנו בפני מציאות בלתי יציבה .  לא ניתן להעריך כמה זמן זה יקח עד שהמצב יתייצב .  צריך לנהוג באחריות ובזהירות .  זה לא הזמן למעשים פזיזים .  המצב היציב שהיה לנו הולך להשתנות ".  
" הגל האיסלמיסטי פחות טוב לנו .  בשנים הקרובות המצב שהכרנו אותו הולך להשתנות ,  אם זה ביציאה של האמריקאים מעירק או שמאגר הנשק הגדול בלוב מתבקע .  המצב שהיה הופך להיות אתגר לישראל .  יש לכך השלכות על צרכי הביטחון שלנו .  אנו מקווים לייצב את הסכם השלום עם מצרים ואנחנו פועלים יחד עם האמריקאים ",  אמר נתניהו .  
במצרים נפתחו הבוקר הקלפיות ,  והחל השלב הראשון של הבחירות הדמוקרטיות הראשונות במדינה מאז הפלת שלטונו של חוסני מובארק .  הבחירות לבית התחתון של הפרלמנט ,  שיימשכו יומיים ,  עד יום שלישי ,  נערכות על רקע העימותים האלימים בכיכר תחריר בקהיר בין מפגינים לבין כוחות הביטחון ,  ועל רקע הקריאות לדחות את הבחירות ולהדיח מהשלטון את המועצה הצבאית העליונה השולטת במדינה .  כלי התקשורת במדינה מדווחים על נהירה של אזרחי מצרים לקלפיות .
 
נתניהו : " שוקלים להשיב את כספי המסים לרשות "
 ראש הממשלה בנימין נתניהו אמר בכנסת כי  " ישראל תבחן את העברת הכספים לפלסטינים לאור הרגיעה .  הפלסטינים החליטו לעצור את המהלך הבינלאומי ,  ורואים שהאיחוד עם חמאס הם יותר מהלך טקסי "
 
