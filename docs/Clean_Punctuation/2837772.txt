האם מחלקת המדינה מימנה עמותות שפועלות להדחת נתניהו ? 
רשת  " פוקס ניוז ",  הידועה באהדתה לראש הממשלה ,  דיווחה כי ועידה של הסנאט בודקת אם גופים אמריקניים שקיבלו מימון מוושינגטון העבירו כספים לארגונים המנהלים קמפיין נגד נתניהו .  במחלקת המדינה מכחישים
 ( נתניהו לוואלה : " יש סכנה למהפך ,  אחדות לא תחזיק לרגע ")  
ועידה של הסנאט האמריקני חוקרת אם מחלקת המדינה העבירה תקציב לעמותות אמריקניות שמימנו לכאורה גופים הפועלים נגד ראש הממשלה בנימין נתניהו  כך דווח היום  ( שבת )  ברשת  " פוקס ניוז ".  על פי הדיווח ברשת הידועה באהדתה לנתניהו ,  מקור המעורב בחקירה מסר כי הן הדמוקרטים והן הרפובליקנים תומכים בהחלטה לפתוח בחקירה ,  מה שעשוי לרמז על חוסר שביעות רצונם מהתנהלותו של הנשיא ברק אובמה .  
לפי מקור נוסף ,  החקירה מתרכזת בכספים שניתנו על ידי עמותת  " קול אחד ",  שקיבלה מענק בגובה 350,000 דולר ממחלקת המדינה .  על פי החשד ,  הכספים הועברו מ"קול אחד "  לעמותת V15 ,  שמטרתה להחליף את השלטון בישראל ומציגה את עצמה כתנועה ללא הזדהות פוליטית .  
גורמים במחלקת המדינה טוענים המימון ל"קול אחד "  הופסק כבר בחודש נובמבר - לפני ההחלטה על פיזור הכנסת .  עם זאת ,  ב"פוקס ניוז "  טענו כי הקמפיין להדחת ראש הממשלה קיבל מאז מימון עקיף בסך 350 אלף דולרים .  בחודש ינואר האחרון הודיעו ב"קול אחד "  על שיתוף פעולה עם V15 .  
זאת ,  במקביל לכך שג'רמי בירד ,  ששימש סגן מנהל קמפיין הבחירות של אובמה בשנת 2008 ,  וכראש הקמפיין בשנת 2012 ,  הגיע לישראל כדי לסייע ל-V15 .  לבירד הצטרף גורם נוסף שעבד במטה הבחירות של אובמה כדי לייעץ ל-V15 .  במחלקת המדינה מדגישים כי המענקים שהועברו ל"קול אחד "  נועדו לסייע לפעילי זכויות אדם פלסטינים ולמשא ומתן בין ישראל והפלסטינים .  

האם מחלקת המדינה מימנה עמותות שפועלות להדחת נתניהו ? 
רשת  " פוקס ניוז ",  הידועה באהדתה לראש הממשלה ,  דיווחה כי ועידה של הסנאט בודקת אם גופים אמריקניים שקיבלו מימון מוושינגטון העבירו כספים לארגונים המנהלים קמפיין נגד נתניהו .  במחלקת המדינה מכחישים

