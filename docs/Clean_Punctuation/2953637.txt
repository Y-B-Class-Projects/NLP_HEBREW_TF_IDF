נתניהו בישיבת הממשלה ברמת הגולן : " תישאר לעד בידי ישראל "
 ראש הממשלה אמר בישיבה ,  שהתקיימה לראשונה ברמה ,  כי ישראל לא תסכים לכל שינוי בקו הגבול הצפוני : " הגיע הזמן שהקהילה הבינלאומית תכיר במציאות ".  לדבריו , " ספק אם סוריה אי-פעם תחזור להיות מה שהייתה ".  אקוניס טען בטעות : " סוריה כבשה את רמת הגולן ב-1948 "
 ראש הממשלה בנימין נתניהו אמר היום  ( ראשון )  בפתח ישיבת הממשלה השבועית ,  שנערכה לראשונה ברמת הגולן ,  כי לא יאפשר כל שינוי בגבול הצפוני . " בחרתי לקיים את ישיבת הממשלה החגיגית ברמת הגולן כדי להעביר מסר ברור :  רמת הגולן תישאר לעד בידי ישראל .  ישראל לעולם לא תרד מרמת הגולן ",  אמר .
 לדבריו ,  לישראל אורבת סכנה מצפון ויש לעמוד על המשמר . " אני מסופק אם סוריה תחזור אי-פעם להיות מה שהייתה .  יש בה מיעוטים נרדפים כמו הנוצרים ,  הדרוזים והכורדים ,  שנלחמים בצדק על עתידם ועל ביטחונם .  ומנגד ,  יש בה גורמי טרור ,  ובראשם דאעש ,  איראן וחיזבאללה וגורמי טרור אחרים ,  שרוצים להשליט על סוריה ועל האזור את האסלאם הקיצוני וממנה להמשיך להשליט אותו על שאר העולם ". 
לקריאה נוספת:המתיחות בדרום :  חמאס מאיים כי  " כל מעשה טיפשי של ישראל - יעלה ביוקר"מנוף הלחץ שהפך לנטל :  טעות החזרת הגופה שהציפה את הדילמה של צה"להושבה גופתו של המחבל שתקף חייל בגרזן : " תקלה שמקורה באי הבנה " 
" אמרתי למזכיר המדינה ג'ון קרי שלא נתנגד להסדר מדיני בסוריה בתנאי שזה לא יבוא על חשבון ביטחונה של מדינת ישראל ,  כלומר שבסופו של יום כוחותיה של איראן ,  חיזבאללה ודאעש יסולקו מאדמת סוריה ",  הוסיף נתניהו . " הגיע הזמן שהקהילה הבינלאומית תכיר במציאות ובעיקר בשתי עובדות יסוד :  אחת ,  מה שלא יהיה מעבר לגבול ,  הקו עצמו לא הולך להשתנות .  שתיים ,  הגיע הזמן ,  אחרי 50 שנה ,  שהקהילה הבינלאומית תכיר סוף סוף בכך שהגולן יישאר לצמיתות תחת ריבונות ישראל ".  
שר המדע ,  הטכנולוגיה והחלל אופיר אקוניס טען בטעות במהלך הישיבה כי  " השטח הכבוש  ( רמת הגולן - ע"ח )  היה תחת כיבוש בין השנים 1967-1948 - סוריה כבשה את רמת הגולן ואנחנו שחררנו אותה .  אין על זה ויכוח ואסד יכול להגיד מה שהוא רוצה ".  אקוניס אמר את הדברים למרות שברמת הגולן לא הייתה התיישבות יהודית בעת החדשה ,  והיא לא נכללה במפת החלוקה לפני קום המדינה .  
ישיבת הממשלה התקיימה בנוכחותם של ראשי רשויות מהצפון .  הממשלה מציינת שנה לכהונתה ,  ובמקביל מציינים בסוריה את יום העצמאות במדינה .  

נתניהו בישיבת הממשלה ברמת הגולן : " תישאר לעד בידי ישראל "
 ראש הממשלה אמר בישיבה ,  שהתקיימה לראשונה ברמה ,  כי ישראל לא תסכים לכל שינוי בקו הגבול הצפוני : " הגיע הזמן שהקהילה הבינלאומית תכיר במציאות ".  לדבריו , " ספק אם סוריה אי-פעם תחזור להיות מה שהייתה ".  אקוניס טען בטעות : " סוריה כבשה את רמת הגולן ב-1948 "
 
