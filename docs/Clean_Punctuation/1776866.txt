תמיר פרדו ייכנס היום לתפקיד ראש המוסד
בטקס רשמי בנוכחות ראש הממשלה בנימין נתניהו ,  יקבל פרדו את האחריות על המוסד למודיעין ותפקידים מיוחדים .  פרדו ,  נכנס לנעליו הגדולות של קודמו בתפקיד ,  מאיר דגן
לאחר קריירה עתירת הישגים ,  שכללה מגוון תפקידים רגישים ,  יקבל היום  ( חמישי )  תמיר פרדו את הפיקוד על אחד הגופים החשאיים והיוקרתיים בישראל :  המוסד למודיעין ותפקידים מיוחדים .  בטקס בנוכחות ראש הממשלה ,  בנימין נתניהו ,  יבוצע חילוף התפקידים הרשמי .  
פרדו ,  57 ,  שימש במשך שש שנים במצטבר כסגנו של ראש המוסד הנוכחי ,  מאיר דגן לאחר שמילא שורה של תפקידים בארגון בו צמח באגף הטכנולוגי .  כאשר הוארכה כהונתו של דגן בשנה ,  הודיע פרדו על התפטרותו והצטרף לחברה העוסקת במתן שירותים רפואיים בתחום האזרחי .  
במהלך שירותו הצבאי ,  נטל פרדו חלק ב"מצבע אנטבה ",  במהלכו שימש כקשר האישי של מפקד הסיירת שקיפח את חייו בפעולה ,  יוני נתניהו .  ראש הממשלה ,  אחיו של יוני ,  הודיע בחודש נובמבר על בחירת פרדו לתפקיד .
 ביום ראשון הגיע ראש המוסד היוצא ,  מאיר דגן ,  לישיבת הממשלה ,  ונפרד מהשרים ומראש הממשלה לאחר שמונה שנים בהן מילא את התפקיד .  בפתח הישיבה בירך דגן את פרדו ואמר כי  " בסוף השבוע הזה אעביר את הפיקוד .  תמיר פרדו שיימלא את מקומי הוא מינוי ראוי ונכון ,  ואתגרים קשים ומורכבים עומדים בפניו ובפני המוסד .  אני מאחל לו הצלחה ". 

תמיר פרדו ייכנס היום לתפקיד ראש המוסד
בטקס רשמי בנוכחות ראש הממשלה בנימין נתניהו ,  יקבל פרדו את האחריות על המוסד למודיעין ותפקידים מיוחדים .  פרדו ,  נכנס לנעליו הגדולות של קודמו בתפקיד ,  מאיר דגן

