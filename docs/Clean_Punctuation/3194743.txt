הקבינט אישר את דחיית פינוי חאן אל-אחמר ,  בנט ושקד הצביעו נגד
הקבינט המדיני-ביטחוני אישר את החלטת נתניהו על דחיית פינוי הכפר כדי למצות את המשא ומתן עם תושבי המקום .  בנט ושקד הצביעו נגד ההחלטה .  מוקדם יותר התייחס נתניהו לראשונה לנושא במסיבת עיתונאים עם שר האוצר האמריקני : " אל-אחמר יפונה ,  זה יהיה קצר ואני מאמין שבהסכמה "
 הקבינט המדיני ביטחוני אישר היום  ( ראשון )  את הצעת ראש הממשלה לדחות את פינוי חאן אל-אחמר במשך מספר שבועות כדי לתת הזדמנות למצות את המשא ומתן עם התושבים ולהגיע לפינוי ברצון .  הישיבה ,  שזומנה הבוקר במפתיע ,  נמשכה כארבע שעות ובמהלכה נרשמו מחלוקות חריפות בין ראש הממשלה ושרי הבית היהודי נפתלי בנט ואיילת שקד ,  שהצביעו בסופו של דבר נגד ההחלטה - גם אחרי שיחה בארבע עיניים בין נתניהו ובנט ,  בה ניסו ללבן המחלוקות .  
בשל התארכות הישיבה נדחתה ישיבת הממשלה ,  שתוכננה לשעות הבוקר - לשעות הערב .  בהודעת הקבינט אחרי הישיבה נמסר כי  " הקבינט החליט על פינוי חאן אל אחמר .  בהתאם להמלצות גורמי המקצוע ,  הקבינט מאפשר ארכה של כמה שבועות למיצוי המו"מ לפינוי בהסכמה ". 
מוקדם יותר התייחס נתניהו התייחס לראשונה לנושא במסיבת עיתונאים משותפת עם שר האוצר האמריקני סטיבן מנוצ'ין .  בתשובה לשאלת וואלה !  NEWS אמר נתניהו כי  " חאן אל-אחמר יפונה ,  זאת החלטה של בית משפט .  אין לי כוונה לדחות את זה להודעה חדשה ,  אלא למועד קצר ".  נתניהו אמר כי  " משך הזמן שניתן לנסות לפנות את זה בהסכמה ייקבע על ידי הקבינט "  והוסיף כי  " זה יהיה קצר ואני מאמין שזה יהיה בהסכמה ". 
עוד בוואלה !  NEWS:טרור על אש נמוכה :  כשחמאס מנסה להוכיח שהמצב נמצא תחת שליטהטראמפ :  נפרוש מהסכם בקרת נשק גרעיני עם רוסיה - היא מפרה אותו"הלכתי לקבל טיפול רפואי ":  החשוד בפגע וברח באשקלון הסגיר עצמו 
שר החינוך נפתלי בנט אמר הבוקר כי  " חאן אל אחמר יפונה .  מדובר בבנייה בלתי חוקית שהריסתה אושרה בבג"ץ .  במינות חוק אוכפים את החוק גם אם הקהילה הבינלאומית מתנגדת ומאיימת .  מפלגת הבית היהודי תוודא שאכן כך יקרה ".  אתמול מיהר שר הביטחון אביגדור ליברמן להתנער מההחלטה ופירסם הודעה בה הדגיש כי  " ההחלטה על דחיית פינוי חאן אל אחמר התקבלה בניגוד גמור לעמדת שר הביטחון ולמרות התנגדותו הנחרצת ". 
ההחלטה לפנות את חאן אל-אחמר מעוררת מתיחות דיפלומטית מזה חודשים וגרמה לביקורת קשה על ישראל מצד האיחוד האירופי והאו"ם .  בשבוע שעבר ,  פירסמה התובעת בבית הדין הבינלאומי בהאג ,  פאטו בנסודה ,  הודעה בה הזהירה מפינוי הכפר ,  והביעה חשש כי הפינוי עשוי להוביל לאלימות .  בנסודה הדגישה כי ,  היא עוקבת אחר הפינוי והדגישה כי מבחינת הדין הבינלאומי ,  ככלל , " הרס של רכוש ללא צורך צבאי והעברת אוכלוסין בשטח כבוש מהווים פשעי מלחמה על בסיס אמנת רומא ".  
ההחלטה על דחיית הפינוי התקבלה בעוד המינהל האזרחי נערך לפינוי הכפר בקרוב .  בשבוע שעבר אף נסללו מחדש דרכי גישה לקראת ההריסה הצפויה .  כבר כמה חודשים יש כוחות רבים באזור הכפר ועבור התושבים הוכנו מגרשים במתחם המכונה  " ג'האלין מערב ",  ליד אל-עזרייה .
 עורך דין תאופיק ג'בארין ,  המייצג את תושבי חאן אל-אחמר ,  אמר הבוקר לוואלה !  NEWS כי היו מגעים בלתי רשמיים בין תושבי הכפר למדינה על מנת להגיע לפתרון .  לדבריו ,  במהלך פגישה שהיתה עם גורם לא רשמי עלתה פעם נוספת הצעה להרחיק את הבתים מהכביש . " ההצעה שלנו היתה שהתושבים מוכנים להרחיק את הבתים מהכביש הראשי צפונה ,  כי זה היה הנימוק הרשמי של המדינה .  את ההצעה הזו אנחנו כבר הצענו גם בדיון ב-1 באוגוסט 2018 ",  אמר .  עם זאת ,  ציין ג'בארין כי לא התושבים לא קיבלו כל אישור רשמי להחלטה על הקפאת הפינוי .  
בקבוצת  " ידידי הג'האלין "  התומכת במציאת פתרון לשבט ,  בירכו היום על ההחלטה . " אנחנו מברכים על החלטת ראש הממשלה ומקווים כי לטובת מדינת ישראל והחברה הישראלית ,  יימצא פתרון הגון ואנושי ,  בדיוק כפי שהממשלה יודעת לעשות כשהיא רוצה .  התנהלות נכונה של הממשלה בעבר ,  היתה מונעת את הפיכת הרשות הפלסטינית לשחקנית מרכזית בנושא ",  נמסר .
  ( עדכון ראשון :  9:31 )  

הקבינט אישר את דחיית פינוי חאן אל-אחמר ,  בנט ושקד הצביעו נגד
הקבינט המדיני-ביטחוני אישר את החלטת נתניהו על דחיית פינוי הכפר כדי למצות את המשא ומתן עם תושבי המקום .  בנט ושקד הצביעו נגד ההחלטה .  מוקדם יותר התייחס נתניהו לראשונה לנושא במסיבת עיתונאים עם שר האוצר האמריקני : " אל-אחמר יפונה ,  זה יהיה קצר ואני מאמין שבהסכמה "
 
