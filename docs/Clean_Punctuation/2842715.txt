חאלד משעל :  ניצחון נתניהו בבחירות - מהלומה לתהליך השלום
שלושה חודשים בלבד אחרי שמשרד החוץ התגאה ב"סילוקו "  של מנהיג חמאס מקטאר ,  התראיין משעל ממדינת המפרץ ,  והתייחס לתוצאות הבחירות לכנסת : " הקיצונים בישראל הרגו את השיחות "
 מנהיג חמאס חאלד משעל אומר כי ניצחון הליכוד בבחירות לכנסת ה-20  " מרחיק את השלום ",  וכי ממשלת נתניהו הרביעית מבשרת על גל של קיצוניות .  בראיון לרשת בי-בי-סי חזר משעל על עמדתו ולפיה חמאס שואף להקים מדינה פלסטינית בגבולות 1967 .  לדבריו ,  חמאס אינו שואף להסלמה עם ישראל ,  אך יגן על עצמו אם יידרש לכך .  הריאיון נערך בקטאר ,  שלושה חודשים בלבד אחרי שמשרד החוץ התגאה כי הוביל מהלך לסילוקו של משעל ממדינת המפרץ .
 בראיון ,  אמר משעל כי  " ישראל הרגה את תהליך השלום ",  והטיל על  " גורמים קיצוניים בישראל "  את האחריות למיטוט תהליך השלום . " הימין הישראלי נמצא בעלייה ,  ותרם לניצחונו של נתניהו בבחירות ",  אמר משעל . " לכן ,  המצב יהיה קשה יותר ,  והמנטליות הישראליות תהיה קיצוניות יותר ".  
מנהיג חמאס אמר כי הארגון ימשיך בעימות עם ישראל  " כל עוד שיימשך הכיבוש "  וכל עוד שיימשכו  " המתקפות ,  המלחמות וההרג ".  עם זאת ,  מנהיג חמאס הבהיר כי ארגונו  " מחויב לחוק ההומניטרי הבינלאומי ,  ותוקף רק מטרות צבאיות ".  
משעל התראיין לבי-בי-סי מדוחה ,  בירת קטאר ,  חודשים ספורים אחרי שפורסמו דיווחים ראשוניים כי מדינת המפרץ דרשה ממנו לעזוב את שטחה .  בחמאס הכחישו את הדיווחים הללו ,  אך במשרד החוץ בירושלים מיהרו לקחת קרדיט על  " סילוקו "  מקטאר .  בהודעה רשמית שפרסם ב-6 בינואר דובר משרד החוץ ,  עמנואל נחשון ,  נכתב כי  " משרד החוץ ,  בהובלת השר ליברמן ,  קידם בשנה האחרונה מהלכים שונים על-מנת להביא לכך שקטאר תעשה צעד זה ותפסיק לסייע לחמאס .  השר ליברמן וגורמי המקצוע פעלו לשם כך בערוצים גלויים וחשאיים ,  מול קטאר עצמה ומול מדינות נוספות ".  

חאלד משעל :  ניצחון נתניהו בבחירות - מהלומה לתהליך השלום
שלושה חודשים בלבד אחרי שמשרד החוץ התגאה ב"סילוקו "  של מנהיג חמאס מקטאר ,  התראיין משעל ממדינת המפרץ ,  והתייחס לתוצאות הבחירות לכנסת : " הקיצונים בישראל הרגו את השיחות "
 
