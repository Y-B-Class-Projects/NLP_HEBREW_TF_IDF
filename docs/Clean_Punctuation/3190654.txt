 " שלום אולטימטיבי "?  טראמפ יגלה שבאזורנו יש שאלות שאין להן סוף
נראה שרה"מ לא הופתע במיוחד מתמיכתו של טראמפ בפתרון שתי המדינות ,  ומסתמן כי תוכנית השלום הנשיאותית מתקרבת .  אין כל פסול בגישתו האופטימית של הנשיא האמריקני ,  סבור זלמן שובל ,  אלא שתוכנית נשיא ארה"ב נדונה לכישלון בשעה שהצד הפלסטיני דבק בסרבנותו המוחלטת להתפשר
 ( בווידאו :  נתניהו מתראיין ל-CNN אחרי הצהרת טראמפ על תמיכתו בפתרון שתי המדינות )  
נראה שראש הממשלה בנימין נתניהו לא הופתע במיוחד מאמירתו של נשיא ארצות הברית דונלד טראמפ בשולי שיחתם באו"ם ,  לפיה פתרון שתי המדינות  " סביר יותר מכל הצעה אחרת "   ( וזו האמירה החשובה ,  לא הפירואטה המתקנת של טראמפ : " מדינה אחת או שתיים ,  מה שהם ירצו ")  .  נתניהו לא הופתע מפני שכמי שמשוחח באופן קבוע עם הנשיא בנושא הפלסטיני ונפגש תכופות עם הצוות האמריקני של גרינבלט ,  קושנר ופרידמן  כיווני המחשבה בבית הלבן בוודאי אינם זרים לו .  סביר גם שתפיסותיו של טראמפ וצוותו חופפים באופן כללי גם לעמדותיו שלו עצמו ,  לאמור :  לא לשלוט בעם זר ,  לאפשר לפלסטינים לנהל את חייהם בעצמם ,  לא לספח את רוב  " השטחים "  למדינת-ישראל ,  ולא  " מדינה אחת לשני העמים "   אך סמכות ביטחונית בלעדית בכל השטח מהירדן ועד הים בידי ישראל .  
כפי שאומר נתניהו ,  לא התווית חשובה ,  אלא המהות .  גם השגריר פרידמן שהוא חבר מן המניין בצוות האמריקני ,  אישר בראיון עם גאולה אבן-סער בתאגיד השידור הישראלי שהסמכות הביטחונית של ישראל היא בעיני ארה"ב אבן הבוחן לכל נוסחת הסדר .  זו ,  אגב ,  העמדה הישראלית הקבועה מאז וועידת קמפ-דייוויד ב-1978 ואף לפניה .  אמנם ,  לא הנשיא טראמפ ולא שגרירו בירושלים ממש הרימו את המסך מעל לפרטי תכנית-השלום האמריקנית המתוכננת ,  אך הם נתנו להבין שיום פירסומה הולך ומתקרב ,  ואולי עוד לפני תום השנה הנוכחית .  ברם ,  הנשיא שמתייחס לתכניתו כ"שלום האולטימטיבי ",  כלומר הטוב והמושלם ביותר ,  עלול לגלות תוך זמן לא רב שלא זו בלבד שלמילה  " אולטימטיבי "  יש פירושים שונים ,  אלא שלסוגיות מדיניות רבות ,  ובפרט באזורנו ,  אין בהכרח התחלה וסוף .  
כפי שהניסיון מוכיח ,  גם לו התכנית של טראמפ הייתה הולכת כברת דרך ארוכה מאוד לקראת הפלסטינים בנושא הפליטים ,  ירושלים ,  הגבולות וכו'  כפי שעשו לפניה הצעותיהם של גורמים בינלאומיים וישראליים שונים  אין כל סיכוי ,  כפי שאפשר היה ללמוד שוב מההצהרות הקיצוניות של אבו-מאזן בעצרת האו"ם ,  שההנהגה הפלסטינית תיאות לוותר על עמדותיה היסודיות בכל הנושאים האלה ,  ובפרט לא על סירובה האידיאולוגי להכיר בזכותו של העם היהודי למדינת-לאום .  במילים אחרות ,  אמירתו של טראמפ כי  " הדבר החשוב ביותר הוא שישראל והפלסטינים יסכימו למתווה מסוים "  היא אמנם נכונה ,  אך סיכוייה להתגשם קלושים .  מה לעשות שהסכסוך איננו על נכסי דלא ניידי כפי שסבור טראמפ ,  אלא על מאבק אידיאולוגי והיסטורי של שני עמים על אותה כברת ארץ  כשהצד האחד ,  הפלסטיני ,  דבק בסירובו המוחלט להתפשר .  
עם זאת ,  אין ,  כמובן ,  כל פסול בגישתו האופטימית והפרו-אקטיבית של הנשיא טראמפ ,  אדרבה ,  כישלונה הצפוי יבליט ביתר שאת את סרבנותם של הפלסטינים לכל הסדר המבוסס על הבנה הדדית  ויחד עם זאת תשאיר דלת פתוחה להסדרים בעתיד ,  ולו זמניים או חלקיים .  הצד הפלסטיני ממילא פסל מראש את תכניתו של טראמפ מבלי להכיר את תוכנה כי עצם הסכמתו לדון בה הייתה מחייבת אותו לסגת ,  ולו במשתמע ,  מעמדותיו הפונדמנטליסטיות הקבועות .  
גישתו השקולה של טראמפ ,  כפי שבאה לידי ביטוי גם בהצהרותיו בניו-יורק ,  חושפת פעם נוספת את החד-צדדיות והעוינות של ממשל אובמה כלפי ישראל .  שר-החוץ הרוסי לברוב גילה בימים אלה בראיון לאתר החדשות  " ספוטניק "  שהנשיא האמריקני הקודם תכנן להביא למועצת הביטחון של האו"ם פתרון כפוי לסכסוך הישראלי-פלסטיני על בסיס מתווה למו"מ מלאכותי שתוצאותיו תיקבענה מראש .  
מאחר שרוסיה התנגדה ליוזמה הזאת ,  לדברי לברוב ,  ממשל אובמה נקט מהלך אחר שניתן לפרשו כצעד ראשון לקראת הסדר כפוי ,  כאשר ארה"ב סירבה להטיל ווטו על הצעת החלטה 2334 שגינתה את הבנייה הישראלית בהתנחלויות ובירושלים וקבעה שעל מועצת הביטחון לחזור ולדון בנושא אחת לארבעה חודשים .  מזכיר המדינה ג'ון קרי טען בזמנו שהעמדה שהממשל נקט במועצה זהה להצבעות של ממשלים אמריקניים קודמים ,  אך בפועל ממשל אובמה חרג מהעמדה האמריקנית המסורתית שכל פתרון חייב להתבסס על מו"מ ישיר וללא תנאים מוקדמים בין הצדדים .  במילים אחרות ,  כוונת אובמה אכן הייתה לקבוע מראש את הסטטוס של ירושלים ושל שטחי יהודה ושומרון  ללא מו"מ בין הצדדים . 

" שלום אולטימטיבי "?  טראמפ יגלה שבאזורנו יש שאלות שאין להן סוף
נראה שרה"מ לא הופתע במיוחד מתמיכתו של טראמפ בפתרון שתי המדינות ,  ומסתמן כי תוכנית השלום הנשיאותית מתקרבת .  אין כל פסול בגישתו האופטימית של הנשיא האמריקני ,  סבור זלמן שובל ,  אלא שתוכנית נשיא ארה"ב נדונה לכישלון בשעה שהצד הפלסטיני דבק בסרבנותו המוחלטת להתפשר

