נתניהו לקראת גירוש דרום-סודנים : " נשמור על כבודם "
 ראש הממשלה התייחס ליציאה המתוכננת הלילה של 120 גברים ,  נשים וילדים מדרום סודן בחזרה לארצם . " נעשה זאת בצורה מסודרת ",  הבטיח , " בשבוע הבא ייצא מטוס נוסף "
  ( צילום :  שי מכלוף ,  עריכה :  גדי וינסטוק ,  קריינות :  אביב אברמוביץ' )  
ראש הממשלה ,  בנימין נתניהו ,  התייחס היום  ( ראשון )  לגירושם הצפוי של המסתננים מדרום סודן ,  שיחל הערב .  בפתח ישיבה הממשלה ,  אמר נתניהו : " הלילה ייצא המטוס הראשון של המסתננים בחזרה לדרום סודן ,  בשבוע הבא ייצא מטוס נוסף .  הממשלה מתחילה להחזירם לארצות מוצאם .  נעשה זאת בצורה מסודרת תוך כדי שמירה על כבודם ".  נתניהו התייחס להתבטאויותיהם של אישי ציבור שונים בנושא באחרונה . " אני משבח את יחידת עוז על העבודה החשובה שהם עושים בתנאים לא פשוטים ,  אני מבקש מהם להמשיך לנהוג באנושיות ואבקש זאת גם בצעדים וההתבטאויות של אנשי הציבור ",  ציין .  
נתניהו סיפר כי כשהיה ילד קטן ,  הוא היה הולך לביתו של פרופ' יוסף קלאוזנר  ( עורך האנציקלופדיה העברית לשעבר וחברו הקרוב של אביו של רה"מ ,  בן ציון נתניהו ,  ט.ש .)  .  על הבית הייתה קשת שכתוב עליה שתי מילים - יהדות ואנושיות . " יש לנו מסורת יהודית להתייחס בצורה אנושית אל הגר .  נעשה זאת בצורה מאופקת ומשמעותית ,  בצורה מסודרת תוך שמירה על כבודם ",  הדגיש נתניהו .  
נתניהו חזר על פירוט הצעדים שעושה הממשלה במסגרת המאבק במסתננים  זירוז ההוצאה למדינות המוצא או במקרים מסוימים למדינות צד שלישי . " בחודשים הקרובים ,  נשלים את הקמת הגדר בדרום .  הפסקנו את הנוהל הפסול של העברת מסתננים מהגבול לשאר חלקי הארץ .  מהשבוע שעבר ,  כל מסתנן שעובר את הגבול נכנס ישר למעצר .  אנחנו בונים מתקני שהייה שיוכלו לאכלס עשרות אלפי מסתננים ,  ובשבוע שעבר אישרה הכנסת חוק חדש שמחמיר את הקנסות על מעסיקי מסתננים .  המסתננים באים הנה לעבוד ". 
הלילה בחצות ,  ייצא המטוס הראשון ובו 120 גברים ,  נשים וילדים ,  שיגיעו באוטובוסים לנמל התעופה בן גוריון ,  וימריאו לג'ובה ,  בירת דרום סודן .  לאחר דחיית בית המשפט את העתירה שהוגשה נגד כוונת המדינה לבטל את מעמד ההגנה הקולקטיבית ,  ניתן האור הירוק למבצע  " חוזרים הביתה "  - מעצרם של מאות אזרחים מדרום סודן וממדינות אחרות לקראת גירושם .  חלקם גם חתמו על הסכמה לעזיבה מרצון ,  על מנת להימנע מכליאה ולזכות במענק הכספי שמובטח לעוזבים מרצון .  
עוד על סוגיית הזריםפשע שנאה נוסף :  חזיז הושלך לפאב אריתראי בדרום תל אביבאנשי רוח לנתניהו :  עצור ההסתה נגד הזריםחשד :  השתמשו באזרחים זרים כדי לממן ארגוני טרור 

נתניהו לקראת גירוש דרום-סודנים : " נשמור על כבודם "
 ראש הממשלה התייחס ליציאה המתוכננת הלילה של 120 גברים ,  נשים וילדים מדרום סודן בחזרה לארצם . " נעשה זאת בצורה מסודרת ",  הבטיח , " בשבוע הבא ייצא מטוס נוסף "
 
