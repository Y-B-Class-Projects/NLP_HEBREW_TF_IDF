הערכה :  נתניהו יתאמץ לחוקק  " חוק עוקף בג"ץ "  במהלך הפגרה
הכנסת אמורה להתפזר הלילה ,  אבל בסמוך לבחירות ,  ראש הממשלה יאלץ לפנות את גבעת האולפנה ,  שנבנתה על קרקע פרטית - כמו גם מגרון .  השרים לוחצים ,  ובקואליציה מעריכים שייכנע
האם המדינה תצליח בכל זאת לפעול נגד הוראת בג"ץ ?  לאחר החלטת הרכב השופטים בראשות נשיא בית המשפט העליון ,  אשר גרוניס ,  כי חמשת הבתים בשכונת גבעת האולפנה בהתנחלות בית אל ,  שנבנו על קרקע פרטית של פלסטינים ,  יפונו עד 1 ביולי ,  עמלים שרי הימין וחברי הכנסת של הליכוד על חקיקת  " חוק עוקף בג"ץ ".  חוק כזה יסדיר את מעמד בתי השכונה ,  וכן את בתי מגרון ומאחזים בלתי חוקיים אחרים הבנויים על קרקע פרטית של פלסטינים ,  ואשר נקבע כי יש לפנותם בהקדם .  
השרים והח"כים דורשים מראש הממשלה לקדם את החוק בהקדם  אלא שכידוע ,  הכנסת צפויה להכריז על התפזרותה כבר לפנות בוקר ,  ומאותו רגע היא תיכנס לפגרת בחירות ,  אז יהיה קשה במיוחד לחוקק חוקים .  תאריך הבחירות  4 בספטמבר ,  כפי המסתמן ,  יתקיים רק לאחר שממשלת נתניהו תיאלץ לפנות את המאחזים .  בקואליציה גוברת בשעות האחרונות ההערכה שלנתניהו לא תהיה ברירה ,  והוא ימצא את הדרך לחוקק את החוק במהלך הפגרה .  
אם נתניהו יבקש לחוקק חוקים הוא יוכל להגיש הצעת חוק ממשלתית להסדרת המאחזים ,  גם במהלך פגרת הבחירות - הצעות חוק פרטיות לא יעלו במליאת הכנסת .  כבר ביום שני הבא הכנסת תתכנס במיוחד לבחירת מבקר המדינה ,  כך שזאת תהיה נקודת ציון בה נתניהו יוכל להתחיל את מהלך החקיקה ,  אם יחפוץ בכך .  
כבר הערב שרי הליכוד החלו ללחוץ על נתניהו ללכת בכיוון האמור ,  וההערכה היא שככל שהימים יחלפו הלחצים עליו ילכו ויגברו .  המשנה לראש הממשלה ,  סילבן שלום ,  אמר הערב כי  " לכנסת הזאת אסור להתפזר מבלי לחוקק את חוק ההסדרה .  הליכוד המניף את דגל ההתיישבות לא יכול להרשות לעצמו להאיר מורשת של בתים הרוסים ותושבים מפונים .  יש לעבור מהסרה להסדרה :  במקום לאיים תכופות בהסרת יישובים ,  יש להסדיר את הנושא בצורה כזו שאם אכן יתברר כי יש בעלות פרטית על הקרקע יש לנהוג כפי שנהוג בתחומי הקו הירוק ולפצות את בעלי הקרקע .  בכל מקרה הפתרון של הרס שכונות שלמות אינו מתקבל על הדעת ".  
השר גלעד ארדן אמר כי למרות בג"ץ ,  זכותה של הממשלה לקבוע מדיניות . " יש לאשר במהירות בכנסת את חוק ההסדרה שיקבע פיצוי כספי למי שיוכח כבעל קרקע וישהו את הפינוי עד החלטת בית המשפט בתביעת הבעלות ".   
" החלטת בג"ץ היא שגויה וגזרה שהציבור אינו יכול לעמוד בה ",  אמר שר התחבורה ישראל כץ  ( ליכוד )  .  לדבריו , " ממשלת ישראל חייבת לפעול בהליך חקיקה מהיר שימנע את הרס הבתים ויאפשר לתושבי השכונה להישאר בבתיהם .  אסור שהמחזות הקשים של פינוי תושבים מבתיהם יחזור ". 
השר משה  ( בוגי )  יעלון ,  החבר בצוות השרים לענייני התיישבות ,  אמר כי  " אין לי כל טענה לבג"ץ כי הוא למעשה קיבל את עמדת המדינה מהדיון בסוגיית גבעת האולפנה בשנה שעברה ,  עמדה שהסכימה להרוס את הבתים בשכונה ויסודה היה בטעות ".  לדברי יעלון ,  שאיים לפני כשבועיים כי פינוי השכונה עשוי להוביל לפירוק הממשלה , " הפרקליטות נתנה בזמנו פרשנות מורחבת לסוגיה של מאחזים לא חוקיים ,  שאין לה כל קשר לגבעת האולפנה ,  שכונה שהוקמה ברשות ובסמכות ". 
לא רק בליכוד :  יו"ר הבית היהודי ,  השר דניאל הרשקוביץ ,  אמר כי  " בג"ץ לא אמור להכתיב לממשלה את סדר היום המדיני .  יש להעביר בחקיקת בזק את חוק ההסדרה ".  
מוקדם יותר דחה הרכב שופטי בג"ץ בראשות הנשיא אשר גרוניס את עתירת המדינה לדון מחדש בפסק הדין שניתן לפינוי 5 בתים שנבנו בגבעת האולפנה בהתנחלות בית אל ,  שנבנו על קרקע פרטית של פלסטינים .  עם זאת ,  העניקו השופטים ארכה למדינה של 60 יום להריסת הבתים .  המדינה הייתה אמורה להרוס את הבתים עד ה-1 במאי ,  בהוראת בג"ץ - אך לא עשתה כן עד כה .
 למרות הארכה ,  הנשיא גרוניס תקף את המדינה ,  ובין היתר אמר כי טענות המתיישבים כאילו רכשו את האדמה הייתה ידועה עוד בטרם ניתן פסק הדין .  גרוניס אמר כי פתיחה מחדש של הליך שהסתיים עשויה להוביל לתוצאות קשות . " האם בכל פעם שתיבחן מחדש מדיניות כלשהי תבקש המדינה לפתוח הליכים שהסתיימו בפסק דין ?  !  "   ( הפיסוק הכתוב במקור )  .  עוד כתב גרוניס : " הסמכות לפתוח מחדש הליך שהסתיים שמורה למצבים חריגים ולנסיבות יוצאות דופן .  נסיבות כאלה לא הוצגו במקרה שלפנינו גם אם הוא מעורר שאלות מדיניות ,  ציבוריות וחברתיות שאינן פשוטות ". 
לקריאה נוספתשידור חי :  הכנסת דנה מאז הצהריים בהצעה לפיזור המושבאם שכונת האולפנה תיהרס - הליכוד יאבד את השלטוןשופטי בגץ :  למה אחרי שנה טרם פינו גבעת האולפנה ?  

הערכה :  נתניהו יתאמץ לחוקק  " חוק עוקף בג"ץ "  במהלך הפגרה
הכנסת אמורה להתפזר הלילה ,  אבל בסמוך לבחירות ,  ראש הממשלה יאלץ לפנות את גבעת האולפנה ,  שנבנתה על קרקע פרטית - כמו גם מגרון .  השרים לוחצים ,  ובקואליציה מעריכים שייכנע

