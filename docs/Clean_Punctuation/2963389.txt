בצל המגעים הקואליציוניים :  בנט ביטל השתתפות בכנס בארה"ב
לאור האפשרות לשינוי מאזן התיקים בממשלה ,  נשאר יו"ר הבית היהודי בישראל .  גורמים המעורים במשא ומתן טוענים כי בנט מבקש לקבל את תיק החוץ ,  אולם נתניהו החליט להותיר אותו לא מאויש
יו"ר הבית היהודי נפתלי בנט ביטל נסיעה מתוכננת לניו יורק בשל האירועים הפוליטיים האחרונים .  בנט ,  בדומה לשרים נוספים בממשלה ,  היה אמור להשתתף היום  ( ראשון )  בכנס של  " הג'רוזלם פוסט "  בארצות הברית ,  אך לנוכח ההתפתחויות האחרונות החליט לוותר על הנסיעה .  בימים האחרונים נפוצו הערכות במערכת הפוליטית כי לאור הצטרפות ישראל ביתנו לקואליציה עשוי לחול שינוי בהרכב התיקים של הבית היהודי .  ישראל ביתנו צפויה לקבל את אחד משלושת התיקים הבכירים בממשלה ,  תיק הביטחון ,  על מפתח של חמישה חברי כנסת ,  בעוד הבית היהודי  על שמונת חברת הכנסת שלה בקואליציה  אינה מחזיקה באף אחד מהם .
 בבית היהודי סירבו להתייחס לדיווחים ,  ובשבוע שעבר אף אמרו כי לא צפוי כל שינוי בהרכב התיקים בממשלה .  עם זאת ,  לטענת גורם פוליטי המעורה במשא ומתן ,  בנט מבקש לקבל את תיק החוץ ,  שאותו ראש הממשלה החליט בשלב זה לא לאייש ,  כדי לשדרג את מעמד המפלגה .
 
בצל המגעים הקואליציוניים :  בנט ביטל השתתפות בכנס בארה"ב
לאור האפשרות לשינוי מאזן התיקים בממשלה ,  נשאר יו"ר הבית היהודי בישראל .  גורמים המעורים במשא ומתן טוענים כי בנט מבקש לקבל את תיק החוץ ,  אולם נתניהו החליט להותיר אותו לא מאויש

