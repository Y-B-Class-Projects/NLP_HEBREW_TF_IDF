הפרוטקציה הפכה לשוחד : " מצליף "  הכנסת מהליכוד חשוד בפלילים
יו"ר הקואליציה לשעבר היה אחד מבעלי התפקידים המשמעותיים בכנסת ,  שצבר הון פוליטי - ביטן-קוין - והיה לאיש שאין לסרב לו .  ההסתבכות החלה כשהוא עבר מהשוק האפור של הקשרים וההיכרויות לשוק השחור של השוחד .  ממצאי החקירה חמורים במיוחד בהגיעם בסמוך לתיקי נתניהו
ח"כ דוד ביטן הוא ,  לדעת כל מכריו ,  אדם חביב ונוח לבריות .  גם בחדר החקירות של יאח"ה ,  מול סגן-ניצב עו"ד לילית טייבר ,  שמר בדרך כלל על נועם הליכותיו .  כך בין אדם לחברו ,  אדם לחוקרו ,  אך במישור שבין האדם והחברה ממצאי המשטרה מזעזעים ,  במיוחד בהגיעם בסמוך לתיקי בנימין נתניהו :  שחיתות הכוללת שוחד .  שוב שוחד ,  כמו בחשדות נגד נתניהו .  שוב שוחד ,  כעבירה-לכאורה של בכיר בליכוד .  שוב שוחד ,  תמורת הפעלת סמכות שלטונית .  לא נקודות נפרדות - קו .
 ראש ממשלה ויו"ר קואליציה הם שניים מהתפקידים המרכזיים בעבודת הכנסת .  קרובה להם בעוצמתה רק ראשות ועדת הכספים ,  הנתונה לרוב בידי נציג סיעה שונה ,  שותפת זוטרה של מפלגת השלטון .  כל שר מבקש לקדם את ענייני משרדו ;  ליו"ר הקואליציה ,  כמו לראש הממשלה ,  ראייה היקפית ,  בין-משרדית ,  מדרגת עדיפויות .  ביטן היה מצליף ,  נתב ,  סדרן עבודה .  מי בממשלה פתי ויסרב לסייע לו .
 עוד בוואלה !  NEWS:פרשת ביטן :  המלצה לאישום בשוחד נגד כדורגלן העבר חיים רביבו"תארגן את הכספים ,  ביטן יסדר ":  כך פעלה השיטה בפרשת השוחדהמשטרה ממליצה להעמיד לדין את ח"כ דוד ביטן על עבירות שוחד 
להסתבכויות הפליליות של נתניהו וביטן רקע שונה ,  אך הקשר דומה .  שניהם צברו הון וירטואלי ,  פוליטי ,  שאינו מוחשי בעיני המתבונן כשטרות ומטבעות אך עובר היטב לסוחר :  ביטן-קוין .  פרוטקציה ,  כמקובל בישראל ,  אבל עם תג מחיר ,  המעביר אותה מהשוק האפור של קשרים והיכרויות לשוק השחור של השוחד .
 לא הכול זהה .  נתניהו כמעט התחיל ברהיטים ,  במפעל  " רים "  בירושלים ,  וביטן כמעט סיים ברהיטים ,  בחנות  " מצדה "  בראשון לציון ,  שם נוהלו עסקיו והוקלטו שיחותיו .  משותפים להם החוקרים .  המפלג של טייבר ביאח"ה חקר את תיקי 1000 ו-2000 .  ראש יאח"ה ,  תת-ניצב יואב תלם ,  הגיע בסתיו שעבר מהיחידה הכלכלית ,  יאל"כ ,  בתום עבודתה על תיק 4000 .  

תיק 1803 ,  של ביטן ושות' ,  הושק במידע מודיעיני שהתחבר לחקירה נושנה שנקלעה בשעתה למבוי סתום ;  המודיעין הבקיע אותו .  החקירה המחודשת גדלה עם הבנק - היא הלכה בעקבות ביטן מהמישור המקומי לארצי .  השיטה ,  התברר ,  לא השתנתה :  טובות הנאה תמורת טיפול בבקשות .
 אף שבלשכותיהם של שרים ומנכ"לים אין מטען חורג של תמימות ,  אנשי הקשר של ביטן לא ידעו שפניותיו מסתירות פן כספי .  ודאי שנדרכו לשמע טלפון מיו"ר הקואליציה ,  התוהה מדוע הרישיון מתעכב ואיך קרה שהמיניסטר ממשיך להתלבט באותו עניין המונח על שולחנו .  ייתכן שהעריכו שהוא משנע הלאה נדנוד מחבר מרכז המפלגה .  אין ראיות לכך שנרמזו כי ביטן גורף רווח אישי ,  במזומן או בהסוואת חשבוניות בדויות על ייעוץ מדומה .
 ועם כל הכבוד לראשון ,  הראשונה באמת היא תל אביב ,  כי החוקרים שמעו לא אחת מקבלנים על שני סוגים של נדל"ן - סתם נדל"ן ,  ונדל"ן בתל אביב .  לחלק זה של השחיתות חבר ביטן לפעיל נוסף בליכוד ,  ארנון גלעדי ,  בברית של סגני ראשי העיריות .  
באמצע העשור שעבר הודיעו משרד המשפטים והמשטרה על הקמת כוחות משימה בראשות פרקליטים ובהשתתפות יחידות חקירה ורשויות אכיפה נוספות  ( מסים ,  ניירות ערך ,  הלבנת הון )  .  היעד העיקרי - הפשע המאורגן ,  לכנופיותיו .  הרעיון ,  האמריקני במקורו ,  אמנם התמסמס עם הזמן ולא יושם במאבק בשחיתות הציבורית ,  אך משהו ממנו בלט בתיקי נתניהו וביטן .  פרקליטים מלווים ישבו במטות יחידות החקירה ופיקחו מקרוב על המהלכים ,  עד כדי צמצום הפערים הטבעיים בין השוטרים לבין התובעים .
 למעט חקירות ביטחוניות  ( בעיקר ביאחב"ל )  ואחרות שאינן בעלות הבט כספי ,  חקירות יאח"ה ויאל"כ עומדות במוקד פעילות מסגרת-העל שלהן ,  להב 433 ,  ואגף החקירות והמודיעין .  כך יצא שחקירות נתניהו וביטן התנהלו בפיקוח אותה פרקליטות - מיסוי וכלכלה תל אביב ,  בראשות ליאת בן ארי וסגנה יהונתן תדמור .  שיתוף הפעולה ההדוק בין פמו"ת לבין יאח"ה ויאל"כ הוא כנראה המימוש הקרוב ביותר של הדגם האמריקני .  
בכך גם קטן הסיכוי של חשודי הליכוד בשוחד שסיכומי המשטרה יתאפסו בתביעה .  ההבדל בין השתיים נעוץ בקידומת של המונח  " סביר ".  השוטרים יגעו ומצאו ראיות המוכיחות לדעתם אשמה מעבר לספק סביר .  הפרקליטות תוהה אם החומר מקים סיכוי סביר להרשעה .  היה ותשיב בחיוב ,  כפי שעולה מהעדויות ,  ההקלטות והראיות החפציות ,  ייבחנו שתי נקודות שאינן בתחום השיפוט של המשטרה - עניין לציבור ומדיניות התביעה - ויוחלט אם להגיש כתב אישום .  והנה עוד סבירות :  לא סביר שהתיק ייגנז ושביטן יינצל מהעמדה לדין .
 זאת ,  מפני שהרתעת פוליטיקאים עירוניים וארציים מהתקרבות למגנט השחיתות מחייבת ענישה מחמירה ,  כולל תנאים נוקשים בהסדרי טיעון ,  בשנות מאסר ובקלון המרחיק מבחירה מחודשת .  זאת אחריותם של פרקליטויות המחוזות והמדינה ,  היועץ המשפטי לממשלה ובתי המשפט .
 אין מקום לאשליה :  השחיתות שדבקה בשלטון הליכוד ללא הפרד לא נולדה איתו ולא תמות כשיסתיים .  לשום מפלגה אין מונופול על מפרי אמונים ,  רמאים ולוקחי שוחד .  אבל במדינה המתגאה בכלכלה חופשית ,  חייבים לאחר עשור של הזדמנויות שחיתות לבכירים ממפלגה אחת  ( ופה וש"ס גם שותפותיה )  לרענן את השורות ולהעניק הזדמנות שוויונית למושחתים-בכוח חדשים ולחוקרי המשטרה הממתינים להם .  

הפרוטקציה הפכה לשוחד : " מצליף "  הכנסת מהליכוד חשוד בפלילים
יו"ר הקואליציה לשעבר היה אחד מבעלי התפקידים המשמעותיים בכנסת ,  שצבר הון פוליטי - ביטן-קוין - והיה לאיש שאין לסרב לו .  ההסתבכות החלה כשהוא עבר מהשוק האפור של הקשרים וההיכרויות לשוק השחור של השוחד .  ממצאי החקירה חמורים במיוחד בהגיעם בסמוך לתיקי נתניהו

