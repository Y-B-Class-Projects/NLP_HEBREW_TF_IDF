קואליציה מהירה ?  המו"מ הקואליציוני מתקדם בעצלתיים
נציגי ישראל ביתנו לא נקראו לשיחות ,  בעוד הליכוד בודק את חוקיות דרישתו של ליברמן לחוק עונש מוות למחבלים .  אנשי כחלון ,  שהחרימו בשבוע שעבר את השיחות ,  ייפגשו עם נציגי נתניהו ,  וצוותי המשא ומתן של הליכוד והבית היהודי קבעו להיפגש ביום שלישי הקרוב
 ( צפו בפתיחת המשא ומתן הקואליציוני ,  בחמישי )  
נציגי הליכוד ימשיכו היום  ( ראשון )  בסבב המשא ומתן הקואליציוני בדרך להרכבת הממשלה ,  והם צפויים להיפגש עם נציגי יהדות התורה ,  ש"ס ,  וגם עם נציגי מפלגת כולנו של משה כחלון ,  שהחרימו את הדיון ביום חמישי האחרון על רקע ההבטחה העקרונית שנתן ראש הממשלה בנימין נתניהו ליהדות התורה כי תקבל את ועדת הכספים .  כחלון הסביר בעמוד הפייסבוק שלו כי עבור שר אוצר ,  ועדת הכספים היא  " כלי עבודה ",  וכי לא יוכל להצליח בתפקידו מבלי שסיעתו תחזיק בשני התפקידים .  צוותי המשא ומתן של הליכוד והבית היהודי קבעו להיפגש ביום שלישי הקרוב .  
לא ברור מהו מרחב הגמישות של הליכוד בנוגע לוועדה ,  והיא מסתמנת כאחת מנקודות מחלוקת המשמעותיות במשא ומתן כרגע .  עד כה המשא ומתן מתקדם בקצב איטי למדי ,  אך נציגים במפלגות החרדיות הביעו תקווה כי ניתן יהיה לסיים את המגעים עם ש"ס ויהדות התורה עד חג הפסח ,  כדי להימנע ממצב שבו השיחות יתארכו בשבוע נוסף בגלל הפסקת החג וחול המועד .  
עוד על הרכבת הקואליציה:בדיקה :  כמה זמן לוקח להרכיב ממשלה בישראל ? רגב : " בגלל הסחטנות - שלא יתפלאו אם נלך לממשלת אחדות"הדרישות של בנט :  תיקי הביטחון ,  החינוך והדתותכחלון : " מחלקים את כלי העבודה החברתיים בחוסר היגיון "  
מי שלא זומנו היום לשיחות הם נציגי ישראל ביתנו והבית היהודי .  בעוד נציגי הליכוד בודקים את חוקיותה של דרישת ישראל ביתנו לחוקק חוק עונש מוות למחבלים ,  עם נציגי הבית היהודי אין כל התקדמות .  ביום חמישי נפגש ראש הממשלה נתניהו עם יו"ר הבית היהודי נפתלי בנט ,  ולדברי גורם שעודכן בפרטי הפגישה ,  לא הוצע שם שום דבר קונקרטי .  בבית היהודי הביעו חשש כי בהמשך הדרך ינסה נתניהו להציג את התמשכות המשא ומתן עמם כניסיון סחטנות ולהצדיק כך מהלך להכנסת המחנה הציוני לקואליציה .  
בינתיים ,  ותיק חברי הכנסת ,  עמיר פרץ ,  סיכם היום עם יו"ר הכנסת ,  יולי אדלשטיין ,  כי כבר ביום שלישי הקרוב ייבחר יושב הראש הקבוע של הכנסת .  על פי הערכות בליכוד ,  לאדלשטיין יש את הרוב הדרוש בתוך הסיעה על מנת להבטיח שימשיך בכהונתו ,  והוא צפוי להיבחר גם במליאת הכנסת ללא בעיה מיוחדת .  פרץ היה אמור לשמש יו"ר הכנסת הזמני עד לבחירת יו"ר קבוע ,  אולם מרגע שהובהר כי לאדלשטיין צפוי רוב עוד בטרם הושלם המשא ומתן הקואליציוני ,  החליט פרץ לוותר ולאפשר לאדלשטיין להמשיך בכהונתו ברצף .
 לפניות לכתב :  omri_n@walla.net.il 

קואליציה מהירה ?  המו"מ הקואליציוני מתקדם בעצלתיים
נציגי ישראל ביתנו לא נקראו לשיחות ,  בעוד הליכוד בודק את חוקיות דרישתו של ליברמן לחוק עונש מוות למחבלים .  אנשי כחלון ,  שהחרימו בשבוע שעבר את השיחות ,  ייפגשו עם נציגי נתניהו ,  וצוותי המשא ומתן של הליכוד והבית היהודי קבעו להיפגש ביום שלישי הקרוב

