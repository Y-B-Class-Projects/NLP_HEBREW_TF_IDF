התקדמות במגעים :  קרי ייפגש עם נתניהו בירושלים
שר החוץ האמריקני היה אמור להכריז במסיבת עיתונאים בבירת ירדן על התנעת המו"מ המדיני ,  אך ההודעה נדחתה .  גורם מדיני :  פגישת קרי ונתניהו  " תוביל להתקדמות משמעותית במגעים "
 מסע הדילוגים של מזכיר המדינה האמריקני ג'ון קרי נמשך :  אחרי שעבר ב-48 השעות האחרונות פעמיים מישראל לירדן וחזרה ,  צפוי קרי לשוב במוצאי שבת פעם נוספת לירושלים ,  לפגישה עם ראש הממשלה בנימין נתניהו ,  שתהיה פגישתם המשותפת השלישית מאז יום חמישי בערב .  לצורך חזרתו לירושלים ביטל קרי ביקור באיחוד האמירויות .  מחלקת המדינה התנצלה על ביטולו של הביקור - צעד חריג שמצביע על כך שהתקדמות בתהליך השלום הישראלי-פלסטיני נמצאת כרגע בראש סדר העדיפויות של קרי .  
בנוסף לביטול הביקור באיחוד האמירויות ,  נדחתה מסיבת העיתונאים שקרי אמור היה לערוך היום  ( שבת )  בצהריים בעמאן .  גורם מדיני אמר לוואלה !  חדשות כי במסיבת העיתונאים תכנן קרי לסכם את ביקורו באזור ,  אך מכיוון שהביקור נמשך ,  האירוע נדחה .  אותו גורם הוסיף כי פגישתם של קרי ונתניהו הערב  " תוביל להתקדמות משמעותית במגעים ".  
בעיתונים המובילים בירדן דווח הבוקר כי קרי סיכם עם נתניהו ואבו מאזן על כינוס פסגה מדינית מרובעת - עם נציגי ישראל ,  הרשות הפלסטיני ,  ירדן וארה"ב - שייתכן ותיערך עוד השבוע בעמאן .  לא ברור אם מדובר בפסגה בדרג המנהיגים או בפסגה של דרגי ביניים וגורמים מקצועיים ,  כזו שהנציגים הישראלים בה צפויים להיות השרה ציפי לבני שממונה על המו"מ עם הפלסטינים ועו"ד יצחק מולכו - שליחו המדיני של ראש הממשלה .  יש לציין כי לבני ומולכו נפגשו ,  במקביל לפגישותיו של נתניהו עם קרי אתמול ושלשום ,  עם הצוות הבכיר שמלווה את שר החוץ האמריקני .  
העיתון הירדני  " אל ערב אל יום "  דיווח הבוקר כי הפלסטינים הסכימו להגיע לפסגה המרובעת לאחר שישראל הסכימה להקפיא את הבנייה בהתנחלויות ,  לשחרר אסירים פלסטינים ולקבוע מה יהיו גבולות המדינה הפלסטינית - בתנאי ששלושת הצעדים הללו לא יתבצעו באופן מיידי עם תחילת המשא-ומתן אלא בשלבים ,  בהתאם להתקדמות התהליך .  גורמים מדיניים שונים בירושלים אמרו לוואלה !  חדשות בשבוע האחרון כי בירושלים אכן נידונה האפשרות לשחרר כמה עשרות אסירים פלסטינים כמחווה לאבו מאזן .  מדובר בעיקר על אסירים ותיקים שמזוהים עם תנועת פתח ,  אך לא מיד עם החזרה למשא ומתן אלא בשלבים .  באופן רשמי ,  לשכת ראש הממשלה הכחישה שהדבר כלל עומד על הפרק .  
עוד באותו נושא:מסע הדילוגים של קרי בין נתניהו לאבו מאזןנתניהו ופרס הכריזו : " לא למדינה דו-לאומית"קרי לפני ביקורו בישראל :  צריכים להראות התקדמות
לפניות לכתב :  amir.tibon@walla.co.il 

התקדמות במגעים :  קרי ייפגש עם נתניהו בירושלים
שר החוץ האמריקני היה אמור להכריז במסיבת עיתונאים בבירת ירדן על התנעת המו"מ המדיני ,  אך ההודעה נדחתה .  גורם מדיני :  פגישת קרי ונתניהו  " תוביל להתקדמות משמעותית במגעים "
 
