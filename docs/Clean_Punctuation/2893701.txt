שעות לפני נאומו באו"ם ,  נתניהו מזהיר מ"ימים אפלים "  באירופה
אחרי הדברים החריפים שנשא אבו מאזן ,  ורגע לפני נאומו הצפוי מעל דוכן האו"ם ,  נפגש ראש הממשלה עם שרת החוץ של האיחוד האירופי ותקף את הכוונה לסמן מוצרים מההתנחלויות .  דיווח לאולפן וואלה !  NEWS
המהלך של האיחוד האירופי לסימון מוצרים מההתנחלויות מזכיר  " ימים אפלים באירופה "  - כך אמר אמש  ( רביעי )  ראש הממשלה ,  בנימין נתניהו ,  לשרת החוץ של האיחוד האירופי ,  פדריקה מוגריני ,  במהלך פגישה שקיימו השניים בניו יורק .  דבריו החריפים של ראש הממשלה מדגישים עד כמה ישראל מתנגדת למהלך וחוששת ממנו .  מוגריני אמרה לפני כשבועיים שהעבודה על סימון המוצרים קרובה לסיום ותובא לאישור בקרוב .  נתניהו ומוגריני נפגשו שעות ספורות לאחר נאומו התקיף של יו"ר הרשות הפלסטינית ,  אבו מאזן ,  בפני עצרת האו"ם .  הפגישה ביניהם ארכה כשעה והוקדשה כמעט במלואה לסוגיה הפלסטינית .  נתניהו אמר למוגריני כי ישראל מעוניינת בחידוש המשא ומתן עם הפלסטינים וכי הוא עצמו מוכן להיפגש עם אבו מאזן ללא תנאים מוקדמים .  הוא הוסיף כי מהלכים כמו סימון המוצרים מההתנחלויות פוגעים בתמיכה בשלום בקרב דעת הקהל הישראלית .
 לקריאה נוספת :" הפצצה של אבו מאזן "  הסתיימה ברימון הלם חסר משמעותנתניהו : " נאום אבו מאזן שקרי ומעודד הסתה במזרח התיכון"נתניהו לקראת נאומו : " אשים את התוקפנות של איראן על השולחן "  
שרת החוץ של האיחוד האירופי ,  מצדה ,  אמרה לנתניהו כי האיחוד מעוניין לתרום לחידוש המשא ומתן בין ישראל והפלסטינים ,  וכי היא חוששת שבהיעדר התקדמות מדינית ,  האלימות בין הצדדים צפויה להחריף ואף להידרדר .  מוגריני ציינה כי היא רואה בנאום שנשא אמש אבו מאזן  " צלצול אזהרה ".  היא הציעה גם בפומבי וגם בפגישה עם נתניהו לחדש את המשא ומתן המדיני על בסיס יוזמת השלום הערבית משנת 2002 ,  ולשלב את מדינות ערב - שנתניהו מעוניין מאוד להתקרב אליהן - בתוך תהליך המשא ומתן .  
נתניהו בילה את רוב היממה האחרונה במלונו במרכז מנהטן ,  שם צפה בנאומו של אבו מאזן בעצרת האו"ם וערך שינויים אחרונים בנאום שהוא עצמו צפוי לשאת בפני העצרת היום בשעה 19:00 ,  שעון ישראל .  נתניהו אמר שלשום כי ימקד את נאומו בנושא האיראני ,  אולם על רקע הדברים שאמר אבו מאזן ,  ולאחר שאמש חגגו הפלסטינים הישג סמלי כאשר הדגל הפלסטיני הונף לראשונה במטה האו"ם ,  נתניהו יודע כי עליו להתייחס בהרחבה גם לסוגיה הפלסטינית .  
בשעה שנתניהו ישב ועבד על נאומו ,  במרחק רחוב אחד בלבד משם הופיע יו"ר יש עתיד ,  יאיר לפיד ,  בפני הנהלת  " הפורום למדיניות למען ישראל ",  ארגון יהודי-אמריקני הפועל לקידום פתרון לסכסוך עם הפלסטינים .  לפיד הציג בפני הארגון את תכניתו להסדר אזורי בין ישראל ומדינות ערב ,  וקרא לשים מאחור את המשבר ביחסי ישראל-ארצות הברית .  לפיד קרא לכנס ועידה אזורית בהשתתפות ישראל ומדינות ערב שתדון באינטרסים הביטחוניים המשותפים אל מול איראן וארגוני הטרור ,  ותפעל גם לקידום פתרון לסכסוך עם הפלסטינים .  נתניהו צפוי גם הוא להתייחס בנאומו היום בעצרת לזהות האינטרסים בין ישראל ומדינות ערב בנושא האיראני .  הוא התייחס בצורה מרומזת לנושא הזה גם בנאומו בפני עצרת האו"ם בשנה שעברה ,  אולם בשנה שחלפה מאז ,  לא התרחשה התקדמות של ממש בשיתוף הפעולה הזה .  פיליפ גורדון ,  לשעבר היועץ הבכיר של הנשיא אובמה לנושא המזרח התיכון ,  אמר אתמול כי בהיעדר מנהיגות ישראלית ופלסטינית שמחויבת באמת לקידום פתרון שתי המדינות ,  החזון של שיתוף פעולה אזורי בין ישראל ומדינות ערב לא יכול להתקדם באמת .  

שעות לפני נאומו באו"ם ,  נתניהו מזהיר מ"ימים אפלים "  באירופה
אחרי הדברים החריפים שנשא אבו מאזן ,  ורגע לפני נאומו הצפוי מעל דוכן האו"ם ,  נפגש ראש הממשלה עם שרת החוץ של האיחוד האירופי ותקף את הכוונה לסמן מוצרים מההתנחלויות .  דיווח לאולפן וואלה !  NEWS

