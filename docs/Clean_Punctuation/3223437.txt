נתניהו פנה לפטרונו של אלי ישי כדי למנוע את ריצתו בבחירות - וסורב
ראש הממשלה שוחח עם הרב מאיר מזוז ,  פטרונו הרוחני של יו"ר מפלגת יחד ,  כדי לשכנעו להסיר את התמודדות המפלגה שלא חברה לאיחוד מפלגות הימין .  השיחה בין השניים הסתיימה ללא הסכמה
במסגרת מאמציו להגדיל את גוש הימין בבחירות הקרובות ,  ראש הממשלה בנימין נתניהו שוחח ביום שישי עם הרב מאיר מאזוז ,  פטרונו הרוחני של יו"ר מפלגת יחד אלי ישי ,  וביקש ממנו להסיר את המפלגה מהתמודדות בבחירות הקרובות לכנסת ה-21 .  השיחה בין השניים הסתיימה ללא הסכמה והמפלגה בינתיים תמשיך להתמודד בבחירות הקרובות .  
הרב מאזוז רמז לנתניהו בשיחה ביניהם על האיום שיוחס לדרעי ,  לפיו ימליץ על גנץ לראשות הממשלה אם יכניס את ישי לממשלה ,  ותהה : " איך אפשר לסמוך על דרעי שלא ילך עם גנץ אחרי הבחירות מסיבה אחרת ?  ". 
ישי שקיבל הצעות שונות לפני סגירת הרשימות ,  בהן תפקיד שר בממשלה הבאה ומקום ריאלי בבית היהודי או תפקיד שר ללא מקום ריאלי בבית היהודי ,  לא קיבל חלק מההצעות .  חלק אחר מהן טרפד יריבו הפוליטי יו"ר ש"ס ,  השר אריה דרעי .
 בחירות 2019 - סיקור מיוחד בוואלה !  NEWSלמרות מאמצים עד הרגע האחרון :  אלי ישי לא שולב ברשימת הבית היהודינתניהו הבטיח לישי :  חבור לאיחוד בימין - ותקבל תיק בממשלה הבאה 
בחודש שעבר נודע כי ישי לא ישולב ברשימת הבית היהודי בבחירות לכנסת וכי החליט לרוץ לבד עם מפלגתו .  אחרי שחלף מועד הגשת הרשימות ,  התנהלו מגעים לאיחוד ,  אך המכשול העיקרי היה דרישתו של מאזוז לכתוב בהסכם איחוד מפלגות הימין כי מדובר ב"בלוק טכני ",  וזאת עקב סירובו לתמוך בפומבי ברשימה שבה יש נשים .  דרישה זו עמדה מול דרישתן של הבית היהודי והאיחוד הלאומי לקבל מכתב תמיכה רשמי במפלגה המאוחדת מהרב מאזוז ,  ולנוכח התבצרות הצדדים ,  המשא ומתן פוצץ .  
ההצעה עליה דיברו עד לרגע האחרון היא כי ישי ישולב במקום התשיעי במפלגה ,  מקום שנחשב לא ריאלי במיוחד ,  אך עם זאת יקבל תפקיד שר בממשלה הבאה .  מוקדם יותר ,  נתניהו התחייב כי יעניק לישי תפקיד של שר בממשלתו הבאה אם יימנע מריצה נפרדת ,  אך הוא ככל הנראה חזר בו מהתחייבות זו .  

נתניהו פנה לפטרונו של אלי ישי כדי למנוע את ריצתו בבחירות - וסורב
ראש הממשלה שוחח עם הרב מאיר מזוז ,  פטרונו הרוחני של יו"ר מפלגת יחד ,  כדי לשכנעו להסיר את התמודדות המפלגה שלא חברה לאיחוד מפלגות הימין .  השיחה בין השניים הסתיימה ללא הסכמה

