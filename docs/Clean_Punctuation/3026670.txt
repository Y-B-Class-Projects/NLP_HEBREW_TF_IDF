פרשת ילדי תימן :  אין ראיות לחטיפה ממוסדת
אחרי עשרות שנים ושלוש ועדות ממשלתיות ,  פרסם הבוקר אתר הארכיון הלאומי מאות אלפי מסמכים הנוגעים לפרשת היעלמותם של ילדי תימן .  נתניהו : " תיקון עוול היסטורי ".  הנגבי : " המאגר יסיר את ספקנות המשפחות "
 אתר הארכיון הלאומי פרסם הבוקר  ( רביעי )  מאות אלפי מסמכים העוסקים בפרשת היעלמותם של ילדי תימן ,  שכוללים את חומרי שלוש ועדות החקירה שהוקמו בנושא מאז קום המדינה .  האתר העלה 3,500 תיקים הכוללים 210 אלף מסמכים ,  שבהם ניתן לעיין ולראות מה עלה בגורלם של הילדים  כמו סיבת המוות והיכן נקברו .  לפי הממצאים ,  אין ראיות לחטיפה ממוסדת של ילדי תימן .
 למסמכים המלאים על פרשת ילדי תימן בארכיון המדינה
ראש הממשלה בנימין נתניהו אמר הבוקר כי מדובר בתיקון עוול היסטורי . " קרוב ל-60 שנה אנשים לא ידעו מה עלה בגורל ילדיהם .  עתה ,  כל אדם יוכל להגיע לדפים שבהם יש את מכלול המידע שיש בידי ישראל ,  וניתן להתחקות אחרי גורל הילדים ",  אמר במסיבת עיתונאים במשרדו לרגל חשיפת המסמכים .  
לקריאה נוספת:הנשים שטיפלו בילדי תימן : " נעשו דברים ,  ואני רוצה להגיע נקייה לעולם הבא"הסודות מביה"ח בראש העין : " הרופאים אמרו - 'לתימנים יש דם של כושים' "  
השר צחי הנגבי ,  הממונה על חשיפת תיקי הפרשה ,  אמר כי מדובר בסוגיה רגישה שיש לשים לה סוף . " ילדים נעלמו מחיק הוריהם וחיק משפחותיהם ,  והפרשה מסרבת לרדת מלבבות המשפחות .  לראשונה בתולדות ועדות החקירה ,  מפורסמים מהבוקר לא רק הפרוטוקולים הגלויים ,  אלא גם החסויים ,  והציבור מקבל נגישות לליבה של העשייה של החומרים הפנימיים . 
" אנחנו חשים חובה מוסרית לחשוף את האמת ,  והאמת היא כלל מה שמצוי בידי המדינה .  מהיום נאפשר למשפחות לנסות ולסגור מעגלים .  המאגר יסיר דבר ראשון את הספקנות של המשפחות כלפי הממסד ,  ויאפשר ללכת קדימה ולאתר את הדברים ולהביא להגלדה של צלקת ,  שאם תירפא היא תחזק את החברה הישראלית ",  אמר בטקס חשיפת המסמכים .  
ח"כ איתן כבל מהמחנה הציוני הביע תקווה שפרסום המסמכים יביאו נחת למשפחות . " זהו יום גדול של תקווה עבור משפחות רבות בישראל ,  ואני מלא ציפייה שפתיחת הארכיונים תביא מזור למשפחות ותסייע להן לקבל תשובות לשאלות הרבות שנותרו פתוחות והיו עבורן כפצע פתוח וכואב עד היום ",  אמר . " זו גם הזדמנות מצוינת לפרגן לשר הנגבי ולח"כ נורית קורן ,  שליוו ודחפו לפתיחת הארכיונים ,  וכמובן לעיתונאית רינה מצליח על נחישותה והתמדתה העיקשת בהעלאת והשארת הנושא על סדר היום הציבורי ".  

פרשת ילדי תימן :  אין ראיות לחטיפה ממוסדת
אחרי עשרות שנים ושלוש ועדות ממשלתיות ,  פרסם הבוקר אתר הארכיון הלאומי מאות אלפי מסמכים הנוגעים לפרשת היעלמותם של ילדי תימן .  נתניהו : " תיקון עוול היסטורי ".  הנגבי : " המאגר יסיר את ספקנות המשפחות "
 
