נתניהו הורה לגנוז את ההצעה לערוך שימוע לשופטים
ראש הממשלה הורה לשר המשפטים ולקואליציה להסיר מסדר היום את ההצעה השנויה במחלוקת : " חוק כזה לא יעבור בממשלה בראשותי ",  אמר .  החוק הוא אחד משלושה המבקשים לערוך שינוי במערכת המשפט
ראש הממשלה ,  בנימין נתניהו ,  הביע הערב  ( שלישי )  התנגדות נחרצת להצעת החוק לערוך שימוע בפני ועדת החוקה והמשפט של הכנסת ,  למועמדים לשיפוט בבית המשפט העליון .  הוא הנחה את שר המשפטים ,  יעקב נאמן ,  ואת יו ? ר הקואליציה ,  זאב אלקין ,  להסיר מסדר היום את ההצעה . " חוק כזה לא יעבור בממשלה בראשותי ",  אמר ,  והוסיף : " עצמאות בית המשפט היא מעל לכל ,  אני מקדש את הפרדת הרשויות ושלטון החוק ". 
יו"ר הקואליציה ,  זאב אלקין  ( ליכוד )  ,  העומד מאחורי הצעת החוק יחד עם חברו לסיעה ,  ח"כ יריב לוין ,  ניסה לגבש פשרה לפיה יוותר על הדרישה השימוע ,  תמורת פרסום פרוטוקול השימוע שכבר נערך למועמדים בפני הוועדה לבחירת שופטים ,  מתוקף החוק הקיים .  יודגש כי מדובר ברעיון ראשוני ,  וייתכן שהפשרה שתושג בסופו של דבר תהיה בנוסח מעט שונה .
" חוק השימוע "  הוא אחד משלושה חוקים ,  שמנסים לשנות את מערכת המשפט הגבוהה בישראל .  חוק נוסף ,  לשינוי הרכב הוועדה לבחירת השופטים ,  אושר אתמול בקריאה טרומית .  חוק אחר , " חוק גרוניס ",  שיאפשר לשופט העליון אשר גרוניס להתמנות לנשיאו - אושר אתמול בקריאה ראשונה .  החוק לקביעת שימוע זוכה להתנגדות עזה גם בקרב שורות הקואליציה והממשלה ,  לרבות שרי הליכוד .  השר להגנת הסביבה ,  גלעד ארדן ,  החבר בוועדה לבחירת שופטים ,  התנגד להצעה ,  ואולם אחד הפתרונות שהציע זהה לפשרה שמקדם אלקין .  גם שר החינוך ,  גדעון סער ,  מתנגד נחרצות לשימוע ,  וכמוהו גם היועץ המשפטי לממשלה ,  יהודה וינשטיין ,  שהשמיע את דעתו בפני ראש הממשלה ובפני שר המשפטים .
 נתניהו החליט בתחילת השבוע כי הדיון של ועדת השרים לענייני חקיקה ,  בנוגע להצעת החוק לערוך שימוע לשופטי העליון בפני ועדת החוקה של הכנסת ,  יידחה בשבוע .  עם זאת ,  לא נמסר מדוע הוחלט לדחות את הדיון המדובר .  מעריכים שהדבר נבע בשל ההתנגדות הגוברת להצעה בתוך סיעת הליכוד .
 עוד בנושא:הכנסת תדון בהצעה להעביר שימוע למועמדים לעליוןביקורת בימין ובשמאל נגד הצעת השימוע למועמדי העליוןמסתמן :  פשרה תביא לוויתור על שימוע לשופטי העליון
בתגובה לדברי נתניהו ,  אמר אלקין : " הודעתו של ראש הממשלה לא הפתיעה ,  כיוון שדעתו ניתנה כשהצעת החוק הונחה לראשונה .  יחד עם זאת ,  הנימוקים הכבדים שעלו בדיון סביבה הצביעו על כך שיש מקום לשינויים בשיטה הקיימת לבחירת שופטים .  הוצעו כמה נוסחאות פשרה לחוק ,  כדי לשמר את עקרון השימוע ואת עקרון השקיפות - אך בפלטפורמה שונה מוועדת החוקה .  אנחנו בוחנים את ההצעות האלו ברצינות ". 
במפלגת קדימה קיבלו בברכה את התנגדותו של ראש הממשלה להצעה ,  אך הזהירו משאר החוקים שעומדים על הפרק : " אם הצהרתו של נתניהו אמיתית ,  תעצור את החוק ולא תייצג עוד תרגיל מסריח ומסוכן מבית מדרשו של הליכוד - הרי שהלחץ הציבורי והפרלמנטרי שהובילה קדימה הצליח .  לאחר ימים של העלמות והסכמה שבשתיקה של נתניהו ,  שהתירה כל רסן בקרב חברי מפלגתו ,  נזכר נתניהו להתעורר כתוצאה מלחץ שהופעל עליו .  מניעתו של חוק אחד ,  אם באמת נמנע ,  לא תכשיר את סדרת השרצים שבחוקי הקואליציה האחרים המאיימים על בתי המשפט ,  העמותות ,  על התקשורת ועל כל מי שאינו חושב כמותם .  ימים יגידו אם נתניהו והליכוד החליטו לכבד את מערכת שלטון החוק במקום לרמוס אותה .  אם כן ,  מדובר בהישג וטוב שכך ". 
לפנייה לכתבת :  tal_sh@walla.net.il

נתניהו הורה לגנוז את ההצעה לערוך שימוע לשופטים
ראש הממשלה הורה לשר המשפטים ולקואליציה להסיר מסדר היום את ההצעה השנויה במחלוקת : " חוק כזה לא יעבור בממשלה בראשותי ",  אמר .  החוק הוא אחד משלושה המבקשים לערוך שינוי במערכת המשפט

