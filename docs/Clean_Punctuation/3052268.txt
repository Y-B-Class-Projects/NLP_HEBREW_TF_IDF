נתניהו :  ישראל מחויבת לעבוד עם טראמפ לקידום שלום עם הפלסטינים
ראש הממשלה נאם מלשכתו לנוכחים בכנס איפ"אק ,  השדולה הפרו-ישראלית בוושינגטון . " אנחנו מלמדים את הילדים שלנו על השלום ,  והגיע הזמן שגם הרשות הפלסטינית תעשה זאת ",  אמר .  הרצוג בראיון בכנס : " התרשמתי שטראמפ מחויב להביא להסכם "
 ראש הממשלה בנימין נתניהו נאם היום  ( שני )  באמצעות שידור לווייני לנוכחים בכנס של השדולה האמריקנית הפרו-ישראלית איפא"ק שמתקיים בוושינגטון . " ישראל מחויבת לעבוד עם הנשיא דונלד טראמפ כדי לקדם שלום עם הפלסטינים .  יש לנו הזדמנות נדירה לבנות גשרים לעתיד טוב יותר ",  אמר נתניהו לקהל שומעיו . " אנחנו מושיטים יד לשלום ומלמדים את הילדים שלנו על שלום ,  והגיע הזמן שהרשות הפלסטינית תעשה את אותו דבר ,  ולא תלמד שנאה ,  ולממן טרוריסטים ". 
הוא פתח את דבריו בהכרת תודה לבכירי הממשל האמריקני ולאיפא"ק .  הוא בירך את השגריר החדש לישראל ,  דייוויד פרידמן ,  ואמר כי הוא מקווה  " לקבל את פניך בחום ,  במיוחד בירושלים ".  בהמשך התייחס לאיום שנשקף מאיראן ואמר כי  " ישראל תפעל לנצח כדי למנוע מאיראן לפתח נשק גרעיני ".  
מאוחר יותר התראיין בוועידה יו"ר האופוזיציה יצחק הרצוג .  במהלך הריאיון אמר כי מפגישותיו עם שליחו נשיא ארצות הברית דונלד טראמפ למשא ומתן עם הפלסטינים ,  ג'ייסון גרינבלט ,  התרשם כי  " הנשיא מחויב להביא להסכם בין ישראל לפלסטינים ".  עוד אמר הרצוג כי  " יש כעת הזדמנות נדירה להתקדם למהלך אזורי אמיתי בזכות אינטרסים משותפים בין מדינת ישראל למדינות ערביות מתונות באזור .  ישראל יכולה לפתוח את הדלת ולהתקבל באזור כשותפה לגיטימית ,  אך לשם כך עלינו להתקדם לכיוון השגת הסכם שלום עם הפלסטינים ,  להציג חזון של תקווה לשני העמים ולדורות הבאים ולקחת צעדים אמיצים ".  
לקריאה נוספת:בשולי ועידת איפא"ק בארה"ב :  שליחו של טראמפ נועד עם בנטשגריר ישראל : " לראשונה זה שנים אין פער עם הממשל האמריקני"סגן נשיא ארה"ב על המו"מ :  יהיו פשרות אך לא נתפשר על ביטחון ישראל 
בארצות הברית נמצא גם יו"ר הבית היהודי נפתלי בנט .  אתמול נשא דברים שגריר ישראל בוושינגטון רון דרמר .  הוא התייחס ליחסים בין ממשלת ישראל לממשלו של נשיא ארצות הברית דונלד טראמפ ,  וטען כי  " לראשונה זה שנים רבות ,  או אולי עשורים רבים ,  אין פער בין העמדות של ממשלותינו ".  לדבריו , " הדבר הנפלא ביותר בוועידת איפא"ק הוא שכולנו באותו הצד ".  לטענת השגריר ,  יש הסכמה מלאה בין ממשלת נתניהו לבית הלבן בנוגע לחומרת האיום האיראני ולגבי המצב במזרח התיכון ,  שמתבטאת בין היתר בתמיכה האמריקנית בישראל באו"ם .
 חבר הכנסת אראל מרגלית  ( המחנה הציוני )  המשתתף גם הוא בוועידה ,  סיפר לוואלה !  NEWS : " נפגשתי עם כמה גורמים המקורבים לממשל הנוכחי .  הם נפגשו איתי כי הם מכירים את תכנית האינטרסים המדברת על שיתופי פעולה באזור .  הם שאלו מה אפשר לעשות כדי לעזור ".  לדברי מרגלית , " אמרתי להם שחברים צריכים לומר לחברים את האמת .  ישראל לא יכולה לפתח פרויקטים אזוריים בלי פיתרון אמיץ לנושא הפלסטיני .  ישראל צריכה להפוך ממדינה נגררת למדינה יוזמת .  כן ,  רוצים הסכם אזורי עם הסעודים ,  עם מרוקו ,  עם תוניסיה ומדינוץ המפרץ ,  אבל זה יכול לבוא רק בהסכם שלום עם שתי מדינות שישמור על גושי ההתיישבות ".  
" אמרתי לגורמים בממשל כי גם האופוזיציה תומכת בהשראת גושי ההתיישבות ,  בנוכחות של ישראל בגבול הירדני ,  במדינה מפורזת .  אבל ישראל חייבת לשדר שהיא מעוניינת להתקדם כדי שהתכנית האזורית של שיתופי פעולה ביטחוניים וכלכליים תוכל לצאת לדרך ",  אמר מרגלית .  
במהלך הלילה נאם גם סגן נשיא ארצות הברית ,  מייק פנס שאמר כי ארצו  " עומדת לצד ישראל מבלי להתנצל על כך ותמיד תעשה זאת ".  פנס הזכיר את מחויבותו של טראמפ להשגת שלום בר קיימא במזרח התיכון ואמר כי על אף שללא ספק יהיה צורך בפשרות  " הנשיא לעולם לא יתפשר על ביטחונה של מדינת ישראל ". 
בשולי הוועידה ,  נועדו אתמול בנט והשליח המיוחד של ממשל טראמפ למשא ומתן הישראלי-פלסטיני ג'ייסון גרינבלט .  המפגש בין השניים התקיים על רקע המגעים בין לשכת נתניהו לבין הבית הלבן על הסכמות בנוגע לבנייה בהתנחלויות . " הייתה לנו שיחה רחבת יריעה וחשובה על שיתוף הפעולה והאינטרסים המשותפים בין ישראל וארצות הברית .  שוחחנו על הצורך לשפר את התנאים הכלכליים של הפלסטינים וכן על חזונו של הנשיא לשלום ומחשבותיו על הדרך הטובה להשיג זאת ",  צייץ גרינבלט בסיום הפגישה .  

נתניהו :  ישראל מחויבת לעבוד עם טראמפ לקידום שלום עם הפלסטינים
ראש הממשלה נאם מלשכתו לנוכחים בכנס איפ"אק ,  השדולה הפרו-ישראלית בוושינגטון . " אנחנו מלמדים את הילדים שלנו על השלום ,  והגיע הזמן שגם הרשות הפלסטינית תעשה זאת ",  אמר .  הרצוג בראיון בכנס : " התרשמתי שטראמפ מחויב להביא להסכם "
 
