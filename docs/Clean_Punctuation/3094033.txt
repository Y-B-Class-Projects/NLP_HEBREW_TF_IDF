הנכים על המתווה של נתניהו : " קרבות קרדיטים על הגב השבור שלנו "
 מטה המאבק דחה נחרצות את המתווה שהציע נתניהו ,  ולפיו קצבאותיהם יועלו בפעימות ובאופן דיפרנציאלי . " נמשיך להיאבד עד שהקצבה תושווה לשכר המינימום ,  בפעימה אחת ,  לבסיס הקצבה ,  באופן שוויוני - כולל ילדים "
 מטה מאבק הנכים דחה היום  ( ראשון )  נחרצות את המתווה שהציע ראש הממשלה בנימין נתניהו הבוקר ,  ולפיו תקציב הנכים יגדל בתוך ארבע שנים בארבעה מיליארד שקל ,  הכנסתם נכים שלא מסוגלים לעבוד לא תפחת מ-3,200 שקל לחודש ולא פחות מ-,4000 עבור נכים קשים ,  ולא תקוזז קצבתו של נכה שעובד עד שכר של 4,200 שקל בחודש . 
" המתווה הזה יותיר יותר מ-150 אלף בני אדם מתבוססים בקצבת עולב שאינה מאפשרת חיים ",  נמסר ממטה המאבק . " לא נותיר פצועים בשדה הקרב של הפוליטיקאים ,  ולא ניתן לעשות קרבות הורדות ידיים של קרדיטים על הגבות השבורים שלנו .  אנו נמשיך להיאבק עד שקצבת הנכות תושווה לשכר המינימום ,  בפעימה אחת ,  לבסיס הקצבה ,  באופן שוויוני ,  כולל ילדים עם מוגבלות ".  
המתווה של נתניהו מבוסס על מסקנותיו של יו"ר הוועדה להעלאת קצבאות הנכים ,  פרופ' אבי שמחון ,  שגורס כי העלאת קצבאות הנכים תיעשה באופן דיפרנציאלי ולא אוניברסאלי ,  כך התקציב יעלה בארבעה מיליארד שקלים לארבע השנים הקרובות ,  וקצבת הנכות לנכים קשים בלבד תגיע ל-4,000 שקלים בחודש .  הנכים שיקבלו את התוספת לקצבה הם רק אלו שנקבעו עבורם 90% נכות לפחות ,  והיא תיכנס לתוקפה כבר בינואר 2018 .  בנוסף ,  יחולקו תקציבי המתווה באופן דיפרנציאלי בין נכים קשים ולא קשים וקצבאותיהם יוצמדו לשכר המינימום .
 בניגוד למתווה שמחון ,  המתווה של קודמו בתפקיד ,  פרופ' ירון זליכה ,  עסק בהעלאה אוניברסאלית של כל הקצבאות לסך של 4,000 שקלים ללא הבדל בגודל הנכות .  נוכחותו של זליכה בוועדה היא בגדר סדין אדום במשרד ראש הממשלה ,  ולפיכך פנה נתניהו אל שמחון כדי שיגיש הוא את המלצותיו .  הנכים דורשים במאבקם להעלות את גובה הקצבאות לשכר מינימום .  לפי המתווה של שמחון ,  לא רק שהקצבאות לא מושוות לסכום הזה - אלא גם מחולקות באופן לא שוויוני בין הנכים .  

הנכים על המתווה של נתניהו : " קרבות קרדיטים על הגב השבור שלנו "
 מטה המאבק דחה נחרצות את המתווה שהציע נתניהו ,  ולפיו קצבאותיהם יועלו בפעימות ובאופן דיפרנציאלי . " נמשיך להיאבד עד שהקצבה תושווה לשכר המינימום ,  בפעימה אחת ,  לבסיס הקצבה ,  באופן שוויוני - כולל ילדים "
 
