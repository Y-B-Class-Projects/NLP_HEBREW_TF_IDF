השר נאמן : " אפעל לפיצול סמכויות היועמ"ש "
 שר המשפטים יעקב נאמן הכריז בכנס של לשכת עורכי הדין כי למרות התנגדות נתניהו הוא לא נסוג בו מכוונתו לקדם את פיצול תפקידו של היועמ"ש .  השר לשעבר רמון מתח ביקורת על הפרקליטות : " קרו שם דברים מזעזעים "
 אחרי חודשים ארוכים שבהם לא עסקו הפוליטיקאים ובכירים במערכת המשפט בסוגיית סמכויותיו של היועץ המשפטי לממשלה מתבטא היום  ( שישי )  שר המשפטים יעקב נאמן בנושא .  נאמן הודיע כי בכוונתו להמשיך ולקדם את תכניתו לפיצול סמכויות היועץ המשפטי לממשלה . " המצב הקיים ,  בו יש סמכויות של תביעה וייעוץ לאותו אדם ,  לא יכול להימשך ",  אמר נאמן במהלך כנס של מחוז תל אביב ומרכז של לשכת עורכי הדין בדיון שנערך באילת ,  בהשתתפות חמישה שרי משפטים לשעבר .
" הצעתי שהתביעה הכללית לא תהיה כפופה לממשלה ",  הוסיף נאמן .  לדבריו , " מי שיהיה אחראי להגיש כתבי אישום נגד שרים וראשי ממשלה ,  לא יהיה כפוף לממשלה ".  הוא הזכיר שוועדת האיתור לבחירת מועמד לתפקיד היועץ המשפטי לא הצליחה להחליט על מועמד : " לכן לא היתה לי ברירה אלא להמליץ על מי שאני המלצתי ",  אמר .  הוא מיהר והוסיף שהוא שמח שנבחר עורך דין פרטי לתפקיד . 
" אצלי אין סיסמאות ",  המשיך נאמן .  הוא סיפר שבכל שבוע הוא מקיים פגישת עבודה עם היועץ המשפטי לממשלה ופרקליט המדינה . " היועץ המשפטי לממשלה מכין רשימת נושאים ,  גם הפרקליט וגם אני ,  ודנים בהם .  הדבר היחידי שלא דנים בו הוא תיק ספציפי של נאשם ,  גם אם לא מדובר באיש ציבור .  תפקיד השר להנחות ולייעץ ,  בסופו של דבר השר הוא שמכריע ,  ולפעמים קורה שאני מכריע בנושאי חקיקה בניגוד לעמדות יועצים ". 
נאמן סיפר גם כי במשרד המשפטים עוסקים בהקמת גוף שיפקח על הפרקליטות . " אנחנו עוסקים כרגע בהקמת גוף שיוכל לתת תשובה מה קורה ,  ובקרוב יוגש דו"ח מבקר המדינה על הפרקליטות ,  ואני מקווה שבעקבות זה הדברים יסתדרו ",  אמר .  הוא הוסיף שהפרקליטות עובדת במצב של מחסור כוח אדם חמור .  
השר לשעבר יוסי ביילין אמר כי יש מקום להקים נציבות לתלונות נגד הפרקליטות . " כולם יכולים לטעות וטועים ",  אמר . " המטרה של כולנו  לשמור על השומרים  גם כשלא נעים להם ,  אבל לא לגרום להם להיות חסרי משמעות .  אסור לעשות זאת ,  אין להם תחליף ".  
השר לשעבר חיים רמון ,  שבעקבות משפטו הוקמה ועדה לבחינת עבודת הפרקליטות ,  אמר כי  " הגוף היחיד במדינה שאין עליו ביקורת חיצונית זו הפרקליטות .  מתנהל מסע שכל מי שמעז לומר זאת  ישר אומרים שהוא נגד שלטון החוק .  קרו דברים מזעזעים בפרקליטות ,  היה מקרה של האונס בעין גדי .  אומרת הנאנסת  לא נאנסתי ,  וההודאה שלה נמצאת בתיק  וההודאה לא נמסרת לסנגור ,  לא רק שהפרקליטה לא מועמדת לדין  היא מקודמת .  הדבר הזה הוא בלתי סביר .  אני שונא להמציא את הגלגל ,  אני חושב שכשיש גלגל טוב ,  צריך להעתיק אותו .  הכנתי חוק ,  כמעט אכלו אותי הפרקליטים בלי מלח ". 
קודמו של נאמן בתפקיד ,  דניאל פרידמן ,  אמר כי לפי דו"ח שחיברה ועדת אגרנט ,  שבחנה את תקפיד היועמ"ש ,  היועץ הוא שקובע בתיק הספציפי .  עם זאת ,  מדיניות התביעה צריך להיות נתונה לשר המשפטים .
 פרידמן העביר ביקורת חריפה על שופט בית המשפט העליון והיועץ המשפטי לממשלה לשעבר ,  יצחק זמיר ,  שנחשב לאחד ממתנגדי הפיצול הבולטים .  פרידמן אמר ,  כי  " ליצחק זמיר האליפות מבחינת שגיאות כיועץ משפטי לממשלה ",  בהתייחסו לפרשת קו 300 .  
בעקבות הדברים התפתח ויכוח בין נאמן לפרידמן לגבי זהות היועץ שהתנגד למתן חנינה למעורבים בפרשה  זמיר או מחליפו חריש . " אני רוצה להדגיש את הדבר הזה ",  אמר נאמן . " זמיר התנגד לדברים אחרים בקו 300 .  צר לי לתקן אותך ,  לפעמים העובדות גם חשובות ".  על כך השיב פרידמן : " עומד על דבריי ,  מדובר בזמיר ". 
השר לשעבר דוד ליבאי אמר כי שר משפטים  " יכול להתערב באופן גלובאלי ולהכתיב מדיניות בעזרת חקיקה .  אם יש לו רצון לשנות קווים ומדיניות ,  הוא יכול להגיע לכנסת ולהעביר חוקים .  צריך להיות תיחום בין הדרג הפוליטי לפרקליטות ,  והיועץ המשפטי לממשלה צריך להיות נפרד ". 
השר לשעבר חיים רמון יצא נגד ביטול חוקים בידי בית המשפט . " מעולם הדמוקרטיה הישראלית לא החליטה שבתי המשפט יכולים לבטל חוקים ",  אמר . " מתנהל קרב שבו הציבור ,  שבוחר את נבחריו ,  הפסיד לכל אורך הדרך .  הדברים מוכרעים על ידי אנשים שמעולם לא עמדו ולא יעמדו לבחירות .  יש להם סמכות ואין אחריות ,  ולנבחרים אחריות אבל לא סמכות ",  הוסיף .  דבריו התקבלו במחיאות כפיים רמות .
 לפני כחצי שנה עלתה לכותרות סוגיית פיצול היועץ המשפטי לממשלה מסמכויותיו .  ראש הממשלה בנימין נתניהו הודיע אז כי היועץ המשפטי הבא ייבחר על פי המתכונת של היועץ המשפטי לממשלה הנוכחי ,  ללא פיצול תפקידו .  לדברי ראש הממשלה , " מדובר בסוגיה יסודית ומורכבת ,  שהדיון עליה ייקח עוד חודשים ארוכים עד שתתקבל החלטה ,  וגם לאחר שתתקבל החלטה ,  היישום ייקח זמן רב ". 

השר נאמן : " אפעל לפיצול סמכויות היועמ"ש "
 שר המשפטים יעקב נאמן הכריז בכנס של לשכת עורכי הדין כי למרות התנגדות נתניהו הוא לא נסוג בו מכוונתו לקדם את פיצול תפקידו של היועמ"ש .  השר לשעבר רמון מתח ביקורת על הפרקליטות : " קרו שם דברים מזעזעים "
 
