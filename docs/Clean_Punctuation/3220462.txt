נתניהו על  " כחול לבן ":  מדברים על אחדות אך רוצים מדיניות שמאל
ראש הממשלה הגיב לנאום הפתיחה של ראשי כחול לבן וטען כי בכוונתם להקים גוש חוסם באמצעות המפלגות הערביות . " רק שלשום גנץ תקף אותי ,  קצין בצה"ל שנפצע בקרב עם מחבלים ,  ומוכן להעביר את ראשות הממשלה ללפיד ששירת ככתב במחנה "
 - נתניהו תקף את ראשי כחול לבן :  מסתמכים על גוש חוסם של מפלגות ערביות - " גנץ מוכן לתת את ראשות הממשלה ללפיד שהיה כתב במחנה "-   " ראש הממשלה צריך להיות מסוגל להביא את דבריה של ישראל בעולם ,  כן בני גנץ ,  באנגלית "-  נתניהו על לפיד :  היה שר אוצר כושל 
ראש הממשלה ויו"ר מפלגת הליכוד בנימין נתניהו הגיב הערב  ( חמישי )  ,  בהצהרה מיוחדת ,  לדבריהם של ראשי תנועת כחול לבן ,  בני גנץ ,  יאיר לפיד ,  משה יעלון וגבי אשכנזי ,  בעת הצגת תנועתם כחול לבן .  לדבריו ,  הארבעה מסתמכים על גוש חוסם של מפלגות ערביות  " שלא רק שלא מכירות במדינת ישראל ,  אלא פועלות לחסלה ".   
" היינו בסרט הזה עם גנרלים מהשמאל שמתחזים לימין ",  אמר נתניהו . " מדברים על אחדות אך מתכננים להעביר את המדיניות של השמאל .  הערב הבחירה ברורה מתמיד ,  ממשלת שמאל חדשה ,  חלשה בראשות לפיד וגנץ ,  עם גוש חוסם של המפלגות הערביות ,  או ממשלת ימין חזקה בראשותי ".  
" רק שלשום גנץ תקף אותי ,  לגלג עליי ,  על קצין ומפקד בסיירת מטכ"ל ",  המשיך ראש הממשלה . " אני ,  שנפצעתי בקרב עם מחבלים ,  וסיכנתי את חיי פעם אחר פעם ,  במבצעים ששומעים עליהם וגם במבצעים שעדיין אי אפשר לחשוף .  אבל היום ,  אותו בני גנץ ,  מוכן לתת את ראשות הממשלה ליאיר לפיד שניסיונו שהיה כתב במחנה .  תחשבו על זה רגע ,  יאיר לפיד ראש הממשלה .  תחשבו על זה .  בניגוד לשמאל של לפיד וגנץ ,  אנחנו מובילים את ישראל בעוצמה ,  אחריות ,  והצלחה ". 
בחירות 2019 - סיקור מיוחד בוואלה !  NEWS:אין איחוד בשמאל :  העבודה ומרצ ירוצו בנפרד בבחירותגנץ ,  לפיד ,  יעלון ואשכנזי :  הרשימה המלאה של  " כחול לבן "  נחשפתאורלי לוי-אבקסיס הגישה את רשימתה לכנסת : " בלי נערי פוסטר " 
" אני שומע אותם אומרים שהמדינה מעולם לא היתה במצב כזה קשה ",  תהה נתניהו בהמשך תגובתו לנאום הנהגת כחול לבן . " על מה הם מדברים ?  המדינה מעולם לא הייתה במצב טוב יותר .  הבאנו פריחה מדינית חסרת תקדים .  תודות למאמצים שלנו ,  ארצות הברית הכירה בירושלים כבירת ישראל והעבירה את השגרירות .  מנהיגי המעצמות באים לישראל כדי לחבור אלינו ,  כולל ממדינות ערב .  ראיתם את הכנס המדהים בוורשה .  וכל זה ,  ללא כל נסיגות כמו שלפיד וגנץ מתכננים .  הם מאמינים שצריך לסגת ולוותר ".  
" אנחנו בונים את המדינה ",  המשיך נתניהו . " סוללים רכבות ,  כבישים ומחלפים ומבטלים את הפריפריה .  אין דבר חברתי יותר מזה .  הפכנו את ישראל למעצמת גז ,  מעצמת סייבר ,  את כל זה הם מנסי להעלים .  אבל אתם ידועים את האמת .  כשאני ראש ממשלה אתם לא מפחדים לעלות לאוטובוס ,  להיכנס למסעדות .  המדינה פורחת - השמיים פתוחים .  הפכנו את ישראל לכוח עולה ". 
נתניהו אף האשים את לפיד ואת גנץ בתמיכה בהסכם הגרעין עם איראן . " אני לא השלמתי עם זה .  פעלתי ונאבקתי בכל העולם נגד ההסכם ,  מול כל המעצמות ",  אמר . " הלכתי לקונגרס האמריקני ,  הצלחתי כי אני יודע שהשלום והביטחון באים רק מתוך ביטחון ולא מתוך רפיסות ".  הוא אף טען כי לפיד וגנץ בעד התנתקות נוספות והבטיח : " אצלי זה לא יקרה ".  
 " שמונה שנים עמדתי מול לחצים רבים כולל של נשיא ארצות הברית והצלחתי .  כי ראש ממשלה בישראל צריך להיות מסוגל להביא את דברה של ישראל בעולם .  כן בני גנץ ,  באנגלית .  והוא צריך להיות מסוגל להגיד לא ולעמוד בזה ".  
ראש הממשלה אף ציין כי לפיד וגנץ התנגדו לחוק הלאום בעוד שהוא פעל לחקיקתו . " אני גאה שחוקקנו את החוק ההיסטורי הזה ,  זה לא רק הדגל וההמנון ,  זה המעטפת .  מדינת שיראל היא מדינת הלאום של העם היהודי ורק של העם היהודי .  לחוק הזה הם מתנגדים .  כזכור ,  הרמטכ"ל גנץ היה נגד הגדר שהקמנו בגבול מצרים וגם הרמטכ"ל אשכנזי התנגד ,  אבל אני הייתי בעד .  התעקשתי על כך מול דעתם של בכירים ,  גם שר הביטחון ". 
נתניהו שב והזכיר את השגיו הכלכליים ב-2003 וב-2009 ,  והצהיר כי הוא גאה בנבחרת הליכוד בהובלת המדינה ,  וטען כי לפיד היה שר האוצר הכושל בתולדות ישראל . " ומה לגבי גנץ ?  הוא פשט את הרגל בזמן שיא ",  אמר . " הביא את החברה המסחרית שלו לקריסה ופיטר את כל העובדים .  לפיד וגנץ לא מבינים שום דבר בכלכלה .  לא רק שהם אומרים את זה ,  אלא מוכיחים את זה במעשים שלהם .  ולכן ,  יעשו מה שיגיד להם המומחה לכלכלה ששיבצו במעלה הרשימה - ניסנקורן .  נציג הוועדים המונופוליסטיים שמונעים תחרות במשק ". 
נתניהו הזהיר כי ממשלה בראשות גנץ  " תהרוס את כלכלת ישראל ותקים מדינה פלסטינית :  בפאתי תל אביב ,  ליד עפולה ובאר שבע .  המדינה פלסטינית תסכן את קיומנו .  זה מה שהם מתכננים לעשות .  כל השמאל מתגייס לעזור להם כדי להביא את הפתרון הזה .  ולכן ,  מעכשיו מכונת התעמולה של התקשורת תפעל יומם ולילה כדי לשכנע אתכם שהשמאל הוא לא שמאל .  יהללו את מפגן השמאל של לפיד וגנץ .  כבר התחילו בזה .  גם לא חותכים להם את הנאומים והם יכפישו אותנו בלי הרף .  יכתבו כתבות ותחקירים ויש להם מטרה אחת - להעביר קולות מימין לשמאל או להשאיר אתכם מצביעי הימין בבית .  רק ליכוד גדול ימנע ממשלת שמאל ",  חתם .  
מוקדם יותר היום אמר נתניהו כי  " זו מערכת בחירות קשה ,  השמאל מתאחד וייהנה מתמיכה בלתי פוסקת של התקשורת עד ליום הבחירות ".  לדבריו , " יש להביא את כל האנשים לקלפי ונשכנע אותם שלא יבזבזו קולות ,  ולא יצביעו למפלגות שלא יעברו את הסף ,  אלא יצביעו קודם כל לליכוד .  אנחנו יודעים שיש כאן סכנה .  אני אומר את הדברים כהווייתם לא מייפה אותם ואני גם לא מכביר מילים על הסכנה ". 
השר יריב לוין הגיש לוועדת הבחירות את רשימת הליכוד ,  שכללה את השריון שאושר לנציג  " הבית היהודי "  במסגרת התחייבויותיו של נתניהו כדי להביא לאיחוד בימין .  מזכירות המפלגה התכנסה בכפר המכביה ,  בהשתתפות ראש הממשלה ,  ואישרה פה אחד מקומו של הרב אלי בן דהן מהבית היהודי במקום ה-28 .  עוד נקבע כי במקום ה-41 ישוריין ארז תדמור ,  עיתונאי ימין ממייסדי  " אם תרצו "  שמשמש כיום כדובר קמפיין הליכוד .
  ( עדכון ראשון :  19:49 )  

נתניהו על  " כחול לבן ":  מדברים על אחדות אך רוצים מדיניות שמאל
ראש הממשלה הגיב לנאום הפתיחה של ראשי כחול לבן וטען כי בכוונתם להקים גוש חוסם באמצעות המפלגות הערביות . " רק שלשום גנץ תקף אותי ,  קצין בצה"ל שנפצע בקרב עם מחבלים ,  ומוכן להעביר את ראשות הממשלה ללפיד ששירת ככתב במחנה "
 
