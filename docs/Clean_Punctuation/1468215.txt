נתניהו יביא מיליון תיירים לישראל ? 
ראש הממשלה הבטיח כי יחולל מהפך בתיירות הנכנסת לארץ הקודש : " ניתן יהיה להביא לישראל עוד יותר ממיליון תיירים " 
" בעתיד הקרוב ניתן יהיה להביא לישראל עוד יותר ממיליון תיירים בשנה ",  כך אמר הערב  ( שני )  ראש הממשלה בנימין נתניהו .  נתניהו הודיע כי כבר בשבוע הבא הוא יקיים דיון בנושא עם שר האוצר יובל שטייניץ ,  השר לפיתוח אזורי סילבן שלום ,  שר התיירות סטס מיסז'ניקוב ושרת התרבות והספורט לימור לבנת .  לדבריו ,  לאתרים ההיסטוריים הקדושים לנצרות  " יש פוטנציאל גדול ולא ממומש העשוי לסייע לכלכלת ישראל בכלל ולפיתוח הגליל בפרט ".  מלשכת רה"מ נמסר כי כבר בעבר נתניהו העלה את הצורך בתוכנית כוללת שתביא למהפך בתחום התיירות .  
בסיורו אתמול עם משפחתו בגליל חיזק רה"מ את הערכתו והופתע מהמספר הנמוך של המבקרים באתרים מסויימים . " מדיניות נכונה הכוללת בין היתר גם שחזור של חלק מהאתרים תביא לעלייה משמעותית בתיירות הנכנסת ,  לייצור מקומות תעסוקה ולעלייה בהכנסות ",  אמר נתניהו .
 
נתניהו יביא מיליון תיירים לישראל ? 
ראש הממשלה הבטיח כי יחולל מהפך בתיירות הנכנסת לארץ הקודש : " ניתן יהיה להביא לישראל עוד יותר ממיליון תיירים "  

