אבו מאזן :  הארכת ההקפאה תאפשר השגת הסדר שלום
לדברי יו"ר הרשות הפלסטינית ,  הוא אינו מתנגד להארכה של תקופת הקפאת הבנייה בשטחים בחודש או חודשיים בלבד , " משום שבמהלכם אפשר להגיע להסכם שלום סביב כל סוגיות הסדר הקבע "
 יו"ר הרשות הפלסטינית אבו מאזן אמר היום  ( שני )  כי לא יסכים לקיים משא ומתן עם ישראל  " אפילו יום אחד ",  אם היא תחדש את הבנייה בהתנחלויות בסוף החודש .  בראיון לסוכנות הידיעות הצרפתית בדרכו לכינוס האו"ם בניו יורק הבהיר אבו מאזן : " נמשיך במשא ומתן כל עוד אין בנייה בהתנחלויות .  איני מוכן לשאת ולתת אם תחודש הבנייה ". 
אבו מאזן הוסיף ואמר כי ,  הוא אינו מתנגד להארכת תקופת ההקפאה בחודש או חודשיים בלבד , " משום שבמהלכם אפשר להגיע להסכם שלום סביב כל סוגיות הסדר הקבע ".  הוא הבהיר כי  " אם תופסק הבנייה בהתנחלויות ,  אם תהינה כוונות טובות ,  אם יהיה רצון ואם ישראל תקבל החלטה בנושא  נוכל להגיע להסכם סביב נושאי הגבולות והביטחון .  ואם נשיג הסכמות בנושאים אלו  אוטומטית נפתור את נושאי ההתנחלויות ,  המים וירושלים ". 
בהתייחסו לפתרון סוגיות הפליטים אמר : " יש לפתור את הסוגייה בהתאם להחלטת האו"ם 194 ".  בנוסף ,  הבהיר אבו מאזן כי על ישראל לשחרר את כל האסירים הפלסטינים מהכלא במסגרת הסכם עם הרשות ,  שכן  " הפלסטינים לא יקבלו הסכם שלא יביא לשחרור כל האסירים ".  
אבו מאזן שב והבהיר כי הוא דוחה את הדרישה הישראלית להכיר בישראל כמדינה יהודית : " זכותה של ישראל לכנות את עצמה כפי שהיא רוצה ",  הוא אמר . " אנחנו ,  מצד שני ,  מכירים במדינת ישראל מבלי התייחסות לדת או ללאום .  לא ייתכן שכל פעם שיש ראש ממשלה חדשה בישראל  הוא מגיע בדרישות חדשות מהפלסטינים ". 

אבו מאזן :  הארכת ההקפאה תאפשר השגת הסדר שלום
לדברי יו"ר הרשות הפלסטינית ,  הוא אינו מתנגד להארכה של תקופת הקפאת הבנייה בשטחים בחודש או חודשיים בלבד , " משום שבמהלכם אפשר להגיע להסכם שלום סביב כל סוגיות הסדר הקבע "
 
