נתניהו ברך על התקציב : " מעיד על לכידות הקואליציה "
 ראש הממשלה הביע שביעות רצון מהתקציב הדו-שנתי שאושר הלילה .  כחלון : " אנו מקדמים רפורמות שכמותן לא נראו שנים ".  גלאון תקפה : " זאב בעור של כבש ,  שמסתיר שורה של גזרות חמורות ".  ריאיון לאולפן וואלה !  NEWS
שרי הממשלה הביעו הבוקר  ( חמישי )  שביעות רצון מהתקציב הדו-שנתי לשנים 2016-2015 ,  שאושר לפנות בוקר ברוב של 20 שרים ונמנע אחד ,  שר הביטחון משה יעלון . " כפי שהבטחתי ,  העברנו לפנות בוקר את תקציב המדינה ללא שום התנגדות ",  ברך ראש הממשלה בנימין נתניהו . " זה מעיד על לכידות הקואליציה ולכידות הממשלה .  התקציב הזה הוא מאוזן ,  הוא אחראי ,  הוא דואג לצמיחה .  הוא דואג לצעדים שיורידו את יוקר המחיה .  זה תקציב טוב למדינת ישראל ". 
גם שר האוצר ,  משה כחלון ,  שאנשי משרדו פעלו בימים האחרונים במרץ מול אנשי המשרדים השונים ,  ברך על המוגמר . " תקציב המדינה אותו אישרה הממשלה הוא אחראי ומאוזן .  לצד ההטבות וההקלה על חיי האזרחים ביוקר המחיה ובהיצע הדיור ,  אנחנו מקדמים רפורמות גדולות ,  אשר כמותן לא נראו שנים רבות ,  במטרה לחולל צמיחה משמעותית ". 
עוד חדשות:ריבלין לוואלה !  NEWS : " לא מפחד ,  יודע מה עשיתי למען המדינה"תביעה ייצוגית נגד הרשות : " מונעת כניסת יהודים להר הבית"הלילה :  בן שנתיים נמצא ישן לבדו בגן ציבורי בנתניה 
פרופסור אבי בן בסט מהאוניברסיטה העברית ,  לשעבר מנכ"ל משרד האוצר ,  התייחס למע"מ אפס שעליו התעקש שר הכלכלה ,  בריאיון לאולפן וואלה !  NEWS . " הבטחתו של דרעי למע"מ אפס היא גרועה ,  פטרונית ופתח לרמאויות ",  אמר . " בטווח הארוך היא תפגע בו .  שיטת המע"מ הנוכחית בישראל היא מצוינת כי כמעט ואין בה יוצאים מן הכלל .  וגם את המעט שיש ראוי לבטל .  זה מקור חשוב בהכנסות המדינה ".  
לדבריו , " דרעי מציע שיהיו מספר מוצרים שיהיו פטורים מהמע"מ ,  אבל זה עלול להתרחב גם למוצרים הבאים .  שר הבריאות ירצה מע"מ אפס על מוצרים רפואיים ,  שר התחבורה ירצה מע"מ אפס על אביזרי בטיחות וכן הלאה .  זה יהרוס את השיטה שהיא מצוינת ואז נצטרך להעלות מסים אחרים שהם פחות יעילים ופחות טובים ".  הוא הוסיף כי  " אני חסיד גדול של תמיכה בשכבות חלשות ,  אבל קשה יהיה לבדוק מי זכאי ומי לא .  זה יכול להיות פתח לניצול לרעה .  לך תבקש מהם שני תלושי משכורת ,  ושאין הכנסה נוספת וכו' .  ויש פה רעה נוספת :  פטרונות .  אולי אותה אדם משכבה חלשה היה מעדיף את התמיכה הכלכלית לחינוך ?  הממשלה מחליטה בשבילו ".  
שר החינוך ,  נפתלי בנט ,  שמשרדו יקבל תוספת של 4.9 מיליארד שקלים לתקציבו ,  אמר כי זהו יום בשורה לילדי ישראל . " השגנו תקציב שמאפשר למערכת החינוך לצמוח למעלה ",  אמר . " זהו הישג חשוב ופורץ דרך למערכת החינוך כולה .  אני מברך את ראש הממשלה ואת שר האוצר שראו את טובת החינוך אל מול עיניהם .  עתידה של מדינת ישראל תלוי בהון האנושי שלה ובמערכת החינוך אשר מצמיחה אותו .  היום הבטחנו את מירב המשאבים לטובת תלמידי ומורי ישראל .  במסגרת הגדלת התקציב נצמצם את יחס מורה-תלמיד ,  נצמצם פערים בין אוכלוסיות שונות בחינוך ,  נגדיל את מספר הלומדים בחמש יחידות לימוד מתמטיקה ,  נרחיב באופן משמעותית את משאבי הגיל הרך בישראל ונעמיק את החינוך לערכים ולסובלנות ". 
משרד הבריאות יקבל תוספת של 4.6 מיליארד שקלים לתקציבו .  סגן שר הבריאות ,  יעקב ליצמן ,  שהלילה אושר גם תקצוב התוכנית לחיזוק מערכת הבריאות הציבורית שיזם ,  אמר כי  " התכנית גובשה במטרה להביא לקידום וייעול מערכת הבריאות ,  תוך הובלת מדיניות חברתית לטובת ציבור החולים ".  לדבריו , " אנחנו נתמקד בשיפור השירות במקומות הקשים ביותר  חדרי המיון ,  התורים לניתוחים ול-MRI ,  טיפול בתופעת הזיהומים - ולראשונה ,  נקצה משאבים לפול טיימרים  ( מודל שאמור להפחית את שירותי הרפואה הפרטית ,  ר"ב )  .  יש לנו עוד הרבה עבודה  סיכמנו שנפעל לשפר את מדד יוקר הבריאות ונגבש מודל תקצוב אלטרנטיבי לבתי החולים הציבוריים .  לצד זאת ,  דאגנו להתחיל את הטיפול בתופעות המאיימות על מערכת הבריאות באמצעות הקצאת משאבים לקידום אורח חיים בריא ופיתוח טיפולי בית ".  
שרת התרבות והספורט ,  מירי רגב ,  אמרה כי  " הסכם זה יאפשר לי לממש את מדיניותי ולהנגיש את התרבות והספורט לפריפריה ,  למגזר הלא יהודי ולמגזר החרדי .  הסכם זה מביא לידי ביטוי מדיניות של צדק תרבותי וזאת מבלי לפגוע במוסדות התרבות הקיימים ".  לדבריה , " לראשונה יהיה סל תרבות במשרד התרבות והספורט ,  אשר יאפשר עבודה ישירה מול הרשויות ולא עבודה רק מול מוסדות התרבות ,  כפי שהיה עד כה .  במסגרת ההסכם סוכם על הצלתו של מכון וינגייט והפיכתו למכון הלאומי לספורט ,  והגדלת תקציב ההכנות האולימפיות ".  
שר החקלאות ,  אורי אריאל ,  הוסיף : " זהו סיום מבורך של עבודה קשה וממושכת שהתחילה עם הקמת הממשלה ".  לדבריו , " למרות הקיצוץ הנרחב בפעילות ממשלת ישראל ,  הצלחנו להביא הישגים רבים לציונות הדתית ולעם ישראל ,  בנוסף לתוספת תקציבית משמעותית למשרד החקלאות .  הצלחנו למנוע את הקיצוץ בשירות הלאומי ואף להגדילו ומאות תקנים חדשים יוספו לקליטת בעלי מוגבלויות .  בנוסף ,  הגענו לסיכום על הקמת מנהלת גרעינים חברתית .  לראשונה הוקצו תקנים וסכום כספי לתחום זה ,  דבר שייתן מעמד ממלכתי לפעילות ציונית חשובה זו .  כמו כן הגדלנו את התקציב לשיקום מפוני גוש קטיף .  במאמץ משותף של שרי הבית היהודי נמנע קיצוץ מתקציב המכינות ומתקציב הרשויות המקומיות ". 
שר המדע ,  הטכנולוגיה והחלל ,  דני דנון ,  שתקציב משרדו יגדל בכ- 20% בתקציב הדו-שנתי ,  ברך גם הוא על המהלך . " עם כניסתי לתפקיד הבהרתי כי קידום הפריפריה והנגשת המדע לילדים ולנוער יהיו בראש סדר העדיפויות מבחינתי ",  אמר . " רוב התקציב הנוסף הקרוב יופנה לפרויקטים בפריפריה ולקידום המדע בקרב נשים ומיעוטים .  אנחנו ממשיכים לזרוע זרעים להובלת המהפכה שתכניס אוכלוסיות נוספות לעולמות המדע והטכנולוגיה בישראל ".  
באופוזיציה קיבלו את אישור התקציב בהתנגדות . " התקציב של כחלון הוא זאב בעור של כבש ,  שמסתיר שורה של גזרות חמורות שיפגעו באזרחי ישראל ",  אמרה בתגובה יו"ר מרצ ,  זהבה גלאון . " דחייה נוספת של חוק יום לימודים ארוך  חוק שנועד לסייע להורים ,  ובמיוחד לאימהות ,  לעבוד ולהשתכר יותר ;  צמצום כח האדם במגזר הציבורי והיעדר התחייבות להעסקה ישירה של עובדי קבלן בהתאם להסכם עם ההסתדרות ;  פגיעה בזכאות לדמי אבטלה של צעירים וצעירות ;  וחמור מכל ,  קיצוץ רוחבי של 3% במשרדי הממשלה ,  שיפגע קשות בשירותים החברתיים ובשכבות המוחלשות שהן הצרכניות העיקריות שלהם ". 
לדבריה , " ההצהרות על תוספות לתקציבים החברתיים הן ניסיון שקוף להונות את הציבור .  התקציבים החברתיים גדלים מדי שנה בשיעור קבוע ואוטומטי ,  שכל התוספות בהן מתפארים השרים נכללות בו ממילא .  לא רק שאין תוספת אמיתית לתקציבים ,  אלא שהם עומדים בפני קיצוץ ". 
בהכנת הידיעה השתתפה רויטל בלומנפלד .  

נתניהו ברך על התקציב : " מעיד על לכידות הקואליציה "
 ראש הממשלה הביע שביעות רצון מהתקציב הדו-שנתי שאושר הלילה .  כחלון : " אנו מקדמים רפורמות שכמותן לא נראו שנים ".  גלאון תקפה : " זאב בעור של כבש ,  שמסתיר שורה של גזרות חמורות ".  ריאיון לאולפן וואלה !  NEWS

