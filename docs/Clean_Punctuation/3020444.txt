בכירי העיתונאים בעצומה נגד נתניהו : " יעד למסע דה-לגיטימציה על בסיס אישי "
 העיתונאים הבכירים בישראל חתמו על עצומה שבה הם מתריעים על התבטאויותיו של רה"מ נגד עיתונאים ואמצעי התקשורת ;   " תגובתו נגד דרוקר בעניין התחקיר על תא"ל עופר וינטר - חציית קו שאסור לחצותו ".  בין החתומים :  דן מרגלית ומוטי גילת מ"ישראל היום "
 העיתונאים הבכירים בישראל חתמו על עצומה שבה הם מתריעים כנגד התבטאויותיו של ראש הממשלה בנימין נתניהו נגד עיתונאים ואמצעי התקשורת .  בעצומה נכתב  " באופן חריג ,  אנו רואים צורך דחוף להתריע במשותף על המצב שבו עיתונאיות ועיתונאים הופכים ליעד למסע דה-לגיטימציה נגדם אשר כולו נעשה על בסיס אישי ,  תוך הטלת דופי במניעיהם ובעבודתם המקצועית .  לראש ממשלה שמורה כמובן הזכות לבקר את עבודת התקשורת ,  ואולם תגובתו נגד העיתונאי רביב דרוקר בעניין התחקיר על תא"ל עופר וינטר הייתה בבחינת חציית קו שאסור לחצותו ". 
על המכתב חתומים אנשי תקשורת מ"הארץ ",  ערוץ 2 ,  ערוץ 10 , " ידיעות אחרונות "  ואתר וואלה .  בנוסף ,  חתומים עליו גם דן מרגלית ומוטי גילת מ"ישראל היום "  - בו פורסמה רק השבוע כותרת ראשית נגד דרוקר .  העיתונאים מתריעים כי  " האמירות הללו הן נורת אזהרה חמורה ועדות לאווירה שבה עלול חלילה מישהו להחליט להעביר את מסע ההכפשה הזה גם למישור הפגיעה הפיסית ".  העיתונאים ציינו כי נתניהו הציג את דרוקר בפוסט שפרסם בעמוד הפייסבוק שלו כמי  " שרוקם עלילות שווא כדי לפגוע בקצין בכיר ומוערך .  הרמיזה הברורה היא שדרוקר רוצה לפגוע בצה"ל ובמדינה .  זהו סימון אישי של עיתונאי כמי שפוגע בערכים המקודשים לחברה הישראלית ". 
עוד נכתב בעצומה כי  " הניסיון של ראש הממשלה לעשות דה-לגיטימציה לדרוקר על בסיס אישי גרר כנגד דרוקר תגובות מכפישות ,  אלימות ומסיתות מצד גולשים .  הם כתבו זאת בעמוד הפייסבוק של ראש הממשלה ובמקומות אחרים שדיווחו על העניין ,  תוך קריאות לפגיעה בדרוקר .  עכשיו הזמן לעצור ,  לוודא שכולם ,  גם ראש הממשלה - שהוא ראש הממשלה של כולנו - מתגייסים להגן על קיומה של עיתונות חופשית ,  במקום ללבות את ההסתה נגדה ". 
על המכתב חתומים אמנון אברמוביץ' ,  חדשות 2 ;  דניאל אופיר ,  ערוץ 1 ;  מורן אזולאי ,Ynet ;  נדב איל ,  חדשות 10 ;  תמר איש-שלום ,  חדשות 10 ;  הילה אלרואי חדשות 10 ;  עמרי אסנהיים ,  עובדה ,  קשת ;  עמיחי אתאלי ,  ידיעות אחרונות ;  אלון בן דוד ,  חדשות 10 ;  עודד בן עמי ,  חדשות 2 ;  רון בן ישי ,Ynet ;  רונן ברגמן ,  ידיעות אחרונות ;  נסלי ברדה ,  עובדה ,  קשת ;  רזי ברקאי ,  גל"צ ;  אריה גולן ,  רשת ב' ;  דב גיל-הר ,  וואלה news ;  מוטי גילת ,  ישראל היום ;  אביעד גליקמן ,  חדשות 10 ;  אילנה דיין ,  עובדה ,  קשת ;  יעל דן ,  גל"צ ;  אור הלר ,  חדשות 10 ;  עמוס הראל ,  הארץ ;  גידי וייץ ,  הארץ ;  מואב ורדי ,  חדשות 10 ;  יוסי ורטר ,  הארץ ;  גיא זהר ,  חדשות 10 ;  מתן חודורוב ,  חדשות 10 ;  אוהד חמו ,  חדשות 2 ;  אבי יששכרוף ,  וואלה news ;  בן כספית ,  מעריב ;  אמנון לוי ,  ערוץ 10 ;  יונית לוי ,  חדשות 2 ;  ירון לונדון ,  חדשות 10 ;  יואב לימור ,  ערוץ 2 ,  ישראל היום ;  גיא לרר ,  חדשות 10 ;  טלי מורנו ,  חדשות 10 ;  כרמלה מנשה ,  רשת ב' ;  דן מרגלית ,  ישראל היום ;  קרן מרציאנו ,  חדשות 2 ;  עקיבא נוביק ,  חדשות 10 ;  קרן נויבך ,  רשת ב' ;  משה נוסבאום ,  חדשות 2 ;  נגה ניר נאמן ,  חדשות 10 ;  אודי סגל ,  חדשות 2 ;  גדי סוקניק ,  חדשות 10 ;  ספי עובדיה ,  חדשות 10 ;  אלכס פישמן ,  ידיעות אחרונות ;  סבר פלוצקר ,  ידיעות אחרונות ;  רינו צרור ,  גל"צ ;  יניב קובוביץ' ,  הארץ ;  אושרת קוטלר ,  חדשות 10 ;  ברוך קרא ,  חדשות 10 ;  יובל קרני ,  ידיעות אחרונות ;  ברק רביד ,  הארץ ;  רפי רשף ,  חדשות 10 ;  חמי שלו ,  הארץ ;  טל שלו ,  וואלה news ;  בן שני ,  עובדה ,  קשת ;  ורועי שרון ,  חדשות 10 .  

בכירי העיתונאים בעצומה נגד נתניהו : " יעד למסע דה-לגיטימציה על בסיס אישי "
 העיתונאים הבכירים בישראל חתמו על עצומה שבה הם מתריעים על התבטאויותיו של רה"מ נגד עיתונאים ואמצעי התקשורת ;   " תגובתו נגד דרוקר בעניין התחקיר על תא"ל עופר וינטר - חציית קו שאסור לחצותו ".  בין החתומים :  דן מרגלית ומוטי גילת מ"ישראל היום "
 
