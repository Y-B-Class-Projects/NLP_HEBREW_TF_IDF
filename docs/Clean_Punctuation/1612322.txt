נתניהו : " העסקה תובא לדיון בכנסת "
 ראש הממשלה התייחס להתקדמות בעסקה לשחרור שליט והבהיר כי  " עדיין אין עסקה ".  גם ברק התייחס לדיווחים : " לישראל יש חוב לגלעד שנחטף תוך כדי הגנה על המדינה ".  מוקדם יותר נמסר מלשכת נתניהו כי הדיווחים על המגעים  " אינם נכונים ומעוותים "
  ( צילום :  שי מכלוף ,  עריכת וידאו :  דורון שטיין ) 
ראש הממשלה ,  בנימין נתניהו ,  התייחס היום  ( שני )  בישיבת סיעת הליכוד לדיווחים לפיהם העסקה לשחרור גלעד שליט קרובה לסיכום .  נתניהו אמר כי  " עדיין אין עסקה עם חמאס בנוגע לגלעד שליט ".  נתניהו הוסיף כי ברגע שתהיה עסקה ,  היא תובא לדיון בכנסת ולהחלטת הממשלה .
" הסיבה שאין כרגע דיון בסיעה ואין דיון בממשלה ,  היא כי אין עסקה ואין החלטה ",  אמר נתניהו . " עוד לא ברור מה קורה בצד השני עם הדרישות השונות .  זה יתברר במהלך הזמן .  אין טעם לפתוח כרגע בדיון תיאורטי ,  כל עוד לא ברור מה יוצע בצד השני ולמה מתוך זה נוכל להסכים .  מה שכן ידוע זה שיש לנו ערך מאוד גדול לדאוג לחיילינו ולהשיבם הביתה בריאים ושלמים עד כדי סיכון חיים .  יש יחידות מיוחדות בצה"ל שמחלצות אנשים תחת אש .  זה ערך גדול מאוד במורשת היהודית ,  בצבא ובמדינה .  אני מדבר כאן ברמה העקרונית ,  המופשטת .  בסופו של דבר ,  או שנגיע לדיון או שלא .  כאמור ,  אנחנו עדיין לא נמצאים ברגע שבו צריך להתחיל בדיון ציבורי .  אם וכאשר תהיה החלטה ,  נביא אותה לדיון בציבור ובכנסת ולהכרעה בממשלה ". 
ח"כ ציפי חוטובלי שאלה את ראש הממשלה  " מה קורה בעניין גלעד שליט ?  עד כמה מדובר בכניעה לקמפיין ציבורי שמתנהל לעומת ההשלכות לשחרור מחבלים ?  עד כמה נשקלו אופציות נוספות ?  ".  נתניהו השיב לה כי  " העניין עדיין לא סגור .  יתקיים דיון על כך .  יש שני צדדים למטבע .  גם בצד השני יש התלבטויות .  ועדיין לא לגמרי ברור מה הצד השני יציע ולמה נסכים ".  
גם שר הביטחון אהוד ברק ,  התייחס לעסקה המתגבשת .  בטקס לציון 25 שנים להיווסדה של חברת אלביט בשדרות אמר ברק כי  " יש לנו חוב לגלעד שליט ,  שנחטף תוך כדי הגנה ,  פה ברצועה .  זה זמן רגיש מידי לדיבורים .  אנחנו צריכים להיות דרוכים ומוכנים לבצע כל מהלך אפשרי וראוי כדי שגלעד יחזור הביתה ".  ברק הוסיף כי  " בשבילנו ,  אנשים שהיו פעם במדים והיום במערכת הביטחון ,  זו מחויבות עמוקה ,  גם פיקודית וגם מוסרית ,  מעבר למחויבות האנושיות שמשותפת לכל אזרחי המדינה ". 
בעקבות הפרסומים האחרונים בנוגע לעסקה המתגבשת לשחרור החייל החטוף גלעד שליט ,  מסרה מוקדם יותר היום לשכת ראש הממשלה כי  " בעת האחרונה מתפרסמים פרטי מידע רבים שמקורם בחו"ל ובתקשורת הזרה כאשר הם אינם מוסמכים וחלקם אף מעוותים במתכוון .  המאמצים לשחרורו של גלעד שליט נמשכים כל העת הרחק מעין התקשורת ואין בכוונתנו להתייחס מעבר לכך ".  בתוך כך הודיעה סיעת האיחוד הלאומי כי תערוך מסיבת עיתונאים נגד עסקה הכוללת שחרור מחבלים .
 נעם שליט ,  אביו של החייל החטוף גלעד שליט ,  נועד הבוקר בקריה בתל אביב עם המתאם המיוחד חגי הדס .  עם צאתו מהפגישה אמר : " אני לא רגוע .  כשיהיה לי במה לעדכן ,  אז נשמח לשתף אתכם בשמחתנו ,  אם וכאשר.אני ממהר לפגישות נוספות שיש לי היום ".  לפני הפגישה אמר שליט לעיתונאים : " עכשיו זה לא הזמן לדיבורים ".  אביו של החייל החטוף הדגיש כי מדובר בפגישת עדכון שנקבעה לפני הדיווחים על ההתקדמות במו"מ .
 מאוחר יותר נועדו הוריו של שליט ,  נעם ואביבה ,  עם שר ההסברה והתפוצות יולי אדלשטיין  ( ליכוד )  במסגרת סבב פגישות שרים שימשיך להתקיים היום .  בפתח הפגישה אמר שליט כי  " אנחנו סבורים שזה לא הזמן לפטפטת אלא למעשים .  אני אומר משהו שהוא לא חדש ולא מפתיע .  אנחנו רוצים ומצפים לראות את גלעד בבית אחרי כל כך הרבה ימים ,  שבועות ושנים ".  אדלשטיין אמר כי  " נעניתי ברצון להיפגש איתכם .  המעמד לא קל לי באופן אישי כמו שהוא לא קל לאף אחד .  אני קרוע מבפנים ואני מניח שכל בר דעת עובר את התחושות האלה לא פחות ממני .  אני מקווה שכל השרים ייפגשו עם משפחת שליט ".  לאחר הפגישה עם אדלשטיין יקיימו נעם ואביבה פגישות גם עם השר דן מרידור והשר להגנת הסביבה גלעד ארדן .
 אמש דיווחו רשת הטלוויזיה האמריקאית  " פוקס "  ורשת הטלוויזיה הערבית אל-ערבייה כי ישראל העבירה לידי חמאס את רשימת האסירים החדשה והעסקה צפויה להיחתם בימים הקרובים .  בחמאס מעוניינים לחתום על עסקה לקראת חג הקורבן המוסלמי כדי להציג את תמונותיהם של האסירים המשוחררים יחד עם קרובי משפחתם במטרה להגדיל את התמיכה בארגון .  ברשת אל-ערבייה דווח כי בכירי חמאס יקיימו פגישה כדי לדון בפרטים הסופיים של העסקה .  במשפחת שליט אמרו שהם לא מכירים את הדיווחים , " יש עליות וירידות .  אנחנו לא יודעים שום דבר ",  אמרה אביבה שליט לוואלה !  חדשות
עדכון ראשון 13:07

נתניהו : " העסקה תובא לדיון בכנסת "
 ראש הממשלה התייחס להתקדמות בעסקה לשחרור שליט והבהיר כי  " עדיין אין עסקה ".  גם ברק התייחס לדיווחים : " לישראל יש חוב לגלעד שנחטף תוך כדי הגנה על המדינה ".  מוקדם יותר נמסר מלשכת נתניהו כי הדיווחים על המגעים  " אינם נכונים ומעוותים "
 
