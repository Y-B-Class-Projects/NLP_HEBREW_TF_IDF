היועמ"ש ייפגש עם פרקליטי נתניהו לדון בהחלטה על הגשת כתב אישום
לשכת היועמ"ש פרסמה מכתב מענה לבקשת פרקליטי נתניהו להימנע מקבלת החלטה על הגשת כתב אישום לפני הבחירות .  במכתב הובהר כי תהליך העבודה על תיקי החקירה שהחל טרם ההחלטה על הקדמת הבחירות ,  נמשך כסדרו ומתנהל כמתוכנן .  מנדלבליט הסכים להיפגש עם באי כוחו של נתניהו
לשכת היועץ המשפטי לממשלה אביחי מנדלבליט הגיבה הערב  ( חמישי )  לבקשת פרקליטיו של ראש הממשלה בנימין נתניהו ,  בעניין בקשתו להימנע מקבלת החלטה על הגשת כתב אישום נגדו לפני הבחירות .  במכתב הובהר כי תהליך העבודה על תיקי החקירה הנוגעים לראש הממשלה ,  שהחל טרם ההחלטה על הקדמת הבחירות ,  נמשך כסדרו ומתנהל כמתוכנן .  לבקשת עורכי דינו של נתניהו ,  הסכים מנדלבליט לקיים עמם פגישה בשבוע הבא בעניין זה .
 פרקליטו של ראש הממשלה ,  עו"ד נבות תל-צור ,  הגיש ביום שני האחרון מכתב ללשכת היועמ"ש ,  בו הציג שתי בקשות :  יידוע נתניהו בדבר העברת חומרי החקירה בתיקים הנוגעים לעניינו מהמשטרה לתביעה הכללית ,  וכן יידועו במועד פרסום החלטתו של היועץ המשפטי .
 לקריאה נוספת בנושאנתניהו :  דרשתי בחקירותיי עימות עם עדי המדינה - וסורבתי פעמייםנתניהו ממשיך במתקפה : " מישהו יחזיר לכם את הבחירות ? "נתניהו :  לא ייתכן לפתוח בשימוע אם אי אפשר לסיימו עד הבחירות 
במכתב התגובה נכתב כי  " אשר לסוגיית מועד פרסום החלטת היועץ המשפטי ,  נבהיר כי הליך בחינת חומר הראיות בתיקי החקירה בהם נחקר ראש הממשלה כחשוד הוא הליך מקצועי ,  המנוהל בהתאם לדרכי העבודה המקובלות ביחס לתיקים אחרים המגיעים להכרעתו .  הליך העבודה על התיקים מתקיים באופן ענייני וסדור ,  תוך מאמץ לסיים את העבודה בהקדם האפשרי ,  הכול כפי שתוכנן מראש ,  טרם ההודעה על הקדמת הבחירות ". 
בהודעת הלשכה נמסר כי חומרי החקירה בנוגע לכלל תיקי החקירה - 1,000 ,  2,000 ו-4,000 - הועבר לגורמי התביעה .  לדבריהם ,  אם לאחר השלמת בחינת החומרים יחליט היועץ המשפטי להעמיד לדין את ראש הממשלה ,  יוזמנו פרקליטי להציג את טענותיהם באשר לאפשרות העמדתו לדין ,  כמקובל ,  בטרם תתקבל החלטה סופית .  
עוד נכתב כי  " כפי שפורסם ,  פרקליטות מחוז תל אביב  ( מיסוי וכלכלה )  וצוותיה ,  אשר ליוו את החקירות ,  בחנו את הראיות שנאספו וגיבשו טיוטות חוות דעת בעניינן .  טיוטות אלו הועברו לפרקליט המדינה ,  שיחד עם גורמי מטה בפרקליטות המדינה בחנו אותן ואת חומר הראיות שבבסיסן .  עם סיום בחינה זו ,  הדבר נבחנים כמקובל בפני היועמ"ש ".  
" אנו פועלים בהתאם להנחיית היועמ"ש שעניינה 'מדיניות התביעה והאכיפה לפני הבחירות לכנסת ולרשויות המקומיות ' "  ,  הצהירו במכתב .  לפי ההנחיה , " אין מקום להשהות טיפול בתיקים נגד נבחרי ציבור או מועמדים שהגיעו לאחר חקירה לפרקליטות או לתביעה המשטרתית ,  לצורך החלטה אם להגיש כתב אישום .  ואולם,הטיפול יהיה תוך מתן הדעת לזהירות הנדרשת ".  
בתוך כך ,  מנדלבליט הסכים לבקשתו של עו"ד תל-צור לקיים עמו פגישה .  זאת על מנת שיוכל להציג בהרחבה את עמדתו של נתניהו בסוגיה של מועד פרסום החלטת היועמ"ש בעניינו .  בלשכה הדגישו כי  " הפגישה תעסוק בסוגיה זו - ובה בלבד ".  בפגישה צפויים לייצג את נתניהו עורכי הדין תל צור ועמית חדד
 ( עדכון ראשון :  19:35 )  

היועמ"ש ייפגש עם פרקליטי נתניהו לדון בהחלטה על הגשת כתב אישום
לשכת היועמ"ש פרסמה מכתב מענה לבקשת פרקליטי נתניהו להימנע מקבלת החלטה על הגשת כתב אישום לפני הבחירות .  במכתב הובהר כי תהליך העבודה על תיקי החקירה שהחל טרם ההחלטה על הקדמת הבחירות ,  נמשך כסדרו ומתנהל כמתוכנן .  מנדלבליט הסכים להיפגש עם באי כוחו של נתניהו

