פחות משבוע לבחירות :  נתניהו ייפגש עם פוטין ביום חמישי במוסקבה
שני המנהיגים צפויים להיפגש ברקע התקיפה המיוחסת לישראל ,  חמישה ימים לפני הבחירות .  אתמול שוחחו השניים בטלפון ועסקו בסוגיות אזוריות בשיחה שיזם משרד ראש הממשלה לטענת הרוסים
ראש הממשלה בנימין נתניהו ייפגש עם נשיא רוסיה ולדימיר פוטין ביום חמישי הקרוב במוסקבה ברוסיה .  פגישתם של השניים ,  חמישה ימים לפני הבחירות ,  מתרחשת בסמוך לתקיפה המיוחסת לישראל בסוריה בשבוע שעבר .  אתמול שוחחו השניים בטלפון לראשונה לאחר התקיפה ,  ודנו בסוגיות אזוריות .  לפי מוסקבה ,  השיחה התקיימה ביוזמת ישראל .
 בשבוע שעבר ,  ברקע ההכרה האמריקנית בריבונות ישראל ברמת הגולן ,  דיווחו כלי תקשורת בסוריה כי ישראל תקפה מחסני נשק איראניים באזור נמל התעופה בחאלב שבצפון-מערב וכי בתקרית נהרגו לפחות שבעה בני אדם .  
עוד בוואלה !  NEWS:דיווחים בסוריה :  ישראל תקפה יעדים איראניים בנמל התעופה בחאלבהריסות באזור חאלב :  תיעוד מתוצאות התקיפה המיוחסת לישראל בסוריהנתניהו במוסקבה : " הוצאת האיראנים מסוריה - יעד מוצהר של רוסיה "  
פגישתם האחרונה של שני המנהיגים נערכה בסוף חודש פברואר כאשר נתניהו החליט לקצרה ביממה בשל הגשת כתב החשדות נגדו בגין שוחד בתיק 4000 על ידי היועץ המשפטי לממשלה ,  אביחי מנדלבליט .  
בפגישתם של השניים נכחו ראש המועצה לביטחון לאומי מאיר בן שבת ,  ראש אגף המודיעין אלוף תמיר היימן ומזכירו הצבאי תת-אלוף אבי אהרון בלוט .  במהלך הפגישה שארכה שעתיים הציג ראש אמ"ן מפות ועזרי מודיעין על תהליך ההתבססות של איראן בסוריה והפעילות הישראלית .  לאחר מכן התקיימה ארוחת צהריים משותפת לשני הצדדים .
 אותה פגישת עבודה התקיימה לראשונה אחרי האירוע שבו הופל מטוס רוסי בשמי סוריה לאחר תקיפה אווירית של צה"ל .  
נתניהו אמר אז כי עיקר השיחה עסקה בהתבססות האיראנית בסוריה והוסיף , " דנו בה בפירוט רב ,  הבאנו חומרים מודיעיניים .  הבאנו דוגמאות להתבססות וצעדים שאנשינו מבצעים .  פוטין גילה הבנה לצורכי הביטחון של ישראל ,  זה היה מפגש מאוד מועיל ".  נתניהו חזר ואמר כי היעד של ישראל להוציא את כל האיראנים מסוריה , " זה לא רק יעד שלנו אלא יעד מוצהר רוסי ".  

פחות משבוע לבחירות :  נתניהו ייפגש עם פוטין ביום חמישי במוסקבה
שני המנהיגים צפויים להיפגש ברקע התקיפה המיוחסת לישראל ,  חמישה ימים לפני הבחירות .  אתמול שוחחו השניים בטלפון ועסקו בסוגיות אזוריות בשיחה שיזם משרד ראש הממשלה לטענת הרוסים

