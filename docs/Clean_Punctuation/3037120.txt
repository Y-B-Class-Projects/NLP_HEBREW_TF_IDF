משפחות עמונה מתמודדות עם היום שאחרי הפינוי : " חיים כפליטים "
 בעוד בבית הכנסת של המאחז מתבצרים עשרות צעירים ,  כל המשפחות פונו להתנחלות הסמוכה עפרה ,  שם הן מנסות להסתגל למציאות החדשה . " המדינה הייתה אמורה לדאוג לנו לפתרון דיור .  חשבנו שלמדו לקח מגוש קטיף "
 לאחר שהושלם הלילה  ( חמישי )  פינוי 40 המשפחות ממאחז עמונה ,  עברו התושבים באופן זמני להתנחלות הסמוכה עפרה .  כעת ,  הם מנסים להסתגל למציאות החדשה ,  ולמצוא פתרון דיור חלופי . " אנחנו כרגע פליטים ",  קבע רז דביר ,  תושב המאחז ואב לחמישה . " המדינה לא דאגה לנו לשום פתרון דיור ,  למרות שבג"ץ הקצה שנתיים לפינוי בדיוק בשביל זה .  היו אמורים להפיק לקחים מפינוי גוש קטיף ".  במהלך היום יעלו עם נציגי משרד הביטחון לקחת את הציוד שנותר בבתיהם .
 במהלך הלילה ,  המשפחות מרובות הילדים נאלצו לישון בחדרים קטנים באכסניה ,  בהם שמונה מיטות בחדר . " היינו צריכים להידחס בחדר של עשרה מטרים רבועים .  אנחנו מצפים ממשלת ישראל להקים באופן מידי ישוב חדש שיאפשר לנו לשמור על הקהילה וייתן פתרון מגורים בסיסי .  מקווים שכל המערכות יתגייסו והבטחות ראש הממשלה יתגשמו לשם שינוי ",  הוסיף דביר .  
עוד בוואלה !  NEWS :  נתניהו הגיב לראשונה לפינוי עמונה : " נקים התנחלות חדשה לתושבים"פינוי עמונה :  מאות שוטרי מג"ב פורצים למבנים האחרונים במאחזבוכריס יורד בדרגה במסגרת הסדר טיעון ;  השופטים :  רצינו להחמיר את העונש 
בין המשפחות ,  ניתן להבחין ברבים שאינם מסתמכים על פתרון מצד הממשלה .  זאת ,  למרות הבטחת נתניהו אמש לבנות יישוב חלופי למפונים ." אני לא מאמין שנתניהו ייבנה ישוב .  הוא איבד את האמון שלו אצלנו ",  הסביר יעקב בנימין ,  רב תלמוד התורה שנפתח הבוקר בעפרה .  
למרות מראות הפינוי הקשים והשינה המועטה ,  הוא מנסה לספק תמיכה לתלמידיו הצעירים . " אנחנו מכינים את הילדים לפינוי כבר שלושה חודשים .  יש לנו דרכי התמודדות ,  זו אינה הפעם הראשונה שאנחנו עושים את זה ",  אמר . " הבאנו להם טיפול רגשי ,  פסיכודרמה ,  והופעה להפגת השגרה .  המורים משתדלים לדבר איתם בנחת ,  לעשות שיעורים קצרים והרבה הפוגות ".  
שעות לפני הגעת 3,000 השוטרים למאחז הבלתי חוקי ,  פינו חלק מהתושבים את ילדיהם מבעוד מועד . " לא רצינו שהילדים יחזו בפינוי ,  אז לקחנו אותם לעפרה ",  סיפרה רויטל הלברשטט ,  מפונת עמונה . " קנינו שם בית לפני כמה שנים ,  כך שהיה לנו גם פתרון מגורים מראש ".  

משפחות עמונה מתמודדות עם היום שאחרי הפינוי : " חיים כפליטים "
 בעוד בבית הכנסת של המאחז מתבצרים עשרות צעירים ,  כל המשפחות פונו להתנחלות הסמוכה עפרה ,  שם הן מנסות להסתגל למציאות החדשה . " המדינה הייתה אמורה לדאוג לנו לפתרון דיור .  חשבנו שלמדו לקח מגוש קטיף "
 
