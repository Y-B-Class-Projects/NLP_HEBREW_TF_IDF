המפד"ל עושה קאמבק : " לא נמחקנו ,  אנו חיים "
 אחרי החבירה והשותפות להקמת  " הבית היהודי ",  הודיע ח"כ זבולון אורלב על חידוש הפעילות של מוסדות המפד"ל . " יש לנו פוטנציאל גדול לאמון רחב בציבור הישראלי "
  ( צילום :  יגור מזור ,  עריכת וידיאו :  עידן גוראל ) 
המפד"ל קמה לתחיה :  ח"כ זבולון אורלב  ( הבית היהודי )  הודיע היום  ( חמישי )  במהלך כנס פעילים על חידוש הפעילות של מוסדות המפלגה .  בכנס ,  שהתקיים בבית סוקולוב בתל אביב ,  השתתפו כ- 250 פעילים .  אורלב הסביר מדוע לדעתו צריך להשיב את מוסדות המפד"ל על כנם . " יש לנו פוטנציאל גדול לאמון רחב בציבור הישראלי ",  אמר . " עד היום לא מימשנו את הפוטנציאל הענק ,  הגיע הזמן לעשות זאת ברצינות  .  תועי דרך מקטרגים שאין מפד"ל ,  שהיא התפרקה ושאיננה קיימת יותר .  מעל במה נכבדה זאת יש לי בשורה טובה עבורכם :  לא נמחקנו ,  אנו חיים וקיימים .  המפד"ל קיימת ,  מוסדותיה קיימים וחוקתה בתוקף ".  
אורלב הודיע כי בתוך חודש הוא יכנס את הוועידה השמינית של המפד"ל שתהווה אות לחידוש הפעילות .  לדבריו ,  המפד"ל מוכרחה להתכונן לבחירות משום ,  ש"איש מאיתנו אינו יודע מה יחליט ראש הממשלה ,  האם להיענות ללחץ האמריקאי ולסכן את שלמות הקואליציה והממשלה ,  או שמא יחליט לפעול בדרך אחרת שתביא לפרישת מפלגת העבודה מהממשלה ותשאיר את הקואליציה עם 61 חברי כנסת בלבד .  איננו יכולים לקחת סיכונים .  הזמן פועל לרעתנו ".  
אורלב עקץ את יו"ר מפלגתו השר דניאל הרשקוביץ ,  שמסרב לומר בצורה ברורה ש"הבית היהודי "  תפרוש מהממשלה במידה שתהיה הקפאה .  לדברי אורלב , " סיעתנו החליטה להתנגד באופן נחרץ לחידוש ההקפאה ואני מקווה שכל חבריה יהיו נאמנים להחלטה זאת .  לא נוכל להיות שותפים בממשלה ובקואליציה הפוגעת באופן כה אנוש וכה קשה בהתיישבות ביהודה ושומרון  .  איננו רוצים להפיל את ביבי וממשלת הימין ,  החלטתנו באה להבהיר לאובמה ולהילרי קלינטון כי אנו מדינה דמוקרטית ובידנו החופש המלא לקבל החלטות על פי מיטב אמונתנו והשקפת עולמנו .  אני קובע בצער כי המהלכים של ראש הממשלה בתמיכת הליכוד ,  ש"ס וישראל ביתנו אפשרו את ההקפאה שהסתיימה ויש לי חשש כבד שיאפשרו גם את המשכה ". 
ח"כ אורלב הביע אכזבה מהליכוד גם בנושאי דת ומדינה ואמר כי , " על הציונות הדתית להתפקח מאשליות ולהבין כי רק מפלגה ציונית דתית כמו המפד"ל תהיה נאמנה למשנת הציונות הדתית ולערכיה .  יותר מאשר המפד"ל זקוקה למדינה ,  מדינת ישראל זקוקה למפד"ל .  הציונות הדתית זקוקה למפד"ל .  הציבור צמא למסר של המפד"ל ,  מעריך מאוד את הציונות הדתית המרכזית והיה שמח להגדיל את כוחה ". 

המפד"ל עושה קאמבק : " לא נמחקנו ,  אנו חיים "
 אחרי החבירה והשותפות להקמת  " הבית היהודי ",  הודיע ח"כ זבולון אורלב על חידוש הפעילות של מוסדות המפד"ל . " יש לנו פוטנציאל גדול לאמון רחב בציבור הישראלי "
 
