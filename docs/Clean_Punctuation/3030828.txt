 " נתניהו אמר למוזס :  'אם תכתוש אותי בבחירות  אטפל בך' "
 לפי דיווח  " הארץ ",  ראש הממשלה אמר למו"ל  " ידיעות אחרונות "  בשיחה שהוקלטה כי יקפיד לארגן את פעולות התגמול במסגרת החוק .  עוד פורסם כי באותה השיחה אמר מוזס לנתניהו שהוא משמיד מפעל חיים משפחתי באמצעות  " ישראל היום "
 ראש הממשלה בנימין נתניהו אמר למו"ל  " ידיעות אחרונות "  נוני מוזס בשיחה שהוקלטה לפני הבחירות ,  כי אם העיתון יכתוש אותו במערכת הבחירות הוא יטפל בו  כך דווח הערב  ( רביעי )  באתר הארץ .  על פי הדיווח ,  נתניהו הבהיר כי את כל פעולות התגמול הוא יארגן במסגרת החוק .  מהפרטים החדשים בנוגע לפרשה 2000 ,  שבמרכזה הקשר בין נתניהו למוזס ,  עולה כי המו"ל הציע סיקור חיובי לראש הממשלה ,  תמורת חקיקה שתחייב את החינמון  " ישראל היום ",  בבעלותו של מקורבו של נתניהו שלדון אדלסון ,  להימכר בתשלום .
 עוד פורסם הערב בהארץ כי באותה השיחה ,  מוזס הסביר לנתניהו כי כלי התקשורת שברשותו מתקיפים את האחרון מאחר שהוא לא יכול לשבת בשקט כאשר ראש הממשלה מבקש להשמיד מפעל חיים משפחתי באמצעות  " ישראל היום ",  יומון חינמי שאיים לטענת מוזס על  " ידיעות אחרונות ".  
ראש ממשלה תחת חקירהפרשת נתניהו-מוזס :  השר יריב לוין מסר עדות במשרדי יאח"ההשר כחלון על חקירות נתניהו : " אני מקבל מתנות רק בחתונה"חקירת נתניהו :  החשד לטובות הנאה עשוי לכלול עבירה של העלמת מס 
מוקדם יותר הערב אמר נתניהו בישיבת מזכירות הליכוד : " אני מנוע מלמסור פרטים ,  אבל אני יכול להגיד לכם עכשיו שאני מודע לכל הפרטים .  לא יהיה כלום כי אין כלום ".  הוא פנה בציניות ליו"ר הקואליציה ח"כ דוד ביטן ואמר : " מה אתה מרכין ראש ?  שעתיים עברו ,  לא היית באולפן ולא קיטרת .  כל הכבוד לך ".  הוא הוסיף כי הוא מקבל תמיכה רחבה מהציבור : " אני רואה את זה בציבור ,  ברשתות ,  לא רק של ציבור תומכי הליכוד ,  שדרה רחבה מאד .  לא רוצה להגיד לכם שזה לא נוגע ,  זה נוגע בי ,  אני מעריך את זה ואנשים מבינים שזה מבין של התייצבות .  זה דבר טבעי שעובר כאש בשדה קוצים ".  
אמש פורסם בחדשות 2 ובהארץ כי מוזס אמר לכאורה בפגישה עם נתניהו בשנת 2014 : " אם אני ואתה נסכים על חוק ,  אני אעשה כל מה שאני יכול כדי שתהיה פה כמה זמן שתרצה .  אני מסתכל לך בעיניים ואומר לך את זה בצורה הברורה ביותר ".  יתרה מכך ,  ב"הארץ "  דווח כי מוזס הציע לראש הממשלה למנות עיתונאים מטעמו לכלי התקשורת של קבוצת  " ידיעות אחרונות ".  על פי הדיווחים ,  נתניהו  שהיה לכאורה זה שיזם את שורת המפגשים בין השניים במהלך שנת 2014  הגיב באופן חיובי להצעה ,  והתחייב לקדם את השלמת העסקה לאחר סיומה של מערכת הבחירות האחרונה ,  בתחילת שנת 2015 .  עם זאת ,  ההסכם בין השניים לא יצא לפועל לבסוף .
 עד כה הקפיד נתניהו להרחיק את עצמו מקשר ל"ישראל היום "  מאחר שהדבר מהווה טובת הנאה .  ואולם ,  ברגע שנתניהו הוקלט במהלך משא ומתן כזה עם מוזס ,  שלא ברור כמה פעיל היה החלק שנטל בו ,  יהיה לו מאוד קשה להגיד שהיומון הממומן על ידי מקורבו שלדון אדלסון פועל כמערכת עיתונאית עצמאית ושאין לו השפעה עליה . 

" נתניהו אמר למוזס :  'אם תכתוש אותי בבחירות  אטפל בך' "
 לפי דיווח  " הארץ ",  ראש הממשלה אמר למו"ל  " ידיעות אחרונות "  בשיחה שהוקלטה כי יקפיד לארגן את פעולות התגמול במסגרת החוק .  עוד פורסם כי באותה השיחה אמר מוזס לנתניהו שהוא משמיד מפעל חיים משפחתי באמצעות  " ישראל היום "
 
