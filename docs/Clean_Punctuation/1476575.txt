יחימוביץ' יוצאת חוצץ נגד חוק ההסדרים
חברת הכנסת פרסמה את טיוטת חוק ההסדרים ובחרה לתקוף את רה"מ : " האוצר וביבי משתוללים ,  זהו אוסף הזוי ופרוע של מאות החלטות "
 חברת הכנסת שלי יחימוביץ'  ( העבודה )  יוצאת למאבק נגד חוק ההסדרים במשק המדינה .  יחימוביץ' פרסמה אמש באתר האינטרנט שלה את טיוטת חוק ההסדרים המלאה ,  שגובשה במשרד האוצר לקראת שנות התקציב 2009 ו-2010 ,  וקוראת לגולשים לשלוח לה בדואר אלקטרוני את הערותיהם במטרה לשנות את נוסח החוק .
" מדובר במלחמה .  זה ,  יחד עם קיצוץ רוחבי של מיליארדים רבים ,  פשוט מחריב את המדינה ",  כתבה יחימוביץ' לפעיליה .  לדבריה , " האוצר וביבי משתוללים .  חוק ההסדרים הוא אוסף הזוי ופרוע של מאות החלטות אלימות שלרובן אין קשר לתקציב .  פיטורים ,  הפרטות ,  הרס השירות הציבורי ,  סגירת כל המכונים להכשרה מקצועית ,  הפרטת מעונות למפגרים ,  הקמת קופת חולים חדשה לגמרי לעשירים ,  התערבות גסה בתכנים חינוכיים ,  אין גבול ולרגע אל תשכחו שבהסכם הקואליציוני שלנו עם הליכוד יש התחייבות לצמצומו של חוק ההסדרים למינימום ". 
אחד הנושאים שככל הנראה מקוממים את יחימוביץ' יותר מכל הוא הפרטת מעונות לטיפול באנשים עם פיגור .  על פי חוק ההסדרים המובא באתר של יחימוביץ' ,  שני מעונות לטיפול באנשים עם פיגור יועברו להפעלה על ידי גופים אזרחיים שייבחרו במכרז .  זאת ,  בהמשך להחלטת ממשלת אולמרט מחודש אוגוסט 2007 .
 
יחימוביץ' יוצאת חוצץ נגד חוק ההסדרים
חברת הכנסת פרסמה את טיוטת חוק ההסדרים ובחרה לתקוף את רה"מ : " האוצר וביבי משתוללים ,  זהו אוסף הזוי ופרוע של מאות החלטות "
 
