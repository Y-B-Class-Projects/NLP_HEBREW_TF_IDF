דחיית טרכטנברג : " אי אמון של הממשלה בנתניהו "
 בליכוד גוברים קולות הביקורת נגד העלאת המלצות ועדת טרכטנברג להצבעה בממשלה עוד בטרם הספיקו השרים לעיין בדו"ח כראוי .  שלי יחימוביץ' : " המחאה חילחה אפילו לשרים "
 על רקע דחיית ההצבעה בממשלה על מסקנות צוות טרכטנברג ,  תקפו אמש  ( שני )  בקדימה את ראש הממשלה נתניהו וטוענים כי  " ממשלת ישראל הביעה אי אמון בנתניהו ".  במפלגה הגדולה באופוזיציה טענו עוד כי  " התנהלותו הכושלת של נתניהו במהלך היום מוכיחה כי אין ראש ממשלה בישראל ועל הכיסא יושב אדם מנותק אשר עסוק כל כולו בהישרדותו הפוליטית במקום ברווחתם של אזרחי ישראל ".  עוד נמסר מקדימה כי  " רק אדם שירק בפרצופם של המוחים במשך חודש שלם והוכיח בכל הזדמנות שאין קשר בינו לבין הציבור משתמש בציניות בכלכלת ישראל כבת ערובה למאבקיו הפוליטיים האישיים .  אדם כזה לא ראוי לעמוד בראש המדינה ". 
ועדת טרכטנברג - כותרות אחרונות:מכה לנתניהו :  דחה הצבעת הממשלה על מתווה טרכטנברגנתניהו הבהיר : " אני הולך עם טרכטנברג עד הסוף"הסטודנטים לנתניהו : " לא לאשר את דו"ח טרכטנברג "
 גם יו"ר מפלגת העבודה ,  חברת הכנסת שלי יחימוביץ' ,  התייחסה לדחיית ההצבעה על מתווה טרכטנברג וייחסה את הכישלון של נתניהו להעביר את המלצות הוועדה בממשלה לעוצמת המחאה החברתית ורצינותה ש"חילחלו אפילו אל שרי הממשלה אשר מבינים כי  " הדו"ח אינו אלא גיבוב של סעיפים שמקצתם מזיקים ומקצתם ממוחזרים וכי אינו תשובה הולמת לתביעת הציבור לצדק חברתי ".  
בתוך כך ,  נשמעים בליכוד קולות ביקורת נגד העלאת ההמלצות להצבעה .  המשנה לראש הממשלה סילבן שלום הבהיר כבר בבוקר לראש הממשלה שהבאה להצבעה היא מהלך לא חכם .  בישיבת שרינו של שרי הליכוד לפני ישיבת הממשלה אמר שלום לנתניהו כי  " אני לא חושב שצריך להצביע על הדו"ח מבחינה ציבורית ופוליטית אחרי דיון של שלוש שעות .  תקיים עוד שני דיונים בנושא וזה יהיה רציני יותר ".  השר גלעד ארדן הבהיר גם הוא בישיבה שהוא יצביע בעד אולם גם הוא חושב שלא צריך להביא הנושא להצבעה .
 למרות הביקורת ,  בסביבת ראש הממשלה טוענים כי מתווה טרכטנברג יישאר על כנו ,  גם אם יחולו בו שינויים קלים . " ראש הממשלה חושב שהדו"ח צריך להיות מאושר בהקדם ",  אמרו מקורבי נתניהו לוואלה !  חדשות , " גם בעבר ,  בזמן העברות תקציבים ,  הוא היה במצבים כאלה ,  ובכל המקרים הוא הצליח לגייס את הרוב הדרוש .  דו"ח טרכטנברג ייתן שינוי משמעותי לאזרחי ישראל ". 
עדכון אחרון :  21:40

דחיית טרכטנברג : " אי אמון של הממשלה בנתניהו "
 בליכוד גוברים קולות הביקורת נגד העלאת המלצות ועדת טרכטנברג להצבעה בממשלה עוד בטרם הספיקו השרים לעיין בדו"ח כראוי .  שלי יחימוביץ' : " המחאה חילחה אפילו לשרים "
 
