קרי מחה בפני נתניהו על הפקעת הקרקעות בגוש עציון
הלחץ נמשך :  אחרי שורת הגינויים בארה"ב ובאירופה להחלטת הממשלה להכריז על 4,000 דונם אדמות מדינה ,  שוחח בנושא שר החוץ עם ראש הממשלה .  האיחוד האירופי : " זה איום על השלום "
  ( השר לפיד אתמול על הפקעת הקרקעות בגוש עציון : " מחטף שגורם נזק למדינה ")  
הממשל האמריקני ממשיך לגנות את החלטת ממשלת ישראל להכריז על 4,000 דונם באזור גוש עציון אדמות מדינה :  שר החוץ של ארצות הברית ,  ג'ון קרי ,  שוחח אמש  ( שלישי )  בטלפון עם ראש הממשלה ,  בנימין נתניהו ,  ומחה בפניו על ההחלטה .  מחאתו של קרי מצטרפת לדברים שאמרה אמש דוברת מחלקת המדינה ,  ג'ן סאקי ,  אשר קראה לירושלים לבטל צעד זה . " אנו מאוד מודאגים מסיפוח שטח כה גדול שישמש להרחבת ההתנחלויות וקוראים לממשלת ישראל לחזור בה מהחלטה זו ",  אמרה סאקי . " אנו גם מאוד מודאגים מהדיווחים שלפיהם בכל רגע יוכרז על הקמתה של התנחלות חדשה והרחבת הבנייה במזרח בירושלים ,  במיוחד באזור הרגיש של גבעת המטוס ",  הוסיפה סאקי . " צעדים אלו מנוגדים למטרה המוצהרת של ישראל ,  שהיא משא ומתן על הסכם קבע עם הפלסטינים ,  וצעד זה עלול לשלוח מסר מטריד מאוד אם יתחדשו השיחות ". 
מוקדם יותר אתמול גם האיחוד האירופי גינה את הפקעת האדמות בגדה וקרא לירושלים לחזור בה מהחלטתה . " זהו איום על השלום ומכשול שהופך את פתרון שתי מדינות לשני עמים לבלתי אפשרי .  המצב הנוכחי נפיץ ויש להימנע מכל מהלך שעלול לערער את היציבות באזור ",  אמר דובר האיחוד ,  מייקל מאן .
 עוד בוואלה !  חדשות:בקרוב בשירות צה"ל :  צוללת  " דולפין "  רביעית בדרכה מגרמניהבגלל דאעש :  בישראל חוששים מהתקרבות ארה"ב לאיראןשותפות מלאה או גירושין ?  חמאס ופתח חוזרים לדבר 
את ההחלטה השנויה במחלוקת של ישראל פרסם ביום ראשון השבוע מתאם פעולות הממשלה בשטחים ,  אלוף יואב מרדכי ,  בהתאם להחלטת הממשלה עם תום מבצע  " שובו אחים "  לאיתורם של גיל-עד שער ,  נפתלי פרנקל ואיל יפרח שנחטפו ונרצחו בחודש יוני האחרון .  למתנגדים להחלטה ניתנו 45 יום להגשת ערעורים .  שכונת גבעות ,  אשר שייכת להתנחלות אלון שבות ובאזורה הוכרזה הפקעת השטחים ,  ממוקמת בצלע המערבית ביותר של גוש עציון ,  בסמוך ליישובים נחלין ,  ביתר עילית ובת עין .  כבר לפני כשנתיים אושרה בנייה של מאות יחידות דיור במקום על ידי שר הביטחון דאז אהוד ברק .  מיקומה יוצר הלכה למעשה רצף טריטוריאלי בין גוש עציון לבין הקו הירוק .  
כבר ביום שני ,  יממה לאחר פרסום ההחלטה ,  גינו אותה גורמים בבית הלבן .  לפי גורם אמריקני ,  ארצות הברית רואה זאת כצעד  " לא מועיל בדרך לפתרון שתי המדינות ",  וקוראת לישראל לשנות את ההחלטה . " הבהרנו כבר בעבר את התנגדותנו להמשך בניית ההתנחלויות ",  הוסיף . " ההצהרה הזאת ,  כמו כל הצהרה על בניית התנחלויות עליה מכריזה ישראל ,  כמו כל צעדי תכנון שהיא מאשרת וכמו כל מכרז שהיא מנפיקה ,  לא מועילה למטרה שישראל הצהירה עליה  משא ומתן להגשמת פתרון שתי המדינות ".  לדבריו , " אנו דורשים ממשלת ישראל לחזור בה מהצהרתה ".  
גם בישראל ביקרו את המהלך של הממשלה .  מזכ"ל  " שלום עכשיו ",  יריב אופנהיימר טען כי  " זו החלטה חסרת תקדים שמשנה את המציאות באזור גוש עציון ".  הוא הוסיף כי מדובר ב"תקיעת סכין בגבו של אבו מאזן ושל המתונים ברשות הפלסטינית ".  לדבריו , " ממשלת ישראל שוב מוכיחה כי אין לנתניהו שום אופק מדיני ורק רצון להמשיך ולקדם את חזון המדינה האחת .  משמעות ההחלטה היא הפיכת המוסד החינוכי גבעות ,  שבו מתגוררות כיום כעשר משפחות ,  לעיר של אלפי תושבים מעבר לקו הירוק ". 
 לפניות לכתב אמיר תיבון :  amir.tibon@walla.co.il 

קרי מחה בפני נתניהו על הפקעת הקרקעות בגוש עציון
הלחץ נמשך :  אחרי שורת הגינויים בארה"ב ובאירופה להחלטת הממשלה להכריז על 4,000 דונם אדמות מדינה ,  שוחח בנושא שר החוץ עם ראש הממשלה .  האיחוד האירופי : " זה איום על השלום "
 
