דיפלומטית בכירה : " ישראל וטורקיה עשויות לשתף פעולה בזירה הסורית "
 אמירה אורון ,  הממונה על שגרירות ישראל באנקרה ,  התבטאה במפתיע בריאיון לעיתון הטורקי הנפוץ  " סבאח "  בנוגע לנושא הסורי ,  והעלתה לראשונה את האפשרות ששתי המדינות ישלבו כוחות : " אנחנו עוד לא שם ,  אך זה נושא שצריך לבחון יחדיו "
 שיפור ביחסים בין ישראל לבין טורקיה עשוי להוביל לשיתוף פעולה ביטחוני ביניהן בסוריה ,  דבר ששתי המדינות יכולות להרוויח ממנו - כך אומרת הדיפלומטית הישראלית הבכירה ביותר המוצבת כיום בטורקיה .  מדובר בהתבטאות מפתיעה ומעוררת עניין שהשמיעה אמירה אורון ,  הממונה על שגרירות ישראל באנקרה ,  בריאיון לעיתון הטורקי  " סבאח ".  זו הפעם הראשונה שגורם ישראלי רשמי מעלה את האפשרות שישראל וטורקיה ישתפו פעולה בנושא הסורי .  
עוד בוואלה !  NEWS:תיעוד הלינץ' במג'דל שמס :  צעיר הכה בקרש ,  אם ל-4 רוצצה הגולגולתאחרי שרשרת טביעות הילדים :  איך מתנהגים במקרה של טביעה ? מנהל  " ברזילי ":  לא נזין בכפייה את האסיר הביטחוני 
העיתון הטורקי הנפוץ פרסם הבוקר ריאיון נרחב עם הדיפלומטית הישראלית ,  העוסק בשורה של סוגיות אזוריות .  אורון נשאלה על מצב היחסים בין ישראל לבין טורקיה ,  לאור הפרסומים בחודשים האחרונים על חידוש מגעי הפיוס בין המדינות ,  והשיבה כי  " אנחנו בתהליך מתמשך .  בצד שלנו ,  היה שינוי :  מונה מנכ"ל חדש למשרד החוץ ,  דורי גולד ,  ואחת ההחלטות הראשונות שלו הייתה להיפגש עם מקבילו הטורקי .  זו אינדיקציה לדגש על יחסי ישראל-טורקיה ,  שצריך להישמר .  עד כמה שאני יודעת ,  זו הייתה פגישה חיובית מאוד ".  
אורון אמרה כי למרות המחלוקת בין ישראל לבין טורקיה בנושא מעמדו של חמאס  ( "אנחנו רואים בהם ארגון טרור מסוכן שמאיים ללא הרף על ביטחוננו ")  ישראל מוכנה לשתף פעולה עם טורקיה בנושאים הומניטריים בעזה . " תמכנו בטורקיה כשהכריזה שהיא תקים בית חולים בעזה ,  ותמכנו גם ביוזמות הומניטריות אחרות ",  הדגישה אורון . " אנחנו עושים זאת כי אנחנו מייחסים חשיבות לטורקיה ולפעילות ההומניטרית שלה בעזה ".  
מדובר בהתבטאות חיובית באופן יוצא דופן מצד גורם ישראלי בכיר כלפי טורקיה ,  לאחר שבקיץ שעבר דוברים רשמיים בישראל הדגישו בעיקר את העובדה שטורקיה מאפשרת לפעילי טרור של חמאס לפעול בשטחה .  
האמירה המעניינת ביותר של אורון במהלך הריאיון הייתה דווקא בנושא הסורי . " לדעתנו ,  אסד איבד את הלגיטימציה שלו כבר מזמן .  הוא פושע והוא הרס את סוריה .  לכן ,  אנחנו חושבים שהוא לא חלק מהפתרון בסוריה ",  אמרה .  זו אמירה יוצאת דופן מצד גורם ישראלי רשמי בנושא הסורי .  הקו הרשמי של ישראל הוא לא לעסוק כלל בסוגיית הלגיטימציה השלטונית של הגורמים השונים הנלחמים זה בזה בסוריה ,  ובוודאי לא לקבוע מי צריך או לא צריך להיות חלק מהפתרון הפוליטי למשבר בסוריה ,  בבוא העת .  
העיתון שאליו התראיינה אורון מקורב לשלטונו של הנשיא ,  רג'פ טייפ ארדואן .  כחלק מקרבה זו הוא נוקט בקו נוקשה נגד משטר אסד ובעד המורדים הסורים הפועלים להפלתו .  המראיין הגיב לדבריה של אורון בקביעה כי  " מדברייך אפשר להבין שהגישה של ישראל וטורקיה בנושא הסורי הינה זהה .  את חושבת שיהיה שיתוף פעולה בין המדינות בנושא הזה ,  לאחר השלמת תהליך הנורמליזציה ביניהן ?  ".  
אורון השיבה כי  " אם לישראל ולטורקיה היו יחסים טובים יותר ,  שני הצדדים היו נהנים מסוג כזה של שיתוף פעולה .  החלפת עמדות ושיתוף פעולה בביטחון ובנושאים אחרים יכולים היו להועיל לשני הצדדים .  לצערנו אנחנו עוד לא שם ,  למרות שזה נושא שאנחנו צריכים לבחון יחדיו ".  זו הפעם הראשונה מאז תחילת המלחמה בסוריה שגורם ישראלי רשמי מעלה את האפשרות לשיתוף פעולה ישראלי-טורקי בנושא הסורי ,  בכפוף כמובן להשלמת הפיוס בין המדינות .  
אורון היא דיפלומטית ותיקה שמתמחה במזרח התיכון .  היא הוצבה בעבר בשגרירות הישראלית במצרים ובקונסוליה הישראלית באיסטנבול .  בשנת 2014 מונתה לממונה על השגרירות באנקרה ,  ומכיוון שמאז פרשת המשט הטורקי לעזה בשנת 2011 אין לישראל שגריר בטורקיה ,  היא בפועל הדיפלומטית הבכירה ביותר של ישראל במדינה .  
לפניות לכתב אמיר תיבון :  amir.tibon@walla.co.il 

דיפלומטית בכירה : " ישראל וטורקיה עשויות לשתף פעולה בזירה הסורית "
 אמירה אורון ,  הממונה על שגרירות ישראל באנקרה ,  התבטאה במפתיע בריאיון לעיתון הטורקי הנפוץ  " סבאח "  בנוגע לנושא הסורי ,  והעלתה לראשונה את האפשרות ששתי המדינות ישלבו כוחות : " אנחנו עוד לא שם ,  אך זה נושא שצריך לבחון יחדיו "
 
