נתניהו בירך על סגירת משרדי אש"ף בוושינגטון : " החלטה נכונה "
 ראש הממשלה מסר עם צאת החג כי  " ישראל תומכת בפעולות האמריקניות שנועדו להבהיר לפלסטינים שהסירוב למו"מ והניסיונות לתקוף את ישראל לא יקדמו את השלום ".  מחלקת המדינה האמריקנית הודיעה על סגירת הנציגות הפלסטינית בוושינגטון עקב סירוב הרשות לשוב למו"מ ישיר
ראש הממשלה בנימין נתניהו אמר היום  ( שלישי )  כי  " ארצות הברית קיבלה את ההחלטה הנכונה באשר לנציגות אש"ף בוושינגטון .  ישראל תומכת בפעולות האמריקניות שנועדו להבהיר לפלסטינים שהסירוב למו"מ והניסיונות לתקוף את ישראל בפורומים בינלאומיים לא יקדמו את השלום ".  נתניהו אמר את הדברים לאחר הודעת ארצות הברית על סגירת נציגות אש"ף לאחר שהפלסטינים דחו את ההצעות לשוב למו"מ .
 הודעתו של נתניהו מגיעה לאחר שמחלקת המדינה האמריקנית הודיעה אמש על סגירת משרדי אש"ף במחאה על סירובם של הפלסטינים לשוב לשולחן המשא ומתן עם ישראל .  האמריקנים אף נימקו את החלטתם בכך ש"אש"ף גינה את תכנית השלום האמריקנית ",  וציינו כי  " ארצות הברית ממשיכה להאמין במו"מ ישיר בין ישראל לפלסטינים וזו הדרך היחידה להתקדם ".  
היועץ לביטחון לאומי ג'ון בולטון הכריז על ההחלטה ,  כחלק ממהלך המהווה חלק משורת צעדים שנועדו להתמודד עם איומים מצד מדינות שונות לתבוע את ארצות הברית בבית הדין הפלילי הבינלאומי בהאג ,  בטענות לביצוע פשעי מלחמה באפגניסטן ובמקומות נוספים .
 הוא הסביר כי ההחלטה בעניין אש"ף נובעת מפנייתם של הפלסטינים לבית הדין הפלילי ,  וכיוון שישראל היא בת ברית קרובה של ארצות הברית . " אנחנו נעמוד לנצח לצד בעלת בירתנו ישראל ",  הצהיר בולטון .  בין השאר ,  ארצות הברית תאיים בסנקציות ובחרם כניסה נגד המדינות שיגישו נגדה תביעות בבית הדין הבינלאומי .
 ח"כ אמיר אוחנה  ( הליכוד )  חבר ועדת החוץ והביטחון ,  הוסיף : " נוכחתי בנסיעותיי לוושינגטון לראות איך ה'שגריר' של הרש"פ מרעיל פוליטיקאים ומובילי דעת קהל באמריקה נגד ישראל .  סגירת ה'שגרירות' מצטרפת לשורה של צעדים המוכיחים כי היחסים בין מדינת ישראל לארה"ב מעולם לא היו טובים וקרובים יותר .  בבית הלבן יושב נשיא אמיץ ונועז .  זו כבר נראית כמו שנה טובה ".  
ברשות הפלסטינית גינו את ההחלטה .  חבר המועצה המחוקקת סאיב עריקאת אמר כי  " זכויותיו של העם הפלסטיני אינן למכירה ,  לא ניכנע לאיומי האמריקנים ולביריונותם .  אנו קוראים לבית הדין בהאג לפתוח בחקירה מיידית של פשעי ישראל ". 
חבר הוועד המבצע בארגון ,  אחמד אל-תמימי ,  אמר כי  " החלטה זו צבועה ,  ומוטה באופן בוטה לכיוון הימין בישראל .  ההחלטה מגיעה כהמשך למדיניות טראמפ ,  העוינת לעם הפלסטיני וזכויותיו ".  הוא הוסיף כי  " כל הצעדים וההחלטות של האמריקנים לא ימנעו מההנהגה הפלסטינית להמשיך בצעדים לסיכול 'עסקת המאה' ".  

נתניהו בירך על סגירת משרדי אש"ף בוושינגטון : " החלטה נכונה "
 ראש הממשלה מסר עם צאת החג כי  " ישראל תומכת בפעולות האמריקניות שנועדו להבהיר לפלסטינים שהסירוב למו"מ והניסיונות לתקוף את ישראל לא יקדמו את השלום ".  מחלקת המדינה האמריקנית הודיעה על סגירת הנציגות הפלסטינית בוושינגטון עקב סירוב הרשות לשוב למו"מ ישיר

