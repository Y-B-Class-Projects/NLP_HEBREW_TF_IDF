גנץ תקף את נתניהו : " הקמפיין שלך משעמם אותי ;  תעשה סדר בקבינט "
 יו"ר כחול לבן אמר כי ראש הממשלה הפך ל"בית חרושת של השמצות ושקרים מפוארים ",  כשהוא עוקץ אותו : " הקמפיין שלך משעמם אותי ".  על המתיחות הביטחונית בדרום : " אפילו את הקבינט אתה לא מרתיע "
 יו"ר כחול לבן בני גנץ תקף היום  ( רביעי )  את ראש הממשלה בנימין נתניהו שלו ואמר כי הוא  " איבד כל רסן "  בקמפיין הבחירות שלו .  בנוסף לכך ,  גנץ התייחס למתיחות הביטחונית ברצועת עזה ואמר : " ביבי ,  אתה מדבר על הרתעה ,  אבל בוא נודה :  אפילו את הקבינט שלך אתה לא מרתיע ".  
" מה הייתי עושה אחרת ?  לא הייתי משלם פרוטקשן לחמאס ",  אמר גנץ בכנס ראשי מטות בגני התערוכה . " לא הייתי מדליף מהקבינט ולא הייתי נותן לאחרים להדליף מהקבינט .  אנחנו מצפים מהמפקדים שידברו בבטחה ובפתיחות .  מה ,  הם צריכים לחשוב שהכול שם זולג החוצה מכל כיוון אפשרי ?  ". 
מוקדם יותר היום פרסם מבקר המדינה יוסף שפירא את הדוח שלו ,  שבו נמצאו ליקויים בהתנהלות המשטרה מול חברת  " הממד החמישי "  שבראשה עמד גנץ .  בתגובה ,  בליכוד קראו ליועץ המשפטי לממשלה אביחי מנדלבליט לפתוח בחקירה . " אני וחבריי עסקנו בביטחון והובלנו לחימה באויב ואני רוצה להבטיח לכם שהמחויבות הראשונה שלי היא לביטחון המדינה ואזרחיה ",  אמר גנץ .
 עוד בוואלה !  NEWS:סקר וואלה !  NEWS :  אחרי שנה של הפגנות בעזה ,  נתניהו סופג פגיעהגנץ : " אם הייתה לנתניהו דרך שיהרגו אותי - הוא היה עושה את זה"נציגים בישיבות ומכרז שלא היה :  הקשר הלקוי בין המשטרה והחברה של גנץ 
יו"ר כחול לבן הוסיף כי  " הרתעה משיגים על ידי הפעלת כוח בצורה שקולה ,  עוצמתית ומתמשכת ,  ואם היא לא מושגת צריך להפעיל הרבה יותר כוח .  כל מטרה צבאית שאפשר לתקוף אותה היא מטרה ראויה ,  בכל מקום .  מפקדי חמאס וארגונים אחרים צריכים להיות מועדים לפגיעה .  צריך לחסל אותם ולא לאפשר להם לעשות תנועות עם הידיים ". 
גנץ אמר כי  " ביבי איבד כל רסן .  הוא הפך לבית חרושת של הכפשות ,  השמצות ושקרים מפוארים .  יש לכך סיבה אחת בלבד - הוא הולך להפסיד .  הוא יכול להמשיך להשמיץ אותי ולהפיץ שמועות ,  זה לא יעזור לו ".  בנוסף לכך ,  גנץ עקץ את נתניהו ,  שבחודש אוקטובר האחרון קרא לתושבת קריית שמונה אורנה פרץ  " משעממת ",  ואמר : " תכלס ,  ביבי ,  האזרחים בקריית שמונה ושדרות הם מעניינים אותי .  הקמפיין שלך משעמם אותי ". 
לטענת גנץ ,  נתניהו עומד להפסיד מפני ש"השנאה שלו מתהפכת ומתנפצת עליו .  על הכבוד שלי אני יכול למחול .  על הכבוד של חיילי צה"ל והמפקדים שלו - בחיים לא .  אפשר לעשות החלטות לא נכונות בחיים .  על סיכון המדינה בכלל ובפרשת הצוללות - לא מוחל .  אתם יודעים למה אתם כל כך מסתבכים בדברים האלה ?  כי זה מה שקורה כשלא המדינה בראש מעייניך ,  כשאתה יותר מדי שנים בשלטון ".  

גנץ תקף את נתניהו : " הקמפיין שלך משעמם אותי ;  תעשה סדר בקבינט "
 יו"ר כחול לבן אמר כי ראש הממשלה הפך ל"בית חרושת של השמצות ושקרים מפוארים ",  כשהוא עוקץ אותו : " הקמפיין שלך משעמם אותי ".  על המתיחות הביטחונית בדרום : " אפילו את הקבינט אתה לא מרתיע "
 
