כבר בשבוע הבא :  שאול מופז ראש ממשלה - בפועל
לא רק השתלבות במוקדי החלטות והצטרפות לשמינייה .  שאול מופז מונה גם למשנה השלישי לראש הממשלה ,  ובעת נסיעת נתניהו לצ'כיה בשבוע הבא - הוא יתנסה לראשונה בתפקיד החדש
 ( צילום :  באדיבות ערוץ הכנסת )  
רק היום  ( רביעי )  הושבע לתפקיד שר ומשנה לראש הממשלה וכבר בשבוע הבא צפוי יו"ר קדימה ,  שאול מופז ,  למלא את מקומו של ראש הממשלה ,  בנימין נתניהו ,  בזמן שישהה בביקור רשמי בבירת צ'כיה ,  פראג .  אל נתניהו צפויים להתלוות שרים נוספים ולקיים בפראג ישיבת ממשלה משותפת .  אם מופז לא יהיה בין המצטרפים הוא יזכה למלא לראשונה את תפקיד ממלא מקום ראש הממשלה .
 במסגרת ההסכם הקואליציוני שאיפשר את הצטרפות קדימה לממשלת נתניהו ,  סוכם כי יו"ר המפלגה ישתלב במוקדי קבלת ההחלטות המדיניים-ביטחוניים .  מופז מונה למשנה השלישי לראש הממשלה  ( בנוסף לשרים משה יעלון וסילבן שלום שמחזיקים בתואר כיום )  והוא יצורף לפורום השמינייה ,  שתהפוך ,  למעשה ,  להיות תשיעייה .  כבר היום השתתף מופז בפגישתו של ראש הממשלה עם שרת החוץ של האיחוד האירופי ,  קתרין אשטון .
 נתניהו ייצא לצ'כיה בליווי שרים נוספים ,  וייפגש עם ראש הממשלה פטר נצ ? אס והנשיא וצלאב קלאוס .  צ'כיה נחשבת לאחת מידידותיה האמיצות של ישראל בעולם ומביעה תמיכה עקבית במדיניות הממשלה בפורומים בינלאומיים .  נתניהו ביקר בפראג בדיוק לפני כשנה ,  וגם הביקור הקרוב צפוי להתמקד בהמשך חיזוק היחסים הבילטרליים ושיתופי הפעולה בין המדינות .
 לקריאה נוספת:מופז הושבע לשר בממשלה : " ייתכן שיתווספו עוד שרים"טבילת אש למופז :  דיון עם אשטון על השיחות עם אירן
לפנייה לכתבת :  tal_sh@walla.net.il 

כבר בשבוע הבא :  שאול מופז ראש ממשלה - בפועל
לא רק השתלבות במוקדי החלטות והצטרפות לשמינייה .  שאול מופז מונה גם למשנה השלישי לראש הממשלה ,  ובעת נסיעת נתניהו לצ'כיה בשבוע הבא - הוא יתנסה לראשונה בתפקיד החדש

