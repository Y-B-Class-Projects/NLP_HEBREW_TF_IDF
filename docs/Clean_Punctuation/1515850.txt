 " נתניהו לא יבקש אישור לתקיפה באירן "
 גורמים מדיניים בכירים מסרו לעיתון  " וושינגטון טיימס "  כי ראש הממשלה לא יבקש אישור מארה"ב לתקיפה באירן מחשש שיקבל תשובה שלילית מפורשת
ראש הממשלה בנימין נתניהו לא ביקש מממשל ארצות הברית אישור לתקיפה באירן מחשש שיקבל תשובה שלילית ,  כך מדווח העיתון  " וושינגטון טיימס "  שמצוטט שני בכירים ישראלים .
 אחד הבכירים הישראלים אמר לעיתון כי נתניהו החליט שאין צורך ללחוץ בנושא זה ,  לאחר שגם קודמו בתפקיד אהוד אולמרט קיבל תשובה שלילית מנשיא ארצות הברית לשעבר ג'ורג' בוש כששאל לגבי סיוע אמריקאי לתקיפה אפשרית באירן .
 דובר מזכירות המדינה האמריקאית ,  איאן קלי ,  אמר הלילה  ( שלישי )  בתדרוך עיתונאים כי  " אנחנו בהחלט לא מעוניינים לתת אור ירוק לשום סוג של פעולה צבאית ".  עם זאת ,  הבהיר קלי כי  " ישראל היא מדינה ריבונית ויש לה הזכות להגן על עצמה .  אנחנו לא נתערב בהחלטות ישראל ".  ההבהרה הזו מצד הבית הלבן מגיעה לאחר שסגן נשיא ארצות הברית ג'ו ביידן הכריז כי וושינגטון לא תמנע תקיפה ישראלית באירן ורמז לכאורה שארה"ב נותנת  " אור ירוק "  לתקיפה שכזו .
 בראיון לרשת ABC אמר ביידן כי  " ישראל יכולה להחליט בשביל עצמה .  ישראל היא מדינה ריבונית וזוהי ההחלטה שלה בנוגע לאירן ,  או כל מדינה אחרת ,  היא האינטרס שלה .  ישראל רשאית לעשות זאת כפי שכל מדינה ריבונית רשאית ".  
" עם זאת ",  הוסיף ביידן , " אין לחץ מצד שום מדינה שתשנה את המדיניות האמריקאית או תגרום להאצת הקצב .  אנו סבורים שהאינטרסים של ארה"ב משותפים גם לישראל ולעולם כולו .  אם ממשלת נתניהו תחליט לנקוט בדרך פעולה אחרת ,  זוהי זכותה .  זו אינה הבחירה שלנו .  איני מתכוון לשער מה ישראל תעשה מבחינה צבאית ".  

" נתניהו לא יבקש אישור לתקיפה באירן "
 גורמים מדיניים בכירים מסרו לעיתון  " וושינגטון טיימס "  כי ראש הממשלה לא יבקש אישור מארה"ב לתקיפה באירן מחשש שיקבל תשובה שלילית מפורשת

