 " סרקוזי חש שישראל עלולה לפעול נגד אירן "
 לאחר שפגש את ראש הממשלה הישראל ,  חש הנשיא הצרפתי סרקוזי שישראל עלולה לפעול צבאית מול אירן .  העיתון אל חיאת דיווח שמסר ברוח דומה הועבר לנשיא סוריה בשאר אסד כשהשניים נפגשו
נשיא צרפת ניקולא סרקוזי הזהיר את עמיתו הסורי בשאר אסד כי אם לא יושג הסכם בין המערב לאירן בנוגע לפרויקט הגרעין האירני ,  המצב ילך ויסתבך וכי ישראל עלולה לעשות שימוש באופציה הצבאית נגד אירן .  כך מסרו הבוקר  ( שבת )  מקורות צרפתיים המוגדרים  " מהימנים "  לעיתון  " אל-חיאת "  היוצא לאור בלונדון .  לפי המקורות ,  סרקוזי אמר לאסד כי בפגישתו עם ראש הממשלה בנימין נתניהו ,  הוא התרשם שהאופציה הצבאית קיימת .
 העיתון דיווח עוד כי במהלך פגישתו עם סרקוזי בפריז ,  הגן אסד על חמאס באמרו כי מדובר בארגון לגיטימי שזכה בבחירות הפלסטיניות וכי הוא ממלא אחר הסכם הרגיעה עם ישראל .  מנגד הבהיר סרקוזי לעמיתו הסורי כי חמאס חייב לדבוק בתנאי הקוורטט - דהיינו לנטוש את האלימות ,  להכיר בישראל ולהכיר בהסכמים שנחתמו - ורק אז יהיה ניתן לשתף עימו פעולה .
 אסד אמר אתמול בתום פגישתו עם סרקוזי כי בישראל אין פרטנר שמוכן לנוע קדימה . " סוריה מעוניינת בשלום .  טורקיה מוכנה לתווך ולחדש את המשא ומתן ,  כמו גם צרפת והאיחוד האירופי שמוכנים לתמוך במגעים .  מה שחסר הוא פרטנר ישראלי שיסכים לנוע קדימה במטרה להביא לתוצאות ".  אסד אמר עוד כי סוריה  " לא מציבה תנאים מוקדמים למשא ומתן לשלום ,  אלא רק זכויות שעליהן לא תסכים לוותר ". 
הפגישה בין אסד וסרקוזי התקיימה לאחר שראש הממשלה בנימין נתניהו ,  שנפגש גם הוא עם סרקוזי ,  ביקש מהנשיא הצרפתי להעביר מסר לאסד לפיו הוא  " מוכן לפתוח במו"מ בכל מקום ובכל זמן ,  ובלבד שלא יהיו תנאים מוקדמים ".  

" סרקוזי חש שישראל עלולה לפעול נגד אירן "
 לאחר שפגש את ראש הממשלה הישראל ,  חש הנשיא הצרפתי סרקוזי שישראל עלולה לפעול צבאית מול אירן .  העיתון אל חיאת דיווח שמסר ברוח דומה הועבר לנשיא סוריה בשאר אסד כשהשניים נפגשו

