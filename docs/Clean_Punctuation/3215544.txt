נתניהו :  נסראללה במבוכה בגלל מגן צפוני והמצוקה הכספית שלו
ראש הממשלה אמר כי  " בתוך שישה שבועות שללנו לחלוטין ממזכ"ל חיזבאללה את נשק המנהרות ".  נתניהו הוסיף בתגובה לנאומו של נסראללה כי  " יש לו סיבות טובות לא לרצות את נחת זרוענו "
 - נתניהו :  נסראללה במבוכה גדולה- השר שטייניץ :  נסראללה מגמגם וחלש- מזכ"ל חיזבאללה התראיין אתמול ארוכות ל"אל-מיאדין "-  נסראללה : " הפתיע אותנו שישראל איחרה לגלות את המנהרות "  
ראש הממשלה בנימין נתניהו אמר היום  ( ראשון )  כי  " אתמול מזכ"ל חיזבאללה חסן נסראללה שבר שתיקה .  הוא במבוכה גדולה בגלל בהצלחה הכבירה שלנו במבצע 'מגן צפוני' ".  בפתח ישיבת הממשלה אמר ראש הממשלה לאחר הריאיון של נסראללה בתום שתיקה ארוכה כי  " בתוך שישה שבועות שללנו ממנו לחלוטין את הנשק הזה .  שנית נסראללה במבוכה בגלל מצוקה כספית .  הסנקציות על איראן פוגעות קשות במימון של איראן וגרורותיה ובראשן חיזבאללה "
" שלישית ",  הוסיף נתניהו , " בגלל הנחישות .  מול חיזבאללה ניצב כוח המחץ הקטלני של צה"ל ותאמינו לי לנסראללה יש סיבות טובות לא לרצות את נחת זרוענו ". 
שר האנרגיה יובל שטייניץ אמר בפתח ישיבת הממשלה כי  " שמענו אתמול נסראללה מגמגם וחלש משלוש סיבות :  הוא מובך על ידי חשיפת המנהרות ,  הוא נכשל במאמץ שלו בפרויקט דיוק הטילים מאיראן ,  הסנקציות על איראן שגרמו לקיצוץ בתקציב ההתעצמות של חיזבאללה .  ראינו נסראללה מוחלש כי ישראל הצליחה לשלול ממנו את המנהרות ואת איום הטילים ". 
עוד בוואלה !  NEWS:גנרל אמריקני לשעבר חושף :  ההחלטה הקשה שקיבלתי כשלא חיסלתי את סולימאנייותר ימין קיצוני ופחות אסלאם :  כך נראית האנטישמיות באירופהעם מסר לישראלים :  נסראללה הפך את הפאדיחה של חיזבאללה להישג 
מזכ"ל חיזבאללה אמר אמש בריאיון ברשת אל-מיאדין כי  " למרות שהישראלים הכריזו על סיומו ,  החפירות עדיין נמשכות ",  הצהיר .  על נתניהו אמר נסראללה שהוא  " משרת אותנו באמצעות החדרת פחד ללבבות תושבי הצפון ,  ו'מגן' צפוני שירת אותנו בלוחמה הפסיכולוגית ". 
מנהיג הארגון הוסיף כי הוא הופתע שישראל גילתה באיחור את המנהרות ,  אם כי הוא לא אמר מפורשות שארגונו אכן חפר זאת כחלק מ"מדיניות העמימות "  שלו . " היו מנהרות בדרום לבנון ",  אמר . " הפתיע אותנו שישראל איחרה לגלות אותן ".  לדבריו ,  אחת המנהרות נחפרה לפני 13 שנה וחלקן הוקמו טרם החלטה 1701 של מועצת הביטחון של האו"ם ומלחמת לבנון השנייה . " האם אתם עכשיו בטוחים שנתניהו ,  איזנקוט והרמטכ"ל החדש אומרים לכם אמת ?  ".  
בראיון שאל נסראללה  " האם היינו מכניסים אלפי לוחמים דרך ארבע מנהרות ?  ",  ורמז שעדיין יש מנהרות גם אחרי שישראל הכריזה על סיום המבצע : " איך נתניהו יודע שהרס את כולן ?  ".  הוא אמר כי פעולה בגליל  " לא עוצרת במנהרות "  וכי היא תקרה  " רק במקרה של תוקפנות על לבנון ".  
" נגן על ארצנו וזכותנו לנקוט בכל הצעדים כדי להגן על עצמנו ",  אמר מזכ"ל חיזבאללה . " חלק מהתכנית שלנו הוא להיכנס לגליל ואנחנו יכולים לעשות זאת .  כבר שנים יש לנו יכולת לבצע את הפעולה הזו ,  והדבר הפך לקל יותר אחרי הניסיון שלנו בסוריה ". 
נסראללה איים כי ישראל תתחרט במידה ותחליט לתקוף , " שכן המחיר שישלם יהיה גבוה יותר ממה שציפה .  נתייחס לכל פעולה נרחבת של האויב כאל מלחמה ".  לדבריו ,  במלחמה הבאה  " כל ישראל תהפוך לזירת קרב .  יש לנו טילים מדויקים ובכמות מספיקה לכל מלחמה עתידית ".  

נתניהו :  נסראללה במבוכה בגלל מגן צפוני והמצוקה הכספית שלו
ראש הממשלה אמר כי  " בתוך שישה שבועות שללנו לחלוטין ממזכ"ל חיזבאללה את נשק המנהרות ".  נתניהו הוסיף בתגובה לנאומו של נסראללה כי  " יש לו סיבות טובות לא לרצות את נחת זרוענו "
 
