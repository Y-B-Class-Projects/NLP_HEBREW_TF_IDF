מינוי פרנקל :  ביצועיסט  אך פשרה של ביבי
הנגיד החדש-ישן מביא עמו היכרות עמוקה ויסודית עם כלכלת ישראל ,  אך הוא עדיין מינוי פוליטי של ראש הממשלה .  וכיצד הוא יטפל בשני המוקשים  מחירי הדיור ויוקר המחיה ? 
פרופ' יעקב פרנקל הוא כנראה הפשרה של ביבי נתניהו לכלכלת ישראל .  מצד אחד השעון תיקתק ,  ובעוד שבוע לא יהיה כאן פישר .  מצד שני  בואו נאמר את האמת  אחרי ההצלחה הגדולה של פישר בתפקיד ,  ביבי לא היה מעז להמר על נגיד מקומי ,  אלא היה חייב להביא שחקן חיזוק מחו"ל .  פרנקל הוא כזה באמצע ,  ישראלי  אבל עם רקורד חו"ל עשיר כמעט כמו פישר .  
היה זה צפוי כל כך שנתניהו ,  כאדם קוסמופוליטי שהביא את סטנלי פישר מעבר לאוקיינוס ,  ינסה לשחזר את ההצלחה  ופרנקל היה הכי קרוב .  הוא בעל רקורד ארוך של תפקידים בינלאומיים ,  כלכלן שאמנם נושא דרכון ישראלי ,  אך באותה נשימה  " תואם פישר "  מבחינת ההערכה העולמית כלפיו ,  רק בלי המבטא האמריקני .  נכון שכולם ,  לפחות בברנז'ה הכלכלית ,  יזכרו לפרנקל את הפלופ הגדול שלו ערב המשבר הכלכלי העולמי שפרץ בשנת 2008 ,  כשהמשיך בעקשנות להאמין בכלכלה המערבית ואף נכנס לוויכוחים עיקשים עם כלכלנים בכירים בעולם שהזהירו מקטסטרופה עוד בשנים 2007-2006 ,  ובראשם נביא הזעם רוביני .  
באותן שנים המשיך פרנקל לטעון בדבקות שהכלכלה המערבית עלתה על דרך המלך ,  עד אשר באה המפולת של 2008 וטפחה על פניו .  זה קורה  והרבה  בתחום ההפכפך של הכלכלה ,  אבל בשורה התחתונה ההישגים שלו מאפילים על הפלופ הזה .  יהיו שיגידו : " האפיפיור לא החמיץ מעודו פנדל בכדורגל ,  מכיוון שהוא לא שיחק מעולם כדורגל ".  אצל פרנקל זה שונה :  האיש הוא ביצועיסט ממדרגה ראשונה ,  וכידוע מי שעושה ,  לפעמים טועה .  
יתרונו הגדול של פרופ' פרנקל בכך שהוא לא הסתתר בשנים הקשות במגדל השן האקדמי והנוח כל כך ,  אלא הכניס את היד עמוק-עמוק ועבד קשה .  הוא לא חשש לנהל גופים כלכליים ענקיים בקנה מידה עולמי ,  לא היסס לערוך ניסויים כלכליים בתיאוריות שבהן האמין ,  לצד מחקר אקדמי תיאורטי .  אבל מעבר לכל זה ,  מה שפרנקל מביא עמו לבניין בקריית הממשלה היא בעיקר היכרות עמוקה ויסודית עם הכלכלה הישראלית ,  בכל המישורים ובעיקר בתחום המאקרו .  שום שר אוצר ,  בטח לא לפיד ,  לא יוכל  " לעבוד עליו בעיניים ".  סביר שגם ביבי לא .  
ובכל זאת ,  פרנקל הוא מינוי פוליטי של ביבי .  נכון שזה גם מינוי מקצועי ,  אולם נשאלת השאלה עד כמה ביבי ישלוט בו ויכוון אותו לפי צרכיו הפוליטיים  מה שלא כל כך הלך לו עם פישר .  נכון שפרנקל מביא עמו גם ידע וניסיון עצומים שאותם צבר במשך השנים כיועץ בקרן המטבע הבינלאומית ,  כסגן יו"ר ענקית הביטוח AIG וכיו"ר בנק ההשקעות ג'יי .  פי .  מורגן האמריקני ,  וזהו רק חלק קטן מהתפקידים הרשומים ברזומה שלו .
 עם רקורד כזה אין דלת בעולם הכלכלי שלא תיפתח בפניו ,  את זה יודע ביבי ,  שרגיש מאוד לכל מה שמתרחש בזירה הכלכלית העולמית .  ביבי סומך על פרנקל שיציג את ישראל כהמשך ישיר של סטנלי פישר ,  שבתקופתו הכלכלה הישראלית נהנתה מקרדיט עולמי ,  הן מממשלות המערב והן מחברות דירוג האשראי ומהמגזר העסקי והבנקאי .  
ברקורד של הנגיד החדש יש ארון שלם שבו מאוחסן ניסיון עשיר בשתי הבעיות הכלכליות הקשות ביותר שמדינת ישראל התמודדה עמן  האינפלציה ושער החליפין של הדולר .  בשתי הבעיות הללו נחל פרנקל הצלחה לא קטנה .  ביחד עם מודעי כשר האוצר הוא הנהיג בתחילת שנות התשעים ,  ממש בתחילת כהונתו ,  את רצועת הניוד של השקל מול מטבע זר ,  אותו אלכסון מפורסם שרק המבוגרים כאן עוד זוכרים .  עם הבעיה השנייה ,  זו של ייצוב המחירים וריסון האינפלציה ,  נלחם פרנקל בעזרת יישום התיאוריות שלו .  ואכן ,  האינפלציה הלכה ודעכה עד שלא היה עוד צורך ברצועת האלכסון של הדולר והיא בוטלה רשמית .
 אבל שני מוקשים חדשים ממתינים לפרנקל של היום :  מחירי הדיור ויוקר המחיה ,  כלומר המחאה החברתית .  שתי בעיות קשות שבזמנו לא עמדו בראש סדר העדיפויות של נגיד הבנק המרכזי .  עכשיו נראה איך פרנקל יטפל בשני תפוחי האדמה הלוהטים הללו ,  שכבר יותר מארבע שנים לא מצליחה הממשלה להזיז .  
טורים נוספים של יהודה גולן בוואלה ! רזרבות במקום קיצוץ בביטחון ?  נתניהו מהמר על עתידנולפיד פיטר את האדם העובדהאתגרים של נפתלי בנט :  שיקום המגזר העסקי 

מינוי פרנקל :  ביצועיסט  אך פשרה של ביבי
הנגיד החדש-ישן מביא עמו היכרות עמוקה ויסודית עם כלכלת ישראל ,  אך הוא עדיין מינוי פוליטי של ראש הממשלה .  וכיצד הוא יטפל בשני המוקשים  מחירי הדיור ויוקר המחיה ? 

