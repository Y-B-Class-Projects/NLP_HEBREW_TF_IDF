בין שותפיו הטבעיים :  הערב שבו נתניהו דיבר  " חרדית "
 ראש הממשלה התייצב אתמול בוועידת העסקים של  " המודיע ",  העיתון המזוהה עם ליצמן ,  לצד בכירי הפוליטיקאים והמשק .  בין לחיצות יד למחמאות ,  נתניהו קיבל אישור נוסף לברית עם החרדים
 ( שר הבריאות ליצמן בכנס  " המודיע ":  שוקל לאפשר ייצוא של קנאביס לחו"ל )  
שלושה אברכים מחסידות גור התייצבו אתמול  ( ראשון )  בשעת צהריים מוקדמת באולם הכנסים בקריית שדה התעופה .  לבושים בחליפות ארוכות ומגבעת עגולה ,  אחד מהם מחובר לאוזניית בלוטוס ,  מתגאים על כך שעשו את כל הדרך מערד . " למה ?  ",  תהיתי . " לא כל יום יש אירוע עם ביבי ",  השיבו .  הם רק שלושה מתוך 2,000 איש שהשתתפו בוועידת העסקים של 'המודיע' ,  עיתון המזוהה עם שר הבריאות יעקב ליצמן ומנוהל על ידי אנשי החסידות ,  מהגדולות בעולם .
 הוועידה ,  שנערכה באולמי  " אווניו ",  גררה אליה שורה ארוכה של פוליטיקאים ,  אישי ציבור ,  מנהלים ובכירים במשק .  השרים משה כחלון ,  יואב גלנט ,  אריה דרעי וחברי הכנסת איתן כבל ,  משה גפני וישראל אייכלר ,  היו רק חלק קטן ברשימת המוזמנים היוקרתית .  אליהם התווספו גם השרים לשעבר גדעון סער ואריאל אטיאס שכבר הספיקו לעזוב ,  לפחות בינתיים ,  את החיים הפוליטיים .  הרשימה אולי מעידה על מפת האינטרסים של החרדים בהווה ובעתיד ,  אך עבור הקהל החרדי שנכח באולם ,  מרביתם חסידי גור ,  היא מתגמדת עם השתתפותו של ראש הממשלה בנימין נתניהו .
 עוד בוואלה !  NEWS:אביו של ההרוג בפיגוע מגן על קצין שריון שהודח : " לא יכול לשפוט אותו"תלונה ראשונה בגין תקיפה מינית הוגשה נגד יזם הנדל"ן אלון קסטיאלפוטין : " טראמפ הודיע לי כי הוא מוכן לשקם את יחסי רוסיה-ארה"ב "  
לא בכל יום נתניהו מגיע לאירוע עם המוני חרדים .  מי שלא עקב אחר הכותרות בתקשורת בימים האחרונים ,  עלול היה לחשוב שזוהי אחת התקופות הטובות בחייו הפוליטיים .  הוא הרגיש בבית ,  נופף בידו לעבר הקהל ופיזר חיוכים לכל עבר .  הייתה לו סיבה טובה לחייך .  ראש הממשלה הגיע לקבל פידבק חם במקום היחיד בו לא מדברים על הצוללות ,  התאגיד או גובה ההוצאות במעון ראש הממשלה .  אם לשפוט לפי קבלת הפנים שקיבל ,  הברית שלו עם החרדים חזקה מתמיד .
 היחסים בין הצדדים מעולם לא נראו טובים יותר .  ליצמן ,  דרעי וגפני החמיאו לו . " ראש הממשלה עובר ימים קשים ",  אמר ליצמן . " יש לו מתנגדים מבית ומחוץ אך הוא ידוע ששותפיו החרדים לצדו ".  נתניהו החמיא חזרה ובמהלך נאומו הוכתר ליצמן ל"שר בריאות מצוין ",  דרעי ל"אדם מנוסה עם לב חכם ומוח חכם ",  גפני ליו"ר ועדת כספים ש"מניע את הכלכלה ",  ואפילו הח"כים מאיר פרוש ,  אורי מקלב ועוזרו של ליצמן מוטי בבצ'יק לא נשכחו .  
נאום נתניהו בוועידה אומנם לא הנפיק כותרות ,  אך כבש את לבבות ההמון והיה ניכר שהוכן עד לניואנסים הדקים ביותר .  נתניהו כינה את ליצמן  " רבי יעקב "  בעגה חרדית למהדרין ,  שאל אם מותר להזכיר ליטאים ,  כשהוא מול אולם מלא בקהל חרדי-חסידי ותהה בקול  " איפה סגן השר מאיר פרוש ?  ",  בערך כמו לשאול בכנס של הליכוד  " איפה זהבה גלאון ?  ".  נתניהו גם לא ויתר לחרדים כשחזר בנאומו שוב ושוב על האפשרות לשלב  " תורה ועבודה ",  אך גם לא היסס לאזן מיד את דבריו עם אמירות על  " הידברות ללא כפייה ". 
מי שתיאר טוב יותר את מערכת היחסים הזו בין החרדים לנתניהו ושילוב האינטרסים ביניהם הוא שר הבריאות . " אנחנו בקואליציה של ראש הממשלה ",  אמר ליצמן , " מצביעים אתו גם בדברים שאין לנו עניין בהם ,  כמו התאגיד ,  חוץ וביטחון ואנו דורשים וגם מקבלים את תמיכתו בדברים שחשובים לנו כמו שבת ,  צרכי הישיבות וביטול חוק הגיוס .  מי כמוני יודע במה ראש הממשלה עסוק ובכל זאת החליט להשתתף אתנו .  זהו ביטוח לקשר החיובי שהוא רואה בציבור החרדי ".  
הוועידה אתמול הייתה עשירה בנואמים ולמרות זאת עברה כמעט ללא כותרות .  היא לרגע הפכה לאירוע האדרה והוקרה לליצמן ולאנשיו ואם דבר אחד היה ניתן להסיק ממנה זה בעיקר על יחסי החרדים ונתניהו בהווה ואולי גם לעתיד לבוא .  אם להחליט לפי החיבוקים ולחיצות ידיים שקיבל נתניהו ,  הוא יוכל לנשום לרווחה ולבנות עוד שנים רבות בתפקידו .  

בין שותפיו הטבעיים :  הערב שבו נתניהו דיבר  " חרדית "
 ראש הממשלה התייצב אתמול בוועידת העסקים של  " המודיע ",  העיתון המזוהה עם ליצמן ,  לצד בכירי הפוליטיקאים והמשק .  בין לחיצות יד למחמאות ,  נתניהו קיבל אישור נוסף לברית עם החרדים

