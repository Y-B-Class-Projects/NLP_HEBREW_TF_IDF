נעם שליט :  השרים לא מתלהבים לראות את המאהל
משפחתו של גלעד שליט ועשרות פעילים מפגינים מול ישיבת הממשלה בירושלים . " השרים מסתכלים מאחורי הוילונות הכהים של מכוניות השרד ,  אבל הם לא יוכלו להתעלם מהקולות שהם שומעים כאן "
 משפחתו של החייל החטוף גלעד שליט מפגינה הבוקר  ( ראשון )  מול משרד ראש הממשלה ,  עד תום ישיבת הממשלה שנערכת במקום .  משפחת שליט קוראת לבנימין נתניהו ,  לקראת יציאתו למצרים לפגישה עם הנשיא חוסני מובארק ,  לנקוט ב"צעדים יזומים לשחרורו של גלעד ". 
לאחר שהעבירו את השבת באוהל המחאה בירושלים ,  הניפו נעם ואביבה שליט שלטים וקראו אף קריאות שונות לעבר השרים שעשו את דרכם לישיבת הממשלה.אף אחד מהשרים לא הגיב . " השרים לא מתלהבים מהמראות שהם רואים כאן "  אמר אביו של גלעד ,  נעם שליט לגלי צה"ל , " הם מסתכלים מאחורי הוילונות הכהים של מכוניות השרד ,  אבל נראה לי שהם לא יוכלו להתעלם מהקולות שהם שומעים כאן .  במשך שלושת השבועות האחרונים יצא עם ישראל בהמוניו וקרא לשחרורו המיידי של גלעד ",  אמר שליט ." הגיע הזמן שהם יתמכו בעסקה .  גלעד נמק במרתפי החמאס ומישהו חייב לעשות משהו ""  סיכם .
 ראש מטה המאבק למען שליט ,  שמשון ליבמן ,  טמאלוואלה חדשות : " שאותם שרים יסתכלו לאביבה ונועם בעיניים .  זו המטרה שלנו כאן .  נשב כאן ובכל מקום שראש הממשלה יגיע אליו ,  במטרה להזכיר לו שגלעד עדיין בשבי ". 
בשיחה עם וואלה !  חדשות אמר אמש נעם שליט שליט ,  כי  " מגיעים למאהל מאות אנשים ,  גם במשך השבת .  כנראה שנהיה מול ישיבת הממשלה מדי שבוע בימי ראשון .  אנחנו קוראים לאנשים להגיע ולתבוע את השבתו של גלעד ,  מידי ממשלת ישראל ששלחה את גלעד ". 
שליט התייחס גם לפרסום בעיתון המצרי  " אל-מסריון ",  לפיו מצרים ,  חמאס וארה"ב מנהלות בימים אלו מגעים במטרה לאפשר לנשיאי ארה"ב לשעבר ביל קלינטון וג'ימי קרטר לבקר ברצועת עזה ,  ולדון עם בכירי חמאס בעניין עסקת שחרורו של גלעד .  שליט אמר כי  " שמעתי על הפרסום בעיתון המצרי ,  אך אינני מכיר תיווך כזה .  כרגע קיים תיווך גרמני ,  ואין בלתו .  אנחנו תובעים מראש הממשלה לעשות כל מה שצריך להשיב את גלעד ,  זה תפקידו וזה סמכותו .  לא נראה לי שקבלני משנה יוכלו לעזור ". 
עדכון ראשון :  9:34

נעם שליט :  השרים לא מתלהבים לראות את המאהל
משפחתו של גלעד שליט ועשרות פעילים מפגינים מול ישיבת הממשלה בירושלים . " השרים מסתכלים מאחורי הוילונות הכהים של מכוניות השרד ,  אבל הם לא יוכלו להתעלם מהקולות שהם שומעים כאן "
 
