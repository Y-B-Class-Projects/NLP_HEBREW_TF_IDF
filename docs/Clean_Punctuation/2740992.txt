אשטון :  הממשלה הפלסטינית חייבת להכיר בישראל
שרת החוץ של האיחוד האירופי התריעה כי  " אסור להשליך לריק את המאמצים האמריקנים שהושקעו במו"מ ",  וקראה לאבו מאזן ולישראל לשוב בהקדם למגעים לשלום
האיחוד האירופי קורא לישראל ולפלסטינים לשוב בהקדם למשא-ומתן ,  ומתריע כי אסור לבזבז את המאמצים שהשקיעה ארה"ב בתיווך בין הצדדים .  שרת החוץ של האיחוד ,  קתרין אשטון ,  אמרה היום  ( ראשון )  כי הדרך הטובה ביותר לנוע קדימה היא באמצעות משא ומתן . " אסור להוציא לריק את המאמצים הנרחבים שהושקעו בחודשים האחרונים ",  אמרה בהצהרה שפרסמה .
 אשטון התייחסה למגעים להרכבת ממשלה פלסטינית חדשה ,  ואמרה כי  " האיחוד מצפה מכל ממשלה חדשה להימנע מאלימות ,  להישאר מחויבת לעיקרון שתי-המדינות ולחתור להסכם שלום ,  שיכיר בזכותה הלגיטימית של ישראל להתקיים ".  
שרת החוץ של האיחוד קראה לכל הצדדים לשמור על איפוק מרבי ,  ולהימנע מ"צעדים שעלולים לחתור תחת המאמצים להשיג שלום ".  היא ציינה כי  " העובדה שהנשיא עבאס  ( יו"ר הרשות הפלסטינית אבו מאזן )  יישא בשליטה מלאה על תהליך המו"מ ,  ושיהיה לו מנדט בשם כל הפלסטינים ,  מספקת ערבות נוספת לכך שתהליך השלום יכול - וחייב - להימשך ". 
פיצוץ המו"מ - עוד כישלון למדיניות החוץ של אובמה // פרשנות 
המו"מ בין ישראל לפלסטינים נועד להימשך עד יום שלישי הקרוב ,  29 באפריל ,  אך ישראל קטעה את השיחות אחרי הסכם הפיוס שנחתם בין פתח לחמאס בשבוע שעבר .  
ראש הממשלה נתניהו תקף הבוקר את יו"ר הרשות אבו מאזן ,  ובהתייחסו ליום השואה ,  אמר : " אבו מאזן בחר בברית עם חמאס ,  ארגון טרור רצחני שמכחיש את השואה ,  תוך כדי ניסיון להוציא לפועל שואה נוספת באמצעות השמדת מדינת ישראל ".  לדברי נתניהו , " אבו מאזן צריך לבחור בין ברית עם חמאס ,  לבין שלום אמת עם ישראל .  אנחנו מקווים שהוא יחזור לנתיב השלום ". 
מוקדם יותר ,  פורסמה טיוטה של הצהרה ראשונה מסוגה ,  בה צפוי אבו מאזן להביע תנחומים על שואת העם היהודי .  לפי הטיוטה ,  אבו מאזן יצהיר כי  " העם הפלסטיני ,  הסובל מאי-צדק ,  מדיכוי ונמנעים ממנו חירות ושלום ,  הוא הראשון לדרוש את מיגור ל האי-צדק והגזענות ,  שמהם סובלים עמים אחרים החווים פשעים שכאלה ".  

אשטון :  הממשלה הפלסטינית חייבת להכיר בישראל
שרת החוץ של האיחוד האירופי התריעה כי  " אסור להשליך לריק את המאמצים האמריקנים שהושקעו במו"מ ",  וקראה לאבו מאזן ולישראל לשוב בהקדם למגעים לשלום

