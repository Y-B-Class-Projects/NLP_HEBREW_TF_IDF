רוחאני ,  גיבור התקשורת
היום ,  בנסיבות ההיסטוריות המיוחדות - ולא הראשונות - ישראל מוצאת עצמה לבד מול איום קיומי המאיים על העולם החופשי כולו .  בנימין נתניהו נקלע לעמדה שבה נדרש לעשות מה שהיה צריך לעשות מנהיג העולם החופשי שעמד מול איראן לחוצה מבית ומחוץ ,  שכלכלתה קורסת .  במצב כזה מוכרחים לנצל את ההצלחה וללחוץ עוד .  אובאמה עמד ברחבת ה ? 16 מול שער ריק ואז ,  לעיני שלושה מיליארדים - במקום לגלגל את הכדור לרשת - התקפל ,  יש יאמרו :  השתפן .  אין ערך לדיפלומטיה אם אינה מגובה באיום צבאי אמין .  
האיסלאם הפוליטי מבין את רוח מינכן הנושבת .  עדיף לדבר . " שלום בזמננו ".  מצעד האיוולת הפייסני מתחנף לציר הרשע ומבקש מהבריונים שיתנהגו קצת יותר יפה .  האיראנים מודיעים שימשיכו בתוכנית הגרעין ואובאמה מטלפן ,  בדומה להשתחוויה הרופסת בפני מלך סעודיה .  בקודים של המזרח מדובר במי שמיצמץ ראשון .  כך הפכה ארה"ב לאסקופה הנדרסת .  
שלא בטובתו ,  נתניהו נמצא במצב שבו הוא - מפקד שדה - צריך להחליף את הגנרל שקיבל הלם קרב .  ישראל לא צריכה להתבייש בתפקיד הזה ,  לעמוד בשער בת רבים ולהכריז  " המלך עירום ".  העולם החופשי נמצא בסכנה מול כוחות חדשים ? ישנים .  מאז מלחמת ששת הימים ,  דרך ההתשה ,  יום כיפור ועד מלחמת לבנון הראשונה ,  שם הופלו בקרב אחד כמאה מטוסים סורים מדגם סובייטי והושמדו עד לאחת סוללות הטילים שלה - נדחקה בריה"מ מהאזור .  עכשיו החזיר אובאמה את הרוסים לאזור וחיזק את האיראנים על חשבון המדינות האחרות .  
מול ישראל עומדים לא רק ממשל אובאמה וממשל רוחאני  ( והאיחוד האירופי ,  ששם את ישראל בתפקיד צ'כוסלובקיה כדי להשביע את הארי האיסלאמו ? פשיסטי הרעב ברחובות אירופה )  ;  גם כוחות בתוכנו מייצרים דמורליזציה ומשמיעים קריאות ייאוש ו"אין מה לעשות "  ו"צריך לקבל "  ועוד אמירות הפוכות בתכלית לאתוס הציוני .  
זוכרים כיצד היה חסן נסראללה גיבור התקשורת במלחמת לבנון השנייה ?  כיצד פתחו לו ערוצים בכל עת שביקש לשגר איומים ?  רוחאני החליף אותו .  כך אפשר להתרשם מקריאת  " ידיעות אחרונות "  ו"הארץ ".  הנטייה לסגוד לאויב ,  רק משום שמולו עומד נתניהו .  
מכיוון שכולם קושרים את הסיפור הפלשתיני עם איראן ,  היא הנותנת .  ישראל זקוקה לכל הנכסים האסטרטגיים שלה .  מדינת היהודים לא הוקמה כדי להשתתף במשחק הצבוע ,  שבו העולם עומד מן הצד וצופה בלגיטימציה הזוחלת כלפי השמדתה .  בעולם של שקר ,  אין לנו לסמוך אלא על עצמנו ועל אלוהינו .  

רוחאני ,  גיבור התקשורת
nan
