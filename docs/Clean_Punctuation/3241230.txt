פרשת המעונות :  כתב האישום נגד שרה נתניהו יוגש ככל הנראה מחר
אחרי חודשים ארוכים של גישור הפרקליטות צפויה להגיש את כתב האישום המתוקן נגד נתניהו .  במסגרת הסדר הטיעון צפויה רעיית ראש ממשלה להיות מורשעת בעבירה של  " ניצול טעות מכוון של הזולת ללא מרמה ".  כמו כן יהיה עליה להשיב קופת המדינה 45 אלף שקל ולשלם קנס בסך 10,000 שקל
פרקליטות ירושלים הודיעה הערב  ( שלישי )  כי כתב האישום המתוקן נגד שרה נתניהו במסגרת הסדר הטיעון בפרשת המעונות יוגש ככל הנראה מחר בבוקר ,  בהסכמת בית המשפט .  ההגשה אמורה הייתה להתקיים אתמול ,  אך ברגע האחרון ביקש סנגורה של נתניהו ,  עו"ד יוסי כהן ,  לדחות אותה ביום לצורך  " הבהרה וחידוד עמדותיה ביחס להסכם הטיעון המתגבש ". 
על פי הסדר הטיעון ,  נתניהו צפויה להיות מורשע בעבירה של  " ניצול טעות מכוון של הזולת ללא מרמה ",  וכמו כן עליה להשיב לקופת המדינה 45 אלף שקלים ולשלם קנס בסך 10,000 שקלים .  זאת לאחר בכתב האישום המקורי הואשמה כי הוציאה במרמה מקופת המדינה כ-350 אלף שקלים .  
ההסדר הושג לאחר חודשים ארוכים של גישור בפני השופט מרדכי כדורי .  אף על פי שמדובר בהסדר מקל לאין שיעור לעומת כתב האישום המקורי ,  הוא עדיין נושא בחובו הרשעה פלילית עבורה .  
לקריאה נוספת בנושאברגע האחרון :  שרה נתניהו ביקשה לדחות את הגשת כתב האישוםתיק המעונות :  הצדדים מתקרבים לסיכום על הקנס שתשלם שרה נתניהופרשת המעונות :  מגעים מתקדמים לקראת הסדר עם שרה נתניהו 
במסגרת פרשת המעונות הואשמה נתניהו כי פעלה לנפח הוצאות כשהזמינה למעון ראש הממשלה ארוחות ממסעדות יוקרה בעלות כוללת של יותר מ-350 אלף שקלים ,  תוך עקיפה מכוונת של הנוהל שאוסר הזמנת מזון כשבמעון מועסקת מבשלת .  
חקירת הפרשה החלה באמצע 2015 ,  לאחר שמבקר המדינה ,  השופט בדימוס יוסף שפירא ,  חשף אי סדרים בניהול מעון ראש הממשלה ,  והעביר אותם ליועץ המשפטי דאז ,  יהודה וינשטיין .  בסוף אותה שנה נחקרה נתניהו באזהרה .
 בשימוע שנערך לה בינואר 2018 העלתה נתניהו כמה טענות עובדתיות ומשפטיות .  בין היתר ,  נטען כי מני נפתלי ,  אב הבית לשעבר במעון ראש הממשלה ,  הוא שהזמין וצרך את הארוחות - ולא משפחת נתניהו .  בנוסף נטען כי הנוהל שאסר על הזמנת ארוחות כאשר במעון הרשמי הועסקה מבשלת ,  הוא נוהל פנימי של  " ועדת השלושה "  במשרד ראש הממשלה ,  שכלל לא הייתה מוסמכת לקבלו - ולכן הוא חסר כל תוקף .  הטיעונים נדחו על ידי היועמ"ש ,  שביוני האחרון הגיש את כתב האישום נגדה .  

פרשת המעונות :  כתב האישום נגד שרה נתניהו יוגש ככל הנראה מחר
אחרי חודשים ארוכים של גישור הפרקליטות צפויה להגיש את כתב האישום המתוקן נגד נתניהו .  במסגרת הסדר הטיעון צפויה רעיית ראש ממשלה להיות מורשעת בעבירה של  " ניצול טעות מכוון של הזולת ללא מרמה ".  כמו כן יהיה עליה להשיב קופת המדינה 45 אלף שקל ולשלם קנס בסך 10,000 שקל

