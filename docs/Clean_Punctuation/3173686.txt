חוק הלאום :  החרדים דרשו שינוי ,  ונסוגו לאחר שרה"מ איים בבחירות
פרסום ראשון :  החרדים דרשו להוסיף סעיף חדש בחוק הלאום כך שלא יעניק לו מעמד עליון כחוק יסוד באופן שיהיה ניתן לפסול אותו כמו חוקים אחרים שאושרו בממשלה ובכנסת .  נתניהו דחה את הדרישה על הסף ואיים בהקדמת הבחירות - מה שהובילם לוויתור על הדרישה
המפלגות החרדיות ש"ס ויהדות התורה דרשו להוסיף סעיף חדש בחוק הלאום כך שלא יעניק לו מעמד עליון כחוק יסוד באופן שיהיה ניתן לפסול אותו כמו חוקים אחרים שאושרו בממשלה ובכנסת - כך נודע לוואלה !  NEWS .  ראש הממשלה בנימין נתניהו התנגד עד כדי איום להקדמת הבחירות - מה שהוביל לנסיגת החרדים מדרישתם .  
לפי גורם בקואליציה ,  מדובר ב"סעיף חוסם "  שנועד למנוע מחוק הלאום כחוק יסוד מעמד עליון כך שיהיה ניתן לפסול באמצעות פרשנות משפטית שלו חוקים אחרים שאושרו או יאושרו .  
גורמים במפלגות החרדיות העבירו את נוסח הסעיף לשר יריב לוין  ( הליכוד )  אך לא הציבו עליו אולטימטום .  דרישתם העלתה הערב חשש בליכוד מעיכוב חקיקה כך שהחוק לא יאושר עד שיסתיים מושב הקיץ של הכנסת בסוף השבוע הקרוב .  ראש הממשלה התנגד לשינוי והחרדים ויתרו על דרישתם .  
החרדים העלו את דרישתם מחשש שהחוק הלאום יעניק פרשנות רחבה מידי לשופטי בג"ץ בעתירות שהוגשו בסוגיית הכותל המערבי והגיור ובנושאים נוספים .  ח"כ ישראל אייכלר  ( יהדות התורה )  אמר הערב בראיון לרדיו 'קול חי' כי הנוסח הנוכחי בחוק הוא  " מתנה לרפורמים ",  כלשונו .  אייכלר טען כי הרפורמים  " ישתמשו בחוק כדי להכניס תפילות רפורמיות במערכות החינוך "  וכי  " החוק הזה נותן להם כסף ". 
ח"כ בצלאל סמוטריץ'  ( הבית היהודי )  הגיב בטוויטר כי נציגי ש"ס ויהדות התורה  " כולם שם חושבים שזה חוק רע ומסוכן ".  עם זאת ,  הוא ציין כי קיים שיחות עמם והבין כי  " ראש הממשלה הודיע להם שבלי חוק הלאום הוא הולך לבחירות והם מפחדים מבחירות ולכן מיישרים קו בלי לקבל אפילו את חוק הגיוס בתמורה ".  
במהלך היום הושגה הסכמה בתום מגעים אינטנסיביים הושגה בין ראש הממשלה נתניהו לשר נפתלי בנט על נוסח סעיף המחלוקת בחוק .  על פי ההסכמה נוסח סעיף 7ב לחוק - שהיה עשוי לאפשר הקמת יישובים ליהודים בלבד - ישונה ל : " המדינה רואה בפיתוח התיישבות יהודית ערך לאומי ותפעל על מנת לעודד ולקדם הקמה וביסוס שלה ". 
הנוסח החדש מוסכם הן על הגורמים המשפטיים והן על מפלגות הליכוד והבית היהודי .  הנוסח המתוקן יובא מחר לאישור הוועדה המשותפת הדנה בחוק הלאום ,  בטרם ההצבעה במליאת הכנסת לקריאה שנייה ושלישית על החוק ,  שבשל הגדרתו כחוק יסוד מצריך רוב של 61 ח"כים לאישורו .
 בשעות הצהריים התכנסה הוועדה המשותפת לחוק הלאום בראשות ח"כ אמיר אוחנה  ( הליכוד )  לדיון לקראת ההצבעה על החוק ,  הטעון את אישורם של 61 ח"כים לפחות בשל קידומו כחוק יסוד ,  לקריאה שנייה ושלישית .  לאחר שנדחו ההסתייגויות לחוק ,  למעט הסעיפים שנותרו שנויים במחלוקת שעליהם לא הצביעו חברי הוועדה ,  נקבע כי הדיונים יתחדשו מחר לקראת ההצבעה במליאת הכנסת .
  ( עדכון ראשון :  22:19 )  

חוק הלאום :  החרדים דרשו שינוי ,  ונסוגו לאחר שרה"מ איים בבחירות
פרסום ראשון :  החרדים דרשו להוסיף סעיף חדש בחוק הלאום כך שלא יעניק לו מעמד עליון כחוק יסוד באופן שיהיה ניתן לפסול אותו כמו חוקים אחרים שאושרו בממשלה ובכנסת .  נתניהו דחה את הדרישה על הסף ואיים בהקדמת הבחירות - מה שהובילם לוויתור על הדרישה

