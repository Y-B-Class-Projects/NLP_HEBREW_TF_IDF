עיני : " הצגנו דרישותינו לנתניהו ,  המאבק נמשך "
 יו"ר ההסתדרות אמר במסיבת עיתונאים בת"א כי רה"מ לא נענה לדרישותיו ,  ועל כן יוכרז מחר סכסוך עבודה . " לא קיבלנו שום תשובה לדרישות .  אמרתי לראש הממשלה שהמאבק נמשך "
  ( צילום :  דניאל בוק ,  עריכת וידאו :  דורון שטיין ) 
על רקע הודעת ראש הממשלה בנימין נתניהו ,  לפיה הוא מתכוון להציג סל הקלות כלכליות ,  כונסה הערב  ( רביעי )  מסיבת עיתונאים בבית ההסתדרות בתל אביב ,  שבה השתתפו יו"ר ההסתדרות עופר עיני ,  יו"ר מרכז השלטון המקומי שלמה בוחבוט ,  יו"ר התאחדות התעשיינים שרגא ברוש ויו"ר התאחדות הסטודנטים איציק שמולי .  עיני אמר כי  " היום בבוקר נפגשנו עם ראש הממשלה ושטחנו את דרישותינו .  לצערי לא חלה שום התקדמות ,  ולכן נכריז מחר על סכסוך עבודה ".  במקרה של הכרזת סכסוך העבודה ,  תהיה ההסתדרות רשאית לפתוח בשביתה כללית במשק כעבור 14 ימים .  
עיני הציג את דרישות ההסתדרות ,  הכוללות בין היתר העלאה של שכר המינימום ל-4,500 שקלים ,  ביטול המע"מ על המים ,  ביטול מיסוי הדלק ,  סבסוד הלחם ,  והקמת ועדה לבחינת הוזלת מחירי הדיור .  
יו"ר ההסתדרות סיפר על הפגישה עם ראש הממשלה ואמר : " נתניה רוצה קיצוץ רוחבי במשרדי הממשלה .  לא קיבלנו אף תשובה ברורה לדרישותינו .  אמרתי לנתניהו שמבחינתנו המאבק נמשך .  הוועדה לתיאום וביצוע בהסתדרות תתכנס מחר כדי להכריז על סכסוך עבודה .  אני מקווה שלא נגיע לשביתה .  עד אישור סכסוך העבודה אנחנו נצא לסדרת פעולות מחאה בכל הארץ ". 
יו"ר מרכז השלטון המקומי שלמה בוחבוט ,  אמר במסיבת העיתונאים כי  " נתניהו מפחיד את הציבור עם בעיות ביטחוניות ,  הבעיות עם מצרים והעתיד הלא ברור .  מעמד הביניים רוסק .  אמרתי לו שהפקידות הממשלתית מטעה אותו בנוגע לנתונים הנוגעים למחירי המים ,  וביקשתי ממנו שלא ייתן יד ל'יום הזעם' הישראלי .  הצעתי לו לרדת לשטח ולדבר עם העם ". 

עיני : " הצגנו דרישותינו לנתניהו ,  המאבק נמשך "
 יו"ר ההסתדרות אמר במסיבת עיתונאים בת"א כי רה"מ לא נענה לדרישותיו ,  ועל כן יוכרז מחר סכסוך עבודה . " לא קיבלנו שום תשובה לדרישות .  אמרתי לראש הממשלה שהמאבק נמשך "
 
