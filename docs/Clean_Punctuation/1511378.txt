הכנסת החליטה :  המע"מ יועלה ב-1% 
נתניהו ושטייניץ צלחו את מבחן הראשון בהעברת התקציב .  האופוזיציה תוקפת : " מעלים את המע"מ ומפחיתים את המסים לעשירים "  
מליאת הכנסת אישרה ברוב גדול של 50 תומכים מול 24 מתנגדים את העלאת המע"מ במשק באחוז ל-16.5% .  התקנה תיכנס לתוקף החל ממחר בלילה בחצות .  בכך צלחו ראש הממשלה ,  בנימין נתניהו ,  ושר האוצר ,  יובל שטייניץ ,  את מבחנם הראשון בהעברת חוק תקציב המדינה וחוק ההסדרים במליאת הכנסת .  
בישיבת סיעת הליכוד שהתקיימה לפני ההצבעה נתניהו נזף בחברי הכנסת מהליכוד שהביעו מרמור על העלאת המע"מ על הפירות והירקות ואמר להם כי , " הח"כפשים  ( חברי הכנסת הפשוטים ,  פ"ו )  צריכים לדעת את מקומם .  מה מקור המימון להצעות שלכם ?  אם למישהו יש הצעה שיביא את מקורות המימון עבורה ".  
בדיון קצר שהתקיים במליאה טרם ההצבעה ,  ח"כ מאיר שיטרית  ( קדימה )  הממונה מטעם קדימה תקף את ראש הממשלה ואמר כי , " באותה נשימה אתם מעלים את המע"מ ומורידים את מס ההכנסה .  המע"מ דופק את העניים ,  בפרט את מצביעי הליכוד וש"ס .  הפחתת מס הכנסה גרמה להפסד של 70 מיליארד שקלים בהכנסות המדינה .  תבטלו את העלאת המע"מ ואת הפחתת מס ההכנסה .  זה יותר צודק חברתית ".  
יו"ר מרצ ,  ח"כ חיים אורון ,  הצטרף גם הוא לביקורת : " ביד אחת אתם מעלים את המיסים העקיפים שבהם אנחנו מחזיקים בשיא העולמי ,  וביד השנייה אתם מורידים את המיסים הישירים שהם הנמוכים בעולם .  איפה ההיגיון ?  איפה השכל ?  איפה הרגישות החברתית ?  איפה היעילות החברתית שהבטחתם ?  "  
יו"ר הכנסת ראובן ריבלין השיב למבקרים ממקומו בכס יו"ר הכנסת ,  כי  " בחוק ההסדרים יש פיצוי נקודתי לשכבות החלשות ".  



הכנסת החליטה :  המע"מ יועלה ב-1% 
נתניהו ושטייניץ צלחו את מבחן הראשון בהעברת התקציב .  האופוזיציה תוקפת : " מעלים את המע"מ ומפחיתים את המסים לעשירים "  

