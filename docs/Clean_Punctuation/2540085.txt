מורה דרך :  נתניהו הדריך עיתונאי מארה"ב בצפון
ראש הממשלה יבלה במהלך השבוע הקרוב עם העיתונאי פיטר גרינברג ,  מגיש התוכנית  " סיור מלכותי ",  בה המנהיג משמש כמורה דרך ומציג את מדינתו מול קהל של 300 מיליון צופים
 ( צילום :  לשכת העיתונות הממשלתית ,  עריכה :  יותם בן-דוד )  
ראש הממשלה ,  בנימין נתניהו ,  המיר בסוף השבוע את כובע מקבל ההחלטות וחבש את כובע מדריך התיירים ,  כאשר ליווה את העיתונאי האמריקאי פיטר גרינברג ,  בסיור ברחבי צפון הארץ .  גרינברג ,  מגיש התוכנית The Royal Tour ,  שבמהלכה הוא מתלווה לראשי מדינות שמציגים את אתרי התיירות המרכזיים של מדינותיהם ,  בחר בישראל לתוכנית ,  בה צופים למעלה מ-300 מיליון בני אדם ברחבי העולם ,  ובשבוע הקרוב צפוי נתניהו לסייר עמו במבחר אתרי תיירות ברחבי הארץ .
 הסיור נפתח ביום שישי בראש הנקרה ,  ובהמשך השבוע יטפסו השניים לפסגת המצדה ,  יבקרו בעיר העתיקה ,  באתרי התיירות באילת ,  ויקבלו טעימה מחיי הלילה של תל-אביב .  נתניהו מצטרף למנהיגים כמו המלך עבדאללה ,  נשיא פרו ,  ראש ממשלת גואטמלה וראש ממשלת מקסיקו ,  שהצטלמו לתוכנית המשודרת ברשות השידור הציבורית האמריקאית  ( pbs )  .
 ביקורם של נתניהו וגרינברג ,  החל כאמור ברכבל התלול המוביל לראש הנקרה וסיור בתוך הנקרות בנות אלפי השנים .  לאחר מכן ,  במהלך טיול אופניים משותף ,  נכנסו השניים למטע בננות סמוך והתרשמו מהיבול הישראלי .  הפקת התוכנית נענתה לבקשתו של נתניהו וכללה אחרי הסיור בנקרות גם ביקור בטכניון ,  שם הוצגו הפיתוחים הטכנולוגיים להם אחראים מדענים ישראלים כמו :  מכשיר המאפשר למשותקים ללכת ,  גלולת מצלמה ,  ננו-תנ"ך ונחש רובוט .  
נתניהו הדגיש כי מטרת התוכנית היא לתרום לעידוד התיירות ,  אך הוא רואה בהצגת נקודות התיירות המרכזיות של ישראל למאות מיליוני צופים ברחבי העולם גם מאמץ הסברתי חשוב .   ? אני קורא לפרויקט הזה 'בשביל ישראל' ,  בשביל להרים את התיירות של ישראל מעלה ,  ולשנות את תדמיתה .  אנחנו כעת בראש הנקרה ,  בהמשך נהיה במצדה ,  בים המלח ,  בטכניון ,  בירושלים ,  בתל אביב - להראות את ישראל האמתית .  ישראל האחרת שלא רואים אותה ?  ,  אמר נתניהו והוסיף  ? שאנשים יראו שזו מדינה של כיף ?  .  גרינברג ,  שהודה לנתניהו על הסיור המודרך ,  הדגיש כי  ? ככל שיותר אנשים יראו מה יש למדינה הזאת להציע - הם יבואו .  אחד הסממנים המעניינים ביותר הוא העוצמה של תוכנית מסוג זה .  היא העלתה את התיירות במדינות בהן היא צולמה ?  .
 במשרד התיירות מקווים שבדומה למדינות נוספות ,  גם בישראל יגדל מספר התיירים בעקבות שידור התוכנית ,  כמו במקסיקו למשל ,  שם חל גידול של 10% בתיירות הנכנסת אחרי התוכנית .  קהל היעד העיקרי אליו מכוונת התוכנית הוא קהל אמריקאי ,  ממנו מגיעים מרבית התיירים לישראל ,  ובמשרד התיירות מקווים שהצפייה בתוכנית תוביל לתוספת של 200 אלף תיירים שיגיעו לישראל ,  הצפויה להניב תוספת של כמיליארד שקלים בהכנסות המדינה מתיירות .  סך ההכנסות שנבעו מתיירות במדינת ישראל בשנה שעברה ,  נאמדו בכ-35 מיליארד שקלים .  

מורה דרך :  נתניהו הדריך עיתונאי מארה"ב בצפון
ראש הממשלה יבלה במהלך השבוע הקרוב עם העיתונאי פיטר גרינברג ,  מגיש התוכנית  " סיור מלכותי ",  בה המנהיג משמש כמורה דרך ומציג את מדינתו מול קהל של 300 מיליון צופים

