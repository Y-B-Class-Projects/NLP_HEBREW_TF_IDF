בצל משבר המשואות :  נתניהו זימן ישיבת ממשלה חגיגית בה' באייר
שרי הממשלה קיבלו זימון לישיבה חגיגית וחריגה שתתקיים ביום שישי שלאחר החג ,  בבית העצמאות בתל אביב ,  בה נתניהו יהיה הנואם המרכזי .  זאת ,  על רקע הפשרה המסתמנת עם יו"ר הכנסת אדלשטיין לפיה רה"מ לא ינאם בטקס הדלקת המשואות אלא ידליק משואה בלבד
 ( בווידאו :  השרה מירי רגב על המשבר סביב טקס המשואות ,  בשבוע שעבר )  
ראש הממשלה אולי לא ינאם בטקס הדלקת המשואות אבל כן יקבל במה שהיא כולה משלו ביום שישי שאחרי יום העצמאות .  שרי הממשלה קיבלו הערב  ( ראשון )  זימון לישיבה חגיגית בה' באייר ,  יום שישי ,  בבית העצמאות בתל אביב .  במהלך האירוע ,  תשוחזר ההכרזה על קום המדינה מ-1948 ,  ותוצג לשרים הגרסה המקורית של מגילת העצמאות שתובא מגנזך המדינה .
 תזמון ישיבת הממשלה ליום שישי הוא חריג ביותר ,  והיא זומנה על רקע הפשרה המסתמנת במשבר טקס הדלקת המשואות לפיה ראש הממשלה ידליק משואה בטקס אך לא ינאם בו .  בישיבת הממשלה החגיגית ,  כבכל שבוע בישיבות הממשלה ,  נתניהו ישא דברים לתקשורת ,  ויהיה הדובר המרכזי .  
זימון הישיבה בא על רקע המשבר סביב טקס המשואות ,  זאת לאחר שמוקדם יותר טענו בכירים בליכוד כי נתניהו ואדלשטיין הגיעו לפשרה ,  אך שרת התרבות מירי רגב מטרפדת את ההסכם שהושג .  לדברי גורמים המעורבים במו"מ ,  נתניהו ואדלשטיין הגיעו הבוקר לסיכום לפיו ראש הממשלה ידליק משואה בטקס הדלקת משואות הקרוב ,  והדבר יהפוך למסורת הקבועה בהחלטת ממשלה מדי עשר שנים .
 עם זאת ,  לדברי הגורמים ,  השרה רגב סירבה לכנס את ועדת השרים לענייני טקסים וסמלים כדי לעגן זאת בהחלטה קבועה ,  כפי שנתניהו ואדלשטיין הסכימו מוקדם יותר הבוקר .  הגורמים אף ציינו שהסיכום מקובל על נתניהו ואדלשטיין . " העם משווע לפשרה שנמצאת במרחק נגיעה או הישג יד ולצערנו השרה מטרפדת את זה מסיבות לא ברורות ".  
הקרב סביב טקס הדלקת המשואות התלהט בשבוע שעבר לאחר שיו"ר הכנסת הודיע כי במידה שראש הממשלה ינאם בטקס ,  הוא אינו מתכוון להגיע לאירוע ,  אך בשבוע שעבר התברר כי בניגוד לטענת אדלשטיין ,  שראש ממשלה מעולם לא נאם בטקס הדלקת המשואות ,  שמנוהל באופן מסורתי על ידי יו"ר הכנסת ,  המסורת הזו נשברה כבר בעבר .  בתאגיד  " כאן "  נחשף קטע ארכיון מחגיגות היובל למדינה ,  בשנת 1998 ,  בו ראש הממשלה  ( גם אז היה זה נתניהו )  נכח פיזית ונאם בטקס הדלקת המשואות .
 השרה רגב ,  האחראית על הטקס ,  אמרה בתגובה כי  " מה שנכון לממלכתיות של אירועי שנת ה-50 ,  נכון גם לממלכתיות של שנת ה-70 .  מה שלא הפריע ליו"ר הכנסת אז דן תיכון ,  בוודאי לא צריך להפריע ליו"ר הנוכחי יולי אדלשטיין ".  במקביל ,  ההודעה על ההגעה של נשיא הונדורס ,  שהוא ראש מדינה ,  לטקס ,  חיזקה את ההצדקה לנוכחותו של ראש הממשלה והנשיא ,  על פי כללי הפרוטוקול .
 לפי המתווה עליו הוסכם ,  ועדת השרים לטקסים וסמלים צריכה לאשר  " הצעת מחליטים "  שתקבע כי בכל עשור תודלק משואת ראש הממשלה .  ההצעה יכולה לעבור גם ללא כינוס ועדת השרים ,  במשאל טלפוני ,  אך רגב סירבה לעשות זאת במהלך היום .  
 

בצל משבר המשואות :  נתניהו זימן ישיבת ממשלה חגיגית בה' באייר
שרי הממשלה קיבלו זימון לישיבה חגיגית וחריגה שתתקיים ביום שישי שלאחר החג ,  בבית העצמאות בתל אביב ,  בה נתניהו יהיה הנואם המרכזי .  זאת ,  על רקע הפשרה המסתמנת עם יו"ר הכנסת אדלשטיין לפיה רה"מ לא ינאם בטקס הדלקת המשואות אלא ידליק משואה בלבד

