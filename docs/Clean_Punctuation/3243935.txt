נתניהו מקדם יוזמה לביטול הבחירות ;  כחול לבן : " עוד ספין "
 בתגובה ליוזמה החדשה שמוביל יו"ר הכנסת לביטול פיזור הכנסת ,  אמרו בליכוד כי ראש הממשלה בוחן את הצעתו  " בכובד ראש ".  אדלשטיין : " יש אפשרות לבטל את הבחירות המיותרות ".  גנץ שלל שיתוף פעולה עם המהלך : " נתניהו משקר - אין שום מו"מ ".  ברק : " מי שיתמוך בחרפה יגורש מהעיר "
 יו"ר הכנסת החל לקדם מהלך למניעת הבחירות  " למען האינטרס של כולם"הליכוד :  נתניהו בוחן בכובד ראש את הצעתו של אדלשטייןבכחול לבן שוללים את האפשרות : " עוד ספין ";  גנץ : " נתניהו משקר"ברק : " מי שייתן יד לביטול פיזור הכנסת יהפוך לשותף לשחיתות נתניהו "  
ראש הממשלה בנימין נתניהו בוחן ברצינות ושוקל לקדם הצעה לביטול הבחירות - כך עולה הערב  ( שלישי )  מתגובה שפורסמה מטעם הליכוד ליוזמה חדשה לביטול הבחירות שאותה מוביל יו"ר הכנסת יולי אדלשטיין . " ראש הממשלה מתייחס בכובד ראש ליו"ר הכנסת אדלשטיין והוא יבחן את הצעתו בימים הקרובים ",  נמסר בתגובה .  
עם זאת ,  נתניהו החל לבחון את האפשרות החוקית והטכנית לביטול הבחירות עוד לפני שנודע על יוזמת אדלשטיין ,  זאת לאור סקרים פנימיים של הליכוד מהם עלה שהליכוד צפוי להיחלש בבחירות הבאות .  בכחול לבן ,  מהצד השני ,  ממשיכים לשלול בתוקף את האפשרות לבטל את הבחירות והצהירו שוב הערב כי מדובר בספין של נתניהו בלבד .  יו"ר כחול לבן בני גנץ אמר כי  " הפרסומים הערב מבהירים - נתניהו מפחד מגזר הדין הציבורי ,  ונתניהו משקר - אין שום משא ומתן עם כחול לבן ". 
בחירות 2019 ,  מועד ב' - סיקור מיוחד בוואלה !  NEWS:בן גביר הודיע לפרץ :  עוצמה יהודית לא תרוץ במסגרת איחוד מפלגות הימיןליברמן :  נתניהו יקים ממשלת מיעוט בתמיכת הערבים מבחוץ"יוצא לקרב לטיהור שמי ":  שר התקשורת איוב קרא הודיע על התפטרותו 
מלבד ההיתכנות המשפטית הנמוכה של מהלך לביטול הבחירות ,  יש חשיבות גדולה יותר להיתכנות הפוליטית והמהותית של מהלך שכזה :  כדי לבטל את הבחירות נדרשת קודם על הסכמה על ממשלת אחדות רחבה שתייצר את הרוב הדרוש למהלך ,  ובשלב זה בכחול לבן ממשיכים לסרב לשבת עם נתניהו ודורשים שיתפנה לענייניו המשפטיים .
 בימים האחרונים החלו בליכוד לבדוק אם ניתן לבטל את הבחירות באמצעות רוב מיוחד בכנסת .  בליכוד טוענים כי מדובר בפניות משלל מפלגות ,  למרות שלא ברור למי מתייחסים ,  שכן בכחול לבן מכחישים בתוקף את האפשרות .  הניסיון האחרון הגיע מלשכת יו"ר הכנסת יולי אדלשטיין ,  שהחל ביממה האחרונה לבחון אפשרות גם כן לביטול הבחירות בכנסת ,  בטענה שזה  " למען האינטרס של כולם ".  
בלשכת אדלשטיין אישרו את הדיווח בחדשות 12 לפיו אדלשטיין החל לקדם מהלך שימנע את הבחירות וכי הוא בוחן אפשרות נוספת שהכנסת תבטל את הפיזור שלה ותחוקק חוק שיאפשר לה לעשות זאת - אף על פי שהיועץ המשפטי לכנסת איל ינון כבר הביע הסתייגות מהרעיון של ביטול הבחירות ואמר שיתקשה להגן עליו חוקית .  
בליכוד מעוניינים לגבש הסכמה של כ-80 ח"כים לביטול הבחירות כדי להקשות על בג"ץ פסול את המהלך במידה שהוא ירקום עור וגידים .  בליכוד טוענים שיש בידיהם חוות דעת משפטיות שמכשירות את יוזמת אדלשטיין .  עם זאת ,  היועץ המשפטי לכנסת טרם הודיע מה עמדתו לגביה והוא הסתייג מיוזמות ופניות דומות .  זאת ,  בשל הטענה שמבחינה חוקתית ,  פיזור הכנסת נחשב נקודת אל חזור שלא ניתן אחריה לבטל את הבחירות או לכנסה מחדש .
 אדלשטיין אמר הערב כי המשך תהליך הבחירות הוא  " הפרת אמונים כלפי אזרחי ישראל שמפסידים מליארדים רק בגלל פסילות אישיות של ראשי מפלגות שונים .  עשרות ח"כים מכל הסיעות פנו אלי למציאת פתרון לביטול פיזור הכנסת .  מצאתי מתווה פרלמנטרי ויש אפשרות לבטל את הבחירות המיותרות בתולדות ישראל .  חובתנו לאפשר לכנסת ה-21 להמשיך לתפקד ".  
בכחול לבן אמרו כי מדובר ב"עוד ספין שנועד להשכיח מהציבור שנתניהו נכשל בהקמת ממשלה ,  העדיף את טובתו האישית וגרר במו ידיו מדינה שלמה לבחירות מיותרות .  נתניהו מבין שהוא עומד להפסיד את הבחירות ומחפש עכשיו פתרונות קסם .  אנחנו הולכים לבחירות ובני גנץ יהיה ראש הממשלה הבא של ישראל ". 
ראש הממשלה לשעבר אהוד ברק תקף הערב את הניסיונות לבטל את הבחירות וצייץ בטוויטר כי  " מי שייתן יד לביטול פיזור הכנסת יהפוך לשותף ,  הלכה למעשה ,  למעשה השחיתות מבית המדרש של נתניהו :  שיעבוד המדינה ,  הממלכתיות והשיטה לתועלת אישית ולהישרדות אישית .  מי שיתמוך בחרפה הזו להצלת נתניהו יגורש מהעיר ".  
יו"ר ישראל ביתנו ליברמן לא הביע התנגדות לביטול הבחירות ,  אך התנה את תמיכתו בהקמת ממשלת אחדות לאומית . " מה שמנחה את נתניהו הערב זו לא טובתה של מדינת ישראל ,  אלא הפחד לאבד את השלטון ",  מסרה ישראל ביתנו . " דווקא נתניהו ,  שפעמיים בתוך חצי שנה פיזר את הכנסת ,  התחיל להפנים שאזרחי ישראל לא מקבלים את הגישה 'שאלוהים לשלטון בחרתנו' .  'ישראל ביתנו' תתמוך אך ורק בממשלה רחבה ,  שתורכב משלוש המפלגות :  'ישראל ביתנו' ,  'הליכוד' ו'כחול לבן' ". 
מלבד הליכוד וכולנו ,  גם איחוד מפלגות הימין והסיעות החרדיות הביעו תמיכה בביטול הבחירות הערב ,  וכחול לבן ומפלגת העבודה הביעו התנגדות נחרצת .  יו"ר סיעת העבודה ח"כ איציק שמולי אמר כי  " ‏ביטול הבחירות הוא מעשה לא אפשרי משפטית ולא כשר מוסרית ולכן לא יעבור .  כיו"ר סיעת העבודה אני מודיע כי בכוונתנו להתנגד לכל מהלך מסוג זה ,  שמטרתו ההישרדות האישית של נתניהו ". 
גם ח"כ יועז הנדל הגיב למהלך ואמר כי  " ‏נתניהו הוביל לבחירות .  התנגדנו .  אחריו מהופנטים הצביעו החרדים ,  סמוטריץ וכחלון .  לא רצו אבל הצביעו .  כך המפלגות הערביות והקומבינה שלהן עם נתניהו .  התוצאה - בזבוז של מיליארדי שקלים שהציבור מתעב וסובל ממנה .  הספינים עכשיו זה רק ניסיונות להסיח את הדעת והאשמה .  אין שם כלום כי לא היה כלום ".  
ביהדות התורה אמרו כי  " כפי שהודענו בעבר ,  הבחירות החוזרות מיותרות ובזבזניות שנגרמו בגלל גחמה של איש אחד .  אין לנו כל בעיה להתמודד שוב בבחירות ונדע להוכיח את כוחנו בעזרת השם .  אם נידרש לביטול הבחירות - נבחן מי ומי השותפים הפוליטיים במהלך כזה ורק לאחר מכן נכריע ". 
שר החינוך לשעבר נפתלי בנט אמר כי על נתניהו וגנץ להתעשת מאחר ש"מדינת ישראל אינה משחק ילדים ".   " נתניהו גרר את אזרחי מדינת ישראל לבחירות מיותרות בשביל צרכים אישיים ,  ואז ,  חודש אחרי מחליט לבטלן ,  וכעת בני גנץ נלחם בביטול הבחירות ?  ברמה האישית ביטול הבחירות עבורי זה כמו זכייה בלוטו ,  אבל הן רעות רעות למדינת ישראל ".   
" אתם אנשים רציניים ",  הוסיף בנט . " תקבעו שניכם הערב ,  שבו כל הלילה ,  תסכמו על ממשלה נורמלית ,  ותבטלו את הבחירות המטופשות הללו .  אם לא ,  אנחנו נגיע עם כל העוצמה שיש בנו ,  בעם ישראל ,  ונכניס לכנסת אנשים שלא רואים בזה משחק ,  אלא באים לעבוד למען עם ישראל ". 
 ( עדכון ראשון :  20:37 )  

נתניהו מקדם יוזמה לביטול הבחירות ;  כחול לבן : " עוד ספין "
 בתגובה ליוזמה החדשה שמוביל יו"ר הכנסת לביטול פיזור הכנסת ,  אמרו בליכוד כי ראש הממשלה בוחן את הצעתו  " בכובד ראש ".  אדלשטיין : " יש אפשרות לבטל את הבחירות המיותרות ".  גנץ שלל שיתוף פעולה עם המהלך : " נתניהו משקר - אין שום מו"מ ".  ברק : " מי שיתמוך בחרפה יגורש מהעיר "
 
