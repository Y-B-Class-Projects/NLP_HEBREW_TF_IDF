אשכנזי : " לא ניתן היה למנוע את העימות "
 רב אלוף אשכנזי העיד בפני ועדת טירקל לבדיקת המשט לעזה כי היה מחסור במידע על מארגניו : " היה צריך לדעת יותר על כוונות הפעילים .  הייתה הערכה חסרה לגבי עוצמת ההתנגדות "
  ( צילום :  גדעון צנטנר ,  עריכת וידיאו :  גדי וינסטוק ) 
הרמטכ"ל רב אלוף גבי אשכנזי העיד היום  ( רביעי )  בפני ועדת טירקל לחקירת אירועי המשט לעזה .  בעדותו אמר אשכנזי כי  " כמפקד הצבא אני נושא באחריות לכל פעולות הצבא .  פעולת השייטת על המרמרה הייתה מידתית ונכונה ".  
אשכנזי זיהה את מה שלדבריו הוא הכשל המרכזי בהתמודדות עם המשט וכן שגיאה אישית שלו . " השגיאה המרכזית שלנו היא שלא הצלחנו לייצר תנאים על מנת ליצור מקסימום כוח במינימום זמן .  אני הערכתי ש-15 אנשים שנמצאים על הגג העליון ,  שכשאתה מגיע עם הליקופטר בלילה וזורק רימוני הלם ,  הם יזוזו לצדדים .  היה צריך להשתמש בנשק מדויק כדי לנטרל את הסכנה על מנת לייצר תנאים סטריליים על האונייה .  היינו צריכים לשים בצדדים של הספינה אנשים עם נשק מדויק שינטרלו את אלה שמונעים מהחיילים על המסוק לרדת .  זה היה מקטין את הסיכון לחיילנו אבל לא היה מונע את החיכוך ,  כי הם חיפשו חיכוך איתנו ".  
הוא אמר כי המידע על המשט החל להגיע כבר בחודש פברואר ובכך סתר את עדותם של ראש הממשלה ושר הביטחון לפיה המידע על המשט הגיע רק בסוף אפריל . " התחלנו לעקוב אחר הפרסומים בדבר התארגנות של משט גדול לעזה של ארגון ה-IHH ושל הארגון Free Gaza כבר בפברואר .  הבנו שמתגבש משט מאתגר ומורכב מבחינת הגודל והמשתתפים והתייחסנו אליו בהתאם ". 
למרות המידע המוקדם על התארגנות המשט ,  אמר הרמטכ"ל כי  " לא ידענו מספיק על הארגון .  רמת הידע של צה"ל ואמ"ן עליו לא הייתה ברמה של הידע על חמאס .  הם לא היו בסדר עדיפויות .  ההבדל בפער הידע הוא גם משום העובדה שהארגון נמצא בטורקיה .  טורקיה איננה מדינת אויב שלנו ואני מקווה כי לא תוכרז ככזו ".  לאחר מכן הוסיף כי  " היה צריך לדעת יותר על כוונות הפעילים .  הייתה הערכה חסרה לגבי עוצמת ההתנגדות .  אבל המענה המבצעי היה מספיק רחב .  בדיעבד גם אם כלל המודיעין היה קיים העימות היה בלתי נמנע ",  אמר .  
בעדות ציין אשכנזי כי  " בדיקות המז"פ מחזקות את החשדות שלנו שהירי הראשון מנשק חם לא היה שלנו ".  הוא דחה את הטענות לפיהן העובדה שחלק מההרוגים נורו מטווח קצר מעידה על כך ש"הוצאו להורג "  ואמר כי היה ירי מטווחים קרובים מכיוון שהיו מקרים שרכנו על החיילים עם גרזן . " העובדה היא שהיו 400 איש באולם הספינה ואיש מהם לא נשרט "  אמר אשכנזי . " אני אומר לכם בוודאות ,  אם לא היו החיילים האלה על הספינה ,  התוצאות היו קשות יותר ",  אמר .  
הרמטכ"ל נשאל גם מדוע השתהה צה"ל עם פרסום התמונות מ"המרמרה ",  המראות כיצד פעילי המשט הכו את חיילי צה"ל ,  ואמר כי התלבטת קשות בעניין פרסום התמונות . " אני מוכח לומר שזה לא היה לי דבר קל לראות את חיילי השייטת מוכים ככה ,  אך החלטתי בסופו של דבר להוציא את התמונות כדי לספר את הסיפור של מה שקרה שם ולהראות למה החיילים פעלו כפי שפעלו .  רצינו למנוע מצב שיחשבו שהיה שם טבח כמו שאמרו שהיה בג'נין ".  
 ( עדכון ראשון :  9:08 ) 

אשכנזי : " לא ניתן היה למנוע את העימות "
 רב אלוף אשכנזי העיד בפני ועדת טירקל לבדיקת המשט לעזה כי היה מחסור במידע על מארגניו : " היה צריך לדעת יותר על כוונות הפעילים .  הייתה הערכה חסרה לגבי עוצמת ההתנגדות "
 
