לירן דן עוזב את חדשות 2 ומצטרף ללשכת רה"מ
סמנכ"ל הניו מדיה בחדשות 2 יעזוב את תפקידו וימונה למנהל מערך התקשורת והדוברות בלשכת נתניהו .  הממשלה אישרה היום את מינוי יועז הנדל לתפקיד ראש מערך ההסברה הלאומי
הממשלה אישרה היום את מינוי של ד"ר יועז הנדל לתפקיד ראש מערך ההסברה הלאומי .  ראש הממשלה ציין בישיבת הממשלה כי הנדל ,  עיתונאי ידיעות אחרונות ,  הוא רב סרן במילואים בשייטת 13 ,  עסק בעיתונות בשנים האחרונות ,  בעל השכלה רחבה וכושר ניהול .  
עם כניסתו של הנדל לתפקיד ישתנה מבנה מערך ההסברה הלאומי ,  וכחלק ממנו יוקם מערך תקשורת ודוברות במשרד ראש הממשלה .  לירן דן ,  סמנכ"ל בחדשות 2 ,  ימונה לתפקיד מנהל מערך התקשורת והדוברות .  במסגרת תפקידו יהיה אחראי על עבודת הדוברים במשרד ,  פעילות האינטראקטיב  ( אינטרנט ,  סלולר ,  רשתות חברתיות )  ופעילות התקשוב .  רוני סופר ,  שהצטרף לאחרונה ללשכה גם הוא ,  ישאר בתפקידו כדוברו של ראש הממשלה ואחראי על הנאומים .  ראש הממשלה בנימין נתניהו התחייב בפני רוני סופר כי לא תהיה פגיעה בתפקידו .  בפגישה קרובה בין הנדל ,  סופר וראש הממשלה ,  תוסדר חלוקת התפקידים הרישמית .  
לירן דן ,  בן 34 ,  סמנכ"ל ניו מדיה בחברת החדשות של ערוץ 2 הוא בוגר תואר ראשון במדעי המדינה והיסטוריה מאוניברסיטת בר אילן ,  ותואר שני במנהל עסקים למנהלים ,  MBA EXECUTIVE ,  מאוניברסיטת תל-אביב .  את שירותו הצבאי עשה ביחידת דובר צה"ל .  
גידי שמרלינג אשר שימש בשנה וחצי האחרונות כדובר ראש הממשלה ולאחר מכן כראש מערך ההסברה הלאומי והודיע לפני מספר חודשים על עזיבתו ,  יקיים חפיפה עם הצוות הנכנס וירכז את ההערכות ההסברתית לקראת ספטמבר .
 
לירן דן עוזב את חדשות 2 ומצטרף ללשכת רה"מ
סמנכ"ל הניו מדיה בחדשות 2 יעזוב את תפקידו וימונה למנהל מערך התקשורת והדוברות בלשכת נתניהו .  הממשלה אישרה היום את מינוי יועז הנדל לתפקיד ראש מערך ההסברה הלאומי

