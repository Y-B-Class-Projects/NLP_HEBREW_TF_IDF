סערת  " חידת ברק "  נמשכת : " נתניהו רע לביטחון ,  עכשיו ברור כמה "
 ח"כ שלח התייחס לרמיזות שהשמיע ראש הממשלה לשעבר נגד ראש הממשלה הנוכחי ,  אך הדגיש כי  " אין לי עניין בכתבי החידה של ברק ".  מנגד ,  השר הנגבי הגן על נתניהו : " ברק ממורמר ,  שנמצא בשוליים .  מצבו די מביך "
" נתניהו רע לביטחון ,  עכשיו ברור כמה "  - כך אמר היום ח"כ עפר שלח  ( יש עתיד )  ,  שהצטרף לסערה הפוליטית האחרונה סביב הביקורת החריפה שהטיח ראש הממשלה לשעבר אהוד ברק בראש הממשלה בנימין נתניהו על התנהלותו מול הבית הלבן . 
" אין לי עניין בכתבי החידה של אהוד ברק ",  אמר שלח ,  בהתייחסו לטענתו העלומה של ברק על התרחשות ביטחונית נוספת שבה נפגעו האינטרסים של ישראל ועליה סירב לפרט .  לדברי שלח , " אם יש לשר הביטחון לשעבר משהו חשוב לספר ,  הוא יודע איך להגיע לוועדת החוץ והביטחון .  יש לי ,  ולכל ישראלי צריך להיות ,  עניין עצום במיליארדים שעלו לנו היהירות והמניעים הזרים של ראש הממשלה בפרשת הסיוע מארצות הברית ". 
ביום רביעי ,  בפאנל פוליטי של תנועת  " דרכנו ",  נשא ברק נאום תקיף נגד נתניהו .  הוא כלל בעיקר מתקפה חריפה על אופן ניהול המשא ומתן על הסכם הסיוע הביטחוני לעשור הקרוב ,  שצפוי להיחתם בחודשים הקרובים . " כאשר ייחתם בקרוב הסכם הסיוע הצבאי האמריקני לעשור הבא ,  יסתבר לכל היקף הנזק מהימורו המופקר של נתניהו בניהול היחסים עם הבית הלבן ".  אמר ברק .  
לדבריו ,  אחרי חתימת הסכם הגרעין עם איראן לפני כשנה ,  היה ניתן לקבל בהסכם הסיוע 4.5 מיליארד דולר בשנה ,  אך במקום זאת תקבל ישראל רק 3.8 מיליארד ,  וללא היכולת לדרוש תוספות מהקונגרס . " מלבד זאת ,  ישראל תידרש לוותר בהדרגה על יותר מ-750 מיליון דולרים של המרות לשקלים ",  אמר שר הביטחון לשעבר שציין גם את הפגיעה הצפויה בתקציב המופנה לתעשיות הביטחוניות בישראל .  
לדברי שלח ,  אם כדברי ברק ישראל תקבל בהסכם הסיוע החדש 3.8 מיליארד דולר בשנה ,  מדובר בתוספת  " מזערית "  בלבד של כ-50 מיליון דולר בשנה . " את הנזק הזה אפשר היה למנוע .  בתקופת החסד שאחרי הסכם הגרעין עם איראן אפשר היה לקבל מיליארדים נוספים ",  אמר .  הוא האשים את נתניהו במידור מערכת הביטחון מהמשא ומתן עם האמריקנים ובכך שפעל  " באגרסיביות ושחצנות מול הבית הלבן .  את המחיר ישלמו הביטחון והכלכלה בעשר השנים הבאות .  זה מה שראש הממשלה הזה עולה לנו .  כמו ב'צוק איתן' ,  נתניהו רע לביטחון ". 
נאומו של ברק ,  שמחריף בחודשים האחרונים את התקפותיו על נתניהו ,  חולל סערה פוליטית - זאת בעיקר בשל הרמז שנתן להתרחשות ביטחונית נוספת הקשורה לראש הממשלה .  כדבריו , " גם בה ,  שוב ,  יש צירוף מדאיג של חוסר יכולת לשפוט אינטרסים ביטחוניים עמוקים ואת סדר העדיפויות שהם מכתיבים .  זאת לצד היעדר הפנמה של פוטנציאל שיתוף הפעולה עם ארצות הברית וכן התנהלות אופרטיבית לא מוקפדת ,  שהובילו לחשיפה מטרידה ביותר של ישראל מול אתגר ביטחוני מרכזי ".  
ברק סירב לפרט באיזו התרחשות מדובר ,  מה שהוביל לרצף ספקולציות והערכות למה לגבי  " חידת ברק ".  ח"כ עמר בר לב  ( המחנה הציוני )  וזהבה גלאון  ( מרצ )  דרשו לזמן את ברק לוועדת חוץ וביטחון של הכנסת על מנת לברר את דבריו . " ברק מודאג מעניינים מסוימים שאנחנו לא מודעים להם .  ברור שהוא רמז כי הוא לא רוצה לדבר על המהות .  אני לא יודע על מה הוא מדבר ,  יש לי השערות שלא אכנס אליהן ",  אמר ח"כ עמר בר לב . " למה להסתפק בהערכות ?  זה הזמן להזמין אותו לוועדה לענייני מודיעין ,  לשמעו את דבריו ולהתרשם ".  
בתגובה לסערה ,  אמר יו"ר ועדת החוץ והביטחון אבי דיכטר  ( ליכוד )  כי  " אדם מן היישוב ,  קל וחומר ראש ממשלה ושר ביטחון לשעבר ,  הסבורים שיש בידיהם מידע על פגיעה אסטרטגית בביטחון המדינה ,  טוב יעשו אם יעבירו מידע זה אלי כיו"ר ועדת החוץ והביטחון ולא בסגנון חידות חמיצר לציבור ".  לדבריו , " לאהוד ברק יש את מספרי הטלפון שלי והוא יודע לעשות בהם שימוש בעניינים טקטיים ומיקרו-טקטיים כשהדבר חשוב בעיניו .  הייתי מצפה כי יעשה כך גם בעניין שעל אודותיו רמז בדבריו המתוקשרים ".  
דיכטר תקף בחריפות את ברק והגן על ראש הממשלה . " כל התבטאות של מומחים אמתיים או מומחים בעיני עצמם כי הם כראש ממשלה היו עושים זאת טוב יותר ,  מצביעים במקרה הטוב על אובססיה שלטונית ובמקרה הרע על דיפרסיה ",  אמר . " המשא ומתן עם ארצות הברית על הסיוע הביטחוני אינו קזינו של הימורים על המספר הזוכה ,  אלא מהלך שנמשך שנים ,  ובדגש על החודשים האחרונים בהובלת ראש הממשלה נתניהו ,  כדי לגבש את חבילת הסיוע האופטימלית עד לשנת 2028 ".  גם השר צחי הנגבי אמר היום בריאיון ברדיו תל אביב כי ודבריו של ברק על הסכם הסיוע  " מופרכים ",  וכי טענותיו הן  " של ממורמר ,  שנמצא בשוליים .  מצבו די מביך ".  

סערת  " חידת ברק "  נמשכת : " נתניהו רע לביטחון ,  עכשיו ברור כמה "
 ח"כ שלח התייחס לרמיזות שהשמיע ראש הממשלה לשעבר נגד ראש הממשלה הנוכחי ,  אך הדגיש כי  " אין לי עניין בכתבי החידה של ברק ".  מנגד ,  השר הנגבי הגן על נתניהו : " ברק ממורמר ,  שנמצא בשוליים .  מצבו די מביך "
 
