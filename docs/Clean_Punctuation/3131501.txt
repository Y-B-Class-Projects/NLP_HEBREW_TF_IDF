סיידוף שינה את גרסתו בפרשת המעונות : " פעלתי בהוראת שרה נתניהו "
 לפי הפרסום בחדשות 10 ,  סמנכ"ל משרד רה"מ טען בשימוע שנערך לו כי פעל בפרשה - שבה הוא נחשד במרמה והפרת אמונים - בהוראת רעיית ראש הממשלה . " פניתי בהוראתה והזמנתי שפים .  איך אפשר להגיד לא לשרה נתניהו ?  "
 סמנכ"ל משרד ראש הממשלה עזרא סיידוף שינה את עדותו בפרשת המעונות ,  כך שהוא מטיל חלק ממנה על רעיית ראש הממשלה שרה נתניהו .  לפי הדיווח בחדשות 10 ,  סיידוף הגיע בשבוע שעבר לשימוע בפני פרקליט מחוז ירושלים וטען כי פעל בהוראתה של נתניהו .  כתב האישום מייחס לו עבירות של קבלת דבר במרמה והפרת אמונים ,  ובהן ניפוח חשבוניות על הזמנת ארוחות למעון ראש הממשלה .
" פניתי בהוראתה של שרה למסעדות והזמנתי שפים .  איך אפשר להגיד לא לשרה נתניהו ?  ",  אמר סיידוף בעדותו . " אני לא הזמנתי את החשמלאי בסוף שבוע אלא מזכירותיה של הגברת נתניהו - לבקשתה ".  כמו כן ,  אמר : " אני לא אחראי לגברת שרה נתניהו ".  
לפני כשבועיים התקיים גם שימוע בעניינה של נתניהו ,  ארבעה חודשים אחרי שהיועץ המשפטי לממשלה אביחי מנדלבליט הודיע כי הוא שוקל להעמיד אותה לדין בשל חלקה ב"פרשת המעונות ".  בתום השימוע סוכם כי החלטה סופית בפרשה תתקבל לאחר שעורכי דינה של נתניהו יעבירו טיעונים נוספים בכתב .  ממשרד המשפטים נמסר כי טענותיהם  " נשמעו בלב פתוח ונפש חפצה "  וכי ההגנה צפויה להשלים את הטיעונים בכתב במועד קרוב .
 מטעמה של נתניהו נמסר כי באי כוחה  " הציגו במשך כארבע שעות שורה ארוכה של טיעונים משפטיים וראייתיים כבדי משקל המפריכים מכל וכל את הטענות כלפי הגברת נתניהו .  חלק משמעותי מטיעונים אלה לא התפרסמו בתקשורת ,  וטוב שכך ,  מפני שראוי כי ההליך המשפטי יתנהל בהגינות ובמקצועיות על ידי רשויות האכיפה המוסמכות ולא בתקשורת ". 
נתניהו ,  שלא נכחה בשימוע בעצמה ,  חשודה כי פעלה לנפח הוצאות כספיות כשהזמינה למעון ראש הממשלה ארוחות רבות-משתתפים במסעדות יוקרה בהיקף של 359 אלף שקלים ,  לכאורה תוך עקיפת הנוהל שאוסר על הזמנת מזון בזמן שבמעון מועסקת מבשלת .  העבירות שבהן היא חשודה הן קבלת דבר במרמה בנסיבות מחמירות ומרמה והפרת אמונים .  

סיידוף שינה את גרסתו בפרשת המעונות : " פעלתי בהוראת שרה נתניהו "
 לפי הפרסום בחדשות 10 ,  סמנכ"ל משרד רה"מ טען בשימוע שנערך לו כי פעל בפרשה - שבה הוא נחשד במרמה והפרת אמונים - בהוראת רעיית ראש הממשלה . " פניתי בהוראתה והזמנתי שפים .  איך אפשר להגיד לא לשרה נתניהו ?  "
 
