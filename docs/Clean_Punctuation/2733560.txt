נתניהו על שחרור האסירים : " או שזה ייסגר ,  או שזה יתפוצץ "
 ראש הממשלה התחייב בישיבת שרי הליכוד כי כל החלטה בנושא שחרור אסירים פלסטינים תובא לאישור הממשלה וכי הוא לא יסכים לעסקה בלי תמורה ברורה .  לדבריו , " זה עניין של ימים "
  ( השר פרץ על שחרור האסירים בישיבת הממשלה )   
" כל עסקה בנושא האסירים ,  אם תהיה עסקה ,  תובא לאישור הממשלה "  - כך אמר הבוקר  ( ראשון )  ראש הממשלה בנימין נתניהו בישיבת שרי הליכוד ,  שנערכה על רקע המאמץ להציל את התהליך המדיני מקריסה .  נתניהו הבהיר לשרים גם כי לא יסכים לעסקה  " בלי שיהיה ברור מהי התמורה של מדינת ישראל ".  
שרי הליכוד הביעו בישיבה דאגה מהפרסום אמש בוואלה !  חדשות על כך שישראל וארצות הברית הציעו לפלסטינים לשחרר כ-400 אסירים בתמורה להארכת השיחות בחצי שנה .  נתניהו הציע לשרים להימנע מהתבטאויות בנושא  " עד שתתברר התמונה המלאה "  ואמר כי זה עשוי להיות עניין של ימים . " או שזה ייסגר ,  או שזה יתפוצץ ",  ציין .
 עוד על שחרור האסירים:לקראת פיצוץ : " ישראל הציבה לפלסטינים תנאים חדשים"המשפחות הפגינו נגד שחרור המחבלים : " די לטירוף"דיון בנושא האסירים : " שב"ס לא ערוך לשחרור "
 השר עמיר פרץ אמר הבוקר כי מדיניות חיפוש האשמים לא מועילה לאף אחד . " צריך למצוא פתרונות ,  ונעשים מאמצים רבים כדי לאפשר את המשך המשא ומתן ",  אמר פרץ בפתח ישיבת הממשלה . " הייתי מעדיף הקפאת בנייה בשטחים על פני שחרור אסירים ,  אבל לצערי ישנם גורמים בממשלה המונעים זאת ".  
לוואלה !  חדשות נודע בסוף השבוע כי ישראל וארצות הברית הציעו לרשות הפלסטינית לשחרר 400 אסירים פלסטינים ,  נוסף על שחרור האסירים במסגרת הפעימה הרביעית במשא ומתן ,  שבה אמורים להשתחרר 30 פלסטינים .  בתמורה לכך ,  ישראל דורשת את הסכמת יו"ר הרשות הפלסטינית אבו מאזן להאריך את המשא ומתן המדיני בשישה חודשים נוספים .  ההצעה כוללת גם את שחרור האסירים הערבים-ישראלים במסגרת הפעימה הרביעית .  עם זאת ,  ישראל הבהירה כי היא זו שתקבע את זהות האסירים שישוחררו .
 ההצעה הוצגה בפני אבו מאזן בניסיון לפתור את המשבר סביב שחרור האסירים הפלסטינים במסגרת הפעימה הרביעית ,  שאמור היה להתקיים ביממה הקרובה .  ישראל מסרבת לשחרר את האסירים כל עוד אין התחייבות מצד הרשות להמשך השיחות לאחר 29 באפריל ,  אז יסתיימו תשעת החודשים שהוקצבו למשא ומתן .  
יו"ר הבית היהודי השר נפתלי בנט תקף את ההצעה ואמר כי המהלך  " לא יקום ולא יהיה ".  בדברים שכתב בעמוד הפייסבוק שלו ,  סיפר בנט : " מצאת השבת קיבלתי מאות פניות בנוגע לעסקה כביכול של שחרור 400 אסירים תמורת המשך המשא ומתן .  אהיה ברור :  לא יקום ולא יהיה ".  חבר סיעתו שר הבינוי והשיכון אורי אריאל הגיב אף הוא לפרסום והזהיר : " אם הידיעה נכונה ,  אמליץ לחבריי לפרוש מהקואליציה ". 
לפניות לכתב :  amir.tibon@walla.co.il 

נתניהו על שחרור האסירים : " או שזה ייסגר ,  או שזה יתפוצץ "
 ראש הממשלה התחייב בישיבת שרי הליכוד כי כל החלטה בנושא שחרור אסירים פלסטינים תובא לאישור הממשלה וכי הוא לא יסכים לעסקה בלי תמורה ברורה .  לדבריו , " זה עניין של ימים "
 
