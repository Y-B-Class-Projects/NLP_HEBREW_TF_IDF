נתניהו בהתייחסות ראשונה לחקירות ביטן : " עומדת לו חזקת החפות "
 בשיחה עם כתבים שהתלוו אליו לצרפת ,  אמר ראש הממשלה כי הוא  " מעריך ומכבד "  את העבודה שעושה יו"ר הקואליציה ,  שחשוד בפרשת השחיתות בראשון לציון .  על המחלוקת בקואליציה סביב שורת חוקים אמר : " נתגבר על המכשול הזה "
 ראש הממשלה בנימין נתניהו אמר אתמול  ( ראשון )  כי  " לדוד ביטן עומדת חזקת החפות כמו לכל אדם ",  בהתייחסות ראשונה לחקירות של יו"ר הקואליציה . " אני מאוד מעריך אותו ,  מחבב אותו ומכבד את העבודה שהוא עושה כיו"ר ",  אמר ראש הממשלה בשיחה עם כתבים המלווים אותו בביקורו בפריז .  ביטן נחקר היום בפעם השלישית במסגרת חקירת השחיתות בעיריית ראשון לציון .  
כשנשאל על המתיחות הפוליטית ועל דריכות בקואליציה לקראת יום הצבעות אינטנסיבי בכנסת מחר ,  אמר נתניהו כי  " נתגבר על המכשול הזה ,  נפתור את זה ".  הוא הוסיף : " אני רואה רצון אצל כל חברי הקואליציה להמשיך לכהן יחד זו ממשלה טובה מאוד ,  עושה הרבה מאוד דברים ,  יש רצון רב להמשיך ,  והרצון הזה יתממש ".  
נתניהו הסביר כי על רקע הכרזת נשיא ארצות הברית דונלד טראמפ על הכרה בירושלים כבירת ישראל ,  החליט לדחות את ההצבעה על חוק ירושלים המאוחדת שתוכננה לעלות להצבעה היום . " יש כרגע רגע מאוד חשוב ",  אמר . " אנחנו בתוך אירוע מתגלגל ,  אני מקווה שהאירוע יוחל ,  אז יש דברים מסוימים שאני לא מעלה עכשיו .  ולזה יש השלכות קואליציוניות .  כרגע ,  ביקשתי לעשות סדר בהצבעות ,  חלק לדחות וחלק לשים על השולחן ".  
לקריאה נוספת בנושאאחרי יותר מתשע שעות :  הסתיימה חקירתו של יו"ר הקואליציה ביטן 
ראש הממשלה צפוי לשוב היום מביקורו באירופה במיוחד להצבעות בכנסת ,  שלקראתן התבצע גיוס מיוחד גם באופוזיציה וגם בקואליציה .  סימן השאלה הגדול ביותר מרחף מעל חוק המרכולים ,  שנועד לעביר לידי שר הפנים את הסמכויות על אישור חוקי עזר עירוניים לפתיחת עסקים בשבת ,  שכן ישראל ביתנו הודיעה כי תצביע נגד החוק וגם ח"כ שרן השכל  ( הליכוד )  הכריזה שלא תתמוך בו .  
שני חברי כנסת נוספים מהקואליציה ,  רחל עזריה  ( כולנו )  ויהודה גליק  ( ליכוד )  קראו לדחות את ההצבעה על החוק ולקיים בו דיון מעמיק בקואליציה .  בשלב זה ,  לא ברור שלקואליציה יהיה רוב .  חוק נוסף שעשוי להידחות בשל הקשיים בגיוס רוב הוא חוק ההמלצות המרוכך של ח"כ דוד אמסלם  ( ליכוד )  .  גורם בכיר בקואליציה העריך כי ההצבעה על החוק בקריאה שנייה ושלישית תידחה בסופו של דבר .  מלבד זאת ,  הכנסת אמורה להצביע מחר גם על חוק הפריימריז ועל התיקון לחוק המסתננים .
  ( עדכון ראשון :  20:00 )  

נתניהו בהתייחסות ראשונה לחקירות ביטן : " עומדת לו חזקת החפות "
 בשיחה עם כתבים שהתלוו אליו לצרפת ,  אמר ראש הממשלה כי הוא  " מעריך ומכבד "  את העבודה שעושה יו"ר הקואליציה ,  שחשוד בפרשת השחיתות בראשון לציון .  על המחלוקת בקואליציה סביב שורת חוקים אמר : " נתגבר על המכשול הזה "
 
