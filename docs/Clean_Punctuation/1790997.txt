לבני : " כדי לאכול לחם אוכלים את החסכונות "
 שנתיים אחרי הקמת הממשלה ,  ערכה מפלגת קדימה מסיבת עיתונאים בה תקפו אנשיה את ראש הממשלה בנימין נתניהו ושריו : " הממשלה ,  כמו שלושת הקופים ,  לא רואה ,  לא שומעת .  היא רק מדברת הרבה "
  ( צילום :  גדעון צנטנר ,  עריכת וידאו :  גדי וינסטוק ) 
מפלגת קדימה ערכה היום  ( רביעי )  מסיבת עיתונאים לציון שנתיים להקמת הממשלה תחת הסיסמה : " ישראל - 0 ,  ביבי - 2 ,  שנתיים לנתניהו ,  ישראל מפסידה ".  במסיבת העיתונאים אמרה יו"ר המפלגה ,  ציפי לבני כי  " לפני שנתיים הלכנו לקלפי ,  ירד גשם וכל אחד ניגש ושם בפתק ההצבעה את תפילותיו ותקוותיו .  הממשלה לקחה את התקוות ומעלה באמון הציבור .  אחרי שנתיים ישראל מפסידה ,  והממשלה ,  כמו שלושת הקופים ,  לא רואה ,  לא שומעת .  היא רק מדברת הרבה ".   
" אנחנו שומעים את מצוקת הפוליטיקאים שחס וחלילה הם ייפגעו פוליטית .  כשאזרחים נפגעים זה לא מזיז להם ,  אבל כשהכיסא מתנדנד ,  הם מתחילים דיונים ואולי יקבלו החלטות ",  המשיכה לבני . " הכיסא לא צריך להתנדנד ,  הוא צריך ליפול .  כל יום אזרחי ישראל מפסידים .  אותם אנשים טובים שמשרתים בצבא ובמילואים ,  רוצים השכלה גבוהה כדי להתפרנס בכבוד ,  לרכוש דירה ,  לקום בבוקר ולנסוע לעבודה ,  לשתות מים ,  לאכול לחם .  והממשלה מכבידה את עולה עליהם ,  עד כדי כך שכדי לאכול לחם אזרחי ישראל אוכלים את החסכונות שלהם ".  
לדברי לבני , " נתניהו משקר את הציבור כשאמר שעליות המחירים נובעות מעליית המחירים בעולם .  מתוך אטימות הוא קיבל החלטה ישנה - להוריד בצד אחד ,  וכשיש חור בתקציב- הוא לוקח מהצד השני .  דלק ,  מים ,  לחם ,  זה לא מותרות ".  לבני אמרה כי  " הגיע הזמן להחליף את הממשלה הרעה הזו .  קדימה תחליף את הממשלה ותיישם חזון לטובת אזרחי המדינה ". 
יו"ר סיעת קדימה ,  ח"כ דליה איציק אמרה במסיבת העיתונאים כי  " נתניהו הפקיר את שטייניץ ,  בדיוק כפי שהפקיר בזמנו את אלי ישי .  נחכה עוד יום למסיבת העיתונאים ,  עד שיבריא ,  ומי יודע אם הוא לא נשלח לבית חולים בגלל סיבות אחרות .  זה גדול עליו .  נתניהו הוא ראש ממשלת המסים .  הבטיח להוריד מסים ,  ואין ראש ממשלה שהעלה מסים יותר ממנו ".  ח"כ מאיר שטרית אמר כי  " זו ממשלת אחד באפריל ,  ממשלת הבלוף .  זו ממשלה ערלת לב שדופקת את החלשים .  הח"כים של הקואליציה נכנסו ללחץ .  ראש הממשלה שולח שעיר לעזאזל את שטייניץ ?  הגיע הזמן שילכו הביתה ". 
בליכוד אמרו בתגובה לדברים ,  כי  " מזלה של מדינת ישראל שראש הממשלה הוא בנימין נתניהו המנוסה ולא ציפי לבני המגיבה בחוסר מעש ובהתלהמות .  הציבור עוד בטראומה משלוש שנות הכשלון של קדימה .  לאחר כשלון מחפיר בתחום המדיני ,  הביטחוני והכלכלי ,  הציבור פיטר את ממשלת קדימה ומינה את נתניהו ואת הליכוד להוביל את המדינה באחריות ,  להקשיב לרחשי לב הציבור ולפעול לביצור הביטחון ולשגשוג כלכלי .  הישגי קדימה מסתכמים באלפי טילים ,  עשרות תיקים במשטרה ,  שתי מלחמות וכשלון אחד ". 

לבני : " כדי לאכול לחם אוכלים את החסכונות "
 שנתיים אחרי הקמת הממשלה ,  ערכה מפלגת קדימה מסיבת עיתונאים בה תקפו אנשיה את ראש הממשלה בנימין נתניהו ושריו : " הממשלה ,  כמו שלושת הקופים ,  לא רואה ,  לא שומעת .  היא רק מדברת הרבה "
 
