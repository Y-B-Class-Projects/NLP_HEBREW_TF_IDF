 " איזנקוט - האיש המתאים להוביל את צה"ל "
 ראש הממשלה ושר הביטחון הודיעו רשמית על מינויו של גדי איזנקוט לרמטכ"ל הבא של צה"ל ,  וכן על מינוי האלוף יאיר גולן לסגנו . " לאלוף איזנקוט ניסיון קרבי ופיקודי רב .  הוא הפגין יושר ויושרה ,  ערכיות ועמידה על עקרונותיו "
 ראש הממשלה בנימין נתניהו ושר הביטחון משה יעלון הודיעו הערב  ( שבת )  רשמית כי גדי איזנקוט ימונה לרמטכ"ל ה-21 של צה"ל .  במקביל סוכם בין שר הביטחון לראש הממשלה ,  ובעצה אחת עם הרמטכ"ל בני גנץ והאלוף גדי איזנקוט ,  על מינויו של האלוף יאיר גולן לתפקיד סגן הרמטכ"ל .  גולן סיים לפני כחודש את תפקידו כאלוף פיקוד צפון והחליף אותו האלוף אביב כוכבי .
 איזנקוט הוא הרמטכ"ל הבא של צה"ל - כותרות אחרונות:תקיפה באיראן ,  טילים מלבנון וטרור בגדה :  האתגרים של איזנקוטמהצפון ועד איו"ש :  כך נסללה דרכו של איזנקוט לרמטכ"לותבחירת הרמטכ"ל איזנקוט :  לא ההליך שיעלון רצה 
שר הביטחון יעלון ציין כי  " ההחלטה הייתה בין מועמדים מצוינים ,  ראויים ומנוסים .  אני סבור כי האלוף גדי איזנקוט הוא האיש המתאים בעת הזו להוביל את צה"ל בשנים הבאות .  אני מכיר את האלוף איזנקוט שנים ארוכות ,  והוא מביא עימו מקצועיות ,  יכולות פיקוד ומנהיגות גבוהות ,  תבונה רבה ,  אחריות ושיקול דעת .  לאלוף איזנקוט ניסיון קרבי ופיקודי רב ,  והוא עבר בתחנות משמעותיות במהלך מסלול השירות הצבאי שלו ,  הן כלוחם וכמפקד בשטח והן בתפקידי מטה מרכזיים .  לאורך כל דרכו מסלול השירות שלו הפגין האלוף איזנקוט יושר ויושרה ,  ערכיות ועמידה על דעותיו ועקרונותיו ".  
" מדינת ישראל וצה"ל יעמדו בשנים הקרובות בפני אתגרים ביטחוניים מורכבים ביותר בכל הגזרות ,  לאורך הגבולות ,  בתוכם ואף הרחק מהם ,  ואלוף גדי איזנקוט הוא הקצין הראוי ביותר ליטול את המקל מידיו של הרמטכ"ל בני גנץ ,  ולהוביל בשנים הקרובות את צה"ל בהתמודדות עם אתגרים אלו ",  אמר יעלון .  
יעלון התייחס גם למועמד המפסיד ,  יאיר נווה ,  והודה לו על  " תרומתו רבת השנים לצה"ל ולמדינת ישראל במגוון תפקידי פיקוד קרבי ותפקידי מטה .  יש לי הערכה רבה לנכונותו של האלוף נווה לשוב ללבוש מדים ולשרת כסגן הרמטכ"ל ,  ולהביא לתפקיד את מיטב יכולותיו וניסיונו .  בטוחני כי אלוף נווה יוסיף לתרום בעתיד לצה"ל ולמדינת ישראל ". 
ראש הממשלה נתניהו אמר כי  " אלוף אייזנקוט נבחר מתוך קבוצה מצוינת של אלופים להוביל את צה"ל מול האתגרים הביטחוניים המורכבים שמדינת ישראל ניצבת בפניהם .  בשם אזרחי ישראל אני מאחל לו בהצלחה ". 
לפניות לכתב אמיר בוחבוט :  amirbohbot@walla.com  

" איזנקוט - האיש המתאים להוביל את צה"ל "
 ראש הממשלה ושר הביטחון הודיעו רשמית על מינויו של גדי איזנקוט לרמטכ"ל הבא של צה"ל ,  וכן על מינוי האלוף יאיר גולן לסגנו . " לאלוף איזנקוט ניסיון קרבי ופיקודי רב .  הוא הפגין יושר ויושרה ,  ערכיות ועמידה על עקרונותיו "
 
