הקבינט אישר :  המשטרה תפעל בעומק שכונות מזרח ירושלים
בדיון שנערך בקבינט אל תוך הלילה הוחלט כי מאות שוטרים יתגברו את הכוחות בבירה ,  וכי יוקם מנגנון שיקצר את הליך הריסת בתי המחבלים .  נתניהו : " אזרחים ישראלים לא יקחו את החוק לידיים "
  ( צפו :  אלפים הפגינו אמש מול בית ראש הממשלה שבירושלים )  
הקבינט המדיני-ביטחוני התכנס הלילה  ( שלישי )  לדיון מיוחד בירושלים על רקע גל הפיגועים הרצחניים שאירעו בימים האחרונים .  השרים דנו בשורה של צעדים שהביא ראש הממשלה בנימין נתניהו ,  במטרה להילחם בהידרדרות הביטחונית .  בהודעה שיצאה מטעם לשכת ראש הממשלה עולה כי לאלפי השוטרים הנמצאים כבר בבירה יצטרפו מאות נוספים ,  ותועמק הפעילות בשכונות המזרחיות של הבירה .  בנוסף ,  הוחלט להקים מנגנון מיוחד שיקדם באופן משמעותי את הליך הריסת בתי המחבלים ,  שעליו תהיה אחראית שרת המשפטים איילת שקד .  
ראש הממשלה אמר בסיום הישיבה ,  כי  " לא תהיה חסינות אף אחד בשום מקום ",  והבטיח לשמר את הסטטוס קוו הקיים בהר הבית .  כמו כן ,  הוחלט כי יתוגברו כוחות הביטחון ביהודה ושומרון ותקודם סלילת כבישים עוקפים בגדה .  עוד נמסר בהודעת לשכת ראש הממשלה כי הוחלט על שימוש במעצרים מינהליים נגד פורעים ,  וכי נתניהו דרש לפעול באופן תקיף נגד גורמים המסיתים לאלימות וטרור ברשתות החברתיות  
" אישרנו הערב פעולה תקיפה נגד הטרור במגוון של אמצעים וחזיתות ",  ציין נתניהו והוסיף : " נמשיך לעשות כך ככל שיידרש ושיהיה ברור - ננצח את הטרור כפי שעשינו זאת בעבר ".  
נתניהו אף הדגיש כי כוחות הביטחון יפעלו  " באופן נחרץ כדי למנוע מאזרחים ישראלים לקחת את החוק לידיים ".  הוא התייחס לפיגוע הקטלני שאירע בעיר העתיקה בירושלים ואמר כי יש למצות את הדין עם אזרחים ובעלי חנויות שהיו עדים לפיגוע ונמנעו מלסייע לפצועים . " לא נקבל מצב שאישה יהודייה נדקרת ואנשים נמנעים מלסייע לה מקללים אותה ובועטים בה .  נמצה עימם את הדין ",  אמר נתניהו .  
שר החינוך וחבר הקבינט נפתלי בנט ,  הציג במהלך הישיבה את תכניתו להתמודד על אירועי הטרור ,  שבמרכזה כליאה מחודשת של משוחררי עסקת שליט ,  הריסת בתי מחבלים ,  לרבות כאלה שלא היו מעורבים ברצח ,  הרחבת הבנייה בהתנחלויות לאחר כל פיגוע ,  וכן מתן חופש פעולה מוגבר לשוטרי מג"ב .  אולם ,  מההודעה שיצאה מלשכתו של ראש הממשלה עולה כי חלק ניכר מתוכניתו של בנט לא תצא אל הפועל .  

הקבינט אישר :  המשטרה תפעל בעומק שכונות מזרח ירושלים
בדיון שנערך בקבינט אל תוך הלילה הוחלט כי מאות שוטרים יתגברו את הכוחות בבירה ,  וכי יוקם מנגנון שיקצר את הליך הריסת בתי המחבלים .  נתניהו : " אזרחים ישראלים לא יקחו את החוק לידיים "
 
