אלון אבוטבול : " אם למישהו יש בעיה עם 'קינג ביבי' ,  שיילך לעשות סרט אחר "
" קינג ביבי "  הפך בשבועות האחרונים לאחד הסרטים המקומיים המדוברים של השנים האחרונות .  אלון אבוטבול ,  המקריין אותו ,  לא מתרגש מהביקורות נגד הסרט ,  מדבר על הסיכויים של נתניהו להשתלב בעולם המשחק ומגלה על מה היה משוחח איתו ,  לו ניתנה לו ההזדמנות .  ריאיון
מאז עלה  " קינג ביבי "  בסינמטקים וב-yes דוקו ,  התהודה שלו חצתה את עולם הקולנוע .  כמעט כל תוכנית אקטואליה בסביבה הספיקה לערוך עליו דיונים ,  הוא הוקרן בלאומיאדה בפני המוני חברי ליכוד המעריצים את נתניהו ,  וקשה שלא להיתקל ברשת בשלל תגובות כלפיו מימין ומשמאל .  נדיר שסרט ישראלי מצליח לעורר כזו המולה ,  אבל הפעם זה קרה ובגדול .
 אף שמדובר בסרט תיעודי ,  בכל זאת יש בו נוכחות לשחקן ,  ולא לסתם אחד ,  אלא לאחד השחקנים הכי ותיקים ,  מוערכים ועסוקים שיצאו בעשורים האחרונים מן התעשייה המקומית - אלון אבוטבול ,  המקריין את  " קינג ביבי ",  ומלווה בקולו את רצף תמונות הארכיון המציגות בפנינו כיצד שיכלל נתניהו את כישוריו הרטוריים והפך לאשף שמסוגל לסחוף המונים בהופעותיו מול המצלמה .
 בשל עבודתו בהוליווד ,  אבוטבול מתגורר בשנים האחרונות בלוס אנג'לס ,  והגיע לישראל רק בימים האחרונים לצורך צילומים לפרויקט חדש .  בגלל המרחק ,  הוא לא היה מודע לכמות הרעש שיש כאן סביב  " קינג ביבי ",  אותו ביים בכישרון רב דן שדור . " וואלה ,  לא ידעתי .  איזה יופי .  איזה גיבור דן ",  הוא אומר כשאני מספר לו על העניין שמייצר הסרט .
 אבל מנגד יש גם הרבה ביקורות על הסרט .  טוענים למשל שהוא משרת את ביבי ,  שהוא מתמקד באספקטים הלא נכונים של הסיפור ,  שהוא עושה עוול ושהיה עליו לדבר גם על המעשים של נתניהו ,  ולא רק על המילים שלו .
" אז תגיד למי שכתב את זה ,  שיילך ויעשה סרט משל עצמו .  דן שדור רצה לעשות את הסרט הזה בצורה הזו ,  מנקודת מבט מסוימת .  לא מוצא חן בעיני מישהו ?  בסדר .  זה רק סרט אחד בנושא ,  וההצלחה שלו יכולה לפתוח דלתות לשני ולשלישי ".  
אבוטבול מספר כי תמיד התעניין בנתניהו ,  וכבר לאחר ניצחונו ב-1996 סר לחנות הספרים כדי לרכוש ביוגרפיה שלו וקרא אותה בשקיקה . " אני עוד זוכר את ההופעות הראשונות שלו ,  ותמיד אמרתי לאנשים בשיחות סלון שהוא שחקן גדול ",  הוא מספר .
 במציאות חלופית בה היה פונה לעולם המשחק במקום לפוליטיקה ,  היינו רואים אותו היום מתחרה בך על תפקידים ?  
" האם היה לו סיכוי להפוך לשחקן ?  בטח ,  למה לא ?  איזה מין שחקן זה כבר עניין אחר ,  אבל אם הוא היה רוצה לעשות את זה ,  הוא היה יכול ,  יש לו את הכישורים המתאימים .  הוא מאוד כריזמטי ,  מאוד חכם ,  מבין טקסט וסאבטקסט ,  יש לו נוכחות חזקה ויש לו את האינסטינקטים של שחקן ". 
טוב ,  גם רייגן היה שחקן ואז הפך לנשיא ,  וגם טראמפ הופיע בסרטים .
" תגיד ,  אתה שמעת איזו נימה של ביקורת במה שאמרתי ?  ממש לא .  אנחנו חיים בעולם שבו צריך את הכישורים האלה בשביל לנצח בפוליטיקה ".  
אבוטבול מספר כי שדור פנה אליו דרך מכר משותף ,  ושלח לו גרסה התחלתית של  " קינג ביבי ",  אותה קריין בקולו . " ישבתי בבית ,  צפיתי ב'קינג ביבי' ,  ואפילו שכבר ידעתי הרבה על הנושא ,  חשבתי שהוא מרתק ,  מסתכל על נתניהו בצורה מקיפה ושונה מכל מה שהכרנו קודם ומוציא אותנו מהשיח הרגיל כלפיו למשהו הרבה יותר מעניין ". 
באיזה שלב של הסרט הבנת שהוא משהו אחר ,  ולא סתם שכפול של הביוגרפיות שכבר קראת ?  
" לקח לי זמן להבין את זה ,  אבל בשלב מסוים קלטתי שיש בו כל מיני ניואנסים אנושיים - למשל הסצינה בה ביבי מתקשה לדבר עם הילד שלו .  אתה רואה מולך בן אדם שמנהל את העניינים הכי רציניים שיש ,  אבל לא יודע לדבר עם ילד .  זה מעורר הזדהות ,  ומאפשר לך להרגיש את הבן אדם ולהבין אותו ". 
איך מצאת את הטון הנכון לקריין בו ?  
" מלכתחילה חשבתי שיש רק דרך אחת נכונה לעשות את זה ,  בין אם בסופו של דבר אני אקריין את הסרט או מישהו אחר - נימת דיבור שהיא בו בזמן אישית ולא אישית ,  רכה ולא רכרוכית ,  משהו באמצע ,  מאופק ומסויג .  העבודה היתה מאוד נוחה ומהירה .  דן הוא פרטנר מצוין ,  וכך גם המפיק לירן עצמור ".  
איך אתה מסביר את זה שמצד אחד ,  נתניהו הוא ראש הממשלה הכי קולנועי שהיה לנו ,  ומצד אחר כמעט לא שומעים את קולו בענייני תרבות ?  
" כי זה לא החצר האחורית שלו ,  האנשים בעולם התרבות הם לא התומכים שלו .  אני גם חושב שהוא פחות מתעניין בדברים האלה ,  ויותר בהיסטוריה ". 
שמת לב שנתניהו הקפיד לא לעשות מירי רגב ,  ולא השמיץ או תקף את הסרט .
" למה שביבי יתקוף אותו ?  הסרט לא עושה לו רע ". 
אם יכולת לפגוש אותו ולדבר איתו על דבר אחד ,  לא פוליטי ,  על מה הייתם מדברים ?  
" הייתי שואל אותו על המוות של אח שלו ".  

אלון אבוטבול : " אם למישהו יש בעיה עם 'קינג ביבי' ,  שיילך לעשות סרט אחר "
" קינג ביבי "  הפך בשבועות האחרונים לאחד הסרטים המקומיים המדוברים של השנים האחרונות .  אלון אבוטבול ,  המקריין אותו ,  לא מתרגש מהביקורות נגד הסרט ,  מדבר על הסיכויים של נתניהו להשתלב בעולם המשחק ומגלה על מה היה משוחח איתו ,  לו ניתנה לו ההזדמנות .  ריאיון

