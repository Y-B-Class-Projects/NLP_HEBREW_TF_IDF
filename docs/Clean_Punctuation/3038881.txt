נתניהו בתגובה לבג"ץ נגדו : " עיתונאים ופוליטיקאים מנסים להפיל אותי "
 ראש הממשלה הגיב לעתירה שהגישו ח"כ מרגלית ועו"ד אלדד יניב ,  בתמיכת אלפי חתימות ,  שמטרתה להורות על חקירה בפרשת הצוללות ולחשוף את ממצאי החקירות נגדו  והשתלח בתקשורת .  על העותרים : " תאבי פרסום שסוחטים כותרות ולייקים ".  על הגלידות בעשרות אלפי שקלים : " זוטי זוטות "
 ראש הממשלה בנימין נתניהו הגיש היום  ( רביעי )  את תגובתו לעתירה לבג"ץ שהגישו עו"ד אלדד יניב וח"כ אראל מרגלית  ( המחנה הציוני )  .  בעתירתם ביקשו השניים ,  נתמכים בחתימות של אלפי אזרחים ,  לחשוף את הממצאים שנאספו בחקירות ראש הממשלה ולעבור לחקירה בפרשת הצוללות .  
נתניהו בחר בתגובתו להשתלח בתקשורת במלים חריפות ,  על אף שהיא אינה צד בעתירה . " קבוצת עיתונאים פתחה במסע תעמולה המתאפיין במסע הכפשות חסר תקדים ובאינספור פרסומים פוגעניים וכוזבים נגד ראש הממשלה .  זאת במטרה ליצור בקרב הציבור אווירה שלילית ועוינת נגד ראש הממשלה והצגתו כמושחת ,  נהנתן ועבריין ",  כתב בא כוחו של נתניהו ,  עו"ד יוסי כהן .
 לקריאה נוספת:חקירת נתניהו תסתיים תוך חודש ;  הערכה - העוזרת של מילצ'ן הפלילה את רה"ממקורבים לחקירה : " שיחות רה"מ ומוזס הוקלטו כדי להשמיען לשרה נתניהו"ראיית המפתח בידי המשטרה :  ההודעות בהן משפחת נתניהו דורשת  " מתנות "  
כהן הסיט את האש אל עבר כלי התקשורת . " ההישגים שהשיגה הממשלה כמעט אינם נזכרים :  התפלת מים ,  סייבר והייטק ..  .  רק פרסומים שליליים ,  פרסום רודף פרסום  צריכת גלידה ומחזור בקבוקים מתוארות כעבירות חמורות ",  תקף .  לאחר פרסום הכתבות על הרגליה לכאורה של רעיית ראש הממשלה ,  שרה נתניהו ,  שלפיהן שלשלה לכיסה אלפי שקלים ממחזור בקבוקים שיצאו מתקציב מעון ראש הממשלה ,  החזירה האחרונה את הכסף .  כך גם הכסף לרכישת גלידה בטעם פיסטוק בעשרות אלפי שקלים בתקציב המדינה .  לדברי עו"ד כהן ,  אלה  " זוטי זוטות ". 
עו"ד של נתניהו תיאר את השיטה שבה לטענתו מנסים להפיל את ראש הממשלה . " חלק מאותה קבוצת עיתונאים אף אינו מסתפק בתפקיד המסורתי כעיתונאי ,  ואחד מהעיתונאים אף יוזם ומקדם תלונות שהוא עצמו הגיש למשטרה .  ישנו שיתוף פעולה בין קבוצת העיתונאים לפוליטיקאים למטרה משותפת שהיא הפלת ראש הממשלה ",  אמר .
 הוא הוסיף כי  " העותרים  ( יניב ומרגלית ,  ג"ג )  ,  תוך שהם מתיימרים להיות לוחמים בשחיתות ,  מלבים את מדורת ההכפשות שמא תכבה האש ".  הוא כינה אותם  " פוליטיקאים תאבי פרסום ,  שסוחטים כך כותרות ולייקים ".  
ח"כ מרגלית מתח ביקורת חריפה על תגובת נתניהו לעתירה ,  ומסר כי  " תגובתו מוכיחה את שחיתותו ".  לדבריו , " 45 עמודים של בכי ונהי בלי אף לא טיעון ענייני אחד שיכול להסביר את פרשת השחיתות הענקית הזו בה מעורבים אנשיו ושכניו כחוט השני "
 על ההאשמות שהטיח ראש הממשלה בתגובתו לבית המשפט העליון ,  אמר מרגלית כי  " במקום להאשים ולהסית נגד האופוזיציה והתקשורת עליו להפסיק עם ההתחמקות להתמסר לחקירה פלילית בהקדם .  שחיתות לא פוטרים בהסתה ,  שחיתות פוטרים בחקירה ".  

נתניהו בתגובה לבג"ץ נגדו : " עיתונאים ופוליטיקאים מנסים להפיל אותי "
 ראש הממשלה הגיב לעתירה שהגישו ח"כ מרגלית ועו"ד אלדד יניב ,  בתמיכת אלפי חתימות ,  שמטרתה להורות על חקירה בפרשת הצוללות ולחשוף את ממצאי החקירות נגדו  והשתלח בתקשורת .  על העותרים : " תאבי פרסום שסוחטים כותרות ולייקים ".  על הגלידות בעשרות אלפי שקלים : " זוטי זוטות "
 
