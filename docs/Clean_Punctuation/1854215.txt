אביה של בת ה-4 שתגורש : " מצטער שבאנו לישראל "
" למה לא נתנו לנו כמה שעות לארוז ?  ",  תהה האב .  גם שרה נתניהו שניסתה למנוע את גירושן של אופק ושל אמה ננסי ,  עובדת זרה מהפיליפינים ,  הביעה תקווה כי אופק תצליח להסתגל למדינה הזרה
 ( צילום :  טל אנגלנדר ,  עריכה :  גדי וינסטוק ) 
גירושן של אופק קסטילו בת הארבע ושל אמה ננסי ,  עובדת זרה מהפיליפינים ,  הצליח להרגיז את בני משפחתן .  כריסטופר ,  אביה של אופק ,  אמר היום  ( חמישי )  בעודו אורז את חפציהן של השתיים : " אני מצטער שבאנו לישראל .  זה יום עצוב ,  אני מרגיש משהו קשה בלב .  למה בית המשפט לא נתן לנו כמה שעות בשביל לארוז את הדברים כמו שצריך ?  ". 
הידיעה על הגירוש גרמה צער גם לשרה נתניהו ,  רעייתו של ראש הממשלה בנימין נתניהו ,  שניסתה למנוע את גירושן של השתיים . " בפגישותיי עם הילדה אופק בשבוע שעבר התרשמתי שמדובר בילדה מקסימה ,  שהשתלבה בחברה הישראלית .  למרות הטלטלות ,  היא שמרה על אופטימיות ועל שמחת חיים ",  אמרה נתניהו .  לדבריה ,  היא מקווה כי ההסתגלות של הילדה בפיליפינים תהיה קלה , " על אף שמדובר בארץ זרה עבורה ". 
לאחר שבשבוע שעבר כבר כמעט הועלו השתיים על מטוס אך גירושן עוכב ,  דחה בית המשפט המחוזי בפתח תקווה את העתירה שהגישה האגודה לזכויות האזרח ,  וקבע כי האם ובתה ,  שנעצרו בשבוע שעבר על ידי פקחי רשות ההגירה ,  יגורשו כבר היום לפיליפינים .  בית המשפט פסק כי השתיים מוגדרות כשוהות בלתי חוקיות .  
נועה גלילי ,  דוברת ארגון  " ילדים ישראלים ",  שמלווה את אופק בימים האחרונים סיפרה ,  כי  " אופק עטופה בהמון אהבה ,  גם מחברי הארגון וגם מאביה .  היא מבינה שהערב תעלה על מטוס ".  לדברי גלילי , " טרם התייאשנו ואנו מנסים לרכך את התהליך עד כמה שניתן .  צריך לזכור שננסי ,  האם ,  הגיעה לארץ בהזמנת המדינה ובמטרה לטפל בקשישים .  אופק נולדה בישראל והיא חלק ממערכת החינוך בישראל .  זהו יום בושה למדינת ישראל .  רק לפני חודש אישר משרד הפנים להביא לארץ כ-1,500 מהגרי עבודה .  מדוע נמשכת ההתעמרות בילדים ?  ". 
עוד באותו נושאהמאמצים נכשלו :  אופק בת ה-4 תגורש לפיליפיניםאחרי עיכוב הגירוש :  אופק נפגשה עם שרה נתניהובית המשפט הוציא צו עיכוב נגד גירוש בת הארבעלראשונה :  בת לעובדת זרה שנולדה ולמדה בארץ תגורש

אביה של בת ה-4 שתגורש : " מצטער שבאנו לישראל "
" למה לא נתנו לנו כמה שעות לארוז ?  ",  תהה האב .  גם שרה נתניהו שניסתה למנוע את גירושן של אופק ושל אמה ננסי ,  עובדת זרה מהפיליפינים ,  הביעה תקווה כי אופק תצליח להסתגל למדינה הזרה

