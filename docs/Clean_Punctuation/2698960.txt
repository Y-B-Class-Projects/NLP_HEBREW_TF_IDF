בתעשיית הנשק זועמים :  בגלל נתניהו ,  מתרחקים מישראל
גורמים בתעשיות הביטחוניות טוענים כי בעולם  " מתרחקים "  מישראל בשל ההתנגדות להסכם ז'נבה עם איראן . " הגישה של נתניהו עשויה לפגוע במגעים לקראת עסקאות נשק גדולות "
 ביקורת מבית :  בכירים בתעשיות הביטחוניות בישראל מותחים ביקורת מאחורי הקלעים על המדיניות של ראש הממשלה ,  בנימין נתניהו ,  נגד הסכם הגרעין שנחתם בין שש המעצמות לבין איראן בז'נבה . " ההתבטאויות החריפות של נתניהו נגד מדינות באירופה גורמות נזק לייצוא הביטחוני של מדינת ישראל ",  אמר אחד הגורמים בשיחה עם וואלה !  חדשות . " הגישה שלו עשויה לפגוע במגעים לקראת עסקאות נשק גדולות ".  
בנוסף ,  לטענת גורם ביטחוני בכיר ,  ראש הממשלה שוגה כשהוא בוחר להניח את כל כובד משקלו על הסוגיה האיראנית . " חוץ מאיראן יש לנו עוד כמה איומים שמטרידים אותנו - כמו הטילים המדויקים שיש לחיזבאללה ולחמאס .  מספיק שישוגרו טילים מעזה או מלבנון על נתב"ג ,  תחנות הכוח רידינג וחדרה או בסיס הקריה בתל אביב ,  כדי לשתק את המדינה .  צריך לחשוב באופן רחב על ההשלכות הכלכליות ".  לדבריו של הגורם הבכיר ,  כבר עתה מרגישים את הקרירות של הפקידים במדינות האיחוד האירופי והחשש הוא שמדובר במהלך שלך ויעצים לקראת המכרזים שייצאו בקרבו במדינות השונות .  
במשרד הביטחון ובתעשיות הביטחוניות חוששים כי נוכח המצב האזורי ,  שנת 2014 עשויה להיות שנה קשה מאוד לתעשיות המקומיות וכי היקף העסקאות עשוי לצנוח משמעותית .  התוצאה הישירה לכך תהיה ירידה בהיקף ההכנסות ופיטורים עובדים .  גורם בכיר בתעשייה ביטחונית גדולה ,  אמר השבוע כי  " צמצום כוחות הקואליציה בעיראק ומגמת צמצום הכוחות באפגניסטן כבר פוגעות בהיקף ההזמנות .  תוסיף לזה את המיתון העולמי והניסיונות לכווץ צבאות - ואנחנו הולכים לקראת תקופה קשה .  האמריקנים מנצלים את המומנטום שנוצר בהסכם ז'נבה ואת הקשר המתהדק עם מדינות האיחוד כדי לשווק אמצעי לחימה .  דוגמה לכך היא ה'פרדטור'  ( כלי טיס בלתי מאויש )  שמשווק כעת באגרסיביות לצרפתים ". 
בתחום המטוסים הלא מאוישים ישראל מוגדרת ישראל כמעצמה ומוצרי חברת  " אלביט ",   " איירונאוטיקס ",  התעשייה האווירית וחברות בת נוספות שמוכרות פלטפורמות ואמצעים נוספים נמכרים בעשרות מדינות . " האיחוד האירופי החליט לממן במיליארדי אירו פרויקט מהפכני לפיתוח וייצור מל"טים .  אנחנו רוצים לקחת בו חלק ,  אבל אני לא רואה איך זה קורה כשהרוח שמנשבת מירושלים היא קרירה .  זו תהיה מכה קשה אם לא נוכל להשתלב בפרויקט עתיר משאבים שכזה ",  אמר אמש גורם בכיר בתעשייה הביטחונית .
 במקביל ,  ובניסיון לפנות ל"לקוחות "  חדשים ,  הוחלט להציב את השוק האזרחי כיעד אסטרטגי חדש . " אנחנו ננסה לשווק את המוצרים שלנו לשוק האזרחי ,  אבל ללא דחיפה של הממשלות זה לא קורה .  בטח לא בהיקפים שעליהם אנחנו מדברים ובמיוחד שמדובר במכירה של 'אמצעים רגישים' ",  אמר גורם אחר מהתעשיות הביטחוניות .
 לקריאה נוספת:הצצה לשייטת 13 :  2013 הייתה השנה שלהםהאדם שבטנק ינצח ?  בשריון נערכים להמתת החסדצפו :  המלט המתאבד הישראלי שיכול להגיע עד איראן 

בתעשיית הנשק זועמים :  בגלל נתניהו ,  מתרחקים מישראל
גורמים בתעשיות הביטחוניות טוענים כי בעולם  " מתרחקים "  מישראל בשל ההתנגדות להסכם ז'נבה עם איראן . " הגישה של נתניהו עשויה לפגוע במגעים לקראת עסקאות נשק גדולות "
 
