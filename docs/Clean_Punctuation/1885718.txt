לאחר הביקורת :  נתניהו הודיע שישתתף בטקס אסון הכרמל
לאחר ששמו לא הופיע ברשימת המשתתפים בטקס שייערך בשבוע הבא ,  הודיע נתניהו כי ישתתף בו ואף יסיר את הלוט מעל האנדרטה החדשה שהוקמה לזכר נספי האסון .  רה"מ :  נעניתי לבקשת המשפחות
ראש הממשלה בנימין נתניהו ,  הודיע למשפחות השכולות מאסון הכרמל שפנו אליו בבקשה שיגיע בשבוע הבא לאזכרה לזכר יקיריהן ,  כי יכבד את המעמד וישתתף באזכרה שתתקיים באנדרטה שאת הקמתה יזם .  ממשרד ראש הממשלה נמסר ,  כי נתניהו הודיע למשפחות השכולות שפנו אליו בבקשה להשתתף באירוע ,  כי יכבד את המעמד לבקשתם . " הפניות הרבות נגעו ללבי ואגיע לפגוש את המשפחות בטקס לזכר יקיריהם ",  ציין נתניהו .
 לפני מספר ימים גילו משפחותיהם של נספי האסון ,  כי ברשימת המשתתפים בטקס לציון שנה לשריפה במהלכה נספו 44 בני אדם ,  לא מופיע שמו של ראש הממשלה .  הדבר הרגיז חלק מהמשפחות ,  אולם חלקן טענו כי יש לכבד את החלטתו של נתניהו לא להשתתף בטקס .
 נג'יב סרחאן ,  אביו של איאס סרחאן - צוער בשב"ס שנספה באסון הכרמל - אמר לפני מספר ימים ,  כי הוא אינו כועס על ראש הממשלה .  בשיחה עם וואלה !  חדשות אמר ,  כי  " זכותו לא להיות בטקס אם הוא לא מוצא לנכון לעשות זאת .  אני לא כועס עליו .  כל אחד פועל לפי הרגשתו ושיקול דעתו .  גם בהלוויות הוא לא השתתף ולא שלח מברקי תנחומים .  צריך לכבד את רגשותיו של ראש הממשלה ,  וכבודו של כל אדם במקומו מונח ".  היום כאמור ,  שינה נתניהו את החלטתו והודיע כי ישתתף בטקס .
 
לאחר הביקורת :  נתניהו הודיע שישתתף בטקס אסון הכרמל
לאחר ששמו לא הופיע ברשימת המשתתפים בטקס שייערך בשבוע הבא ,  הודיע נתניהו כי ישתתף בו ואף יסיר את הלוט מעל האנדרטה החדשה שהוקמה לזכר נספי האסון .  רה"מ :  נעניתי לבקשת המשפחות

