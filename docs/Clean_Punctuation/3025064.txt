יועצו במשרד רה"מ ופעיל ליכוד :  המינויים הפוליטיים של נתניהו
ראש הממשלה ,  המכהן גם כשר חוץ ,  יביא לאישור הממשלה את מינויו של יוסי שלי ,  פעיל במפלגתו ויו"ר רשות הדואר לשעבר ,  לתפקיד שגריר ישראל בברזיל .  לתפקיד הקונסול ביוסטון מייעד נתניהו את גלעד כץ ,  שהיה יועץ במשרדו
 ( דני דיין בריאיון לאולפן וואלה !  NEWS על ביטול מינויו לשגריר ,  דצמבר 2015 )  
ראש הממשלה ושר החוץ ,  בנימין נתניהו ,  יביא ביום ראשון לאישור הממשלה שני מינויים פוליטיים בשירות החוץ הישראלי ,  במסגרת מכסת 11 המינויים המותרים לו על פי חוק .  נתניהו מתכוון למנות את יוסי שלי ,  פעיל ליכוד ותיק ששימש בעבר חבר הנהלת עיריית באר שבע ויו"ר רשות הדואר ,  לתפקיד השגריר בברזיל .  בנוסף מייעד נתניהו לתפקיד הקונסול ביוסטון שבטקסס את גלעד כץ ,  אחד מיועציו במשרד ראש הממשלה .  
ועדת המינויים הבכירה בנציבות שירות המדינה אישרה את המינויים ,  וקבעה כי למרות הזיקה הפוליטית והאישית של המועמדים הוכחה לגביהם דרישת  " הכישורים המיוחדים "  המאפשרת את מינויים .
 תפקיד השגריר בברזיל עורר בשנתיים האחרונות מתיחויות דיפלומטיות ,  לאחר שממשלה של הנשיאה דאז ,  דילמה רוסף ,  דחה את המינוי הפוליטי הקודם שתוכנן בירושלים ,  זה של דני דיין ,  שמאז מונה לתפקיד הקונסול בניו יורק .  כעת ,  נתניהו מתכוון למנות לתפקיד את יוסי שלי ,  סגן אלוף במילואים ובעל תואר בהנדסת תעשייה וניהול ששימש בעבר כיו"ר רשות הדואר וכמנכ"ל עיריית באר שבע ובשנים האחרונות ייעץ לתאגידים וחברות בישראל באופן פרטי .  
עוד בוואלה !  NEWS:נשיא מצרים הורה לדחות את הדיון על התנחלויות באו"םבדרך להיעצר ?  חסינותו של ח"כ באסל גטאס הוסרה רשמיתתושבי עמונה בתשובה נוספת לבג"ץ : " נתפנה ללא תנאים "  
בתחילת החודש אישרה ועדת המינויים את מינויו של שלי לתפקיד ,  וקבעה כי למרות שיש לו זיקה פוליטית לראש הממשלה  שלי היה מועמד ליו"ר מפלגת הליכוד וסייע לנתניהו בפריימריז בשנת 2005  יש לו את הרקע והכישורים המיוחדים למילוי המשרה .  עוד קבעה הוועדה כי שלי הוא  " בעל ניסיון מגוון בעוצמות ניהול גבוהות ובעל ניסיון מוכח בתחום הניהול העסקי ",  והדגישה שתחומי הכלכלה והמסחר רלבנטיים לתפקיד בברזיל ,  המדינה הגדולה באמריקה הלטינית והכלכלה השביעית בגודלה בעולם . " רצף התפקידים וגיוונם מהווים משום צבירת ניסיון משמעותי שיכול להיות בעל ערך בתפקיד השגריר לברזיל ",  קבעה הוועדה .  
בעבר ,  שלי התחייב שלא להתמנות למשרות בשירות הציבורי לתקופה של שלוש שנים ,  בהמשך לכתב אישום שהוגש נגדו ,  לפיו הסתיר פרטים אודות זיקתו הפוליטית כשהתמנה ליו"ר רשות הדואר בשנת 2005 ,  אך המועד הזה עבר ביוני 2015 .  מהצעת ההחלטה שהופצה לשרים עולה כי שלי חתם ביולי האחרון על הסדר למניעת ניגוד עניינים והתחייב לא לקבל החלטות בכל עניין הנוגע באופן ישיר לחברות פרטיות עמן הוא עבד .  
המינוי השני שיובא לפתחו של השרים הוא של גלעד כץ ,  שמשמש כיועץ לנתניהו מאז 2010 ,  ומנהל את המחלקה לתכתובות בעברית במשרד ראש הממשלה .  בעבר אף היה כץ אחראי על פניות הציבור במשרד .  מינויו של כץ לתפקיד קונסול כללי ביוסטון זכה גם הוא לאישור ועדת המינויים הבכירה ,  אך לא פה אחד .  מהצעת ההחלטה עולה כי נציב שירות המדינה ,  משה דיין ,  סבר כי אין לכץ כישורים מיוחדים הגוברים על זיקתו האישית לראש הממשלה .  
אולם ,  דעת הרוב - שני הנציגים האחרים בוועדה - קבעה כי המינוי ראוי וכי לכץ ,  בעל תואר ראשון ושני במדע המדינה ששימש בעבר כתב במקור ראשון ,  יש  " כישורים מיוחדים בשל העיסוק הנוכחי שלו והחשיפה לעולמות תוכן בעולם הציבורי ".  כל חברי הוועדה הסכימו שכץ הותיר  " רושם מצוין "  בהופעתו בפני הוועדה והתרשמו מאופיו ואמינותו ,  אך נציב שירות המדינה בדעת מיעוט סבר כי  " רף הכישורים הנדרשים צריך להיות גבוה יותר לאור הזיקה האישית ".  

יועצו במשרד רה"מ ופעיל ליכוד :  המינויים הפוליטיים של נתניהו
ראש הממשלה ,  המכהן גם כשר חוץ ,  יביא לאישור הממשלה את מינויו של יוסי שלי ,  פעיל במפלגתו ויו"ר רשות הדואר לשעבר ,  לתפקיד שגריר ישראל בברזיל .  לתפקיד הקונסול ביוסטון מייעד נתניהו את גלעד כץ ,  שהיה יועץ במשרדו

