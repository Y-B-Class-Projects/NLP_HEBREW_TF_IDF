סוכם :  נתניהו ידבר בכנסת בהגשת 25 חתימות בלבד
יו"ר הכנסת ראובן ריבלין נפגש בצהרים  ( שלישי )  עם ראש הממשלה בנימין נתניהו ועם יו"ר הקואליציה זאב אלקין ,  ודן עמם בכינון הסדרים מיוחדים שיאפשרו לאופוזיציה לפעול ,  על אף יחסי הכוחות החדשים בין הקואליציה לאופוזיציה .  במהלך הפגישה דנו השלשה ,  בין השאר ,  בדרישת האופוזיציה לקבל לידיה את ראשות ועדת הכלכלה ,  לאפשר את כינוס הכנסת בפגרה בחתימותיהם של 20 חברי כנסת במקום 25 חתימות ,  וכן לאפשר את זימון ראש הממשלה לדיון בפני הכנסת ב-25 חתימות חברי כנסת בלבד  ( במקום 40 חתימות )  .  בסיכום הפגישה נעתר נתניהו לבקשת ריבלין ,  והודיע כי יופיע בפני הכנסת גם ללא צורך ב-40 חתימות לפחות שלוש פעמים במושב :  פעמיים בכנס החורף ופעם אחת בכנס הקיץ .  עם זאת ,  לא כל דרישות האופוזיציה מולאו :  השלושה סיכמו כי תידחה בקשת האופוזיציה לקבל לידיה את ראשות ועדת הכלכלה ,  אך תיבחן האפשרות להעביר לידיה את אחת הוועדות הסטטוטוריות בתמורה לוויתור מצידה על וועדות קטנות .  בנוסף ,  תיבחן בחיוב בקשת האופוזיציה לקבל מקום אחד בוועדת הבחירות המרכזית .  

סוכם :  נתניהו ידבר בכנסת בהגשת 25 חתימות בלבד
nan
