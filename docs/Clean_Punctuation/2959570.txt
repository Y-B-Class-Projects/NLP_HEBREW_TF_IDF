נתניהו לראש השב"כ היוצא : " עם ישראל חייב לך הרבה מאוד "
" האחריות כבדה ",  קרא ראש הממשלה בטקס רשמי לרגל כניסתו של נדב ארגמן לתפקיד , " אתה מקבל מערכת מסודרת ומתפתחת ,  שצריך להמשיך לחזק אותה ".  ארגמן : " חולמים את השלום ,  אך ערוכים למאבק נחוש "
 נדב ארגמן נכנס היום  ( ראשון )  באופן רשמי לתפקיד ראש השב"כ ,  בטקס שנערך במשרד ראש הממשלה ,  במעמד ראש השב"כ היוצא יורם כהן ,  ראש הממשלה בנימין נתניהו ,  שרים ובכירים נוספים . " עם ישראל חייב לך הרבה מאוד על מה שהוא יודע ועל הרבה דברים עלומים שאיננו יודע ",  אמר נתניהו לכהן , " המשא הכבד יורד עתה מכתפיך ".  
" בחמש השנים האחרונות ,  אתה הובלת את השירות במקצועיות ובנחישות ",  הוסיף ראש הממשלה . " אני חייב להגיד שעשית את זה בשקט האופייני לך ,  בהצנע לכת ,  בתכליתיות ,  בענייניות ,  בלי מלים מפותלות ,  והעיקר - עם הרבה מאוד תוצאות .  כשמיניתי אותך לראש השב"כ לפני חמש שנים ,  אי אפשר לומר שידענו עד כמה אתגרי הביטחון יהפכו למורכבים יותר מאי פעם .  מדינות רבות מגלות היום אמת פשוטה :  מי שלא נלחם בטרור בעוצמה ,  הופך במהירות לקורבן של הטרור ". 
עוד בוואלה !  NEWS:הדתי הראשון בראשות השב"כ - שהכריז מלחמה על הטרור היהודיהאיש שפיקד על חיסול אחמד ג'עברי :  זהו ראש השב"כ הבאראש השב"כ הבא :  סגנו של ראש השירות ,  נדב ארגמן 
נתניהו התייחס למחליפו של כהן בתפקיד ,  ארגמן ,  ואמר : " יש לך הצלחות מוכחות כמפקד אמיץ ,  מקצועי ומעולה .  האחריות היא כבדה ,  אבל אני יודע שאתה כבר שקדת על תכניות העבודה ואתה משחיז את היכולות של הארגון .  אתה מקבל מיורם מערכת מסודרת ,  מתפתחת ,  שצריך להמשיך לפתח ולחזק אותה ".  לדבריו , " המזרח התיכון הוא ממלכת אי הוודאות ,  ועלינו להיערך לכל תרחיש ,  מצוידים בעוצמה הנדרשת .  אני משוכנע שתוכל להתמודד בהצלחה עם כל האתגרים הללו ותצעיד את השב"כ קדימה ".  
ארגמן ,  נשוי ואב לשלושה בן 55 ,  כיהן עד היום כסגן ראש השב"כ .  הוא התגייס לצה"ל ליחידה מובחרת בשנת 1978 .  חמש שנים אחרי התגייס לשירות הביטחון הכללי ושירת במגוון רחב של תפקידים מבצעיים .  בין השנים 2003 ו-2007 הוא כיהן כראש אגף המבצעים בשב"כ .  לאחר מכן שימש במשך ארבע שנים נציג שב"כ בארה"ב .  ב-2011 הוא מונה לתפקיד סגן ראש השירות במשך שלוש שנים .  בספטמבר 2014 הושאל לוועדה לאנרגיה אטומית ,  ובספטמבר שנה שעבר חזר לתפקיד סגן ראש השירות בעקבות בקשתו של ראש השירות יורם כהן ,  עם מינוי של רוני אלשיך למפכ"ל המשטרה .
 לארגמן תואר ראשון במדעי המדינה מאוניברסיטת חיפה ,  תואר שני במדעי המדינה ותואר שני נוסף בביטחון ואסטרטגיה מאוניברסיטת חיפה ,  שאותו סיים בהצטיינות יתרה ,  במסגרת הלימודים במכללה לביטחון לאומי .  
ראש השב"כ היוצא הוסיף : " זכות גדולה הייתה לי לעמוד בראש ארגון מודיעין מסכל מתקדם ומוביל בקרב ארגונים עמיתים בעולם ".  הוא הבהיר כי  " אמון הציבור בשירות ובאנשיו הוא בעל חשיבות מכרעת ,  בכל הנוגע להשגת יכולת למימוש ייעודו ",  וביקש להודות  " לעובדות ולעובדי השירות ,  הפועלים ללא ליאות ,  לילות כימים ,  על מנת להגן על מדינת ישראל מפני איומי טרור וריגול ".   
" מעבר לעובדים ,  ישנם לא מעטים ,  במקומות שונים ובתחומים רבים ,  המסייעים לשב"כ לממש את ייעודו ",  הוסיף כהן . " אנשים אלה הם עלומים וחסויים אף יותר מעובדי השירות עצמם ,  ופועלים במקרים רבים תוך סיכון חיים ,  למען ביטחונה של מדינת ישראל .  ברגע זה אני מוצא לנכון להביע בפני אותם אלה המסייעים לשירות את תודתי ואת תודת השירות והמדינה ,  על תרומתם המכרעת לעשייה הסיכולית ". 
לדבריו , " ברגעים אלה ,  בהם אני מסיר מעליי את 'מעיל העופרת' ומעביר את האחריות והובלת הארגון לחברי נדב ,  אני משוכנע כי ניסיונו המקצועי ,  המבצעי והניהולי הרב ויכולותיו האישיות הגבוהות הינם ערובה להצלחתו ".   
" זוהי זכות גדולה ובצידה חובה עמוקה ,  לעמוד בראש שירות הביטחון הכללי ",  קרא ארגמן . " שנים רבות אני חי בליבת העשייה המבצעית ,  באתגרים ובמשימות של שירות הביטחון הכללי ",  סיפר , " הבחירה בעיסוק הביטחוני הייתה והינה טבעית בעבורי .  אנחנו אנשי השירות ,  בחרנו לחיות את חיינו בדרך זו ".   
" אנחנו כאן כדי לשרת את המדינה ולאפשר ביטחון לאזרחיה .  אנחנו חולמים את השלום ,  אך ערוכים למאבק נחוש וללא פשרות ",  הוסיף .  הוא התייחס לכהונתו הצפויה ,  ואמר כי  " המענה המבצעי הכולל הנדרש מאיתנו יתבסס על יכולות מגוונות ,  על חשיבה יצירתית ותעוזה פורצת גבולות ,  בכל תא שטח ,  בכל שעה ומול מגוון של יעדים בכל זירות הפעולה ".  
בפנייה לקודמו בתפקיד ,  הוסיף ארגמן : " למדתי ממך רבות על מנהיגות ועל מקצוענות ,  על נחישות ועל ערכיות .  אתה משאיר אחריך ארגון בריא ,  מקצועי וערכי שהכין את עצמו היטב לאתגרים שעוד נכונו לו בעתיד ".  לדבריו , " אני ניצב פה בתחושת מחויבות עצומה להמשיך ולהנהיג את השירות בתבונה ובערכיות ,  במקצוענות ובנחישות למימוש יעדיו .  השירות ימשיך לפעול בדרכו ,  כארגון ממלכתי ברוח ערכי הדמוקרטיה ,  בכפיפות לחוק ועל פי הנחיות ממשלת ישראל ".  
כמו כן ,  הנשיא ראובן ריבלין ורעייתו נחמה אירחו היום בבית הנשיא את כהן ואת ארגמן . " אני זוכה כנשיא להחליף שוב משמרות בין האנשים אשר מנהיגים את כולנו ",  אמר ריבלין . " אתה ,  נדב ,  נכנס למקום בו צמחת .  קיבלת כמה החלטות גורליות ,  וידעת תמיד לשמור על האיזון הנדרש בהגנה על ביטחוננו .  זוהי בהחלט משימה לא פשוטה .  אני רק יכול לומר יחד עם רעייתי ,  ובשם האזרחים כולם ,  אנחנו מודים לך ,  יורם .  נדב ,  אנו מתפללים ומקווים שתוביל אותנו בדרך שלך ,  עם היכולות והכישורים בזכותם נבחרת ".  

נתניהו לראש השב"כ היוצא : " עם ישראל חייב לך הרבה מאוד "
" האחריות כבדה ",  קרא ראש הממשלה בטקס רשמי לרגל כניסתו של נדב ארגמן לתפקיד , " אתה מקבל מערכת מסודרת ומתפתחת ,  שצריך להמשיך לחזק אותה ".  ארגמן : " חולמים את השלום ,  אך ערוכים למאבק נחוש "
 
