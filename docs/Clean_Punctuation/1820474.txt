גם דוד ,  אסלין ושרון רוצים לזכות בחידון התנ"ך
בשבוע הבא ייערך בירושלים חידון התנ"ך העולמי .  לצד המתמודדים הישראלים ,  ינסו מועמדים מכל קצוות תבל לזכות בתואר הנכסף .  לישראלים ,  לטענתם ,  יש יתרון עצום : " הם זוכרים הכל בעל פה "
 בחינות חצי הגמר לחידון התנ"ך העולמי :  52 בני נוער מרחבי העולם ,  מתוכם 4 ישראלים ,  ערכו אתמול  ( שלישי )  את בחינת חצי הגמר לקראת גמר החידון שייערך בעוד כשבוע .  16 מתוכם יעפילו לטקס גמר החידון שיתקיים בתיאטרון ירושלים במעמד ראש הממשלה ,  בנימין נתניהו ,  ושר החינוך ,  גדעון סער .  נציגי התפוצות מביאים עימם קשיים ייחודיים בלמידת התנ"ך ,  וחלקם מודים כי למתמודדים הישראלים בתחרות יתרון עצום על פניהם .  אסלין בנאביפ ,  בת 16 מאיסטנבול ,  זוכרת בבירור את הלילה הראשון שבו קרא לה אביה פרק מהתנ"ך . " מאז לא הפסקתי ללמוד ,  לבד או עם מורים ",  היא אומרת .  בית הספר היהודי  " יולוס "  שבו לומדת אסלין ממוקם בלב הקהילה היהודית התוססת באיסטנבול ,  ובחודשים האחרונים רבי יצחק אללוף שוקד יום וליל עם אסלין לקראת הבחינה . " נקודת החולשה העיקרית שלי לקראת הבחינה היא בספרי הנביאים ,  אבל בתורה אני מאוד חזקה ובטוחה בעצמי ".  המתח הפוליטי בין ישראל לטורקיה בוודאי אינו נסתר מהיהודים באיסטנבול ,  הנקראים לעיתים תכופות  " בוגדים "  על ידי עוברי אורח ברחובות ,  לטענתה של אסלין . " בכל פעם שישראל פועלת נגד הפלסטינים ,  הקהילה היהודית נתפסת כמשתפת פעולה עם האויב .  מאז שעלה ארדואן לשלטון ,  חלה הרעה יחסית במצבנו החברתי .  אני לא מאשימה את ארדואן בגישה הפוליטית הפרו מוסלמית שלו ,  אבל לפחות בבניין שבו אני גרה  יהודים ומוסלמים חיים בשכנות טובה ",  כך היא מספרת .  מתוך 3,000 היהודים החיים בקהילה היהודית בהונג קונג ,  נבחר דוד קרון ,  בן 16 כנציגם בחידון .  הוא החל את לימודי התנ"ך בגיל 8 , " בצורה רצינית מאוד ",  לדבריו לאחר שסצינת חציית ים סוף בסרט  " עשרת הדברות "  העניקה לו השראה רבה .  שליטתו המדהימה בשתיים מהשפות הקשות ביותר לדיבור וכתיבה בעולם  עברית וסינית ,  הביאה אותו ללמידה מפרכת וארוכה של ספר הספרים בליוויו של ארי אפשטיין ,  המורה הנערץ עליו בבית הספר בהונג קונג .  דוד חש היום בטחון רב בשליטה בחומר ,  בעיקר בספרים  " יהושע שופטים ומלכים ".  ה"משנה "  מעמידה בפניו קשיים רבים בשל  " הסוגיות הרבות לניתוח ,  אותן כמעט בלתי אפשרי לזכור בעל פה ".   כמו דוד ,  גם שרון מוחרפא בת ה-16 מפנמה מגיעה מקהילה יהודית חמה בת 10,000 חברים .  ספר  " קהלת "  הוא המכשול הגדול בדרכה של שרון אל גמר החידון מפני ש"כל המשפטים בו דומים ",  לדבריה . " אין לי כל סיכוי להצליח בהתמודדות מול הישראלים ",  אומרת שרון באכזבה , " הם יודעים הכול בעל פה מהזיכרון ".  חידון התנ"ך העולמי לנוער תשע"א ייפתח השנה בסימן  " אהבת ישראל ",  ונציגי הארצות השונות בחידון מוכיחים ללא ספק כי ספר הספרים מהווה מכנה משותף חזק ביותר לאותו רגש לאומי .
  ( עדכון ראשון :  23:35 ) 

גם דוד ,  אסלין ושרון רוצים לזכות בחידון התנ"ך
בשבוע הבא ייערך בירושלים חידון התנ"ך העולמי .  לצד המתמודדים הישראלים ,  ינסו מועמדים מכל קצוות תבל לזכות בתואר הנכסף .  לישראלים ,  לטענתם ,  יש יתרון עצום : " הם זוכרים הכל בעל פה "
 
