נתניהו דחה בשבוע את ההצבעה על  " חוק המחבלים "
 ראש הממשלה החליט להעלות את החוק ,  שנועד למנוע חנינה של רוצחים ולהקשות על שחרור אסירים במסגרת מו"מ - רק בשבוע הבא .  בבית היהודי זועמים : " בלענו צפרדע ,  ונתניהו הפר הסכם "
 ראש הממשלה בנימין נתניהו החליט שלא להעלות לדיון את הצעת  " חוק חנינת המחבלים "  שהגישה ח"כ איילת שקד  ( הבית היהודי )  בישיבת הממשלה שהתקיימה הבוקר  ( ראשון )  ,  ולדון בנושא בתוך שבוע בקבינט המדיני-ביטחוני .  הצעת החוק מבקשת להעניק לשופטים את הסמכות למנוע אפשרות לחנינה עתידית בידי הנשיא - כבר במעמד גזר הדין .
 עוד בוואלה !  חדשותהתביעה בצרפת אישרה :  בידינו החשוד בירי במוזיאון היהודי בבריסלשוויון בנטל נוסח לפיד :  נשיא תא"ל לא ,  משתמטת כןטיפ באינטרנט : " האישה מהדרום מדביקה באיידס "
 בבית היהודי זעמו על הדחייה ,  מכיוון שהסיעה הסכימה להעלות היום את חוק הפונדקאות של יש עתיד לדיון בתנאי שגם חוק החנינה יעלה במקביל .  לדברי אחד הנוכחים בישיבת הממשלה ,  אמר בנט לנתניהו ולמזכיר הממשלה : " אני בלעתי פה צפרדע ענקית ,  זה לא בסדר וזה בניגוד להסכמים ".  
גם בכירים אחרים זעמו על נתניהו ואמרו : " ראש הממשלה ,  ששחרר את מספר המחבלים הגדול ביותר חוזר בו מהבטחתו .  הוא תמך בחוק ובסוף החליט שלא להצביע עליו בממשלה .  כל יום שהחוק הזה לא עובר הוא למעשה סכנה ממשית לאזרחי ישראל .  הוא פחד ונלחץ מהשמאל ".  מאוחר יותר נמסר מהבית היהודי כי בנט ונתניהו שוחחו בשנית וסיכמו כי ראש הממשלה יעלה את הנושא לדיון בישיבת הממשלה בשבוע הבא ויתמוך בחוק .  
החוק אושר בוועדת השרים לענייני חקיקה בחודש שעבר ,  אולם שר המדע יעקב פרי הגיש ערר שחסם את קידום החוק .  השר פרי אמר היום בישיבה : " מדובר בחוק עוקף מנהיגות אשר כובל את ידי הממשלה ופוגע בסיכוי להסדר מדיני בעתיד ".  לפי אדם שנכח במקום ,  היועץ המשפטי לממשלה אמר בדיון : " נשגב מבינתי מדוע תרצה הממשלה לחוקק חוק כזה .  אני מצדיק ומחזק את דברי פרי .  החוק הזה כובל את ידיה של הממשלה ".  
מדובר למעשה בתיקון לחוק יסוד :  נשיא המדינה ,  שיאפשר לשופטי בית המשפט לשלול את האפשרות למתן חנינה עתידית לרוצחים בזמן מתן גזר הדין .  ההצעה מתייחסת למקרי רצח שבוצעו בין היתר על רקע לאומני ,  שבוצעו בפעילויות טרור או כל מעשה רצח יוצא דופן .  גם שרת המשפטים ציפי לבני מתנגדת לחוק ,  מחשש שהוא ימנע עסקאות לשחרור אסירים במסגרת תהליך השלום .
 לפניות לכתב עמרי נחמיאס - omri_n@walla.net.il 

נתניהו דחה בשבוע את ההצבעה על  " חוק המחבלים "
 ראש הממשלה החליט להעלות את החוק ,  שנועד למנוע חנינה של רוצחים ולהקשות על שחרור אסירים במסגרת מו"מ - רק בשבוע הבא .  בבית היהודי זועמים : " בלענו צפרדע ,  ונתניהו הפר הסכם "
 
