טראמפ לנתניהו : " אני רוצה לראות את ישראל עוצרת את ההתנחלויות "
 נשיא ארה"ב אמר במסיבת העיתונאים הראשונה עם ראש הממשלה כי הצדדים ייאלצו לעשות ויתורים ,  אך הוסיף : " אוכל לחיות עם פתרון של מדינה אחת - וגם עם שתיים ".  נתניהו : " ההתנחלויות אינן ליבת הסכסוך ".  על העברת השגרירות לירושלים אמר הנשיא : " אשמח לראות את זה קורה "
 טראמפ : " אני יכול לחיות עם פתרון של מדינה אחת וגם עם שתיים ,  מה שהצדדים ירצו ". 
נתניהו : " אני מאמין שההתנחלויות אינן ליבת הסכסוך .  אני אדון בכך עם טראמפ כדי שנפסיק להתנגח זה בזה ". 
טראמפ על המשא ומתן עם הפלסטינים : " אנו משתפים פעולה עם מדינות שבעבר לא היו על הפרק ". 
טראמפ על אנטישמיות ושנאת זרים : " יש לי חברים יהודים רבים .  בשנים הקרובות תראו בארה"ב הרבה אהבה ".  
נשיא ארצות הברית דונלד טראמפ אמר אמש  ( רביעי )  לראש הממשלה בנימין נתניהו כי הוא מעוניין שישראל תעצור את הבנייה בהתנחלויות כדי להגיע להסכם עם הפלסטינים .  בממסיבת עיתונאים משותפת של השניים בבית הלבן ,  שכונסה בטרם תחילת פגישתם הראשונה מאז הושבע טראמפ לתפקיד ,  הוסיף הנשיא : " אני יכול לחיות עם פתרון של מדינה אחת או שתי מדינות ,  מה שהצדדים ירצו ".  נתניהו השיב כי  " ההתנחלויות אינן ליבת הסכסוך .  אני מתכוון לדון על כך עם טראמפ כדי שנפסיק להתנגח זה בזה בנושא ". 
לדברי טראמפ , " ישראל תצטרך להתגמש לשם הסכם .  שני הצדדים יצטכו להתפשר ".  נשיא ארצות הברית גם תקף את מה שהוא מכנה ההסתה של הרשות הפלסטינית . " זה מתחיל בבתי הספר .  הפלסטינים צריכים להכיר בישראל ,  הם חייבים לעשות את זה ,  אחרת אין דרך להגיע להסכם ",  אמר טראמפ .  
נתניהו אמר כי  " יש שני עקרונות לשלום שהנחתי לפני שנים אחדות :  הפלסטינים צריכים להכיר במדינה יהודית ולהפסיק לחנך את אנשיהם להרס ישראל .  לצערי ,  הפלסטינים דוחים את שני העקרונות האלה .  הם קוראים לחורבן ישראל בבתי הספר ובמסגדים .  הם מכחישים את הקשר ההיסטורי שלנו לארצנו .  הם מכחישים לא רק את העבר ,  אלא גם את ההווה ". 
עוד בנושא:גורמים פלסטיניים :  ראש ה-CIA נפגש בחשאי עם אבו מאזן ברמאללהלקראת פגישת נתניהו-טראמפ :  צוות וואלה !  NEWS מדווח מוושינגטוןבכיר בבית הלבן :  טראמפ לא יתעקש על פתרון שתי המדינות 
נתניהו הזכיר את האפשרות לערב את מדינות ערב במשא ומתן עם הפלסטינים ואמר כי הוא  " מאמין שהאפשרות הגדולה לשלום מגיעה מגישה אזורית .  השותפים הערבים ,  שלום רחב יותר ועם הפלסטינים ".  על כך ,  השיב טראמפ : " לא ידעתי שתזכיר את המדינות הערביות ,  אבל עכשיו כשאמרת את זה  יש לנו שיתוף פעולה עם מי שבעבר לא היו על הפרק ". 
טראמפ התייחס להעברת שגרירות ארצות הברית לירושלים ,  ואמר כי היה  " שמח לראות את זה קורה ".  בקשר לאיראן ,  אמר כי הוא מתכוון להטיל עליה סנקציות נוספות ,  ולמנוע ממנה נשק גרעיני .  נתניהו אמר בעניין ,  כי הוא מאמין שתחת הנהגתו של טראמפ  " נוכל לעצור את האסלאם הרדיקלי ".  לדבריו , " ערכיהן של ישראל ושל ארצות הברית תחת מתקפת הטרור האסלאמי ". 
טראמפ נשאל על אנטישמיות ועל שנאת זרים ,  ובחר לספר בתגבוה על בתו ,  איוונקה ,  שהתגיירה בשנת 2009 . " אחת הסיבות לניצחון שלי היא הפילוג בחברה שלנו .  אני מקווה לעשות משהו בנוגע לזה .  זה חשוב לי מאוד .  יש לי חברים יהודים רבים ,  בת וחתן ,  שלושה נכדים ",  אמר . " אתם תראו ארצות הברית שונה מאוד בארבע או שמונה השנים הבאות .  תראו הרבה אהבה ".  
מהבית הלבן נמסר הלילה בהצהרה כי  " טראמפ חזר על רצונו לשלום במזרח התיכון ,  ולהסכם נרחב שיסיים את הסכסוך הישראלי פלסטיני .  הנשיא וראש הממשלה הסכימו ששלום בין ישראל והפלסטינים יכול להיות מושג רק באמצעות מו"מ ישיר בין הצדדים ,  וכי ארצות הברית תעבוד צמוד לישראל ולפלסטינים כדי להתקדם לעבר המטרה הזו .  שני המנהיגים דנו בסוגיית הבנייה בהתנחלויות והסכימו להמשיך בדיונים בנושא ולגבש יחד עמדה עקבית שמטרתה לקדם שלום וביטחון ".   
" זה יום חדש ביחסי ארצות הברית וישראל ,  המוגדר בידי גישה אחראית כלפי האתגרים וההזדמנויות של שתי המדינות שלנו במזרח התיכון ",  נמסר מהבית הלבן ".  
נתניהו הציב בראש סדר היום לפגישה שתתקיים בהמשך הערב בין השניים את הנושא האיראני ,  בשאיפה להגיע להבנות על החרפה משמעותית של הטון האמריקני כלפי התוקפנות של הרפובליקה האסלאמית ,  וכן את הזירה הסורית .
 עם זאת ,  מבחינה פוליטית בישראל ,  הנושא הבולט ביותר בפגישה הוא הנושא הפלסטיני ,  על רקע דרישת הימין בראשות יו"ר הבית היהודי נפתלי בנט  " לרדת מרעיון המדינה הפלסטינית ",  והציפייה להגיע להבנות מחודשות בנושא הבנייה בהתנחלויות .  
במהלך הלילה ,  אמר גורם בכיר בבית הלבן כי טראמפ תומך בשלום בין ישראל לפלסטינים ,  אך לא יתעקש על פתרון שתי המדינות כבסיס לפתרון הסכסוך . " שלום הוא המטרה ",  מסר הגורם , " בין אם זה בצורה של פתרון שתי המדינות אם בכך ירצו הצדדים ,  או בין אם בדרך אחרת ".  מדובר בשינוי משמעותי בעמדת הבית הלבן כלפי הסכסוך הישראלי פלסטיני ,  ערב פגישת ראש הממשלה בנימין נתניהו והנשיא טראמפ .
 מאוחר יותר ,  אמר מזכ"ל האו"ם אנטוניו גוטרש כי  " יש לעשות הכול "  על מנת לשמור על פתרון שתי המדינות .  גם הפלסטינים הגיבו בחריפות לדבריו של הגורם האמריקני - בכיר הרשות הפלסטינית סאיב עריקאת אמר כי  " ישראל אינה מוכנה כעת לחלופה היחידה לפתרון שתי המדינות ,  שהיא מדינה אחת דמוקרטית .  ישראל רוצה לקבור את פתרון שתי המדינות ,  ומדינות העולם חייבות להתערב ".  
בהתייחסות לדיווחים על כך שטראמפ ונשיא מצרים עבד אל-פתאח א-סיסי דנו באפשרות של הקמת מדינה פלסטינית בשטחי רצועת עזה וחצי האי סיני ,  הבהיר עריקאת : " המחשבה להקים מדינה פלסטינית בסיני היא מחשבה טיפשית .  סיני היא אדמה מצרית ,  ואין לנו כוונה לבנות מדינה פלסטינית בה ".  הוא הבהיר : " עזה היא חלק בלתי נפרד מפלסטין ,  ואי אפשר להקים מדינה ללא עזה ".  
בעניין הפלסטינים ,  גורמים ברשות אישרו היום כי ראש סוכנות הביון האמריקנית CIA מייק פומפאו ,  שנכנס לתפקידו לפני פחות מחודש ,  נפגש במהלך הימים האחרונים עם יו"ר הרשות הפלסטינית אבו מאזן ברמאללה .  לדברי הגורמים ,  הפגישה נערכה בנוכחותו של ראש המודיעין הפלסטיני הכללי מאג'ד פרג' .  האחרון ביקר בשבוע שעבר בוושינגטון ונפגש עם גורמי ביטחון ומודיעין אמריקניים .
 גורמים שצוטטו בסוכנות הידיעות הפלסטינית  " מען "  טענו כי הפגישה ,  שבמסגרתה דנו הצדדים במגעים בין ישראל לממשל האמריקני ,  הייתה  " חיובית ופורה ".  בין היתר ,  שוחחו הבכירים על תהליך השלום ,  הרחבת הבנייה בהתנחלויות ובהמשך היחסים בין ההנהגה הפלסטינית לבית הלבן .
 הדיווח על הפגישה החשאית בין ראש ה-CIA ,  שביקר בכמה מדינות באזור במסגרת יציאתו הראשונה מגבולות ארצות הברית מאז נכנס לתפקיד ,  מגיע ברקע מתיחות בין וושינגטון לרמאללה .  טראמפ טרם יצר קשר ישיר עם אבו מאזן או עם בכירים אחרים ברשות ,  החוששת שהוא יהיה מוטה לטובת ישראל .  
דיונים בעניין ישראל יתקיימו גם בגבעת הקפיטול ,  שם יעמוד דיוויד פרידמן ,  השגריר המיועד של ארצות הברית בישראל ,  לשימוע בפני ועדת החוץ של הסנאט .  מעל כל אלה ,  תמשיך לרחף ההתפטרות של מייקל פלין ,  היועץ לביטחון לאומי ,  שיצא מתמונת הפגישה בין שני המנהיגים אחרי שהשתתף בכל שלבי ההכנה שלה .
 סבב הפגישות החל הלילה ,  כשנתניהו נועד עם שר החוץ האמריקני רקס טילרסון לפגישה ראשונה במחלקת המדינה בוושינגטון .  הפגישה עם טילרסון התקיימה ללא נוכחות כלי התקשורת ובסיומה קיימו השניים גם ארוחת ערב משותפת .  בפגישה דנו השניים בכל הנושאים האזוריים ובראשם איראן .  
טילרסון מיעט להתבטא מאז כניסתו לתפקיד ,  אך בשימוע שנערך לפני מינויו בסנאט אמר כי  " ישראל הייתה ותמיד תהיה בעלת הברית הכי חשובה שלנו באזור ".  הוא מתח ביקורת על החלטה 2334 של מועצת הביטחון של האו"ם שגינתה את ישראל על ההתנחלויות .  עם זאת ,  הוא נחשב למי שתומך בפתרון שתי מדינות לשני עמים .
 טילרסון התכוון למנות לסגנו את אליוט אברמס ,  בכיר לשעבר בממשל בוש שנחשב לבעל עמדות תומכות ישראל מובהקות ,  אך מינויו נפסל בסוף השבוע בעקבות התנגדות הבית הלבן .  במקביל ,  נועד שר הביטחון אביגדור ליברמן עם שר ההגנה האמריקני ג'יימס מאטיס ,  גם הוא נמצא בעמדה מכריעה ביחסים עם הממשל החדש ,  בוועידת הביטחון במינכן בסוף השבוע .
  ( עדכון ראשון :  18:15 )  

טראמפ לנתניהו : " אני רוצה לראות את ישראל עוצרת את ההתנחלויות "
 נשיא ארה"ב אמר במסיבת העיתונאים הראשונה עם ראש הממשלה כי הצדדים ייאלצו לעשות ויתורים ,  אך הוסיף : " אוכל לחיות עם פתרון של מדינה אחת - וגם עם שתיים ".  נתניהו : " ההתנחלויות אינן ליבת הסכסוך ".  על העברת השגרירות לירושלים אמר הנשיא : " אשמח לראות את זה קורה "
 
