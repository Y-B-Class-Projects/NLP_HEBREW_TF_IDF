נתניהו על הסטייה ממדיניות העמימות :  רוצים להמחיש לאויבינו את הנחישות
בתום ועידת המזרח התיכון בוורשה סירב ראש הממשלה להתייחס למתקפה של גנץ נגד שבירת העמימות ,  אך ציין כי  " לא הייתי חושף משהו שהם לא יודעים ".  נתניהו הביע שביעות רצון גבוהה מהחזית האחידה מול איראן שהפגינו המדינות המשתתפות : " משהו עצום קורה כאן "
 ראש הממשלה בנימין נתניהו אמר היום  ( חמישי )  כי  " הבחירות רחוקות מלהיות מוכרעות .  יש כאן קרב מאוד צמוד ".  בסיום ועידת המזרח התיכון בוורשה סירב נתניהו להתייחס למתקפה של הרמטכ"ל לשעבר ,  בני גנץ ,  על שבירת מדיניות העמימות .  ראש הממשלה הדגיש כי  " אין כאן שאלה של חשיפה של מקורות .  יש מדיניות ברורה להמחיש את הנחישות שלנו למנוע את ההתבססות האיראנית בסוריה .  לא הייתי חושף משהו שהם לא יודעים ".  
עוד הוסיף נתניהו כי  " את אפקט המדיניות הברורה שלנו אנחנו רואים אצל הסורים ,  האיראנים והרוסים שמאמינים שאנחנו מתכוונים לכל מה שאנחנו עושים .  אנחנו מעלים מטוסים ויורים על עמדות איראניות ועל עמדות חיזבאללה בצד השני של הגולן ".  לדבריו , " הם יודעים היטב שאנחנו עושים את זה .  יש דברים שאנחנו עושים שנשארים בתחום העמימות .  אני לא מתחייב להגיד כל פעם שעושים ,  אבל יש לנו מדיניות ברורה שגיבשנו למנוע את ההתבססות של איראן ".  
לקריאה נוספת בנושאפרסום ראשון :  הפגישה החשאית של נתניהו עם שר החוץ של עומאןנתניהו על התקיפה בסוריה :  פועלים כל הזמן נגד איראן כולל בשניבתזמון מושלם :  נתניהו המריא לוועידה בינלאומית בנושא איראן בפולין 
נתניהו סיפר כי במהלך הכינוס חלה התקדמות במגעים בין מדינות ערב שאין לישראל יחסים איתם ,  אך סירב לפרט אילו מפגשים קיים בשולי הוועידה .  אמש נפגש עם שר החוץ העומאני ,  אולם בוועידה השתתפו גם שרי חוץ מסעודיה ,  בחריין ,  האמירויות ,  קטאר ,  ירדן ומרוקו ,  וכן בכירים מתוניסיה ,  מצרים וכווית . " משהו עצום קורה כאן ",  אמר . 
" אפילו סגן הנשיא פנס היה שמוט לסת ",  הוסיף ראש הממשלה . " ארבעה מתוך חמישה שרי החוץ דיברו בצורה הכי בוטה וחזקה נגד איראן ,  ובעצם אמרו בדיוק מה שאני אומר במשך שנים - על זכות ההגנה העצמית אל מול התוקפנות האיראנית ,  ועל כך שפעם הבעיה הפלסטינית עמדה בראש הדיונים במזרח התיכון ,  אך עכשיו צריך לשים בראש את הבעיה האיראנית .  איראן מאיימת על עצם הקיום שלנו ".  
ראש הממשלה הביע שביעות רצון גבוהה מאוד מהחזית האחידה מול איראן שהפגינו מדינות מפרץ וערב שהשתתפו בכנס . " מתייצבים שרי חוץ ערבים ,  מול הקהילה הדיפלומטית העולמית ,  ומדברים יחד עם ישראל באותם מסרים נגד אותו אויב .  כשנציג של מדינה ערבית אומר שלישראל יש זכות להגנה עצמית מול 60 מדינות ,  יש פה שבירה של עוד טאבו והתייצבות עזה ,  בוטה וישירה ".  לדבריו ,  אחד השרים הערבים אף התריע : " אתם רואים איך איראן מתנהגת עכשיו ?  חכו שיהיה לה נשק גרעיני ".  
נתניהו ציין כי אותן מדינות ביקשו הצעות מעשיות לצעדים נוספים אחרי המפגש בוורשה ,  אך סירב לפרט .  לטענתו ,  הוא ביקש מארצות הברית וממדינות נוספות שהשתתפו בכינוס להטיל סנקציות נוספות על טהראן וחיזבאללה ,  ועל כוח קודס של איראן .  כמו כן ,  דרש מוושינגטון  " צעדים ממשיים באזור שישפיעו על איראן ".  
בהתייחס לתכנית השלום של נשיא ארצות הברית דונלד טראמפ אמר ראש הממשלה כי חתנו של הנשיא ,  ג'ארד קושנר ,  מסר בכינוס בוורשה כי תוצג אחרי הבחירות .  לדבריו ,  קושנר סיפר לנוכחים כי  " היוזמה הערבית הייתה מאוד חשובה בשעתה ,  אבל היא לא מתאימה להיום .  המציאות השתנתה ".  

נתניהו על הסטייה ממדיניות העמימות :  רוצים להמחיש לאויבינו את הנחישות
בתום ועידת המזרח התיכון בוורשה סירב ראש הממשלה להתייחס למתקפה של גנץ נגד שבירת העמימות ,  אך ציין כי  " לא הייתי חושף משהו שהם לא יודעים ".  נתניהו הביע שביעות רצון גבוהה מהחזית האחידה מול איראן שהפגינו המדינות המשתתפות : " משהו עצום קורה כאן "
 
