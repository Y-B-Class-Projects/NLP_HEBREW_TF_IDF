לימודי ליבה וחידוש המו"מ :  ההסכם של נתניהו ולפיד
מתווה ההסכם שצפוי להיחתם היום בין ראש הממשלה ליו"ר יש עתיד ,  בתיווכו של נפתלי בנט ,  כולל גם הצעת חוק בנושא השוויון בנטל .  שינוי שיטת הממשל ייכנס לתוקפו כבר במושב הבא
בנט בצאתו מביתו ,  הבוקר 
ההסכם הקואליציוני בין הליכוד ליש עתיד ,  שפרטיו העקרוניים סוכמו אמש ,  צפוי להיחתם בשעות הבוקר  ( חמישי )  בתום ימים ארוכים של משא ומתן  יומיים לפני תום המנדט שקיבל ראש הממשלה מנשיא המדינה להרכבת הממשלה .  מדובר בהסכם שעל פניו נראה כהישג עבור יו"ר יש עתיד ,  יאיר לפיד ,  שכן הוא יכלול צמצום במספר השרים וסגני השרים  תנאי אותו הציב לפיד גבוה בראש סדר העדיפויות .  גם בסוגיית תיק החינוך ,  שהייתה סלע המחלוקת של הימים האחרונים ,  ניצח לפיד כאשר זכה בתיק הנחשק .  
נושא נוסף עליו לא היו מוכנים לפיד ובן בריתו ,  יו"ר הבית היהודי נפתלי בנט ,  לוותר הוא השוויון בנטל .  גורמים ביש עתיד אמרו הבוקר כי ההסכם שצפוי להיחתם יכלול הצעת חוק בנושא השוויון בנטל שתוגש על ידי הממשלה לפני הגשת התקציב .  הסכם יכלול גם לימודי ליבה לכלל תלמידי ישראל בתוך שנתיים וחצי וכן צעדים כלכליים לעידוד שילוב החרדים בשוק העבודה והתניית פטורים והנחות שהמדינה מעניקה במיצוי כושר ההשתכרות - בדומה למצע הכלכלי של המפלגה .  
לדברי הגורמים ,  ההסכם כולל גם סעיף של הקמת קבינט דיור בראשות לפיד ליישום תכנית הדיור להשכרה בהתאם למצע המפלגה ובניית קריטריונים לזכאות לשיכון בתוך 30 יום ,  כך שמיצוי כושר ההשתכרות יהווה קריטריון ויבוטל הוותק בנישואין .  לדבריהם ,  תאושר גם התכנית לסיוע לעסקים קטנים של יש עתיד .  כמו כן ,  תיכלל הסכמה עקרונית על חזרה לשולחן המשא ומתן עם הפלסטינים .  
כמו כן ,  ההסכם צפוי לכלול אישור של שינוי שיטת הממשל - כבר בממשלה הבאה .  על פי השיטה החדשה ,  בממשלה הבאה יכהנו 18 שרים וארבעה סגני שרים ותבוטל סוגיית שרים ללא תיק .  בנוסף ,  אחוז החסימה יועלה ל-4% והפלת ממשלה תתאפשר רק ברוב של 65 חברי כנסת .  על פי ההצעה החדשה ,  חברי סיעה שיתפצלו יאבדו את כספי מימון המפלגות .  הוסכם גם כי הממשלה תטפל בסוגיית הדרת נשים בכלים משפטיים ויוגדל הסיוע לניצולי השואה .  
ההסכם העקרוני שהושג אמש ,  גובש בתיווכו של יו"ר הבית היהודי ,  נפתלי בנט .  על פי ההצעה שגובשה ,  תיק החינוך יילך בסופו של דבר לנציג יש עתיד ,  ח"כ הרב שי פירון .  גורמים בבית היהודי אמרו כי סגן שר החינוך יהיה חבר כנסת מטעם המפלגה .  הליכוד יקבל את תיק הפנים ,  שיוענק ככל הנראה לשר החינוך המכהן ,  גדעון סער .  בנוסף לכך ,  על פי ההצעה של בנט ,  לפיד יסכים למינויו של ח"כ מיר פרץ  ( התנועה )  לתפקיד שר ,  כנראה להגנת הסביבה ,  וכן למינוי סגן שר נוסף מטעם הליכוד ,  שכפי הנראה יכהן במשרד החינוך .
 מחלוקת התפקידים שילכו למפלגתו של בנט ,  לפי מתווה ההצעה שרקם ,  עולה כי משרד התמ"ת יזכה לשם חדש ,  והוא יעמוד בראש משרד  " הכלכלה והמסחר ";  ח"כ אורי אריאל יזכה בתיק השיכון ,  כשבנוסף יישארו ברשות המשרד הסמכויות על מנהל מקרקעי ישראל .  ח"כ אורי אורבך יעמוד בראש המשרד לאזרחים ותיקים וח"כ אלי בן דהאן ימונה לסגן שר ויקבל סמכויות של שר בכל ענייני הדת - מערך הגיור ,  הרבנות הראשית ואגף הישיבות .  הבית היהודי יחזיקו גם בראשות ועדת הכספים ,  בראשה יעמוד ח"כ ניסן סלומיאנסקי או ח"כ אבי וורצמן .  
עוד על המגעים להרכבת הממשלהנתניהו מציג :  ויתור אחר ויתור ונחמה אחת גדולההפשרה המסתמנת - החינוך לפירון ,  הפנים לליכודמהסיירת לממשלה :  נתניהו נפרד מברק ועקץ את לפיד
לפניות לכתב :  talk2yaira@walla.co.il 

לימודי ליבה וחידוש המו"מ :  ההסכם של נתניהו ולפיד
מתווה ההסכם שצפוי להיחתם היום בין ראש הממשלה ליו"ר יש עתיד ,  בתיווכו של נפתלי בנט ,  כולל גם הצעת חוק בנושא השוויון בנטל .  שינוי שיטת הממשל ייכנס לתוקפו כבר במושב הבא

