הסטודנטים : " הצעת נתניהו טובה לנו ,  אך איננו לבד "
 התאחדות הסטודנטים הצטרפה לפעילי מאהל המחאה ,  שטוענים כי הפתרון שהציע רה"מ נתניהו אינו פותר באופן יסודי את מצוקת הדיור . " זה הישג חסר תקדים לסטודנטים - אבל קבלתו אינה מוסרית "
  ( צילום :  נועם אשל ,  עריכה :  יותם בן-דוד ) 
התאחדות הסטודנטים אומרת לא לתכנית שהציג רה"מ בנימין נתניהו ומיישרת קו עם הנהגת מאהל המחאה ברוטשילד לאחר שבאחרונה דווח על חילוקי דעות בין הצדדים .  במסיבת העיתונאים של הנהגת התאחדות הסטודנטים הארצית שנערכה בצהריים  ( שלישי )  ,  אמר היו"ר ,  איציק שמולי ,  כי למרות שהצעתו של נתניהו היא הישג היסטורי לציבור הסטודנטים ,  הם מתכוונים להמשיך במחאה עד שתושג תכנית שמאפשרת דיור בר השגה לכולם .  
עוד בנושא תכנית הדיור של נתניהו:הפתרון של נתניהו : " 50 אלף דירות בתוך שנה וחצי"יוזמי מחאת הדיור : " תכנית נתניהו - הונאה וציניות"לבני : " נתניהו מוריד אוהלים לא בונה בתים "
" אי אפשר להתעלם מכך שהחבילה שהוצעה לסטודנטים היא הישג חסר תקדים ונראה שמצוקת הסטודנטים לא נעלמת מעיני ראש הממשלה ",  אמר שמולי , " אבל אני לא נמצא לבד במאבק .  ברחובות נמצאים מימיני ומשמאלי אנשים שאינם סטודנטים ולכן קבלה מוחלטת של החבילה שהוצעה על ידי ראש הממשלה תהיה מעשה לא אחראי ולא מוסרי ".   
" אני לא יודע מתי לאנשים שנמצאים פה סביבי תהיה שוב את אותה תקווה בעיניים .  אנו רוצים לוודא שבסופו של דבר הזכות לקורת גג תובטח לכולם - לא רק לסטודנטים ",  הוסיף . " הפתרונות שמוצעים על ידי ראש הממשלה חייבים להיות יותר רחבים ולכן אנחנו נשארים ממוקדים במאבק לדיור בר השגה ". 
יו"ר אגודת הסטודנטים של אוניברסיטת תל אביב ,  רן לבנה ,  הוסיף ואמר כי  " התמקדות ראש הממשלה בסטודנטים גורמת לנו לחשוב שזהו ניסיון לתת שוחד לאגודות הסטודנטים ברחבי הארץ .  לא ניתן יד למצב של הפרד ומשול ". 
לפניות לכתב :  bobi1979@walla.com

הסטודנטים : " הצעת נתניהו טובה לנו ,  אך איננו לבד "
 התאחדות הסטודנטים הצטרפה לפעילי מאהל המחאה ,  שטוענים כי הפתרון שהציע רה"מ נתניהו אינו פותר באופן יסודי את מצוקת הדיור . " זה הישג חסר תקדים לסטודנטים - אבל קבלתו אינה מוסרית "
 
