סגן ראש המוסד התפטר ויפרוש בקרוב
טלטלה במוסד :  סגן ראש המוסד ביקש לסיים את תפקידו בארגון ,  בעקבות הארכה נוספת של כהונת ראש המוסד ,  מאיר דגן
סגן ראש המוסד התפטר מתפקידו ויפרוש בקרוב בעקב הארכת כהונתו של ראש המוסד ,  מאיר דגן .  כך נודע הערב  ( ראשון )  לוואלה !  חדשות .  
לפני כשבוע החליט ראש הממשלה בנימין נתניהו להאריך את כהונת דגן בשנה נוספת .  ההחלטה לא עברה ללא ביקורת :  שר האוצר יובל שטייניץ אמר אז כי  " דגן הוא ראש מוסד יוצא מן הכלל .  הוא שיקם את המוסד שחזר להיות אחד מארגוני הביון הטובים בעולם וזה המון בזכותו ".  עם זאת ציין שטייניץ ,  כי  " יש חשיבות שיהיו חילופים בהנהגה ,  שיביאו רוח ומחשבה אחרת ". 
לדברי השר דן מרידור , " ראש המוסד אדם ראוי ,  עשה שינויים מהותיים ,  מדובר באיש מיוחד .  צריך להכין מועמדים אחרים .  יכול ראש מוסד להגיע מחוץ למערכת ויכול גם בתוך המערכת .  נכון שיערכו לדברים מבעוד מועד ".  נתניהו אמר על דגן כי  " מדובר באיש מצוין שיש לו צוות מצוין ועשה עבודה משמעותית וחשובה לשיפור יכולתנו ". 

סגן ראש המוסד התפטר ויפרוש בקרוב
טלטלה במוסד :  סגן ראש המוסד ביקש לסיים את תפקידו בארגון ,  בעקבות הארכה נוספת של כהונת ראש המוסד ,  מאיר דגן

