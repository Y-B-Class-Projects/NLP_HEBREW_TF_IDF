צפו :  נתניהו  " העתיק "  את הנאום של עצמו מ-2012
נאום נתניהו אמש במסיבת העיתונאים נשמע לרבים כמו שידור חוזר ממבצע  " עמוד ענן "  ב-2012 .  המכה הקשה לחמאס ,  עמידתו האיתנה של צה"ל והרגיעה שהושגה לטווח לא ידוע - כולם היו שם אתמול ,  וגם אז
דבריו של ראש הממשלה בנימין נתניהו אמש  ( רביעי )  במסיבת העיתונאים לרגל סיום מבצע  " צוק איתן ",  נשמעו לרבים כמו שידור חוזר . " המחיר היקר ",   " הפגיעה הקשה בחמאס "   כל אלו מסרים שנאמרו כבר בעבר ,  במקרה אחר  בתום מבצע  " עמוד ענן "  ב-2012 .  אפילו העניבה בצבע תכלת ,  נותרה במקומה .  
הפסקת האש נשמרת - כל העדכוניםאכזבה בדרום : " נתניהו לא העניק לנו ביטחון"חגיגות הפסקת האש של חמאס יסתיימו באותו הסגרדובר חמאס : " ניצחנו את נתניהו ,  שיודה בכשלונו " 
" הממשלה החליטה לפתוח במבצע הזה לאחר התקפות טרור מעזה שבוצעו בתדירות גוברת והולכת בחודשים האחרונים ",  אמר נתניהו ב-2012 . " הודעתי שנגיב בעוצמה להתקפות הללו ,  במועד שנבחר ;  אמרתי שנגבה מחיר יקר מארגוני הטרור ".  אמש ,  נשמעו הדברים דומים : " מהרגע הראשון הצבנו יעד ברור :  היעד היה לפגוע קשה בחמאס ובארגוני הטרור ,  ותוך כדי הפגיעה הזאת להביא לשקט ממושך לכל אזרחי ישראל .  אני יכול לומר שהחמאס אכן הוכה קשות ",  אמר נתניהו אמש .  
גם אז ,  בנובמבר 2012 ,  המכה בטרור העזתי הייתה עזה במיוחד . " פגענו במפקדים בכירים של ארגוני הטרור ,  השמדנו אלפי רקטות שכוונו לדרום ואת רוב הרקטות שכוונו למרכז ,  והרסנו מתקני שליטה של החמאס ".  אמש ,  אמר נתניהו : " כאלף מחבלי האויב נהרגו ,  זה כולל בכירים ,  אפילו בכירים מאוד בצמרת הפיקוד שלו .  השמדנו אלפי רקטות ,  משגרי רקטות ,  אמצעי ייצור לרקטות ולנשק אחר ,  מאגרי תחמושת ,  עמדות פיקוד ושליטה ,  מאות עמדות פיקוד ,  מאות ".  
גם אז ,  המחבלים בעזה לא העריכו נכונה את העמידה האיתנה של צה"ל ושל עם ישראל . " ארגוני הטרור הניחו שנימנע מפעולה תקיפה נגדם ;  הם טעו ",  אמר ב-2012 .  ואמש : " החמאס הופתע משני דברים גדולים :  במיוחד בימים האחרונים .  הוא הופתע מעוצמת התגובה שלנו להפרת הפסקת האש האחרונה ,  והוא הופתע גם מהלכידות המופלאה שלכם ,  אזרחי ישראל  "  .
 ומה לגבי העתיד ?  הוא ,  איך לומר ,  מזכיר מאוד את העבר . " אני יודע שישנם אזרחים שמצפים לפעולה צבאית חריפה עוד יותר ,  וייתכן מאוד שנידרש לה ,  אבל בעת הזאת ,  הדבר הנכון למדינת ישראל הוא למצות את ההזדמנות הזאת להשיג הפסקת אש מתמשכת ",  אמר בתום המבצע ב-2012 .  
אמש אמר נתניהו : " האם נשיג את היעד שלנו לרגיעה ממושכת ?  אני חושב שמוקדם עדיין לומר .  אבל אני יכול לומר שהפגיעה הקשה בחמאס ובארגוני הטרור והיכולת שלנו למנוע התעצמות מחודשת שלהם על ידי הבקרה בגבולות ,  אלה מגדילים את הסיכוי שהיעד הזה יושג ". 
אם בכל זאת מחפשים את השוני ,  הרי שהוא בהרכב האנושי של מסיבת העיתונאים .  במסיבת העיתונאים של סיום מבצע  " עמוד ענן "  נכח גם שר החוץ אביגדור ליברמן ,  שאמש בלט בהיעדרו ,  ככל הנראה על רקע הביקורת שהשמיע שוב ושוב נגד ראש הממשלה במהלך המבצע וגם לאחר ההכרזה על הפסקת האש .  

צפו :  נתניהו  " העתיק "  את הנאום של עצמו מ-2012
נאום נתניהו אמש במסיבת העיתונאים נשמע לרבים כמו שידור חוזר ממבצע  " עמוד ענן "  ב-2012 .  המכה הקשה לחמאס ,  עמידתו האיתנה של צה"ל והרגיעה שהושגה לטווח לא ידוע - כולם היו שם אתמול ,  וגם אז

