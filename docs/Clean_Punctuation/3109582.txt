קרב המיליארדים עם קק"ל :  דיון מיוחד בממשלה בשל  " הפרת ההסכם "
 נתניהו וכחלון זועמים על הפרת סיכום שהושג עם הקרן לפיו תעביר למדינה שני מיליארד שקל .  בשל כך תדון הממשלה בחקיקה שבפועל תלאים את קק"ל - שטוענת כי נדרש ממנה להעביר רק מיליארד
הממשלה צפויה להתכנס מחר  ( שלישי )  לדיון מיוחד בעקבות הודעת דירקטוריון קק"ל לחזור בו מהסיכום עם משרד האוצר וסירובו להעביר למדינה שני מיליארד שקלים .  במהלך הדיון ,  שרי הממשלה יצביעו על קידום חקיקה שתעגן את החזרת הכספים שמועברים לקק"ל מרשות מקרקעי ישראל לקופת המדינה ,  ובפועל תלאים את קק"ל .  
הדירקטוריון אמנם אישר הבוקר העברה של מיליארד שקלים ,  אך גורמים בקואליציה אומרים כי ראש הממשלה בנימין נתניהו ושר האוצר משה כחלון זועמים על הפרת הסיכום שהושג עם קק"ל לפני כשבועיים ו"הולכים על המהלך בפול גז ". 
במוקד המחלוקת ,  הסכם בין האוצר לקק"ל מ-2015 על התמלוגים של קק"ל בגין השבחת אדמותיה .  בשבועות האחרונים הוסכם בוועדת הכספים כי קק"ל תעביר למדינה כשני מיליארד שקלים ב-2018 וב ? 2019 ,  אך הסיכום ,  שהושג על ידי הנהלת קק"ל ,  נדרש לאישור של דירקטוריון הקרן .
 לקריאה נוספת בנושאיורש העצר הסעודי מבצר את שלטונו  אך עלול לרסק את הממלכהתיעוד :  חסידי הרב ברלנד רודפים אחר רכבו במהירות מופרזת 
דירקטוריון קק"ל הודיע אתמול שהוא אינו מוכן לאשר את ההעברה ,  אך היום החליט להעביר מיליארד שקלים לתקציב המדינה בשנת 2018 . " חברי הדירקטוריון הגיעו להחלטה מתוך הבנת החשיבות שיש לשמירה על שיתוף פעולה בין קק"ל ,  שהיא הארגון היהודי והציוני החשוב ,  ביותר לבין ממשלת ישראל ,  ומתוך רצון שקק"ל תוכל להמשיך ולפעול לטובת המטרות החברתיות והסביבתיות החשובות שבהן היא משקיעה ",  נמסר מקק"ל .  
גורמים בקק"ל טוענים כי בפגישה שקיים הדירקטוריון עם מנכ"ל משרד האוצר שי באבד וראש הסגל יואב הורביץ בחודש שעבר ,  ביקש האוצר רק העברה של מיליארד שקל וכי ההעברה שאושרה היום מתאימה לבקשה הראשונית .  ואולם ,  באוצר טוענים כי בדיון שנערך בנושא לפני כשבועיים בוועדת הכספים ,  התחייב יו"ר קק"ל דני עטר להעביר מיליארד שקל בשנה הבאה ומיליארד שקל ב-2019 ,  וכי החלטת הדירקטוריון היא הפרה של הסיכום .  
בעקבות ההתפתחויות ,  תכונס מחר ישיבת ממשלה מיוחדת כדי להצביע על הצעת חוק ממשלתית בעניין הכנסות קק"ל .  זאת לאור דרישה של היועץ המשפטי אביחי מנדלבליט שהנושא יובא לפתחה של הממשלה כדי להסמיך את ועדת שרים לחקיקה לאשר את הצעת החוק הממשלתית בנושא .
 על רקע הדיון המיוחד ,  בשבוע הבא יגיעו כל נציגי הקרן הקיימת לישראל והמוסדות הציונים לכינוס חירום בישראל לדון במאבק .  בנוסף ,  ביום חמישי הקרוב תתכנס ההנהלה הציונית העולמית לדיון חירום .
  ( עדכון ראשון 18:36 )  

קרב המיליארדים עם קק"ל :  דיון מיוחד בממשלה בשל  " הפרת ההסכם "
 נתניהו וכחלון זועמים על הפרת סיכום שהושג עם הקרן לפיו תעביר למדינה שני מיליארד שקל .  בשל כך תדון הממשלה בחקיקה שבפועל תלאים את קק"ל - שטוענת כי נדרש ממנה להעביר רק מיליארד

