הפרקליטות :  לא היינו סוגרים את התיק בלי הרשעה של שרה נתניהו
בתשובה לעתירה לבג"ץ שדרשה לבטל את הסדר הטיעון בפרשת המעונות ,  הבהירו בפרקליטות כי  " לא היה נגזר על נתניהו עונש מאסר גם לו ההליך היה מנוהל עד תומו ".  עוד אמרו כי ההסדר שלח  " מסר חד וברור כלפי מי שביצעה את המעשים כרעיית ראש ממשלה מכהן "
 בפרקליטות המדינה אומרים היום  ( רביעי )  כי הסדר הטיעון בפרשת המעונות שלח  " מסר חד וברור כלפי מי שביצעה את המעשים כרעיית ראש ממשלה מכהן ".  הדברים נאמרו במסגרת תגובה לעתירה שהוגשה לבג"ץ בדרישה לבטל את הסדר הטיעון עם שרה נתניהו .
 בתגובה לעתירה ,  הבהירו בפרקליטות כי לא היו מוכנים בשום אופן לסיים את התיק בלי  " הודאה והרשעה חד משמעיים ".   " הודאת הגברת נתניהו בעובדות המתוארות בכתב האישום המתוקן ובביצועה של עבירה הפלילית והסכמתה להיות מורשעת בה ,  מבטאת לקיחת אחריות ,  שלה יש לתת משקל רב ",  אמרו בפרקליטות . " בנסיבות העניין ,  בוודאי כאשר משך תקופה ארוכה היא סירבה להודות כי ביצעה עבירה פלילית וטענה כי לא נפל במעשיה כל פגם .  להודאה זו ולהרשעה ,  יש חשיבות רבה מבחינה ציבורית ". 
עוד בנושא:צעד קטן בתולדות המשפט ,  צעד גדול בהסתבכות משפחת נתניהו עם החוק 
במסגרת התגובה לבג"ץ גם הסבירו בפרקליטות כי הסדר הטיעון בתיק הביא בחשבון ,  בין היתר ,  את הערכתם לגבי העונש שהיו צפויים נתניהו ועזרא סיידוף לקבל אם היו מורשעים לאחר ניהול ההליך . " להערכת הפרקליטות ",  נכתב . " במכלול הנסיבות ,  לא היה נגזר על הגב' נתניהו עונש מאסר בכליאה ממשית גם לו היה ההליך מנוהל עד תומו ". 
במסגרת הפרשה הואשמה נתניהו כי פעלה לנפח הוצאות כשהזמינה למעון ראש הממשלה ארוחות ממסעדות יוקרה בעלות כוללת של יותר מ-350 אלף שקלים ,  תוך עקיפה מכוונת של הנוהל שאוסר הזמנת מזון כשבמעון מועסקת מבשלת .  על פי ההסדר המתוקן ,  שעליו חתמה מוקדם יותר נתניהו ,  היא צפויה להיות מורשעת בעבירה של  " ניצול טעות מכוון של הזולת ללא מרמה ".  כמו כן עליה להשיב לקופת המדינה 45 אלף שקלים ולשלם קנס בסך 10,000 שקלים .  

הפרקליטות :  לא היינו סוגרים את התיק בלי הרשעה של שרה נתניהו
בתשובה לעתירה לבג"ץ שדרשה לבטל את הסדר הטיעון בפרשת המעונות ,  הבהירו בפרקליטות כי  " לא היה נגזר על נתניהו עונש מאסר גם לו ההליך היה מנוהל עד תומו ".  עוד אמרו כי ההסדר שלח  " מסר חד וברור כלפי מי שביצעה את המעשים כרעיית ראש ממשלה מכהן "
 
