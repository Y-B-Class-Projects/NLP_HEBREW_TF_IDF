הכוורת של מני נפתלי :  חמישה עורכי דין ויועץ תקשורת
אב הבית לשעבר במעון ראש הממשלה מעורב בשלוש חזיתות משפטיות נפרדות ,  ומקבל סיוע מסוללת פרקליטים .  חלק מאנשי המקצוע קשורים ביניהם ,  ואחד מהם כבר היה מעורב בתביעה נגד נתניהו .  מאיפה הכסף ?  נפתלי סירב להגיב
 ( צפו בדבריו של מני נפתלי אחרי שמסר עדות בלהב 433 ,  בשבוע שעבר )  
השבוע הודיע אב הבית לשעבר במעון ראש הממשלה מני נפתלי שהוא מתעתד להגיש תביעות בגין לשון הרע נגד ראש הממשלה ,  נגד עורכי דינו ,  נגד יועציו ונגד שרים נוספים מהליכוד לאחר שאלה האשימו אותו בליקויים שנמצאו בדוח מבקר המדינה על הוצאות המעון .  בזאת פותח נפתלי חזית משפטית שלישית ,  אחרי התביעה המקורית נגד מעון נתניהו בבית הדין לעבודה וההליך הפלילי שבו הוא מעיד על הנעשה במעון בחשד לפלילים .  
בכל ההליכים הללו מקיפים כרגע את נפתלי שישה אנשים .  בבית הדין לעבודה מייצגות אותו עורכות הדין נעמי לנדאו ונאווה פינצ'וק ,  המתמחות בדיני עבודה .  השתיים ,  המוכרות ומוערכות בתחומן ,  מייצגות גם את גיא אליהו ואת עמנואל סלע  שני עובדים נוספים שהעניקו תצהירים התומכים בעדויותיו של נפתלי ,  כל אחד בהליך נפרד שהוא מנהל נגד המעון .  בסך הכול הן מייצגות שלושה עובדים ,  והן מקבלות אחוזים לפי הצלחת התביעה .
 עוד על מני נפתלי:נציגי נפתלי פרסמו הקלטה של עובד לשעבר : " הזוג נתניהו משקר"מני נפתלי למפכ"ל :  מאיימים על חיי ,  דורש אבטחה צמודהדנינו :  יש מקום לבדיקה בעניין מעון ראש הממשלה 
בהליך הפלילי מייצג את נפתלי עו"ד עופר אלמוג ,  והוא מלווה אותו לחקירותיו במשרדי היחידה הארצית לחקירות הונאה  ( יאח"ה )  .  שותפו ,  ששמו מוצנע יחסית בהקשר זה ,  ובניגוד לדרכו הוא מתחמק מהתקשורת הפעם ,  הוא עו"ד אסף שרעף .  השניים החלו לייצג את נפתלי בימים האחרונים .  לשרעף היכרות ארוכה עם משפחת נתניהו  בעבר הוא ייצג את ליליאן פרץ ,  עוזרת הבית במעון ראש הממשלה ,  בתביעתה נגד שרה נתניהו על יחס משפיל .  נתניהו תבעה בחזרה על לשון הרע ,  ובמסגרת הסכם פשרה נמחקו שתי התביעות ופרץ קיבלה סכום מזערי .  שרעף אמר כי איימו עליו כדי להגיע להסדר .  השניים מקבלים לטענתם תשלום ישירות מנפתלי ,  אף שזה אינו עובד כרגע .
 עו"ד דן חי ,  עורך דין מוכר בתחום לשון הרע ,  הוא שעומל על הגשת התביעות בנושא זה ,  והוא מקבל אחוזים מהתביעה .  כמו כן ,  נפתלי נעזר בשירותיו של יועץ התקשורת אריק רוזנטל .  רוזנטל טוען כי הוא מייצג את משרד עורכי הדין של לנדאו ופינצ'וק ,  אולם בפועל הוא מעניק ייעוץ תקשורת לנפתלי עצמו ,  גם בהליך הפלילי שאליו הוא אינו קשור ישירות .  כך למשל ,  אתמול הוא העלה לעמוד הפייסבוק האישי שלו הקלטה של אחד מעובדי המעון לשעבר ,  המחזקת את טענותיו של נפתלי במשטרה והסביר מדוע הוא מאמין לדבריו .  רוזנטל מועסק במשכורת קבועה הן במשרדים של עו"ד חי והן של לנדאו ופינצ'וק .  
שלשום סיים נפתלי למסור את עדותו במשרדי יחידת להב 433 על מעשים פליליים לכאורה במעון ראש הממשלה .  בין היתר ,  נשאל נפתלי בנוגע להקלטות שמסר למשטרה ולנסיבות הקלטתן ,  וכן נשאל בנוגע לבעלי תפקידים אחרים במעון ראש הממשלה בנימין נתניהו ובמשרדו .  המשמעות היא ככל הנראה שהחוקרים מכינים את התשתית לקראת חקירה ,  אם תיפתח ,  ואת רשימת העדים האפשריים .
 מני נפתלי עצמו סירב להגיב .
 לפניות לכתבת :  gali.gnt@walla.com 

הכוורת של מני נפתלי :  חמישה עורכי דין ויועץ תקשורת
אב הבית לשעבר במעון ראש הממשלה מעורב בשלוש חזיתות משפטיות נפרדות ,  ומקבל סיוע מסוללת פרקליטים .  חלק מאנשי המקצוע קשורים ביניהם ,  ואחד מהם כבר היה מעורב בתביעה נגד נתניהו .  מאיפה הכסף ?  נפתלי סירב להגיב

