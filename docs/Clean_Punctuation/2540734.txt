נתניהו בגבס אחרי משחק כדורגל : " לא ממש משחק יורו "
 אחרי שראש הממשלה נפצע במהלך משחק כדורגל של בני נוער - בו השתתף כחלק מהתוכנית לה הוא מצטלם בימים אלה - הוא הבטיח בסרטון : " אמשיך לשחק במגרשים אחרים למען ישראל "
" זה לא בדיוק משחקי היורו ",  כך אמר הערב  ( שני )  ראש הממשלה בנימין נתניהו ,  בסרטון שהעלה לאתר YouTube ,  לאחר שמוקדם יותר נפצע במהלך משחק כדורגל בו השתתף ,  קרע את הגיד ,  ונאלץ לחזור לביתו כשרגלו השמאלית מגובסת .  בעקבות הפציעה אף התבטלה ישיבת סיעת הליכוד השבועית .  
נתניהו מסביר בסרטון כי השתתף במשחק כדורגל של בני נוער מעמותת  " צו פיוס ",  כחלק מהשתתפותו בתוכנית  " The Royal Tour "  שבה הוא מלווה את העיתונאי האמריקאי פיטר גרינברג ,  במטרה לקדם את התיירות בישראל . " במהלך המשחק קרעתי גיד ברגל ",  הסביר נתניהו בסרטון , " זה לא בדיוק משחקי היורו שאני אצפה בהם יחד עם רבים מאזרחי ישראל .  מחר אני חוזר למשרד ראש הממשלה ואני אמשיך לשחק במגרשים אחרים למען מדינת ישראל ".  
בעת המשחק החליק נתניהו ,  אך החליט להמשיך לשחק ואף כבש שער .  בסיומו ,  נסע ראש הממשלה לביתו ,  שם נבדק על ידי רופאו האישי ,  ד"ר צבי ברקוביץ' ,  שאיבחן כי ראש הממשלה מתח את הגיד .  מאוחר יותר ,  עבר נתניהו בדיקות של אורתופד מומחה וכן בדיקת CT בבית החולים הדסה הר הצופים בירושלים ,  ובסיום הבדיקות אושרה האבחנה כי הוא סובל מקרע בגיד רגלו השמאלית .  מלשכת ראש הממשלה נמסר כי  " נתניהו נבדק בבית החולים על ידי האורתופד המומחה הד"ר ליאון קפלן ,  שאישר את החשש לקרע בגיד ולכן גובסה רגלו השמאלית של נתניהו ". 
התוכנית אליה מצטלם נתניהו ,  ובה ראשי מדינות מהווים את מדריכי התיירות בארצם ,  היא אחת מתכניות התיירות הפופולריות בארצות הברית ,  ובעבר השתתפו בפרקים מלך ירדן עבדאללה ,  מלך פרו ונשיא מקסיקו .  נתניהו ,  שפתח בסוף השבוע את הסיור בטיול אופניים בראש הנקרה ,  מלווה את גרינברג במבחר אתרי תיירות בישראל ,  במטרה להראות את  " ישראל האחרת ",  כפי שהדגיש אז .
 ראש הממשלה מתח גיד ברגלו במהלך משחק כדורגל
לפניות לכתבת :  tal_sh@walla.net.il 

נתניהו בגבס אחרי משחק כדורגל : " לא ממש משחק יורו "
 אחרי שראש הממשלה נפצע במהלך משחק כדורגל של בני נוער - בו השתתף כחלק מהתוכנית לה הוא מצטלם בימים אלה - הוא הבטיח בסרטון : " אמשיך לשחק במגרשים אחרים למען ישראל "
 
