סרקוזי נכשל במגעיו עם נתניהו ואסד
מקורות דיפלומטיים מערביים סיפרו כי נשיא צרפת לא הצליח לשכנע את נתניהו להקפיא את ההתנחלויות או להתקשר ליו"ר הרשות .  מהצד שני נכשל סרקוזי בניסיון לשכנע את אסד למו"מ בלתי ישיר
נשיא צרפת ניקולא סרקוזי לא הצליח לשכנע את ראש הממשלה בנימין נתניהו בפגישתם בפריז להפסיק את הבנייה בהתנחלויות כצעד שיוביל לחידוש המשא ומתן עם ישראל  כך גילו היום  ( שלישי )  מקורות דיפלומטיים מערביים לעיתון הכוויתי  " אל-ווטן ".  המקורות דיווחו עוד כי במהלך הפגישה ,  סרב נתניהו לבקשת סרקוזי לקיים שיחת טלפון עם יו"ר הרשות הפלסטינית אבו מאזן .
 אולם סרקוזי נכשל לא רק עם נתניהו ,  אלא גם עם נשיא סוריה בשאר אסד שנפגש גם הוא עם נשיא צרפת בשבוע שעבר .  על פי המקורות ,  סרקוזי העביר לאסד את המסר בעל-פה שהעביר לו נתניהו ולפיו ישראל מעוניינת לקיים משא ומתן ישיר ללא תנאים מקדימים ,  אולם אסד לא הסכים לכך ודרש לקיים משא ומתן בלתי ישיר באמצעות מתווך טורקי .
 ביום שבת דיווח העיתון  " אל-חיאת "  היוצא לאור בלונדון כי סרקוזי הזהיר את אסד כי אם לא יושג הסכם בין המערב לאירן בנוגע לפרויקט הגרעין האירני ,  המצב ילך ויסתבך וישראל עלולה לעשות שימוש באופציה הצבאית נגד אירן .  לפי מקורות צרפתיים המוגדרים 'מהימנים' ,  סרקוזי אמר לאסד כי בפגישתו עם ראש הממשלה בנימין נתניהו ,  הוא התרשם שהאופציה הצבאית קיימת .
 אסד אמר אתמול בתום פגישתו עם סרקוזי כי בישראל אין פרטנר שמוכן לנוע קדימה . " סוריה מעוניינת בשלום .  טורקיה מוכנה לתווך ולחדש את המשא ומתן ,  כמו גם צרפת והאיחוד האירופי שמוכנים לתמוך במגעים .  מה שחסר הוא פרטנר ישראלי שיסכים לנוע קדימה במטרה להביא לתוצאות ".  אסד אמר עוד כי סוריה  " לא מציבה תנאים מוקדמים למשא ומתן לשלום ,  אלא רק זכויות שעליהן לא תסכים לוותר ". 

סרקוזי נכשל במגעיו עם נתניהו ואסד
מקורות דיפלומטיים מערביים סיפרו כי נשיא צרפת לא הצליח לשכנע את נתניהו להקפיא את ההתנחלויות או להתקשר ליו"ר הרשות .  מהצד שני נכשל סרקוזי בניסיון לשכנע את אסד למו"מ בלתי ישיר

