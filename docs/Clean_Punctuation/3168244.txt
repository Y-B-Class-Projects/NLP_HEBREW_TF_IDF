חוק הגיוס יובא להצבעה בשבוע הבא ,  החרדים יתנגדו
הצעת החוק הממשלתית בנוסח שגיבש משרד הביטחון תעלה לקריאה ראשונה ביום שני הבא ,  ולאחר אישורה ,  הנוסח יובא לדיון בוועדה המיוחדת שתוקם בכנסת בראשות יו"ר הקואליציה ,  בין היתר כדי לערוך בה שינויים על פי דרישת החרדים .  נתניהו : " אני לא רוצה בחירות אבל לא מפחד מהן "
 ראשי מפלגות הקואליציה החליטו היום  ( ראשון )  כי חוק הגיוס יקודם בשבוע הבא .  על פי ההחלטה שהתקבלה בישיבה השבועית ,  הצעת החוק הממשלתית בנוסח שגיבש משרד הביטחון תעלה לקריאה ראשונה ביום שני הבא ,  ולאחר אישורה ,  הנוסח יובא לדיון בוועדה המיוחדת שתוקם בכנסת בראשות יו"ר הקואליציה ח"כ דודי אמסלם  ( ליכוד )  בין היתר כדי לערוך שינויים בחוק על פי דרישת החרדים .  
לאחר שיעשו שינויים בנוסח החוק ,  החרדים ובראשם הח"כים מ'אגודת ישראל' ,  יפנו לאדמו"רים במועצת גדולי התורה כדי לקבל את אישורם מחדש לחוק .  האדמו"רים הביעו התנגדות לנוסח החוק הנוכחי ואסרו על חברי הכנסת לאשר אותו בכנסת .  שלושת הנציגים של המפלגות החרדיות - סגן השר יעקב ליצמן ,  יו"ר ש"ס אריה דרעי וח"כ משה גפני הודיעו כי הם מתנגדים לחוק הגיוס במתכונתו הנוכחית ,  וההערכה שהם יתנגדו או יימנעו בהצבעה בקריאה ראשונה בכנסת .  
לקריאה נוספת:בעד זועבי ,  נגד חוק הגיוס :  הדילים של החרדים והערבים בכנסתמנהיגה הרוחני של ש"ס על חוק הגיוס : " לא חיים לפי תקציבים מהגויים"ליברמן רומז שלא יתנגד לשינויים בנוסח חוק הגיוס 
במהלך ישיבת ראשי הקואליציה נדונה האפשרות שהחרדים יתנגדו בהצבעה בקריאה ראשונה לנוסח החוק הנוכחי ,  ותלו את הרוב הצפוי בהצבעה לנוסח הנוכחי בתמיכה שתעניק לו סיעת יש עתיד .  יו"ר המפלגה יאיר לפיד אמר בשבועות האחרונים כי הוא מגבה את הנוסח הנוכחי כל עוד לא ייעשו בו שינויים .  בנוסף ,  גם הח"כים הערביים צפויים להימנע בהצבעה זו .
 נתניהו אמר בישיבה כי  " בשבוע הבא יסתיימו 21 יום של תזכיר חוק הגיוס ואז נוכל להביא את החוק לקריאה ראשונה בכנסת ".  נתניהו ציין כי  " לאחר הקריאה הראשונה תתקיים הידיינות בין כל מרכיבי הקואליציה על מנת להגיע להסכמה רחבה לקראת הקריאה השנייה והשלישית ". 
נתניהו אמר לראשי הקואליציה כי הוא מתנגד לדחייה נוספת מבג"ץ על חוק הגיוס .  הוא הוסיף במהלך הישיבה כי הוא לא חושש מהליכה לבחירות .  לדבריו , " אני לא רוצה בחירות אבל לא מפחד מהן .  אם יהיו בחירות - נהיה בסדר ".  
חוק הגיוס החדש ,  המכונה  " חוק שירות ביטחון ",  מאפשר לבחורי ישיבה להמשיך לקבל דחייה משירות צבאי ,  כאשר החרדים יצטרכו לעמוד ביעדי הגיוס שהוצבו בחוק .  בנוסף לכך ,  הנוסח כולל העלאה שנתית הדרגתית במספר המשרתים וקידום הטבות ותגמולים לכלל המשרתים .
 סעיף הסנקציות הכלכליות ,  שלפיו יופחת תקציב הישיבות אם המדינה לא תעמוד ביעדי הגיוס ,  נחשב לאחד מהבעייתיים בחוק מצד החרדים .  לפי הנוסח רק החל משנת 2020 ,  אם לא יעמדו ב-95% לפחות מיעדי הגיוס השנתי ,  תקציב הישיבות הכללי יופחת בשיעור הפער מיעד הגיוס .  ככל שאי העמידה ביעדי הגיוס תימשך ברציפות כמה שנים ,  כך תוכפל ההפחתה מתקציב הישיבות .
 ב'יהדות התורה' מתנגדים לסעיף אודות הסנקציות הכלכליות .  והסיעה הודיעה לפני כשבוע כי  " לא תתן יד ולא תסכים לפגיעה בלומדי התורה "  ובש"ס ,  הביעו  " מורת רוח "  מסעיף הסנקציות הכלכליות ואמרו שמדובר ב"ניסיון להעניש את לומדי התורה ".  

חוק הגיוס יובא להצבעה בשבוע הבא ,  החרדים יתנגדו
הצעת החוק הממשלתית בנוסח שגיבש משרד הביטחון תעלה לקריאה ראשונה ביום שני הבא ,  ולאחר אישורה ,  הנוסח יובא לדיון בוועדה המיוחדת שתוקם בכנסת בראשות יו"ר הקואליציה ,  בין היתר כדי לערוך בה שינויים על פי דרישת החרדים .  נתניהו : " אני לא רוצה בחירות אבל לא מפחד מהן "
 
