בג"ץ דחה עתירה שלא לפרסם את ההחלטה על נתניהו עד לאחר הבחירות
השופטים דחו על הסף את עתירתו של עו"ד יוסי פוקס ,  במסגרתה דרש שלא לפרסם את החלטת היועמ"ש בעניין תיקי נתניהו עד לאחר הבחירות ,  וקבעו כי  " העותר אינו הגורם המתאים להגשת העתירה ".  השופטים רמזו :  אם נתניהו יגיש עתירה כזו - הם ידונו בה לגופה
בג"ץ דחה היום  ( שני )  את העתירה שהגיש עו"ד יוסי פוקס ,  במסגרתה דרש שלא לפרסם את החלטת היועמ"ש בעניין תיקי נתניהו עד לאחר הבחירות .  השופטים יצחק עמית ,  נעם סולברג וג'ורג' קרא דחו את העתירה על הסף וקבעו כי  " העותר אינו הגורם המתאים להגשת העתירה ..  .  והנפגע הישיר יכול לייצג את עניינו במובהק יותר מכל עותר ". 
לאחר פרסום החלטת היועץ המשפטי לממשלה אביחי מנדלבליט ביום שישי האחרון ,  לפיה אין לדחות את קבלת ההחלטה בנוגע לתיקי ראש הממשלה בנימין נתניהו עד לאחר הבחירות ,  פורסם מטעמו של נתניהו מכתב נוסף ששלחו פרקליטיו ליועמ"ש ,  ובו שורה של השלמות חקירה שלדבריהם יש לבצע בתיקים .  במכתב החדש ששלחו הסנגורים ליועמ"ש ,  נכתב כי  " השילוב של היקפי חומר גדולים מזה ושל לחץ זמן כבד מזה ,  מקים חשש יתר לטעויות במישורים שונים ". 
לקריאה נוספת בנושאלמרות בקשת נתניהו :  היועמ"ש ימסור את החלטתו לפני הבחירותפרקליטי נתניהו לאחר הפגישה עם היועמ"ש : " השופט טירקל תומך בעמדתנו"אריה או שפן :  מנדלבליט צריך להחליט איך להגיב למתקפת נתניהו 
על פי המכתב ,  שעליו חתומים עורכי הדין נבות תל צור ,  עמית חדד וטל שפירא ,  מהפרסומים אודות עבודת צוותו של מנדלבליט עולה כי  " חוות הדעת של הפרקליטות אינן מתייחסות לקבוצה גדולה ומהותית ביותר של ראיות בעלות פוטנציאל מזכה ".  כך ,  לגבי תיק 2000 נכתב כי יש לחקור את כל 43 חברי הכנסת שהצביעו בעד  " חוק ישראל היום ",  וכן נבחרי ציבור נוספים  " שהחזיקו בעמדות מפתח שלטוניות ,  עמדו בקשר ישיר ונפגשו באופן תדיר עם מו"לים שונים ,  ואשר באותה עת זכו לסיקור חיובי בכלי התקשורת שבשליטת אותם מו"לים ". 
לגבי תיק 4000 נכתב כי לטענת הפרקליטים יש לבדוק בכמה חתכים ובתקופות שונות את הפרסומים באתר וואלה !  NEWS ,  כדי להכריע אם ראש הממשלה אכן זכה לסיקור חיובי .  עוד חזרו הסנגורים על בקשתו של ראש הממשלה לקיים עימות בינו לבין עדי המדינה בשלושת התיקים - ארי הרו ,  ניר חפץ ושלמה פילבר .  
בתגובה שנשלחה מטעמו של מנדלבליט ביום שישי נכתב כי  " אם תתגבש בשבועות הקרובים החלטה כי היועץ המשפטי לממשלה שוקל להגיש כתב אישום נגד ראש הממשלה ,  בכפוף לשימוע ,  לא תהיה כל מניעה לקבל החלטה זו ,  או לפרסמה ברבים ". 
במכתב התייחס מנדלבליט לטענות השונות שהעלו סנגורי ראש הממשלה ,  ודחה אותן בזו אחר זו .  כך ,  בהתייחס לטענה כי הזימון לשימוע עלול להיתפס בציבור  " כאילו הגשת כתב אישום הינה עניין מנוי וגמור ,  באופן אשר עשוי להשפיע על תוצאות הבחירות ",  השיב עוזרו של היועמ"ש ד"ר גיל לימון כי גם אם יוחלט לזמן את ראש הממשלה לשימוע ,  יודגש כי אין מדובר בהחלטה סופית ,  וכי  " הליכי השימוע ייערכו בלב פתוח ובנפש חפצה ". 
בסיום מכתבו הבהיר עוזרו של מנדלבליט כי אין בעמדתו לגבי מועד ההחלטה כדי לרמוז לגבי תוכן ההחלטה שתתקבל לבסוף .  הוא הוסיף כי ההחלטה הסופית אינה צפויה להתקבל במהלך השבועיים הקרובים .
 המשמעות :  בשבועות הקרובים צפוי היועמ"ש להודיע לנתניהו כי נשקלת העמדתו לדין בשלושת תיקיו ,  ואם ירצה בכך ייערך לו שימוע .  

בג"ץ דחה עתירה שלא לפרסם את ההחלטה על נתניהו עד לאחר הבחירות
השופטים דחו על הסף את עתירתו של עו"ד יוסי פוקס ,  במסגרתה דרש שלא לפרסם את החלטת היועמ"ש בעניין תיקי נתניהו עד לאחר הבחירות ,  וקבעו כי  " העותר אינו הגורם המתאים להגשת העתירה ".  השופטים רמזו :  אם נתניהו יגיש עתירה כזו - הם ידונו בה לגופה

