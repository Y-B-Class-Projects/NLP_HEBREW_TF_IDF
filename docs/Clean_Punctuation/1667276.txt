נתניהו :  בשיחות הקרבה נדון בנושאי הליבה
ראש הממשלה אמר בישיבת שרי הליכוד כי במסגרת המו"מ העקיף עם הפלסטינים יידונו גם נושאים  " מהותיים ".  עם זאת ,  הוא הדגיש : " את הנושאים הרגישים ביותר יהיה אפשר לפתור רק בשיחות ישירות ,  שאליהן צריך להגיע מהר ככל האפשר "
 בשיחות הקרבה ,  שייתכן שייפתחו בקרוב בין ישראל לפלסטיניים ,  יידונו גם נושאי ליבה - כך משתמע מדברים שאמר אמש  ( ראשון )  ראש הממשלה בנימין נתניהו בישיבת  " שרינו "  של שרי הליכוד ,  לפני ישיבת הממשלה .  עם זאת ,  נתניהו אמר כי הוא הודיע לשליח האמריקאי למזרח התיכון ג'ורג' מיטשל ,  ש"את הנושאים הרגישים ביותר יהיה אפשר לפתור רק בשיחות ישירות ,  שאליהן צריך להגיע מהר ככל האפשר ".  נתניהו אמר בישיבה : " נפגשתי עם הסנטור מיטשל פעמיים ב-48 השעות האחרונות ,  פעם ראשונה ביום שישי ,  ופעם שנייה הבוקר .  הפגישות היו טובות מאוד .  מהשיחות עלתה נכונות אמריקנית להניע בהקדם את שיחות הקרבה ".  
לדברי ראש הממשלה , " אנחנו רוצים כבר הרבה זמן לפתוח בשיחות קרבה שיובילו לשיחות ישירות .  הסנטור מיטשל הבהיר ,  שאבו מאזן ביקש כינוס של שרי החוץ של הליגה הערבית ,  לפני שייתן את תשובתו .  אם לא יהיו הפתעות ,  יתכן שהתהליך המדיני יחל בתוואי זה כבר בתקופה הקרובה .  שיחות הקרבה צפויות לגעת בנושאים כלליים ,  כולל החלפת עמדות בכמה נושאים מהותיים .  אמרתי למיטשל שאת הנושאים הרגישים ביותר יהיה אפשר לפתור רק בשיחות ישירות ,  שאליהן צריך להגיע מהר ככל האפשר ".  
נתניהו הביע תקווה שהתהליך המדיני יחודש בקרוב ללא תנאים מוקדמים . " ידנו מושטת כל הזמן לחידוש שיחות השלום ",  קבע , " ובלבד שנעשה זאת תוך עמידה נחושה על האינטרסים הלאומיים והביטחוניים של מדינת ישראל ". 
בסיום דבריו ,  ראש הממשלה אמר לשרי הליכוד דברים ברוח דומה לאלו שהוא אמר בפתח ישיבת הממשלה ,  כי לאחר שישראל השיבה בחיוב להזמנה של האמריקאים לפתיחת שיחות הקרבה ,  הוא מקווה שהפלסטיניים ייענו גם הם לבקשת האמריקאים .
 
נתניהו :  בשיחות הקרבה נדון בנושאי הליבה
ראש הממשלה אמר בישיבת שרי הליכוד כי במסגרת המו"מ העקיף עם הפלסטינים יידונו גם נושאים  " מהותיים ".  עם זאת ,  הוא הדגיש : " את הנושאים הרגישים ביותר יהיה אפשר לפתור רק בשיחות ישירות ,  שאליהן צריך להגיע מהר ככל האפשר "
 
