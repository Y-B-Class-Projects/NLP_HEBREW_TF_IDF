נתניהו ופרס בארה"ב במרץ ,  מי יפגש עם אובמה ? 
ראש הממשלה והנשיא יגיעו שניהם לוועידת איפא"ק השנתית ,  בניגוד למקובל .  הנשיא אובמה ישאף להיפגש עם שניהם בפרק הזמן הקצר ,  לאור הבחירות המתקרבות לנשיאות
ראש הממשלה ,  בנימין נתניהו ,  הודיע היום  ( ראשון )  כי ייצא בתחילת מרץ לביקור בן כמה ימים בוושינגטון בכדי להשתתף בוועידה השנתית של השדולה הפרו-ישראלית ,  איפא"ק .  גורמים בלשכת ראש הממשלה מסרו כי נתניהו צפוי להיפגש עם נשיא ארצות הברית ,  ברק אובמה ,  וכי בימים אלה מתקיימים מגעים בנושא עם הבית הלבן .
 עם זאת ,  ייתכן ותיווצר מבוכה מול הבית הלבן בשל העובדה שגם נשיא המדינה ,  שמעון פרס ,  ישהה באותה עת בוושינגטון ,  לרגל הכינוס של איפא"ק ,  ומעוניין אף הוא להיפגש עם הנשיא אובמה .  בשנים האחרונות מקובל היה כי רק בכיר אחד ,  הנשיא או ראש הממשלה ,  משתתף בוועידה בעוד השני משגר ברכת וידאו מצולמת .  לפי ההערכות ,  על רקע חשיבותו של הקול היהודי ולקראת הבחירות לנשיאות ארצות הברית בנובמבר הקרוב ,  אובמה ייפגש עם שני המנהיגים .
 בעת ביקורו של נתניהו ,  הוא ישהה גם בניו יורק וישתתף בטקס הענקת תואר דוקטור של כבוד לאביו ,  בן ציון נתניהו ,  על עבודתו ומחקריו בתחום האנוסים בספרד .
 נתניהו בוועידת איפא"ק הקודמת : " לא לגבולות 67' "  

נתניהו ופרס בארה"ב במרץ ,  מי יפגש עם אובמה ? 
ראש הממשלה והנשיא יגיעו שניהם לוועידת איפא"ק השנתית ,  בניגוד למקובל .  הנשיא אובמה ישאף להיפגש עם שניהם בפרק הזמן הקצר ,  לאור הבחירות המתקרבות לנשיאות

