נתניהו : " אין לי כוונה לעקור מביתו אף ישראלי "
 ראש הממשלה אמר את הדברים במסיבת עיתונאים בדאבוס .  מוקדם יותר נפגש עם קרי והשניים דנו במסגרת להמשך המו"מ .  פרס : " על העולם להחרים את איראן כפי שהחרים את דרום אפריקה "
  ( נתניהו בנאום בדאבוס ,  שלשום )   
" אין לי כוונה לפנות או לעקור מביתו אף ישראלי ",  כך אמר אתמול  ( שישי )  ראש הממשלה בנימין נתניהו במסיבת עיתונאים בפורום הכלכלי העולמי בדאבוס .  נתניהו נפגש בשעות הבוקר עם שר החוץ של ארה"ב ג'ון קרי והשניים דנו בהתקדמות המשא ומתן עם הפלסטינים .  במסיבת העיתונאים ציין נתניהו כי קרי אינו מתכוון להציג לו ולאבו מאזן  " הסכם מסגרת ",  אלא  " מסגרת להמשך המשא ומתן ".  נתניהו התייחס גם לאיום החרם הכלכלי על ישראל ואמר : " אני דווקא רואה התעניינות עצומה של חברות בינלאומיות לבוא ולהשקיע בישראל ".  עוד כותרות מהוועידה הכלכלית בשוויץ:נתניהו : " לטנגו צריך שניים ,  לשלום במזרח התיכון צריך שלושה"רוחאני בדאבוס :  נכנסים לעידן חדש של יחסים עם ארה"בבין קרי לרוחאני :  הפורום הכלכלי בסימן מדיני
נתניהו אמר דברים דומים לפני כמה שבועות בישיבת סיעת הליכוד ,  והוא דואג להבהיר את הנקודה הזו גם בשיחות סגורות .  בשבוע שעבר אמר גורם אמריקני לוואלה !  חדשות כי  " נתניהו בהחלט מבין שישראל צריכה ללכת להסכם ,  אבל הוא לא רוצה להיות זה שבפועל יפנה עשרות אלפי מתנחלים מהגדה המערבית .  מבחינתו ,  התסריט האופטימלי הוא הסכם מדורג ,  כאשר שלבי היישום הסופיים יתרחשו רק במשמרת של ראש הממשלה הבא ".  
המנהיג הישראלי שמשך היום את מרבית תשומת הלב בדאבוס היה נשיא המדינה שמעון פרס שמנהיגים ומנהלים בכירים מרחבי העולם נאספו בשעות הבוקר במליאה מיוחדת לכבודו .  לפרס אף הוענק פרס  " רוח דאבוס "  על תרומתו לחדשנות הכלכלית בעולם .  פרס נשא במהלך המליאה נאום מדיני נרחב ,  בו התייחס גם לסוגיה האיראנית ואמר כי  " על העולם להחרים את איראן כפי שהחרים בזמנו את דרום אפריקה של האפרטהייד ".  פרס הוסיף כי מבחינה היסטורית ,  אין עוינות בין ישראל לאיראן .  
עם זאת ,  גם האירוע לכבוד פרס לא הצליח להאפיל על הכותרות שיצר נאומו של נשיא איראן ,  חסן רוחאני .  למרות האג'נדה הכלכלית של הפורום ,  הנשיא האיראני שוב גנב את ההצגה .  בנאומו אתמול הוא דיבר על האפשרות לשקם את יחסי איראן-ארה"ב ,  על רצונה של איראן להגיע לנורמליזציה מלאה עם אירופה ועל כוונתה לשפר את יחסיה עם מדינות המזרח התיכון .  הוא התייחס בחטף גם לאפשרות שאיראן תשתף פעולה עם מדינות ערב בנושאים אזוריים ,  כולל  " מימוש זכויות העם הפלסטיני "   ונמנע מכל התייחסות מפורשת לישראל .
  ( עדכון ראשון :  16:50 )  

נתניהו : " אין לי כוונה לעקור מביתו אף ישראלי "
 ראש הממשלה אמר את הדברים במסיבת עיתונאים בדאבוס .  מוקדם יותר נפגש עם קרי והשניים דנו במסגרת להמשך המו"מ .  פרס : " על העולם להחרים את איראן כפי שהחרים את דרום אפריקה "
 
