הרב יוסף על כוונת נתניהו להתיר כדורגל בשבת : " ספרדים יחללו שבת "
 בשיעורו השבועי התייחס הרב הראשי לחשיפת וואלה !  NEWS שלפיה ראש הממשלה כינס בחשאי את ועדת השרים להיתרי עבודה בשבת כדי להוציא לפועל את ההיתר .  הוא טען כי הדבר  " גרוע יותר מעבודות הרכבת ".  ראשי המפלגות החרדיות ייפגשו עם נתניהו
הרב הראשי הספרדי יצחק יוסף תקף אמש  ( שבת )  את כוונתו של ראש הממשלה בנימין נתניהו להעניק היתר כללי לפעילות ענף הכדורגל בשבת  כפי שנחשף בשבוע שעבר בוואלה !  NEWS .  בשיעור השבועי בבית הכנסת  " היזדים "  בירושלים אמר הרב כי  " צריך להתפלל על המנהיגים שלנו ,  שיחזרו בתשובה "  וטען כי היתר כזה  " יותר גרוע מהרכבת  ( עבודות התשתית של רכבת ישראל שנערכו בסופי שבוע ,  י"א )  ,  שם זה רק פועלים ,  פה זה כל הספרדים שלנו שייכשלו בחילול שבת כזה גדול ".  
הרב הוסיף כי  " עכשיו יושבים ועדת שרים ורוצים להחליט שהכדורגל יהיה לזה היתר 'ראסמי' בשבת ,  שזה יהיה בהיתר ולא באיסור .  אוי ואבוי .  מה אם יהיה כדורגל בשבת ?  כל המקומות יעשו כדורגל ,  יבואו אנשים עם מכוניות ".  הרב טען כי הדבר יגרום לחילול שבת המוני ,  בעיקר בקרב הציבור הספרדי המסורתי : " הספרדים שלנו ,  אנחנו דואגים להם .  הם אנשים מסורתיים ,  באים לבית הכנסת .  שדבר כזה יהיה בהיתר ?  הרבה יותר חמור שדבר כזה נעשה בהיתר מאשר עושים את זה שלא בהיתר ". 
עוד בוואלה !  NEWS:גבאי ביקר את התנהלות נתניהו : " ממשלה שמייצרת תמונות ולא מעשים"הממשלה תאשר את המשך עבודות הקמת היישוב למפוני עמונהשגריר רוסיה לוואלה !  NEWS :  נתניהו לא היה היסטרי מול פוטין  זה שקר 
ראשי המפלגות החרדיות - ש"ס ויהדות התורה ייפגשו היום עם נתניהו ,  ובפגישתם ,  שצפויה להתקיים בצהריים ,  ידונו בכוונתו להעניק היתר כללי לפעילות ענף הכדורגל בשבת .  גורם חרדי בכיר טען לקראת הפגישה כי  " לא יהיה שינוי במצב הקיים ".  
ועדת השרים להיתרי עבודה בשבת התכנסה בשבוע שעבר בחשאיות לישיבה נדירה .  זאת ,  לאחר שבמשך 40 שנה לא הנפיקה כל היתר .  בישיבה השתתפו שר העבודה והרווחה חיים כץ ,  נתניהו וגורמים נוספים בלשכתו ,  במשרד המשפטים ובמשרד התרבות והספורט .  שר הדתות דוד אזולאי מש"ס שהינו נציג רשמי בוועדה ,  לא הוזמן אליה .  לפי פרוטוקול הישיבה שנחשף בוואלה !  NEWS דרש נתניהו בישיבה מהמשנה ליועץ המשפטי לממשלה עו"ד רז נזרי לגבש המלצות שלפיהן יינתן היתר כללי לעבודת הענף בשבת .  החרדים היו אמורים להיפגש עם נתניהו ביום חמישי כדי לדון עמו בריבוי עבודות התשתית של רכבת ישראל בסופי שבוע ,  אך פגישה זו בוטלה ,  לאחר שאלה זעמו על כוונת נתניהו .  בפגישה היום הצדדים יעסקו גם בעבודות הרכבת .  
ראשי הסיעות החרדיות אריה דרעי ,  יעקב ליצמן ומשה גפני סירבו אמש להתייחס לנושא ,  ככל הנראה מתוך רצון לפתור את המחלוקת ישירות מול נתניהו .  לעומתם ,  יו"ר סיעת ש"ס ח"כ יואב בן צור תקף בסוף השבוע את ראש הממשלה וטען כי הוא  " ממשיך להוכיח לציבור הישראלי שהוא בעיקר יודע לדבר על צביון יהודי בעולם ,  אך בבית הוא מפקיר אותו ואת רווחת העובדים הנאלצים להקריב את יום מנוחתם ".  
לדבריו של בן צור הצטרף ח"כ בצלאל סמוטריץ'  ( הבית היהודי )  שפנה ביום חמישי במכתב לנתניהו וטען כי החלטתו המסתמנת  " פוגעת באופן קשה במגזרים שלמים בעם ישראל ".  סמוטריץ' קרא לנתניהו לחזור בו מכוונתו וטען כי  " לא מתקבל על הדעת שבנושא כל כך קריטי ומשמעותי לשמירת השבת ,  דעתו של השר לשירותי דת לא תשמע ותילקח בחשבון ". 
סוגיית הכדורגל בשבת הכניסה את הממשלה הנוכחית למורכבות רגישה בעקבות עתירה שהגישה  " התנועה למדינה יהודית ",  בשמם של שחקני כדורגל דתיים ומסורתיים שביקשו לאסור את המשחקים בשבת ,  משום שלפעילות הענף אין היתר עבודה חוקי מטעם המדינה .  הדיון הקרוב בעתירה צפוי להתקיים ב-18 בספטמבר ,  וכדי להימנע ממצב שבו בג"ץ יאסור משחקים בשבת ,  נתניהו מעוניין להעניק את ההיתר החריג לענף הכדורגל .
 בימים הקרובים צפוי כינוס היסטורי משותף לשלוש מועצות גדולי וחכמי התורה - של  " אגודת ישראל "  החסידית , " דגל התורה "  הליטאית וש"ס הספרדית - כדי להכריע כיצד לנהוג בעקבות מה שכינו במפלגות החרדיות  " ריבוי של חילול שבת בחסות הממשלה "  בתקופה האחרונה .  הרבנים צפויים להכריע כיצד לנהוג ,  והכרעתם תלויה גם בפגישה שיקיימו הפוליטיקאים עם נתניהו .  

הרב יוסף על כוונת נתניהו להתיר כדורגל בשבת : " ספרדים יחללו שבת "
 בשיעורו השבועי התייחס הרב הראשי לחשיפת וואלה !  NEWS שלפיה ראש הממשלה כינס בחשאי את ועדת השרים להיתרי עבודה בשבת כדי להוציא לפועל את ההיתר .  הוא טען כי הדבר  " גרוע יותר מעבודות הרכבת ".  ראשי המפלגות החרדיות ייפגשו עם נתניהו

