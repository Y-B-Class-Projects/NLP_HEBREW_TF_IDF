נתניהו נפגש עם הניצולים שידליקו משואות : " האורים והתומים שלנו "
 ראש הממשלה ורעייתו נפגשו עם ששת ניצולי השואה שידליקו משואות בפתיחת אירועי יום הזיכרון לשואה ולגבורה . " יש משמעות לכך ש-70 שנים אחרי - אתם יושבים במרכז הריבונות של העם היהודי בארצו "
 ראש הממשלה בנימין נתניהו ורעייתו שרה נפגשו היום  ( שלישי )  עם ששת ניצולי השואה שידליקו משואות מחר בערב ,  בעצרת הפתיחה לאירועי יום הזיכרון לשואה ולגבורה . " יש משמעות לכך ש-70 שנה אחרי האסון הכבד ביותר שפקד את עמנו ואת האנושות ,  אתם ,  ניצולי השואה ,  יושבים כאן במרכז הריבונות של העם היהודי במדינתו החדשה ,  בארצו העתיקה .  זה אולי סמלי מכל דבר אחר ",  אמר ראש הממשלה במפגש ,  שבו השתתף גם אבנר שלו ,  יו"ר יד ושם .
" אני יכול להגיד לכם שאני תמיד שואל את עצמי ,  כשאני שומע את הסיפורים האלה ,  מה הייתי עושה אני ",  אמר נתניהו , " מה היה קורה אם אנחנו וילדינו היינו מצויים במצב הזה ,  ואני תמיד נפעם מהרוח ומהיכולת הזאת לעבור את התלאות ,  לשרוד ואחר כך לבנות ".   " מה שקרה ב-70 שנה זה לא ששנאת היהודים נעלמה ,  היא לא נעלמה ,  היא מופנית היום למדינת היהודים ,  אבל המדינה מאוד מאוד חזקה .  והכוח שלה זה הכוח שלכם ,  זה כוח החיים שלכם .  זה לא יקרה עוד פעם ",  הוסיף .  
רעייתו אמרה כי  " זו זכות גדולה לשבת איתכם .  אי אפשר להכיל את הדברים שאתם עברתם ,  כי לא רק שזה לא אנושי ,  זה פשוט לא משהו שאפשר להעלות על הדעת .  לכן ,  אתם לא רק גיבורי העם שלנו ,  אתם אלה שצריכים להיות האורים והתומים שלאורם העם שלנו צריך ללכת ולזכור מה שעשה לנו עמלק ,  ובמקרה הזה הגרמנים ". 
ניצולת השואה זהבה רוט פנתה לבני הזוג נתניהו ,  ושיתפה אותם ברגעים הקשים של פרידתה של אם מבתה , " כשהאם יודעת שלא תראה אותם לעולם והיא מנסה לתת לה משנה סדורה לחיים ".  רוט סיפרה כיצד אמא פנתה אליה ביידיש : " אל תשכחי שאת בת ישראל יהודיה ".   " זה כאילו שהיא נתנה לי איזשהו ציווי להמשיך לקיים את עם ישראל .  המשנה הסדורה של אימא שלי ברגעים המצמררים האלה של פרידה ,  כשהיא באמת ידעה שמה שהיא אומרת זה לכל החיים שלי .  מה שהם העניקו לי בתקופה כל כך קשה בתנאים בלתי נתפסים - למצוות ,  לאורחות חיים ,  להגינות ,  להתחשבות באחר ,  לחמלה  זה נתן לי ,  אפילו שהייתי בת שבע ,  בסיס לכל ימי חיי .  אבל באמת בחסדי השם הגעתי ,  הצלחתי להקים משפחה ,  בנים ובני בנים ונינים ,  כולם הולכים בדרך הישר .  אני חושבת שזה מצד אחד מועקה מאוד גדולה ,  חסך גדול מאוד ,  ויש גם נחמה ".  

נתניהו נפגש עם הניצולים שידליקו משואות : " האורים והתומים שלנו "
 ראש הממשלה ורעייתו נפגשו עם ששת ניצולי השואה שידליקו משואות בפתיחת אירועי יום הזיכרון לשואה ולגבורה . " יש משמעות לכך ש-70 שנים אחרי - אתם יושבים במרכז הריבונות של העם היהודי בארצו "
 
