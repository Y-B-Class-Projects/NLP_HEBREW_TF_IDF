בחן את עצמך :  האם צונזרת ? 
שני אייטמים שליליים על ראש הממשלה ורעייתו שפורסמו אתמול נעלמו הבוקר מהאינטרנט כלא היו .  האחד הוסר מאתר הארץ לאחר איום בתביעה ששלחה לשכת ראש הממשלה ,  והשני הוסר מאתר זכיינית ערוץ 2 קשת מסיבות לא ידועות .  וואלה !  ברנז'ה עם המילים הגנוזות
שני אייטמים שונים ,  שניהם שליליים כלפי ראש הממשלה בנימין נתניהו ורעייתו שרה - נעלמו הבוקר  ( שישי )  כלא היו מעל גבי האינטרנט .  אייטם אחד שהתפרסם בהארץ ועסק בניסיון לכאורה של ראש הממשלה להשתמש במעמדו על מנת לקדם את עסקיו של ידידו המיליונר שלדון אדלסון ,  והשנייה ידיעה במאקו שסיכמה התנהלויות מביכות של שרה נתניהו במשך השנים - בפורמט של שאלון  " בחן את עצמך ".  הבוקר ,  ניסיון להגיע לשתי הידיעות מוביל לעמודי שגיאה .  וואלה !  ברנז'ה עם הפרטים המוכמנים .
 את הידיעה בהארץ פרסם אורי משגב ,  והיא פורסמה גם בדה-מרקר .  בבסיסה עמדה טענה של משגב על ניסיון לכאורה של נתניהו לקדם באופן אישי בעת ביקורו ביפן בחודש האחרון את האינטרסים של גדול תומכיו בארה"ב ,  מו"ל ישראל היום שלדון אדלסון .  בלשכת ראש הממשלה הגיבו לפרסום בתגובה הרשמית  " לא היה ולא נברא ",  וגורמים אנונימיים במפלגת הליכוד מסרו לאתרים שונים  ( למשל ,  אתר ערוץ 7 )  הכחשות נוספות לפרסום .  
לוואלה !  ברנז'ה נודע כי לאחר פרסום הידיעה התקבלה במערכת הארץ התראה לפני תביעה מצד לשכת ראש הממשלה ,  ובהארץ החליטו להסיר את הידיעה עד לקבלת חוות דעת משפטית מטעמם .  
האייטם השני שאי אפשר למצוא הבוקר הוא מתוך מגזין סוף השבוע של מאקו ,  אתר זכיינית ערוץ 2 קשת ,  שם רק בשבוע שעבר נערכה בטור המדיה  " מי נגד מי "  סקירה של אייטמים שליליים על ראש הממשלה שצונזרו או נגנזו באתרים מתחרים .  במגזין פרסמו אתמול שאלון סאטרי אותו כתבו ארי פינס ואייל דץ והוא נועד לאפשר לקוראים לבחון את שליטתם במגוון הפרסומים המביכים בהווה ובעבר של התנהלותה של שרה נתניהו .  השאלון אמנם נוסח בצורה סאטירית ,  אך הוא הקיף כעשרים פרסומים שליליים של רעיית ראש הממשלה שבלשכת ראש הממשלה היו שמחים לשכוח .
 בהארץ אישרו כי הידיעה של אורי משגב הוסרה  " לצורך הערכה משפטית ".  מאתר מאקו נמסר בתגובה כי  " האייטם עלה לדקות ספורות והוסר משיקולי עריכה ",  עליהם בחרו באתר שלא לפרט .  

בחן את עצמך :  האם צונזרת ? 
שני אייטמים שליליים על ראש הממשלה ורעייתו שפורסמו אתמול נעלמו הבוקר מהאינטרנט כלא היו .  האחד הוסר מאתר הארץ לאחר איום בתביעה ששלחה לשכת ראש הממשלה ,  והשני הוסר מאתר זכיינית ערוץ 2 קשת מסיבות לא ידועות .  וואלה !  ברנז'ה עם המילים הגנוזות

