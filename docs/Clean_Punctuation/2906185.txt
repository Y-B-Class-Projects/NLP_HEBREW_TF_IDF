דעה :  מתנצל על הטור הזה ,  אם הוא באמת נכתב
כשהתיעוד המפליל לא מותיר שום מקום לספק ,  ניסיונה של שרת התרבות להטיל בכל זאת ספק בדברים הוא לא רק מגוחך ,  אלא גם גובל בעשיית שקר :  על מי בדיוק את עובדת ?  את מי בדיוק את מנסה לשקר ?  
" התקשרתי אל היועץ המשפטי והתנצלתי בפניו על אמירה זו ,  אם אכן נאמרה "   תגובתה של מירי רגב  ( אם אכן נאמרה )  לסערה שחוללו דבריה על היועץ המשפטי יהודה וינשטיין  ( "איזה זבל ")  ,  מהווה שיא חדש של חוצפה וזלזול באינטליגנציה של הבוחרים .  כמה אירוני שהטכניקה ששימשה את רגב לקוחה דווקא מעולמו של וינשטיין ,  עולם המשפט :  קו הגנה מפורסם הוא לטעון תחילה  " לא רצחתי ",  ותוך כדי להוסיף גם טענה חלופית   " אם רצחתי ,  זאת הייתה הגנה עצמית ".  
אלא שרגב לא יכולה להסתתר מאחורי הטיעון החלופי .  כשקולה נשמע בהקלטה בבירור ,  ה-"אם אכן נאמרה "  שלה נראה כמו ניסיון כושל במיוחד לאכול את העוגה ולהשאיר אותה שלמה .  כשהתיעוד המפליל לא מותיר שום מקום לספק ,  ניסיונה של שרת התרבות להטיל בכל זאת ספק בדברים הוא לא רק מגוחך ,  אלא גם גובל בעשיית שקר :  על מי בדיוק את עובדת ?  את מי בדיוק את מנסה לשקר ? 
כבר הספקתי לשמוע טיעונים המצדדים ברגב ,  למשל הטיעון שלפיו בחדרי חדרים ובאופן פרטי כל אחד מרשה לעצמו להתבטא כך .  ובכן ,  לא כל אחד .  האם מישהו מעלה על דעתו ,  למשל ,  הקלטה הפוכה שבה נשמע וינשטיין מכנה כך את רגב ?  ובכלל ,  רגב היא לא כל אחד ,  היא שרה בכירה בממשלת ישראל .  וככזו ,  מצופה ממנה להיזהר גם בצוננים ולשמור על לשונה שבעתיים .  
הצרה הגדולה יותר בעיניי היא שמירי רגב לא לבד .  רק שלשום שמענו את נתניהו ,  ראש הממשלה שבה מכהנת רגב ,  מכה על חטא ומביע חרטה על דבריו ביום הבחירות ,  לפיהם המצביעים הערבים נעים לקלפיות בכמויות אדירות  אמירה איומה ,  אנטי דמוקרטית ,  המדיפה ריח רע של גזענות . " באופן שבו היא נאמרה ,  הייתה זאת התבטאות מוטעית ",  התנצל נתניהו והוסיף כי מוטב היה לו היא כלל לא הייתה מושמעת .
 ובכן ,  מר נתניהו ,  איך לומר זאת בעדינות ?  זה קצת מאוחר מדי .  הדברים כבר נאמרו ,  ולא בכדי הם נאמרו בעיתוי ובאופן שבהם הם נאמרו .  את הנעשה הרי אי אפשר להשיב ,  ורגב ונתניהו יודעים זאת היטב .  ראש הממשלה יכול להתנצל על דבריו עוד עשרות פעמים ,  אך הנזק  או ההישג ,  מבחינתו של נתניהו  כבר נעשה :  הימנים נעו בהמוניהם לקלפיות ,  הליכוד ניצח בבחירות ,  נתניהו נבחר בפעם הרביעית לראשות הממשלה ,  ועכשיו ?  הוא יכול להתנצל עד מחר .  למי אכפת ?  
דבריהם של רגב ונתניהו מעידים בעיניי גם על הצביעות הנהוגה בימין :  מצד אחד ,  לצאת למסע חורמה נגד  " ההסתה הפלסטינית ברשתות החברתיות "   פוסטים שנכתבים בפייסבוק ,  אם נקרא לילד בשמו  ומנגד ,  בכל פעם שהתבטאות כזו או אחרת מעוררת סערה ,  להתנער ממנה כאילו לא נאמרה וכאילו השלכותיה מעולם לא קרו ;  מחד ,  לתקוף בחמת זעם כל איש ציבור פלסטיני או שמאלני ,  שם קוד : " גרבוז ",  על דברים שאמר באיזה ריאיון שולי ומנגד ,  כשזה מגיע מהם ,  אין שום בעיה ,  תמיד אפשר יהיה להתנצל .  
רוצים לתקוף את הפלסטינים על ההסתה ?  רוצים לרדת על התבטאויות של שמאלנים ?  בבקשה ,  רק קודם כל קחו אחריות על מה שיוצא לכם מהפה .  
לפרסום מאמרים בוואלה דעות לחצו כאן
המאמרים המתפרסמים במדור הדעות משקפים את עמדת הכותבים בלבד .  

דעה :  מתנצל על הטור הזה ,  אם הוא באמת נכתב
כשהתיעוד המפליל לא מותיר שום מקום לספק ,  ניסיונה של שרת התרבות להטיל בכל זאת ספק בדברים הוא לא רק מגוחך ,  אלא גם גובל בעשיית שקר :  על מי בדיוק את עובדת ?  את מי בדיוק את מנסה לשקר ? 

