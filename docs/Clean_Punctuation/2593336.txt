נתניהו : " עוקבים מקרוב אחר הנשק הכימי בסוריה "
 ראש הממשלה התייחס לראשונה לחשש הבינלאומי מפני שימוש בנשק כימי מצד משטר אסד והבהיר כי ישראל רואה עין בעין עם ארה"ב ומעצמות העולם . " אסור שהנשק הזה יגיע לגורמי טרור "
 ראש הממשלה ,  בנימין נתניהו ,  התייחס הערב  ( שלישי )  לראשונה למתיחות בסוריה ולחשש הבינלאומי ממאגרי הנשק הכימי בהם מחזיק משטר אסד . " יחד עם הקהילה הבינלאומית ,  אנחנו עוקבים מקרוב אחר ההתפתחויות בסוריה לגבי מצבורי הנשק הכימי ",  אמר נתניהו בדברים שנשא בפני פורום ההסברה הלאומי שהתכנס לסיכום מבצע  " עמוד ענן ".  לדבריו , " שמעתי את הדברים החשובים שאמר הנשיא אובמה בעניין זה ,  אנחנו בדעה אחת - אסור להשתמש בנשק הזה ואסור שהוא יגיע לגורמי טרור ".  
מוקדם יותר היום התייחס גורם ישראלי בכיר לפרסומים לפיהם משטר אסד החל בפעולות ממשיות למיזוג בין שני רכיבים כימיים להכנת גז העצבים סארין לשימוש נגד המורדים במדינה . " סימני הפעילות מסוריה מדאיגים ,  וגובר החשש מהשליטה במאגרי הנשק ",  אמר הגורם הבכיר בשיחה עם וואלה !  חדשות ,  בהתייחס לדיווחים מהימים האחרונים בדבר פעילות מדאיגה של אנשי המשטר באתרים בהם מאופסן הנשק הכימי .  
אתמול דווח באתר Wired כי צבא סוריה החל בפעולות להכנת גז הסארין ,  גז עצבים המורכב משני חומרים בשם איזופרופנול ומטילפוספוניל ,  המאוחסנים בדרך כלל בנפרד כדי לצמצם את האפשרות לתאונות עבודה .  לפי הדיווח ,  בשבוע שעבר איתרו גורמי מודיעין בארה"ב שינוי במדיניות של הסורים ,  שהחלו להרכיב בין החומרים .  הבכיר הישראלי אמר כי בישראל עוקבים בחשש אחר הפעילות .  
כמו כן ,  אתמול דיווח העיתונאי האמריקאי ג'פרי גולדברג מפי מקורות מודיעיניים בשתי מדינות כי  " ישראל הציגה בפני ממשלת ירדן תוכנית לתקיפת מאגרי הנשק הכימי בסוריה ".  לפי הדיווח ,  משרד ראש הממשלה שיגר בחודשיים האחרונים ,  בשני מועדים ,  אנשי מוסד לבירת ירדן עמאן ,  שהעבירו מסרים לפיהם ישראל מעוניינת לפגוע באתרי הנשק הכימי ,  ולמנוע אפשרות שכוחות אסד או כוחות האופוזיציה בסוריה יעשו בהם שימוש או יעבירו אותם ממקום למקום . " הישראלים רצו להפציץ מיד ,  אבל נאמר להם כי מנקודת המבט הירדנית זה לא העיתוי הנכון ",  טען גורם מודיעיני בדיווח של גולדברג ,  שהתפרסם במגזין  " אטלנטיק ". 
כאמור ,  אמש הזהיר נשיא ארצות הברית ,  ברק אובמה ,  את נשיא סוריה בשאר אסד ,  מפני שימוש בנשק כימי נגד כוחות האופוזיציה .  אובמה פנה לאסד והבהיר כי שימוש שכזה הוא לחלוטין בלתי מקובל , " ואילו תעשה את הטעות הטרגית של שימוש בנשק ,  יהיו לכך השלכות ותיחשב אחראי לכך ". 
היום הבהירה נאט"ו כי כל שימוש שתעשה ממשלת סוריה בנשק כימי יגרור  " תגובה מיידית "  מצד הקהילה הבינלאומית .  מזכ"ל הברית ,  אנדרס פוג רסמוסן ,  אמר כי בשל החשש הגובר שסוריה תשתמש בנשק כימי ,  עלה צורך גובר להציב סוללות טילי פטריוט בטורקיה .  רסמוסן דיבר בבריסל בפתיחת כינוס של שרי חוץ של הברית הצפון-אטלנטית ,  במהלכו אמורים השרים לדון בהצבת הטילים .  לכינוס הגיע גם שר החוץ הרוסי ,  סרגיי לברוב ,  שאתמול ביקר בטורקיה עם הנשיא ולדימיר פוטין ונפגש עם ראש הממשלה רג'פ טייפ ארדואן ,  שדחק במוסקבה לתמוך בהצבת הטילים והפציר בה להפסיק לממן את המשטר הסורי .  
האופוזיציה הסורית ,  מצדה ,  הדגישה כי אם תשים את ידה על הנשק הכימי של המשטר  היא תדאג להוציאו מכלל שימוש .  סגן מפקד הצבא הסורי החופשי ,  עארף אל-חמוד ,  אמר הבוקר לעיתון  " א-שרק אל-אווסט "  הרואה אור בלונדון כי מאגרי הנשק הכימי הנמצאים בידי המשטר רבים מאד . " הם נמצאים באזורים הרריים ויש יחידות מיוחדות ,  בראשן יחידה 417 בדמשק ויחידה 418 בחומס ,  ששומרות עליהם ",  הסביר אל-חמוד . " אם נצליח לשים ידינו על הנשק הכימי - נעביר אותו למומחים כדי שיפרקו אותו .  אם המשטר יחליט לעשות בו שימוש  אין לנו כרגע את האמצעים למנוע את השימוש בו ".  
נשק כימי בסוריה - כותרות אחרונותנאטו תמגן את טורקיה :  חשש מהנשק הכימי של אסדאובמה לאסד :  אם תשתמש בנשק כימי - תישא בתוצאותהמורדים הסורים :  אם נשתלט על הנשק הכימי - נפרקו
לפניות לכתבת :  tal_sh@walla.net.il 

נתניהו : " עוקבים מקרוב אחר הנשק הכימי בסוריה "
 ראש הממשלה התייחס לראשונה לחשש הבינלאומי מפני שימוש בנשק כימי מצד משטר אסד והבהיר כי ישראל רואה עין בעין עם ארה"ב ומעצמות העולם . " אסור שהנשק הזה יגיע לגורמי טרור "
 
