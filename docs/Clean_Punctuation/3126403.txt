חשיפה : " החדשות "  שילמו 50,000 שקל עבור הקלטות נתניהו
לוואלה ברנז'ה נודע כי בחברת  " החדשות "  שילמו למקור סכום בסדר גודל של 15,000 דולר עבור הקלטות בנו של ראש הממשלה מסייר במועדוני חשפניות עם בנו של איש העסקים קובי מימון .  גיא פלג : " המניע של המקור לא היה כספי "
 הסכום נחשף :  בחברת  " החדשות "  שילמו למקור שסיפק את הקלטת יאיר נתניהו מסייר עם חבריו ביניהם בנו של איש העסקים קובי מימון סכום של 50,000 שקל בקירוב - כך נודע לוואלה ברנז'ה .  
כפי שפורסם יממה אחרי פרסום הקלטת בוואלה ברנז'ה ,  המקור ניהל מו"מ עם גופי תקשורת שונים עד שבחברת  " החדשות "  החליטו להרים את הכפפה ולפרסם את החומרים ,  זאת אחרי בדיקת אמיתות הדברים .  לפני למעלה כשנה הגיע המקור עם הקלטת לכתב  " ידיעות אחרונות "  איתמר אייכנר .  השניים נפגשו וביניהם החל להתנהל מו"מ ראשוני על החומרים .  ואולם ,  על פי גורם המעורה בפרטים ,  כתב ידיעות  " חש כי המקור בא לעשות מסחרה בין כלי תקשורת "  ולא היה החלטי .  לדבריו ,  למקור - שפירט מה יש בקלטת אך סירב לחשוף אותה להאזנה ,  נאמר כבר בשלב זה כי  " בידיעות לא משלמים על מידע ".  על פי גורם המעורה בפרטים ,  המקור אשר החזיק בה דרש סכום גבוה  המוערך במאות אלפי שקלים - אך לבסוף , " הדבר 'התמסמס' למערכת ידיעות ".  היום מתברר שלבסוף נאלץ המקור  " להתפשר "  על סכום נמוך בהרבה .  
עוד לפני כן ,  בנובמבר אשתקד ,  המקור פנה גם לחדשות 10 .  ואולם ,  במערכת כלל לא נכנסו עמו למו"מ בשל מה שמתארים בחדשות עשר כ"סיבות אתיות ".  על פי חברת החדשות ,  בחברה ראו בחומרים שהונחו לפניהם  " רכילות צהובה "  נטולת ערך עיתונאי אמתי .  גורם בחדשות עשר אמר לוואלה ברנז'ה כי  " לא נפתח כל משא ומתן כספי עם המקור ,  והוחלט שלא לשדר סוג כזה של חומר ".  כאמור ,  רק לאחר מכן פנה המקור למערכת ידיעות .  על פי גורם המעורה בפרטים ,  לא מן הנמנע שבידיעות היה נוח באותה בעת להימנע מפרסום שלילי נוסף על משפחת נתניהו אשר ייערם בשלל הפרסומים האחרים אודותיהם .
 גיא פלג אמר לוואלה ברנז'ה בתגובה : " המניע של המקור לא היה כספי .  הצגת הדברים כך היא מניפולציה המקור לקח על עצמו סיכון אישי ומשפטי עצום ".  בחברת  " החדשות "  סירבו להגיב לדברים .  

חשיפה : " החדשות "  שילמו 50,000 שקל עבור הקלטות נתניהו
לוואלה ברנז'ה נודע כי בחברת  " החדשות "  שילמו למקור סכום בסדר גודל של 15,000 דולר עבור הקלטות בנו של ראש הממשלה מסייר במועדוני חשפניות עם בנו של איש העסקים קובי מימון .  גיא פלג : " המניע של המקור לא היה כספי "
 
