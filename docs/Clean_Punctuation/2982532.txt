בנט על המנהרות : " מי שלא לומד ,  יטעה שוב ";  גורם בליכוד : " הוא משקר "
 יו"ר הבית היהודי התייחס לדבריו של ראש הממשלה ,  שאמר כי הקבינט דן באיום המנהרות לפני מבצע  " צוק איתן "  - בניגוד לטענות שהושמעו נגדו . " חובה עלינו ללמוד מטעויות העבר ולא להכחיש אותן ",  עקץ .  גורם בליכוד : " זה שקר מוחלט "
 נפתלי בנט הגיב הבוקר  ( שלישי )  לדבריו של ראש הממשלה בנימין נתניהו ,  שטען אמש כי הקבינט המדיני-ביטחוני דן באיום המנהרות לפני מבצע  " צוק איתן "   בניגוד לטענות הרווחות בתקשורת .  לדברי יו"ר הבית היהודי ,  נתניהו צריך לקחת אחריות על השלכות החלטותיו ולא להסתירן .  שעה קלה לאחר מכן התייחס גורם בליכוד לדבריו של שר החינוך והגיב בתקיפות : " הדברים נשמעים יפה ,  אך כמה חבל שהם שקר מוחלט .  העוצמה שלנו היא לא בשקר אלא באמת ".   בנט התייחס לנושא המנהרות ואמר כי נתניהו מתנער מאחריות . " כל מ"מ בצבא מפיק לקחים בסוף תרגיל כדי להימנע מטעויות עתידיות ולהשתפר ,  ומה שנכון למחלקת חי"ר ,  נכון כפליים עבור המנהיגות המדינית-ביטחונית של מדינת ישראל .  לקראת המערכה הבאה ,  חובה עלינו ללמוד מטעויות העבר ולא להכחיש אותן .  הפקת לקחי-אמת היא אות של עוצמה וביטחון עצמי .  מי שלא מוכן ללמוד משגיאות העבר ,  נדון לחזור עליהן בעתיד ",  כתב בחשבון הטוויטר שלו .
 לקריאה נוספת:נתניהו מתנצל בפני ערביי ישראל : " עבדו ושגשגו בהמוניכם"ח"כים ערבים זועמים על סרטון נתניהו : " ספין ,  לא קונים את מפגן הצביעות"ביטול חובת לימודי ליבה במוסדות חרדיים אושר בקריאה ראשונה 
גם יו"ר מפלגת יש עתיד ,  ח"כ יאיר לפיד ,  התייחס הבוקר לדוח המבקר . " ועדת החוץ והביטחון נפגשת היום עם הרמטכ"ל בדיוק כשאנחנו מציינים שנתיים למבצע 'צוק איתן' .  בתום המבצע החל מבקר המדינה לכתוב דוח על המבצע .  היו שם כשלים חמורים ,  גם בכל מה שקשור לדיווח לקבינט וגם בתהליכי קבלת ההחלטות .  אני קורא למבקר לזרז ככל האפשר את הדוח הסופי ,  מגיע למשפחות לדעת ומגיע לציבור הישראלי לדעת ". 
לדבריו , " ראש הממשלה טען אתמול ,  וסיבותיו עמו ,  שלא היו כשלים במלחמה הזאת ולא היו טעויות .  אני מצטרף מפה לקריאתו של שר החינוך ,  נפתלי בנט ,  שקרא לראש הממשלה ואמר לו שמלהכחיש שלא היו טעויות ולנסות להסביר שלא היו טעויות ,  אי אפשר להפיק לקחים .  דרכו של צה"ל היא להתמודד עם מבצע ,  להכיר בטעויות שלו ,  ומפיק לקחים ".  
נתניהו אמר בשיחות סגורות כי צה"ל פעל לאיתור פתרונות מבצעיים להשמדת מנהרות מינואר 2013 ומערכת הביטחון דנה עשרות פעמים בנושא .  זאת ,  בתגובה לביקורת החריפה שהופנתה למערכת הביטחון ולממשלה בכל הנוגע להיערכות נגד איום המנהרות לפני מבצע  " צוק איתן "  ובמהלכו .  
בעת המבצע ובתקופה ממושכת גם אחריו ,  נמתחה ביקורת במערכת הפוליטית ואף מצדם של חברי קבינט נגד נתניהו ושר הביטחון בזמן  " צוק איתן "  משה יעלון ,  על כך שהשרים וחברי הקבינט לא הכירו את איום המנהרות ולא דנו בפתרונות לו .  לוואלה !  NEWS נודע כי הקבינט קיים שמונה דיונים בנושא ויותר מ-20 דיונים מקצועיים כונסו בנוכחות נתניהו ומערכת הביטחון ,  שכללו את ראשי המחקר והפיתוח של האמצעים הטכנולוגיים ,  נציגי צה"ל וגורמי המודיעין שעסקו בפתרון איתור והשמדת מנהרות .  תוכן הדיונים בקבינט נותר חסוי ולא הותר לפרסום .
 שלשום קראו 32 משפחות משפחות שכולות של חללי מבצע  " צוק איתן "  להקים ועדת חקירה ממלכתית בראשות שופט שתבדוק את ההתנהלות לפני המבצע שנמשך 50 הימים ,  במהלכו ואחריו .  המשפחות פנו במכתב לנתניהו ולשר הביטחון אביגדור ליברמן ,  והבהירו כי יש להקים ועדה חיצונית לממשלה שתחקור את אירועי המבצע ,  שבו נהרגו 67 לוחמים וחמישה אזרחים .
  ( עדכון ראשון :  9:00 )  

בנט על המנהרות : " מי שלא לומד ,  יטעה שוב ";  גורם בליכוד : " הוא משקר "
 יו"ר הבית היהודי התייחס לדבריו של ראש הממשלה ,  שאמר כי הקבינט דן באיום המנהרות לפני מבצע  " צוק איתן "  - בניגוד לטענות שהושמעו נגדו . " חובה עלינו ללמוד מטעויות העבר ולא להכחיש אותן ",  עקץ .  גורם בליכוד : " זה שקר מוחלט "
 
