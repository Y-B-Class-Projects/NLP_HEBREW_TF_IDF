רק הראיות ידברו :  כשהיועמ"ש סימן את הקו האדום בתיקי נתניהו
היועמ"ש התייחס לראשונה להמלצות להעמיד לדין את ראש הממשלה בגין עבירות שוחד ,  ודחה דיווח לפיו יעניק לנתניהו יחס מיוחד מתוקף תפקידו .  כשנתן גיבוי מלא לעבודת המשטרה והודיע שלא ימהר להחליט תחת לחץ ,  הראה האיש שיכריע את עתיד נתניהו כי הוא האדם הנכון למשימה 
" רק הראיות ידברו בתיקי נתניהו ",  אמר אמש  ( חמישי )  היועץ המשפטי לממשלה אביחי מנדלבליט בדברים שנשא בכנס ידידי אוניברסיטת תל אביב ,  כמו רצה לומר  " אני לא מתרגש מכל הרעשים שמסביב ".  בקבלת ההחלטות בתיקי 1000 ו-2000 ינהג בדיוק כמו בכל תיק פלילי אחר ,  וייתעלם  " מרעשי הרקע ומן הקריאות הפסולות לקבל החלטה על פי שיקולים שאינם ממן העניין "  הוא הוסיף .  הוא הבהיר שהמבחן לפיו יפעל בהחלטתו אם להעמיד את ראש הממשלה לדין אם לאו יהיה מבחן ה"סיכוי סביר להרשעה ",  בדיוק כמו בכל תיק פלילי אחר .
 בכך דחה למעשה היועמ"ש לחלוטין דיווח שהתפרסם בשעתו כאילו העובדה שמדובר בראש ממשלה מכהן תהווה שיקול בין שיקוליו .  גם למנדלבליט ברור שלהחלטה להעמיד את נתניהו לדין יהיו השלכות על המפה הפוליטית ולמעשה על כל אזרח במדינה ,  אך הוא הבהיר שהוא לא יוסט מן הבחינה המשפטית הטהורה לא ימינה ולא שמאלה .  תיק נתניהו ככל תיק אחר.יותר מכך ,  אפילו לגבי לוחות הזמנים מנדלבליט שידר שאינו מתכוון למצמץ ולפעול תחת לחץ של שעון חול שהחול בו הולך ואוזל .
 עוד בוואלה !  NEWS:היועמ"ש מגבה את המלצות המשטרה : " תיקי נתניהו נוהלו לפי הספר"המפכ"ל אלשיך : " לפשיעה החקלאית יש משמעות אסטרטגית"סערה בבית המשפט בנצרת :  שופטת הורתה לעצור את חוקר המשטרה  
" אנחנו מודעים למשמעות הציבורית שכרוכה במצב הקיים - בו ביחס לראש ממשלה מכהן ,  עמדת המשטרה היא שהתגבשה תשתית ראייתית להגשת כתב אישום בעבירות של שוחד ומרמה והפרת אמונים "  אמר היועמ"ש .  אבל אצל מנדלביט קיימים תהליכי עבודה מסודרים ,  וכדי לקבל את ההחלטה הנכונה  " לא נחרוג מהם ,  ולא נקצר אותם ". 
כדי להדגיש עד כמה מדובר בתהליך שאינו קצר ,  פירט מנדלבליט את שלבי העבודה השונים ,  החל מהבחינה שתיעשה בפרקליטות מחוז תל אביב ,  דרך פרקליט המדינה , " ולאחר מכן ,  מכלול חומרי החקירה ,  והעמדות השונות ,  יובאו בפניי להכרעתי .  דרך עבודה זו היא דרכנו בקודש .  איננו מחדשים בכך דבר .  כך נהגו בעבר וכך אנו נוהגים בכל התיקים המובאים להכרעת היועץ המשפטי לממשלה .  מדובר בתהליך מקצועי - שאין בו קיצורי דרך ,  ואסור שיהיו ".  
למרות הדברים הברורים האלה ,  אני עדיין משוכנע שמנדלבליט ינחה את אנשיו ואותו עצמו לתת עדיפות ברורה לטיפול בתיקי נתניהו על פני נושאים אחרים שעל שולחנותיהם ,  וכאלו לא חסרים .  מצב בו ראש ממשלה מביע אי אמון בצמרת המשטרה ,  ועננה של חשד למעשי שחיתות מרחפת מעל ראשו ,  לא ראוי שיימשך משך חודשים ארוכים .  גם היועמ"ש יודע זאת .  אל מול מתקפתו של ראש הממשלה על ראשי המשטרה הגיבוי המוחלט שהעניק להם היועמ"ש לא הפתיע ,  אבל עוצמתו ראויה לציון .
 עוד ברור מדברי היועמ"ש כי אנשי התביעה הכללית שוחים היטב בחומר הראיות . " החקירה לוותה על ידי פרקליטות המדינה "  ציין מנדלבליט , " בפיקוח של פרקליט המדינה ושלי ,  ובין היתר נערכו עשרות ישיבות משותפות עם משטרת ישראל במהלך החקירה ".  ברור אמנם שהבחינה המשפטית תארך זמן ,  אך גם ההיכרות המוקדמת עם החומר תוכל לסייע לבחינה מהירה יחסית של הראיות .  
היועמ"ש ציין גם את חתימתו של הסכם  " עד מדינה "  שנחתם כזכור עם הרי הרו  " על מנת לתרום לגילוי האמת ".  אניח לרגע בצד את המלצות המשטרה .  לא לאנשי המשטרה המומחיות המשפטית לקבוע האם הצבר הראיות מקים סיכוי סביר להרשעה ובאילו עבירות .  ועדיין ,  חתימה על הסכם עד מדינה נעשית ככלל כאשר סבורים בפרקליטות שאותו עד הוא שותף לעבירות ,  ועדותו תוכל לתרום להפללתם של מי שביצעו עבירות חמורות יותר ,  ולכן החתימה על הסכם עד המדינה ראויה לדגש מיוחד .
 ואולי הנקודה המעניינת ביותר בדברי היועמ"ש לממשלה באה דווקא בתשובתו לשאלה אם לא ראוי שראש הממשלה יכריז על נבצרות כבר עתה .  לשאלה זו השיב היועמ"ש כי  " קודם כל בשלב הזה בוודאי שזה עניין שלו .  אני לא מציע לו דברים כאלה ,  אין לי שום כוונה כזו ,  ממש לא .  הוא חף מפשע כל עוד לא הוכח אחרת ,  אבל ברור שיש משמעות להמלצות .  יחד עם זאת ,  אין להן תוקף חוקי .  התוקף החוקי זה להגיש כתב אישום בכפוף לשימוע אם יש החלטה כזו .  בוודאי שאנחנו לא בשלב הזה עכשיו .  אם נגיע לשלב ההוא אז נצטרך לשקול את הדברים ".  
היועמ"ש אומר למעשה ,  כי אם תתקבל החלטה על הגשת כתב אישום נגד נתניהו יהיה צורך לבחון ,  מבחינה משפטית ,  האם נבצר ממנו למלא את תפקיד ראש הממשלה .  חוק יסוד הממשלה מדבר על הפסקת כהונתו של ראש ממשלה שהורשע בעבירה שיש עמה קלון .  שמענו בתקופה האחרונה על מועד ההרשעה כמועד שעד אליו יכול להגיע ראש הממשלה כשהוא בתפקיד ,  לפחות מן הבחינה המשפטית .  והנה ,  היועמ"ש לממשלה ,  בקולו ,  אומר שקיימת נקודה קודמת בה יהיה מקום לדון בנושא נבצרותו של ראש הממשלה מלמלא את תפקידו - הלא היא החלטה על הגשת כתב אישום ,  אם זו תהא החלטת היועץ .
 דבריו אלה של היועמ"ש משתלבים בהגיון העומד מאחורי פסקי הדין של בג"ץ בענייניהם של דרעי ופנחסי .  אז קבע בג"ץ כי על ראש הממשלה לפטר שר אם הוגש נגדו כתב אישום בגין עבירה חמורה .  המצב המשפטי לגבי ראש הממשלה שונה ומדבר במפורש רק על הרשעה בפלילים ,  ולא על הגשת כתב אישום ,  כמחייבת הפסקת כהונה ,  ולכן מעניינים במיוחד דברי היועמ"ש המסמנים את נקודת ההחלטה על הגשת כתב אישום ,  אם תהיה החלטה כזו ,  ככזו שמחייבת בחינה של נבצרות מלמלא את תפקיד ראש הממשלה .  

רק הראיות ידברו :  כשהיועמ"ש סימן את הקו האדום בתיקי נתניהו
היועמ"ש התייחס לראשונה להמלצות להעמיד לדין את ראש הממשלה בגין עבירות שוחד ,  ודחה דיווח לפיו יעניק לנתניהו יחס מיוחד מתוקף תפקידו .  כשנתן גיבוי מלא לעבודת המשטרה והודיע שלא ימהר להחליט תחת לחץ ,  הראה האיש שיכריע את עתיד נתניהו כי הוא האדם הנכון למשימה

