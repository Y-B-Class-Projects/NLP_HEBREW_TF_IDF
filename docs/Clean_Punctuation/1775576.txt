תנו להם ללכת לאו"ם
פנייה פלסטינית חד צדדית להכרה כמדינה באו"ם תסתום את הגולל על תהליך אוסלו ,  בו קיבלו עליהם שני הצדדים להגיע להסכם הדדי באמצעות מו"מ .  אריאל מורלי סבור שאם הפלסטינים יתכחשו לאוסלו  גם ישראל לא תהיה מחויבת להם יותר
בחודשים האחרונים מאיימים אבו מאזן ואנשיו כי אם לא תהיה התקדמות במשא ומתן עם ישראל - יפנו לאו"ם בבקשה להכיר ברשות הפלסטינית כמדינה .  כך ,  מנסים הפלסטינים לאיים על ראש הממשלה כדי שייכנע לתכתיבים מוקדמים אשר יביאו אותנו למו"מ בעמדה נחותה .  ואולם ,  במחשבה שנייה ,  בניגוד למה שנוטים לחשוב ,  פנייה כזו יכולה דווקא לשרת את האינטרס הישראלי .  
על פי הפרסומים בכלי התקשורת השונים ניתן להסיק כי האמריקאים והאירופים נוטים שלא לתמוך בבקשת הפלסטינים להכרה חד צדדית .  גם הם מבינים שאם יתמכו בפלסטינים ,  תהיה פגיעה חמורה בסטטוס קוו ובמנהגים הנהוגים בקהילייה הבינלאומית לניהול סכסוכים .  אם הם יתמכו בהקמת מדינה פלסטינית ללא הסכמת ישראל ,  לא יהיה מנוס אלא להכיר גם במדינה כורדית בעירק ,  סוריה ,  תורכיה ואירן ,  במדינה צ'צ'נית ברוסיה ,  במדינה טיבטית בסין ,  במדינה בסקית בספרד ועוד היד נטויה .
 העולם מבין כי הכרה במדינה פלסטינית ללא הסכם שלום עם ישראל תהיה חסרת משמעות .  היא לא תביא לנסיגת צה"ל לקווי הפסקת האש של מלחמת העצמאות ,  לא תעלים את ההתיישבות ביהודה ושומרון ,  לא תפתור את בעיית הפליטים ואפילו לא יענה על שאלת עזה והחמאס .
 
בנוסף ,  עולה השאלה מה ישיגו הפלסטינים בהכרזה חד צדדית ,  יותר מאשר היו יכולים להשיג בהסכם שלום ?  הרי ברק ואולמרט היו מוכנים לתת מעל ומעבר והפלסטינים סירבו .  אפילו האו"ם לא יכיר במדינה פלסטינית מעבר לגבולות 67' ואם זה מה שהפלסטינים רוצים הם היו יכולים פשוט לקבל את ההצעות הנדיבות של ראשי הממשלה הקודמים של ישראל .
 לאור כל זאת עולה כי איומה של הרשות הפלסטינית ריק מתוכן .  גם אם תהיה פנייה כזו לאו"ם סביר להניח כי בסופו של תהליך לא תהיה הכרה במדינה פלסטינית ואז כל המצב ישתנה .  לכולם ברור כי פנייה חד צדדית של הפלסטינים לאו"ם משנה את כללי המשחק ובפועל תסתום את הגולל ותתכחש לכל תהליך אוסלו ,  בו קיבלו עליהם שני הצדדים להגיע להסכם הדדי באמצעות מו"מ .  הפלסטינים יפרו את הסכמי אוסלו באופן חד צדדי ואז ישראל לא תהיה מחויבת להם .  ישראל תוכל לעשות שימוש הסברתי בצעד הזה כדי להוכיח שדווקא הצד השני הוא שאינו מעוניין בהסכם הדדי ,  ובכל מו"מ עתידי ידה של ישראל תהיה על העליונה .  לפיכך נתניהו- תן להם ללכת לאו"ם כי הם יקבלו שמום .
  *  אריאל מורלי הוא יו"ר הדור הצעיר בליכוד ,  גוף לא רשמי ששם לעצמו כמטרה לחדש את פעילות צעירי המפלגה

תנו להם ללכת לאו"ם
פנייה פלסטינית חד צדדית להכרה כמדינה באו"ם תסתום את הגולל על תהליך אוסלו ,  בו קיבלו עליהם שני הצדדים להגיע להסכם הדדי באמצעות מו"מ .  אריאל מורלי סבור שאם הפלסטינים יתכחשו לאוסלו  גם ישראל לא תהיה מחויבת להם יותר

