הרפורמה במינהל מקרקעי ישראל נפלה בהצבעה בכנסת
תבוסה לקואליציה :  הרפורמה המתוכננת נפלה ברוב של 19 מתנגדים .  קדימה : " נמשיך להיאבק ברפורמת הקרקעות של נתניהו ,  שאין בה שום בשורה לעשרות אלפי זוגות צעירים המשוועים לרכישת דירה "
 תבוסה לקואליציה :  הרפורמה במינהל מקרקעי ישראל נפלה הלילה בכנסת .  ברוב של 19 מתנגדים מול 15 תומכים ,  הצליחה האופוזיציה בראשות קדימה להפיל את הצעת החוק הממשלתית .
 בקדימה הביעו שביעות רצון מתוצאות ההצבעה ואמרו : " מדובר בסטירת לחי מצלצלת לנתניהו ולתוכניתו הפסולה להפרטת קרקעות מדינת ישראל .  קדימה תמשיך להיאבק ברפורמת הקרקעות של נתניהו שאין בה שום בשורה לעשרות אלפי זוגות צעירים המשוועים לרכישת דירה ". 
אחת הבשורות שאמורה היתה הרפורמה להביא היא שינוי מבנה הבעלות על קרקעות המדינה .  עד היום המדינה היתה הבעלים של הקרקעות  ( באמצעות המינהל )  ,  ובעלי הנכסים הוגדרו כחוכרים .  הרפורמה אמורה להעביר את הבעלות על הנכסים לכ-800 אלף בעלי דירות ובתים ולכ-38 אלף חוכרים בנכסי תעסוקה .
 כיום נדרשים החוכרים לקבל את אישור המינהל לשינויים בנכס ;  העברת הבעלות תייתר את האישור הזה ותצמצם את ההליכים הביורוקטיים ונקודות המגע של האזרח עם המינהל .  בממשלה מקווים להפחית כך את נפח העבודה של המינהל ,  ולאפשר לו להתמקד ביעדיו העיקריים - איתור ושיווק קרקעות לבנייה .
 השינוי השני הוא הפיכתו של מנהל מקרקעי ישראל לרשות ממשלתית - רשות מקרקעי ישראל - שתפקידיה המוצהרים יהיו ניהול ושיווק הקרקעות .  תחום התכנון של הקרקעות יועבר לרשויות המקומיות ,  והטיפול בחוכרים יועבר לחברות חיצוניות במיקור חוץ .
 הרשות החדשה אמורה לכלול שלוש חטיבות :  חטיבה עסקית ,  שתרכז את פעילות השיווק של הקרקעות ;  חטיבת שמירת הקרקע ,  שתהיה אחראית על שימור הקרקעות מפני פולשים ומסיגי גבול ותאתר קרקעות שבהן נעשה שימוש חורג ,  שאינו מתאים לייעוד המקורי ;  וחטיבת השירות ,  שתיתן שירות לחוכרים .
 לפני כחודשיים נחתם הההסכם קיבוצי בין מינהל מקרקעי ישראל להסתדרות העובדים .  ראש הממשלה ,  בנימין נתניהו ,  אמר בטקס החתימה כי המחסומים הביורוקרטיים בישראל מקשים מאוד על התכנון ועל השיווק של קרקעות מתוכננות . " כתוצאה מכך אנו מקבלים מחסור של 8,000 יחידות דיור בשנה ",  אמר נתניהו . " כשיש ביקוש גדול והיצע קטן המחירים הולכים כלפי מעלה .  אם לא נטפל בשני החסמים האלה ,  הבעיה תלך ותחריף ". 
נתניהו טען כי הרפורמה במינהל מקרקעי ישראל תביא לייעול עבודתו ,  לתוספת של מומחים ,  לצמצום בכוח אדם וליצירת נורמות ניהול חדשות .
 לדברי נתניהו ,  הרפורמה במינהל מקרקעי ישראל כוללת הפחתה של כוח האדם במינהל מ-750 ל-500 עובדים . " אלה דברים שיביאו לשינוי היסטורי ",  אמר ראש הממשלה . " הרפורמה באופן תפקוד המינהל תאפשר לנו לעשות מה שלא יכולנו לעשות .  המינהל יתמקד בשיווק של קרקעות קיימות ,  איתור והשבחה של קרקעות חדשות וגם בפיקוח על קרקעות המדינה ". 

הרפורמה במינהל מקרקעי ישראל נפלה בהצבעה בכנסת
תבוסה לקואליציה :  הרפורמה המתוכננת נפלה ברוב של 19 מתנגדים .  קדימה : " נמשיך להיאבק ברפורמת הקרקעות של נתניהו ,  שאין בה שום בשורה לעשרות אלפי זוגות צעירים המשוועים לרכישת דירה "
 
