האוצר יציג התקציב ל-2015 :  לא יועלו מסים ,  הגירעון יגדל
במשרד האוצר אמרו כי יעד הגירעון יהיה 3.18% ,  וכי התקציב  " נותן מענה לדרישות משרד הביטחון ".  גורמים ששוחחו עם ראש הממשלה התרשמו שיעד גירעון של יותר מ-3% לא מקובל עליו
 ( לפיד בשדרות ,  בחמישי :  מתחבטים בנושא תקציב הביטחון )  
מחלוקת על תקציב השנה הבאה :  שר האוצר יאיר לפיד יציג היום  ( ראשון )  לראש הממשלה בנימין נתניהו את תקציב המדינה לשנת 2015 .  התקציב שלפיד יציג מאופיין במדיניות שעליה הצהיר  הגדלת הגירעון ,  והימנעות מהעלאת מסים .  במשרד האוצר אמרו בצהריים כי יעד הגירעון בתקציב השנה הבאה יהיה 3.18% מהתוצר .  מדובר בעלייה מיעד הגירעון של השנה הנוכחית ,  שעמד על 3% . 
" במשרד האוצר גורסים כי לאור האינדיקטורים על האטה מסוימת בפעילות המשק אין זה נכון להעלות מסים ",  אמרו במשרד האוצר .  סוגיית המפתח היא התוספת לתקציב הביטחון אחרי מבצע  " צוק איתן "  שגרר הוצאות של מיליארדים .  ראש הממשלה נתניהו ושר הביטחון משה יעלון דורשים תוספת של כ-11 מיליארד שקלים ,  ואילו באוצר מסכימים לתוספת צנועה הרבה יותר .  באוצר אמרו בצהריים כי התקציב החדש  " נותן מענה לדרישות משרד הביטחון ,  כמו גם לצרכים החברתיים האזרחיים ".   
" אנו רואים חשיבות בשמירה על מסגרת ההוצאה ",  אמרה מנכ"לית משרד האוצר ,  יעל אנדורן . " התקציב שיוצג לראש הממשלה משקף את האיזונים הנכונים בין יעד הגירעון ,  דרישות משרד הביטחון ,  וסדר יום אזרחי-כלכלי ". 
עוד בוואלה !  חדשות:צה"ל על סרבני 8200 :  רק 10 שייכים למעגל העשייהפליט ריאליטי חשוד בביצוע מעשי סדום ושידול לאונסמכונית של חירשים הותקפה בצפון : " הייתי בטוחה שנמות "  
לפי החלטות שהתקבלו בממשלה ,  יעד הגירעון ב-2015 היה אמור להיות 2.5% מהתוצר .  תחילה שאף האוצר להציג יעד גירעון של 2.9% מהתוצר ב-2015 .  ואולם ,  לפיד העריך לאחרונה בשיחות סגורות כי הגירעון יגדל ויגיע עד 3.4% .  מנגד ,  גורמים ששוחחו בימים האחרונים עם ראש הממשלה התרשמו שיעד גירעון של יותר מ-3% לחלוטין לא מקובל על נתניהו .  לדברי אותם גורמים ,  הגדלת הגירעון תוביל להורדה בדירוג האשראי של מדינת ישראל ולהעלאת ריבית שתגרור בעקבותיה עלייה בהוצאות של שלושה מיליארד שקלים לפחות .
 נתניהו עצמו התייחס לנושא ביום חמישי האחרון .  בכנס של המכון הבינלאומי למדיניות נגד טרור אמר ראש הממשלה כי יש להגדיל את תקציב הביטחון ,  בלי להגדיל יתר על המידה את הגירעון : " הביטחון נשען כמובן על הכלכלה ואיננו רוצים לסכן אותה .  אנחנו צריכים להגדיל את תקציב הביטחון ,  אבל לעשות את זה בצורה אחראית שלא תוביל להגדלה חסרת רסן של הגירעון ".  
נתניהו המשיל את הסוגיה למשיכת יתר  ( אוברדראפט )  ,  והסביר : " אינך יכול ללכת לבנק ולהגיד ,  'יש לי אוברדראפט ואני הולך להגדיל אותו בלי הגבלה' ,  כי יסגרו לך את חשבון הבנק או שיעלו לך את מחיר הריבית לממדים שאתה לא תוכל לעמוד בהם ". 
לדברי ראש הממשלה , " אנחנו צריכים להגדיל את ההוצאות של הביטחון ולא להגדיל את הגירעון יתר על המידה .  ולכן עלינו למצוא את האיזון המתבקש בין הגדלה הכרחית של תקציב הביטחון לבין המשך מדיניות כלכלית אחראית שתוביל גם לביטחון רב יותר וגם להמשך הצמיחה הכלכלית שאפיינה את מדינת ישראל בעשור האחרון ". 
לפניות לכתב עמרי נחמיאס :  omri_n@walla.net.il 

האוצר יציג התקציב ל-2015 :  לא יועלו מסים ,  הגירעון יגדל
במשרד האוצר אמרו כי יעד הגירעון יהיה 3.18% ,  וכי התקציב  " נותן מענה לדרישות משרד הביטחון ".  גורמים ששוחחו עם ראש הממשלה התרשמו שיעד גירעון של יותר מ-3% לא מקובל עליו

