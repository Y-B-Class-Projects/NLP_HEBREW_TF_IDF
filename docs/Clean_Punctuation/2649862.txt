ליברמן : " אם אסד יפתח במלחמה ,  הוא יאבד את כל עולמו "
 יו"ר ועדת החוץ וביטחון הגיב לאיומיו של נשיא סוריה ,  בדבר פתיחת חזית נגד ישראל בגולן ואמר : " זה חישוב מוטעה לנסות ולפתוח במלחמה ".  נתניהו : " מי שרוצה לפגוע בנו ,  ייפגע "
 יו"ר ועדת החוץ והביטחון ,  ח"כ אביגדור ליברמן ,  התייחס היום  ( שני )  לדבריו של נשיא סוריה ,  בשאר אסד ,  לפיהם ארצו שוקלת פתיחת חזית נגד ישראל ברמת הגולן ,  ואמר : " זה יהיה חישוב מוטעה לנסות ולפתוח במלחמה ".  
העיתון הלבנוני אל-אחבאר ,  המקורב לחיזבאללה דיווח היום כי הנשיא אסד  " רציני לחלוטין "  ביחס לאיומיו נגד ישראל .  בשיחה עם עיתונאים ירדנים שעמם נפגש אמר אסד כי אין בכוונתו  " לשגר לישראל פגזים מאולתרים באופן אקראי מפעם לפעם ",  אלא הבהיר שהוא רוצה בלחימה ארוכת טווח . " ההתנגדות תהיה מחושבת ומתמשכת ,  ותדאג תמיד לשמור על יוזמה ולקבע את זירת הסכסוך באופן שישרת את המאבק ויפגע באויב ",  אמר .  
בתגובה לכך אמר היום שר החוץ לשעבר ליברמן בתדרוך לכתבים כי ישראל לא תיתן לו את התענוג לפתוח חזית בגולן ,  וכי  " הוא עלול לאבד את כל עולמו ".  ליברמן הבהיר כי  " אין לנו עניין להיכנס למלחמה פנימית בסוריה ,  אין לנו עניין לפתוח במלחמה נגד משטר אסד ".  במהלך דיון בוועדת החוץ והביטחון אמר מוקדם יותר היום ראש הממשלה ,  בנימין נתניהו ,  כי מי שמאיים  " לפגוע בנו או פוגע באזרחי ישראל - ייפגע ".  עוד הוסיף ראש הממשלה כי  " אנחנו רואים מזרח תיכון חדש ,  הוא גועש ורועש .  אנחנו רואים את זה בכל הגזרות ובמיוחד בצפון עם סוריה ".  לדברי נתניהו , " אנחנו מתמודדים עם ההתפתחויות הללו בנחישות .  זה מחייב אותנו לשמור על ביטחון אזרחינו ".  
הלילה דיווחה סוכנות הידיעות AP כי נשיא ארצות הברית ברק אובמה צפוי להחליט על העברת אמצעי לחימה לכוחות האופוזיציה הלוחמים בסוריה ,  ייתכן שכבר השבוע .  לפי הדיווח ,  גורמים רשמיים בארצות הברית אמרו כי תישקל גם האפשרות לשלוח סיוע של מטוסים שייצרו אזור האסור לטיסה בשמי סוריה  אפשרות שנחשבת סבירה פחות .  שליחת אמצעי הלחימה לאופוזיציה הסורית נשקלת כבר שבועות רבים ,  וזאת על רקע התחזקותו האחרונה של צבא סוריה בקרבות רבים מול המורדים .
 בבית הלבן מתכננים לקיים השבוע פגישות בנושא ,  כאשר צבא סוריה נערך למתקפה על העיר חומס  שכיבושה ינתק למעשה את כוחות האופוזיציה מדרום המדינה .  גורמים רשמיים העריכו כי במדינה השסועה שוהים כעת כ-5,000 אנשי חיזבאללה המסייעים לצבא אסד ,  בהמשך לסיוע שהעניקו בכיבוש העיירה קוסייר שעל גבול לבנון .  
לקריאה נוספת:אוסטריה :  אם התנאים ישתנו  ייתכן שנשוב לגולןישראל איימה על סוריה במהלך הקרבות בקוניטרה 

ליברמן : " אם אסד יפתח במלחמה ,  הוא יאבד את כל עולמו "
 יו"ר ועדת החוץ וביטחון הגיב לאיומיו של נשיא סוריה ,  בדבר פתיחת חזית נגד ישראל בגולן ואמר : " זה חישוב מוטעה לנסות ולפתוח במלחמה ".  נתניהו : " מי שרוצה לפגוע בנו ,  ייפגע "
 
