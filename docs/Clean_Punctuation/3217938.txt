חוסן לישראל דורשת מנתניהו :  הסר  " פרסום שקרי "  מהרשתות החברתיות
ראש הממשלה העלה פוסט בו תקף את הרמטכ"ל לשעבר ,  שלדבריו אמר כי הוא  " לא פוסל ישיבה עם מפלגות ערביות ",  אך נתניהו הסתמך על דיווח עם ציטוט שגוי מתוך ראיון שנתן גנץ  " לידיעות אחרונות ".  בחוסן לישראל תקפו : " ראוי שביום קשה זה יעסוק בניהול המדינה ולא בהפצת שקרים "
 במפלגת חוסן לישראל דרשו היום  ( שישי )  מראש הממשלה בנימין נתניהו להסיר מהרשתות החברתיות פוסט בו תקף את הרמטכ"ל לשעבר גנץ ,  בהתבסס על ציטוט מוטעה שלא נאמר על ידיו ,  בנוגע לישיבה בממשלה עם המפלגות הערביות .
 נתניהו העלה מוקדם יותר היום פוסט בצירוף צילום מסך של כתבה מאתר  " סרוגים "  שציטטה לכאורה את הריאיון שגנץ נתן ל"ידיעות אחרונות "  תחת הכותרת  " גנץ לא פוסל ישיבה עם הערבים בממשלה ". 
נתניהו כתב בפוסט הנלווה  " אחרי שאבו מאזן מעודד את גנץ ,  גנץ אומר שהוא לא פוסל ישיבה עם המפלגות הערביות .  מה עוד צריך כדי להוכיח שהבחירה היא או ממשלת שמאל בראשות גנץ או ממשלת ימין בראשות נתניהו ".  
בחירות 2019 - לקריאה נוספת:היועמ"ש :  לנתניהו אסור להשתמש בתמונות עם חיילים לצרכי תעמולת בחירותהאיש שאחראי על הבחירות לא רגוע : " גם כלי התקשורת צריכים להיזהר"תודה לדיל ,  תודה לרב ,  תודה לגלעד שרון :  הפתעת הנגב בליכוד 
עם זאת ,  הציטוט שיוחס לגנץ בכותרת הידיעה לא נאמר על ידו בראיון .  הציטוט המדויק הוא : " אני לא פוסל אף אחד שהוא ציוני ויודע לעבוד באינטראקציה עם הממשלה .  הערבים הם אזרחי המדינה ".  
בחוסן לישראל תקפו בחריפות את נתניהו . " ראוי שביום קשה זה ראש הממשלה יעסוק בניהול המדינה ובהגנת אזרחיה ולא בהפצת שקרים בטוויטר ,  באינסטגרם ובפייסבוק .  גם בחירות יתנהלו כאן בכבוד ובאמירת אמת .  אנו דורשים את הורדת הפרסומים השקריים במיידי ".  
במהלך השבוע פורסמו קטעים מהריאיון בו אמר גנץ כי  " השאלה המרכזית היא שאלה ביטחונית .  יש פה את שאלת האינטרס .  אנחנו ,  וגם ביבי אמר את זה בנאום בר אילן ,  לא מחפשים שליטה על אף אחד אחר ".  גנץ הוסיף כי  " אנחנו צריכים למצוא את הדרך שבה אנחנו לא מקיימים שליטה על אנשים אחרים ".  
עוד נשאל בין היתר אם הוא תומך במהלך הדומה לתוכנית ההתנתקות .  הוא אמר כי  " ההתנתקות בוצעה מתוך מחשבה מדינית של מדינת ישראל .  הושג ציון גבוה ביכולת של כל הצדדים לא לקרוע את העם לשניים ".  הרמטכ"ל לשעבר הוסיף כי צריך  " לקחת את הלקחים ולממש אותם במקומות אחרים ".  
הציטוטים הובילו לשרשרת תגובות מהמפלגות השונות .  כך למשל מהליכוד נמסר בתגובה : " אמרנו לכם :  גנץ יקים ממשלת שמאל בעזרת גוש חוסם שנשען על טיבי והרשימה המשותפת ".  מהימין החדש נמסר בתגובה : " אנחנו מודים לגנץ שהוריד את המסכה .  בני גנץ עוקף את גבאי משמאל ורוצה לגרש עוד יהודים מהבית במהלך התנתקות חד צדדית מיהודה ושומרון ".  
בחוסן לישראל המשיכו בקרב התגובות ,  והבהירו כי  " נתניהו ,  שהצביע בעד ההתנתקות ,  ורגב ,  שדיבררה אותה עם חיוך על הפנים ,  לא יטיפו לנו על אחריות מדינית וביטחונית .  בממשלת גנץ לא יהיו פעולות חד-צדדיות הקשורות לפינוי יישובים ".  

חוסן לישראל דורשת מנתניהו :  הסר  " פרסום שקרי "  מהרשתות החברתיות
ראש הממשלה העלה פוסט בו תקף את הרמטכ"ל לשעבר ,  שלדבריו אמר כי הוא  " לא פוסל ישיבה עם מפלגות ערביות ",  אך נתניהו הסתמך על דיווח עם ציטוט שגוי מתוך ראיון שנתן גנץ  " לידיעות אחרונות ".  בחוסן לישראל תקפו : " ראוי שביום קשה זה יעסוק בניהול המדינה ולא בהפצת שקרים "
 
