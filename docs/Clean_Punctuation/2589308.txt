נתניהו שכח להודות לשוטרים ותיקן : " עבודה מאומצת "
 אתמול חילק ראש הממשלה שבחים לרשימה ארוכה של גורמים ,  על מעורבותם ב"עמוד ענן ".  את כחולי המדים שכח ,  והיום מיהר לתקן את העוול במטה הארצי : " אתם השדרה המרכזית של העורף "
 בהצהרתו אמש על הפסקת הלחימה בעזה ,  חילק ראש הממשלה נתניהו מחמאות לשורה ארוכה של גורמים שלקחו חלק במבצע  " עמוד ענן "  ובמאמצים הבינלאומיים לסיומו .  נתניהו שיבח את הנשיא אובמה ,  את מזכירת המדינה קלינטון ,  את שר החוץ ליברמן ואת שר הביטחון ברק ,  ואפילו את סיעות האופוזיציה שהתייצבו מאחוריו .  אחר כך הודה לרמטכ"ל ,  לראש השב"כ ,  לראש המוסד ,  למפקדי צה"ל ולמפתחי כיפת ברזל ,  לחיילי המילואים שעזבו את משפחותיהם ולראשי הערים והמועצות שגילו מנהיגות בהובלת העורף .  ברשימת הקרדיטים הארוכה שחילק נתניהו נפקד מקומם של כמה גופים חשובים ,  שעבדו בקדחתנות יתרה בימי הלחימה - ועם סיום הנאום החלו עשרות טלפונים זועמים בין קציני משטרה וכיבוי אש שגילו לתדהמתם שנתניהו שכח להודות להם .  היום מיהר נתניהו לנסות ולתקן את העוול ,  כשביקר במטה הארצי של המשטרה בירושלים .
" אנו ערוכים לפעול אם השקט יופר .  אני יודע שיש אזרחים שמצפים לפעולה חזקה יותר .  אנחנו מוכנים ,  אך נותנים סיכוי להפסקת האש .  יש לנו הישגים גדולים .  צה"ל היכה בארגוני הטרור "   ,  אמר נתניהו ,  פחות מיממה לאחר כניסתה לתוקף של הפסקת האש .  נתניהו הגיע לביקור יחד עם השר לביטחון הפנים יצחק אהרונוביץ' והמפכ"ל רב-ניצב יוחנן דנינו .  
ראש הממשלה שיבח את המשטרה ואמר : " באתי לומר לכם ולכל שוטרי משטרת ישראל תודה .  עבדתם בצורה מאומצת ובהצלחה יוצאת דופן .  אתם השדרה המרכזית של העורף .  אני רוצה להודות לכם בשם כל אזרחי ישראל ".  ראש הממשלה ציין כי העורף תפקד מצוין בזמן המבצע . " השקענו בו מיליארדים ,  עשינו הכנות ,  המערכת הזאת תיפקדה היטב ,  יישמה לקחים ,  בניגוד לציפיות של אויבינו ".  
השר לביטחון הפנים נזעק להשיב את כבודם האבוד של אלפי השוטרים ,  הכבאים ,  והפרמדיקים של כוחות ההצלה שעבדו ימים כלילות במסגרת המבצע . " אתם הראשונים להגיע לכל זירה ולטפל במסירות באזרחים ",  ציין אהרונוביץ' בהודעה שפרסם מיד בתום נאומו של נתניהו .  גם נתניהו עצמו הבין ששגה ,  וכמה דקות לאחר נאומו פרסמה לשכתו הודעה על שיחת טלפון לאהרונוביץ' ולמפכ"ל בניסיון לתקן את המצב . " ראש הממשלה ביקש לשלוח תודות בשמו ובשם אזרחי ישראל לשוטרי משטרת ישראל ,  שעבדו סביב השעון ועשו לילות כימים כדי להגן על המדינה ",  נמסר בהודעה .  היום המשיך נתניהו במאמצי התיקון ,  כשקיים את הפגישה עם סגל הפיקוד הבכיר של המשטרה במטה הארצי .
 גורמים בסביבתו של נתניהו אישרו כי ראש הממשלה אכן שכח לציין את תרומתם של אנשי המשטרה בנאומו ,  אך הסבירו טרם הביקור כי  " מטבע הדברים ,  אחרי שבוע ארוך של לחימה ,  יכולות לקרות טעויות בנאום שכזה .  ראש הממשלה בעצמו הבין שנעשתה טעות וביקש לתקן אותה מיד אחרי הנאום בשיחה שקיים עם המפכ"ל והשר לביטחון הפנים ,  והוא ימשיך להדגיש את הערכתו העמוקה לפעילות המשטרה במפגש היום ". 
בביקור היום שיבח אהרונוביץ' את ראש הממשלה ואמר לו : " ניהלת את המבצע ביד רמה .  השיקול היחיד לנגד עיניך הוא טובת אזרחי ישראל ".  השר הודה למפכ"ל ולשוטרים ולמפקד מחוז דרום שנכנס לתפקידו רק יומיים לפני תחילת המבצע . " הגענו ראשונים לכל זירה ופעלנו להשבת הסדר על כנו ,  לצד מלחמה בפשיעה ובתאונות הדרכים ",  אמר המפכ"ל בדבריו . " לכלל השוטרים היה ברור שמשטרת ישראל משמשת למעשה עמוד השדרה של העורף ".  

נתניהו שכח להודות לשוטרים ותיקן : " עבודה מאומצת "
 אתמול חילק ראש הממשלה שבחים לרשימה ארוכה של גורמים ,  על מעורבותם ב"עמוד ענן ".  את כחולי המדים שכח ,  והיום מיהר לתקן את העוול במטה הארצי : " אתם השדרה המרכזית של העורף "
 
