ביטן : " בדקנו את הפייסבוק של אנשי התאגיד  הם שמאלנים מובהקים "
 באירוע  " שבתרבות "  בחולון טען יו"ר הקואליציה כי עובדי תאגיד השידור הציבורי  " רוצים לממש את האג'נדה שלהם ".  ארגון העיתונאים : " המעשים חמורים ".  ביטן : " התקשורת צבועה ,  משתמשים בפייסבוק למנוע מינויי אנשי ימין "
  ( בווידאו :  דיון חירום על התאגיד בכנסת ,  השבוע )  
יו"ר הקואליציה ח"כ דוד ביטן  ( הליכוד )  התייחס היום  ( שבת )  באירוע  " שבתרבות "  בתיאטרון חולון לצעדים לביטול הקמתו של תאגיד השידור הציבורי החדש ולצוות הבדיקה שהוקם בנושא .  לדבריו , " התאגיד יהיה אנטי-ממשלתי באופן מוחלט .  בדקנו את הפייסבוק של מיכל דגון ,  מדובר באנשים שמאלנים באופן מובהק והם רוצים לממש את האג'נדה שלהם ". 
לטענת ביטן ,  לאחר שהעלה את סוגיית ההשלכות הכלכליות של סגירת התאגיד או של השארתו , " הוחלט להקים צוות .  מדובר בצוות של מנכ"לים ולא ועדה .  אני לא רציתי את הצוות .  אני חושב שהיה צריך לסיים את התהליך בראשון  לכאן או לכאן ".  הוא הבהיר כי הצוות יקבע  " אם לייעל את רשות השידור לתקציב שמשרד האוצר דיבר עליו ". 
עוד בוואלה !  NEWS:הוועדה היא ניצחון קטן לכחלון  והסולם שיביא את נתניהו לחיסול התאגידנתניהו וכחלון יבחנו את עלויות התאגיד ,  ההצבעה על פירוקו נדחתה"ראש הממשלה לא רוצה שידור ציבורי ":  דיון חירום על התאגיד בכנסת  
" לא רואה מצב שהתאגיד לא יבוטל ",  הוסיף ביטן . " הקמת הצוות  משמע פירוק התאגיד ".  כמו כן ,  ביטן טען כי ראש הממשלה בנימין נתניהו  " לא זרק אותי לגלגלים ,  אני בקשר רציף וטוב איתו .  יש היררכיה ,  הקביעה הסופית היא של ראש הממשלה ,  ואני מכבד את זה ". 
הוא הוסיף כי  " התקשורת מתעסקת בתאגיד באופן אובססיבי ,  התעסקות סובייטית .  אתם עושים את זה בגלל החברים שלכם בתאגיד ".  לדבריו , " אנחנו לא מפחדים מהתקשורת ,  למדנו לחיות עם תקשורת נגדנו ".  כמו כן ,  הוא טען כי הוא שוקל להגיש תביעה נגד רוגל אלפר ,  עיתונאי  " הארץ ",  בשל  " הספינים הקנויים "  שלו .
" הערב אני לא הולך לעצרת של רבין ,  במקרה לא מסתדר לי ",  אמר ביטן ,  לאחר ביטול העצרת המרכזית בכיכר רבין . " אני בעד עצרת ממלכתית .  אם הייתי צריך לקבל החלטה הייתי מממן את העצרת הזאת ,  ומקיים עצרת ממלכתית ולא עצרת של השמאל ".  לטענתו , " לא מדובר ברצח פוליטי ,  זה לא היה רצח פוליטי וזה לא קשור לפוליטיקאים ,  אלא רצח שנעשה על ידי אדם שרצה לעצור תהליך ".  
מארגון העיתונאים נמסר בתגובה לדבריו של ביטן : " נפנה ליועץ המשפטי לממשלה שיחקור את חוקיות המעשים החמורים שמשתקפים מדבריו של ח"כ דוד ביטן ".  על פי ההודעה ,  בנוגע לבדיקת דפים של עיתונאים בפייסבוק  ," ההתבטאות של יו"ר הקואליציה והמעשים החמורים שהיא משקפת מהווים חציית קו אדום .  זו גם פגיעה בפרטיות של עיתונאי התאגיד ,  גם ניסיון מקארתיסטי לתייג עיתונאים ולהלך עליהם אימים וגם אפליה פסולה על פי חוק שוויון הזדמנויות בעבודה .  עם צאת השבת ,  יפנו היועצים המשפטיים של ארגון העיתונאים ליועץ המשפטי לממשלה כדי שיחקור את חוקיות מעשים אלה ". 
ביטן התייחס פעם נוספת לסוגיה עם הישמע הביקורת על דבריו . " צביעות העיתונאים חוגגת .  להם מותר לחטט בפייסבוק של אנשי ימין ולהשתמש בזה כדי למנוע את מינויים לתפקידים במדינה .  כפי שעשו לדוגמא במקרה של רן ברץ ,  כך עשו כמעט בכל מינוי שהליכוד מביא ",  אמר והוסיף : " התקשורת מחטטת בעמודי הפייסבוק כדי למצוא ולו שמץ של התבטאות כדי לפגוע במועמד .  אך כשזה נוגע להם ,  מותר לקלל ,  לפגוע ולהסית ללא כל הפרעה בשם חופש הביטוי ".  
" אני מאשים את התקשורת בצביעות .  את ההתבטאויות של ראשי התאגיד לא חיפשתי בפיייסבוק ,  הם הגיעו אל פתח ביתי ,  כנראה מאנשים שנמאס להם מהצביעות של אלה המנהלים קמפיין מכוער בשם 'חופש הביטוי' .  מה גם שהפייסבוק היא זירה ציבורית וכל שמתפרסם בה פתוח לעיני כל .  מדובר בחלק מהמנהלים האחראים על הפעילות העיקרית של התאגיד והגיע הזמן שהציבור ידע מי נשלח למערכה בתאגיד שממומן מכספי ציבור ואשר על פי החוק צריך להיות מגוון .  מי שמאשים אותי במקארתיזם שיאשים את עצמו ואת חבריו העיתונאים בחוסר סובלנות כלפי כל מי שלא חושב כמותם ". 
 ( עדכון ראשון :  11:28 )  

ביטן : " בדקנו את הפייסבוק של אנשי התאגיד  הם שמאלנים מובהקים "
 באירוע  " שבתרבות "  בחולון טען יו"ר הקואליציה כי עובדי תאגיד השידור הציבורי  " רוצים לממש את האג'נדה שלהם ".  ארגון העיתונאים : " המעשים חמורים ".  ביטן : " התקשורת צבועה ,  משתמשים בפייסבוק למנוע מינויי אנשי ימין "
 
