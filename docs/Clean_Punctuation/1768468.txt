הקונגרס מתנגד להכרזה חד צדדית על מדינה פלסטינית
בית הנבחרים של ארה"ב אישר החלטה המתנגדת להכרזה חד צדדית על מדינה פלסטינית .  ההחלטה קוראת לממשל אובמה לפעול לסיכולו של מהלך כזה .  עם זאת להצהרה אין תוקף מחייב
בית הנבחרים של ארצות הברית אישר הלילה  ( חמישי )  בלי הצבעה החלטה המביעה התנגדות להכרזה חד צדדית על מדינה פלסטינית .  לפי ההחלטה ,  שיש לה תוקף הצהרתי בלבד ,  ארה"ב תביע  " תמיכה במו"מ לפתרון הסכסוך הישראלי-פלסטיני ותגנה אמצעים חד צדדיים להכריז או להכיר במדינה פלסטינית או לכל מטרה אחרת ".  בתוך כך ,  ראש הממשלה בנימין נתניהו יכנס היום את שרי פורום השביעייה בלשכתו בתל אביב לדיון בביקורו של השליח האמריקאי למזרח התיכון ,  ג'ורג' מיטשל ,  וחידוש התהליך המדיני .  מיטשל ייפגש היום עם שרת החוץ של האיחוד האירופי קתרין אשטון בבריסל ולאחר מכן יטוס לפריס וייפגש עם שר החוץ הצרפתי מישל אליו מרי .  מטרת הפגישות היא לשרטט מתווה חדש לחידוש השיחות בין ישראל לפלסטינים .  מקור פלסטיני ברמאללה מסר כי בפגישה עם אבו מאזן ביום שלישי מיטשל הציע לקיים  " שיחות מקבילות "  במשך שישה שבועות כדרך לחדש את המשא ומתן .
 אתמול הודיעה הליגה הערבית כי היא לא תתמוך בהמשך משא ומתן בין ישראל לפלסטינים עד שארצות הברית תגיש  " הצעה רצינית "  לקידום תהליך השלום .  מזכ"ל הליגה הערבית ,  עמרו מוסא ,  אמר לעיתונאים בקהיר כי  " הוועדה החליטה שלא להמשיך במשא ומתן עד שתוגש הצעה רצינית ,  שתאפשר את סיומו של הסכסוך הערבי- ישראלי ". 

הקונגרס מתנגד להכרזה חד צדדית על מדינה פלסטינית
בית הנבחרים של ארה"ב אישר החלטה המתנגדת להכרזה חד צדדית על מדינה פלסטינית .  ההחלטה קוראת לממשל אובמה לפעול לסיכולו של מהלך כזה .  עם זאת להצהרה אין תוקף מחייב

