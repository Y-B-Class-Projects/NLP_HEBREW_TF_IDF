גנרל מצרי הגיע לישראל לדון בעסקת שליט
אתר חדשות פלסטיני דיווח כי גנרל מצרי בכיר הגיע במפתיע לת"א לדון בעסקת שליט .  שלטונות מצרים מפעילים לחצים כבדים על חמאס במטרה להביא את עסקת שליט לסיומה
גנרל בכיר במודיעין המצרי הגיע היום  ( שלישי )  במפתיע לתל אביב כדי לדון בעסקה לשחרורו של החייל החטוף גלעד שליט .  אתר חדשות פלסטיני דיווח כי הגנרל ,  מוחמד איברהים ,  צפוי לדון עם גורמים ישראלים בנושאים נוספים ,  כגון המצור על רצועת עזה והמעברים אליה .
 בימים האחרונים מפעילים שלטונות מצרים לחצים כבדים על חמאס במטרה להביא את פרשת שליט לסיום .  מקורות פלסטינים דיווחו לאתר חדשות פלסטיני כי ישראל העבירה מסר לחמאס דרך נשיא ארה"ב לשעבר ג'ימי קרטר ,  שביקר ברצועה ,  בו הודיעה כי היא מסכימה לשחרר את רוב השמות המופיעים ברשימת חמאס תמורת שחרור שליט .
" ישראל ממתינה כעת למכתב התשובה של גלעד שליט למכתב שהעבירו לו הוריו ,  נועם ואביבה ,  על מנת לוודא שהוא עדיין בחיים ",  מסרו . " לאחר מכן תסכים ישראל לקדם את המגעים לשחרור שליט ולסיים את הפרשה ".  המקורות מסרו כי ממשלת נתניהו מעוניינת לסיים את הפרשה ולפיכך היא הביעה הסכמה לשחרר שמות רבים מתוך הרשימה ,  חלקם בכירים בחמאס .
 בתוך כך חסמו הבוקר עשרות פעילי המטה למען שחרורו של החייל החטוף גלעד שליט שלושת מעברי הגבול לרצועת עזה .  מדובר במעברים ארז ,  קרני וכרם שלום .  הפעילים הביאו עמם טרקטורים מקיבוצים הסמוכים למעבר הגבול בכרם שלום ובמקביל חוסמים בגופם את תנועת המשאיות לעבר מסוף המטענים .  עד לשעה 8:00 בבוקר הצליחו שתי משאיות בלבד להתקדם לכיוון המעבר ותנועת שאר המשאיות נעצרה .
 נעם שליט ,  אביו של החייל החטוף גלעד שליט ,  השתתף אתמול בישיבת סיעת הליכוד בכנסת .  במהלך הישיבה אמר ראש הממשלה בנימין נתניהו ,  כי בכוונתו להעלות את עניינו של גלעד בפגישותיו השבוע עם נשיא צרפת ניקולא סרקוזי וראש ממשלת איטליה סילביו ברלוסקוני ,  כפי שעשה גם בפגישתו עם נשיא ארצות הברית ברק אובמה .  נתניהו גם ביקש מנעם שליט למסור לרעייתו ולילדיו ,  כי הנחה את הגורמים המדיניים והביטחוניים  " לעשות כל מאמץ להשבתו של גלעד בריא ושלם ,  במהירות האפשרית .  אני רואה בזה אחריות אישית שלי ושל הממשלה ". 

גנרל מצרי הגיע לישראל לדון בעסקת שליט
אתר חדשות פלסטיני דיווח כי גנרל מצרי בכיר הגיע במפתיע לת"א לדון בעסקת שליט .  שלטונות מצרים מפעילים לחצים כבדים על חמאס במטרה להביא את עסקת שליט לסיומה

