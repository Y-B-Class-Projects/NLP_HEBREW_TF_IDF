הרצוג תוקף את נתניהו : " מדיניותו מסכנת את ישראל "
 ראש האופוזיציה מתח ביקורת חריפה על ראש הממשלה ,  וטען כי הוא  " לא מציע שום פתרון ".  לדבריו ,  אבו מאזן הבטיח לפעול נגד האיומים מחמאס . " תומכי הליכוד שכחו את תורתו של בגין "
 יו"ר האופוזיציה ,  חבר הכנסת יצחק הרצוג ,  הביע היום  ( שבת )  ביקורת קשה על המדיניות הביטחונית של ראש הממשלה ,  בנימין נתניהו ,  וטען כי זו  " מסכנת את מדינת ישראל ".  הרצוג ,  שאמר את הדברים באירוע  " שבתרבות "  בתיאטרון חולון ,  הוסיף : " נתניהו כל הזמן מכדרר .  הוא לא מציע שום פתרון למצב הבעייתי הזה ". 
לדבריו , " אין ביטחון לאזרחים ,  ולציבור הישראלי אין שום אמון אמיתי בפרטנר לשלום .  לא נוכל לקיים מדינה יהודית ודמוקרטית אם נספח את השטחים עד הירדן .  תומכי הליכוד נותנים לאלקינים ולדנונים לשלוט בהם .  הם שכחו מזמן את תורתו של בגין ". 
הרצוג התייחס לחטיפת שלושת הנערים וסיפר כי שוחח עם יו"ר הרשות הפלסטינית ,  אבו מאזן ,  ביום שבו חתם על ההסכם ממשלת האחדות עם חמאס . " שאלתי אותו איך הוא הולך להגיע להסכם עם חמאס אם הוא לא יתפרק נשקו ",  סיפר הרצוג . " מאז הבטיח לי אבו מאזן שהוא ישתף פעולה במציאת הילדים החטופים ,  ויפעל להורדת האיומים על אזרחי ישראל מצד חמאס ".  
עוד בוואלה !  חדשות:האיום מעיראק מתקרב : " ישראל תסייע צבאית לירדן אם תותקף"פרס במסר לארה"ב : " המשיכו להפעיל לחץ על חמאס"מבקשי המקלט : " נישן ביער עד שיכירו בנו כפליטים " 
" השב"כ לא מסוגל לשלוט בכל השטחים ביהודה ושומרון ",  טען הרצוג . " אפילו משרד הביטחון הודה שהחטיפה נעשתה מתחת לרדאר של השב"כ .  צריך לשתף פעולה עם 'הטובים' שרוצים לשתף פעולה איתנו ".  הוא הוסיף : " האדישות המצערת למצוקת החטופים כמו גם האזהרה של מדינות אירופה למשקיעים שלא להשקיע בירושלים ומעבר לקו הירוק היא עוד עדות כואבת להתדרדרות במעמדה של ישראל בעולם ". 
ראש האופוזיציה אף הצהיר שהוא ירכיב את הממשלה הבאה ,  וקרא ליו"ר מפלגת  " יש עתיד ",  יאיר לפיד ,  וליו"ר מפלגת  " התנועה ",  ציפי לבני , " להיפרד מממשלת נתניהו "  ולחבור אליו . " אני הגורם היחיד שיכול לדבר עם החרדים וגם עם לפיד ,  ואני היחיד שיכול להרכיב גוש מרכז-שמאל שיהווה אלטרנטיבה לממשלת ביבי ",  אמר .  
עוד התייחס הרצוג למדיניות הכלכלית שמתווה שר האוצר לפיד ,  וטען : " דוח העוני חושף פער עצום .  אני מפנה אצבע מאשימה כלפי לפיד ונתניהו וכלפי המשטר הקפיטליסטי שפוגעים בחברה הישראלית .  גישתו של יאיר לפיד מתנשאת ,  יש משפחות שבקושי מצליחות לשרוד בגלל משטר הקצבאות שלו ,  והעוני מכרסם בכל החברה ישראלית ".  

הרצוג תוקף את נתניהו : " מדיניותו מסכנת את ישראל "
 ראש האופוזיציה מתח ביקורת חריפה על ראש הממשלה ,  וטען כי הוא  " לא מציע שום פתרון ".  לדבריו ,  אבו מאזן הבטיח לפעול נגד האיומים מחמאס . " תומכי הליכוד שכחו את תורתו של בגין "
 
