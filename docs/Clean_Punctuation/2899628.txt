צעד נוסף לקידום מתווה הגז :  סמכויותיו של כחלון יועברו ללוין
בשל ניגודי עניינים שבהם מצוי שר האוצר משה כחלון עקב חברותו עם הטייקון קובי מימון ,  הוחלט להעביר את סמכויותיו בנוגע למשק הגז לשר התיירות יריב לוין .  מדובר באיתות של נתניהו על רצונו לקדם את המתווה ,  שעדיין תקוע
 ( השר שטייניץ : " העיכוב באישור מתווה הגז פוגע בכלכלת ישראל ")  
סמכויותיו של שר האוצר משה כחלון בנוגע למשק הגז יועברו בישיבת הממשלה הקרובה לידי שר התיירות יריב לוין - כך נודע היום  ( חמישי )  לוואלה !  NEWS .  מדובר בצעד נוסף בדרך לקידום מתווה הגז ,  התקוע זה כמה חודשים .  עם זאת ,  בעיה אחרת הקשורה בסמכויותיו של השר אריה דרעי בנוגע לממונה על ההגבלים העסקיים עדיין עומדת בעינה ,  כך שנכון לעכשיו המתווה עדיין לא יכול לצאת לדרך .  מדובר ,  כך נראה ,  באיתות מצדו של ראש הממשלה בנימין נתניהו כי הוא נחוש לקדם את המתווה .
 העברת הסמכויות מכחלון ללוין מגיעה שבועיים לאחר שהמשנה ליועץ המשפטי לממשלה ,  דינה זילבר ,  שלחה מכתב מפורט ובו פירטה באילו תחומים כחלון לא יוכל לטפל בשל ניגודי עניינים שבהם הוא מצוי ,  עקב חברותו עם טייקון הגז קובי מימון ,  שעליה הצהיר . " נוכח הצהרתך כי קובי מימון הוא חבר קרוב שלך ,  עליך להימנע מלטפל בעניינים הנוגעים אליו או אל עיסוקיו באופן אישי ",  כתבה זילבר ,  והוסיפה : " יש בקשר עם קובי מימון כדי למנוע ממך לעסוק בנושאים המשפיעים באופן מהותי על האינטרסים של ישראמקו בתחום הגז הטבעי .  יש לחדד ולהבהיר כי בהתאם לכך ,  עליך להימנע בנושא הגז הטבעי מכל עיסוק בהיבטים שבהם יש השפעה על בעלי החזקה בשדות הגז ,  אף אם אינו נוגע באופן ישיר לחברת ישראמקו או למאגר תמר ". 
עוד ידיעות בוואלה !  NEWS:הימין נגד צמצום ביקורי יהודים בהר הבית ;  לשכת רה"מ : " אין הצעה כזו"משפחת הרוג בספינת המרמרה תובעת את אהוד ברק : " עליו האחריות"הפלסטיני שדרס למוות יהודי ליד חברון :  זה לא פיגוע ,  חששתי לחיי 
משמעות ההוראות של זילבר הן כי על כחלון נאסר לעסוק בנושא מיסוי רווחי נפט וגז ,  המצוי כיום באחריותו ,  וכן ברגולציה על הפקת גז ונפט ועל שיווק גז ,  המצויה בעיקרה באחריות שר האנרגיה והמים ,  אך עניינים מסוימים הקשורים בה נתונים לאישורו של כחלון .  תחום אחריות נוסף שיעבור מכחלון ללוין הוא הפיקוח על מחירים בכל הקשור לגילויי נפט .  
כחלון היה מעוניין ששר אחר ממפלגת כולנו יקבל את הסמכויות .  תחילה הוא ביקש להעביר את הסמכויות לשר להגנת הסביבה ,  אבי גבאי ,  אולם ייעוץ משפטי שקיבל הבהיר כי מהלך זה עלול להיות בעייתי .  זאת ,  משום שכחלון הוא יו"ר מפלגתו של גבאי והוא זה שמינה אותו לשר ,  דבר שעלול להציב את גבאי בעמדה בעייתית .  השר השלישי במפלגה ,  יואב גלנט ,  מצוי גם הוא בניגוד עניינים בתחום האנרגיה ,  ולכן נאלץ שר האוצר להסכים להעביר את הסמכויות לשר יריב לוין ,  אשר מוערך הן על ידו והן על ידי ראש הממשלה נתניהו .  
כאמור ,  העברת הסמכויות היא עוד נדבך הקשור ברגולציה על הפקת ושיווק הגז ,  דבר שיש לו משמעות בהקשר לקידום המתווה ,  אך לא תפתור את הפלונטר הפוליטי בן ארבעת החודשים שבו מצויה הממשלה בכל הנוגע לסמכויותיו של השר אריה דרעי בעניין הממונה על ההגבלים העסקיים .  דרעי סירב להשתמש בסמכויותיו בהתאם לסעיף 52 בחוק ,  והציע להעביר את הנושא לדיון במליאת הממשלה ,  אלא שלמהלך זה לא נמצא רוב במליאת הכנסת ,  ומאז טרם נמצא לנושא פתרון .  

צעד נוסף לקידום מתווה הגז :  סמכויותיו של כחלון יועברו ללוין
בשל ניגודי עניינים שבהם מצוי שר האוצר משה כחלון עקב חברותו עם הטייקון קובי מימון ,  הוחלט להעביר את סמכויותיו בנוגע למשק הגז לשר התיירות יריב לוין .  מדובר באיתות של נתניהו על רצונו לקדם את המתווה ,  שעדיין תקוע

