דוח המבקר על  " צוק איתן "  אילץ את יעלון לשוב לחיקו של נתניהו
ממצאי הדוח הביאו את שר הביטחון לשעבר  שבימים כתיקונם יוצא נגד ההנהגה הקיימת - לעמוד בחזית אחת עם נתניהו ,  מול אויבו בנט .  אחרי הדוח ,  והביקורת במשפט אזריה ,  יעלון נאבק לשמר את תדמיתו הביטחונית ולמתג עצמו כ"חייל של המדינה "
 מבלי להמעיט בחומרת הממצאים של דוח מבקר המדינה על מבצע  " צוק איתן "  שפורסם השבוע ,  במניין המנצחים והמפסידים הפוליטי הקר ,  די ברור שיש גביע ניצחון אחד  ואותו נושא יו"ר הבית היהודי נפתלי בנט ,  שהוכתר על ידי המבקר כ"ראשון שזיהה "  את איום המנהרות בגבול עזה .  
ההפסד ,  לעומת זאת ,  התחלק בין שלושה בכירים  ראש הממשלה בנימין נתניהו ,  שר הביטחון לשעבר משה יעלון ,  והרמטכ"ל לשעבר בני גנץ ,  שחטפו כולם ביקורת קשה מהמבקר על תפקודם ועל אופן קבלת ההחלטות לפני ובמהלך הלחימה .  קו ההגנה המשותף של השלישייה שניהלה את המערכה ביקש לא לראות את המבצע דרך פיר המנהרה בלבד ,  אלא דרך מבחן התוצאה  השקט חסר התקדים ששורר בעוטף עזה בשנתיים וחצי האחרונות .  חלוקת האחריות בין השלושה ,  שבימים כתיקונם רחוקים מלחיות בחזית משותפת ,  צמצמה במעט את הנזק הפוליטי שהדוח עשוי לגרום בעתיד .  אך מבין השלושה ,  יעלון נמצא במצב הפוליטי הכי רגיש ,  ולכן המגננה שיזם נגד הדוח הייתה הכי אינטנסיבית . " דוח 'צוק איתן' הפך לדוח פוליטי ",  האשים בסרטון שהפיץ כמה דקות אחרי שהמבקר פרסם את ממצאיו ,  ובו האשים את המבקר בכך ש"נפל שבי בידי פוליטיקאים אינטרסנטים "  שהזינו אותו במידע מגמתי וזיהמו את תהליך הבדיקה . " אלמלא ראש הממשלה ,  הרמטכ"ל ואני ",  המשיך יעלון , " המבצע היה עלול להסתיים באסון ". 
עוד בנושא:גנץ מגיב לדוח המבקר : " שלם עם התנהלותי במבצע 'צוק איתן'"איזנקוט על דוח צוק איתן : " הופקו לקחים ;  צה"ל לא חסין מביקורת"משפחת שאול על דוח המבקר : " נתניהו ויעלון הפקירו ,  הסתירו וטייחו"נתניהו מגיב לביקורת : " איום המנהרות הוצג בפירוט בפני הקבינט "  

פחות משנה אחרי שעזב והועזב ממשרד הביטחון לטובתו של אביגדור ליברמן ,  תקופה שכללה לא מעט התקפות על מנהיגותו של נתניהו ,  יעלון נאלץ להתיישר עם ראש הממשלה .  זו הפעם השנייה החודש שיעלון חוטף ביקורת שמטילה רבב בתדמיתו הביטחונית ,  והפעם השנייה שבה הוא שב לחיקו של נתניהו כדי להתגונן מהאש .  גם לביקורת של הרכב השופטים במשפטו של אלאור אזריה ,  שקבע כי ראוי היה שיעלון והרמטכ"ל גדי איזנקוט ימתינו ל"התבהרות התמונה "  לפני שהתבטאו נגד החייל היורה ,  יעלון השיב תחת חסותו של ראש הממשלה . 
" לראש הממשלה ,  לרמטכ"ל ולי היה ברור מיד בתום התחקיר המבצעי הראשוני כי מדובר באירוע חריג .  לכן בהחלטה משותפת יצאנו יחד בהודעה מספר שעות לאחר האירוע וזאת כדי למנוע התלקחות בשטח ",  אמר לאחר גזר הדין .  בשני המקרים ,  גם במקרה של  " צוק איתן "  וגם במקרה של אלאור אזריה ,  האויב המשותף של נתניהו ויעלון היה בנט ,  שהיה האופוזיציה הקולנית ביותר בקרבות הקבינט של המבצע ביולי 2014 וגם התוקף העיקרי של מדיניות ההנהגה בנושא של אזריה .
 הקרב של יעלון מול בנט ,  אותו הוא מכנה  " שר ההדלפות "  הוא קרב ישן נושן .  התשובה שהוא מנסה לייצר היא כמותג של ממלכתיות ,  אחריות ושיקול דעת .  הוא נערך לדוח המבקר מבעוד מועד ,  ולפני כמה שבועות השיק קמפיין פייסבוק שבו הוא קורא לחיילים לשלוח תמונות מהשירות הצבאי והוא יעלה אותם לאלבום מתעדכן יחד עם הכיתוב  " חייל של המדינה ".  תמונת הכיסוי בפרופיל שלו  שהוחלפה יום לפני פרסום דוח המבקר  קובעת שיחד עמם גם  " בוגי .  חייל של המדינה ".  
בימים שלפני פרסום הדוח ,  יעלון הקפיד לתדרך חלק מהכתבים על גרסתו לאירועים ,  שמציירת את בנט כמי שעשה קמפיינים פוליטיים על נושא המנהרות .  ומבלי לנקוב בשמו ,  את תגובתו לדוח ולמשפט אזריה כיוון הישר חזרה לבנט  - " אלה שלשונם חדה בפייסבוק או בטוויטר ",  או לחילופין  " אבירי הספינים "  או  " גיבורי האח הגדול ,  הפייסבוק והטוויטר ".  עם פרסום הדוח ,  כשמאחוריו דיוקנאותיהם של ז'בוטינסקי ,  בן גוריון ובגין ,  יעלון פנה לאוזני הציבור וניסה לשכנע שהזהירות והאחריות שבה נהג אינם הססנות כפי שהציעו  " ההתלהמויות הפומביות והחתרנות הפוליטית והאישית "  שהיו ב"קבינט הגרוע וחסר האחריות "  שהיה ,  לדבריו ,  גורר אותנו ל"חומת מגן 2 "  ביהודה ושומרון ולכיבוש רצועת עזה .
 בעוד בנט שמר השבוע על איפוק יחסי ,  ונזהר עד כה שלא לרקוד על חגיגות דוח המבקר אלא רק לשגר את חבריו לסיעה לצייץ בטוויטר כי הדוח מוכיח שהוא צדק ,  לכוונת נגד יעלון הצטרף גם שר השיכון יואב גלנט ,  שתקף את תהליך ההכנה  " הרשלני והכושל "  של גנץ ויעלון .  גלנט השמיט ,  שלא במקרה ,  את חלקו של ראש הממשלה באחריות לאירועים ,  והעדיף לסגור חשבונות מהעבר המשותף בצה"ל ולסמן גזרה בקרב על הביטחוניסט הבכיר בעתיד .  
בכלל ,  כדאי לשים לב למתקפות הסלקטיביות של בכירי המערכת הפוליטית בעקבות הדוח :  גלנט השמיט את נתניהו ,  יאיר לפיד השמיט את יעלון והתמקד בנתניהו ואילו יו"ר האופוזיציה ,  יצחק הרצוג ,  ניצל את ההזדמנות לתקוף את לפיד ש"יכול והיה חייב לשנות את פני המלחמה והקיפאון המדיני אבל העדיף לשתוק ולהתחנף ".  כל אחד והקמפיין הפוליטי שלו .  
בחזרה ליעלון .  בסביבתו אמרו השבוע שהוא  " לא מתרגש מהדוח "  ועסוק בפעילות אינטנסיבית לגיבוש המסגרת הפוליטית החדשה שאותה הוא מבקש להוביל .  הוא מקיים כנסים וחוגי בית כמעט על בסיס יומיומי ,  עובד על גיוס תרומות אצל יהודים אמריקנים ,  ומקיים מגעים עם בכירים במערכת הציבורית והעסקית להצטרפות לרשימה העתידית אותה יקים על בסיס עמותת  " מנהיגות אחרת "  שהקים ושבמסגרתה הוא פועל כעת .  במקביל ,  יעלון מנסה לבנות מחדש את התמיכה שאבדה לו בימין בחודשים האחרונים .  בשבוע שעבר פורסם בערוץ 2 כי יעלון פנה לתמר אסרף ,  דוברת המועצה האזורית בנימין ,  והציע לה להצטרף לרשימתו ,  בנוסף לניסיונות אחרים לגייס תמיכה בהתיישבות ביהודה ושומרון .
 אך בינתיים ,  נראה שהציבור לא ממש משתכנע .  סקר שפורסם בערוץ 1 השבוע דירג את יעלון במקום האחרון כמועמד לראשות הממשלה ,  עם 5% בלבד ,  בהפרש ניכר מנתניהו  ( 31% )  ,  לפיד  ( 17% )  ואחרי בנט ,  ליברמן והרצוג .  במערכת הפוליטית יש רבים שמטילים ספק בנחיצותה של מפלגת ימין נוספת ובפוטנציאל האלקטורלי שלה ורבים שסבורים שעליו לכבוש את גאוותו ולחבור כמספר 2 ליאיר לפיד או משה כחלון .  
יעלון ולפיד נפגשו כמה פעמים בחודשים האחרונים ,  אך לא הגיעו להסכמות על דרך משותפת ,  בעיקר בשל התעקשותו של יעלון שסבור כי ניסיונו המדיני-ביטחוני גדול משל לפיד ,  ומשכך - הוא זה שצריך לעמוד בראשות הרשימה . " בוגי לא יהיה מספר שתיים באף מפלגה ",  אמרו השבוע מקורבים ליעלון ,  שהמשיכו בתוקף לדחות את האפשרות של הצטרפות למפלגה אחרת .  לטענתם ,  הניסיון לשחוק את התדמית הביטחונית של יעלון לא צלח ,  ובשבועות הקרובים ,  אחרי שיירגע צבר האירועים האחרונים ו"צוק איתן "  ומשפט אזריה יהיו מאחוריהם ,  הם מתכוונים להגביר את עוצמת הרעש של המסע שלו להנהגה .  

דוח המבקר על  " צוק איתן "  אילץ את יעלון לשוב לחיקו של נתניהו
ממצאי הדוח הביאו את שר הביטחון לשעבר  שבימים כתיקונם יוצא נגד ההנהגה הקיימת - לעמוד בחזית אחת עם נתניהו ,  מול אויבו בנט .  אחרי הדוח ,  והביקורת במשפט אזריה ,  יעלון נאבק לשמר את תדמיתו הביטחונית ולמתג עצמו כ"חייל של המדינה "
 
