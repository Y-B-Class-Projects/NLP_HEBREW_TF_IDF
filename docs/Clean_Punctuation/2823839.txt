ועדת אייל הגישה המלצותיה לרה"מ : " שקיפות ,  הפרדה וביזור "
 ד"ר עדי אייל הגיש לנתניהו את הדו"ח הסופי וההמלצות של הוועדה בראשותו לבחינת הכשל בשוק הפקות המקור בטלוויזיה המסחרית .  בין ההמלצות :  לחזק את ההפרדה בין משדרים למפיקים חיצוניים ולבזר את ההפקות
הועדה לבחינת כשל שוק הטלוויזיה בישראל בראשות ד"ר עדי אייל ,  העבירה היום  ( שלישי )  לראש הממשלה את הדו"ח הסופי ואת המלצותיה ביחס לשוק הטלוויזיה המסחרית .  כיום החוק מחייב גופים משדרים לרכוש חלק מתוכניותיהם כהפקות קנויות .  בפועל ,  לא תמיד ההפרדה בין הפקה קנויה והפקה עצמית של הגורם המשדר נשמרת כיאות .  מצב זה יוצר בעיה של הפקות עצמיות המדווחות כקנויות ,  ופוגע בשוק ההפקות וביצירה הטלוויזיונית .
 כבר בפרסום מסקנות הביניים הצביעה הוועדה על זכייניות הטלוויזיה כגורם עיקרי לכשל - הנובע מריכוזיות יתר של ההפקות בשוק .  על פי הוועדה ,  בידי זכייניות ערוץ 2 קשת ורשת מה שהיא מכנה  " כוח מסחרי משמעותי "  המביא רבים מהיוצרים  " לוותר על זכויות היוצרים שלהם ,  להסתפק בשכר מינימאלי ולהתגמש מול כל דרישה שתעלה מצד הגוף המשדר  ובלבד שהיצירה תשודר ". 
הוועדה קובעת כי כיום חלק ממה שאמור להיות הפקות עצמאיות - למעשה מנוהל על-ידי הגופים המשדרים  ומצב זה אינו תקין . " ניתן לומר בבירור שנדרשת הכרעה ברורה אם לאכוף את הדין ביחס לעצמאות ההפקות החיצוניות על-מנת להגשים את תכלית החקיקה לעודד פלורליזם בשידור ,  או לוותר על הפקות המקור העצמאיות כליל ",  נכתב במסקנות הביניים שפורסמו לפני מספר חודשים .  
הוועדה ממליצה לאכוף את הדין הקיים ,  ומבהירה את העולה ממנו .  הוועדה ממליצה שהרשות השניה לטלויזיה ולרדיו ,  והמועצה לשידורי כבלים ושידורי לווין ,  תיצורנה שקיפות בשוק לגבי דיווחן של הפקות כקנויות או כהפקות עצמיות של המשדר ,  באמצעות פרסום באתר האינטרנט שלהן רשימה עדכנית ומתעדכנת תדיר של ההפקות שדווחו כקנויות .  הסיבה לכך כי אחת התופעות שתוארו בפני הוועדה הינה שימוש ב"מפיק בפועל "  בזמן שההפקה נשלטת על-ידי הגורם המשדר ,  כך שהיא מהווה הפקה עצמית ואסורה לדיווח כחלק ממכסת ההפקות הקנויות .
 עוד ממליצה הוועדה כי הרשויות תדרושנה הצהרת מנהלים לגבי כל הפקה המדווחת כקנויה .  בשילוב השקיפות הציבורית ביחס להגדרת ההפקה כקנויה ,  במקרה שהתנאים יופרו ,  גורמי ההפקה יוכלו להפעיל זכותם להגשת תלונה לרשות המוסמכת או תביעה לבית המשפט .  אין בכך לפסול ולו לרגע ,  את העבודה האיכותית ואת שיתוף הפעולה הפורה בין כל הגורמים המעורבים  משדרים ,  מפיקים ,  ויוצרים .  יצירת שקיפות ואמינות תפעל לטובת כל המעורבים ,  ותמנע לא רק הפרות ,  אלא גם חשש להפרה ,  וגם חרושת שמועות מזיקה במקרים שלא הייתה הפרה .
 המלצה נוספת היא לחזק את דרישת ההפרדה בין משדרים לבין מפיקים חיצוניים ,  ולבזר את ההפקות כדי שלא תתרכזנה אצל מספר קטן של  " מפיקי בית ".  זאת על-ידי הגדרת האחוז המקסימלי של הפקות קנויות מגורם אחד ,  לא רק לפי זמן השידור של ההפקות  אלא גם לפי הסכום המושקע בהן .  ישנו קושי של מיעוט גורמים משדרים ,  מול ריבוי גורמי יצירה והפקה .  מצב זה יוצר לחץ הגורם להשתלטות של משדרים על ההפקות הקנויות .
 הוועדה ממליצה גם על הגדרות חדשות שתיושמנה בחקיקה ,  אך בה במידה ,  להימנע מרגולציה במקום שכשלי השוק אינם חריפים . " כדי לשמור על אינטרס המפיקים וגורמי היצירה בהפקה הקנויה ,  הועדה ממליצה לשמר אצלם חלק מהותי בזכויות היוצרים והמסחור .  המשדר הרוכש הפקה לשידור בישראל ,  יוכל לקבלה לבלעדיות שלא תעלה על שלוש שנים ,  ולקבל לכל היותר מחצית מזכויות היוצרים והמסחור .  הפקות בהן חלקו של הגורם המשדר עולה על מחצית ,  תיחשבנה כהפקות עצמיות שלו ,  ולא תיספרנה במכסת ההפקות הקנויות .
 בצד המלצותיה ,  הוועדה גם מסבירה את הימנעותה מלהמליץ על צעדים אחרים שנתבקשה לגביהם :  כך ,  הועדה אינה ממליצה לקבוע הפרדה מלאה בין מפיקים למשדרים ,  שכן היא מכירה בחשיבות העבודה המשותפת ביניהם ,  ואינה ממליצה לקבוע הפרדה מלאה בין מפיצים למשדרים ,  שכן גם כאן יכולים להיות יתרונות לגודל ולטווח ,  שהמשדר רשאי ליהנות מהם.כמו כן ,  היא אינה ממליצה לקבוע מסמרות לגבי מערך התשלומים והתמלוגים בהפקות הקנויות שכן קיימים די גופים המייצגים יוצרים ומגינים על זכויותיהם ,  כמו שקיימת די תחרות בין סוכנים ומפיקים שונים ,  כדי לאפשר למקטע זה של השוק לפעול באופן חופשי ללא הסדרה ממשלתית ",  לשון הדוח .
 ועדת אייל החלה את עבודתה לפני קרוב לשנה ,  והיא הוקמה על ידי שר התקשורת גלעד ארדן .  המסקנות הסופיות יישומו בהתאם להחלטת שר או שרת התקשורת הבאים .  

ועדת אייל הגישה המלצותיה לרה"מ : " שקיפות ,  הפרדה וביזור "
 ד"ר עדי אייל הגיש לנתניהו את הדו"ח הסופי וההמלצות של הוועדה בראשותו לבחינת הכשל בשוק הפקות המקור בטלוויזיה המסחרית .  בין ההמלצות :  לחזק את ההפרדה בין משדרים למפיקים חיצוניים ולבזר את ההפקות

