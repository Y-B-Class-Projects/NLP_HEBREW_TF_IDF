בעולם מגנים : " על מצרים להגן על השגרירות הישראלית "
 מדינות המערב מנסות להרגיע את ישראל ומצרים אחרי המהומות האלימות בשגרירות בקהיר .  מדינות ערב שותקות ,  ורק בחריין גינתה האלימות : " אי ההגנה על השגרירות - הפרת אמנות בינלאומיות "
 ראש ממשלת בריטניה ,  דייוויד קמרון ,  גינה היום  ( שבת )  את פריצת המפגינים לשגרירות ישראל בקהיר ,  בעקבותיה חילץ הקומנדו המצרי את המאבטחים הישראלים מהבניין . " אני מגנה בכל תוקף את התקיפה על שגרירות ישראל בקהיר .  דרשנו מהשלטונות המצרים לעמוד בהתחייבויות שלהם על פי אמנת וינה ,  הקוראת להגן על רכוש ואנשי צוות דיפלומטיים ,  כולל שגרירות ישראל בקהיר .  המצרים הבטיחו לנו כי הם מתייחסים להתחייבויות אלה ברצינות רבה ".  אמר קמרון . " אנו מברכים על כך ומצפים כי מצרים תכבד התתחייבות זו .  אנו מבקשים משתי המדינות לעבוד יחד להרגעת הרוחות ולהביא ליציבות אזורית ". 
גם שר החוץ הגרמני ,  גידו וסטרוולה ,  גינה את האירועים האלימים בקהיר ואמר כי הוא מצפה שהרשויות המצריות יעמדו בהתחייבויות הבינלאומיות להגנה על שגרירות ישראל . " יש להימנע מכל הסלמה נוספת של המצב ",  אמר וסטרוולה .
 לא רק בלונדון ובברלין ,  גם בספרד ובאיטליה גינו את את הפריצה לשגרירות .  בהודעה רשמית של משרד החוץ במדריד נמסר כי  " ספרד מגנה באופן חריף את התקפת ההמונים על שגרירות ישראל בקהיר ,  ואת העובדה שהרשויות במצרים לא עשו דבר כדי למנוע אותה ".  שר החוץ האיטלקי ,  פרנקו פרטיני ,  אמר כי  " הדיווחים ממצרים מדאיגים מאוד ,  והם מלמדים שייתכן והאלימות גוברת על הדמוקרטיה ".  פרטיני הזהיר כי הצעירים המצרים עשויים לאבד את תמיכת העולם ,  ובכך להישאר עם משטר העריצות ששלט במדינה בעשרות השנים האחרונות ,  שאליו התנגדו .
 עוד על המהומות במצרים:הקומנדו המצרי חילץ מאבטחים ישראלים שהיו נצורים בשגרירות תקיפת השגרירות בקהיר - שלב אחרי שלבמצרים :  עשרות המשיכו להפגין מול שגרירות ישראלאחרי המהומות :  חילופי האשמות והתנערות מאחריות
בעולם הערבי מיעטו להגיב לאירועים ,  ורק שר החוץ של בחריין ,  חאלד אל-חליפה ,  גינה את המתקפה על שגרירות ישראל בקהיר .  השר כתב בעמוד הטוויטר שלו כי  " אי ההגנה על מבנה השגרירות הוא הפרה בוטה של אמנת וינה משנת 1961 ,  הנוגעת ליחסים דיפלומטיים ". 
נשיא ארצות הברית ,  ברק אובמה ,  שוחח אמש עם ראש הממשלה ,  בנימין נתניהו ,  והביע בפניו דאגה נוכח המהומות מחוץ לשגרירות ישראל בקהיר .  בהצהרה שפרסם הבית הלבן נמסר ,  כי אובמה אמר לנתניהו כי ארה"ב פועלת על מנת לסייע בפתרון המצב .  עוד נמסר ,  כי אובמה קורא לממשלת מצרים  " לכבד את המחויבויות הבינלאומיות שלה ולהגן על השגרירות הישראלית ".  
במקביל ,  מזכירת המדינה האמריקאית ,  הילרי קלינטון ,  שוחחה עם שר החוץ המצרי ,  מוחמד כמאל עמר ,  ודרשה ממנו לעמוד בהסכמי אמנת וינה ולהגן על השגרירות הישראלית .
 
בעולם מגנים : " על מצרים להגן על השגרירות הישראלית "
 מדינות המערב מנסות להרגיע את ישראל ומצרים אחרי המהומות האלימות בשגרירות בקהיר .  מדינות ערב שותקות ,  ורק בחריין גינתה האלימות : " אי ההגנה על השגרירות - הפרת אמנות בינלאומיות "
 
