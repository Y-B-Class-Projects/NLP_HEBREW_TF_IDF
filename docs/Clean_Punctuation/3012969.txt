הפלסטינים :  אם טראמפ יעביר את השגרירות לי-ם - נמרר את חיי ארה"ב
שגריר הרשות הפלסטינית באו"ם אמר כי הצעד שאליו התחייב הנשיא הנבחר ייחשב בעיניהם כתקיפה וכהפרה של החלטת תכנית החלוקה . " נפעיל את כל 'כלי הנשק' שלנו באו"ם ,  למען הגנה על נפשנו ",  אמר
שגריר הרשות הפלסטינית באו"ם ,  ריאד מנסור ,  הזהיר היום  ( ראשון )  מיישום הבטחתו של נשיא ארצות הברית הנבחר ,  דונלד טראמפ ,  לפיה תועבר שגרירות ארצות הברית בישראל מתל אביב לירושלים .  לדברי מנסור ,  אם השגרירות תעבור לבירה , " הפלסטינים ימררו לארצות הברית את החיים במוסדות האו"ם ".  
מנסור ,  שדיבר בוועידת המרכז למחקר בוושינגטון ,  הוסיף עוד כי העברת השגרירות תחשב בעיניהם כתקיפה ,  שתהווה הפרה של החלטת האו"ם מספר 181  ( תכנית החלוקה )   ." אם תועבר השגרירות ,  אף אחד לא יוכל להאשים אותנו בהפעלת כל 'כלי הנשק' שלנו באו"ם ,  למען הגנה על נפשנו ,  ויש ברשותנו נשק רב בארגון ",  אמר מנסור .  
עוד בוואלה !  NEWS :  גורל ההסכם עם איראן והסיוע הביטחוני :  במערכת הביטחון מחכים לטראמפרעידת אדמה עזה הכתה באי הדרומי של ניו זילנדשרה אנג'ל : " החשוד ברצח בתאילנד התבקש לרצוח אותי ?  דמיון מפותח "  
הוא הדגיש כי התגובה להחלטה זו לא תהיה בהעברת החלטה במועצת הביטחון ,  שכן שם יש לארצות הברית זכות וטו .  במקום זאת ,  לדבריו , " אנו נמרר את חייהם בכל יום ,  ונכריח אותם להטיל וטו על בקשת הצטרפותנו כחברה קבועה ".  הוא הוסיף כי בין היתר ,  הפלסטינים יפעלו לכינוס ישיבות דחופות במועצת הביטחון , " כדי לפתוח את תיבת פנדורה "  בכל הנוגע להחלטת בין הדין הבינלאומי בנוגע לגדר ההפרדה או ההתנחלויות .  
טראמפ הצהיר לא אחת על מחויבותו לביטחון ישראל ,  ולהמשך היחסים ההדוקים בין שתי המדינות .  הוא אמר שוב ושוב במהלך הקמפיין שלו כי אם ייבחר יפעל במהירות כדי להעביר את השגרירות לבירה . " אעשה זאת במהירות רבה למדי ",  אמר טראמפ בראיון ל-CNN , " אנחנו תומכים בזה במאה אחוז ".  במהלך פגישתו עם ראש הממשלה בנימין נתניהו בספטמבר האחרון אמר טראמפ כי וושינגטון בראשותו תכיר בירושלים כ"בירתה הנצחית והבלתי ניתנת לחלוקה של ישראל ".  

הפלסטינים :  אם טראמפ יעביר את השגרירות לי-ם - נמרר את חיי ארה"ב
שגריר הרשות הפלסטינית באו"ם אמר כי הצעד שאליו התחייב הנשיא הנבחר ייחשב בעיניהם כתקיפה וכהפרה של החלטת תכנית החלוקה . " נפעיל את כל 'כלי הנשק' שלנו באו"ם ,  למען הגנה על נפשנו ",  אמר

