גבאי שוחח עם אבו מאזן : " לבנות אמון הדדי בצעדים קטנים "
 יו"ר הרשות הפלסטינית בירך את יו"ר מפלגת העבודה על בחירתו לתפקיד ,  וזה קרא לו להיפגש עם נתניהו . " שלום לא נעשה בפגישות בינלאומיות או בוועידות אזוריות ,  הוא מתחיל ביצירת אמון וקרבה בין אישית בין הצדדים ",  קרא גבאי
יו"ר הרשות הפלסטינית אבו מאזן שוחח הערב  ( רביעי )  עם יו"ר מפלגת העבודה הנבחר אבי גבאי ,  ובירך אותו על בחירתו לראשות המפלגה .  גבאי הודה ליו"ר הרשות ,  וקרא לו ולנתניהו להיפגש פנים אל פנים ולדון בעניינים השוטפים בין הצדדים .
 כמו כן ,  גבאי קרא  " לבנות אמון הדדי בצעדים קטנים תחילה ,  כמו הוצאת ספרי לימוד המכילים תכנים מסיתים ממערכת החינוך הפלסטינית - מחסום שמפריע לחיי השגרה עם הפלסטיניים ולהתקדם עם הזמן לסוגיות הליבה ".  לדבריו , " שלום לא נעשה בפגישות בינלאומיות או בוועידות אזוריות ,  הוא מתחיל ביצירת אמון וקרבה בין אישית בין הצדדים ".  
עוד בוואלה !  NEWS:הרצוג נענה לבקשת גבאי : " אמשיך לשמש כיו"ר האופוזיציה"גבאי לוואלה !  NEWS : " נביא את המפלגה ל-30 מנדטים ונחליף את נתניהו"גבאי בבוקר שאחרי הניצחון : " הצלחנו להביא תקווה חדשה "  
יומיים לאחר בחירתו לראשות המפלגה הגדולה באופוזיציה ,  נראה כי גבאי עדיין רחוק מלשכת ראש הממשלה .  על פי סקר פאנלס פוליטיקס שנערך היום עבור המהדורה המרכזית של וואלה !  NEWS ,  שיעור התמיכה ביו"ר יש עתיד יאיר לפיד ובגבאי זהה ,  ועומד על 16% לכל אחד - לעומת 35% לראש הממשלה המכהן נתניהו .
" יש עתיד "  מתאוששת מעט ,  ושומרת על מעמדה בסקרים כמפלגה השניה בגודלה בכנסת ,  אילו הבחירות היו נערכות היום - 21 מנדטים ,  לעומת 19 של העבודה .  הליכוד ממשיך להוביל ,  עם 25 מנדטים .  הסקר נערך כפאנל אינטרנטי ,  וכלל 517 נשאלים מהמגזר היהודי והערבי .  הבית היהודי והרשימה הערבית המשותפת זוכות בסקר ל-12 מנדטים כל אחת ,  ומרצ נמצאת מעל אחוז החסימה ,  עם חמישה מנדטים .  טעות הדגימה בסקר היא 4.3% .
 בסקר ערוץ 10 שפורסם אמש קיבלה רשימת המחנה הציוני 24 מנדטים ,  לעומת 16 של יש עתיד ,  ו-29 של הליכוד .  בשאלת המועמד המתאים ביותר לראשות הממשלה ,  37% מהנשאלים בסקר חדשות 10 השיבו כי נתניהו הוא המתאים ביותר ,  ורק 14% טענו כי גבאי הוא המועמד המתאים ביותר לתפקיד הבכיר .  

גבאי שוחח עם אבו מאזן : " לבנות אמון הדדי בצעדים קטנים "
 יו"ר הרשות הפלסטינית בירך את יו"ר מפלגת העבודה על בחירתו לתפקיד ,  וזה קרא לו להיפגש עם נתניהו . " שלום לא נעשה בפגישות בינלאומיות או בוועידות אזוריות ,  הוא מתחיל ביצירת אמון וקרבה בין אישית בין הצדדים ",  קרא גבאי

