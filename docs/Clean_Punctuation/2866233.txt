דוח האו"ם :  עימות או התעלמות - איזו אופציה עדיפה לישראל ? 
ישראל יכולה להתעלם ממסקנות דוח האו"ם המאוזן והמגומגם על  " צוק איתן ",  מתוך שאיפה שהוא יגווע ויישכח ,  או להתעמת עם הטענות שעלו בו .  האפשרות השנייה אולי קשה ,  אך עשויה להתברר כצעד יעיל בטווח הרחוק
עוד לפני פרסום תוכנו של דוח ועדת החקירה של האו"ם בנוגע לפשעי המלחמה שבוצעו לכאורה במהלך מבצע  " צוק איתן ",  ישראל צריכה להיות מרוצה מאוד מתזמון פרסומו של הדוח .  שיחות הגרעין עם איראן שמגיעות לנקודת רתיחה ,  לצד הדיון על הגזענות מעסיק את ארצות הברית ,  כמו גם הסיוע הצבאי שהאמריקנים שולחים לממשלת עיראק ולמורדים בסוריה .
 אירופה עסוקה מעל הראש בשיחות המתישות והקריטיות עם ממשלת יוון ,  כמו גם בסוגיית המהגרים המתוחה והמשבר הרוסי-אוקראיני ששב לכותרות .  פיגוע של טליבאן בפרלמנט האפגני ומאות ההרוגים משרב בפקיסטן בימים האחרונים תפסו גם הם את תשומת הלב העולמית .  
במובן הזה ,  הדוח המגומגם ,  הזהיר והמתפתל של האו"ם ,  שנמנע מאחריות משפטית מחייבת ,  נדחק לשוליים בפרספקטיבה הבינלאומית .  מטבעו ,  דוח שמטיל אחריות על שני הצדדים במלחמה שאירעה לפני שנה אינו נחרץ ומעלה טעם של אטריות קרות .
 באופן לא מפתיע ,  ממשלת ישראל דחתה מראש את מסקנות הוועדה ,  שעמה היא לא שיתפה פעולה .  התגובות הפבלוביות והידועות מראש של ראש הממשלה בנימין נתניהו ושר הביטחון משה יעלון רמזו שישראל מתכוונת לקבור את הדוח ומסקנותיו .  זו אופציה אפשרית בהחלט ,  במיוחד לאור העובדה שכמעט ולא נשמעו מהעולם תגובות לדוח .  עם זאת ,  התעמתות עם הממצאים עשויה להועיל יותר לישראל בטווח הארוך .  
עוד על דוח האו"ם על  " צוק איתן ": דוח האו"ם על  " צוק איתן ":   " ישראל והפלסטינים ביצעו פשעי מלחמה "  נתניהו : " ועדת האו"ם עושה הכל חוץ מלדאוג לזכויות אדם"חמאס על דוח האו"ם : " מברכים על גינוי הפשעים של ישראל " 
" לישראל עדיף לשמור על פרופיל נמוך ולקבור את הסיפור ,  וזה גם הכיוון שממשלת ישראל הולכת אליו ",  טען עיתונאי רשת PBS האמריקנית ,  מרטין הימל .  לדבריו , " הדוח הזה לא עשה לישראל נזק גדול כי הוא הטיל אחריות על שני הצדדים .  לכן הוא גם לא מעניין ולא מייצר כותרות בכלי התקשורת בעולם ".  
הביקורת הקשה נגד פשעי המלחמה לכאורה שביצע חמאס במהלך הלחימה מעקרת במידה רבה את הביקורות נגד ישראל .  זאת ,  בשילוב עם עליית האיסלאם הרדיקלי במזרח התיכון ,  מרחיקה את ארצות הברית ואת אירופה מעימות נוקשה מדי עם ישראל .
 אפילו בישראל ,  פחות מיממה אחרי פרסום הדוח מדברים בעיקר על המתיחות עם הדרוזים בגבול הסורי ועל האסון בחתונה ביבנה .  מכאן בדיוק מגיע ההיגיון שמאחורי ההתעלמות מהדוח ,  בהנחה שהעניין סביבו יגווע מעצמו .  
האפשרות הנוספת שעומדת בפני ממשלת ישראל היא לחקור את הטענות המועלות בדוח האו"ם ולהשיב עליהן באופן ענייני .  הדוח המאוזן הוא דווקא אתגר והזדמנות לממשלתו של נתניהו .  הדיפתו בטענות לחד-צדדיות ולאנטישמיות ,  כפי שנעשה עם דוח גולדסטון ב-2009 ,  לא נראית רצינית הפעם .
" האירופים לא סומכים על ממשלת ישראל הנוכחית ",  טען גבריאל מארקי ,  עיתונאי ברזילאי שמסקר את הפוליטיקה האירופית .  לדבריו ,  התעמתות עם ממצאי הדוח היא הזדמנות להפריך את הדעה הרווחת באירופה . " הם לא מאמינים שהממשלה מסוגלת להביא טיעוני נגד בעלי משקל ",  הוסיף , " האיחוד האירופי והממשלות החזקות באירופה משוכנעות שישראל תגיב בצורה מוטה ותעמולתית ולא עניינית ". 
נקודה מעודדת נוספת בדוח הנוכחי היא האמון שרוחשת המערכת המשפטית הבינלאומית לזו הישראלית ,  וההתייחסות המכבדת לוועדת טירקל .  המסר שעולה מהדוח הוא שככל שהגופים החוקרים בארץ יהיו חזקים ועצמאיים יותר ,  כך גוברת הסבירות שתימנע התערבות בינלאומית .  כלומר ,  יש בידי ישראל כלים שיכולים למנוע פעילות בינלאומית ,  ובפרט את האפשרות של העמדת גורמים ישראלים לדין בבית הדין הפלילי הבינלאומי בהאג .  

חקירה פנימית מעמיקה אינה משימה קלה ,  ועשויה לכלול נקיטת צעדים משפטיים באירועים בהם יש חשד להפרת הדין הבינלאומי .  אולם בישראל יש משפטנים שמומחים במשפט הבינלאומי ומסוגלים לעמוד במשימה קשה כזו .
" התעלמות מהאו"ם נתפסת בעולם כיהירות וכזלזול ברעיון של חברה אזרחית גלובלית ",  הסביר העיתונאי ויועץ התקשורת צ'רלס קריל . " חקירה עצמאית והתייחסות לטענות הספציפיות המועלות בדוח תהיה צעד חכם מבחינת ישראל ,  גם אם הצעד הזה הוא קשה ובעייתי עבור ממשלת נתניהו ".  
קריל הוסיף כי  " מדינות נוטות לחיות בבועה ולחשוב שהעולם כבר יבין אותם ,  אבל זה לא עובד ככה .  התפיסה הרווחת בעולם היא שהמלחמה בעזה לפני שנה פגעה בתדמית ישראל בזירה הבינלאומית בצורה קשה ,  וכעת ניתנת לישראל הזדמנות בלתי-מבוטלת לשקם אותה ".  

דוח האו"ם :  עימות או התעלמות - איזו אופציה עדיפה לישראל ? 
ישראל יכולה להתעלם ממסקנות דוח האו"ם המאוזן והמגומגם על  " צוק איתן ",  מתוך שאיפה שהוא יגווע ויישכח ,  או להתעמת עם הטענות שעלו בו .  האפשרות השנייה אולי קשה ,  אך עשויה להתברר כצעד יעיל בטווח הרחוק

