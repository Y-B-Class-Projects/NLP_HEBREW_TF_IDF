 " בגלל נסיעה חשובה ":  יאיר נתניהו ביקש לא להתייצב בבית המשפט
בנו של ראש הממשלה ביקש שלא להגיע לדיון בתביעת לשון הרע שהגיש נגד פעיל המחאה אייבי בנימין .  הסיבה לבקשה היא כנראה הצטרפותו של יאיר נתניהו לנסיעתו הרשמית של אביו להודו .  עורך דינו של בנימין התנגד לבקשה
יאיר נתניהו ביקש היום  ( רביעי )  מבית המשפט שלא להתייצב בתביעת לשון הרע שהגיש נגד אייבי בנימין .  מדובר בדיון קדם משפט שנקבע ליום שני בשבוע הבא ,  והנימוק בבקשה הוא  " נסיעה חשובה אשר לא ניתן לדחותה ".  מדובר ככל הנראה בביקורו המדיני של ראש הממשלה בנימין נתניהו בהודו ,  שלפי פרסומים גם הבן יאיר אמור להצטרף אליו .  
הבקשה הוגשה על ידי עו"ד יוסי כהן ,  שמייצג את נתניהו .  השופט אבי שליו מבית משפט השלום בתל אביב קבע כי  " לא הובאה בבקשה הנמקה ממשית לפטור את התובע מהתייצבות ,  אולם ככל שתובא הסכמת הצד השני ,  אפטור את שני בעלי הדין מחובת ההתייצבות ".  עו"ד גונן בן יצחק ,  שמייצג את בנימין ,  הודיע כי יתנגד לפטור מהתייצבות . " הודעתי לעו"ד כהן שאני מתנגד לבקשה לגבי אי התייצבות יאיר נתניהו לדיון ",  אמר עו"ד בן יצחק לוואלה !  NEWS  ,  אך הוסיף : " עו"ד כהן מתכוון להגיש בקשה לדחיית הדיון כולו ,  ולכך איני יכול להתנגד מטעמים של אתיקה מקצועית ".  עו"ד יוסי כהן ביקש שלא להתייחס לדברים .
 עוד בוואלה !  NEWS:התוקפים מאיכילוב הורשעו בהסדר טיעון :  קדוש לא תישלח למאסר30 יריות והקלטת המצוקה :  הפיגוע בחוות גלעד - שלב אחר שלבהמהומות בתוניסיה :  בקבוקי תבערה נזרקו על בית ספר יהודי באי ג'רבה 
נתניהו תבע את בנימין ,  פעיל מפלגת העבודה ואחד ממארגני ההפגנות בפתח תקווה .  לפני כארבעה חודשים ,  בעקבות פוסט שפרסם ב-2016 ,  ובו טען כי ראש הממשלה נתניהו ביקש להוציא דרכון בדוי לבנו כדי לנהל חשבונות בנק פיקטיביים .  בכתב התביעה ,  שהגיש נתניהו לבית משפט השלום בתל אביב באמצעות עו"ד יוסי כהן ,  הוא הכחיש בתוקף את הדברים וטען כי מדובר ב"המצאה חולנית ,  פרי דמיונו הקודח של הנתבע ".  
אשר לבנימין עצמו ,  נכתב כי הוא  " מתמיד זמן רב בניסיונותיו האובססיביים לפגוע בתובע בפרט ובמשפחת נתניהו בכלל ולרמוס את שמה הטוב בפומבי ". 
בתביעה נטען כי הפרסום של בנימין מהווה הוצאת דיבה ,  פגיעה בפרטיות וכן עוולה חוקתית לפי חוק יסוד :  כבוד האדם וחירותו .  נתניהו תובע 140 אלף שקלים - הסכום המקסימלי שניתן לתבוע בגין לשון הרע מבלי להוכיח שנגרם לתובע נזק בעקבות הפרסום .  הוא אף מבקש מבית המשפט שיחייב את בנימין לפרסם התנצלות פומבית ומפורטת ,  שנוסחה יתואם עמו .  מנגד ,  בנימין טען בכתב ההגנה שלו כי מדובר בתביעת השתקה .  בית המשפט שלח את הצדדים לגישור כדי לנסות להגיע לפשרה ,  אך לפני כחודשיים התפוצצו המגעים .
 גורמים בלשכת ראש הממשלה מסרו לוואלה !  NEWS : " טרם הוחלט אם יאיר נתניהו יצטרף לטיסה או לא .  יאיר הוזמן להצטרף לאביו על ידי ראש ממשלת הודו נרנדרה מודי בזמן ביקורו בישראל ".   

" בגלל נסיעה חשובה ":  יאיר נתניהו ביקש לא להתייצב בבית המשפט
בנו של ראש הממשלה ביקש שלא להגיע לדיון בתביעת לשון הרע שהגיש נגד פעיל המחאה אייבי בנימין .  הסיבה לבקשה היא כנראה הצטרפותו של יאיר נתניהו לנסיעתו הרשמית של אביו להודו .  עורך דינו של בנימין התנגד לבקשה

