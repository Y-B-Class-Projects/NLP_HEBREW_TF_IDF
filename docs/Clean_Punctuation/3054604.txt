אחרי הנאום החריף של כחלון :  נתניהו מבקש לעצמו את המילה האחרונה
לוואלה !  NEWS נודע כי אחרי הנאום התקיף של שר האוצר באירוע מחיר למשתכן אתמול ,  ביקשה לשכת ראש הממשלה לשנות את סדר הנואמים באירוע זהה היום ,  כך שהפעם נתניהו יהיה הדובר האחרון .  לשכת רה"מ :  לא מכירים את השינוי
 ( בווידאו :  כחלון אמש בטקס בבית שמש בהשתתפות נתניהו )  
על רקע משבר התאגיד והמתיחות הנמשכת בין ראש הממשלה בנימין נתניהו ושר האוצר משה כחלון ,  השניים צפויים להשתתף היום  ( שלישי )  באירוע מחיר למשתכן באור יהודה .  אתמול נערך טקס דומה בבית שמש ,  שבמהלכו תקף כחלון בחריפות את נתניהו ,  שישב באותו זמן בפנים חתומות על הבמה .  
היום ,  נדמה שבלשכת ראש הממשלה הפיקו לקחים .  לוואלה !  NEWS נודע כי אמש ביקשה לשכת ראש הממשלה מהפקת האירוע לשנות את סדר הנואמים ,  ולאפשר לנתניהו להיות הנואם האחרון במקום הראשון .  נראה שאחרי המתקפה של כחלון ,  מעוניין ראש הממשלה לשמור על זכות התגובה ולהיות זה שאומר את המילה האחרונה .
 האירוע באור יהודה הוא האחרון בסדרת אירועים של שר האוצר בחודשים האחרונים ,  שראש הממשלה מצטרף אליהם .  כחלון כבר הביע בשיחות סגורות ובתדרוכים את מורת רוחו מהמגמה .  לאחרונה אמר לנתניהו בשיחה ביניהם כי  " כשיש הישגים ,  אתה תמיד מופיע .  אבל כשיש קשיים ,  אתה נעלם ". 
עוד בוואלה !  NEWS :  המתקפה הכימית בסוריה : " בית החולים שמטפל בפצועים הופצץ"נפסל מינויו של יאיר שמיר ליו"ר התעשייה האוויריתהקצינה שהתלוננה על הטרדה מינית תובעת את אלשיך : " קרא לי עבריינית "  
לנתניהו זה כנראה לא הפריע .  גם אחרי משבר התאגיד ,  שיצר קרע עמוק בין השניים ,  הוא התעקש להתייצב אתמול בבית שמש לטקס חתימה על הסכם גג להסכם מחיר למשתכן באור יהודה .  נתניהו נאם אתמול לפני כחלון ,  וניכר שעשה מאמץ לרכך את לבו .  הוא החמיא לו על ההישגים בתחום הדיור ,  ואף חזר לכנותו בכינוי החיבה  " מוישה ".  
כחלון ,  מנגד ,  הפנה לו כתף קרה ,  הקפיד לא ליצור קשר עין עם ראש הממשלה ואף ביקר אותו בחריפות על אירועי השבועות האחרונים . " אם היינו הולכים לבחירות ,  אף אחד לא היה כאן היום .  בבחירות אתה יודע איך אתה נכנס ,  אבל אתה לא יודע איך אתה יוצא ",  אמר והמשיך בעקיצות נגד נתניהו , " הגיע הזמן למנהיגים שלא מפחדים ". 
נתניהו הודיע על השתתפותו באירוע באור יהודה רק ברגע האחרון .  ההזמנות לאירוע ,  שבהן נכתב שאורחי הכבוד הם כחלון ושר השיכון והבינוי יואב גלנט ,  כבר נשלחו .  אבל לשכת ראש הממשלה הודיעה לעירייה וללשכת שר האוצר שגם נתניהו מתכוון להגיע .  
ביום ראשון האחרון התקיימה ישיבת הפקה משותפת ,  שבה נקבע כי ראש הממשלה יהיה הנואם הראשון ,  ואחריו שר האוצר ,  שר השיכון ובכירים נוספים .  אך להפתעת המשתתפים ,  הבוקר פורסמה רשימה חדשה שהגיעה לידי וואלה !  NEWS ,  שבה נתניהו שובץ כדובר האחרון ,  הרבה אחרי שר האוצר .  
בלשכת ראש הממשלה אמרו כי הם אינם מכירים את השינוי ,  אך קיומו הוא לא מן הנמנע אחרי המתקפות של כחלון .  נתניהו ביקש לשמור לעצמו את זכות התגובה .  

אחרי הנאום החריף של כחלון :  נתניהו מבקש לעצמו את המילה האחרונה
לוואלה !  NEWS נודע כי אחרי הנאום התקיף של שר האוצר באירוע מחיר למשתכן אתמול ,  ביקשה לשכת ראש הממשלה לשנות את סדר הנואמים באירוע זהה היום ,  כך שהפעם נתניהו יהיה הדובר האחרון .  לשכת רה"מ :  לא מכירים את השינוי

