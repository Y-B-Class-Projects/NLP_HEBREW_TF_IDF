כשהריקנות נחשפת :  השדים של נתניהו מסרבים לחזור לבקבוק
אין פוליטיקאי מנוסה ממנו בישראל ,  ולכאורה אמור ראש הממשלה להיות מיומן בשקלול הכוחות והאילוצים .  ואולם ,  כשהתגלה שמאחורי התדמית אין כלום ,  פניית הפרסה במתווה מבקשי המקלט של האיש שהתרברב שהוא יכול להשיג כל מה שהוא רוצה - הייתה מהירה מאין כמותה .  פרשנות
קל מאד להשיג הסכם מושלם .  זה עניין של מה בכך .  נחוץ רק מנהיג רציני ,  שיאתר את נקודות התורפה של הצד השני ,  יפעיל לחצים כבדים מנשוא ברגעים הנכונים ויכתיב כניעה .  והכי חשוב ,  שיידע לנאום באנגלית משובחת .
 זה ,  למעשה ,  היה המסר של בנימין נתניהו לממשל ,  לקונגרס ולציבור האמריקני לפני שלוש שנים ,  בבואו לוושינגטון במאמץ לטרפד את הסכם הגרעין עם איראן .  לא הסכם אמריקני ,  כי אם רב-צדדי ,  בהשתתפות עוד חמש מעצמות והאיחוד האירופי ,  כל בירה וכל שליט ושיקוליהם ,  אבל עובדה זניחה זו לא עצרה את נתניהו בהסתערותו על ההסכם ,  בשליחות ההשגחה העליונה .  הסכם רע ,  בעייתי ,  כולו טלאים-טלאים ונקבים-נקבים .  נתניהו ,  אילו רק ניתן לו ,  היה שם את רגלו על צווארו של חסן רוחאני ומחלץ ממנו הסכם נפלא .  הוא היה מראה לברק אובמה ,  ולדימיר פוטין ,  אנגלה מרקל ושאר המתמקחים הרופסים ,  שהסתפקו בנוסח של קיץ 2015 ,  איך עושים זאת .  והוא עדיין טוען זאת ,  במשוואה היהירה של  " לתקן או לבטל ".  הוא ושותפו לזחיחותו הנבובה ,  דונלד טראמפ .
 מנגד ,  אין עוררין על כך שכל שגיאותיו המהותיות של נתניהו מובעות באנגלית מושלמת .
 עוד בוואלה !  NEWS:נתניהו התקפל וביטל את מתווה מבקשי המקלט : " נמצא פתרונות אחרים"ברקע התקפלות נתניהו :  אלו החורים במתווה מבקשי המקלט החדש"לא נקבל גטאות של זרים ":  ראשי הרשויות נגד פיזור מבקשי המקלט 
הסכם הגרעין עם איראן לא היה הראשון שנתניהו היה מסוגל להציל ,  אילו רק נמסרה לו הסמכות לשאת ולתת ,  או לשאת בלי לתת .  הוא התנגד בחריפות ,  ממושבו כשגריר באו"ם ,  להסכם של שמעון פרס ויצחק שמיר ,  משה ארנס ויצחק רבין ,  לשחרור יותר מ-1000 מחבלים כלואים תמורת חיילי הנח"ל ששבה אחמד ג'יבריל .  עמדתו נומקה באנגלית עילאית בתקשורת האוהדת בניו יורק .  אמנם אותו נתניהו חתם על הסכם רע עוד יותר לשחרור יחיא סינוואר ומאות אסירי פיגועים תמורת גלעד שליט ,  אבל האנגלית שלו רק לוטשה בין 1985 ל-2001 .
 ממשלות ישראל נוהגות מאז ומתמיד להלבין את השחור ,  ואין הכוונה לצבע העור .  התנחלויות פראיות הושארו במקומן .  מאחזים בלתי-חוקיים הוכשרו בדיעבד ,  ועל המפונים מהם מוצאים מיליוני שקלים מתקציב המדינה ,  בעידוד בוטה להפרת חוק .  נתניהו ניסה להחריג מכך את הפליטים ,  שיהיו עכשיו לקליטים .  הוא סמך על שניים מטובי חבריו ,  שליטים סמכותיים וריכוזיים ,  לשונות רעות יאמרו רודנים ,  שטרם פורסם מה היו אמורים לקבל ,  לאומית או אישית ,  תמורת חלקם בהסכם .  יווארי מוסוואני מושל באוגנדה מאז 1986 .  פול קגאמה שולט ברואנדה למעשה מאז 1994 ולהלכה מ-2000 .  כשנתניהו ביקר לפני שנתיים אצלם ,  באנטבה ובקיגאלי ,  הם התרפקו עליו כאילו נמצא להם אח אובד .  די דומה לראש ממשלת הודו נרנדרה מודי ,  שפיו השמיע חלקות בעוד אצבעו מונפת באו"ם נגד נתניהו ,  כי גינונים לחוד ואינטרסים לחוד ,  מהודו ועד כוש .  
מצד שני ,  האנגלית של נתניהו היא ללא דופי .  
בדיוק לפני תשע שנים ,  ב-1 באפריל 2009 ,  כונן נתניהו את ממשלתו השנייה ,  ומאז הוסיף לה עוד שתיים .  אין פוליטיקאי מנוסה ממנו בישראל - וגם אין מסובך ממנו בחקירות פליליות ,  אבל זה כנראה עניין אחר ,  ללא קשר לסיפור  " יציאת אפריקה ".  
נתניהו אמור להיות מיומן מאין כמותו בשקלול הכוחות והאילוצים ,  פנימיים כחיצוניים .  והנה ,  אין כלום ,  וכשהריקנות נחשפת ,  פניית הפרסה הכפולה כה מהירה ,  עד שבנסיעתו נגד הכיוון הקודם נתניהו כמעט התנגש בעצמו .  ולראייה ,  אפילו המעודדת הקולנית ביותר ,  מירי רגב ,  שהייתה עד אתמול מוכנה להידחק לתא המטען ובלבד שתיכלל ברשימת הנוסעים ,  הפעילה את כיסא המפלט .  
עם זאת אין להכחיש ,  שהניבים והמבטא של נתניהו באנגלית הם לעילא ולעילא .  
נתניהו מוצא עצמו במצבה של הנהלת בית"ר ירושלים ,  כשהעזה לשכור כדורגלנים מוסלמים ,  מול לה פמיליה .  האיש שהתרברב שהוא יכול להשיג כל מה שהוא רוצה ,  מגלה שהשד מסרב לחזור לבקבוק .  ייתכן בכלל שהבקבוק נשלח למחזור ,  לטובת קופת משפחת נתניהו .
 כל זאת כשהמציאות נכתבת מימין לשמאל ,  והרי ידוע שנתניהו עושה חסד עם ישראל כשהוא מואיל להיכנס לשנתו ה-13 ,  במצטבר ,  בראשות הממשלה ,  במקום להרוויח מיליארדים ,  או שמא טריליארדים ,  כנואם לקהלים יהודיים בפלורידה ,  אוונגליסטים בטקסס או מהמרים בלאס וגאס .  באנגלית מצוינת ,  כמובן ,  לא בעברית שעליו לחפש בה תירוצים כשהוא בדרום תל אביב .  

כשהריקנות נחשפת :  השדים של נתניהו מסרבים לחזור לבקבוק
אין פוליטיקאי מנוסה ממנו בישראל ,  ולכאורה אמור ראש הממשלה להיות מיומן בשקלול הכוחות והאילוצים .  ואולם ,  כשהתגלה שמאחורי התדמית אין כלום ,  פניית הפרסה במתווה מבקשי המקלט של האיש שהתרברב שהוא יכול להשיג כל מה שהוא רוצה - הייתה מהירה מאין כמותה .  פרשנות

