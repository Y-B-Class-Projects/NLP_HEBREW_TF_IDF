נתניהו עקץ  ליברמן השיב : " אל תחלק לי ציונים "
 שר החוץ תקף את ראש הממשלה לעיני השרים בשל האיפוק כלפי חמאס .  נתניהו הזכיר את היעדרות ליברמן מהקבינט והגיב : " יש מי שמנצלים את המצב ".  אחד השרים : " זה פוליטי לחלוטין "
  ( נתניהו בישיבת הממשלה ,  הבוקר :  אסור לנהוג בפזיזות )  
עימות חזיתי בישיבת הממשלה :  שר החוץ אביגדור ליברמן וראש הממשלה בנימין נתניהו החליפו הבוקר  ( ראשון )  מהלומות מילוליות במהלך ישיבת הממשלה השבועית ,  לעיניהם של שאר השרים .  ליברמן תקף את נתניהו על האיפוק שהממשלה מפגינה מול חמאס בעזה ,  ואילו נתניהו  " עקץ "  את שר החוץ על היעדרותו מדיונים ביטחוניים חשובים .
 עוד בוואלה !  חדשות:קשר בין המקרים ?  ניסיון חטיפה לילה לפני רצח הנער לא נחקרהותר לפרסום :  תושב הגליל הודה ברצח שלי דדון"פישר לאלון חסן :  'יש חקירה נגדך ,  אפשר לסגור במיליון דולר' "  
בפתח הישיבה ,  בהודעה השבועית שלו לתקשורת ,  התייחס ראש הממשלה למצב בדרום ואמר : " הניסיון מוכיח שברגעים כאלה יש לנהוג בקור רוח ובאחריות ,  ולא בהתלהמות ובפזיזות ".  דבריו היוו ביקורת מרומזת כלפי חלק משרי הממשלה ,  בראש ובראשונה ליברמן ונפתלי בנט ,  שתקפו במהלך סוף השבוע את המדיניות הביטחונית ה"מאופקת "  של הממשלה ,  וקראו לצאת למבצע צבאי נרחב בעזה .  
לאחר שהמצלמות יצאו מחדר הממשלה והדיון החל ,  ליברמן השיב לביקורת של נתניהו . " הבטחת להכות בעוצמה בחמאס ",  אמר שר החוץ ,  והוסיף כי זה לא מה שקורה כרגע ברצועת עזה .  נתניהו השיב לליברמן כי לפני שהוא מותח ביקורת על מדיניות הממשלה ,  קודם עליו להגיע לדיוני הקבינט המדיני-ביטחוני ,  שהוא חבר בו .  
ליברמן החמיץ כמה דיונים של הקבינט בימים הראשונים שלאחר רצח שלושת הנערים שנחטפו בגוש עציון מכיוון ששהה בביקור מדיני באפריקה .  בהמשך החמיץ דיון נוסף של הקבינט מכיוון ששהה בביקור מדיני בגרמניה .  בתשובה לביקורת זו ,  ליברמן השיב לנתניהו : " אל תחלק לי ציונים ".  
נתניהו הוסיף ואמר כי  " יש מי שמנצלים את המצב לטובת עצמם "   רמז ברור לשרים שתוקפים את מדיניות הממשלה .  על כך השיב ליברמן : " אתה האחרון שיכול לדבר .  אצלי מדובר בעמדות קבועות ,  אתה עשית מסיבת עיתונאים אחרי הלוויית הנערים ".  
חילופי הדברים הקשים בין השניים התנהלו מול יתר שרי הממשלה .  אחד השרים אמר הערב לוואלה !  חדשות : " התחושה הייתה שליברמן מתגרה בנתניהו בידיעה ברורה שהשיחה ביניהם תדלוף לעיתונות .  הפעולה בעזה היא לא העניין האמיתי כאן ,  זה פוליטי לחלוטין ". 
לפניות לכתב אמיר תיבון :  amir.tibon@walla.co.il 

נתניהו עקץ  ליברמן השיב : " אל תחלק לי ציונים "
 שר החוץ תקף את ראש הממשלה לעיני השרים בשל האיפוק כלפי חמאס .  נתניהו הזכיר את היעדרות ליברמן מהקבינט והגיב : " יש מי שמנצלים את המצב ".  אחד השרים : " זה פוליטי לחלוטין "
 
