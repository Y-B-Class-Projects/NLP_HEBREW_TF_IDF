נתניהו :  תומך בחקיקה שתסדיר את ערוץ 20
הוועדה המשותפת לכלכלה-כנסת התכנסה לדון בחוק ששר התקשורת מבקש לקדם ,  שנועד להפוך את הערוצים הייעודיים לערוצים הפועלים תחת רישיונות מסחריים .  בן חי-שגב : " אל לכם המחוקקים לתת יד לשיח המתלהם .  הייעודיים צריכים להיות מוסדרים במסגרת תפיסה כוללת של שידורים מסחריים "
 
הוועדה המשותפת לכלכלה-כנסת התכנסה הבוקר  ( ראשון )  כדי לדון בתיקון לחוק התקשורת ,  הנוגע לאסדרת הערוצים הייעודיים ובמצב של ערוץ 20  המאיים בסגירה בעקבות הקשיים הרגולטוריים העומדים בפניו .  במקביל לדיון בוועדה ,  רה"מ בנימין נתניהו אמר בישיבת הממשלה לשרי הליכוד לתמוך בחקיקה שתסדיר את ערוץ 20 .  
ערוץ 20 מוגדר כערוץ מורשת ואמור להקדיש 75% מהשידורים שלו לנושא זה ,  אך במועצת הכבלים והלוויין אומרים כי הערוץ מפר את רישיונו מכיוון שהוא מרבה לשדר שידורי חדשות ואקטואליה .  שר התקשורת ,  איוב קרא ,  הודיע בשבוע שעבר כי בכוונתו לקדם את הצעת החוק של ח"כ שרן השכל  ( ליכוד )  ,  שנועדה להפוך את ארבעת הערוצים הייעודיים - ערוץ 20 ,  ערוץ 24 ,  ערוץ 9 והלא טי וי - לערוצים הפועלים תחת רישיונות מסחריים רגילים ,  ללא מחויבות לתוכן שקשור לנושא ייעודי מסוים .
 יו"ר מועצת הכבלים והלוויין ,  ד"ר יפעת בן חי-שגב ,  התייחסה בוועדה לישיבה שנערכה ביום חמישי ,  בה אמר קרא בין היתר כי אם צריך לפזר את המועצה ולצמצם את סמכויות הרשות השנייה  - " החונקות את שוק התקשורת ",  כהגדרתו - הוא ייעשה זאת .
 בן חי-שגב הגיבה למה שהיא מכנה  " השיח המתלהם שאפיין את הישיבה בכל מה שנוגע לרגולציה ",  ואמרה : " אל לכם המחוקקים לתת יד לשיח שבו הרגולטור מצמידים מונחים ופעלים כמו התעללות .  תפקידו של הרגולטור הוא להבטיח שאותם חוקים שאתם המחוקקים מחוקקים יתקיימו ואם יש בעיה היא בחוק עצמו .  כל מי שנותן יד לשיח הזה הוא לא פחות ממתלהם .  הצורך בתיקון רגולציה הוא דחוף ,  המועצה יזמה תיקון במסגרת סמכויותיה ויש מקום להסדיר את זה בחקיקה בצורה רוחבית ויסודית ".  

בנוגע לערוצים הייעודיים ,  היא אמרה כי  " טוב וראוי היה שהסדרת ערוצים ייעודיים תעשה יחד עם הסדרת כל ערוץ התקשורת .  הם בנויים על מודל כלכלי של פרסומות וצודקת ח"כ נחמיאס שהמודל של ערוץ רוסי וערבי שונה מערוץ מוזיקה וערוץ 20 שמכוונים לכלל הציבור בישראל .  אבל אנחנו לא בעולם אידיאלי אז אני מברכת על היוזמה .  הערוצים הייעודיים צריכים להיות מוסדרים במסגרת תפיסה כוללת של שידורים מסחריים וצריך לתת את הדעת להגנות ינוקא .  כך צריך להיות בכל הערוצים הייעודיים שיבואו ומי ייתן ויבואו בהמוניהם .  כן יש לתת את הדעת באופן נפרד לשידורי חדשות כי הם לא דומים לשאר שידורי טלוויזיה .  אני קוראת לוועדה להסדיר גם את שידורי החדשות במסגרת ערוצים מסחריים .  בניגוד לרושם שניסו ליצור אני בעד שערוץ 20 ישדר חדשות .  ככל שאותם ערוצים ירצו לשדר חדשות צריך לתת את הדעת לאיזה תנאים ". 
ביחס לסוגיית חילוט הערבויות ,  אמרה בן חי-שגב כי  " אין מצב שהמועצה תתחייב שלא לחלט ערבויות לגוף שאולי לכאורה נמצא בהפרת תנאי הרגולציה שלו .  המועצה תתכנס ב-11 בינואר ותדון בכל עמידת הערוץ בתנאי הרישיון וייתכן שתקבל החלטה לחלט ערבויות ותפעיל שיקול דעת בכובד ראש כמו שתמיד עשתה ".  יו"ר הוועדה המשותפת ,  ח"כ יואב קיש ,  שאל את יו"ר מועצת הכבלים והלווין   " האם ב-11 בינואר אתם דנים רק בערוץ 20 ?  ".  
לכך השיבה בן חי-שגב כי  " בהפרות של הערוץ ובעוד נושאים כנקודת בדיקה כמו שיש לערוצים האחרים .  מבין 4 הערוצים הייעודיים המועצה לפני למעלה משנה יזמה תיקון רישיון עבור ערוץ 20 וערוץ המוזיקה וזה היה בשיתוף ערוץ 20 .  לפי התיקון 25% מהזמן קיבלו אישור לשידורים כלליים .  ערוץ 24 עומד בתיקון הזה וערוץ 20 לא עומד בהוראות החדשות של 75%-25% .  הערוץ הערבי עבר החלפת בעלים ומתמודד עם חובות עבר של הבעלים הקודמים ,  המועצה הכריזה על נקודת בדיקה גם לערוץ הערבי ,  כמו בערוץ 20 ,  והדיון גם יהיה במהלך ינואר ". 
קיש הודה כי נאמרו דברים קשים לגבי המועצה בדיון בחמישי ,  והוסיף  " רציתי שתהיי נוכחת וזה לא התאפשר אני שמח שהגעת היום .  בתפיסה הבסיסית שלי אני מעדיף מינימום רגולציה .  אני בוודאי לא מטיל אשמה רק על הרגולטורים אלא גם עלינו המחוקקים והממשלה .  אבל יש רגולטורים אחרים שקצת מתלהבים מתפקידם והולכים למקומות שהמחוקק לא התכוון אליהם ,  ואני אומר את זה בלי קשר אליך ".  

ח"כ אמיר אוחנה  ( הליכוד )  אמר : " למה לא לגיטימי לבקש שבזמן שעובדים על שינוי רגולציה לא לנקוט בהליכים חמורים שדיברת עליהם .  למה את אומרת שזה לא יהיה ?  אני פונה למועצה ומבקש  אנחנו עובדים על השינוי הזה למה זה לא לגיטימי לבקש השהייה מסויימת ?  ".  בן חי-שגב השיבה כי  " המועצה תביא בחשבון את ההליך הזה של החקיקה זה ברור לכל בר דעת ".  יו"ר ועדת הכלכלה ,  ח"כ איתן כבל ,  אמר כי  " כמו שהמנכל התעקש לומר שהם יראו מה נעשה בוועדה ואז יגיבו ".  בן חי-שגב אמרה כי  " אחת הסיבות שהמועצה דחתה את הישיבה כי היא מכבדת את המוסד הזה ומצפה שיסדיר את שידור החדשות ".  קיש הוסיף כי  " נסדיר את שידור החדשות ". 
השכל אמרה כי  " ידוע שיש הרבה ערוצים שלא עומדים בהתחייבויות שלהם ויפעת אמרה בעבר שחילוט הוא לא הפתרון לכן הבקשה שלנו להמתין עם זה .  ממידע שהועבר אלי ,  בתנאי הרישיון המקוריים של הערוץ יינתן מענה הולם ברישיון למורשת ופתאום זה הפך ל-100% .  זה בסדר שאתם מפרשים מענה הולך כ-100% אבל הנה בא הרגולטור ורוצה לאשר 25% שידורים כליים אבל הגישו נגדכם בג"ץ ואנחנו עכשיו משנים את זה שיהיה חוק אחיד לכולם עם כמה שפחות פרשנות .  אני מבקשת שתמתינו ותיתנו שבועיים ".  אסף אמיר ,  יו"ר איגוד המפיקים ,  לבן חי-שגב : " תדחי את זה בחודשיים ,  תתני לנו גם חמצן ". 
היועץ המשפטי של מועצת הכבלים והלוויין ,  איתמר חרמון ,  אמר : " מה שח"כ השכל אמרה חזר לתחילת הליכי מתן הרישיון ,  בהצעה של ערוץ מורשת מה שהם הציעו במכרז זה תכני מורשת .  הם הצהירו שאין בכוונתם לשדר מהדורות או תוכניות חדשות .  הם ביקשו לתקן והמועצה תיקנה וקבעה שיוכל לשדר עד 25% תכנים שאינם מורשת ונגד זה ניתן צו על תנאי בג"ץ .  ערוץ 10 עתר וטען שההקלה היא מעבר לסמכותה של המועצה .  באותו דיון עלה נושא החדשות ולכן הפתרון לא יכול לבוא בחוק הנוכחי .  אם רוצים מעבר ל-25% זה צריך לבוא בחקיקה ". 
ח"כ איילת נחמיאס ורבין אמרה כי  " הערוצים המסחריים מגיעים לתת דין וחשבון זה לא רק הערוצים הייעודיים שבאים לתת דין וחשבון על המצב שלהם .  אנחנו לא בעד סגירת ערוץ 20 וכן בעד הסדרה של מה שצריך  הפקות מקור וחדשות .  כבל אמר : " לא התכנסנו כאן בגלל החילוט ,  יש כאן שתי נקודות וכבר אמרתי שאעשה הכל שערוץ 20 ימשיך לפעול כפי שנאבקתי למען ערוצים אחרים .  כל הערוצים שמונחים כאן הם מכל המגזרים והעדות .  אני בעד מתן אישור לשידורי חדשות לערוץ 20 ,  אלא שלא בונים מערכת חדשות חדשה .  אי אפשר יהיה לייצר מתן היתר חדשות אחר ,  שנותן העדפה שונה .  אי אפשר יהיה לייצר הסדרות שונות .  נקודה שנייה לא פחות חשובה ,  בוודאי עבורי שנאבק על זה שנים ,  הפקות מקור .  זה לא סוד שאני נלחם עבורם ואני חושב שצריך למצוא נקודה מאזנת אי אפשר יהיה להעמיד את החקיקה שתהייה גם בגיצה ". 
יו"ר הרשות השנייה ,  יוליה שמאלוב ברקוביץ' ,  אמרה כי היא  " מברכת על הצעד להצלת ערוץ 20 .  להציל ערוץ טלוויזיה זה להציל גם את האינטרס הציבורי במדינת ישראל .  אנחנו חיים במדינה כל כך הטרוגנית ,  וככל שיהיו יותר ערוצים כך יהיה יותר טוב .  אנחנו משתדלים לאזן בין האינטרס הציבורי לבין האינטרס הכלכלי של בעלות הרישיון .  אנחנו במאה ה-21 וכל שוק התקשורת נמצא במצב קטסטרופלי .  היום קרוב למיליארד שקל של תקציב הפרסום עוברים לשני קונגלומרטים ענקיים שאף אחד לא מוכן לגעת בהם ,  הם לא ישראלים ולא מגנים על תוצרת מקומית .  כל מי שיישב בוועדה שישים לב אם כל 'הזעירים' והקטנים נשתלב יחד למען המטרה של הצלת השוק התקשורת הישראלי ".  

נתניהו :  תומך בחקיקה שתסדיר את ערוץ 20
הוועדה המשותפת לכלכלה-כנסת התכנסה לדון בחוק ששר התקשורת מבקש לקדם ,  שנועד להפוך את הערוצים הייעודיים לערוצים הפועלים תחת רישיונות מסחריים .  בן חי-שגב : " אל לכם המחוקקים לתת יד לשיח המתלהם .  הייעודיים צריכים להיות מוסדרים במסגרת תפיסה כוללת של שידורים מסחריים "
 
