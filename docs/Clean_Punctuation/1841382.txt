ליברמן :  הופתעתי מנתניהו ,  עושים לנו דה-לגיטימציה
שר החוץ התייחס לפני ישיבת הממשלה להתנגדות נתניהו להצעת חוק הקמת ועדות חקירה פרלמנטריות לארגוני השמאל .  הופתעתי מראש הממשלה .  יש תמיכה לוועדות של טיבי .  נתניהו :  יש לנהוג במתינות
 ( צילום :  גדעון צנטנר ;  עריכה :  גדי וינסטוק ) 
עוד על מאבק הליכוד בישראל ביתנו:נתניהו הודיע כי יתנגד להצעה לחקור ארגוני השמאלישראל ביתנו מבטיחה לנקום :  סיכול העברת כספים לליכודהכנסת תדון בהקמת ועדות שיחקרו את ארגוני השמאל
שר החוץ ,  אביגדור ליברמן ,  אמר הבוקר  ( ראשון )  כי הופתע מדבריו של ראש הממשלה בנימין נתניהו לפיהם יצביע נגד חקירת ארגוני השמאל . " אני מאוד מעריך את ראש הממשלה ולכן נורא הופתעתי אחרי שהוא אמר שהכנסת לא צריכה לחקור את ארגוני השמאל ",  אמר ליברמן שהוסיף כי  " עד היום היו בכנסת 25 ועדות חקירה פרלמנטריות ,  ובראש שבע מהן עמדו אנשי הליכוד .  אני זוכר את הוועדה לחקר אירועי עמונה ,  שבראשה עמד שר האוצר של היום - יובל שטייניץ ומי שתמך בהקמתה היה ראש הממשלה של היום ,  נתניהו ". 
ליברמן ,  שדיבר לפני ישיבת הממשלה ,  הוסיף כי  " בכנסת הנוכחית ,  ראשי הקואליציה תומכים ביוזמת  ( אחמד .  פ"ו )  טיבי לבחון את סוגיית ערביי ישראל בשירות הציבורי ,  אך דווקא במקרה שלנו ,  יש מתנגדים ליוזמת ישראל ביתנו לוועדות החקירה .  זה נראה לי מוזר ,  וההתנגדות של הליכוד מפריעה לי אישית וגם לישראל ביתנו .  אך לא נשתמש בזה כעילה למשבר קואליציוני ,  ואני חושב שהממשלה צריכה לכהן עד סוף הקדנציה .  אני מצפה מראשי הליכוד לקצת יותר לויאליות וקולגיאליות כלפי השותפה הבכירה שלהם ". 
ליברמן הוסיף כי בימים האחרונים הוא  " מבחין בניסיון לדה-לגיטימציה "  ליוזמת מפלגתו ,  לכונן ועדת חקירה לארגוני השמאל .  לדבריו ,  אותו ניסיון מגיע מצד ארגונים ,  שאינם ארגוני שמאל או ארגוני זכויות אדם  - " אלא ארגוני טרור ",  כלשונו . 
" מעולם לא הייתה כזו מידה של שקרים והשמצות ",  אמר שר החוץ ,  שטען כי ארגוני השמאל פושטים על תיכונים ומעודדים בני נוער להשתמט משירות צבאי .  הוא הוסיף כי חומרים שאספו ארגוני השמאל עזרו לגבש 90% מדו"ח גולדסטון וכי העמותות המדוברות מעלימות הכנסה ו"תומכות במרגלים ובמחבלים ". 
ראש הממשלה נתניהו הגיב לדבריו של ליברמן ,  ואמר כי ישראל היא דמוקרטיה שמתגוננת גם נגד ניסיונות של דה-לגיטימציה . " עלינו לנהוג במתינות ,  בזהירות ובתבונה בצעדים שאנו נוקטים ",  אמר נתניהו שהוסיף כי  " יש מה לתקן - אך יש לתקן בזהירות .  בכל מקרה עלינו להגן על החוק ,  על שלטון החוק ,  על גורמי האכיפה ועל בתי המשפט ". 

ליברמן :  הופתעתי מנתניהו ,  עושים לנו דה-לגיטימציה
שר החוץ התייחס לפני ישיבת הממשלה להתנגדות נתניהו להצעת חוק הקמת ועדות חקירה פרלמנטריות לארגוני השמאל .  הופתעתי מראש הממשלה .  יש תמיכה לוועדות של טיבי .  נתניהו :  יש לנהוג במתינות

