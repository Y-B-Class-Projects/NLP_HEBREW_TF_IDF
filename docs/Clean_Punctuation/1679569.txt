פרס לא צריך מיטה :  יטוס בארקיע
הנשיא הפיק לקחים מהסערה סביב עלות נסיעתו של רוה"מ ,  ובחר לטוס בארקיע ,  שהציעה מחיר זול יותר מאל על . " פרס קרוב לגיל 87 אך אין לו בעיה לטוס ללא מיטה מיוחדת "
 בית הנשיא הפיק לקחים מסערת המיטה ועלות נסיעתו של ראש הממשלה שיצא הבוקר  ( חמישי )  לארה"ב דרך צרפת .  ל-TheMarker נודע כי נשיא המדינה שמעון פרס ,  ייצא ב-8 ליוני בטיסה מיוחדת של חברת ארקיע ,  לביקור מדיני בדרום קוריאה ;  חברת ארקיע גברה במכרז ממשלתי על חברת אל על ,  לאחר שהציעה מחיר זול יותר במטוס מדגם בואינג 757 ,  שייאלץ לבצע נחיתת ביניים בדרך לסיאול .  אל על הציעה מחיר גבוה יותר לטיסה במטוס רחב גוף כמו בואינג 767 ישירות לדרום קוריאה .
 כדי לחסוך בעלויות ,  נשיא המדינה אף בחר להמשיך ממדרום קוריאה בטיסה מיוחדת במטוס מנהלים קטן לביקור בוויטנאם ולשוב באותו מטוס ארצה .  נשיא המדינה ייצא בראש משלחת של כ-50 אנשי משק ,  כלכלה ועסקים מישראל לביקור שיימשך כשלושה ימים בדרום קוריאה .  
בתום הביקור ישובו רובם של אנשי העסקים חזרה בטיסה המיוחדת של חברת ארקיע מסיאול ,  ואילו פרס ומספר מצומצם חברת המשלחת ימשיכו לביקור בהאנוי .  בתום ארבעה ימי ביקור בוויטנאם ישוב נשיא המדינה במטוס המנהלים הקטן חזרה לישראל .
 בכירים בענף התעופה אמרו כי  " פרס יחגוג באוגוסט הקרוב 87 ,  ונראה כי אין לו שום בעיה לטוס ללא מיטה מיוחדת או במושבים יותר צרים במטוסי מנהלים קטנים יותר ". 
מבית הנשיא נמסר כי חברת הנסיעות הממשלתיות טיפלה במכרז שבו זכתה חברת התעופה אשר הגישה את הצעת המחיר הזולה ביותר .  על מנת להוזיל עוד את העלויות ,  הוחלט להשיב את המטוס ארצה בתום ימי הביקור בדרום קוריאה ולא להמשיך או להמתין עד שובו של פרס מוויטנאם .  מדובר בנסיעה מורכבת במיוחד אשר טופלה ע"י מנכ"לית בית הנשיא אפרת דובדבני .  לא ניתן עדיין לקבוע את מחירה הכולל של הנסיעה משום שלא השולמו עדיין כל הסידורים אשר כרוכים באבטחתו של נשיא המדינה .  במהלך שהותו בשישי ושבת בחו"ל מחויב פרס לשמור על קדושת השבת .
 
פרס לא צריך מיטה :  יטוס בארקיע
הנשיא הפיק לקחים מהסערה סביב עלות נסיעתו של רוה"מ ,  ובחר לטוס בארקיע ,  שהציעה מחיר זול יותר מאל על . " פרס קרוב לגיל 87 אך אין לו בעיה לטוס ללא מיטה מיוחדת "
 
