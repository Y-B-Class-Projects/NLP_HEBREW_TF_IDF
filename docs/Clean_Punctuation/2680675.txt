נתניהו : " רוחאני מושך זמן כדי להשיג נשק גרעיני "
 ראש הממשלה התייחס לנאומו באו"ם של נשיא איראן ,  וכינה אותו  " ציני ומלא צביעות ".  למרות קריאת רוחאני לפתוח במו"מ ,  אמר נתניהו כי  " לא היתה בנאום הצעה מעשית לעצירת הגרעין "
  ( צפו בדברי נתניהו שקדמו לנאום רוחאני : " לא נלך שולל אחרי איראן ")  
ראש הממשלה בנימין נתניהו הגיב הלילה  ( רביעי )  לנאומו של נשיא איראן ,  חסן רוחאני ,  בעצרת הכללית של האו"ם .  על אף שרוחאני הציג גישה מפויסת ,  וקרא למשא ומתן מיידי תוך שהוא מביע התנגדות לנשק גרעיני ,  כינה זאת נתניהו  " נאום ציני מלא צביעות ".  נתניהו ציין כי נאום רוחאני משקף את התכנית האיראנית : " לדבר ולמשוך זמן כדי לקדם את יכולתה של איראן להשיג נשק גרעיני ".  
רוחאני בעצרת האו"ם :  מתנגד לנשק גרעיני ,  מוכן למשא ומתן מיידי 
" רוחאני דיבר על זכויות אדם בשעה שכוחות איראניים משתתפים בטבח המוני של אזרחים חפים מפשע בסוריה ,  הוא גינה את הטרור בשעה שהמשטר האיראני מפעיל טרור בעשרות מדינות ברחבי העולם ",  אמר נתניהו .  לדבריו ,  למרות שרוחאני הבהיר כי נשק גרעיני  " נוגד את המוסר האיראני ",   " דו"ח סבא"א קובע כי קיימים בתכנית סממנים צבאיים .  לא בכדי לא היתה בנאום שום הצעה מעשית לעצור את תכנית הגרעין הצבאית של איראן ולא היתה התחייבות למלא אחרי החלטות מועצת הביטחון של האו"ם ". 
ראש הממשלה לא חזר בו מהוראתו למשלחת הישראלית להחרים את נאום רוחאני . " טוב שמשלחת ישראל לא ישבה באולם ,  בכך היתה ניתנת לגיטימציה למשטר שלא מכיר בקיומה של השואה ומכריז בפומבי על רצונו למחוק את מדינת ישראל מהמפה ".   " לא אתן למשלחת ישראל להיות חלק ממופע יחסי ציבור ציני של משטר שמכחיש את השואה וקורא להשמדתנו ",  אמר .  
בנאומו הפייסני ,  אמר רוחאני כי קיים  " שיח אנטי-איראני ".   " ההפרדה בין זהויות היא תוצאה של שיח קיצוני ,  שיח של עימות מלא פחדים ,  וכך גם השיא האנטי-איראני .  זהו שיח של פחד מאיראן ".  הוא קרא לפתוח בשיחות ישירות מול המערב בנושא תכנית הגרעין של ארצו ,  והבהיר כי  " המדיניות של איראן אינה מותירה מקום לנשק גרעיני או לסוגים אחרים של נשק להשמדה המונית ". 
לפניות לכתב אמיר תיבון :  amir.tibon@walla.co.il 

נתניהו : " רוחאני מושך זמן כדי להשיג נשק גרעיני "
 ראש הממשלה התייחס לנאומו באו"ם של נשיא איראן ,  וכינה אותו  " ציני ומלא צביעות ".  למרות קריאת רוחאני לפתוח במו"מ ,  אמר נתניהו כי  " לא היתה בנאום הצעה מעשית לעצירת הגרעין "
 
