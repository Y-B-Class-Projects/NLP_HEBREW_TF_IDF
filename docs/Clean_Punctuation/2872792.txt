מועצת יש"ע :  הקפאת בנייה - מבטלת זכות קיום לממשלה
בישיבה שנערכה עם ראש הממשלה וראשי מועצת יש"ע מחו האחרונים נגד  " ההקפאה השקטה של קידום הבנייה בגדה ".  נתניהו הסביר שצריך להתנהל בחוכמה - אך המועצה סערה . " אין שום תכניות לעתיד "
 ראשי מועצת יש"ע קובלים כבר זמן רב נגד ראש הממשלה בנימין נתניהו בגין  " הקפאה שקטה של קידום הבנייה בגדה ",  כהגדרתם .  שלשום  ( שני )  נכחו חלק מראשי המועצות בישיבת סיעת הליכוד והנושא עלה שוב ,  אלא שהפעם הם החליטו להגיב בחומרה .  מה שהצית את הסערה היה סוגיית פינוי בתי דריינוף בבית אל שאמורה להיהרס עד סוף החודש על פי קביעת בג"ץ .
 שי אלון ,  ראש מועצת בית אל ,  שאל את ראש הממשלה מדוע לא מונעים את הריסת שני הבניינים והאחרון ענה שיש לכבד את החלטת בג"ץ .  אלון הזכיר לראש הממשלה ,  לשר הביטחון ולשאר הנוכחים בישיבה כי נתניהו הבטיח כפיצוי על פינוי שכונת האולפנה בנייה של 300 יחידות דיור ,  בנייה שטרם החלה .  ראש הממשלה לא נבהל מהדברים שהוטחו לעברו והבהיר כי כרגע זה לא מתאפשר בשל לחצים בינלאומיים ,  ו"שצריך להתנהל בחוכמה בנושא ".  תשובתו הקפיצה את ראשי יש"ע ולדבריהם ניתן היה להסיק כי אם הפרויקט הזה לא יתקדם בתקופה הקרובה אזי שגם שאר התוכניות לא יקודמו .  
בהודעה שהוציאה המועצה לאחר הפגישה עם נתניהו נכתב : " ממשלה שלא בונה ביהודה ושומרון מאבדת את זכות קיומה .  הטענה כי באמצעות הקפאת בנייה ראש הממשלה שומר כביכול על ההתיישבות הופרכה כבר מזמן .  הדרך הנכונה לשמור על ההתיישבות היא רק בפיתוח ובנייה .  ההגנה הכי טובה היה התקפה .  נגד הטרור ,  ההסתה והחרמות של הפלסטינים ישראל צריכה לפתוח בהתקפה כללית שיש בכוחה ליזום ולנצח .  דרך ההתרפסות תוביל את ישראל אל עברי פי פחת .  אנו מצפים משרי הממשלה לדרוש דיון דחוף בממשלה על מדיניות זו ". 
עוד בוואלה ! NEWS:חבילת פיצויים :  הסיוע הביטחוני שישראל עשויה לקבל מארה"בהרצוג לצד נתניהו :  השניים נפגשו לדון במשמעויות הסכם הגרעיןתיעוד :  תצפית צה"ל ננטשה - אמצעים מסווגים נותרו חשופים 
בפועל ,  ישנה בנייה בלא מעט מהתנחלויות .  מסיור קצר ומדגמי בשטח ניתן לראות בנייה באריאל ,  בנופי נחמיה ,  ברחלים ובאבני חפץ שבשומרון .  נוסף לכך שבימים אלו מסיימים שכונת מדורגים בבנימין ופרויקטים נוספים נבנים .  חשוב לציין כי חלק מהבנייה היא ללא היתר .  
על פי נתוני הלשכה המרכזית לסטטיסטיקה ,  בשנת 2012 התחילו בבניית 1,228 יחידות דיור בגדה ,  בשנת 2013 החלו בבניית 2,829 יחידות דיור ובשנת 2014 החלו בבניית 1,344 יחידות דיור .  לדברי ראשי יש"ע מדובר בתוכניות שאושרו לפני שנים רבות וצעקתם הנוכחית היא על אי קידום תכניות הבנייה החדשות .  לדבריהם הדבר לא משאיר להם שום תכנון לעתיד .
 לדברי אחד הגורמים במנהל האזרחי ,  כ-150 תכניות מתאר תקועות במשך שנים ,  חלקן ,  כך הוא טוען ,  לא קודמו קרוב ל-20שנה .  כך למשל ,  תכנית המתאר של עלי ,  איתמר ותקוע ,  שקיימות שנים רבות ,  לא מאושרת .  חשוב לציין ,  כי בחלק נכבד מאותן התנחלויות קיבלה מהמדינה במשך השנים כספים לפיתוח ולבנייה ,  אך התכניות בנייה שלהן לא מאושרת עדיין .  
ראשי המתנחלים מציינים כי בשנתיים האחרונות נתניהו התחייב לא פעם לקדם את תכניות הבנייה אך בפועל עצר את הכל ולא קיים את הבטחותיו .  לאחר רציחתם של בני משפחת פוגל התחייב נתניהו לאשר את תכנית המתאר של איתמר אך הדבר לא נעשה .  לאחר חטיפת שלושת הנערים נתניהו הכריז בתקשורת כי הוא הורה על התחלת תהליך הקצאה של 4,000 דונם בגבעות שבגוש עציון לאדמות מדינה .  אולם לדברי ראשי המתנחלים ,  כמה ימים לאחר מכן הוא הורה למנהל לא לקדם את הנושא .
 עוד טוענים ראשי המתנחלים כי הבנייה שנראית בשטח היא בנייה שאושרה לפני שלוש וארבע שנים ,  אך הם דואגים לעתיד . " ועדת התכנון העליונה לא מתכנסת ולא מקדמת שום תכנית למרות ההבטחות ",  אמר אחד הגורמים במועצת יש"ע . " גם אם אנו בונים כעת בכל מיני מקומות אין שום תכנית לעתיד ואנחנו רוצים לקדם את התוכניות .  עוד חמש שנים לא תהיה שום בנייה .  אם בעבר בנינו וקידמנו תכניות לעתיד ,  בשנתיים האחרונות אנחנו בונים אך ורק על פי תכניות ישנות ועוד מעט לא יהיה כלום וזה בלתי אפשרי ".  
גם חבר הכנסת בצלאל סמוטריץ  ( הבית היהודי )  תקף את מדיניות ראש הממשלה ואמר : " אתמול נפל דבר בישראל ראש ממשלת ישראל נכנע סופית לתכתיבי אובמה ומקפיא שוב את הבנייה ביהודה ושומרון .  נפעל בכל האמצעים העומדים לרשותנו כדי להחזיר את הבנייה בכל חלקי ארץ ישראל .  יידע נתניהו כי הפניית עורף לבוחריו היא טעות מרה והתנהלותו בנושא הקפאת הבנייה והריסת המתחם בבית אל לא מקובלים .  נדרוש להפעיל את כל מנופי הלחץ על ראש הממשלה לקיים את דבריו לבוחר ולהתנהג כמנהיג הלאומי של מדינת ישראל ".  

מועצת יש"ע :  הקפאת בנייה - מבטלת זכות קיום לממשלה
בישיבה שנערכה עם ראש הממשלה וראשי מועצת יש"ע מחו האחרונים נגד  " ההקפאה השקטה של קידום הבנייה בגדה ".  נתניהו הסביר שצריך להתנהל בחוכמה - אך המועצה סערה . " אין שום תכניות לעתיד "
 
