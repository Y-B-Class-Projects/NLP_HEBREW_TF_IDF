נתניהו בתרגיל ברמת הגולן :  להכניס פחד מוות באויב
ראש הממשלה ושר הביטחון יעלון סיירו בתרגיל חטיבתי של גולני ,  שכלל שימוש במזל"טים .  נתניהו : " מתרגלים את כל האפשרויות .  ננצח דרך נחישות ויכולת לשבור את האויב "
 ראש הממשלה בנימין נתניהו סייר הבוקר  ( רביעי )  ברמת הגולן וצפה בתרגיל חטיבתי מלא שערכה חטיבתי גולני .  בשיחה עם הלוחמים ,  אמר נתניהו כי  " ברגע המכריע ,  צריך להכניס פחד מוות באויב ".  התרגיל דימה לחימה בגזרת רמת הגולן ,  וכלל שימוש בכלי רכב משוריינים ובמזל"טים .  
נתניהו בא לתרגיל עם שר הביטחון משה יעלון ועם סגן הרמטכ"ל ,  אלוף גדי איזנקוט .  ראש הממשלה אמר לחיילים : " היום ,  כשאנחנו עושים תרגיל גדול ברמת הגולן ,  זה לא עניין תיאורטי .  האויב צריך לדעת שבמקרה הצורך אנחנו יכולים לפעול בצורה חזקה .  איננו מחפשים לאתגר אף אחד ,  אבל לא ניתן לאיש לפגוע במדינת ישראל ".  
ללוחמים שהשתתפו בתרגיל ,  אמר ראש הממשלה : " אנחנו מתרגלים את כל האפשרויות ,  אבל חשוב לזכור ששדה הקרב הוא ממלכת האי-ודאות .  מה שמוביל לניצחון זה הנחישות שלנו והיכולת לשבור את האויב ,  וברגע המכריע להכניס בו פחד מוות ".  
בשבוע שעבר המליץ מזכ"ל האו"ם ,  באן קי-מון ,  לתגבר את כוח אונדו"ף האמון על שמירת השקט בגבול ישראל-סוריה ,  ולשפר את יכולות הגנה העצמית של הכוח .  באן אמר כי האלימות ברמת הגולן מאיימת  " לרסק "  את הפסקת האש בין המדינות ,  שמחזיקה מעמד זה ארבעה עשורים .  
היום דיווח הארגון הסורי לזכויות אדם כי יותר מ-100 אלף בני אדם נהרגו במלחמת האזרחים בסוריה ,  מאז החלה בחודש מרץ 2011 .  הערכה זו גבוהה במעט מזו של האו"ם ,  שקבע לאחרונה את מניין ההרוגים בסוריה על 93 אלף .
 בדוח חדש שפרסם הארגון ממושבו בלונדון ,  נאמר כי מניין המתים הכולל במלחמה עומד על 100,191 בני אדם ,  בהם 36,661 אזרחים ,  25 אלף חיילים ו-18,072 מורדים .  יתר המתים הם חברי מיליציות התומכות במשטר ,  קורבנות בלתי-מזוהים ולוחמי חיזבאללה .  
לקריאה נוספתאש נפתחה לעבר כוח צה"ל ברמת הגולן ,  אין נפגעיםמשחקי הטילים של אסד :  ישראל נגררת להסלמה לא רצויהאסד :  ישראל משתפת פעולה עם המורדים נגד שלטוני 

נתניהו בתרגיל ברמת הגולן :  להכניס פחד מוות באויב
ראש הממשלה ושר הביטחון יעלון סיירו בתרגיל חטיבתי של גולני ,  שכלל שימוש במזל"טים .  נתניהו : " מתרגלים את כל האפשרויות .  ננצח דרך נחישות ויכולת לשבור את האויב "
 
