אבו מאזן : " מגעים שהתקיימו לפגישה עם נתניהו הופסקו בגלל ישראל "
 יו"ר הרשות שוחח עם עיתונאים ישראלים במוקטעה וסיפר כי בחודשים האחרונים התקיים קשר ישיר בין הלשכות שלו ושל ראש הממשלה ,  אולם פגישה בין השניים לא יצאה לפועל .  בלשכת נתניהו מכחישים : " ניסיון לחמוק מאחריותו להיעדר מו"מ "
" בחודשיים האחרונים התקיימו מגעים לקיום פגישה ביני לבין נתניהו "   כך אמר אמש  ( חמישי )  יו"ר הרשות הפלסטינית אבו מאזן לעיתונאים ישראלים במוקטעה .  לדבריו ,  המגעים התקיימו באופן ישיר בין לשכתו ללשכה של ראש הממשלה בנימין נתניהו ,  והם הופסקו בגלל ישראל . " הייתי מוכן להיפגש איתו ואף מיניתי שני אנשים שיטפלו בנושא ,  אולם לא קיבלנו תשובות ",  אמר .  
בתשובה לשאלת וואלה !  NEWS בנוגע לעתידה של הרשות הפלסטינית ,  אמר אבו מאזן כי הפלסטינים מעוניינים במדינה וכי הדבר תלוי בישראל .  הוא הוסיף כי הוא מתנגדת לכל סוג של קיצוניות ולשפיכות דמים  בין אם של פלסטיני או של ישראלי .  בהתייחס להאשמות מצד ראש הממשלה כי הוא מעודד הסתה ,  אמר אבו מאזן : " לפני שנים רבות הסכמנו עם ישראל על כינוס ועדה משותפת לטיפול בנושא ההסתה .  אני קורא לישראל לחדש את פעילותה ". 
בהתייחס לסוגיית התנאים המוקדמים לקיום משא ומתן עם ישראל ,  אמר אבו מאזן כי הבנייה בהתנחלויות מהווה עלולה להרוס את הסיכויים להקמת מדינה פלסטינית ,  וכי יש להקפיא את בנייתן במסגרת שיחות בין הצדדים .  הוא הוסיף כי לפני כשנתיים נתניהו הסכים לשחרר מהכלא הישראלי 104 אסירים במסגרת השיחות שהוביל שר החוץ של ארצות הברית ג'ון קרי ,  אולם שחרר רק 80 מהם .  
יו"ר הרשות הפלסטינית התייחס גם לאפשרות שמועצת הביטחון של האו"ם תדון בקרוב בחוקיותן של ההתנחלויות בישראל .  הוא סיפר כי הרשות פועלת בתיאום עם מצרים ,  ירדן ,  מרוקו וערב הסעודית בנושא . " אירופה מכירה בכך שההתנחלויות לא חוקיות ,  ארצות הברית מכירה בכך ,  חלק גדול מהציבור בישראל מכיר בכך ויש החלטות או"ם רבות בנושא הזה ",  אמר .
 בין היתר ,  נשאל אבו מאזן אם ייתכן שבעתיד ינהיג את הרשות  " אדם שיושב בכלא הישראל ".  אף ששמו של מרואן ברגותי לא עלה מפורשות בשאלה ,  ענה יו"ר הרשות : " לגבי העניין של מרואן ברגותי  הוא חבר בפורומים החשובים של תנועת פתח והוא זכאי להתמודד .  אם הוא ייבחר ,  אנחנו ננהל משא ומתן עם הישראלים לגבי שחרורו של הנשיא שלנו מהכלא ". 
בלשכתו של נתניהו הכחישו את הדברים . " הדברים אינם נכונים ,  זהו נסיון של אבו מאזן להתחמק מאחריותו להיעדר משא ומתן ",  נמסר . " גם היום בדאבוס קרא נתניהו לאבו מאזן למשא ומתן ללא תנאים מוקדמים ". 
 ( עדכון ראשון :  20:30 )  

אבו מאזן : " מגעים שהתקיימו לפגישה עם נתניהו הופסקו בגלל ישראל "
 יו"ר הרשות שוחח עם עיתונאים ישראלים במוקטעה וסיפר כי בחודשים האחרונים התקיים קשר ישיר בין הלשכות שלו ושל ראש הממשלה ,  אולם פגישה בין השניים לא יצאה לפועל .  בלשכת נתניהו מכחישים : " ניסיון לחמוק מאחריותו להיעדר מו"מ "
 
