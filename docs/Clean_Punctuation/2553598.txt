בין  " טרגדיה אישית "  להעלאת המע"מ
השבוע נודע שראש הממשלה מתכנן להעלות את המע"מ ,  מס שנגבה באופן שווה מעשיר ועני .  אמנון הררי רואה קו ישיר בין התייחסותו להצתה של סילמן ,  למדיניות המנוכרת של נתניהו 
" טרגדיה אישית "   כך ,  באמירה מתנשאת ואופיינית כל-כך למדיניותו ,  כינה ראש הממשלה ,  בנימין נתניהו ,  את אקט ההצתה העצמית של משה סילמן בהפגנת המחאה החברתית בתל-אביב .  מדובר בהתבטאות אומללה לכשעצמה ,  ביטוי לריסוק הסולידריות החברתית שמוביל נתניהו ,  שרק חיפשה לה ביטוי פרקטי .  כשבועיים לאחר מכן  היא גם מצאה לעצמה ביטוי שכזה .  השבוע נודע שנתניהו מתכנן להעלות את שיעור המע"מ באחוז אחד ,  מ-16% ל-17% .  אחוז אחד במע"מ פירושו התייקרות של מאות שקלים להוצאה החודשית של משפחה .  זה לא רק האחוז שיעלה ;  התייקרות המע"מ גוררת גם התייקרות של המע"מ על הדלק ,  שתגרור עלייה נוספת במחירי מוצרים שונים .  
הוצאותיה של משפחה שמרוויחה 6,000 שקלים בחודש יעלו בשיעור דומה למשפחה שמרוויחה 60,000 אלף שקלים בחודש .  כזה הוא  " מס עקיף "   הוא לא מבחין בין יכולתו של האחד לאחר ,  בין גורלו של העני לעשיר .  בין אם בהתבטאויותיו חסרות הרגישות ,  ובין אם במדיניותו הכלכלית בפועל  נתניהו מבקש לנתק אותנו מההגדרה החברתית שלנו ,  ליצור פרטים זהים ומבודדים ,  שמשמנים את המכונה שלו  שהשד יודע מה היא מתכננת לנו  ( על התוכניות הללו אסור לדבר בקול רם ,  כמובן )  .  
אליבא דנתניהו ,  כולנו צריכים לשלם אותו דבר ;  את המדינה לא מעניין מהן צרותיו של אדם ,  הוא צריך לשלם סכום זהה לכולם .  עוד שמונה אגורות על כל קוטג' שהוא קונה .  מנגד ,  גם לא מעניין אם מסתובב בינינו מיליארדר ,  שמסוגל לכסות את כל חובותיו של סילמן ,  לאורך כל חייו ,  ברגע .  גם הוא ישלם עוד שמונה אגורות לקופסת קוטג' .  העלאה של מס אחיד ,  להבדיל ממס הכנסה פרוגרסיבי ,  ששיעורו משתנה בהתאם להכנסתו של אדם ,  פירושו של דבר שהעני והעשיר משלמים סכום זהה , " על השקל ".  פירושו של דבר שצרותינו זהות .  הן לא .  היום סילמן צריך יותר עזרה ,  היום סילמן יכול לשלם פחות .  מחר הטייקון יוכל להיות בנעליו .  לכן מן הראוי שישלם יותר כשהוא יכול ,  ויקבל יותר כשיצטרך .  לא אמרנו קומוניזם ,  רק קצת סולידריות .  
בחירתו של נתניהו להעלות את המע"מ ,  ולא לחלופין מס אחר שמתחשב במצבו הכלכלי של אדם ,  היא ביטוי נוסף לניכור של הממשלה הזו מציבור בוחריה ,  ניכור שהיא מבקשת ליצוק גם בין הפרטים השונים בה .  נתניהו מנוכר מהצרות של משה סילמן ,  נתניהו מנוכר מהצרות של כולנו .  כולנו  " שקופים "  בראי המדיניות שלו ,  כל אחד בנפרד ,  וכולנו ביחד .  ראוי שנתניהו ישכיל להבין :  צרתו הכלכלית של אדם היא לא  " טרגדיה אישית ".  היא טרגדיה של חברה שלמה ,  שלא מצליחה לעזור לחלשים בה .  היא טרגדיה של חברה שבקרוב אפילו לא תוכל להגדיר עצמה ככזו .
 לקריאה נוספת:נתניהו : " אזרחי ישראל יישארו עם יותר כסף בכיס"נתניהו יקצץ 5% מהתקציב ,  למעט הצבא ,  החינוך והרווחהנתניהו יציג תכנית קיצוצים חדשה ,  המע"מ יעלה ב-1%מת מפצעיו משה סילמן ,  שהצית עצמו במהלך הפגנה 

בין  " טרגדיה אישית "  להעלאת המע"מ
השבוע נודע שראש הממשלה מתכנן להעלות את המע"מ ,  מס שנגבה באופן שווה מעשיר ועני .  אמנון הררי רואה קו ישיר בין התייחסותו להצתה של סילמן ,  למדיניות המנוכרת של נתניהו

