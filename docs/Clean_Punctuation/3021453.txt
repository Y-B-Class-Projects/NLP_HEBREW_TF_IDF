נתניהו על מינוי בכירים בממשלה : " טראמפ ממנה אלפים בלי ועדות איתור "
 ראש הממשלה יצא נגד הביורוקרטיה בכל הנוגע למינויים ,  ומינה ועדה שתבחן שינוי במנגנונים העוסקים בכך ותגיש את מסקנותיה בתוך חודש .  בדיון סוער בממשלה כינה זאת השר גלנט : " עריצות הפקידות נגד הנבחרים "
  ( בווידאו :  נתניהו מברך את טראמפ על זכייתו בבחירות ,  לפני כחודש )  
ראש הממשלה בנימין נתניהו התייחס היום  ( ראשון )  לאופן מינויים של פקידים בכירים בממשלה ,  וטען כי בארץ הדרך למינויים מלווה בביורוקרטיה מוגזמת בהשוואה לארצות הברית . " דונלד טראמפ ממנה 4,000 איש לתפקידים בלי ועדות איתור ובלי ביורוקרטיה .  בישראל אי אפשר למנות אפילו כמה מאות .  צריך לשנות את השיטה ",  אמר נתניהו במהלך דיון סוער בנושא בישיבת הממשלה .
 בישיבה הודיע נתניהו על הקמת ועדה שתבחן שינוי במנגנוני המינויים במשרדי הממשלה ,  ובין היתר באורך הקדנציות ובסמכויות המינוי של ועדות האיתור ,  שתגיש מסקנותיה תוך חודש .  בראשות הוועדה ישבו שרת המשפטים איילת שקד ושר התיירות יריב לוין ,  ויחד עמם יו"ר שר אריה דרעי ,  שר השיכון יואב גלנט ושר האנרגיה יובל שטייניץ .  
הדיון בנושא התעורר עקב שני מינויים בכירים במשרד המשפטים שהובאו היום לאישור הממשלה ,  של שני משנים חודשים ליועץ המשפטי לממשלה ,  רז נזרי ומאיר לוין .  הוחלט כי השניים ימונו לתקופה של כשמונה שנים ,  אך מעתה והלאה תוקף המינוי יהיה לשש שנים בלבד .
 הדיון גרר שיח בנושא ועדות איתור והקשיים במינוי דרגים בכירים במשרדי הממשלה .  השר גלנט כינה את המצב הקיים  " עריצות הפקידות נגד הנבחרים "  ואמר כי ישנה בעיית משילות על חשבון המדינה והאזרחים . " הכלים העיקריים למימוש המדיניות הם תקציב ואיוש הדרג הבכיר ",  אמר גלנט והציע שכל שר יהיה רשאי למנות שני דרגים תחתיו - מנכ"ל וראשי אגפים ובנוסף גורמים נבחרים בדרגים אחרים .  רבים משרי הממשלה הביעו תמיכה בעמדתו .
 לדבריה של ח"כ ציפי לבני  ( המחנה הציוני )  , " נתניהו כרגיל חושב רק על עצמו ,  הישרדותו וביצור שלטונו .  לשם כך הוא צריך לחלק מאות ג'ובים למקורבים .  לציבור לא חסר עוד משילות - אלא מנהיגות עם יושרה וחזון ".  גם ח"כ איילת נחמיאס ורבין מאותה המפלגה התייחסה לדבריו של נתניהו ואמרה כי  " למרבה הצער מזמן הבנו שטראמפ הפך בעבור נתניהו דמות לחיקוי .  נתניהו מחקה את הבוטות של טראמפ ,  את המחויבות הצולעת של טראמפ לעובדות ,  שנאתו לזרים ,  איבתו לעיתונאים ועכשיו הוא רוצה לחקות גם את המינויים הפוליטיים המופרזים שלו ". 
לדבריה , " ממה שראינו עד כה ,  לא בטוח כי טראמפ הוא המודל הראוי לחיקוי בעבור ראש ממשלת ישראל .  נתניהו רוצה בשירות הציבורי רק את עושי דברו ,  את אלו המקדמים את האינטרסים הפוליטיים והאישיים שלו ,  לא מינויים למען הציבור והמדינה ".  

נתניהו על מינוי בכירים בממשלה : " טראמפ ממנה אלפים בלי ועדות איתור "
 ראש הממשלה יצא נגד הביורוקרטיה בכל הנוגע למינויים ,  ומינה ועדה שתבחן שינוי במנגנונים העוסקים בכך ותגיש את מסקנותיה בתוך חודש .  בדיון סוער בממשלה כינה זאת השר גלנט : " עריצות הפקידות נגד הנבחרים "
 
