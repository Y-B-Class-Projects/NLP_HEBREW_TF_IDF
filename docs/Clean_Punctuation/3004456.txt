נתניהו על דברי עמירם לוין : " יוני פגש את פרס - האמת עולה בסוף "
 לאחר ששמע לראשונה את ההקלטות של אחיו ,  מפקד סיירת מטכ"ל במלחמת יום הכיפורים ,  הבהיר ראש הממשלה כי יוני נתניהו אכן פגש את הנשיא התשיעי .  זאת ,  בעקבות דברי האלוף  ( במיל' )  שטען כי פרס הוא  " שקרן ונוכל "  ולא היה מעורב במבצע .  הכתבה המלאה תפורסם מחר
ראש הממשלה בנימין נתניהו התייחס אתמול  ( שני )  להאשמות הקשות של אלוף במיל' עמירם לוין ,  ולפיהן הנשיא התשיעי שמעון פרס ,  שהלך לעולמו לפני כשבועיים ,  הוא  " שקרן ונוכל "  ומעולם לא פגש את מפקד סיירת מטכ"ל לשעבר יוני נתניהו מאחר שלא היה מעורב במבצע אנטבה לחילוץ בני הערובה .  הדברים פורסמו לראשונה בתכנית  " שישי "  בערוץ 10 . " ערב המבצע באנטבה יוני נסע לקריה ופגש את שמעון פרס ,  שרצה להתרשם ישירות ממפקד הכוח .  אלה עובדות ידועות ובסוף האמת עולה ",  אמר נתניהו בכתבה מיוחדת שתתפרסם במלואה מחר ,  ערב יום הכיפורים ,  בוואלה !  NEWS ,  ובמהלכה שמע לראשונה את הקלטות הקשר של אחיו .
" פרס היה שר ביטחון שרצה להתרשם ישירות ממפקד הכוח ,  ולוודא שהמשימה העיקרית של ההסתערות על הטרמינל ,  שם הוחזקו בני הערובה ,  היא אפשרית ",  סיפר . " הוא הזמין את יוני אליו .  הנהג של יוני מספר בעדות מוקלטת כיצד הם נסעו לקריה ,  אבל בש"ג לא נתנו להם להיכנס .  יוני פשוט עבר אותו ,  השאיר את הנהג להתווכח ועלה לפרס ללשכה שהייתה צמודה ללשכת הרמטכ"ל .  המזכירה מספרת שראתה את יוני מחכה להיכנס ,  ופרס סיפר אחר כך שהפגישה הזו נסכה בו הרבה ביטחון ". 
נתניהו המשיך וסיפר כי גם נהגו של אחיו העיד כי הבחין בו יוצא מהפגישה כעבור 45 דקות . " פרס נתן לו את התחושה הנכונה שהוא יתמוך באישור המבצע ,  דבר שלא היה מובן מאליו ",  סיפר . " העובדות ידועות .  גם אם לוקח זמן עד שיתבהרו ,  הן מתבהרות בסופו של דבר ובסוף האמת עולה ". 
 ( עדכון ראשון :  20:15 )  

נתניהו על דברי עמירם לוין : " יוני פגש את פרס - האמת עולה בסוף "
 לאחר ששמע לראשונה את ההקלטות של אחיו ,  מפקד סיירת מטכ"ל במלחמת יום הכיפורים ,  הבהיר ראש הממשלה כי יוני נתניהו אכן פגש את הנשיא התשיעי .  זאת ,  בעקבות דברי האלוף  ( במיל' )  שטען כי פרס הוא  " שקרן ונוכל "  ולא היה מעורב במבצע .  הכתבה המלאה תפורסם מחר

