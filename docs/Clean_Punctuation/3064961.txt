נתניהו רוצה לנאום לצד טראמפ במצדה - אך בבית הלבן מסתייגים
בלשכת ראש הממשלה ביקשו מהצד האמריקני ,  המארגן את ביקור הנשיא בישראל ,  לשקול לאפשר לנתניהו לשאת דברים באתר ההיסטורי - אך בשלב זה נתניהו צפוי לומר כמה מילים לפני הנאום .  בשל החום הכבד ,  נשיא ארה"ב עשוי לוותר על לחיצת הידיים עם סגל א' בנתב"ג
ראש הממשלה בנימין נתניהו מעוניין לשאת נאום במצדה לצדו של נשיא ארצות הברית דונלד טראמפ בשבוע הבא ,  והבקשה נשקלת כעת על ידי מארגני הביקור בצד האמריקני .  בסוף השבוע הגיעה לארץ המשלחת המקדימה של הבית הלבן והשירות החשאי לקראת הגעתו של הנשיא בשבוע הבא לביקור ראשון בישראל ,  שבמסגרתו טראמפ צפוי לנאום במצדה .  גורמים המעורים במגעים אמרו כי בשלב זה בבית הלבן מסתייגים מהרעיון .  
אנשי לשכת נתניהו ביקשו בימים האחרונים לבחון את האפשרות שגם נתניהו יישא דברים במשך חמש עד שבע דקות ,  אך לדברי גורמים המעורבים בהכנות ,  ההחלטה הסופית נתונה בידי וושינגטון ,  ובשלב זה - לפי התכנון ,  נתניהו רק אמור לומר רק כמה מילים לפני נאומו של טראמפ ,  שבו יציג אותו ויברך אותו .  טראמפ צפוי לשהות בישראל במשך 26 שעות ,  בתחנה השנייה שלו במסע הראשון שלו מחוץ לגבולות ארצות הברית ,  לאחר שיבקר בערב הסעודית וייפגש שם עם מנהיגים ערבים .
 לקריאה נוספת:בן בית בארץ הקודש :  שגריר ארה"ב בישראל דייוויד פרידמן מתחיל כהונתו"טראמפ יבחן אם העברת השגרירות לירושלים תזיק או תועיל למו"מ"אבטחה כבדה  וחביתה עם כמהין :  במלון  " המלך דוד "  מתכוננים לטראמפ 
לפי התכנון הראשוני ,  עם הגעתו ,  הנשיא צפוי להתקבל במשמר כבוד בנמל התעופה בן גוריון על ידי ראש הממשלה ונשיא המדינה ראובן ריבלין ,  שילווה בשירה משותפת של שני ההמנונים .  עם זאת ,  טראמפ ככל הנראה יוותר על טקס לחיצות הידיים עם סגל א' שמגיע לאירוע בשל החום הכבד הצפוי בביקור .  
בהמשך הביקור הוא צפוי לבקר במוזיאון יד ושם ובכותל המערבי ,  לקיים פגישות מדיניות עם ראש הממשלה ונשיא המדינה ולהתארח בארוחת ערב חגיגית אצל נתניהו ורעייתו .  ביום השני של הביקור ,  טראמפ צפוי לשאת נאום במצדה ,  לפני שימשיך לביקור בבית לחם ולפגישה עם יו"ר הרשות הפלסטינית אבו מאזן .  
היום בצהריים ,  בדיוק שבוע לפני הגעת טראמפ ,  צפוי לנחות בישראל השגריר החדש ,  דייוויד פרידמן ,  לקראת תחילת כהונתו בתפקיד .  אחת התחנות הראשונות של פרידמן ,  יהודי אורתודוקסי חובש כיפה ודובר עברית שוטפת ,  צפויה להיות בכותל המערבי .  
מחר בבוקר יגיש פרידמן את כתב ההאמנה שלו לנשיא ריבלין ,  ובכך תחל רשמית כהונתו כשגריר .  לאור ביקורו של טראמפ בשבוע הבא ,  טקס הגשת כתב ההאמנה של פרידמן הוקדם ,  וממחר יחל לעסוק באינטנסיביות בהכנות לקראת הביקור .  

נתניהו רוצה לנאום לצד טראמפ במצדה - אך בבית הלבן מסתייגים
בלשכת ראש הממשלה ביקשו מהצד האמריקני ,  המארגן את ביקור הנשיא בישראל ,  לשקול לאפשר לנתניהו לשאת דברים באתר ההיסטורי - אך בשלב זה נתניהו צפוי לומר כמה מילים לפני הנאום .  בשל החום הכבד ,  נשיא ארה"ב עשוי לוותר על לחיצת הידיים עם סגל א' בנתב"ג

