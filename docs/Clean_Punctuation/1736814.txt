בליכוד מברכים : " רה"מ עמד על עקרונותיו "
 השר ישראל כץ אירח בחצר ביתו כ-2,500 פעילי ליכוד ,  בהם גם מספר שרים ,  ובירך את נתניהו על סיום הקפאת הבנייה בגדה . " רה"מ עמד על העיקרון שמנהלים מו"מ בלי תנאים מוקדמים .  טוב שעומד מנהיג שרוצה שלום תוך שמירה על העקרונות "
  .( צילום :  שי מכלוף .  עריכה :  עידן גוראל ) 
שר התחבורה ישראל כץ אירח הערב  ( ראשון )  בחצר ביתו שבכפר אחים כ-2,500 חברי ליכוד ,  בהם השרים לימור לבנת ,  דן מרידור ,  יולי אדלשטיין ויוסי פלד ,  סגני השרים איוב קרא ולאה נס וחברי הכנסת זאב אלקין ,  דני דנון ,  אופיר אקוניס וציפי חוטובלי .  כץ התייחס לנושא הקפאת הבנייה בהתנחלויות שתסתיים הלילה בחצות ואמר כי  " מהלילה יוכלו המתיישבים שיש בידיהם היתרי בנייה לבנות מחדש את בתיהם ".   
" אני רוצה לברך את ראש הממשלה בנימין נתניהו שעמד על העיקרון שמנהלים משא ומתן ללא תנאים מוקדמים .  טוב שעומד מנהיג שרוצה שלום תוך שמירה על העקרונות של מדינת ישראל ",  אמר כץ .  מלבד ההקפאה ,  כץ התייחס גם לשיחות הישירות עם הפלסטינים ואמר כי  " העקרונות שעלינו לעמוד עליהם הם בראש ובראשונה לשמור על ירושלים מאוחדת ".  
לדברי השר , " עלינו להשיג גבולות בני הגנה עם סידורי ביטחון .  כל הסדר עם הפלסטינים חייב לשמור על הקשר ההדוק למקומות הקדושים ועלינו לשמור על התושבים ועל הישובים היהודים כחלק ממדינת ישראל .  ישנו גם נושא הפליטים והשאיפה הפלסטינית להכניס לתוך ישראל עשרות ,  מאות ומיליוני פליטים ,  וישראל חייבת לעמוד על כך שתמנע כניסת הפליטים ,  וכפועל יוצא הכרה בישראל כמדינה יהודית עם שוויון זכויות למיעוטים שבה ",  אמר . 
" רק הנהגה פלסטינית שתאמר לעמה את האמת ותכיר במדינת ישראל תהיה פרטנרית אמיתית לשלום .  נכון לעכשיו הם אומרים את ההיפך וכך קשה להגיע להסדר .  אני רוצה לברך את נשיא ארצות הברית ברק אובמה שבנאומו בעצרת האו"ם הכיר בישראל כמולדתו של העם היהודי .  אני משוכנע שהוא יודע שחברון ,  שילה ובית אל הם חלק מהמולדת ההיסטורית של העם היהודי ".  
בנוגע לכביש המתוכנן מקריית ארבע למערת המכפלה אמר שר התחבורה : " ראיתי את הדרך העלובה למערת המכפלה והוריתי לסלול את הדרך מקרית ארבע למערה שתקרא 'דרך האבות והאמהות' .  הפקידים שאלו אותי לפי איזה קריטריון נסלול את הכביש .  השבתי שנסלול אותו לפי הקריטריון היהודי ,  הלאומי וההיסטורי שבזכותו אנחנו כאן לנצח נצחים ". 

בליכוד מברכים : " רה"מ עמד על עקרונותיו "
 השר ישראל כץ אירח בחצר ביתו כ-2,500 פעילי ליכוד ,  בהם גם מספר שרים ,  ובירך את נתניהו על סיום הקפאת הבנייה בגדה . " רה"מ עמד על העיקרון שמנהלים מו"מ בלי תנאים מוקדמים .  טוב שעומד מנהיג שרוצה שלום תוך שמירה על העקרונות "
 
