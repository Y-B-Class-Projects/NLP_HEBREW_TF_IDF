פעילי מחאת הדיור לנתניהו : " מוכנים לדבר רק איתך "
 בתגובה להצעת רה"מ נתניהו להקים צוות שיידבר עם המפגינים ,  אמרה דפני ליף ,  ממנהיגות המאבק כי  " מול אוזניו האטומות של רה"מ נוצרת דרך אחרת .  ההידברות צריכה להעשות בשקיפות - מולך "
  ( צילום :  נועם אשל ,  עריכת וידאו :  אמיר קוטיגרו )  
" בהפגנות אתמול נכחו מעל 150,000 בני אדם שביטאו את בקשתנו לצדק חברתי .  דומה שזעקה זו לא עושה כל רושם על ראש הממשלה המתעקש להתבצר בעמדותיו .  ראש הממשלה כנראה מתקשה מאוד להאזין לכאבים ולתביעות של כולנו ,  העם אותו הוא מתיימר לייצג .  מול אוזניו האטומות נוצרות שפה אחרת והתנהגות אחרת ",  כך אמרה דפני ליף ,  ממנהיגות המחאה במאהל שבדרות רוטשילד בתל אביב ,  במסיבת עיתונאים שקיימו בצהריים  ( ראשון )  מנהיגי מחאת הדיור . 
" אנחנו פועלים ,  יוצאים לרחובות ,  ודורשים שינוי של השיטה בעוד נתניהו מקים עוד ועדה ומנסה להימלט מהאחריות הבסיסית שלו ושל ממשלתו כלפינו .  ההידברות צריכה להיעשות בשקיפות מול כולנו ולא מול מליאת השרים ,  אלא רק מולך ",  אמרה ליף בתגובה להודעתו הבוקר  ( ראשון )  של ראש הממשלה בנימין נתניהו על הכוונה להקים צוות מיוחד שייפגש עם מובילי מחאת הדיור .
" אתמול הכרזנו על דרישותינו ,  מה שהגדרנו כצדק חברתי .  מדובר בחלומות ,  אך כולם ברי השגה ,  והם יהפכו את ישראל למדינה חברתית אמיתית שלכולנו יהיה טוב לחיות בה ",  הוסיפה סתיו שפיר ,  אף היא ממנהיגות המחאה ,  ביום שאחרי הפגנות הענק שנערכו אתמול ברחבי הארץ .
 עוד על מחאת האוהליםמחאת הדיור :  כ-150 אלף הפגינו בעצרות ברחבי המדינהפירות המחאה :  מחיר הדלק לא יעלהנתניהו הורה על פתיחה בהידברות עם ראשי מחאת הדיורהמוחים עונים לנתניהו : " רוצה לדבר ?  בוא למאהל "
" המדינה חייבת להתערב בשוק הנדל"ן .  להגן על כולם באמצעות דיור ציבורי ופיקוח על שכר דירה .  אנחנו תובעים מערכת חינוך ציבורית ושיוויונית .  חינוך ציבורי חינם .  אנחנו מזדהים עם כל תביעות הרופאים ,  אנחנו היינו תובעים אפילו יותר .  בנוסף ,  המדינה היא זו שצריכה לדאוג לשלום האזרחים ובאופן מיוחד לעובדים הסוציאלים ,  שוטרים ,  כבאים ומורים .  אנחנו דורשים שכר הוגן בהעסקה קבלנית ,  לתקופת זמן מוגבלת .  על האוצר לדאוג שהשכר יהלום את עלות המחיה ",  המשיכה שפיר . 
" ראש הממשלה חזר שוב ושוב על המילה אחריות ,  אבל תגובתו לדרישות אינה אחראית ואינה מהווה בשורה חדשה .  הוא מנסה להלך אימים שצדק חברתי יביא לקריסה כלכלית ,  אבל השיטה היא זו שגורמת לקריסה .  ראש הממשלה מציע הצעה מניפולטיבית  ,  שלופה מהשרוול וחסרת עקרונות וזו איננה לקיחת אחריות .  ראש ממשלת ישראל איננו מבין אחריות מהי ".  
יגאל רמב"ם ,  פעיל נוסף בגרעין המאבק ,  אמר כי  " כדי להפוך את הדיון לאחראי ,  אנו תובעים מרה"מ להיכנס איתנו להידברות שבבסיסה בניית חברה צודקת אחראית ושיוויונית .  כדי שנוכל להיכנס להידברות ,  עליו להסיר את חוק הווד"לים מסדר היום ולערוך את ההדברות בשקיפות ועם מצלמות ,  כדי לאפשר דיון ציבורי .  אם תבחר להעלות את חוק הווד"לים ,  הציבור כולו ייצא לרחובות ויתיצב מולך כוח המחאה האזרחי שהתמודדת רק עם חלקו בשבוע האחרון .  ביבי ,  תתעשת ",  קרא קונטס בתגובה ליוזמת ראש הממשלה להקים ועדות דיור לאומיות ,  שאמורות להסיר חסמים ולזרז את תהליכי אישור יחידות הבנייה בישראל .
 ראש הממשלה אמר מוקדם יותר היום כי הוא ער לקשיים שמציב יוקר המחיה בישראל ,  וכי יש לבצע שינוי בסדרי העדיפויות ,  אלא שלדבריו  " חלק מהטענות מוצדקות וחלק לא ".  הוא הוסיף כי הממשלה מחויבת לטפל במצוקות  " האמתיות ",  שחלקן  " תולדת עיוותים במשק הישראלי ".  
לדברי ראש הממשלה ,  הצוות המיוחד יציע  " תכנית אחראית ומעשית להקלת הנטל .  אבקש מהצוות להזמין נציגים מארגונים שונים לשמוע רעיונות ופתרונות ולהביא תכנית לביצוע שנוציא לפועל כדי להקל על הנטל הכלכלי על אזרחי ישראל ". 
דברי ראש הממשלה נתניהו מגיעים לאחר שאתמול ,  הפגינו כ-150 אלף בני אדם בלא פחות מעשר ערים בישראל וערכו צעדות ועצרות מחאה ,  מקריית שמונה בצפון ועד באר שבע בדרום ,  תחת הכותרת שהפכה כבר לסיסמת המאבק : " העם דורש צדק חברתי ".  
המחאה המתפשטת יכולה כבר להתפאר בהישג בולט אחד :  שר האוצר יובל שטייניץ ושר התשתיות עוזי לנדאו החליטו היום על הורדת מס הבלו על הדלק ב-31 אגורות .  המהלך ימנע את התייקרות הדלק ,  שמחירו אמור היה להתייקר הלילה בחצות ב-30 אגורות לליטר בנזין .  הבלו מהווה חלק משמעותי ממחירו של ליטר בנזין ,  והצו שעליו חתמו שני השרים ,  להורדת המיסוי על הבלו ,  יעמוד בתוקף עד ה-1 בספטמבר .  כמון כן ,  הוועדה בנושא מחירי הדלק שהקים השר לנדאו צפויה להגיש את הצעתה להפחתת  " מרווח השיווק ",  שעומד היום על 70 אגורות .  לנדאו ושטייניץ סיכמו כי אם הוועדה לא תגיש את הצעתה בתוך חודש ,  לנדאו ,  שמרווח השיווק כפוף אליו ,  יוריד את הסכום ב- 15 אגורות ,  ובמקביל שטייניץ יוריד את מס הבלו ב- 15 אגורות ,  כך שההפחתה במיסים של 30 אגורות לליטר תישאר על כנה גם בהמשך .
 
פעילי מחאת הדיור לנתניהו : " מוכנים לדבר רק איתך "
 בתגובה להצעת רה"מ נתניהו להקים צוות שיידבר עם המפגינים ,  אמרה דפני ליף ,  ממנהיגות המאבק כי  " מול אוזניו האטומות של רה"מ נוצרת דרך אחרת .  ההידברות צריכה להעשות בשקיפות - מולך "
 
