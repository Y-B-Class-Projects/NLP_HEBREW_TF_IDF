פעם חמישית תוך שבוע :  זליגת ירי בצפון הגולן ;  צה"ל הגיב בירי
צה"ל זיהה שיגור מסוריה לשטח פתוח ברמת הגולן .  אין נפגעים ולא נגרם נזק ,  אזרחים פונו מהאזורים הסמוכים לגבול ליד קוניטרה .  כלי טיס ישראלי השיב בירי לעבר המרגמה שממנה נורתה האש ,  וזוהתה פגיעה
צה"ל זיהה היום  ( שישי )  שיגור משטח סוריה לעבר שטח פתוח בצפון רמת הגולן ,  ומדובר צה"ל נמסר כי מדובר בזליגת ירי מהלחימה במדינה .  כמו כן ,  נמסר כי אין נפגעים ולא נגרם נזק .  הדרך המובילה לאזור ,  סמוך לעין זיוון ,  נחסמה לתנועת כלי רכב ,  ואזרחים פונו מהאזורים הסמוכים לגבול ,  ליד קוניטרה ,  מחשש לזליגות נוספות .  צה"ל תקף האמצעות כלי טיס את המרמגה ממנה נורתה האש ,  וזוהתה פגיעה .
 מהמועצה האזורית גולן נמסר כי  " עקב לחימה בין המורדים לצבא אסד באזור קוניטרה ,  ישנן זליגות לשטח ישראל .  אזור המטעים והבוסתנים הסמוכים לגבול באזור מעבר קוניטרה ,  מפונים ממטיילים ועובדים ".  הובהר כי  " למעט איזור ספציפי זה אין הנחיות מיוחדות ,  ושגרת החיים בכל הגולן ויתר אתרי התיירות נמשכת ".  
במהלך היום דווח על לחימה עזה באזור קוניטרה .  קצין בכיר בצה"ל הסביר בשיחה עם וואלה !  NEWS : " בימים האחרונים אנחנו עדים לקרבות בין ארגוני ג'יאהד עולמי לצבא אסד במרחב קוניטרה החדשה .  משטר אסד ,  שחושש מאוד מכיבוש עמדות שלו ,  מגיב באש שזולגת לשטח ישראל ".  לדבריו , " מצד אחד אנחנו מגיבים ,  ומצד שני לא מובילים להידרדרות .  זה אירוע פנימי סורי ואנחנו שומרים על הקו של לא להתערב במה שנעשה שם ".  
עוד בוואלה !  NEWS:מועצת הביטחון של האו"ם :  על סוריה והמורדים לסגת מאזור החיץ בגולןזליגת ירי מסוריה זוהתה ברמת הגולן ;  צה"ל תקף בתגובה בקוניטרהעקב זליגות הירי :  צה"ל הכריז על שטח צבאי סגור בשני אזורים ברמת הגולן 
ביום רביעי ,  זוהתה זליגת ירי נוספת לעבר שטח פתוח בצפון הגולן ,  ובעקבותיה תקף צה"ל מרגמה השייכת למשטר הסורי בצפון רמת הגולן הסורית .  מוקדם יותר השבוע אירעו שלושה אירועי זליגות ירי .
 ביום ראשון תקפו כוחות צה"ל שני תותחים ומשאית תחמושת השייכים למשטר הסורי ברמת הגולן הסורית ,  בתגובה לזליגת ירי לשטח ישראל .  הצבא הסורי איים בעקבות כך על  " האויב הישראלי "  שלא לתקוף שוב עמדות שלו ,  והזהיר מפני  " ההשלכות החמורות "  של מעשה כזה  " בכל הקשר שהוא ". 
ביום שני תקף חיל האוויר הישראלי מטרות השייכות למשטר הסורי בצפון רמת הגולן הסורית ,  בעקבות זליגת הירי .  לפי דיווחים ברשת  " אל-מיאדין "  המזוהה עם המשטר ,  לפחות שני אזרחים סורים נהרגו במהלך התקיפות .
 ביום רביעי נשא ראש הממשלה בנימין נתניהו דברים בקצרין ,  לציון 40 שנה להקמת העיר ,  ואמר : " מי שיורה לשטחנו ומסכן את אזרחינו נתקל במענה חריף ומהיר .  איננו מוכנים לקבל טפטופים לא בגולן ולא בכל מקום אחר ".  לדבריו , " לא נסבול זליגות ואנחנו נגיב על כל ירי .  מי שתוקף אותנו - אנחנו תוקפים אותו .  זו המדיניות שלנו ואנחנו נמשיך בה ". 
 ( עדכון ראשון :  14:04 )  

פעם חמישית תוך שבוע :  זליגת ירי בצפון הגולן ;  צה"ל הגיב בירי
צה"ל זיהה שיגור מסוריה לשטח פתוח ברמת הגולן .  אין נפגעים ולא נגרם נזק ,  אזרחים פונו מהאזורים הסמוכים לגבול ליד קוניטרה .  כלי טיס ישראלי השיב בירי לעבר המרגמה שממנה נורתה האש ,  וזוהתה פגיעה

