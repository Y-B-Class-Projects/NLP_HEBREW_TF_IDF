ישי :  רה"מ הבטיח הצבעה נגד חוק הגיור הצבאי
לקראת ההחלטה על זהות הוועדה שתמשיך את הליכי חוק הגיור הצבאי של ישראל ביתנו ,  טוען יו"ר ש"ס כי נתניהו הבטיח לו שהקואליציה תתנגד לחוק ,  אם וכאשר הוא יובא לוועדת החוקה
יו"ר ש"ס ,  שר הפנים אלי ישי ,  טען כי ראש הממשלה בנימין נתניהו הבטיח לו במהלך הלילה  ( שלישי )  שהקואליציה תתנגד להצעת חוק הגיור הצבאי של מפלגת ישראל ביתנו ,  אם וכאשר הנושא יובא להצבעה בוועדת החוקה של הכנסת .  הבוקר צפויה ועדת הכנסת להכריע היכן יתקיים הדיון בחוק .  לטענת השר ישי ,  בשיחה שקיים עם ראש הממשלה נתניהו ,  סוכם שהרב הראשי הספרדי ,  שלמה עמאר ,  ימצא פתרון לנושא בזמן הקרוב .  בנוסף הועלתה בשיחת נתניהו-ישי עמדתו של הרב הצבאי הראשי ,  תת-אלוף רפי פרץ ,  שהביע את דעתו על כך שהצעת החוק מיותרת .  במפלגת ישראל ביתנו סירבו להתייחס לדברים .  עם זאת ,  גורמים במפלגה אמרו כי  " החוק יעבור במהירות רבה ".  
עוד לפני השיחה שהתקיימה בין ראש הממשלה לשר הפנים ,  הודיעה לשכת נתניהו בתום התייעצות בנושא ,  כי הוא נחוש לפתור את סוגיית הגיור של חיילי צה"ל .  לדברי נתניהו , " במידה שהנושא יבוא על פתרונו ,  יתייתר הצורך בחוק והליכוד יתנגד להמשך החקיקה בנושא זה ".  מנגד ,  מפלגת ישראל ביתנו בראשות שר החוץ אביגדור ליברמן ,  דורשת להמשיך היום בקידום החוק .  
לפני שבועיים אישרה הכנסת בקריאה טרומית את הצעת חוק הגיור בצה"ל ברוב של 74 תומכים מול 18 מתנגדים .  ש"ס הגיבה בחריפות לאחר החלטת הכנסת ואיימה ליצור משבר קואליציוני .  השר ישי אמר אז לוואלה !  חדשות כי  " זו הצעה פופוליסטית ,  משום שהרבצ"ר אומר בצורה מפורשת שהחוק הזה לא טוב לחיילי צה"ל .  כלומר זה נגד חיילי צה"ל .  כתוב 'ואהבת את הגר' .  אנחנו אוהבים את הגר ,  במיוחד את הגרים שבצה"ל ,  אהבה כפולה ומכופלת .  אם הצעת החוק תתקדם ,  נזמן דיון במועצת החכמים ונהיה משוחררים מהגשת הצעות חוק גם בניגוד לעמדת הקואליציה .  ברגע שהצעת החוק תתקדם ,  בעיניי זה כבר משבר קואליציוני ". 

ישי :  רה"מ הבטיח הצבעה נגד חוק הגיור הצבאי
לקראת ההחלטה על זהות הוועדה שתמשיך את הליכי חוק הגיור הצבאי של ישראל ביתנו ,  טוען יו"ר ש"ס כי נתניהו הבטיח לו שהקואליציה תתנגד לחוק ,  אם וכאשר הוא יובא לוועדת החוקה

