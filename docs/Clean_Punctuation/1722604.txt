ר"מ יוון :  אנחנו לא מהווים פיצוי על טורקיה
על רקע הציפייה בישראל להידוק היחסים עם יוון לאחר ערעור היחסים עם טורקיה ,  הבהיר ראש ממשלת יוון פאפאנדראו כי הקשר של ארצו עם ירושלים אינו מהווה  " תחליף או פיצוי ".  עם זאת ,  הוא הביע תקווה כי מדינתו תזכה לתפקיד דומיננטי יותר במזה"ת
ראש ממשלת יוון ג'ורג' פאפאנדראו אמר הערב  ( שני )  לאחר פגישתו באתונה עם ראש הממשלה בנימין נתניהו כי הידוק היחסים בין ישראל ליוון אינו מהווה  " תחליף או פיצוי "  על רקע התרופפות הקשרים עם טורקיה .  זאת לאור הערכות של גורמים בירושלים ,  כי ישראל מבקשת להדק את היחסים עם יוון ,  יריבתה המסורתית של אנקרה ,  לאחר שהברית האסטרטגית עם הטורקים התערערה בעקבות אירועי המשט לעזה .
 פאפאנדראו אמר במסיבת עיתונאים משותפת שערך עם בנימין נתניהו לאחר פגישתם כי  " מערכת היחסים הטובה בין יוון לישראל אינה מהווה פיצוי או תחרות למערכת היחסים המקבילה בין ירושלים לאנקרה ".  ראש הממשלה היווני ,  המחזיק גם בתיק החוץ במדינה ,  שוחח אתמול עם בכירים בעולם הערבי בניסיון להפוך את יוון לגורם דומיננטי יותר במאמצי התיווך בין ישראל לבין הרשות הפלסטינית .  ואולם ,  גורמים שונים ביוון מתנגדים ליוזמתו של פאפאנדראו ,  וצפויים לערוך הפגנת מחאה באתונה במטרה להביע את מורת רוחם מחיזוק הקשר עם ישראל .
 נתניהו אמר לאחר הפגישה כי הוא מקווה להגביר את שיתוף הפעולה בין שתי המדינות והוסיף כי בפגישתם קבעו המנהיגים  " תוכנית עבודה שמטרתה לקדם את היעדים הללו ".  לדברי נתניהו ,  המנהיגים יפעלו להגבר שיתוף הפעולה  " באינטרסים משותפים והביטחון בכלל ,  ולהביא למזרח תיכון יציבות ,  ביטחון ושלום .  עדכנתי את ראש ממשלת יוון בצעדים שאנחנו מתכננים כדי להניע שיחות ישירות בינינו לבין הפלסטינים .  
כמו כן ,  ראש הממשלה נתניהו התייחס לנושא תהליך השלום ,  ואמר כי הוא מקווה שישראל והרשות הפלסטינית יפתחו במשא ומתן ישיר מהר ככל שניתן .  לדבריו , " אנחנו מוכנים להגיע לקהיר ,  לוושינגטון או לכל מקום אחר במטרה להאיץ את תהליך השלום ולפתוח בשיחות בעתיד הקרוב מאוד ". 

ר"מ יוון :  אנחנו לא מהווים פיצוי על טורקיה
על רקע הציפייה בישראל להידוק היחסים עם יוון לאחר ערעור היחסים עם טורקיה ,  הבהיר ראש ממשלת יוון פאפאנדראו כי הקשר של ארצו עם ירושלים אינו מהווה  " תחליף או פיצוי ".  עם זאת ,  הוא הביע תקווה כי מדינתו תזכה לתפקיד דומיננטי יותר במזה"ת

