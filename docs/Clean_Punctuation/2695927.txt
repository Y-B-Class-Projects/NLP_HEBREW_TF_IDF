מתיחות בין נתניהו ללפיד : " עשה זובור לשר האוצר "
 באוצר סבורים כי ראש הממשלה ואנשיו עומדים מאחורי ההדלפות על הפחתת מסים בשנת 2014 .  במשרד רה"מ סבורים כי האוצר  " ניפח "  את היקף הבור התקציבי
משרד האוצר ומשרד ראש הממשלה שוב על מסלול התנגשות :  גורמים בכירים במשרד האוצר ,  בראשות שר האוצר יאיר לפיד ,  מאשימים היום  ( ב' )  את בכירי משרד ראש הממשלה כמי שעומדים מאחורי ההדלפות שהתפרסמו בשבוע שעבר ,  ולפיהן הפחתות מסים ,  לרבות מע''מ ומס הכנסה ,  תתבצענה בשבועות הקרובים .  
לפי אותן הדלפות ,  האוצר מתכנן לדחות או לבטל את העלאת מס ההכנסה ליחידים או מס החברות ,  המתוכננת ל-1 בינואר 2014 בסך 1.5% ,  עקב  " עודפים תקציבים "  לכאורה ,  שהצטברו בשנת 2013 ונבעו מגבייה עודפת בגין עסקאות חד-פעמיות וגביית מס על רווחים כלואים .  באוצר מאשימים את ראש הממשלה בפרסומים ,  וכבר ביום חמישי האחרון בכיר באוצר אמר כי כל אמירה על הפחתת מסים היא בשלב זה אקט של חוסר אחראיות .  
אלא שגם במשרד ראש הממשלה ,  בראשות ראש הלשכה הראל לוקר ,  יש טענות כבדות כלפי ראשי האוצר .  לדברי בכירים במשרד רה"מ ,  האוצר  " ניפח "  את היקף  " הבור התקציבי "  והגירעון החזוי ב-2013 על מנת לצמצם את הסיכונים הפיסקאליים לאותן שנים ,  וביקש לקחת מקדמי ביטחון גדולים יותר .  זאת ,  בעקבות החריגות מיעד הגירעון שאירעו בשנים 2011 וגם ב-2012 ,  שנים של צמיחה כלכלית יחסית גבוהה .  
יתרה מזו ,  במשרד ראש הממשלה סבורים כי יש מקום לבצע מהלך  " תיקון "  לחלק מהגזירות שהוטלו על הציבור ,  כמו העלאת המע''מ והעלאה מתונה יותר במסי הכנסה .  זאת ,  בעיקר עקב הכנסות בסך 3.3 מיליארד שקל מעסקאות חד-פעמיות ממכירת WAZE וישקר ,  ומגביית 4.3 מיליארד שקל בגין מס על רווחים כלואים .  כמו כן ,  ב-12 החודשים האחרונים עומד הגירעון המצטבר על 34.3 מיליארד שקל ,  שהם כ-3.3% תמ''ג ,  לעומת יעד של 4.56% תמ''ג .  עם זאת ,  חשוב לציין כי הפחתות מסים או גידול בהוצאה ישפיעו באופן ישיר על שנת 2014 ,  כאשר לשנה זו נקבע יעד גירעון שאפתני במיוחד - 3% תמ''ג בלבד .  
במקביל ,  הממונה על התקציבים באוצר ,  אמיר לוי ,  והממונה על הכנסות המדינה ,  ד''ר מיכאל שראל ,  בודקים את ההתחייבויות ואת הצפי להכנסות ממסים ,  וצפויים לענות בשבועות הקרובים לשאלה האם יש מקום להקל על האזרחים ,  ואם כן ,  באיזו דרך  ( הפחתת מע''מ ,  הפחתת מס הכנסה ,  גידול ההוצאה )  .  נתוני הצמיחה הנמוכים ,  שהתפרסמו אתמול על ידי הלמ''ס ,  רק הגבירו את הפסימיות בקרב פקידי האוצר שכבר יודעים כי תחזית ההכנסות ל-2014 ,  העומדת על כ-255 מיליארד שקל ,  נראית קשה להשגה .  
המתיחות בין בכירי שני המשרדים החלה לפני יותר משבועיים סביב הדיונים על תקציב הביטחון .  ראש הממשלה ,  בנימין נתניהו ושר הביטחון ,  משה  ( בוגי )  יעלון ,  סגרו ביניהם על ביטול הקיצוץ בתקציב הביטחון בסך 3 מיליארד שקל ,  שעליו שניהם הסכימו שלושה חודשים קודם לכן .  בכך ,  הם מחקו את ההישג היחיד של האוצר בתקציב 2014-2013 .  גורמים בירושלים מסכימים כי ראש הממשלה ואנשיו ,  שהכריעו לטובת משרד הביטחון ,  עשו  " זובור "  ללפיד ופקידיו ,  שאין לו אח ורע בשנים האחרונות .  באופן רשמי ,  ההחלטה על ביטול הקיצוץ נעשתה במשותף אחרי שתי ישיבות בין נציגי ראש הממשלה ,  האוצר ומערכת הביטחון ,  אך ההכרעה התקבלה כבר קודם לכן .  
למרות המתיחות ,  גם אתמול התקיימו הדיונים בין בכירי האוצר לבין בכירי ראש המשלה סביב עתידו של תקציב 2014 ,  לרבות השינויים במסים .  
ממשרד האוצר נמסר : " עודף בהכנסות ממסים נובע ,  כמעט כולו ,  מאירועים חד פעמיים שאינם ניתנים לחיזוי .  תחזיות משרד האוצר נסמכות על מודלים מקצועיים המקובלים גם בעולם .  בימים אלו מבצע משרד האוצר ניתוח של תמונת המצב העדכנית ויציג לשר האוצר את האפשרויות העומדות על הפרק ".  ממשרד ראש הממשלה נמסר כי  " הטענה אינה נכונה ".  

מתיחות בין נתניהו ללפיד : " עשה זובור לשר האוצר "
 באוצר סבורים כי ראש הממשלה ואנשיו עומדים מאחורי ההדלפות על הפחתת מסים בשנת 2014 .  במשרד רה"מ סבורים כי האוצר  " ניפח "  את היקף הבור התקציבי

