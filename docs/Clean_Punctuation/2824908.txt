כחלון על ניסיון האיחוד :  לא חזרתי לפוליטיקה עבור הליכוד
יו"ר כולנו התייחס להצעה שקיבל לטענתו ממפלגת השלטון לחבור לרשימה אחת ,  באמצעות פנייה פומבית לנתניהו : " את תפקיד שר האוצר ,  שאותו הצעת לי יותר מפעם אחת ,  אוכל למלא רק כיו"ר כולנו ".  הליכוד :  ההצעה הגיעה דווקא מכחלון
יו"ר מפלגת כולנו ,  משה כחלון ,  התייחס אתמול  ( שישי )  לדיווחים על אודות ניסיון לאיחוד רשימות בין מפלגתו לבין הליכוד . " תודה ביבי ,  אבל לא ",  כתב כחלון בעמוד הפייסבוק שלו ,  ושטח את הסיבות שלא לחבור אל נתניהו . " לא חזרתי לפוליטיקה כדי לחזור לליכוד .  לא חזרתי כדי להיות חלק ממפלגה שהעומד בראשה קיפל את הדגל החברתי על חשבון בוחריו .  שמפחד להילחם במונופולים ובקבוצות הכוח שמונעים מזוגות צעירים לקנות דירה במחיר שפוי ,  בזמן שהם נחנקים מעמלות הבנקים וממחירי המזון ".   
" תודה ביבי ,  אבל לא ",  הוסיף . " את תפקיד שר האוצר ,  שאותו הצעת לי יותר מפעם אחת ,  אוכל למלא רק כיו"ר כולנו ,  המפלגה החברתית היחידה בישראל ,  ורק לטובת אזרחי ישראל ,  בכל קואליציה שיבחרו ". 
בחירות 2015 בוואלה !  חדשות:סערת אוחנה :  כדי להיות ראש ממשלה בנט יצטרך מפלגה אחרתבתום יום סוער :  אלה רשימות המפלגות שהוגשו לכנסת ה-20סקר וואלה !  חדשות :  הליכוד מזנק ,  הבית היהודי צונח 
לדברי גורמים במטה של כחלון ,  עו"ד דוד שמרון ,  מקורבו של ראש הממשלה ,  פנה אל קובי כחלון ,  אחיו של יו"ר כולנו ,  בהצעה לאחר בין הרשימות בשיטת הריץ'-רץ'  ( אחד מכל רשימה )  .  עם זאת ,  בליכוד טוענים כי ההפך הוא הנכון וההצעה הגיעה דווקא מצדו של כחלון .
 גורמים בליכוד טענו כי לאחר הפגישה לכאורה שקיימו שמרון ואחיו של כחלון ,  שמרון שוחח על כך עם נתניהו ,  אולם ראש הממשלה הוריד את האפשרות מסדר היום .  במטה של כחלון ,  טוענים כי כחלון סירב והחליט להמשיך ולרוץ לבד .  הליכוד מסרו בתגובה לפרסום דבר ההצעה מצדם ,  כי  " נציגי הליכוד ובהם עו"ד שמרון שומרים על קשר שוטף עם נציגי מפלגות שונות .  מפלגתו של כחלון לא קיבלה שום הצעה כזו ,  ההיפך הנכון ". 
 ( עדכון ראשון :  18:52 ) 
לפניות לכתב עמרי נחמיאס :  omri_n@walla.net.il 

כחלון על ניסיון האיחוד :  לא חזרתי לפוליטיקה עבור הליכוד
יו"ר כולנו התייחס להצעה שקיבל לטענתו ממפלגת השלטון לחבור לרשימה אחת ,  באמצעות פנייה פומבית לנתניהו : " את תפקיד שר האוצר ,  שאותו הצעת לי יותר מפעם אחת ,  אוכל למלא רק כיו"ר כולנו ".  הליכוד :  ההצעה הגיעה דווקא מכחלון

