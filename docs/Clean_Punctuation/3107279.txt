ח"כ אמסלם ימשיך לקדם את החוק הצרפתי : " נתניהו הוא לא הנושא "
 הח"כ שיזם את חוק החקירות ואת חוק איסור פרסום המלצות המשטרה טען כי יפעל לקדמן ,  חרף דבריו של ראש הממשלה . " כבודו של נתניהו במקומו מונח ,  הוא יוכל להתנגד בכנסת כמו כל ח"כ אחר ",  אמר לוואלה !  NEWS . " גם הוא אזרח "
 ראש הממשלה בנימין נתניהו אמר הבוקר  ( ראשון )  כי הוא אינו מעוניין בחוק הנוגע בחקירות המתנהלות כעת וקשורות בו .  למרות זאת ,  ח"כ דודי אמסלם  ( הליכוד )  שיזם את הצעת החוק שאוסרת חקירת ראש ממשלה מכהן והצעה נוספת שאוסרת על המשטרה לפרסם את המלצותיה בתום החקירה ,  מצהיר כי ימשיך לקדם את ההצעות האלה בכנסת .
" כבודו של נתניהו במקומו מונח ",  אמר אמסלם לוואלה !  NEWS . " יחד עם זאת ,  אני רוצה להמשיך לקדם את ההצעות האלה .  נתניהו יוכל להתנגד בכנסת כמו כל חבר-כנסת אחר .  ראש הממשלה הוא לא הנושא .  הנושא הוא האזרחים ".  
לקריאה נוספת:נתניהו התייחס לראשונה לחוק הצרפתי : " לא רוצה שום חוק שקשור לחקירות"תרבות יום א' :  בקואליציה נערכים לאקשן של תחילת השבועביטן דרש להצביע על החוק הצרפתי ;  ועדת השרים לא תדון בהצעות חוק  
" חוק החקירות לא חל על נתניהו בחקירות שמתנהלות נגדו עכשיו ",  טען אמסלם .  במשך הוסיף כי חוק ההמלצות הוא  " חוק על מדינת ישראל ",  ואף שנוסח ההצעה שהגיש חל גם על נתניהו הוא אמר  " הוא גם אזרח ".  לדבריו , " כל רבע שעה יש כאן אדם שיוצא מתחנת המשטרה .  היא ממליצה או אומרת שיש עליו תשתית ראייתית והוא מסתובב שנים עם מדבקה על המצח עוד לפני שהוחלט אם להגיש נגדו כתב אישום או לא ". 
ראש הממשלה נתניהו התייחס הבוקר לראשונה לחוק הצרפתי והדגיש כי הוא אינו מעוניין בחוק הקשור בחקירות המתקיימות נגדו בימים אלה . " אני אומר כאן באופן ברור :  אני לא מעוניין בשום חוק הנוגע בחקירות המתנהלות עכשיו שקשורות בי או שמתנהלות עכשיו ואינן קשורות בי ",  אמר נתניהו בישיבת שרי הליכוד .  גורם בקואליציה טען כי במהלך הישיבה הבהיר נתניהו כי לא יתקיימו היום הצבעות על חקיקה .  
ההתבטאות של נתניהו מגיעה על רקע האיומים של יו"ר הקואליציה דוד ביטן וח"כ אמסלם לפרק את הקואליציה בעקבות החוק .  נתניהו עשה בשבועות האחרונים מאמץ ניכר להרחיק את עצמו מהמהלכים של ביטן ואמסלם אך בכירים בקואליציה מעריכים כי השניים לא היו פועלים כך ללא אור ירוק מראש הממשלה .
 במהלך ישיבת השרים פרץ עימות בין השר להגנת הסביבה זאב אלקין לביטן ,  לאחר שהאחרון ציין כי סיעת הבית היהודי הפרה הסכמים בעניין החוק הצרפתי . " אתה מבעיר את השטח ",  אמר השר אלקין .  לדברי הביקורת הצטרף גם שר האנרגיה יובל שטייניץ . " אתה מלהיט את הרוחות בקואליציה וזה גורם לליבוי אש ",  הטיח בו . " בסוף גם השותפות האחרות יבואו בדרישות כאלה ".  

ח"כ אמסלם ימשיך לקדם את החוק הצרפתי : " נתניהו הוא לא הנושא "
 הח"כ שיזם את חוק החקירות ואת חוק איסור פרסום המלצות המשטרה טען כי יפעל לקדמן ,  חרף דבריו של ראש הממשלה . " כבודו של נתניהו במקומו מונח ,  הוא יוכל להתנגד בכנסת כמו כל ח"כ אחר ",  אמר לוואלה !  NEWS . " גם הוא אזרח "
 
