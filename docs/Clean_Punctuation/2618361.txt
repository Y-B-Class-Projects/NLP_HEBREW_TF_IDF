לבני דאגה היטב לכיבודים ,  אבל מה עם המהות ? 
הבשורה הטובה היחידה מההסכם הקואליציוני החלול שנחתם בין התנועה לליכוד-ביתנו היא שלבני תנהל את המו"מ עם הפלסטינים .  ונתניהו ?  הוא עוד לא ויתר על בנט ולפיד .  פרשנות
שבעה משרדי ממשלה שונים עברה ציפי לבני בתוך שמונה שנים .  היא הייתה שרת החקלאות ופיתוח הכפר ,  והשרה לשיתוף פעולה אזורי ,  והשרה לקליטת עלייה וכמובן שרת החוץ .  בחלק מהמשרדים הטביעה את חותמה ,  בחלק פחות .  אבל נדמה שגם היא לא תחלוק על העובדה שאת כהונתה כיו"ר האופוזיציה בשנים האחרונות אפשר לדרג בתחתית סולם תפקידיה הציבוריים .  
לבני ,  מתחוור לנו עכשיו ,  לא תכננה מלכתחילה לשרת את העם מהאופוזיציה בכנסת הנוכחית . " לשים בצד את האמירות של הקמפיין ",  היא הפצירה במנהיגי המפלגות האחרות בכנסת ,  אלה שעדיין מנסים לצקת תוכן ממשי להסכמים הקואליציוניים שאולי יחתמו עם הליכוד-ביתנו .  ולנו לא נותר אלא לתהות מתי נוכל לקחת ברצינות את שרת המשפטים החדשה שלנו ומתי יתברר לנו בדיעבד שמדובר רק באמירות של קמפיין .
 הדבר הממשי היחיד שקיים בהסכם הקואליציוני בין לבני לנתניהו  ( שאר חברי הכנסת של התנועה פשוט לא היו בסוד העניינים משלב מסוים )  הוא הכיבודים .  כאן יש הקפדה על כל תו ותג .  באילו פורומים בדיוק תהיה חברה לבני ,  למי תהיה כפופה בניהול המשא ומתן המדיני ומה יהיה מעמדו של נציגו של ראש הממשלה שיעבוד לצדה .  ראש הממשלה ,  מפורט בהסכם ,  מתחייב להנחות את משרדי הממשלה השונים לשתף פעולה עם לבני .  אפילו מענה לנוהל פיטורו של שר מהתנועה ,  אם יידרש הדבר ,  ניתן בהסכם .  
אבל בכל הקשור למהות מדובר בהסכם חלול וכמעט חסר משמעות .  נראה שאין בו מילה שזהבה גלאון או אורית סטרוק לא יסכימו איתה .  מי לא רוצה שוויון בנטל ?  מי לא חושב שצריך לבצע שינויים בשיטת הממשל ,  ובטח שיש גם מקום להורדת מחירי הדיור ויוקר המחיה .  אפילו על בבת עינה של לבני ,  התהליך המדיני ,  לא נכתב דבר בעל ערך .  אין ולו רמז דק למתווה המדיני שבו מתכוונת הממשלה לפסוע .  רק במסיבת העיתונאים המשותפת אמר נתניהו שדרכה המדינית של הממשלה תהיה ברוח נאום בר אילן והדברים שנשא בכנסת .  מדוע זה לא נכנס להסכם הקואליציוני ?  מבחינתו של נתניהו התשובה ברורה  הוא עוד לא ויתר על הבית היהודי .  מה שלא ברור זה מדוע לבני הסכימה לכך .
 לבני השיגה את שלה .  בניגוד לדברים מפורשים שנאמרו בשם נתניהו בעת קמפיין הבחירות ,  היא זו שתנהל את המו"מ עם הפלסטינים .  אם הדברים יתחילו לנוע בציר הזה זו בשורה טובה .  ישראל מקבלת מנהלת מו"מ ששולטת בפרטים ,  מכירה היטב את הנפשות הפועלות ומוערכת על ידם ורוצה באמת ובתמים להביא להסכם שיסיים את הסכסוך בינינו לפלסטינים .  וזו נקודה חשובה שאין לזלזל בה .  אולם השאלה היא מה סיכויי הצלחתה .  עם אהוד אולמרט כראש ממשלה בתקופה נוחה הרבה יותר טרום האביב הערבי ,  לא יצא דבר משיחותיה המרובות עם אבו-עלא .  אז למה שהפעם זה יעבוד ?  
האם נתניהו עשה צעד גדול בדרך להקמת ממשלתו ?  כלל לא בטוח .  ציר בנט ולפיד טרם פורק ובלעדיו ,  כל עוד שלי יחימוביץ' עומדת בסירובה להיות  " אמצעי מניעה ",  אין לו קואליציה .  בשלב זה לפיד נראה כמפסיד הגדול מכניסתה של לבני בשני מובנים .  בהיבט האישי ,  קרע ראש הממשלה נתח משמעותי מתפקיד שר החוץ ,  אליו הוא משתוקק .  במובן המעשי ,  קבע נתניהו שגם ממשלתו הבאה תהיה מרובת שרים .  לפי מפתח  " התנועה ",  על כל שלושה חברי כנסת יהיה שר .  כלומר ,  ממשלה של 70 ח"כים תמנה כ-24 שרים לפחות .  הרבה מעל למה שלפיד שואף אליו .  השאלה היא האם משמעות הדברים היא שלמעשה ראש הממשלה השלים עם הישארותה של יש עתיד באופוזיציה .  
למרות שהדעת נותנת שבכל תסריט הבית היהודי תחליק לקואליציה ,  עדיין נתניהו יצטרך לעמול קשה על מנת לפרק את ציר לפיד-בנט .  ככל שנוקפים הימים ,  התיאום בין השניים הולך וגובר ,  מה שבמקרה הרע יציב את ראש הממשלה בפני סיטואציה בלתי אפשרית אם הם לא ייפרדו ,  ובמקרה הטוב יעלה מאוד את המחיר של בנט אם ייכנס לבדו לממשלה .  
שתי הערות לסיום :
 1 .  היה היו במפלגת העבודה חברי  " השמינייה ",  שהאמינו שביום מהימים הם יתפסו את עמדות השלטון המדינה .  שישה מהם כבר נפוצו לכל עבר ועזבו את הפוליטיקה .  נשארו שניים  האחד ח"כ ואולי בקרוב שר ,  השני רק בוחש בפוליטיקה מרחוק .  שניהם חטפו הערב מכה קשה לאגו .  הראשון  עמיר פרץ  עזב את מפלגת העבודה רק כי שלי יחימוביץ' לא התחייבה בפניו שלא תצטרף לממשלת נתניהו ועכשיו מוצא את עצמו מועמד להיות השר השני שמצטרף לממשלתו .  נחכה בקוצר רוח להסברים הפתלתלים .  השני  חיים רמון שבנה ללבני את המפלגה ודאג לתחזוקה ,  כשהוא מונע לא מעט מחוסר הערכתו המוחלט לנתניהו .  עכשיו הוא רואה את מעשה ידיו נופלים כפרי בשל בחיקו של ראש הממשלה .
 2 .  יום שלישי המנומנם בכנסת ,  שמונה וחצי בערב .  43 ח"כים נוכחים במשכן ,  33 מהם חברי כנסת חדשים שזה עתה נבחרו .  האם מדובר בסתם התלהבות של הימים הראשונים או שבאמת משהו פה הולך להשתנות ?  
עוד על המשא ומתן הקואליציונינתניהו ולבני הציגו הסכם : " צעד ראשון לאחדות"לפיד ובנט :  כבר שבוע שאין משא ומתן קואליציונינתניהו ויחימוביץ נועדו בשנית :  הפערים נותרו כשהיו
 ( עדכון ראשון :  23:07 )  

לבני דאגה היטב לכיבודים ,  אבל מה עם המהות ? 
הבשורה הטובה היחידה מההסכם הקואליציוני החלול שנחתם בין התנועה לליכוד-ביתנו היא שלבני תנהל את המו"מ עם הפלסטינים .  ונתניהו ?  הוא עוד לא ויתר על בנט ולפיד .  פרשנות

