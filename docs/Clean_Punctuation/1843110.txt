רה"מ : " אין מישהו שפועל יותר ממני בנושא הדיור "
 נתניהו התייחס למצוקה המתפשטת ואמר כי הוא מחבק את המוחים ופועל לטפל בבעיה .  במקביל ,  מפגינים חסמו כבישים בתל אביב ובירושלים ופוזרו על ידי כוחות משטרה
 ( צילום :  גדעון צנטנר ,  עריכה :  יותם בן-דוד ) 
ראש הממשלה ,  בנימין נתניהו ,  התייחס היום  ( חמישי )  למחאת הדיור ולפעילותו באשר למציאת פתרון הולם למצוקת האזרחים . " אין מישהו שפועל יותר ממני בנושא ",  אמר נתניהו במהלך דיונים שנערכו בנושא הדיור , " המצוקה היא אמיתית ואני מחבק את המוחים ופועל לטפל בבעיה ,  החל מהרפורמות לביטול ההגבלה על הבנייה במרכז הארץ ,  דרך חוק ועדות הדיור הלאומיות וחוק מנהל מקרקעי ישראל ,  כולל תמריצים למגורים בפריפריה והסבת דירות משרדים למגורים ".  
עוד על מחאת הדיור:המאהל שלי :  הכירו את פעילי המחאה בקרית שמונהפני מחאת הדיור :  סובל ממחלה נדירה ושובת רעבמחאת הדיור :  שאלות ותשובות - האם פיתרון אפשרי ? 
נתניהו הוסיף כי  " אנקוט צעדים להגדלת ההיצע כדי לאפשר נגישות לדיור בר השגה ,  להשכרה ולמכירה למשפחות נזקקות ,  יוצאי צבא ,  סטודנטים וזוגות צעירים ".  לדבריו , " הדיונים מתקדמים וההחלטות תתקבלנה בזמן הקרוב .  בעבר הצלתי את הכלכלה במדינת ישראל ועכשיו אפעל לטיפול בבעיות הדיור ,  מחירי החלב ויתר הבעיות במשק ". 
בתוך כך ,  מחאת הדיור ברחבי הארץ עלתה היום שלב .  מפגינים ממאהל המחאה בתל אביב חסמו הערב לסירוגין את התנועה לכיוון דרום ברחוב אבן גבירול פינת קרליבך בעיר .  כוחות משטרה שהגיעו במקום פיזרו את המפגינים והכביש נפתח לתנועה כעבור זמן קצר .  
המפגינים הודיעו כי יערכו הערב מצעד לפידים ,  בהנהגת התאחדות הסטודנטים .  המצעד ייצא ממתחם האוהלים בשדרות רוטשילד בתל אביב לכיוון מגדלי גינדי ברחוב אבן גבירול בעיר .  לדברי מארגני המצעד ,  מטרתו היא להוות קידמון מעורר השראה לקראת ההפגנה הגדולה המתוכננת למוצאי יום שבת הקרוב .  גרעיני מחאת האוהלים בכל רחבי הארץ נקראו לקחת חלק במצעד הערב ,  בדיוק כמו שידרשו לעשות ביום שבת .
 ההפגנה הגדולה צפויה לצאת בשעה 21:00 ביום שבת מפינת שדרות רוטשילד בתל אביב ,  רק 200 מטרים ממוזיאון תל אביב הישן בו הוכרזה המדינה ,  לעבר רחבת מוזיאון תל אביב העכשווי ,  בשדרות שאול המלך .  שם ,  בין מגדלי היוקרה לתיאטרון הקאמרי ,  תתקיים עצרת מחאה המונית .  ברחבת המוזיאון ימוקמו מסכי ענק וציוד הגברה שתפקידם להעביר את דבר הנואמים הרחק אחורה ,  לאלפי האנשים המצטופפים .
 מארגני המחאה התכנסו בשעות האחרונות לסגירת הפרטים האחרונים לקראת יום שבת ,  במטרה לקבל את אישור המשטרה והעירייה למסלול הצעדה המתוכנן .  האישורים שטרם נתקבלו מטרידים את המארגנים הרבה פחות מהעובדה שערוץ 2 בחר לשדר את גמר כוכב נולד ,  בדיוק בשעה שבה מתוכננת העצרת .  עוד מדאיגה את המארגנים ,  שאלת הצטרפותם של שומרי השבת שיאלצו להזדרז ולהגיע לכיכר רוטשילד ,  מיד לאחר צאת השבת .
 דפני ליף ,  הסטודנטית לקולנוע שעומדת במרכז מחאת האוהלים ,  מצפה לראות בשבת הקרובה את כל גרעיני המחאה ,  כולל קבוצות חרדים וערבים שיצרו עמה קשר והביעו רצון לקחת חלק .  פוליטיקאים לא יורשו לנאום באירוע ,  ודפני מצפה מאלו שכן יגיעו  " להקשיב בתשומת לב לדברים שיאמרו ".   " אנשים קיבלו במחאה הזאת את הקול שלהם בחזרה מהפוליטיקאים .  יש פה אנשים ששתקו שנים ולראשונה ניתנת להם זכות הדיבור ",  הסבירה , " נוצרה פה מעין פסיכותרפיה קבוצתית לקבוצות אנשים שונות .  הפוליטיקאים והרטוריקה שלהם מנוגדות לחלוטין לצורך של אנשים לפרוק ולומר את דעתם בפורומים שאנחנו מקיימים בשטח המאהל ".  דפני ביקשה להדגיש ולהבהיר כי אין לה שום שאיפה פוליטית כזו או אחרת . " אני לא מבינה פוליטיקה ,  אבל מבינה את הבסיס הרחב שנוצר לחמלה וצדק חברתי ". 
במקביל ,  סטודנטים מירושלים חסמו את צומת אגרון בעיר מול מלון ממילא ,  במחאה על מחירי הדיור הגבוהים בירושלים ובארץ בכלל .  כוחות משטרה הגיעו למקום ופיזרו את הסטודנטים .  
בתוך כך ,  ראש העירייה ,  ניר ברקת ,  אירח היום בלשכתו את מנהיגי מחאת הדיור בירושלים .  ברקת אמר למנהיגי המאבק כי עיריית ירושלים תומכת במאבק לדיור בר השגה לצעירים ומובילה כבר שנתיים יוזמות חדשות בתחום . " אני קורא לממשלה להקשיב לצעירים ולאשר יוזמות של עיריית ירושלים לדיור לצעירים ,  בהם חיוב כל קבלן הבונה פרויקט בירושלים להקצות 20% מיחידות הדיור לצעירים ,  וכן להוסיף קריטריון של זוגות צעירים ,  משכילים ועובדים בזכאות לדירות של משר השיכון  ( דיור למשתכן )  ולהתאימן לכלל המגזרים ",  אמר .  ברקת סיכם עם מובילי המחאה על שיתופי פעולה לקידום המאבק והציע למארגנים סיוע מקצועי ולוגיסטי במאבקם .  בין הצדדים נקבעה פגישת עבודה נוספת בשבוע הבא .
 וגם בצפון לא יושבים בחיבוק ידיים .  תושבי הגליל הקימו היום מאהל מחאה על מחירי הדיור בצומת הר מירון .  מדובר במחאה ייחודית שתשלב בין ערבים ליהודים חרדים מהגליל .  דניאל נהוראי כהן ,  חרדי בן 47 ואב לחמישה ילדים תושב ספסופה ,  שיזם את המחאה ,  סיפר כי  " אני עזבתי את בני ברק בגלל עלויות גבוהות של שכירות .  כאשר הגעתי לספסופה נאלצתי להצטופף בדירת חדר עם חמישה ילדים בעלות של 1,500שקלים לחודש ".  לדבריו , " מדובר במצוקה ,  לא רק בקרב העם היהודי ,  אלא גם במגזר הערבי .  בעניין הזה אין הבדלים של דת ,  כולנו מתגייסים למען מטרה משותפת כדי שממשלת ישראל תתעורר ותפשיר קרקעות לטובת חיזוק הגליל ". 
לפניות לכתבים:בועז - bobi1979@walla.comפנחס - pinhas_wolf@walla.comקובי - davidkobi@walla.com

רה"מ : " אין מישהו שפועל יותר ממני בנושא הדיור "
 נתניהו התייחס למצוקה המתפשטת ואמר כי הוא מחבק את המוחים ופועל לטפל בבעיה .  במקביל ,  מפגינים חסמו כבישים בתל אביב ובירושלים ופוזרו על ידי כוחות משטרה

