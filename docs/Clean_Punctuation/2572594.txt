קולות של בחירות :  ברק נפגש עם לבני בניו יורק
שר הביטחון נפגש עם לבני לפני כשבועיים ,  אך בסביבתו הדגישו כי לא מדובר ב"פגישה חשאית ".  בימים האחרונים עלתה המתיחות בין נתניהו לברק ובליכוד נשמעים קולות לפטרו
על רקע המתיחות הפומבית בין ראש הממשלה לשר הביטחון ,  היום  ( חמישי )  נודע כי לפני כשבועיים נפגש ברק עם יו"ר קדימה לשעבר ,  ציפי לבני .  השניים נפגשו בניו יורק לארוחת בוקר ,  ובסביבת שר הביטחון הדגישו כי הפגישה נערכה במקום פומבי לעיני עשרות בן אדם ,  וכי לא מדובר ב"פגישה חשאית ".  
בימים האחרונים האשימו בסביבת ראש הממשלה את ברק בכך שלא עדכן את נתניהו על פגישה שקיים עם ראש סגל הבית הלבן לשעבר ,  רם עמנואל ,  במהלך אותו ביקור בארה"ב ,  וכן כי ברק  " מידר "  את שגריר ישראל בארה"ב ,  מייקל אורן ,  מחלקים מפגישה שקיים עם היועץ לביטחון לאומי טום דונילון . " נתניהו לא ידע על הפגישה ,  היא לא תואמה איתו והוא לא אישר אותה ",  אמרו אתמול מקורבים לראש הממשלה .  בסביבת ברק דחו את הטענות והדגישו כי ביקורו של שר הביטחון נועד להסביר את מדיניות הממשלה ולהפיג את המתיחות עם ארה"ב וכי בשום שלב שר הביטחון לא חתר תחת ראש הממשלה .
 ברקע המתיחות ביחסים בין ראש הממשלה ושר הביטחון ,  קוראים שרים בליכוד לראש הממשלה לפטר את ברק - כך דווח אתמול בחדשות ערוץ 2 .  מנגד ,  נשמעו בקרב שרי הליכוד קולות לפיהם אין טעם בפיטורי ברק ,  נוכח הקדמת הבחירות המסתמנת . " גם כשיש מחלוקות לא צריך להגזים ,  אך יש בהחלט טענות כלפי שר משרי הממשלה ",  אמר אתמול שר החינוך ,  גדעון סער .  לדבריו , " מוזר שהודעה רשמית שיצאה מלשכת שר הביטחון רק אתמול ,  מתפארות בזה שעמדותיו שונות מעמדת ראש הממשלה .  איש לא כפה עליו לכהן בממשלה ,  זה לא נעשה מאונס .  מוטב לשמור על נורמות ממלכתיות ,  וכשעושים זאת - אין בעיות ". 
אחרים בליכוד הצביעו על האחראי על המתקפה כלפי ברק . " המשכנע הראשי ,  מי שמלבה את הסכסוך ,  זה שר האוצר ,  כי יש לו סכסוך היסטורי עם ברק ",  אמרו הבכירים בליכוד . " יש להם יחסים גרועים במשך כל הקדנציה .  הוא הצליח לטפטף את התזה שלו לראש הממשלה נתניהו במשך שלושת החודשים האחרונים ".  
עוד באותו נושא :" שרים בליכוד דרשו מראש הממשלה לפטר את ברק"ברק מתגונן : " פועל לחיזוק היחסים עם ארה"ב"נתניהו :  תוך שבועיים אחליט אם להקדים את הבחירות
לפניות לכתבת :  tal_sh@walla.net.il 

קולות של בחירות :  ברק נפגש עם לבני בניו יורק
שר הביטחון נפגש עם לבני לפני כשבועיים ,  אך בסביבתו הדגישו כי לא מדובר ב"פגישה חשאית ".  בימים האחרונים עלתה המתיחות בין נתניהו לברק ובליכוד נשמעים קולות לפטרו

