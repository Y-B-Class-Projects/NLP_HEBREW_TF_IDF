אז מה אם הוא טוב מחמאס
במהלך מבצע  " צוק איתן "  זרחה קרנו של יו"ר הרשות הפלסטינית בקרב ההנהגה הישראלית כדמות שאיתה  " אפשר לדבר ".  אלא שהיעד של אבו מאזן זהה לזה של חמאס - מדינה אחת פלסטינית
בשבועות האחרונים ,  בעקבות מבצע  " צוק איתן ",  ניצלו אישים פוליטיים ואנשי תקשורת את התדמית העוינת והרדיקלית של  " חמאס ",  בכדי להציג את יו"ר הרשות הפלסטינית ,  אבו מאזן ,  כמקבילה מושלמת לשלום ולדו-קיום .  היה זה הנשיא לשעבר ,  שמעון פרס ,  שטען כי אבו מאזן  " בעד שלום וגם בעד להציל את עזה ",  החרתה החזיקה אחריו ,  שרת המשפטים ,  ציפי לבני ,  שטענה בראיון טלוויזיוני בערוץ 2 כי  " אבו מאזן הוא פרטנר לשלום "  ולסיום קינחה כותרת בעיתון  " הארץ "  שקבעה בנחרצות : " הלחימה הפילה לנתניהו את האסימון :  עבאס אינו חמאס ". 
מלחמה בדרום | כל הכתבות ,  הפרשנויות והעדכונים
טענות אלו מסמלות יותר מכל את החד-ממדיות ,  התמימות ,  השטחיות והראייה הצרה של מחנה השמאל .  שכן ,  ברור לכל בר-דעת שראש הממשלה אינו זקוק לשום מבצע צבאי כדי להבין שאבו מאזן הוא לא איסמעיל הנייה ולא חאלד משעל  ( ברמה הטקטית )  .  יחד עם זאת - וכאן השמאל נכשל שוב ושוב בניתוחו - אין זה אומר שיו"ר הרשות הוא פרטנר לשלום ,  כי הוא לא .
 יש להבין שהמציאות אינה צבועה בצבעי שחור ולבן בלבד ,  יש תחום אפור רחב מאוד .  יו"ר הרשות הפלסטינית וחבריו למחנה פשוט הבינו שעדיף להם לנהל מערכה דיפלומטית ולא צבאית .  לתובנה זו הגיע אבו מאזן ,  הן כתוצאה מתהליכים היסטוריים-צבאיים  ( בתחום הצבאי נחלו ונוחלים הפלסטינים תבוסה עד היום והעתיד הנראה לעין לא טומן בחובו הפתעות חדשות )  ,  הן כתוצאה משיקולים רציונליים  ( היצמדות לדיפלומטיה במקום ללוחמה צבאית ,  שאמורה הייתה להביא רווחה לפלסטיני ולבנות את יסודות המדינה הפלסטינית העתידית )  והן כתוצאה מהרתעה ישראלית  ( מבצע  " חומת מגן "  והתקופה שבאה בעקבותיו )  .
 אירועים אלו גרמו ליו"ר הרשות הפלסטינית להניח את נשקו ולהרים את עטו ,  לתפור חליפות ולזנוח את הכאפייה ולדקלם בזירה הבינלאומית התבטאויות מתונות במקום הצהרות מתלהמות מול הרחוב הערבי .  מאותן סיבות ,  הסכים אבו מאזן לשיתוף פעולה ביטחוני עם מדינת ישראל ,  בתוספת הפחד המובן שלו מהשתלטות החמאס ברמאללה - וברור שמדובר באינטרס פלסטיני ולא במחווה שנובעת מאהבת ציון .  
ועדיין ,  יש להפריד בין ההתנהלות  ( הטקטית )  הפרגמטית ,  המתונה והכמעט רציונלית-מערבית של אבו מאזן למול הברבריות הרצחנית-פונדמנטליסטית של החמאס ;  ובין המטרה האסטרטגית של אבו מאזן והמטרה האסטרטגית של חמאס ,  שהיא זהה .
 היינו ,  בעוד ההתנהלות של שני הפלגים שונה  מאי אלו סיבות שנכתבו מעלה  האסטרטגיה נותרה זהה : " פלסטין השלמה מהים ועד הנהר ".  בעוד שחמאס מצהיר על כך באופן רשמי ,  פועל אבו מאזן באופן מעומעם על-ידי תמיכה בפתרון שתי המדינות ,  אך אינו מוותר על זכות השיבה ומסרב להכיר במדינת ישראל כמדינת הלאום היהודי .  בכך ,  מנציח אבו מאזן את הסכסוך הישראלי-פלסטיני ומקווה להשיג עוד ועוד חלקים מהפאזל השלם .
 אין זה אומר ,  כמובן ,  שיש לתקוע אצבע בעין יו"ר הרשות הפלסטינית .  ההיפך :  יש לשמר את היציבות ואת התלות של רמאללה בירושלים ,  כך שיהיה זה אינטרס פלסטיני לשמור על השקט ולהמשיך לנסות ולהגיע לפתרון מדיני דרך דיפלומטיה .
 מצד שני ,  אין זה אומר גם ,  שיש לרוץ מהופנט לזרועותיו של אבו מאזן וליפול בקסמיו .  ואת זה ,  בניגוד למחנה השמאל ,  ראש הממשלה נתניהו יודע היטב ואף מנצל בחוכמה ובתבונה .  כך ,  מצד אחד ,  הכניסה למשא ומתן מדיני העניקה לגיטימציה בינלאומית למדינת ישראל והציגה את אבו-מאזן כסרבן שלום ,  ומאידך גיסא ,  ברור שהמשא ומתן לא הוביל ולא יכול להוביל לשום מקום ,  מכיוון שאבו מאזן אינו יכול ואינו מסוגל לעמוד בדרישות של ראש הממשלה - הכרה במדינת ישראל כמדינה הלאום של העם היהודי .
 כך ,  משמרת מדינת ישראל את היציבות ביהודה ושומרון ,  תוך שאינה מסתכנת בהקמת מדינה ערבית בתוך שטחה בזמנים שהמזרח התיכון עולה בלהבות ומדינות הלאום מתפרקות לגזרי שבטים ותת-שבטים .  
הכותב הוא סטודנט לתואר שני בתכנית לדיפלומטיה באוניברסיטת תל-אביב ומפעיל הבלוג  " למה לא פוליטיקה עכשיו "
 לכל הטורים של עומר דוסטרי בוואלה !  דעות
מעוניינים לפרסם מאמר במדור הדעות ?  כתבו לנו למייל op-ed@walla.net.il
המאמרים המתפרסמים במדור הדעות משקפים את עמדת הכותבים בלבד 

אז מה אם הוא טוב מחמאס
במהלך מבצע  " צוק איתן "  זרחה קרנו של יו"ר הרשות הפלסטינית בקרב ההנהגה הישראלית כדמות שאיתה  " אפשר לדבר ".  אלא שהיעד של אבו מאזן זהה לזה של חמאס - מדינה אחת פלסטינית

