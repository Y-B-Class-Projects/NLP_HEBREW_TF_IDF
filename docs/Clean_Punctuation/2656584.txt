נתניהו הורה לשרים לא לדבר על האירועים במצרים
ישראל שותקת אל מול הקריאות לסילוקו של מורסי ,  וכדי להימנע מתקלות הורה ראש הממשלה לשריו לא להתבטא בנושא .  לאחר הדחת מובארק נתניהו דווקא הזהיר כי  " מצרים תהפוך לאיראן "
 הדרמה הפוליטית במצרים והקריאות להתפטרותו של הנשיא מוחמד מורסי מטלטלות את המזרח התיכון כולו ,  ומטבע הדברים מעוררת עניין רב גם בירושלים .  אלא שבינתיים ישראל הרשמית שומרת על שתיקה בנושא ,  וכעת מתברר כי כדי למנוע תקלות דיפלומטיות ,  הורה היום  ( שני )  ראש הממשלה בנימין נתניהו לשרים להימנע לחלוטין מהתבטאויות בנושא . " ראש הממשלה ביקש מהשרים לנהוג באחריות ",  אמר גורם בכיר בירושלים .  
זו לא הפעם הראשונה שנתניהו קורא לשרים 'לסתום פיות' .  בנובמבר האחרון פורסם כי נתניהו הורה לשרי ממשלתו הקודמת להימנע מהתבטאויות לגבי הבחירות לנשיאות ארצות הברית .  חודשיים קודם לכן ,  בספטמבר 2012 ,  פיזר ראש הממשלה בזעם דיון בקבינט המדיני-ביטחוני לאחר שדברים שנאמרו בישיבה קודמת הודלפו לעיתונות .  בפברואר 2010 ,  לאחר ששר החוץ דאז אביגדור ליברמן שיגר איום פומבי חסר תקדים כלפי נשיא סוריה בשאר אסד ,  נתניהו ביקש ממזכיר הממשלה לערוך סבב טלפוני בין כל השרים ולהורות להם לא להתבטא בנושא .  
עם זאת ,  במהלך ההתפרצות הקודמת של המהפכה במצרים ,  בתחילת 2011 ,  ראש הממשלה לא שמר על שתיקה .  ב-7 בפברואר 2011 ,  בעיצומן של ההפגנות נגד שלטון מובארק וארבעה ימים לפני התפטרותו של הנשיא המצרי לשעבר ,  אמר נתניהו בנאום בכנסת כי  " קיימת אפשרות שמצרים תלך בכיוון של איראן ,  תדכא את העם ותאיים על כל הסובבים אותה ".  
התבטאותו עוררה גלים ברחבי המזרח התיכון .  חמישה ימים קודם לכן הוא אמר כי איראן '"מזהה את ההזדמנויות הגלומות בשינוי במצרים ",  והזהיר מפני האפשרות שהשאיפה לחירות תוליך דווקא להתגברות ההשפעה האיראנית במצרים .  
מלשכת ראש הממשלה לא נמסרה תגובה עד למועד פרסום הכתבה .  
לקריאה נוספתשר ההגנה המצרי למורסי :  48 שעות להגיב לדרישות העםמורסי יכול ליפול , " האחים המוסלמים "  לאנתניהו פיזר את דיון הקבינט הביטחוני וזעם : " יש כאן מדליף "
 לפניות לכתב אמיר תיבון :  amir.tibon@walla.co.il
לפניות לכתב עמרי נחמיאס :  omri_n@walla.net.il 

נתניהו הורה לשרים לא לדבר על האירועים במצרים
ישראל שותקת אל מול הקריאות לסילוקו של מורסי ,  וכדי להימנע מתקלות הורה ראש הממשלה לשריו לא להתבטא בנושא .  לאחר הדחת מובארק נתניהו דווקא הזהיר כי  " מצרים תהפוך לאיראן "
 
