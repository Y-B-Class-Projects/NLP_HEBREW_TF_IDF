מדור סוף
אחרי הליטופים שקיבל מאילנה דיין ,  חוטף יאיר לפיד סנוקרת מיוסי ורטר בהארץ .  לפיד עצמו מכניס אחת רצינית לשרים ולחברי הכנסת בטורו בידיעות אחרונות .  עמית הרמן שוקל את דרכו
שלא תגידו שלא אמרנו לכם .  הניינטיז חזרו ובענק .  זה התחיל עם מלחמות העיתונים שירדו לשפל המדרגה ,  המשיך עם הירידות על ביבי שהזכירו את הקדנציה הראשונה ,  ועכשיו הגיע רגע השיא :  שובה של שרה .  ובמקום חרצוף היא קיבלה הפעם את עלמה זק בחיקוי משפיל ב"ארץ נהדרת ". 
ידיעות אחרונות חושף את כתב התביעה שהגישה סוכנת הבית של משפחת נתניהו בשש השנים האחרונות .  הטיפול בסיפור חריג ביותר .  העיתון מפרסם על פני כפולה שלמה ,  בלי מודעה ,  את עיקרי כתב התביעה .  הכתבה כולה היא רק כתב התביעה כלשונו .  
מחצית מהשער של ידיעות אחרונות מוקדש לשרה נתניהו  ( את השער היא חולקת עם גואל רצון וילדה מסכנה מהאיטי )  .  בהפניה אנחנו לומדים שטרם הוגש כתב הגנה ,  אבל באולפן שישי טען עורך-הדין של משפחת נתניהו כי הם למדו על התביעה מהעיתון .  ואכן ,  תגובה של משפחת נתניהו לא מופיעה בכתבה .  גם לא הערה כי תגובתם התבקשה והם טרם השיבו עד לסגירת הגיליון .  מאוד מוזר .
 אנחנו מצפים לתגובה ציונית הולמת מהפלנגות של שלדון ,  כבר בשבוע הקרוב .
 שבועיים עברו מאז הכריז הממונה על ההגבלים העסקיים שידיעות אחרונות אינו מונופול ,  אבל העיתון של המדינה ממשיך להתנהג כאילו הוא אין עוד מלבדו .  שער  " 7 ימים "  מציג את השופט בדימוס שלי טימן שמשתלח במערכת המשפט .  
כתב האישום החריף של טימן כבר פורסם בהרחבה בעיתון הארץ במרץ 2008 .  כולל התייחסויות שלו לפרשות קצב ורמון .  ובכלל מאז פרישתו של טימן אין לו בעיה לפתוח את הג'ורה כאילו הוא יעל פוליאקוב .  אבל מלחמת בני האור בבני החושך מצדיקה כל מחזור .  
גם שער  " 7 לילות "  פותח תיקייה זהה עם זאב רווח ש"רק עכשיו "  מדבר על פרשת ההטרדה המינית .  כן ,  בטח ,  רק עכשיו .
 אלף שירים ליאיר לא יוכלו לבטא את מה שיוסי ורטר כתב על יאיר לפיד בהארץ .  וכנראה שגם לא חצי שעה נוספת עם אילנה דיין .  ככה זה כשאתה לא חייב כלום לאבי ניר ,  אבי וייס או לקידום הערוץ שבו אתה עובד .  
ורטר ,  כוס התה החביבה בתפריט סוף השבוע של מדור סוף ,  משווה את לפיד לגאידמק .  הוא מוציא את המאמי הלאומי מהארון הפוליטי ,  ומעלה את הסוגיה האתית - שאיפותיו הפוליטיות של לפיד נוכח עבודתו כמגיש  " אולפן שישי ". 
לפעמים טוב שיש את מעריב לחבוט באילנה דיין ,  ולפעמים זה מ-עולללה שיש את הארץ בשביל לתקוע את לפיד .
 הכתבה של רונה סגל במוסף הארץ על הפרימה בלרינה שקפצה אל מותה מהקומה התשיעית באשדוד הייתה מרתקת .  חבל שהיא לא מצאה את דרכה לשער במקום הכתבה הקצת טרחנית על כל מיני דון דרייפרים שמסתובבים בינינו כדי לא לשלם חובות לעירייה .  באמא שלכם .
 ואיזה טוקבקיסט הצליח לשכנע את לינוי בר-גפן ומירון רפופורט לראיין מתנחלים שתומכים במדינה דו-לאומית ?  זו הייתה יכולה להיות כתבה מעניינת במוסף אחר ,  אבל הטיפול הסטרייטי שמעניק המוסף לכנופיה המחופפת הזאת גורם לך לסנן  " באמא שלכם "  ולהעביר עמוד .
 ב"תרבות מעריב "  הבינו שאף אמן לא ייצא מהארון עבורם ,  אז החליטו לנקר בגופות המתים .
 מנחם בן מספר על עבודתו בתור  " סדרן הזיונים של דוד אבידן ".  זו גם הכותרת של הכתבה ,  והיא לא משאירה הרבה מקום לדמיון .  
בן מספר על ימיו כשוליה של אבידן ,  על הטכניקה שלו לצוד בחורות בדיזנגוף עבור המנטור שלו ,  ומגדיר עצמו  " סרסור קטן וחקייני ".  נניח שזאת פיסת עיתון צהובה וסבירה .  בפעם הבאה ש"תרבות מעריב "  ייקלעו למצוקה אפשר גם לפנות לדנקנר בשביל טראש על דן בן-אמוץ .  למי ששכח .
 @@@עמודי החדשות עסקו בהרחבה באסון בהאיטי ,  והחיפוש של עורכי המוסף לשבת של ידיעות אחר זווית מעניינת השאיר אותם עם זיכרונות של גדעון מירון מרעידת האדמה בטורקיה .
 @@@סחתן ל"ישראל שישבת "  על תחקיר רציני ראשון ,  גם אם לא סקסי .  שחיתות במד"א .  יופי מוטי גילת ,  ברכות מיכה לינדנשטראוס .
 @@@נשארו עוד אנשים שמאמינים בברק אובמה .  תודה לך יעל שטרנהל על האמונה במוסף  " הארץ השבוע ". 
@@@ויש אנשים שמאמינים שהחרדים בדרך להיות מנוע הצמיחה החדש של ישראל .  הם אחראים לכתבת השער של  " מעריב עסקים ". 
@@@מי העו"ד הניג'ס שירים את הכפפה ויתבע את מלון  " דן תל-אביב "  על המודעה ב"סופשבוע "  שמשתמשת בתמונותיהם של אורחיו לשעבר :  מדונה ,  פול מקרטני וליידי גאגא ? 
@@@והאם זה באמת היה אברי גלעד שענה לשיחה ממתינה של ליאורה ב"סופשבוע "  ודיבר בשלווה וברוגע על החיקוי של אסי כהן ב"ארץ נהדרת "? 
אם צה"ל כבר לא יכול לנצח ,  לפיד את הנוסחה בשבילכם יפצח/
הסוד הוא בחינוך מעולה להמונים ,  אבל בשביל זה צריך שהממשלה תשקיע מזומנים/ 
רק ששם יושבים חדלי אישים , " חבורת זבל דלוחה ואטומה ",  אז באמא שלכם בארבע מילים :  הצביעו יאיר לראשות הממשלה

מדור סוף
אחרי הליטופים שקיבל מאילנה דיין ,  חוטף יאיר לפיד סנוקרת מיוסי ורטר בהארץ .  לפיד עצמו מכניס אחת רצינית לשרים ולחברי הכנסת בטורו בידיעות אחרונות .  עמית הרמן שוקל את דרכו

