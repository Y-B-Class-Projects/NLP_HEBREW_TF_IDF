נתניהו על נאום אבו מאזן : " נאום שטנה נוטף ארס "
 לדברי רה"מ ,  הנאום היה  " מלא בתעמולה שקרית .  כך לא מדבר מי שרוצה שלום ".  יחימוביץ' : " נאום מלא סילופים - אך ההכרה בפלסטין היא הוכחה שצריך תהליך מדיני כדי למנוע נזקים "
 בלשכת ראש הממשלה הבהירו הערב  ( חמישי )  בתגובה להכרה במדינה פלסטינית באו"ם כי  " בהליכתם לאו"ם הפרו הפלסטינים את ההסכמים עם ישראל ,  וישראל תפעל בהתאם ".  בירושלים שבו והדגישו כי אישור ההצעה הפלסטינית הוא  " החלטה חסרת משמעות שלא תשנה דבר בשטח ". 
בהודעה שפרסמה לשכת נתניהו לקראת ההצבעה בעצרת נמסר כי  " ראש הממשלה הבהיר שלא תקום מדינה פלסטינית ללא הסדר שיבטיח את ביטחונם של אזרחי ישראל .  הוא לא ייתן שביהודה ושומרון יקום בסיס טרור אירני ,  נוסף על אלה שהוקמו בעזה ובלבנון .  הדרך לשלום בין ירושלים לרמאללה עוברת במשא ומתן ישיר ללא תנאים מוקדמים ,  ולא בהחלטות חד צדדיות באו"ם ". 
שגריר ישראל באו"ם ,  רון פרושאור ,  הגיב מטעם ישראל לנאום אבו מאזן .  בדבריו בעצרת הכללית של האו"ם ,  אמר פרושאור כי כי  " ישראל נשארת מחויבת לשלום ,  אך לא נקים עוד בסיס טרור אירני במרכז מדינתנו ".  לדבריו , " לפני שלושה חודשים נתניהו עמד כאן והושיט את ידו לשלום לנשיא עבאס .  הוא אמר שמטרתו להכיר בשתי מדינות לשני עמים ".  בהמשך התייחס פרושאור לנאום אבו מאזן ,  ואמר : " הנשיא עבאס ,  לא שמעתי אותך משתמש בביטוי הזה היום .  מעולם לא שמעתי אותך אומר את זה או מכיר בישראל כמדינת לאום לעם היהודי ".  ואולם פרושאור פנה לאבו מאזן ואמר : " אדוני הנשיא ,  זה הזמן שתתחיל לעשות היסטוריה בכך שתעשה שלום עם ישראל ". 
נתניהו שוחח עם פרושאור לאחר ההצבעה ,  ושיבח את הנאום שנשא .  נתניהו אמר לפרושאור : " אני גאה בך .  ייצגת את האמת של מדינת ישראל .  זה היה נאום של עובדות מול נאומו נוטף הארס של אבו מאזן ".  
גם שר החוץ אביגדור ליברמן הגיב לנאומו של אבו מאזן . " הנאום הוכיח שוב ,  למי שעוד היה צריך הוכחה ,  כי מדובר באויב שאין לו שום רצון או כוונה לשלום ",  אמר ליברמן ,  השוהה בניו יורק . " נאום השטנה שלו היה ההסבר הטוב ביותר מדוע כל עוד אבו מאזן עומד בראש העם הפלסטיני ,  לא רק שהוא לא יביא לבני עמו שום התקדמות ,  אלא הוא ימשיך להשתמש בהם לצרכיו האישיים ,  לגרום להם סבל וירחיק כל הסדר של שלום ". 
יו"ר מפלגת העבודה ,  שלי יחימוביץ' ,  הציגה עמדה דומה למדי לזו של נתניהו וליברמן - אך לא שכחה גם למתוח ביקורת עליהם .  החלטת עצרת האו"ם ,  לדבירה ,  היא  " תוצאה רעה שלפניה שמענו נאום קשה ,  מקומם ורווי סילופים היסטוריים מפיו של אבו מאזן ".  יחימוביץ' אמרה גם כי  " מדובר בהחלטה חד-צדדית הפוגעת בדרך היחידה שבה יש לנהוג ,  והיא משא ומתן מפוכח ואחראי .  ההחלטה באו"ם באה בעקבות הקיפאון המדיני המתמשך ,  והיא הוכחה לכך שעל ישראל לשלוט בתהליך המדיני ,  ולא לספוג בלית ברירה נזקים קשים שאין לנו שליטה עליהם .  נתניהו צריך לשאול את עצמו ואת שותפו אביגדור ליברמן איך במשמרת שלהם נגרמה לישראל מפלה ומבוכה ,  ואיך דווקא הם אלה שהעניקו לפלסטינים מתנה בסדר גודל שכזה ,  ועוד בכ"ט בנובמבר ". 
יושבת ראש מרצ ,  חברת הכנסת זהבה גלאון ,  הציגה עמדה שונה בתכלית . " מדינות העולם נתנו לביבי נתניהו סטירת לחי מצלצלת ",  אמרה .  גלאון בירכה על הקמתה של מדינה פלסטינית ,  ואמרה : " עתה ,  משהוקמה המדינה הפלסטינית ,  הגיע הזמן להקים את הפרטנר הישראלי .  זוהי ההזדמנות שלנו לנהל את המשא ומתן עם הפלסטינים ,  על ידי מדינאות ושגרירים שיביאו לקץ הסכסוך ,  ולא על ידי גנרלים ורובים ,  שרק מנציחים את אותו ".  

נתניהו על נאום אבו מאזן : " נאום שטנה נוטף ארס "
 לדברי רה"מ ,  הנאום היה  " מלא בתעמולה שקרית .  כך לא מדבר מי שרוצה שלום ".  יחימוביץ' : " נאום מלא סילופים - אך ההכרה בפלסטין היא הוכחה שצריך תהליך מדיני כדי למנוע נזקים "
 
