ח"כ פרי על יאיר נתניהו : " לא מעניין את הציבור לאן מתלווים מאבטחים "
 באירוע  " שבתרבות "  בנס ציונה התייחס ראש השב"כ לשעבר להקלטות בנו של ראש הממשלה ,  וטען כי הוא  " לא אוהב שמאבטח נלקח למועדון חשפנות ,  אך זה לא הדיון ".  גם שר השיכון גלנט התייחס לנושא ,  ואמר כי הוא  " מודאג מכך שנהגים מקליטים "
 ח"כ יעקב פרי  ( יש עתיד )  התייחס היום  ( שבת )  במהלך אירוע  " שבתרבות "  בנס ציונה לפרסום הקלטותיו של בנו של ראש הממשלה ,  יאיר נתניהו ,  במהלך ערב שבו בילה במועדוני חשפנות .  לטענת פרי ,  משהתקבלה החלטה רשמית על אבטחת אישיות כלשהי ,  זה לא מעניינו של הציבור לאן נלווית האבטחה ,  אלא אם מדובר בעבירה פלילית או בסיכון ביטחון המדינה .  
לדברי פרי , " השב"כ בעבר היה הסמכות הבלעדית בנושא האבטחה ,  אך כיום הוא רק ממליץ .  במקרה של נתניהו ,  השב"כ לא המליץ על אבטחת בנו ".  הוא הוסיף כי לא אהב את ההקלטות ,  אך כי  " העיסוק סביב האבטחה שולי יותר ".   " אני לא אוהב את העובדה שמאובטח לוקח נהג ומאבטח בשירות מדינת ישראל למועדון חשפנות ,  עם זאת ,  הדיון לא צריך להיות סביב נושא האבטחה עצמה ",  אמר .  
עוד בוואלה !  NEWSסבב מועדוני החשפנות של יאיר נתניהו : " אבא סידר לכם מיליארדים ,  ואתה מתווכח איתי ? "בעלי מרכולים באילת נגד הליכודיאדה : " אתם באים לחגוג כאן בשבת ? "העיכוב בסיכומי חקירות נתניהו - בשל השלמות בתיק 2000 
בנוסף ,  התייחס פרי לתחקיר התכנית  " עובדה "  בנוגע לחקירת השר אריה דרעי . " במסגרת תפקידי כראש שב"כ ,  ביני ובין דרעי היו יחסי עבודה שוטפים .  במסגרת החקירה נגדו בתחילת שנות ה-90 ,  השר דרעי הלין בפניי על חקירותיו ,  וציין מיוזמתו כעובדה מוגמרת שהוא מואזן .  הוא אמר שמתאכזרים אליו ,  יורדים לחייו .  הוא דיבר על זה עם כולם .  מעולם לא ביקש להתערב או ביקש ממני דבר בנושא ,  ואני כמובן לא הגבתי לדבריו מעולם ".  בהתייחסו לבדיקת הפוליגרף שעבר ,  אמר כי  " פעמים רבים מדובר על תוצאה שאינה חד משמעית .  מאותה סיבה הבדיקה משמשת ככלי חקירה בלבד ,  ולא יכולה לשמש כראייה קבילה בבית משפט ".  הוא הוסיף כי תיק החקירה נסגר ,  וכי התחקיר שביצעה התכנית  " מגמתי ".  
גם שר השיכון יואב גלנט נכח היום באירוע  " שבתרבות "  בחדרה ,  שם התייחס להקלטות יאיר נתניהו וטען כי הוא  " אינו נכנס לעניינים אישיים ".  הוא הוסיף כי הוא  " מוטרד מהמצב שבו מי שמאבטח או נוהג ,  מקליט .  אלה עלולים להיות במצב שאם הם מקליטים ,  לא יהיו מסוגלים לאבטח ".  
נוסף על כך ,  התייחס גלנט לחקירות ראש הממשלה בנימין נתניהו ואמר כי  " אין להמלצות משטרה שום משמעות .  לא ייתכן שמשטרה ועיתונות יפילו ממשלה .  כל מי שמייצר משהו בטוח שהוא טוב .  אופה תמיד סבור שהבצק שהוא לש הוא טוב ".  לדבריו , " כל הרשויות צריכות להיות כפופות לחוק ,  לא לעיתון .  ככל שהדברים תלויים בי זה לא חכם שהמלצות הופכות לנקודת מכוון ואות קין מבלי שניתן לאדם להתגונן בבית המשפט ".  
גם זהבה גלאון  ( מרצ )  השתתפה היום באירוע דומה בתל אביב ,  שם הודיעה כי היא נמצאת במגעים עם גורמים במפלגת העבודה לקראת הפריימריז הקרובים במפלגתה . " עכשיו כשפתחתי את מרצ לפריימריז אפשר להקים את המחנה השמאלני .  מזמינה אותם למרצ ",  אמרה גלאון . " אני בחודשים האחרונים במגעים עם גורמים במפלגת העבודה שאני רוצה שיחברו אלינו .  אבי גבאי אותת לרבים מהם שהם לא רצויים במפלגתם ,  ואני בהחלט אומרת להם ,  בואו למרצ - עכשיו זה אפשרי ".  
גלאון דיברה בנוסף גם על חוק המרכולים ,  שעבר השבוע בכנסת ,  והגדירה אותו  " שחיתות חרדית על גב הציבור החילוני ".   " לשם הישרדותו נתניהו הכריז על מלחמה נגד החילונים והוא יפסיד בה ",  ציינה גלאון ,  והוסיפה : " דרעי וליצמן מתקוטטים על השאלה השבת של מי יותר קדושה וקואליציית נתניהו מגישה את החשבון לכולנו .  כדאי למפלגות הקואליציה להפנים שהפעם כלל לא בטוח שהציבור החילוני יסכים לשלם לחרדים את מחיר ההישרדות של נתניהו ".  

ח"כ פרי על יאיר נתניהו : " לא מעניין את הציבור לאן מתלווים מאבטחים "
 באירוע  " שבתרבות "  בנס ציונה התייחס ראש השב"כ לשעבר להקלטות בנו של ראש הממשלה ,  וטען כי הוא  " לא אוהב שמאבטח נלקח למועדון חשפנות ,  אך זה לא הדיון ".  גם שר השיכון גלנט התייחס לנושא ,  ואמר כי הוא  " מודאג מכך שנהגים מקליטים "
 
