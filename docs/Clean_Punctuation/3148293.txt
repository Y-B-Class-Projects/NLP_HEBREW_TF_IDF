נתניהו במימונה :  מתחזים לפעילי זכויות אדם רוצים לרמוס אותנו
חג הפסח הגיע לסופו ,  ורבים יצאו לחגוג בשמחה ,  מוסיקה ובעיקר במאכלי בצק מתוקים .  גם הפוליטיקאים הגיעו לחגיגת המופלטות :  נתניהו הגיע עם רעייתו לגן יבנה ,  והנשיא ריבלין בבית משפחת סבח באשקלון
עם תום החג השני של פסח ,  ציינו אתמול  ( שבת )  רבים את המימונה ברחבי הארץ עם שלל מאכלים מתוקים כמיטב המסורת .  כמו בכל שנה ,  פוליטיקאים השתתפו בסעודות והתארחו בבתיהם של תושבים .  ראש הממשלה בנימין נתניהו ורעייתו שרה התארחו בחגיגות המימונה בגן יבנה .  הנשיא ראובן ריבלין השתתף בחגיגות בבית משפחת סבח באשקלון .  
מפלגת הבית היהודי ציינה את החג בלוד בהשתתפות שר החינוך נפתלי בנט ויתר השרים והח"כים של מפלגת הבית היהודי .
 נתניהו הודה למארחיו ואמר  " אתם מבטאים תמיכה אדירה בי ,  בשרה ,  בתנועה שלנו ובמדינה שלנו "  ראש הממשלה הוסיף כי  " המדינה שלנו היא פלא .  היום כולם רואים את זה .  היא מדינה מחוזרת ,  מעצמות ויבשות - ולא רק בגלל המופלטות הנפלאות ".  נתניהו הוסיף : " אני מצדיע כאן לחיילי צה"ל ששומרים עלינו כל הזמן .  הם שומרים עלינו גם מפני אלה שמתחזים כביכול לדבר בשם זכויות אדם ,  כשהם מחזיקים דגל נאצי ".   
" הם מדברים על זכויות אדם ,  אבל בעצם הם רוצים לרמוס את מדינת היהודים .  אנחנו לא ניתן להם ,  אנחנו נעמוד איתן .  נשמור על הארץ שלנו ,  נמשיך לבנות אותה יחד עם כל שבטי ישראל וכל אזרחי ישראל שמקובצים כאן סביב השולחן הזה וסביב שולחנות רבים ",  אמר נתניהו .
 שר הביטחון אביגדור ליברמן ביקר בחגיגות באשדוד ,  והתייחס לירי בעיתונאי בעזה . " צלם ,  לא צלם ,  מי שמפעיל רחפנים מעל חיילי צה"ל צריך להבין שהוא מסכן את עצמו ",  אמר והוסיף כי  " היה שם מצעד טרור שאותם פעילי זרוע צבאית של חמאס מחופשים לאזרחים ניסו לפגוע באזרחי ישראל ובריבונות ,  לא נסכים לזה .  ראינו עשרות מקרים שחמאס משתמש באמבולנסים .  מתחפשים לאנשי הסהר האדום ,  מתחפשים לעיתונאים - לא ניקח פה שום סיכונים ".  
" צה"ל הוא הצבא המוסרי ביותר בעולם ",  אמר השר . " חצי מיליון נרצחים בסוריה ,  אף אחד לא מתרגש .  רק כשאנחנו פועלים בהגנה עצמית מול הטרור - כולם נזעקים ". 
שר האוצר משה כחלון התארח אצל משפחת פינטו בגדרה ואצל משפחת אטיאס באשקלון ,  והתייחס גם הוא למצב הביטחוני . " בזכות חיילי צה"ל ששומרים עלינו אנחנו יכולים לחגוג הערב .  הם נמצאים לא רחוק מכאן בגבול עזה ,  ומתמודדים מול אויב ציני ,  רע ואכזר - לא מדובר באזרחים תמימים שמבקשים להעביר זקנה בכביש .  בערב שמח כזה אי אפשר בלי להודות לחיילי צה"ל שעומדים לא רחוק מכאן בגבול עזה ,  שומרים עלינו ומאפשרים לנו לחגוג ". 
יו"ר מפלגת העבודה אבי גבאי יתחיל את החגיגות בבית אמו ,  שרה ,  בירושלים .  לאחר מכן ישתתף במימונה של מירב ואילן בן סעדון במודיעין .  
 ( עדכון ראשון 20:06 )  

נתניהו במימונה :  מתחזים לפעילי זכויות אדם רוצים לרמוס אותנו
חג הפסח הגיע לסופו ,  ורבים יצאו לחגוג בשמחה ,  מוסיקה ובעיקר במאכלי בצק מתוקים .  גם הפוליטיקאים הגיעו לחגיגת המופלטות :  נתניהו הגיע עם רעייתו לגן יבנה ,  והנשיא ריבלין בבית משפחת סבח באשקלון

