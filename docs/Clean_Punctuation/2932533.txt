בעקבות מותו של גבי שושן :  מירי רגב רוצה תחנת רדיו ליוצרים ותיקים
מה שלא עבד בגלגלצ יקום בתאגיד השידור הציבורי ?  שרת התרבות מירי רגב הודיעה כי סיכמה עם רה"מ ושר התקשורת על הקמת תחנת רדיו נוסטלגיה בתאגיד .  יש להניח שההתערבות הפוליטית בגוף החדש תיתקל בהתנגדויות
שרת התרבות מירי רגב שלא הצליחה להתערב בפלייליסט של גלגלצ ,  מנסה שוב את מזלה ,  הפעם בתאגיד השידור הציבורי .  השרה רגב הודיעה הבוקר  ( ראשון )  כי בעקבות מותו של הזמר גבי שושן ,  סיכמה עם רה"מ ושר התקשורת בנימין נתניהו על הקמת תחנת רדיו נוסטלגיה בתאגיד .  
כבר אמש ,  לאחר שנודע כי שושן שם קץ לחייו בעקבות הקשיים שאליהם נקלע בשנים האחרונות ,  תקפה השרה רגב את תחנות הרדיו ומסרה : " סיפורו של גבי שושן הוא סיפורם של אמנים ותיקים רבים בישראל ,  שעל אף כישרונם הרב ,  מקבלים מאיתנו כתף קרה.חבל מאוד שרשתות הרדיו משמיעות את היצירות הנפלאות של היוצרים הוותיקים שעה לאחר פטירתם ". 
היום בישרה השרה כי סיכמה עם נתניהו ועם מנכ"ל משרד התקשורת שלמה פילבר על הקמת תחנת רדיו במסגרת התאגיד החדש ,  שתעניק במה ליוצרים ותיקים . " מותו של גבי שושן הציף שוב את הצורך לתת במה ליוצרים הוותיקים ",  מסרה השרה רגב , " אני רואה חשיבות רבה בהכרה ובכבוד ליצירה וליוצרים אשר נכון להיום ,  לצערי ,  אינם זוכים לה בחייהם ". 
ואולם ,  יש להניח שההצהרות לא יתממשו ולא תוקם תחנת רדיו לבקשת השרה .  בבסיס הקמת תאגיד השידור הציבורי עומד העקרון שמבקש למנוע התערבות של פוליטיקאים בתכנים .  לשם כך נקבע בחוק כי יש להקים מועצת תאגיד שטרם הוקמה ,  אשר בסמכותה להחליט על התכנים ,  בהם הקמת תחנת רדיו נוספת .  הצהרתה של שרת התרבות ,  שנתפסת כהתערבות פוליטית ,  תיתקל מן הסתם בהתנגדויות .  

בעקבות מותו של גבי שושן :  מירי רגב רוצה תחנת רדיו ליוצרים ותיקים
מה שלא עבד בגלגלצ יקום בתאגיד השידור הציבורי ?  שרת התרבות מירי רגב הודיעה כי סיכמה עם רה"מ ושר התקשורת על הקמת תחנת רדיו נוסטלגיה בתאגיד .  יש להניח שההתערבות הפוליטית בגוף החדש תיתקל בהתנגדויות

