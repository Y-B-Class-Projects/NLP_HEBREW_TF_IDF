האו"ם : " הרס הבתים בסילוואן לא חוקי "
 מזכ"ל האו"ם תקף את החלטת עיריית ירושלים להרוס בתים בסילוואן לטובת הקמת פארק במזרח העיר . " הצעד מנוגד לחוק הבינלאומי ואיננו מועיל .  יש להימנע מפרובוקציות "
 באן קי מון מתח הלילה  ( חמישי )  ביקורת על ההחלטה בירושלים לקדם את הרס הבתים במזרח ירושלים ,  וכינה אותה בלתי מועילה ולא חוקית .  דוברו של באן מסר ,  כי  " המזכ"ל מאוד מודאג מהחלטת עיריית ירושלים לקדם את תוכנית הרס הבתים ולהמשיך בפעילות ההתנחלויות באזור סילוואן ".  
הדובר הוסיף ,  כי  " הצעדים המתוכננים מנוגדים לחוק הבינלאומי ,  ולבקשות התושבים הפלסטינים ".  כמו כן ,  הוא ציין כי  " ברצוננו להזכיר לממשלת ישראל את אחריותה להימנע מצעדים פרובוקטיביים שיחריפו את המתחים בירושלים .  הצעדים הנוכחים אינם מועילים ,  והם מגיעים בזמן בו המטרה צריכה להיות בניית אמון שיסייע במשא ומתן המדיני ". 
ביום שני אישרה הוועדה המקומית לתכנון ובנייה בירושלים את תוכנית העירייה לפיתוח  " גן המלך "  בשכונת אל-בוסתאן בסילוואן שבמזרח ירושלים .  לפי התוכנית ,  66 מהבתים הנמצאים בצדו המזרחי של המתחם יוכשרו ויקבלו היתר בנייה ואילו 22 בתים הנמצאים בצדו המערבי ייהרסו .  התושבים יוכלו לבנות את בתיהם בהיתר בשטחים פתוחים הנמצאים בצד המזרחי של המתחם .  השינוי יביא לכך שכ-100 משפחות פלסטיניות יפונו מהמקום .
 דובר מחלקת המדינה האמריקאית פי ג'יי קראולי ציין באותו היום ,  כי ארה"ב מודאגת מאישור התכנית . " היו לנו מספר שיחות עם הממשלה בישראל בנושא .  זה במפורש צעד שאנחנו חושבים שחותר תחת האמון הנחוץ להשגת התקדמות בשיחות הקרבה ",  אמר קראולי .
 ראש הממשלה בנימין נתניהו התייחס ביום שלישי לכוונה להרוס את הבתים בסילוואן ,  ואמר כי  " יימצא פתרון מוסכם על הכול ,  שיבטיח כיבוד החוק ".  שר הביטחון אהוד ברק מתח ביקורת על ההחלטה ,  ואמר ,  כי  " עיריית ירושלים והוועדה המחוזית אינן מגלות שכל ישר וחוש עיתוי ,  ולא בפעם הראשונה ". 

האו"ם : " הרס הבתים בסילוואן לא חוקי "
 מזכ"ל האו"ם תקף את החלטת עיריית ירושלים להרוס בתים בסילוואן לטובת הקמת פארק במזרח העיר . " הצעד מנוגד לחוק הבינלאומי ואיננו מועיל .  יש להימנע מפרובוקציות "
 
