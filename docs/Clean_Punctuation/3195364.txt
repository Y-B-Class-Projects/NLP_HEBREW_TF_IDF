מהפך בקול הרוסי ?  נתניהו והליכוד עוקפים את ליברמן וישראל ביתנו בסקרים
חקירות ראש הממשלה הביאו למגמה קבועה של עלייה בתמיכה בו בקרב הציבור הרוסי - על חשבונו של ליברמן .  בסקר נרחב שנערך באתר  " ניוזרו "  הליכוד מובילה בפופולריות ,  וישראל ביתנו נדחקת למקום השני .  מהסקר עולה כי הציבור הרוסי יתמוך בנתניהו גם עם התקדמות החקירות הפליליות
למרות ,  ואפילו בגלל החקירות הפליליות ,  ראש הממשלה בנימין נתניהו ממשיך להתחזק בקרב ציבור דוברי הרוסית בישראל - ומכרסם בתמיכה של הבייס של חברו לשולחן הממשלה ,  שר הביטחון אביגדור ליברמן .  מסקר עמדות אינטרנטי נרחב שנערך בתחילת החודש בקרב דוברי רוסית עלה כי נתניהו הוא המועמד המועדף לראשות הממשלה עם כ- 36% תמיכה ,  וכי אם הבחירות היו נערכות היום - הליכוד היה המפלגה הפופולרית ביותר במגזר הרוסי - עם כ-28.5% מהקולות .  בעבר ,  ישראל ביתנו וליברמן היו המפלגה והמועמד המועדפים לראשות הממשלה בקרב ציבור דובר הרוסית ,  אך מאז שהחלו החקירות חל מהפך ונתניהו עבר לעמדת ההובלה .  ליברמן נמצא היום במקום השני אחרי נתניהו בפער גדול - עם 13% בשאלת ההעדפה לראשות הממשלה ופער של 27% לישראל ביתנו בשאלת ההצבעה למפלגות .  
בתחילת החודש פורסם הסקר התקופתי של אתר החדשות  " ניוזרו ",  אתר אקטואליה מוביל בשפה הרוסית ,  עליו השיבו כ-7,082 בני אדם .  ממעקב אחר הלכי דעת הקהל המשתקפים בסקרים של ניוזרו בשנתיים האחרונות ,  עולה כי התמיכה בנתניהו במגזר הרוסי רק הולכת ומתחזקת . " כמה שיותר מבקרים את נתניהו ,  ככה עולה התמיכה בו מצד הציבור הרוסי ",  נכתב בהערה לסקר .  קרוב ל-70% מהציבור הרוסי מגדירים עצמם מצביעי ימין ונתניהו נהנה מהערכה גבוהה במיוחד ש-56% מהמשיבים העניקו לו ציון מצוין וטוב על תפקודו .  יתרה מכך ,  עולה מהסקר כי הציבור הרוסי יתמוך בנתניהו גם עם התקדמות החקירות הפליליות :  37.6% אמרו שנתניהו לא צריך להתפטר מתפקידו על רקע החשדות נגדו ו-31% חושבים שהוא צריך להתפטר רק אם יורשע בעבירות פליליות .  9.9% השיבו שהוא צריך להתפטר רק במקרה של הגשת כתב אישום ,  ו-17.3% אמרו שהוא צריך להתפטר ללא כל קשר לחשדות .  
עוד בוואלה !  NEWS פרסום ראשון :  הצעת החוק של ח"כ זוהר שתמנע כתב אישום נגד נתניהו רכבת השיבושים :  שוב תקלה בקו מירושלים לנתב"ג ;  רכבות בוטלו  " תביאו את הראש של הכלב ":  המבצע לחיסול העיתונאי באמצעות הסקייפ 
ליברמן ,  ראש המפלגה היחיד שדובר רוסית ,  הוביל בעבר בבטחה על פני נתניהו בתוך המגזר .  בסקר ניוזרו לפני כשנתיים לדוגמה ,  ישראל ביתנו גורפה כ-46% מהקולות בציבור הרוסי וליברמן נהנה מ-34% אחוזי תמיכה לראשות הממשלה ,  כשנתניהו היה במקום השני .  בשנתיים האחרונות ,  בעקביות ,  חל מהפך ,  וליברמן הוא המועמד השני המועדף במגזר .  לפיד ויש עתיד במקום השלישי עם - 16.4% .  שאר המפלגות כמעט ולא קיימות במגזר הרוסי עם פחות מ5% תמיכה :  הבית היהודי זוכים ל4% בלבד ,  המחנה הציוני 1.9% ,  וכולנו ומרצ 1.5% .  
במידה ונתניהו יתפטר ,  ליברמן הוא המועמד המועדף על דוברי הרוסית לראשות הממשלה עם 23% ,  ואחר כך שר התחבורה ישראל כץ עם 16.6% .  כץ מוביל מבין השרים בשיעורי הפופולריות שלו ובחלק מהשאלות אפילו עקף את ליברמן :  53.7% מהמשיבים נתנו לו ציון חיובי על תפקודו ,  אחריו ליברמן עם 47.9% שביעות רצון ,  ובמקום השלישי שרת המשפטים איילת שקד עם 34% .  
הסקר דירג גם את שביעות הרצון מחברי הכנסת דוברי הרוסית - ונראה כי המרוץ לעיריית ירושלים חיזק את השר זאב אלקין שמוביל עם 34.5% שהעניקו לו ציון חיובי על תפקודו .  במקום השני ,  בפער קטן ,  ח"כ יואל רזבוזוב  ( יש עתיד )  עם 34.2% ואחריהם יו"ר הכנסת יולי אדלשטיין עם 30.7% .  בהמשך הדירוג - שרת העלייה והקליטה סופה לנדבר ,  הח"כים של ישראל ביתנו רוברט אילטוב ויוליה מלינובסקי ,  קסניה סבטלובה  ( המחנה הציוני )  ,  טלי פלוסקוב  ( כולנו )  ובסוף הרשימה הח"כ החדש מהמחנה הציוני רוברט טיבייב .  
עוד עולה מהסקר כי בניגוד לרצון העז בציבור הכללי לראות רמטכ"לים לשעבר מצטרפים לפוליטיקה ,  רוב הציבור הרוסי מתלהב פחות מדרגות ומדים .  בתשובה לשאלה שביקשה לדרג אלופים במילואים כמו בני גנץ ,  גבי אשכנזי ,  משה יעלון ועוד ,  47.4% בחרו בתשובה : " אף אחד ,  גם ככה יש יותר מדי אנשי צבא לשעבר בפוליטיקה ".  מבין השמות הפוטנציאליים שכן הוצעו ,  גנץ מוביל עם 18.8% ,  ואחריו אשכנזי עם 15.8% ויעלון עם 11.3% .
 באופן מסורתי ,  הקול הרוסי נטה ימינה ומצביע עבור הימין הקלאסי ,  אך בבחירות 1992 ו-1999 קולות המצביעים הרוסים היו משמעותיים בהובלת מפלגת העבודה בראשות יצחק רבין ואהוד ברק ,  בהתאמה ,  לשלטון .  שיעור ההצבעה בקרב הישראלים דוברי הרוסית נמוך מהממוצע באוכלוסייה הארצית ,  ורק כ-60% הגיעו לקלפיות בבחירות האחרונות .  בבחירות לכנסת ה-20 ,  לפי ההערכה ,  ישראל ביתנו והליכוד קיבלו כל אחת חמישה מנדטים מהמצביעים דוברי הרוסית .  יש עתיד קיבלה שני מנדטים ,  המחנה הציוני בין מנדט וחצי לשניים .  כולנו ומרצ קיבלו מהעולים מברית המועצות לשעבר בערך חצי מנדט כל אחת .  

מהפך בקול הרוסי ?  נתניהו והליכוד עוקפים את ליברמן וישראל ביתנו בסקרים
חקירות ראש הממשלה הביאו למגמה קבועה של עלייה בתמיכה בו בקרב הציבור הרוסי - על חשבונו של ליברמן .  בסקר נרחב שנערך באתר  " ניוזרו "  הליכוד מובילה בפופולריות ,  וישראל ביתנו נדחקת למקום השני .  מהסקר עולה כי הציבור הרוסי יתמוך בנתניהו גם עם התקדמות החקירות הפליליות

