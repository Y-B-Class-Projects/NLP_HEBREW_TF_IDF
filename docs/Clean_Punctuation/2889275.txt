נתניהו נפגש עם קמרון : " מוכן לחדש את המו"מ עם הפלסטינים - מיד "
 ראש הממשלה ,  שנועד עם מקבילו הבריטי במעונו הרשמי בלונדון ,  אמר כי הוא מוכן לפתוח במו"מ ללא תנאים מוקדמים . " מוכן לנסוע לרמאללה ",  הדגיש .  השניים שוחחו גם על המצב באזור : " המזרח התיכון מתפורר תחת האיסלאם הקיצוני ".  דיווח מיוחד מלונדון
ראש הממשלה בנימין נתניהו נפגש הבוקר  ( חמישי )  עם ראש ממשלת בריטניה דייויד קמרון בלונדון .  בפתח הפגישה אמר נתניהו : " אני רוצה לומר כאן ,  בדאונינג עשר ,  שאני מוכן לחדש את המשא ומתן הישיר עם הפלסטינים ,  ללא תנאים מוקדמים לקיום המו''מ ,  ואני מוכן לעשות זאת באופן מיידי ".  
נתניהו ,  שנחת אתמול בבריטניה ,  הוסיף כי הוא מצפה לדון עם קמרון בשלושה נושאים , " ביטחון ,  שלום וטכנולוגיה ".  לדבריו , " המזרח התיכון מתפורר תחת כוחות האיסלאם הקיצוני - הסוני בהנהגת דאעש והשיעי בהנהגת איראן .  אני מאמין שנוכל לפעול יחדיו על מנת להדוף את האיסלאם במזרח התיכון ובצפון אפריקה ".  
בנושא השלישי שבהם השניים ידונו - טכנולוגיה - אמר נתניהו : " העתיד שייך לאלה שמחדשים .  בריטניה וישראל הם מרכזי טכנולוגיה ,  ישראל היא מרכז חדשנות בתחומי הסייבר ואם נאחד את המשאבים שלנו נוכל להציע עתיד טוב יותר ". 
לקריאה נוספת :  מאות הפגינו נגד ביקור נתניהו בבריטניה : " צריך לשלם על פשעיו"נתניהו המריא ללונדון : " אירופה צריכה לתמוך בישראל ולא ללחוץ עליה"נתק בין ריבלין לנתניהו : " מיצינו את הבדלי הדעות בינינו "  
בהמשך נפגש נתניהו עם חברי אגודות הידידות הפרלמנטריות בבריטניה ,  ובפגישה נכחו גם כ-120 חברי הפרלמנט הבריטי ובית הלורדים . " הייתה לי עכשיו ההזדמנות לדון עם ראש הממשלה קמרון כיצד לנצל את ההזדמנויות וכיצד להתמודד עם האתגרים ",  אמר נתניהו בפגישה .  הוא חזר ואמר כי ישראל מוכנה לחדש את המשא ומתן עם הפלסטינים . " אני מוכן ברגע זה ,  ללא תנאים מוקדמים ,  ללא תנאים מוקדמים כלל ,  לשבת עם הנשיא עבאס  ( אבו מאזן )  ולעשות משא ומתן לשלום ",  ציין .
 לדבריו , " אני מוכן לנסוע לרמאללה .  כן ,  זה סיוט לאנשי הביטחון שלי ,  אך אני לעתים עושה את זה כשאני עוצר בדוכני פלאפל ,  הם יאלצו להתמודד עם זה .  או הנשיא עבאס יכול לבוא לירושלים ".  הוא התייחס להצעות השונות לקיים את המו"מ במדינות אירופיות ואמר : " אנחנו יכולים להיענות לחלק מההצעות האלה למקומות מבודדים בסיציליה או בפיורדים בנורבגיה .  מה שלא יהיה ,  בכל מקום ,  בכל זמן ,  עכשיו ,  ללא תנאים מוקדמים ".  
כ-300 פעילים פרו-פלסטינים הפגינו אתמול מול משכנו של ראש הממשלה קמרון שבלונדון ,  וזאת במחאה על ביקורו של נתניהו .  במהלך ההפגנה הרימו הפעילים שלטים שעליהם נכתב  " שחררו את פלסטין ".  המשתתפים קראו לעצור את נתניהו על פשעי מלחמה .  חלק מהפעילים התעמתו עם השוטרים ואף פרצו לרחוב .  כמה מהם נעצרו אחרי שחסמו את הדרך ,  ואחרים נעצרו בגין תקיפה וגרימת נזק .
 יותר ממאה אלף איש חתמו על עצומה שקראה לעצור את נתניהו עם הגעתו למדינה בשל חלקו במבצע  " צוק איתן "  בקיץ הקודם .  אף שלפי הנוהג בבריטניה כמות כזו של חתימות מחייבת דיון בפרלמנט ,  הממשלה הבהירה שהיא  " מכירה בזכות ישראל להגנה עצמית "  ושלנתניהו יש חסינות .  

נתניהו נפגש עם קמרון : " מוכן לחדש את המו"מ עם הפלסטינים - מיד "
 ראש הממשלה ,  שנועד עם מקבילו הבריטי במעונו הרשמי בלונדון ,  אמר כי הוא מוכן לפתוח במו"מ ללא תנאים מוקדמים . " מוכן לנסוע לרמאללה ",  הדגיש .  השניים שוחחו גם על המצב באזור : " המזרח התיכון מתפורר תחת האיסלאם הקיצוני ".  דיווח מיוחד מלונדון

