טראמפ לנתניהו : " האם אתה מעוניין בכנות בשלום ?  "
 על פי הדיווח באתר AXIOS ,  טראמפ הפנה לנתניהו את השאלה בשיחה שניהלו בשנה שעברה ,  במהלכה דן עמו בהשגת  " דיל "  בין הצדדים .  בנוסף דווח כי טראמפ התבסס על דיווחים לפיהם נתניהו  " מתכוון לבנות בהתנחלויות כדי לרצות את ה'בייס' שלו בישראל
נשיא ארצות הברית ,  דונלד טראמפ ,  שאל את ראש הממשלה בנימין נתניהו האם הוא מעוניין בכנות בהשגת שלום - כך דווח הלילה  ( שני )  באתר AXIOS .  לפי הדיווח ,  טראמפ הפנה לנתניהו את השאלה בשיחת טלפון שהשניים ניהלו בשנה שעברה ,  וכי היא הותירה חלק מן האנשים שעזרו להכין את הנשיא לקראתה המומים .  עם זאת ,  הודגש בדיווח כי השאלה הישירה נשאלה במהלך שיחה ידידותית וחמה בין השניים .  
האתר פרסם מפי שלושה מקורות בעלי ידע על תוכן השיחה ,  כי טראמפ דיבר עם נתניהו על החשיבות שבהשגת  " הדיל "  בין הצדדים .  לפי הדיווח , " טראמפ קרא דיווחים לפיהם ביבי מתכוון לבנות בהתנחלויות כדי לרצות את ה"בייס "  שלו בישראל .  טראמפ חשב שביבי מרגיז את הפלסטינים שלא לצורך ,  וכך ,  במהלך שיחה ארוכה שהייתה ברובה ידידותית וחמה הוא שאל את ביבי בישירות האם הוא מעוניין בכנות בשלום ". 
עוד בוואלה !  NEWS :" מי שמזלזל בעפיפון - יקבל רחפן ":  כך מתמודד צה"ל עם צעצוע הנפץ"מאבטח רה"מ בטקס מעורב במות בתי ":  סערה ביחידה לאבטחת אישיםשמיכה ,  מקום חשוך ומבט לשמיים :  גשם מטאורים הלילה בשמי ישראל 
דוברת הבית הלבן ,  שרה האקבי סנדרס ,  לא הכחישה את הדיווח ,  ומסרה ל-AXIOS : " לנשיא יש מערכת יחסים מצויינת עם מספר רב של מנהיגים זרים ,  אבל זה לא אומר שהוא לא יכול להיות אגרסיבי כשזה נוגע למשא ומתן על מה שטוב לאמריקה ".  בכיר בממשל הוסיף שלא לייחוס : " לנשיא יש מערכת יחסים גלוית לב וקרובה בצורה יוצאת מגדר הרגיל עם ראש ממשלת ישראל ,  והוא מעריך את מאמציו לקרב את השלום אל מול האתגרים הרבים ".  
עוד צוין בדיווח ,  כי האופן בו טראמפ מעצב את מדיניות החוץ שלו נגזר במידה רבה ממערכת היחסים שלו עם המנהיג באותה המדינה .  כדוגמה לכך ,  הוזכרה מערכת היחסים הקרירה של טראמפ עם ראשת ממשלת בריטניה תרזה מיי ,  שהביאה לכך שהנשיא יימנע מלבקר בממלכה המאוחדת .  מנגד ,  הוא נמנע מלנקוט יד קשה נגד מדיניות הסחר של יפן ,  בגלל מערכת היחסים החמה שלו עם ראש הממשלה שינזו אבה .  
עם זאת ,  בשנה שחלפה ,  הוסיפו היחסים בין נתניהו וטראמפ להתהדק .  אתמול נודע לוואלה !  NEWS כי בתו של נשיא ארצות הברית ,  איוונקה טראמפ ,  ובן זוגה יועצו של הנשיא ,  ג'ארד קושנר ,  עשויים להשתתף בטקס העברת שגרירות ארצות הברית לירושלים בחודש הבא .  אתמול התקיימה במשרד החוץ ישיבת היערכות לקראת האירוע ,  שיתקיים ב-14 במאי ,  ובמסגרת הדיון הוחלט להיערך לקראת הגעתם של בני הזוג קושנר .  לדברי גורמים מדיניים ,  הבית הלבן טרם הודיע סופית מי יהיה הנציג הבכיר שיכבד את האירוע בנוכחותו ,  אך בינתיים בירושלים נערכים להגעתם של בני הזוג ,  שלדבריהם  " נבחנת ברצינות ".  כמו כן ,  נבחנת הגעתו של שר האוצר האמריקני ,  סטיב מנוצ'ין ,  לאירוע .
 ראש הממשלה בנימין נתניהו הזמין בחודש שעבר את הנשיא דונלד טראמפ בעצמו לכבד בנוכחותו את טקס פתיחת השגרירות ,  אך בשל שיקולי לוחות זמנים הבית הלבן החליט לשגר לאירוע נציג אחר .  בשבוע שעבר פורסם באתר  " טיימס אוף ישראל "  כי בני הזוג קושנר הוזמנו לטקס פתיחת השגרירות ,  אך טרם אישרו סופית את הגעתם .  

טראמפ לנתניהו : " האם אתה מעוניין בכנות בשלום ?  "
 על פי הדיווח באתר AXIOS ,  טראמפ הפנה לנתניהו את השאלה בשיחה שניהלו בשנה שעברה ,  במהלכה דן עמו בהשגת  " דיל "  בין הצדדים .  בנוסף דווח כי טראמפ התבסס על דיווחים לפיהם נתניהו  " מתכוון לבנות בהתנחלויות כדי לרצות את ה'בייס' שלו בישראל

