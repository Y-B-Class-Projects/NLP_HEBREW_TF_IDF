ירידה של 25% בהוצאות מעונו של נתניהו ב-2013
מדוח שפורסם באתר משרד ראש הממשלה עולה כי ב-2013 הסתכמו ההוצאות ב-2.4 מיליון ,  לעומת 3.2 ב-2012 .  ההוצאות על ניקיון ותחזוקה :  866 אלף .  מ-2009 עלו ההוצאות ב-1.2 מיליון
הוצאות מעון ראש הממשלה בנימין נתניהו ב-2013 הסתכמו ב-2,444,000 שקלים ,  זאת לעומת הוצאותיו ב-2012 ,  שהיו גבוהות ב-25% והסתכמו ב-3,223,000 שקלים .  כך עולה מדוח שפורסם אחר הצהריים  ( רביעי )  באתר משרד ראש הממשלה .  בשנת 2009 ,  שבה נבחר נתניהו בפעם השנייה לראשות הממשלה ,  היו ההוצאות נמוכות משמעותית :  ביחס לשנת 2013 ,  מדובר בעלייה של כ-1,200,000 שקלים .  יצוין כי מדובר בהוצאות על בסיס מזומן בלבד .  
במסמך צוין כי בשנה שעברה חלה ירידה של יותר מ-40% בהוצאות המעון הפרטי של משפחת נתניהו בקיסריה .  ההוצאות על הבית בקיסריה הסתכמו ב-183 אלף .  מהדוח עולה כי חלה ירידה של כ-30% בהוצאות ניקיון ,  משק בית וכוח אדם שהסתכמו ב-866 אלף שקל .  בהוצאות הגינון הייתה ירידה של כ-50% ,  ואילו הוצאות האחזקה קטנו בכ-25% .  כמו כן ,  לפי הדוח ,  ההוצאות על ריהוט וכלי בית קוצצו ביותר משני שלישים .  בהוצאות התפעול של בית ראש הממשלה חלה עלייה ,  וזו הוסברה בתשלומים שהועברו השנה על הוצאות משנים קודמות .  עוד לפי הדוח ,  על ביתה הפרטי של משפחת נתניהו ברחוב עזה בבירה כלל לא הוצאו כספים .
 עוד בוואלה !  חדשות:הלוחם שהרג בשוגג את קצין צה"ל זעק : " מה עשיתי"מחוסר ראיות :  לא יוגש כתב אישום נגד אייל גולןהאו"ם :  הוותיקן התיר לכמרים לאנוס ילדים במשך שנים
הנתונים מתפרסמים ביוזמת לשכת ראש הממשלה ,  לאחר שבדצמבר האחרון פורסמו הוצאות מעון ראש הממשלה לשנת 2012 .  אלה כללו הוצאות על קייטרינג ,  יין ,  קפה ,  נרות ריחניים וסידורי פרחים - והכול באלפי שקלים .  בחודש מאי פורסם כי סך הוצאות בית ראש הממשלה בשנת 2012 עמד על 3.3 מיליון שקלים .  מהנתונים ,  שהתקבלו במסגרת עתירה של התנועה לחופש המידע לבית המשפט המחוזי בירושלים ,  עלה כי סך ההוצאה על מזון ואירוח במעון הרשמי של ראש הממשלה ברחוב בלפור בירושלים ,  וכן בבתים הפרטיים שלו בירושלים ובקיסריה ,  עמד ב-2012 על 480 אלף שקלים .  על ניקיון הוציאו בבתים השונים 1.2 מיליון שקלים ,  וכן רכשו ריהוט ב-108 אלף שקלים .
 מהנתונים שפורסמו בדצמבר ,  עלה כי ההוצאות במעון הרשמי של ראש הממשלה עמדו על ככפול מהוצאות המעון בשנת 2008 ,  אז ההוצאות היו כ-1.6 מיליון שקל ,  בעת כהונתו של קודמו של נתניהו בתפקיד ,  אהוד אולמרט .  בין השאר ,  הוציאו במעון הרשמי כ-50 אלף שקל עבור קייטרינג ,  קרוב ל-25 אלף שקל על סידורי פרחים ,  7,000 שקל על יינות ,  6,000 שקלים על נרות ריחניים ועוד כ-5,000 שקל על קפה .
 עו"ד אלונה וינוגרד ,  מנכ"לית התנועה לחופש המידע ,  הגיבה היום  ( רביעי )  לפרסום ריכוז הוצאות מעונות ראש הממשלה ,  לדבריה בעקבות עתירת התנועה : " אנחנו מברכים על כך שמשרד ראש הממשלה מצא לנכון לשתף את הציבור בנתונים על הוצאות 2013 .  אפשר להניח שיש קשר בין העלאת הנושא לסדר היום על ידי התנועה לבין ההחלטה לחשוף את התנועה .  זה מכבר הגישה התנועה בקשה לקבל נתונים מעודכנים אודות ההוצאות ב-2013 ,  לרבות קבלת החשבוניות .  פרסום התקציב הוא חשוב אך עדיין חסר .  מאחר ומדובר בכספי ציבור ,  לציבור יש זכות לראות את החשבוניות שמשקפות את פירוט ההוצאות באופן מירבי ". 
לפניות לכתב אמיר תיבון :  amir.tibon@walla.co.il 

ירידה של 25% בהוצאות מעונו של נתניהו ב-2013
מדוח שפורסם באתר משרד ראש הממשלה עולה כי ב-2013 הסתכמו ההוצאות ב-2.4 מיליון ,  לעומת 3.2 ב-2012 .  ההוצאות על ניקיון ותחזוקה :  866 אלף .  מ-2009 עלו ההוצאות ב-1.2 מיליון

