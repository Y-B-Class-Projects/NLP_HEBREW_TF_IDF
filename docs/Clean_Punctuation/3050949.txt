נתניהו :  התקדמות בשיחות עם ארה"ב בנושא הבנייה בהתנחלויות
רגע לפני שהמריא רה"מ חזרה לארץ בסיום ביקורו בסין ,  הבהיר כי המשלחת בראשות ראש הסגל יואב הורוביץ  " התקדמה משמעותית בנושא ".  לדבריו , " השיחות לא הסתיימו ,  אשמע את הפרטים משליחי כשאגיע לארץ ".  בחדשות 2 דווח כי ארה"ב דרשה להקפיא את הבניה מחוץ לגושי ההתנחלויות
 ( בווידיאו :  נתניהו בביקורו בסין )  
ראש הממשלה בנימין נתניהו אמר אתמול  ( רביעי )  לפני העלייה למטוס חזרה לארץ מביקורו בסין כי המשלחת הישראלית בארצות הברית  " רשמה התקדמות משמעותית בשיחות על הבנייה בהתנחלויות ".  עם זאת ,  הבהיר נתניהו כי  " השיחות לא הסתיימו ,  אבל יש התקדמות שעליה נשמע משליחי כשאגיע לארץ ".  
את הדברים אמר על רקע יציאת המשלחת בראשות ראש הסגל יואב הורוביץ לוושינגטון השבוע ופגישות שנערכו בבית הלבן .  המשלחת המריאה ביום ראשון האחרון ובה חבר גם היועץ המדיני ,  יונתן שכטר .  הורוביץ ושכטר נמצאים עדיין בוושינגטון והדיונים צפויים להימשך גם היום ומחר .  
בחדשות 2 דווח הערב כי הממשל האמריקני דרש להקפיא את הבנייה מחוץ לגושי ההתנחלויות ,  ולהגבילה בגושי ההתיישבות ומזרח ירושלים על ידי מכסות שיקבעו את מספר הבתים שיבנו בכל שנה .  לפי הדיווח ,  זו הנוסחה שהוצגה בשבוע שעבר בביקורו של שליח הנשיא טראמפ גייסון גרינבלט ,  אך ישראל דחתה אותה ולכן שוגר ראש הסגל יואב הורביץ בראשות משלחת לשיחות עם אנשי הממשל .  
חברי המשלחת נפגשו עם גורמים בכירים בבית הלבן יחד עם השגריר בארצות הברית רון דרמר כדי לדון בנושא .  נסיעת המשלחת לארצות הברית מגיעה כשבוע לאחר ביקורו של השליח המיוחד של נשיא ארצות הברית דונלד טראמפ ,  ג'ייסון גרינבלט ,  בישראל ופגישתו עם ראש הממשלה נתניהו ,  הנשיא ראובן ריבלין ,  יו"ר האופוזיציה יצחק הרצוג ,  יו"ר הרשות הפלסטינית אבו מאזן ועבדאללה ,  מלך ירדן .  
לקריאה נוספת:ראש הסגל של נתניהו יצא לשיחות בבית הלבן על הבנייה בהתנחלויותבנייה בהתנחלויות ותפילה משותפת :  שליח טראמפ ונתניהו נפגשו שובשליח טראמפ נפגש לראשונה עם נציגי ההתנחלויות : " שמחים שיש ממשל אוהד "  
בשבוע שעבר ,  נפגש גרינבלט עם נתניהו פעמיים .  בהודעה משותפת של לשכת ראש הממשלה והבית הלבן שפורסמה בתום הפגישה השנייה ,  שנמשכה כשלוש שעות ,  נמסר כי נתניהו וגרינבלט השיגו  " התקדמות בנושא הבנייה בהתנחלויות ",  אולם השיח בנושא יימשך .  עוד נמסר כי השיחה ,  שמצטרפת לפגישה נוספת שארכה כחמש שעות ,  הייתה  " חיובית ",  ועסקה באינטרס המשותף של ארצות הברית ושל ישראל בקידום שלום בין ישראל לפלסטינים .  כמו כן ,  השניים דנו בצעדים קונקרטיים שנועדו לסייע בקידום הכלכלה הפלסטינית .
 בדומה לפגישותיו של הורוביץ ,  במוקד הפגישות בין גרינבלט לנתניהו עמד הניסיון הישראלי להגיע לנוסחה עם הממשל בנוגע להיקפי הבנייה בהתנחלויות .  נתניהו הציג לשליח טראמפ הצעות לנוסחאות שיגדירו את היקפי הבנייה המקובלים מבחינת הממשל ,  והציע לתחום את הבנייה בהתנחלויות לתחומי השיפוט של היישובים הקיימים .  עם זאת ,  על פי ההודעה שנמסרה ,  טרם הושגו הסכמות בנוגע להיקפי הבנייה בהתנחלויות .  
גרינבלט נועד גם עם אבו מאזן ,  לו הבהיר כי הבניה בהתנחלויות לא תוקפא אם יחודש המשא ומתן עם ישראל .  לפי הדיווח ,  שציטט גורמים דיפלומטיים ערביים ,  גרינבלט אמר בפגישה בין השניים ,  שהתקיימה ברמאללה ,  כי במקום זאת תחול  " האטה "  ולא יפורסמו מכרזים חדשים .  לפי דיווח מפי גורם פלסטיני לסוכנות הידיעות הטורקית  " אנאדולו ",  אבו מאזן הציג לגרינבלט את שלושת תנאיו המקדימים למשא ומתן ישיר - שחרור  " האסירים הוותיקים ",  אלה שנעצרו לפני הסכמי אוסלו בשנת 1993 ;  הקפאת הבנייה והסכמת ישראל לפתרון שתי המדינות במסגרת זמן מוגדרת מראש .
  ( עדכון ראשון :  15:12 )  

נתניהו :  התקדמות בשיחות עם ארה"ב בנושא הבנייה בהתנחלויות
רגע לפני שהמריא רה"מ חזרה לארץ בסיום ביקורו בסין ,  הבהיר כי המשלחת בראשות ראש הסגל יואב הורוביץ  " התקדמה משמעותית בנושא ".  לדבריו , " השיחות לא הסתיימו ,  אשמע את הפרטים משליחי כשאגיע לארץ ".  בחדשות 2 דווח כי ארה"ב דרשה להקפיא את הבניה מחוץ לגושי ההתנחלויות

