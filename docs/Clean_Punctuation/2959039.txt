לקראת יום הזיכרון :  שרה נתניהו חנכה מצפה על שם חלל  " צוק איתן "
 בסמוך ליישוב הושעיה שבגליל התחתון נחנך  " מצפה אורן "  על שמו של סמ"ר אורן נח שנהרג בעזה .  רעיית ראש הממשלה אמרה באירוע : " אנו מנציחים את אורן כפי שהיה באמת .  אין מקום יפה יותר להיזכר בו "
 רעיית ראש הממשלה ,  שרה נתניהו ,  השתתפה היום  ( שישי )  בחנוכת  " מצפה אורן "  בסמוך ליישוב הושעיה שבגליל התחתון ,  על שמו של סמל ראשון אורן נח שנפל במבצע  " צוק איתן "  ברצועת עזה ב-2014 .  עם בניית המצפה ,  נתקלה המשפחה בסבכים בירוקרטיים והגברת נתניהו נענתה לבקשתם לסיוע .  הוריו של אורן ,  חוה ויגאל ,  הביעו בפני נתניהו את הערכתם לסיוע בבניית המצפה ועל הגעתה לחנוכתו . 
" אני מתרגשת מאוד להיות אתכם כאן היום מול הנוף המרהיב הזה שנשקף כאן ממצפה אורן ,  המקום שינציח לעד את אישיותו הנפלאה של אורן ",  אמרה נתניהו . " בשנתיים האחרונות יוצא לי להכיר דרך הסיפורים כל כך הרבה אנשים צעירים ונהדרים שאני מכירה רק את המשפחה שלהם ואת הסיפורים עליהם ותמיד עצוב לי שלא יוצא לי להכיר את הילד עצמו .  על אורן אני שומעת ושמעתי הרבה דברים ,  אני מרגישה את הרוח שלו כאן ".  
נתניהו הוסיפה כי  " לפני כשנה ,  כשהחברים הנפלאים שנמצאים כאן התחילו להיערך להקמה של המקום קיבלתי פנייה מאוד חשובה .  אני מקבלת הרבה מאוד פניות ואני עוזרת בהרבה דברים אבל הדבר הזה באמת מיוחד .  הוא נתקל בהרבה קשיים ואני כל כך שמחה שהצלחתי לעזור ולראות את המקום הזה בנוי .  נושא החיילים שלנו קרוב מאוד ללבי ואני חושבת שזו גם החובה המוסרית שלנו כלפי מי שמסרו את נשמתם ונפשם למען החיים שלנו ,  למען הביטחון שלנו . 
" אורן היה אדם נפלא ,  לוחם אמיץ ומפקד מוכשר .  אורן היה מטובי בנינו ,  גדוש בציונות אמיתית ,  הוא אהב בכל לבו את עם ישראל ואת ארץ ישראל היפה שלנו ולכן הדבר הכי טבעי זה להקים מצפה על שמו ",  אמרה . " כאן אפשר לעמוד ולראות יחד את הארץ היפה שלנו ואת נוף ילדותו ,  את הנוף שהוא חווה וחי במשך כל חייו ,  הקצרים מדי .  אנחנו מנציחים את אורן כפי שהיה באמת .  אין מקום יפה יותר ונכון יותר להיזכר בו ,  לדבר עליו ולכאוב את האובדן הגדול שנקטף מאתנו בגיל כל כך צעיר .  יהי זכרו של אורן ברוך ונצור בלב כולנו ,  בלב כל עם ישראל לעד ".  

לקראת יום הזיכרון :  שרה נתניהו חנכה מצפה על שם חלל  " צוק איתן "
 בסמוך ליישוב הושעיה שבגליל התחתון נחנך  " מצפה אורן "  על שמו של סמ"ר אורן נח שנהרג בעזה .  רעיית ראש הממשלה אמרה באירוע : " אנו מנציחים את אורן כפי שהיה באמת .  אין מקום יפה יותר להיזכר בו "
 
