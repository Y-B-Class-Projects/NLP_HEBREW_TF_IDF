עם פרשים ויותר ממאה חיילים :  קבלת הפנים לנתניהו בדלהי
ראש הממשלה ורעייתו התקבלו על ידי ראש ממשלת הודו בטקס קבלת פנים רשמי בארמון הנשיאות בבירה .  לאחר הטקס ,  בהצהרות משותפות לפני פגישתם המדינית ,  הציע נתניהו למודי לתרגל באופן קבוע יוגה יחדיו : " בכל פעם שתרצה ,  אהיה שם ,  סמוך עליי "
 ראש הממשלה ,  בנימין נתניהו ,  ורעייתו שרה התקבלו הבוקר  ( שני )  על ידי ראש ממשלת הודו ,  נרנדרה מודי ,  בטקס קבלת פנים רשמי ובמשמר כבוד עם יותר ממאה חיילים בארמון הנשיאות בדלהי .  רכבו של ראש הממשלה לווה על ידי פרשים ,  ובטקס נוגנו המנוני שתי המדינות .  לאחר הטקס ,  נתניהו ורעייתו השתפו יחד עם מודי בטקס הנחת זר במקום שריפת גופתו של גנדי .
" זהו שחר לעידן חדש בחברות הנפלאה בין הודו לישראל ",  אמר נתניהו . " זה החל בביקור ההיסטורי של ראש הממשלה מודי בישראל שיצר התלהבות רבה וממשיך בביקור שלי כאן ,  שאני חייב להודות מרגש מאוד עבור אשתי ועבורי ,  כמו כל תושבי ישראל .  זה יעזור להמשיך לטפח את החברות שלנו ,  יביא לצמיחה ,  לשלום ולהתקדמות של שני העמים ". 
בסיום הטקס ,  רשם נתניהו בספר האורחים : " כל כך הרבה יופי ופשטות לכבוד האב המייסד של הודו המודרנית ,  אחד המנהיגים הרוחניים הגדולים בעולם ". 
עוד בוואלה !  NEWS:המנהרה בכרם שלום :  כך הפך צינור החמצן של עזה ליעד למגה-פיגועהשראה מטראמפ וייאוש עמוק :  הנאום שסימן את סוף דרכו של אבו מאזןאמסלם בדיון על שכר השוטרים :  מתנצל על דברי בנושא החמגשיות 
מאוחר יותר ,  בהצהרות משותפות לפני פגישתם המדינית ,  הציע נתניהו למודי לתרגל באופן קבוע יוגה יחדיו . " זאת אולי ההצהרה החשובה ביותר שאני הולך להשמיע כאן ,  ידידי נרנדרה ,  בכל פעם שאתה רוצה לעשות איתי יוגה ,  זה אמנם יהיה מאמץ גדול ,  אבל אני אהיה שם .  סמוך עליי ",  אמר לו נתניהו .  בפגישה ידונו שני המנהיגים בהמשך חיזוק שיתוף הפעולה בין ישראל להודו ובפרט בעסקת הטילים בין רפאל והצבא ההודי שעומדת בסכנת ביטול אך לפי ההערכה המשבר ייפתר במהלך הביקור .  
ביקורו של נתניהו בתת היבשת הוא הראשון של ראש ממשלה ישראלי במדינה המאוכלסת בעולם ב-15 השנים האחרונות ,  וביקור גומלין לביקור ההיסטורי של ראש ממשלת הודו נרנדרה מודי בישראל בקיץ האחרון .  מלבד דלהי ,  יבקר נתניהו גם במומבאי ובגו'גראט ,  עיר הולדתו של מודי ,  ויקיים פגישות עם מודי ,  עם נשיא הודו ראת נאת' קובינד ,  ועם שרת החוץ סושמה סוואראג ,  ויחתום על שורה של הסכמים בין המדינות בתחומי אנרגיה ,  גז ונפט ,  סייבר והשקעות .  
נתניהו יצא לביקור מלווה ברעייתו ,  שרה ,  אך בנו ,  יאיר ,  אינו מצטרף למרות שהוזמן אישית על ידי מודי .  בסוף השבוע ,  על רקע סערת הקלטת ,  הוחלט שנתניהו לא יבוא לביקור .  לנתניהו מתלווה משלחת של 130 אנשי עסקים  המשלחת העסקית הגדולה ביותר שיצאה אי פעם לביקור רשמי של ראש ממשלה ישראלי  ובמהלך הביקור צפויים מפגשים עם אנשי עסקים ומנכלים מובילים בכלכלה ההודית .  גם הילד מוישי הולצברג ,  בן ה-12 ,  שאיבד את הוריו בפיגוע בבית חב"ד במומבאי ,  ונתניהו והמשלחת גם ישתתפו בטקסי זיכרון בבית חב"ד ובמלון טאג' בעיר שגם בו היה פיגוע .  במומבאי נתניהו גם ייפגש עם ראשי הקהילה היהודית וכן עם בכירי תעשיית הקולנוע ההודית  בוליווד ובביקור אף ייחתם הסכם קופרודוקציה להידוק הקשרים בין תעשית הקולנוע בישראל לבין בוליווד ,  על ידי הענקת כספי תמיכה ממשלתית משותפת בהפקה ישראלית הודית .
  ( עדכון ראשון :  10:41 )  

עם פרשים ויותר ממאה חיילים :  קבלת הפנים לנתניהו בדלהי
ראש הממשלה ורעייתו התקבלו על ידי ראש ממשלת הודו בטקס קבלת פנים רשמי בארמון הנשיאות בבירה .  לאחר הטקס ,  בהצהרות משותפות לפני פגישתם המדינית ,  הציע נתניהו למודי לתרגל באופן קבוע יוגה יחדיו : " בכל פעם שתרצה ,  אהיה שם ,  סמוך עליי "
 
