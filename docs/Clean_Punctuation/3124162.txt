מכון מולד : " הערנו ליאיר נתניהו שאיחר ;  הוא השיב 'כוס אימא שלכם' "
 בנו של ראש הממשלה הגיע לפגישת גישור עם המכון התובע אותו ,  לטענתם ,  באיחור של 45 דקות . " עשר שניות אחרי שנכנס הוא אמר 'כוס אמ-אמא שלכם ,  שמאלנים' ",  אמר מנהל פרויקט  " שישים ואחת "  שהשתתף בפגישה
יאיר נתניהו ,  בנו של ראש הממשלה בנימין נתניהו ,  פוצץ אתמול  ( שלישי )  פגישת גישור עם אנשי מכון  " מולד ",  ולטענתם קילל אותם כשאמר : " כוס אמ-אמא שלכם ,  יא שמאלנים ".  מדובר בפגישה שבה השתתפו גם פרקליטיהם של הצדדים ,  והתקרית לכאורה אירעה על רקע איחור של נתניהו הצעיר ב-45 דקות לפגישה .  
סני ארזי ,  מנהל פרויקט  " שישים ואחת "  שהשתתף בפגישה ,  תיאר בפייסבוק את השתלשלות הדברים . " בטעות העזתי להעיר על כך שהוא איחר ב-45 דקות לפגישה ",  כתב ארזי והוסיף כי נתניהו  " אפילו לא טרח להתנצל או להסביר ,  מה שעורר בי את התהייה האם יש ברשותו שעון מתפקד ".  לדבריו ,  בתגובה להערה שסינן לעברו  " יאיר איבד רסן ,  קילל וברח בבהלה מהחדר ".  ארזי כתב כי התקרית אירעה  " סך הכול עשר שניות בודדות לאחר שנכנס ". 
בחודש אוגוסט אשתקד הגיש מכון מולד תביעת דיבה נגד נתניהו בסך 140 אלף שקלים זאת בתגובה כי לפוסט שכתב בנו של ראש הממשלה לפיו  " ראיתי שאיזה עמוד מטונף שממומן בכבדות על ידי ארגון מולד הרדיקלי והאנטי ציוני הממומן על ידי הקרן להשמדת ישראל והאיחוד האירופי לכלך עלי .  לא יכולתי להתאפק והגבתי ".  
התגובה החריפה של נתניהו באה לאחר פרסום של אתר  " שישים ואחת "  ובו  " חמישה דברים שלא ידעתם על יורש העצר יאיר נתניהו ".  בפרסום נכללו כמה מהתבטאויותיו וגם על מידת השפעתו על אביו .  נתניהו עצמו הגיש באמצעות עורכי דינו תביעה נגדית ,  שבה הוא דורש פיצוי על סכום דומה בגין פרסום לשון הרע .  בתביעה שהגיש לבית משפט השלום בתל אביב ,  נתניהו מתייחס לפרסום של מולד שבו בין היתר נכתב כי הוא אינו עובד לפרנסתו ,  חי על חשבון משלם המסים ונהנה מאבטחה אישית צמודה .
 בחודש אוגוסט שעבר נחשף לראשונה בוואלה !  NEWS כי שבוע אחרי הפוסט שפרסם נתניהו ,  נפגש עורך דינו יוסי כהן ,  פרקליטה של משפחת נתניהו עם נציגי ארגון  " מולד ".  הפגישה שאותה יזם כהן התקיימה במשרדו בתל אביב ,  ולפי כמה מהמשתתפים בה , " כהן ביקש מנציגי הארגון שלא יגישו תביעת דיבה נגד נתניהו ".  עו"ד כהן מסר אז בתגובה כי מדובר בשקר והוסיף כי  " זו חוצפה שפרטים מתוך מפגש חסוי מועברים לכלי תקשורת ".  הארגון דחה את הבקשה .  
מיאיר נתניהו לא נמסרה תגובה עד למועד עליית הכתבה .
  ( עדכון ראשון :  23:12 )  

מכון מולד : " הערנו ליאיר נתניהו שאיחר ;  הוא השיב 'כוס אימא שלכם' "
 בנו של ראש הממשלה הגיע לפגישת גישור עם המכון התובע אותו ,  לטענתם ,  באיחור של 45 דקות . " עשר שניות אחרי שנכנס הוא אמר 'כוס אמ-אמא שלכם ,  שמאלנים' ",  אמר מנהל פרויקט  " שישים ואחת "  שהשתתף בפגישה

