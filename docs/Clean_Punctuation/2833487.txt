אחרי שפוטר והוחזר :  אלי מויאל עוזב את הליכוד
ראש עיריית שדרות לשעבר אמר לוואלה חדשות שהוא לא סבור שהמכתב הראשון שקיבל ,  שבו הושעה מהתנועה ,  היה  " טעות ".  לטענתו ,  בבחירות הקרובות הוא לא יצביע למפלגה לראשונה . " זה יהיה פתק לבן ,  לא יכול להצביע למפלגה אחרת "
 סאגת אלי מויאל נמשכת :  לאחר שקיבל אתמול מכתב התנצלות שבו הודיעה לו תנועת הליכוד כי מכתב ההשעיה שלו מהתנועה מבוטל ,  החליט היום  ( חמישי )  ראש עיריית שדרות לשעבר להגיש למפלגה מכתב התפטרות מחברות במרכז הליכוד .  
מויאל היה חבר שנים רבות במרכז הליכוד ,  אך החליט שהפעם ,  לראשונה ,  לא יצביע למפלגה בבחירות .  זאת ,  לאחר שאמר כי הוא מאוכזב מראש הממשלה בנימין נתניהו . " זה לא פשוט עבורי ,  כל חיי הצבעתי לליכוד ,  זה כואב לי ",  אמר בשיחה עם וואלה חדשות . " הפעם זה יהיה פתק לבן ,  לא יכול להצביע עבור מפלגה אחרת ".  לטענתו ,  הסיבה לעזיבתו היא משום שהנהגת הליכוד בעת הזאת מתנהלת כעסק פרטי . " אני לוקח פסק זמן מהפוליטיקה ",  הוסיף . " הליכוד מתנהל כעסק פרטי ,  אבל כשהם רוצים אותך הם מתקשרים לפני הבחירות ".  
בחירות 2015 || סיקור מיוחד בוואלה חדשותהלייקקנים 7 :  מה באמת כתבו הפוליטיקאים בפייסבוק השבוע ? צפו בבנו של הרב עובדיה נגד ישי : " לא יודע לקרוא בלי ניקוד"צפו :  שלי יחימוביץ' ואיתן כבל דיבבו את הסרטון של מושיק גלאמין 
את המכתב על הפסקת חברותו בליכוד קיבל אתמול לאחר שנפגש שלשום עם ראשי המחנה הציוני ,  יצחק הרצוג וציפי לבני .  במכתב אף נכתב כי הוא מוזמן לשימוע לפני הדחה ,  שתוכנן להתקיים ביום ראשון הקרוב . " אני לא חושב שהמכתב הראשון שלהם היה טעות וגם את המכתב השני שהם שלחו ,  הם לא התכוונו באמת ",  אמר מויאל .  לדבריו ,  הוא החליט כבר בתחילת השבוע להתפטר מחברותו במפלגה .
 ההערכה היא כי ההחלטה לבטל את הדחתו של מויאל הגיעה לאור העובדה כי בידיו של ראש עיריית שדרות לשעבר קיימת הקלטה של רעיית ראש הממשלה ,  שרה נתניהו ,  כשהיא מתבטאת באופן בוטה ומביך כלפי בת זוגו של מויאל ,  מוניק בן מלך .  זאת ,  אחרי שהתבטא נגד נתניהו בזמן מבצע  " צוק איתן "  בריאיון בערוץ 2 .
 אמש התייחס מויאל לקלטת המדוברת בריאיון לערוץ 2 ואמר : " אני בעד לפרסם את ההקלטה ,  אני חושב שזה לא רכוש פרטי ".  לדבריו , " האומה צריכה לשמוע במה מתעסקת אשת ראש הממשלה ,  ביום שקברנו ארבעה מטובי בנינו ,  אחרי חצות .  באלי מויאל משדרות ,  שאמר מילה על בעלה .  זה הטריף את בעלה .  רוצים לשמוע את הקלטת ?  לכו למוניק ודברו איתה ". 
לפניות לכתב :  Yanir9310@walla.com 

אחרי שפוטר והוחזר :  אלי מויאל עוזב את הליכוד
ראש עיריית שדרות לשעבר אמר לוואלה חדשות שהוא לא סבור שהמכתב הראשון שקיבל ,  שבו הושעה מהתנועה ,  היה  " טעות ".  לטענתו ,  בבחירות הקרובות הוא לא יצביע למפלגה לראשונה . " זה יהיה פתק לבן ,  לא יכול להצביע למפלגה אחרת "
 
