שר הפנים הורה לראש המועצה :  שנה את שם רחוב  " ערפאת "  בתוך יומיים
לאחר מחאת נכי צה"ל על קריאת רחוב על שמו של מנהיג אש"ף לשעבר במועצה המקומית ג'ת ,  הודיע דרעי כי שלח מכתב לראש המועצה מחמוד ותד ,  בו דרש להסיר את השלטים .  מבדיקת משרד הפנים עולה כי הבקשה לאישור שם הרחוב לא אושרה
שר הפנים אריה דרעי שלח הבוקר  ( ראשון )  מכתב לראש המועצה המקומית ג'ת ,  עו"ד מחמוד ותד ,  ולפי עליו לפעול להסרת שלטי רחוב  " יאסר ערפאת "  בתוך 48 שעות .  מבדיקת המשרד עולה כי בקשת המועצה לקרוא לרחוב על שם ערפאת לא אושרה ושמו לא רשום בנתוני מרשם האוכלוסין .
 סערת מחאת נכי צה"ל בעקבות שם הרחוב נחשפה בוואלה !  NEWS ועוררה הדים .  אמש הודיע ראש הממשלה בנימין נתניהו ,  כי יפעל להסרתו של השלט ,  בפייסבוק כתב ראש הממשלה כי שמע  " על מאבקם של נכי צה"ל נגד קריאת רחוב על שמו של יאסר ערפאת במועצה המקומית ג'ת שבצפון השרון .  שוחחתי על כך עם שר הפנים אריה דרעי ,  שהבהיר כי המשרד לא נתן לכך אישור .  במדינת ישראל לא יקראו רחוב על שמו של ערפאת - ואנו נפעל להסרת השלט ". 
עוד בוואלה !  NEWS:עקב הפרסום בוואלה !  NEWS :  רה"מ יורה לשנות את שמו של רחוב ערפאת"נתניהו הציע להרצוג לקדם יוזמת שלום אזורית  אך נסוג"ביקור ראשון ?  כשראש ממשלת סינגפור צינן את התלהבות נתניהו 
נכי צה"ל המוחים על השם פנו לדרעי בסיוע תנועת  " אם תרצו ",  לאחר שאחד מהם ,  לירן ברוך ,  נחשף לקיומו דרך אפליקציית Waze .  אחד מחבריו סיפר כי בדרך למילואים בצפון ,  האפליקציה הודיעה על רחוב על שמו של מי שעמד בראש אש"ף . " לא יעלה על הדעת שבישראל יקראו לרחוב על שם מחבל עם דם על הידיים ",  אמר לוואלה !  NEWS ברוך ,  שאיבד את ראייתו בעין אחת בקרב במחנה הפליטים קלנדיה . " אני עצמי לחמתי בשוטרים הפלסטינים שהוא שלח ",  סיפר ברוך .
 מנכ"ל תנועת  " אם תרצו "  מתן פלג בירך את ראש הממשלה נתניהו על כוונתו לפעול להסרת שם הרחוב . " אני מודה לראש הממשלה נתניהו על כוונתו לפעול להסרת שם הרחוב הנושא את שמו של רב המרצחים - אדם שלא הביא לעולם שום בשורה למעט הרג חפים מפשע וטרור ",  אמר פלג .  לדבריו , " 'אם תרצו' הצטרפה למאבקם הצודק של נכי צה"ל שמשקף את רצון החברה הישראלית בכללותה המבקשת להפסיק את החרפה הזו ".  

שר הפנים הורה לראש המועצה :  שנה את שם רחוב  " ערפאת "  בתוך יומיים
לאחר מחאת נכי צה"ל על קריאת רחוב על שמו של מנהיג אש"ף לשעבר במועצה המקומית ג'ת ,  הודיע דרעי כי שלח מכתב לראש המועצה מחמוד ותד ,  בו דרש להסיר את השלטים .  מבדיקת משרד הפנים עולה כי הבקשה לאישור שם הרחוב לא אושרה

