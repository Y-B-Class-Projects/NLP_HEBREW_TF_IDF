גיא פינס : " קשת התחייבה בכתב שנקבל חופש ביטוי כמו 'ארץ נהדרת' ו'עובדה' "
 האם גיא פינס נעלב כשרה"מ סיכם את פועלו כ"רכילות "?  למה התחייבה קשת בחוזה איתו ?  מה יקרה קודם - אמו תנטוש את ניהול בית לסין או הוא את הגשת  " ערב טוב "?  האם ירוץ לפוליטיקה ?  ואיזו שאלה הפנה לעצמו ?  ריאיון מיוחד עם הראשון בבידור לרגל עליית תוכניתו בערוץ 2 .  צפו
היכונו לביאת השטיח :  קצת יותר מ-20 שנה לאחר שעלתה תכניתו הראשונה בכבלים תושק הערב  ( ראשון )  התוכנית  " ערב טוב עם גיא פינס "  בקשת ,  ערוץ 2 .  התוכנית תשודר בימים ראשון עד שלישי ,  ולאחר שתעבור קשת לערוץ 12 היא תשודר גם ברביעי ובחמישי .  מעכשיו - תתרגלו - צבעי הקשת הם הצהוב החדש .
 בריאיון מיוחד שקיימנו עם פינס בעת צילומי הפרומו לתוכניתו ,  הוא בין השאר מגלה על ההסכם הכתוב שלו עם קשת בו הזכיינית מתחייבית שיינתן לו חופש כמו שניתן לתוכניות  " ארץ נהדרת "  ו"עובדה ";  מסביר איך שותפו לחברת ההפקות שהינו מבעלי ערוץ 10 ,  אביב גלעדי ,  אפשר לו לעזוב את הערוץ ;  מגיב לכך שראש הממשלה הגדיר את  " ערב טוב "  כ"תוכנית רכילות "  - ויש גם בונוס :  הראשון בבידור מנצל את נוכחות מצלמות וואלה !  תרבות כדי להיפרד בצורה נאותה מצופי ערוץ 10 ,  לאחר שהנהלת הערוץ אסרה עליו לעשות זאת בתכנית האחרונה .  
התוכנית שלך בערוץ 10 ירדה בלי שום מילות פרידה ואפילו בלי איזכור קצר וענייני לכך שזאת התוכנית האחרונה .  פורסם שזאת היתה בקשת הערוץ .  קצת מוזר ,  אחרי 7 וחצי שנים .
" בערוץ העבירו מסר ידידותי .  זה לא היה 'אוי אוי אוי אם תדברו' ,  אבל אמרו שמעדיפים בלי טקסי פרידה .  בלי הרגעים הגדולים .  אני חייב להגיד שהיה לי נוח עם זה .  אני באופן אישי קשה לי קצת עם רגעים מוגזמים כאלה אז באיזשהו מקום זה היה נוח .  אני חייב להגיד שהייתי מתקשה עכשיו לשבת ולדלות את הרגעים הגדולים .  אני חייב להגיד לך שכשאתה עושה תוכנית כל יום אתה חי נורא את הדד ליין היומי הזה .  אני לפחות .  ולא עוסק בטקסים ובסיכומים .  אני גם שונא סיכומי שנה בעיתונים .  אין לי כוח לדברים האלה .  אז יחסית הקלו עליי .  אני יודע שאחר כך היו כמה סימני שאלה בעניין הזה ,  אם לא היה צריך לעשות איזה נאום .  אבל אני רוצה להגיד לך עוד דבר :  זאת תוכנית טלוויזיה .  נכון שהיא חלק מהחיים של הרבה אנשים .  מבחינתי ,  היא היתה בהוט הרבה שנים ,  היא עברה לערוץ 10 והיא נודדת איתנו לערוץ 2 ,  לקשת ,  עכשיו .  והיא לא נפרדה מהצופים שלה ,  ואני רוצה לקוות שאנשים שראו אותה קודם יגיעו לראות אותה גם עכשיו .  אני לא מזלזל בשום מילימטר בצופים ,  וגם לא בצופים בערוץ שהיה הבית שלנו ,  אבל אנחנו פשוט עוברים הלאה .  אם אתה רוצה ,  אני אנצל את המעמד הזה  ( מישיר מבט למצלמה )  :  'להתראות חברים מערוץ 10 ,  ושלום חברים בקשת ,  ערוץ 2 ,  אנחנו כאן' ".  
קשת זה לא ערוץ 10 .  כמה חופש יישאר לך בקשת ?  עד כמה תסכים ,  אם בכלל ,  שיכתיבו לך דברים ?   
" שמע ,  אנחנו עובדים בתוך ערוץ שיש לו אינטרסים .  קבל הפתעה  גם בערוץ 10 עבדנו בתנאים כאלה .  ואופס ,  גם בהוט עבדנו ,  וגם אתה בוואלה .  חשוב אגב שהצופים וצרכני התקשורת יידעו שלכל עיתון ,  לישראל היום ,  לידיעות אחרונות ,  יש אינטרסים .  גם להארץ ,  אגב ,  אל תתבלבל .  גם לאלה שאומרים שאין להם אינטרסים - יש אינטרסים .  צריך לזגזג .  צריך ריבוי כלי תקשורת .  ואני יכול להגיד לך דבר אחד שאמרו לי לפני שנחתם החוזה בקשת ,  שמתייחסים אלינו כמו אל 'ארץ נהדרת' וכמו אל אילנה דיין בהקשר הזה .  זה נאמר ,  וזה גם מגובה בכתב ,  אם אתה ממש רוצה לדעת ".  
מה יהיה אם יקרה מה שנראה כרגע כפחות סביר שיקרה - והפיצול לא ייצא לפועל ?  מה יעלה בגורל התוכנית ?  
" שמע ,  זאת מדינת ישראל .  אתה תמיד יכול להניח שהבלתי צפוי יקרה ,  ושזה שיש חוק במדינה לא יגרום לדברים לקרות לפי החוק .  אבל יש חוק ,  והחוק הזה מתייחס לתקופה מאוד קרובה ,  בנובמבר .  אנחנו נתבאס אם זה לא יקרה .  יכול להיות שהבוסים שלנו בקשת וגם בערוץ 10 ישמחו נורא אם זה לא יקרה .  אבל נסתדר ,  ונמשיך .  נעשה מה שאפשר במסגרת מה שצריך .  אולי נתבע את המדינה על אובדן ימי שידור !  זה רעיון ,  כשאני חושב על זה ". 
שותף שלך בחברת ההפקות ,  הסוכן שלך אביב גלעדי ,  הוא גם מבעלי ערוץ 10 .  איך הוא נתן לך לעזוב ?  
" זה יותר מורכב .  אביב כבר פחות מעורב בעשייה היומיומית .  אתה מכיר מה אומרים פוליטיקאים על שאלה כזאת ?  'את זה תשאל אותו' .  איך הוא נתן לי ?  מה ,  אני אדברר אותו ?  אני חייב להגיד לך שאני ילד גדול כבר הרבה שנים .  וזאת גם תשובה לכל מי שמנסים לעשות קישורים כאלה על אינטרסים .  אני חי בתוך חופש מערכתי ועסקי די גדול לאורך השנים .  הקפדנו על זה .  בחרתי אנשים שעובדים איתי וחולקים איתי את המחשבות האלה ואת הרעיונות האלה .  כפי שראית זה קרה .  וגם בעתיד אנחנו נדע להסתדר במסגרת מה שראוי ומה שצריך ומה שמותר .  בהחלט ".  
מה הולך להשתנות בתוכנית ?  מה אתה חושב שצריך לשדרג בה ?  
" אני חייב להגיד לך שזו מחשבה שהיתה לנו גם כשעברנו מהוט לערוץ 10 .  כשאתה בכבלים לצורך העניין ,  או בלוויין ,  מי שבא לראות אותך זה אנשים שמכוונים ומזפזפים ומחפשים אותך ספציפית .  זה הרבה פחות צופים ,  והם באים לחפש את הדבר הזה שאתה עושה .  כשאתה עובר לברודקאסט אתה רוצה לקבל אנשים שנמצאים שם מסביב ,  בערוץ 10 .  וכשאתה עובר לערוץ 2 הענן הזה גדל אפילו יותר .  להגיע לאנשים שפחות מכירים אותנו ,  או מתוך בחירה או מתוך חוסר מודעות ,  שלא טרחו לעשות את הזיפזופ הזה עד עכשיו .  והמטרה שלנו כתוכנית זה כמובן להגיע לכמה שיותר קהל .  עזוב רייטינג .  כל קלישאות הרייטינג נכונות כמובן .  אבל כשאתה רוצה לפרסם את התוצרת שלך ,  ולא משנה אם זה אתר ,  אמן או איש שעושה טלוויזיה ,  אתה רוצה שיראו אותך כמה שיותר .  ויש פה אתגר חדש ". 
בסוף שנה שעברה ,  ראש הממשלה נתניהו הגדיר בעמוד הפייסבוק שלו את  " ערב טוב "  כ"תוכנית רכילות ".  זה יותר החמיא לך שהוא התייחס אליך או יותר ביאס אותך ההגדרה הזאת ?  
" אל"ף ,  אני יכול להגיד לך שזה שעשע אותי .  זה אותו ראש ממשלה שהתראיין אלינו ,  ורעייתו סיפרה לי במפגש בשבוע האופנה של תל אביב שיש לי צופים בבלפור .  אני לא נעלב .  אני לא מתנשא על מה שאני עושה .  אנחנו תוכנית שמסקרת את כל העולם הזה של בידור ,  וגם תרבות ,  וגם רכילות וגם אופנה .  יש הרבה רכילות בעולם הזה .  איך להגיד בעדינות ?  לא נעלבתי מזה .  אתה יודע ,  זה נעשה כדי להקטין אחרים ,  לא אותי ,  הדבר הזה ".  
יש לשבח את העובדה שהצוות של התוכנית שלך הוא אחד הצוותים הכי נשיים שיש בטלוויזיה .  האם זה קשור לעובדה שגדלת בבית עם אמא כל כך חזקה ודומיננטית ,  ציפי פינס ?  
" וואו ,  אני צריך לשכב על הספה פה .  האמת שזה קשור .  אני גדלתי בפירוש בבית שבו הערכים היו שאשה וגבר הם אותו דבר בכל מה שקשור לקריירה ,  ומהבחינה הזאת אנשים שעובדים איתי לא נמדדים בהכרח לפי היותם גבר או אשה אלא ביכולת שלהם .  אני מאמין מאוד ברוח הנשית כמשהו שמביא איתו המון יתרונות .  זה בפירוש מתחיל מהבית הדבר הזה ,  ואני מאוד מקווה שזה יונחל גם הלאה ,  וגם לילדים שלי אני מנחיל את הדבר הזה ". 
ואם מדברים על אמא ,  מה יקרה קודם  אתה תנטוש את הגשת  " ערב טוב "  או שאמא תנטוש את ניהול בית לסין ?   " אז אנחנו עשינו איזה דיל ביני לבינה :  אני עובר לנהל את בית לסין ,  והיא הולכת להגיש את התוכנית שלי .  העיקר ,  לא מפקירים את החזית ".  
אחרי שטרנטינו נהיה בן משפחה בישראל ,  וגל גדות כבשה את הוליווד ,  איך הידוק הקשרים בין ישראל והוליווד יכול להגיע למקומות שקשה לדמיין אפילו יותר ?   
" שמע ,  קרה פה תהליך מעניין בשנים האחרונות בהקשר הזה .  כמובן שזה שטרנטינו מתחתן זה מה שביבי היה אולי מכנה רכילות ,  אבל זה גם משהו קטן שככה תורם לאווירה הזאת .  וגל גדות כמובן שנהיתה כוכבת כמו כל הכוכבים הגדולים בעולם .  העולם נהיה קטן יותר .  החיבורים אפשריים יותר .  כל מי שיוצר יכול להיחשף היום ליצירה מכל העולם און ליין ,  בזמן אמת .  זה הכל חלק מאותו דבר .  וזה מאפשר לישראלים המון דברים שלא יכלו קודם ".  
" היו שנים ,  בתחילת הדרך שלנו בתוכנית ,  שהיינו נעולים בתוך עצמנו .  וזה בסך הכל כיף .  להגיד לך שעכשיו כל שנה תהיה וונדרוומן או ספיידרוומן חדשה מישראל ,  ושכל כוכבי הוליווד יינשאו לבנות של זמרים מפורסמים מישראל ?  הרי זה לא יקרה .  אבל בסך הכל התחושה היא שהחיבורים יותר אפשריים בעולם ".  
אמנם אמרת שאינך אוהב סיכומים ,  ובכל זאת - מה האייטם המטופש ביותר שאי פעם שידרת ?  
" הלוואי והייתי יכול לתת לך את התשובה .  היו המון אייטמים מטופשים ". 
התחרות קשה ?  
" התחרות קשה .  לפעמים ,  אגב ,  כשמשהו נראה לך חשוב בזמן שהוא קורה ,  אם תסתכל עליו אחרי שנה-שנתיים הוא יראה לך ממש מטופש .  אבל אין לי  ( בחירה )  ,  אני גרוע בזה ,  אני לא סתם לא אוהב את זה ,  אני באמת מוחק ,  בעיה מוחית מסויימת ,  אני פשוט מוחק ". 
אז יש לנו כותרת : " גיא פינס :  יש לי בעיה מוחית מסויימת ".  תודה שלום .
" פייק ניוז !  ואין כלום כי לא היה כלום ,  אני אומר לך ".  
האם יש מצב שתמצא את עצמך בפוליטיקה ?   
" וואו .  אני לא חושב שיש לי את העור העבה מספיק כדי להיות בפוליטיקה ,  ובעיקר לא את הביטחון בצדקת הדרך שיש לפוליטיקאים .  אני באופי שלי יותר בנאדם של שאלות מאשר של תשובות .  אני יותר יודע מה לא מאשר מה כן .  ופוליטיקאים צריכים לפחות לשדר כלפי חוץ שהם יודעים גם את התשובה .  אני לא חושב שהם יודעים דרך אגב ,  אל תתבלבל .  אבל אני לא יכול למכור משהו שאני לא מאמין בו .  זו בעיה .  לא ,  לא פוליטיקה ,  לא ". 
אז בתור איש של שאלות ובתור גיא פינס ניתן את השאלה האחרונה בראיון  לך .  הפנה בבקשה שאלה לעצמך .
  ( לאחר כמה דקות מחשבה )   " דן שילון ,  שהוא איש עם הרבה זכויות בטלוויזיה ,  כתב פעם ספר ,  ובו סיפר שהוא לא היה רואה את התכנית של עצמו .  לדעתי זאת היתה נקודת שבר מסויימת בקריירה שלו וגם בקשר שלו עם הצופים .  אז הייתי אולי שואל את עצמי אם אני הייתי רואה את התוכנית של עצמי .  אני בכנות מלאה יכול להגיד את זה :  כן ,  אני רואה את התוכנית כל יום .  אני מקווה שזה לא נחשב מדי נרקסיסטי ,  אבל זה כן .  התשובה היא כן .  חוץ מזה שאני עושה אותה .  ואני אפילו נהנה ממנה ,  שזה בכלל ליטוף עצמי ,  שלא לומר עינוג עצמי .  אבל התשובה היא כן .  ואתה מכיר את אלה שאומרים ,  שביום שזה יפסיק לעניין אותם הם יפרשו ?  אז לא אכפת לי להגיד את זה ,  כמה שזה לא יהיה מליצה .  גם את דן שילון אגב הייתי רואה ". 
אז יש לנו עוד כותרת אפשרית : " גיא פינס מלטף את עצמו "!  
" בבקשה .  זה מקליק ,  נכון ?  אפילו יותר מ'בר רפאלי וגל גדות בקרב חתולות בבוץ' ".  

גיא פינס : " קשת התחייבה בכתב שנקבל חופש ביטוי כמו 'ארץ נהדרת' ו'עובדה' "
 האם גיא פינס נעלב כשרה"מ סיכם את פועלו כ"רכילות "?  למה התחייבה קשת בחוזה איתו ?  מה יקרה קודם - אמו תנטוש את ניהול בית לסין או הוא את הגשת  " ערב טוב "?  האם ירוץ לפוליטיקה ?  ואיזו שאלה הפנה לעצמו ?  ריאיון מיוחד עם הראשון בבידור לרגל עליית תוכניתו בערוץ 2 .  צפו

