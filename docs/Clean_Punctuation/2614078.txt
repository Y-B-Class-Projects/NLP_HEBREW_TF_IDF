יחימוביץ' נועדה עם נתניהו : " הפערים תהומיים "
 לאחר שהושבעו בטקס החגיגי במשכן הכנסת ,  נפגשו ראש הממשלה ומי שתכהן כנראה כיו"ר האופוזיציה במשך כשעה .  יחימוביץ' : " השיחה הייתה מעניינת ,  אך נשרת את העם באופוזיציה "
  ( צפו ביחימוביץ' וסיעתה בבית הנשיא ,  בשבוע שעבר )  
יו"ר מפלגת העבודה ,  שלי יחימוביץ' ,  נפגשה הערב  ( שלישי )  בארבע עיניים עם ראש הממשלה ,  בנימין נתניהו ,  בלשכת ראש הממשלה בירושלים .  בתום פגישה בת יותר משעה אמרה יחימוביץ' כי  " השיחה עם ראש הממשלה הייתה מעניינת ,  אולם הפערים בתפיסות העולם בכל הנוגע לחברה ולכלכלה בישראל הם תהומיים ,  וכך גם בכל הנוגע להתנעתו המחודשת של תהליך שלום ".  לדברי יחימוביץ ?  , " בשני עניינים אלה ,  שהיו במוקד השיחה ,  לא נודע לי דבר חדש .  אני מכבדת את ראש הממשלה ,  ואם יבקש לשוב ולהפגש אשמח לעשות זאת ,  אולם לנוכח ההבדלים החדים ,  מפלגת העבודה תשרת את העם מהאופוזיציה ,  כפי שכבר החליטה ".  
יחימוביץ' אמרה מוקדם יותר כי נענתה ברצון להזמנת ראש הממשלה ,  אולם אין בכוונת מפלגת העבודה להיכנס לממשלה .  כזכור ,  יחימוביץ' הצהירה בתקופת הבחירות כי לא תיכנס לקואליציה עם נתניהו ,  אך לאחר התוצאות המאכזבות בבחירות עלו קריאות של גורמים במפלגה לבחון מחדש את הסוגיה .  עם זאת ,  בישיבת הסיעה שקיימה המפלגה בשבוע שעבר קיבלה יחימוביץ' גיבוי מחבריה לעמדה השוללת כניסה לקואליציה עם נתניהו .
 במהלך סבב ההמלצות על ראש הממשלה הבא ,  אמרה יחימוביץ' בתום הפגישה עם נשיא המדינה שמעון פרס ,  כי  " המחויבות שלנו לביטחון המדינה ולהתנעת תהליך מדיני לא תלויה בשותפות קואליציונית ,  ואנחנו ניתן גיבוי מלא למהלכים ביטחוניים נדרשים ".   
" אני מבקשת להודות לנשיא המדינה ולחברי למשלחת ",  אמרה וכיוונה לחברי סיעתה שהגיעו עמה . " אפתח במובן מאליו ,  אבל גם המובן מאליו מוטב שיאמר ,  והוא גם נאמר לנשיא :  אחריות לאומית קודמת לכל ",  אמרה אז יחימוביץ' ,  כשהיא רומזת שסיעתה לא תהווה מכשול בענייני ביטחון .  היא הדגישה גם כי תערוב לכל צעד שיידרש לקידום תהליך השלום : " את זה נעשה מהאופוזיציה .  הודענו לנשיא המדינה שלא נהיה חלק מהממשלה ". 
יחימוביץ' הבהירה את סיבת הישארות המפלגה באופוזיציה . " אין מדובר בפסילה אישית ,  אלא בפערים אידיאולוגיים גדולים שלא ניתנים לגישור .  העבודה היא מפלגת שמאל כלכלי והליכוד-ביתנו היא מפלגת ימין כלכלי ומדיני .  השילוב שלהם עם יאיר לפיד מקצין אפילו עוד יותר את הצעד הימני-כלכלי ,  וזה צעד נוסף לממשלה אנטי כלכלית שתפגע בציבור .  הודענו גם לפני כן שלא נשב עם נתניהו ונעמוד על כך .  באין מועמד שקרוב מבחינתנו לדעותינו ,  אנו לא המלצנו לנשיא על אף אחד ואנו סומכים על שיקולו של הנשיא .  אופוזיציה חזקה היא חלק מאושיות הדמוקרטיה ,  ומעבר לכך אנו מאחלים לימים יותר טובים ובהצלחה לממשלה הבאה ".  ליחימוביץ' התלוו ח"כ יצחק הרצוג ,  ח"כ בנימין אליעזר ,  יו"ר המשמרת הצעירה ,  מיכל בירן ,  מזכ"ל המפלגה ,  חיליק בר וסתיו שפיר .
 עדכון ראשון :  19:30 

יחימוביץ' נועדה עם נתניהו : " הפערים תהומיים "
 לאחר שהושבעו בטקס החגיגי במשכן הכנסת ,  נפגשו ראש הממשלה ומי שתכהן כנראה כיו"ר האופוזיציה במשך כשעה .  יחימוביץ' : " השיחה הייתה מעניינת ,  אך נשרת את העם באופוזיציה "
 
