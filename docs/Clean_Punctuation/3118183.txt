נתניהו למקרון : " פריז היא בירת צרפת ,  ירושלים - בירת ישראל "
 בפעם השנייה בחצי שנה ,  נועדו ראש הממשלה ונשיא צרפת ודנו בהתפתחויות באזור ,  ובראשן ההכרה של טראמפ והתבססות איראן בסוריה .  מקרון : " ההכרזה מסוכנת לשלום ,  תן מחווה לפלסטינים ".  נתניהו : " לעשות הכל כדי לעצור את איראן "
 ראש הממשלה בנימין נתניהו אמר אתמול  ( ראשון )  לאחר פגישתו עם נשיא צרפת עמנואל מקרון כי  " ירושלים היא בירת ישראל כפי שפריז היא בירת צרפת ".  זאת ברקע התנגדות ארמון האליזה להכרתו של נשיא ארצות הברית דונלד טראמפ .  השניים דנו גם בהתבססות איראן בסוריה . 
" אנחנו מכבדים את ההיסטוריה שלכם והבחירה שלכם ואנחנו מצפים שאתם תכבדו את שלנו ",  אמר נתניהו למקרון במסיבת עיתונאים משותפת שקיימו בפריז בתום פגישתם ,  שנמשכה כשעתיים .  מקרון ,  מנגד ,  אמר לו כי ההחלטה של טראמפ מסכנת את השלום . " אני אומר לנתניהו ,  תן סיכוי לשלום ,  תעשה מחווה לטובת הפלסטינים ,  השלום לא בידי ארצות הברית אלא בידי שני הצדדים ",  אמר נשיא צרפת .  
נתניהו השיב : " הדבר הכי חשוב בשלום זה שיהיה אפשר לנהל עליו משא ומתן .  הדבר הכי חשוב זה להכיר בזכותו של הצד השני להתקיים .  אני מציע שוב ושוב לאבו מאזן לשבת ולדון בשלום ,  זו המחווה שלי ,  אין דבר פשוט יותר .  אם הוא רוצה שלום שישב וינהל משא ומתן ".  
זאת פגישתם השנייה של השניים בחצי השנה האחרונה ,  על רקע ההתפתחויות האזוריות והמהלכים הבינלאומיים לסיום מלחמת האזרחים בסוריה ,  שהיו אמורים לעמוד בראש סדר היום המקורי לפגישה .
 לקריאה נוספת בנושאשגרירת ארה"ב באו"ם :  סוגיית ירושלים תיקבע רק בהסכם בין הצדדיםארדואן ממשיך במתקפה :  ישראל היא מדינת טרור ורוצחת ילדים 
מקרון ניסה בשבוע שעבר לשכנע את טראמפ שלא להצהיר על ירושלים כבירת ישראל ,  והוא שוחח עמו בימים שלפני ההכרזה והבהיר את התנגדות צרפת למהלך .  אחרי ההכרזה ,  מקרון הבהיר כי צרפת ממשיכה לתמוך בפתרון שתי המדינות ,  שבו ירושלים תהיה בירה משותפת לישראלים ולפלסטינים .  הוא קרא גם לרגיעה באזור .  
למרות המחלוקת סביב ירושלים ,  שני המנהיגים שיבחו את יחסי המדינות . " צרפת מחויבת לביטחונה של ישראל ",  אמר מקרון ,  לאחר פגישתם של השניים בארמון האליזה .  אני מגנה כל סוג של התקפה התקפת טרור או התקפה אחרת נגד ידידתנו ישראל ",  אמר נשיא צרפת ,  ברקע הפיגוע בירושלים ושיגורי הרקטות לישראל .  
לדבריו , " שנינו רוצים שיהיה שלום אזורי .  צרפת תומכת בשתי מדינות החיות בשלום ובגבולות מוכרים היטב ,  ישראל ופלסטין ,  ולכן הסברתי לנתניהו את חוסר שביעות הרצון שלנו מהצהרת טראמפ שהיא בניגוד לחוק הבינלאומי ומסוכנת לשלום .  צרפת נשארת משוכנעת שהפתרון היחיד בהתאם לחוק הבינלאומי הוא הקמה של שתי מדינות וזה יקרה רק במשא ומתן .  אנחנו נתמוך בכל יוזמה ואני מזמין את ראש הממשלה לבצע מחוות אמיצות כדי לצאת מהקיפאון ".  
נתניהו הכיר בכך שהוא ומקרון לא מסכימים על כל הנושאים . " אנחנו עובדים על זה ,  זה עניין של זמן ",  אמר ביחס להכרה בירושלים . " יש ניסיון למנוע את הקשר בין העם היהודי לירושלים .  זה אבסורד .  ירושלים מעולם לא הייתה בירה של עם אחר ,  ככל שהפלסטינים יבינו זאת מהר כך נתקדם לשלום ".  יש מאמץ רציני בנושא השלום מצד ארצות הברית וצריך לתת סיכוי לשלום ". 
הוא הודה למקרון על הגינויים לפעולות הטרור האחרונות . " בכל המזרח התיכון אין מדינה שעומדת לבדה כל כך על המשמר לערכים שצרפת כל כך מוקירה והם בסיסיים בזהות הצרפתית ,  ואין מדינה שנלחמת עבור הערכים האלה כמו ישראל ",  אמר ראש הממשלה . " שיתוף הפעולה בינינו הציל הרבה חיים .  ישראל העבירה הרבה מודיעין חיוני למדינות באירופה ומחוצה לה .  אנחנו נלחמים יחד בברבריות ואתה מנהיג מרכזי בכך ".  
נתניהו נשאל גם על דבריו של נשיא טורקיה רג'פ טייפ ארדואן ,  שאמר כי ישראל היא  " מדינת טרור ורוצחת ילדים "  בעקבות המהומות שפרצו בשטחים נגד ההכרה של טראמפ . " לא אקבל הטפות ממנהיג שמפציץ כפרים כורדיים ,  כולא עיתונאים ותומך בטרור ,  כולל בעזה ",  אמר .  
החשש מאיראן עלה אף הוא בפגישה בין השניים ,  שהייתה הראשונה מאז שטראמפ הודיע באוקטובר כי הוא אינו מאשרר את הסכם הגרעין עם איראן ,  מהלך שגרר התנגדות חריפה מצד צרפת ,  בריטניה ,  וגרמניה ,  המעצמות האירופיות שחתומות גם הן על הסכם הגרעין .  
הפגישה עם נתניהו היא חלק מדיאלוג מתמשך בין ישראל וצרפת בנושאים הללו ,  והמשך למאמץ מדיני נרחב שירושלים מובילה בשבועות האחרונים להסברת המדיניות האסטרטגית והביטחונית שלה . 
" מקרון ואני מסכימים שצריך להפסיק את מקור התוקפנות במזרח התיכון  איראן - שנמצאת בכל מקום :  בעיראק ,  בסוריה ,  בלבנון בתימן ובעזה ",  אמר ראש הממשלה במסיבת העיתונאים . " עלינו לעשות מה שאפשר כדי לעצור את איראן ,  שמנסה לעשות שני דברים חדשים - לחזק את עצמתה הצבאית עם כוחות קרקעיים ,  אוויריים וימיים בסוריה ,  שמטרתם להילחם בישראל .  לא נסבול זאת .  אנחנו מגבים מילים במעשים .  לא נסבול גם את ניסיונות החימוש המדויק של איראן בלבנון ". 
לדברי נתניהו , " בתוך האזור יש שינוי עצום ,  כי הרבה ממדינות ערב מכירות בכך שישראל אינה אויב אלא בעלת ברית כדי להילחם באסלאם המיליטנטי ". 
 ( עדכון ראשון :  17:43 )  

נתניהו למקרון : " פריז היא בירת צרפת ,  ירושלים - בירת ישראל "
 בפעם השנייה בחצי שנה ,  נועדו ראש הממשלה ונשיא צרפת ודנו בהתפתחויות באזור ,  ובראשן ההכרה של טראמפ והתבססות איראן בסוריה .  מקרון : " ההכרזה מסוכנת לשלום ,  תן מחווה לפלסטינים ".  נתניהו : " לעשות הכל כדי לעצור את איראן "
 
