יו"ר הכנסת בהר הרצל :  העוסקים ביוקר המחייה הוציאו דיבת הארץ
בטקס הממלכתי בהר הרצל לכבוד יום העצמאות ה-67 הדליקו משואות 14 אזרחים שתרמו לחברה ,  ובהם מפתח כיפת ברזל ,  מייסד אפליקציית  " וויז "  והעיתונאית לוסי אהריש .  נתניהו : " נוביל את מדינתו לעתיד מזהיר ".  אדלשטיין : " אין אנחנו ואין הם ,  זה אנחנו - כולנו "
 אירועי יום העצמאות ה-67 של מדינת ישראל נפתחו אמש  ( רביעי )  בטקס הדלקת המשואות הממלכתי בהר הרצל שבירושלים .  במסגרת הטקס ,  שנערך תחת הכותרת  " ישראלים פורצי דרך ",  מדליקים משואות 14 אזרחים שהגיעו להישגים יוצאים דופן ומעוררי השראה ,  ואשר תרמו לחדשנות ולמצוינות הישראלית בתחומי חיים שונים ,  כגון :  מדע וטכנולוגיה ,  ביטחון ,  עיתונות ,  כלכלה ,  רפואה ,  תרבות וספורט .
" כשאנו מסתכלים על המדינות שסביבנו ,  אנו רואים כמה ישראל יוצאת דופן ",  אמר ראש הממשלה בנימין נתניהו בראיון וידאו ששודר לקהל הצופים , " יש בה שוויון זכויות לכל אזרח ,  קידמה וטכנולוגיה .  אנו נוביל את מדינתו לעתיד מזהיר .  אנו מסתכלים קדימה בתקווה ". 
יו"ר הכנסת יולי אדלשטיין פתח את הטקס והכריז : " אני אוהב את הארץ הזו .  אבל יותר מכך ,  אני אוהב את העם הזה ".  הוא העביר מסר פייסני ,  במיוחד אחרי מסע הבחירות האחרון שלווה בהצהרות בוטות מכל הצדדים ,  ואמר : " אני אוהב את אנשי הרוח והספר ,  האקדמיה והאמנות - וכן ,  גם את מנשקי המזוזות ואת המשתטחים על קברי צדיקים .  בעיני - כולם ,  כולם ,  שווים .  כולם כולם  לתפארת מדינת ישראל ".  עוד אמר אדלשטיין : " לאחרונה התלבטו רבים ,  האם זה 'אנחנו או הוא' ,  או 'אנחנו או הם' .  הקריאה שחייבת לצאת מכאן הערב ,  היא חד משמעית :  זה - אנחנו .  כולנו ". 
יו"ר הכנסת התייחס גם לעיסוק הציבורי ביוקר המחייה ,  ואמר כי הוא  " מצר על כך שיש בינינו כאלה שחיפשו תדיר להוציא דיבת הארץ רעה ,  והפכו את הנהי לעיסוק אובססיבי של ממש ".   " שיקולים של יוקר המחייה ואיכות החיים ראויים לדיון ציבורי ,  אך אנו חייבים לעצור ולשאול את עצמנו :  מתי התחלנו למדוד את הזיקה שלנו לארץ בשיקולי עלות ותועלת ?  האם ראוי שנחליף קשר חי ועמוק בן אלפי שנים במדדים כלכליים ובשיקולי נוחות ?  התשובה ,  מבחינתי ,  ברורה :  לא ולא ".  
אחד ממשיאי המשואות ,  ממציא ומפתח מערכת ההגנה האווירית , " כיפת ברזל ",  ד"ר דני גולד ,  הדליק את משואה  " לכבודם של אזרחי ישראל ,  שעומדים בעוז ובגבורה מול מטחי טילים - הם כיפת הברזל של המדינה ". 
מדליקי המשואות הנוספים הם :  מייסד אפליקציית הניווט  " וויז ",  אהוד שבתאי ;  איש העסקים רמי לוי ;  אליס מילר ,  שעתירתה לבג"ץ פרצה לראשונה את דרכן של נשים לקורס טיס בצה"ל ;  העיתונאית לוסי אהריש ,  שהעלתה לסדר היום הציבורי שיח של סובלנות ופתיחות בין מגזרים ;  פרופסור מרתה וינשטוק-רוזין ,  מדענית שפיתחה את תרופת ה"אקסלון "  לטיפול באלצהיימר ;  רפי מהודר ,  מהנדס ויזם מצליח שפיתח את טכנולוגיית הטפטפות ;  הזמר והיוצר אביהו מדינה ,  שתרם להתפתחות המוזיקה הים-תיכונית בישראל ;  סימה שיין ,  האישה שכיהנה בתפקיד הבכיר ביותר במערך הביון הישראלי ;  גל לוסקי ,  מייסדת ארגון IFA ,  שמעניק סיוע הומניטרי באזורים מוכי משבר בעולם ;  מלכה פיוטרקובסקי ,  מחנכת ופעילה לזכויות נשים ;  רב"ט דן קורקובסקי ,  נציג צה"ל שמאובחן על הספקטרום האוטיסטי ,  מראשוני בוגרי התכנית  " רואים רחוק "  באגף המודיעין .  ד"ר גבריאל עידן ,  ממציא ויזם שהמציא את  " כמוסת הווידאו "  לעולם הרפואה ואור אסולין ,  תלמידה המשתתפת במיזמים המטפחים מדענים צעירים .  
לרגל האירוע וכמחווה לנושא הטקס ,  ביצע הזמר שולי רנד ביצוע מיוחד לשיר  " בראשית "  של אהוד מנור המנוח .  בטקס משתתפים אמנים נוספים ,  דוגמת עוז זהבי ולהקת הרוק  " ארטיק "  שיבצעו את שירו של אריק אינשטיין , " תוצרת הארץ ",  כמחווה למדליקי המשואות .  עינת שרוף ,  דודו אהרון וסיוון טלמור ישתתפו גם הם בטקס ,  בהנחייתם של רמה מסינגר ונתן דטנר . 
" השנה אנחנו זוכים לטקס עשיר מבחינה אמנותית אשר יבטא לכל אורכו את הנושא המרכזי ויעניק את הבמה המכובדת ביותר למדליקי המשואות פורצי הדרך ",  אמרה שרת התרבות והספורט ,  לימור לבנת . " טקס הדלקת המשואות השנה הוא הזדמנות להביע את הערכת המדינה ותודתה לאותם ישראלים שבפרי מוחם ורוחם ,  כושר המצאתם וחדשנותם שינו במקרים רבים ללא היכר לא רק את ישראל אלא את האנושות כולה ,  והפכו את העולם למקום טוב יותר ,  בטוח יותר ,  מעניין ומתקדם יותר .  הם 'החלוצים החדשים' שהציבו את ישראל בשורה אחת עם המדינות המפותחות ביותר בעולם ,  ומיצבו את המוח הישראלי כמותג עולמי מצליח לקידמה ומצוינות ".  
לדבריה , " הענקת הבמה הממלכתית המכובדת של טקס הדלקת המשואות להם ,  תעניק רוח גבית ותעודד צעירים וצעירות נוספות ללכת בדרכם של אותם ישראלים פורצי דרך ומעוררי השראה ". 
 ( עדכון ראשון :  20:30 )  

יו"ר הכנסת בהר הרצל :  העוסקים ביוקר המחייה הוציאו דיבת הארץ
בטקס הממלכתי בהר הרצל לכבוד יום העצמאות ה-67 הדליקו משואות 14 אזרחים שתרמו לחברה ,  ובהם מפתח כיפת ברזל ,  מייסד אפליקציית  " וויז "  והעיתונאית לוסי אהריש .  נתניהו : " נוביל את מדינתו לעתיד מזהיר ".  אדלשטיין : " אין אנחנו ואין הם ,  זה אנחנו - כולנו "
 
