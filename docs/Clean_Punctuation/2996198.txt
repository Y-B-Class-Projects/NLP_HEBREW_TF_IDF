הימין תחילה : " הטיהור האתני "  של נתניהו מכוון בעיקר ללייקים בישראל
שאלת הישארותם של מתנחלים במדינה פלסטינית עתידית הועלתה עוד ב-2014 ,  אז גרמה למשבר חריף בין ראש הממשלה והשר בנט - שהסתיים במהלך שעיקרו החלשת היריב מימין .  כעת ,  הסוגיה מועלית שוב - אך מחמיצה את ההזדמנות להציב אתגר אמיתי לפלסטינים
 ( בווידיאו :  ראיון לאולפן וואלה !  NEWS עם השר צחי הנגבי )  
לפני כשנתיים וחצי ,  בחודש ינואר 2014 ,  פרץ משבר חריף בקואליציה של ראש הממשלה בנימין נתניהו .  כמו במשברים התכופים של השנה האחרונה ,  מי שמילא תפקיד מרכזי במשבר היה השר נפתלי בנט ,  אבל מה שהופך את האירועים לאקטואליים בעת הנוכחית הוא הנושא שעליו התקוטטו השניים - הצעה של נתניהו לאפשר למתנחלים להישאר בתחומיה של מדינה פלסטינית שתקום בעקבות הסכם שלום .
 הרעיון הזה חזר לפתע בסוף השבוע האחרון בעקבות הסרטון שהעלה ראש הממשלה לעמוד הפייסבוק שלו ,  ובו כינה את הרעיון לפנות התנחלויות  " טיהור אתני ",  והציג שאלה לפלסטינים ולקהילה הבינלאומית - אם יש ערבים שהם אזרחי מדינת ישראל ,  למה שלא יהיו יהודים שיחיו בתחומי המדינה הפלסטינית ?  הסרטון גרר תגובות זועמות בעולם ,  כולל מצד הממשל האמריקני ,  בעיקר בשל בחירת המילים הפרובוקטיבית של נתניהו .  מנקודת מבט אמריקנית ,  נתניהו בעצם האשים את הנשיאים ג'ורג' בוש הבן ורונלד רייגן ,  שבתקופות שלטונם ישראל פינתה התנחלויות מרצועת עזה ומחצי האי סיני ,  בתמיכה בטיהור אתני .  אלא שלצד הזעם מוושינגטון ,  מעניינת גם השתיקה בתוך הקואליציה של נתניהו - הואיל ובפעם הקודמת שהוא העלה את הרעיון הזה ,  הדברים התנהלו אחרת לגמרי .
 
הימין תחילה : " הטיהור האתני "  של נתניהו מכוון בעיקר ללייקים בישראל
שאלת הישארותם של מתנחלים במדינה פלסטינית עתידית הועלתה עוד ב-2014 ,  אז גרמה למשבר חריף בין ראש הממשלה והשר בנט - שהסתיים במהלך שעיקרו החלשת היריב מימין .  כעת ,  הסוגיה מועלית שוב - אך מחמיצה את ההזדמנות להציב אתגר אמיתי לפלסטינים

