ליברמן : " יעלון לא ידע על הצוללות ?  אולי יש לו בעיות זיכרון "
 שר הביטחון התייחס לדיווחים על מעורבות פרקליטו של ראש הממשלה בעסקת הרכש מגרמניה ,  וטען : " היה קונצנזוס רחב במערכת הביטחונית והפוליטית ".  בהמשך דבריו עקץ את קודמו בתפקיד ,  שטען לא ידע על קידום העסקה
שר הביטחון אביגדור ליברמן אמר היום  ( רביעי )  בוועידת הדיפלומטים של עיתון  " ג'רוזלם פוסט "  כי  " ההחלטה על הצוללות הייתה נכונה וצודקת ,  לספק לעצמנו ביטחון ".  זאת ,  בהתייחסות לפרסומים אודות העסקה לרכישת צוללות נוספות עבור צה"ל מגרמניה ,  בה הוזכר שמו של עורך דינו של ראש הממשלה בנימין נתניהו ,  דוד שמרון .
" אי אפשר לפרט את השיחות והדיונים ,  אבל אני יכול להבטיח שזו הייתה ההחלטה הנכונה ביותר ושהיה לגביה קונצנזוס רחב במערכת הביטחונית והפוליטית ",  הוסיף ליברמן .  בנוגע לעו"ד שמרון ,  טען : " יש לי הרבה ניסיון משפטי ועדיף שלא אנקוט עמדה לגבי שמרון ,  אבל אני חושב שזה חלק מסדר יום פוליטי .  ההחלטה על הצוללות הייתה נכונה ונקיה ". 
עוד בוואלה !  NEWS:היועמ"ש של משרד הביטחון : " עו"ד דוד שמרון ביקש לדעת אם עצרנו את המכרז"בנט על פרשת הצוללות : " נתניהו לא ימכור את ביטחון ישראל עבור כסף"נתניהו : " עו"ד שמרון מעולם לא שוחח עמי על נושא הצוללות "  
בתגובה לטענה כי קודמו במשרד הביטחון משה יעלון לא ידע על קידום העסקה עם גרמניה ,  אמר ליברמן כי  " לפעמים כשאנשים נמצאים בעמדה מסובכת יש להם בעיות עם הזיכרון שלהם ".  אתמול נחשפה בערוץ 10 הודעת דואר אלקטרוני ששלח היועץ המשפטי של משרד הביטחון ,  עו"ד אחז בן ארי ,  למנכ"ל משרד הביטחון ,  דן הראל ,  בנוגע לעסקה ב-22 ביולי 2014 ,  בעת כהונתו של יעלון .  כמו כן ,  בתגובה שנמסרה לפרסום מלשכת ראש הממשלה מצוינת מעורבות ישירה של יעלון .
 התייחסותו של ליברמן לסערה הציבורית מצטרפת לדברים שפרסם שר החינוך נפתלי בנט בחשבון הטוויטר שלו ביום שישי . " ראש הממשלה נתניהו לא מושחת ",  כתב בנט . " לעולם הוא לא ימכור את ביטחון ישראל עבור כסף ".  בהודעה שפרסם מיד לאחר מכן ,  הוסיף : " אל תחפשו משמעויות נסתרות כאן .  אני מכיר את נתניהו מעל עשר שנים .  אנו יריבים פוליטיים ,  ויש לנו חילוקי דעות .  מושחת הוא לא ".  

ליברמן : " יעלון לא ידע על הצוללות ?  אולי יש לו בעיות זיכרון "
 שר הביטחון התייחס לדיווחים על מעורבות פרקליטו של ראש הממשלה בעסקת הרכש מגרמניה ,  וטען : " היה קונצנזוס רחב במערכת הביטחונית והפוליטית ".  בהמשך דבריו עקץ את קודמו בתפקיד ,  שטען לא ידע על קידום העסקה

