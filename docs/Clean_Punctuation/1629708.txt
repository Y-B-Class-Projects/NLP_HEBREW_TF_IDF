נתניהו הורה לגנוז את  " חוק הג'ובים "
 בעקבות הביקורת הציבורית ,  פועל רה"מ לביטול הצעת החוק ,  המאפשר מינוי סגנים בשכר לראשי העיריות .  עם זאת ,  לדברי גורמים בש"ס ,  הם אלה שביקשו לשנות את נוסח ההצעה .  קדימה : " החוק קרס תחת הסירחון הפוליטי "
 ראש הממשלה בנימין נתניהו פועל  ( חמישי )  לביטול  " חוק הג'ובים ",  המאפשר מינוי סגנים נוספים בשכר לראשי עיריות .  מלשכתו נמסר ,  כי  " מזכיר הממשלה צבי האוזר הודיע הבוקר לשר הפנים אלי שי על התנגדותו של ראש הממשלה להצעת החוק והנחה את יו"ר הקואליציה לפעול בהתאם ". 
עם זאת ,  לדברי גורמים בש"ס ,  השר ישי הוא זה שהתקשר הבוקר ליו"ר הקואליציה ,  ח"כ זאב אלקין ,  והודיע לו כי המפלגה מבקשת לחזור לנוסח המקורי של הצעת החוק ולהחיל אותה רק על עיריית ירושלים .  המשמעות היא שש"ס נסוגה בה מההצעה ,  הקובעת כי לכל עיר מעל 200 אלף תושבים ימונה סגן נוסף ,  וכי שר הפנים יהיה רשאי לאשר מינוי של סגן נוסף ללא שכר בכל הרשויות בארץ .  
גורמים בש"ס הסבירו לוואלה !  חדשות כי , " מי שהיה מרוויח הכי פחות מההצעה המורחבת זו היתה ש"ס ,  משום שגם כך היא חברה ברוב הקואליציות של הרשויות המקומיות .  המרוויחות העיקריות היו אמורות להיות הליכוד וישראל ביתנו ". 
מקדימה נמסר בתגובה ,  כי  " השילוש הלא קדוש של הליכוד-ש"ס והג'ובים ,  קרס תחת הסירחון הפוליטי של עצמו .  מדובר במסר ציבורי ופוליטי חשוב עבור אלה שבחסות האדישות הציבורית והרוב קואליציוני ניסו לקנות שלטון בכסף תוך הסתרה וסידור ג'ובים לעסקנים ומקורבים ". 
בקדימה הביעו סיפוק רב מתוצאות המאבק הפרלמנטרי והתקשורתי אותו הובילו ואף הבטיחו שכך יהיה גם בעתיד .  מהמפלגה נמסר ,  כי  " מדובר בהישג משמעותי לקדימה ולאופוזיציה שתמשיך לחשוף ולתקוף כל קומבינה שתבוא מצד ממשלת נתניהו ,  על חשבון הציבור ". 
ח"כ שלמה מולה  ( קדימה )  ששלח השבוע מכתב ליועץ המשפטי לממשלה מני מזוז בדרישה לבדוק את המניעים של החקיקה ,  אמר כי  " ממשלת הזיגזג של נתניהו ממשיכה להלך אימים על הציבור .  מוטב להם לא רק לחזור בהם מהחלת החוק על כל הארץ ,  אלא גם לבטל את השינוי בירושלים .  מדובר בחקיקה אווילית המעגנת שחיתות ושוחד פוליטי באופן מובהק .  אני קורא לראש הממשלה לשים קווים אדומים ברורים לכמה ניתן לשלם לחרדים ". 
ח"כ יוחנן פלסנר  ( קדימה )  שאתמול שלח מכתב בעניין ליועץ המשפטי של הליכוד ,  אמר כי  " אני מברך על כך שהשכל הישר גבר ברגע האחרון .  עצוב מאוד שבדרך הממשלה ביזתה את עצמה ,  וחבל שהביטול לא חל גם על ירושלים ,  שהיא עיר ענייה אשר החרדים מהליכוד גמרו לרושש אותה .  אני מאחל לעסקני ש"ס והליכוד שימצאו פרנסה מכובדת יותר ". 
ח"כ איתן כבל  ( העבודה )  אמר כי  " זו תחושה מוזרה .  ההיגיון ,  טוהר המידות ודעת הקהל ניצחו .  כנראה שבאמת נחצו כל הקווים האדומים בהצעת החוק הזו ,  כפי שטענתי כל הזמן ,  ואפילו הקואליציה הדורסנית ביותר נאלצה להתקפל ". 
ח"כ ניצן הורוביץ  ( מרצ )  הגיב גם הוא לביטול החוק . " אני מברך על ביטול אחד החוקים המושחתים שהכנסת ניסתה לקדם בשנים האחרונות ",  אמר . " שוב הוכחה כוחה של ההתנגדות הציבורית .  עם זאת ,  האיום שש"ס מציבה לציבור החופשי ,  דוגמת חוק החמץ ופרשת המועצות הדתיות נשאר ומתחזק ". 

נתניהו הורה לגנוז את  " חוק הג'ובים "
 בעקבות הביקורת הציבורית ,  פועל רה"מ לביטול הצעת החוק ,  המאפשר מינוי סגנים בשכר לראשי העיריות .  עם זאת ,  לדברי גורמים בש"ס ,  הם אלה שביקשו לשנות את נוסח ההצעה .  קדימה : " החוק קרס תחת הסירחון הפוליטי "
 
