רה"מ :  ללא סידורי ביטחון - טילים יגיעו לנתב"ג
במהלך ישיבת סיעת הליכוד התייחס רה"מ נתניהו לאפשרות של הסכם עם הפלסטינים מבלי שיכלול סידורי ביטחון . " כבר היום מטוסים מתקשים לטוס ליד עזה משום שיש שם טילים נגד מטוסים ,  אז תארו לכם מה יקרה אם דבר כזה יהיה באזור נתב"ג "
  ( צילום :  גדעון צנטנר .  עריכה :  יאיר דניאל ) 
ראש הממשלה בנימין נתניהו הזהיר היום  ( שני )  מההשלכות של חתימה על הסכם עם הפלסטינים ,  מבלי שיכלול סידורי ביטחון .  בישיבת סיעת הליכוד אמר נתניהו כי  " כדי להתקדם נצטרך לדון על הכרה במדינת ישראל כמדינת הלאום של העם היהודי ,  על הביטחון ,  ולא רק על טילים חדשים שעשויים לאיים על ריכוזי אוכלוסין .  כבר היום מטוסים מתקשים לטוס ליד עזה משום שיש שם טילים נגד מטוסים ,  אז תארו לכם מה יקרה אם דבר כזה יהיה באזור נתב"ג .  צורכי הביטחון שלנו אמיתיים והפתרונות צריכים להיות אמיתיים ולא על הנייר .  הנושאים הנוספים הם ירושלים ,  התיישבות ומים ". 
נתניהו התייחס גם לדברים שאמר יו"ר הרשות הפלסטינית אבו מאזן בראיון לערוץ הראשון .  לדברי נתניהו , " אני מעדיף לנהל שיחה פנים אל פנים .  הראיון ניתן במקום שנמצא שבע דקות מכאן ,  כאשר שיחה ישירה יכולה לקדם הסדר ". 
נתניהו הוסיף כי  " הבנייה היא מכשול מלאכותי .  הפלסטינים בעצמם אומרים שתוספת הבנייה זניחה ולא משפיעה על מפת ההתיישבות ועל מפת הסדר אפשרי .  אני אומר שהתוספת כלל לא משפיעה .  אם רוצים ליצור בעיות ,  אפשר ,  אבל אם רוצים לפתור אותן אני יכול לחשוב על כמה דרכים ". 
נתניהו סיכם ואמר כי  " מה שקובע זה לא משך הזמן של השיחות ,  אלא האם יש נכונות פלסטינית לפתור את הסכסוך .  אם יש נכונות הסכסוך ייפתר ,  אם לא ,  הוא לא ייפתר .  הם צריכים להתפשר על קיומה של ישראל כמדינת העם היהודי ,  כי הסדר הוא טוב לנו ולהם ,  ולכן יהיה עליהם להחליט אם הם רוצים לפתור בעיות ". 
בראיון שהעניק אתמול ,  אמר יו"ר הרשות כי כשביקש מנתניהו להפסיק את הבנייה בהתנחלויות  ," הוא אמר לי :  הממשלה שלי תיפול .  הוא חושש מנפילת הממשלה שלו .  האם הממשלה יקרה יותר מהשלום ?  ". במהלך הראיון התייחס אבו מאזן לדרישה להמשך הקפאת הבנייה וציין כי  " ארצות הברית דורשת זאת .  אירופה דורשת .  כל העולם אומר ,  אז שאני לא אדרוש זאת ?  ".  בהתייחס לדרישת ראש הממשלה בנימין נתניהו להכרה פלסטינית בישראל כמדינה יהודית ,  אמר אבו מאזן : " כל יום אתם באים עם משהו חדש .  לא ביקשתם הכרה כזו ממצרים ,  מירדן ,  מאף מדינה .  אתם יכולים לעשות כרצונכם .  זה לא עניין שלנו ". 
אבו מאזן דיבר גם על האפשרות שהרשות הפלסטינית תפורק אם ייכשלו השיחות ,  והאחריות לניהול השטחים תוחזר לישראל : " פיזור הרשות עדיין לא רלבנטי וגם לא דנו בכך ,  אבל הכל פתוח .  היום ישראל כובשת את השטחים ,  אבל לא נושאת בשום אחריות ",  אמר אבו מאזן .  במהלך הראיון סיפר יו"ר הרשות על שיחותיו בארבע עיניים עם נתניהו : " דיברנו בפתיחות מלאה וסיכמנו לא למסור פרטים לתקשורת .  דיברנו על העתיד ,  על הסכנות שאורבות לשלום ,  על הביטחון והגבולות .  על העבר וההווה .  אמרתי לו - יש לך הזדמנות היסטורית שנחתום על הסכם שלום .  אני חושש שאם לא נעשה זאת נחמיץ את ההזדמנות ". 

רה"מ :  ללא סידורי ביטחון - טילים יגיעו לנתב"ג
במהלך ישיבת סיעת הליכוד התייחס רה"מ נתניהו לאפשרות של הסכם עם הפלסטינים מבלי שיכלול סידורי ביטחון . " כבר היום מטוסים מתקשים לטוס ליד עזה משום שיש שם טילים נגד מטוסים ,  אז תארו לכם מה יקרה אם דבר כזה יהיה באזור נתב"ג "
 
