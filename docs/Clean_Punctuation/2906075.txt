40 שנה להחלטת  " ציונות היא גזענות "  באו"ם : " נמאס לנו להיות מסומנים "
 שעות ספורות לאחר פרסום ההנחיות החדשות לסימון מוצרים מההתנחלויות התקיים במטה האו"ם אירוע שנועד להביע תמיכה בישראל .  יו"ר האופוזיציה הרצוג ,  שאביו חיים היה השגריר באו"ם כשהתקבלה ההחלטה ,  אמר : " נמאס להיות מודרים ומופלים לרעה "
 במטה האו"ם בניו יורק נערך אמש  ( רביעי )  אירוע לציון 40 שנה לקבלתה של החלטת האו"ם 3379 ,  שקבעה כי  " ציונות היא גזענות ".  ההחלטה העוינת לישראל ,  שבוטלה בשנות ה-90 ,  נחשבת כיום לאחד מנקודות השפל הגדולות של האו"ם ,  בוודאי בהקשר הישראלי .  באירוע אמש ,  שנועד להביע תמיכה בישראל ולמחות על היחס הבלתי הוגן כלפיה באו"ם ,  השתתפו מזכ"ל האו"ם ,  באן קי מון ,  שר החוץ האמריקני ,  ג'ון קרי ,  שגריר ישראל ,  דני דנון ,  וגם יו"ר האופוזיציה ,  ח"כ יצחק הרצוג .  
עבור הרצוג היה זה אירוע אישי ולא רק פוליטי .  כאשר ההחלטה השערורייתית התקבלה בזמנו בעצרת הכללית ,  מי שכיהן כשגריר ישראל באו"ם היה אביו ,  חיים הרצוג ,  לימים נשיא המדינה .  השגריר הרצוג הגיב לקבלת ההחלטה במעשה חריג ,  שהונצח במצלמות והפך לסמל היסטורי :  הוא קרע לגזרים נייר ובו נוסח ההחלטה הגזענית .  התמונה המפורסמת תלויה עד היום בביתו של הרצוג בתל אביב .  
עוד בוואלה !  NEWS:מסתערב התחזה לאישה בהיריון - הכוח פרץ לבית חולים בחברון ועצר מחבלשרי ביטחון ,  רמטכ"לים ואלופים :  אלה העדים בתביעת הדיבה של הרפזתחקיר ערוץ 10 :  כך קידמה רגב מינויים פוליטיים במשרד התרבות 
האירוע אמש תוכנן זמן רב מראש ,  אבל התזמון שלו הפך למשמעותי במיוחד כאשר שעות ספורות לפני האירוע ,  פורסמו באירופה ההנחיות החדשות לסימון מוצרים מההתנחלויות . " נמאס לנו להיות מסומנים ,  מודרים ומופלים לרעה ",  הצהיר ח"כ הרצוג בנאומו ,  כאשר תמונה של אביו תלויה ברקע .  עם זאת ,  הרצוג העביר גם מסר חיובי בנאום ,  כאשר אמר כי  " למרות כל הקשיים והתקופה האפלה שאנו נמצאים בה ,  עלינו למצוא דרך לשבור את הקיפאון ולהתקדם לשלום ".  
עוד לפני הרצוג ,  עלה לדבר השגריר הישראלי החדש באו"ם ,  שהזכיר כי ההחלטה האנטי-ישראלית  " נשארה בתוקף למשך 16 שנים מבישות ".  דנון התייחס להחלטת סימון המוצרים באירופה ואמר כי  " רק היום ,  האיחוד האירופי קיבל החלטה לסמן מוצרים ישראליים .  זו החלטה לא הוגנת ולא צודקת ,  וגם היא סופה שתבוטל ".  ראש הממשלה ,  בנימין נתניהו ,  שלח ברכה מצולמת לאירוע ,  ואמר כי  " חיים הרצוג עמד בגאווה מול הצביעות ,  הציניות והאנטישמיות ".  
עבור המשלחת הישראלית באו"ם ,  הייתה חשיבות רבה להשתתפותם באירוע של שר החוץ האמריקני קרי ושגרירת ארצות הברית באו"ם ,  סמנתה פאוור .  השגרירה פאוור אמרה כי ארצות הברית תמשיך להיאבק כדי שישראל תקבל יחס הוגן באו"ם ,  בדיוק כמו כל מדינה אחרת בעולם ,  והדגישה כי למרות הקשיים הרבים ,  כן חלה התקדמות בנושא בשנים האחרונות ,  הרבה בזכות התעקשותו של ממשל אובמה בנושא .  
גם מזכ"ל האו"ם נשא דברים באירוע .  לצד הגינוי שלו להחלטה ההיסטורית - שהתבטלה לפני שני עשורים  חזר המזכ"ל על עמדתו הקבועה של האו"ם לגבי החשיבות של פתרון שתי המדינות .  המזכ"ל אמר כי חשוב לזכור שתדמיתו של האו"ם נפגעה קשות מקבלת החלטה 3379 ,  וכי מוטלת עליו חובה להילחם בשנאה ובבורות .  
האירוע התקיים שלוש שעות לפני המראתו של ראש הממשלה נתניהו לישראל ,  בתום ביקור של שלושה ימים בבירה האמריקנית .  נתניהו נפגש עם קרי בוושינגטון בשעות הצהריים ודן עמו בין היתר בהחלטה האירופאית על סימון המוצרים מההתנחלויות ,  שראש הממשלה ביקש מהממשל האמריקני לגנות .  

40 שנה להחלטת  " ציונות היא גזענות "  באו"ם : " נמאס לנו להיות מסומנים "
 שעות ספורות לאחר פרסום ההנחיות החדשות לסימון מוצרים מההתנחלויות התקיים במטה האו"ם אירוע שנועד להביע תמיכה בישראל .  יו"ר האופוזיציה הרצוג ,  שאביו חיים היה השגריר באו"ם כשהתקבלה ההחלטה ,  אמר : " נמאס להיות מודרים ומופלים לרעה "
 
