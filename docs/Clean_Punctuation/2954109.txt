נתניהו : " ישראל פיתחה טכנולוגיה פורצת דרך לטיפול באיום המנהרות "
 ראש הממשלה אמר כי המדינה משקיעה  " הון עתק "  באותה טכנולוגיה ,  וכי  " אם תושבי עוטף עזה יהיו רגועים ,  גם תושבי הרצועה יוכלו להיות ".  לדבריו , " חמאס מבין היטב כי נגיב בעוצמה אם נותקף "
 מדינת ישראל פיתחה טכנולוגיה חדשה לטיפול באיום המנהרות מרצועת עזה ,  המהווה  " פריצת דרך ייחודית "  בנושא  כך אמר היום  ( שני )  ראש הממשלה בנימין נתניהו ,  בשיחה שערך עם תא הכתבים המדיניים .  נתניהו הוסיף : " אני חושב שתושבי עוטף עזה יכולים להיות רגועים ,  ואם הם יהיו רגועים ,  אז גם תושבי עזה עצמה יוכלו להיות רגועים .  אני בטוח שהחמאס יודע ומבין היטב שאנחנו נגיב בעוצמה רבה אם נותקף .  ההיערכות שלנו בנושא הזה היא מאוד שיטתית ,  אנחנו משקיעים בזה הון עתק .  אנחנו מייצרים סוג של הגנה ויכולת סיכול שאינם קיימים בשום מקום אחר בעולם  ובדקנו ".  
נתניהו התייחס גם לחשש מהסלמה ביטחונית נוספת ערב חג הפסח ,  ואמר כי מה שהצית את גל הטרור היה ,  בין היתר ,  שקרים בנוגע לסטטוס קוו בהר הבית . " מה שהניע את ההתפרצות האחרונה של האלימות ,  ששת החודשים האלה ,  היה מפץ שהתרחש בגלל אמירות שקריות שצברו תאוצה באמצעי התקשורת הערביים לקראת חגי תשרי ,  שאנחנו כביכול הולכים לשנות את הסטטוס-קוו בהר הבית ,  לפגוע באל-אקצא ולהקים את בית המקדש  השקר הזה התפשט והביא לכך שגל האלימות הזה פרץ .  בהמשך הוא תודלק על ידי שקר נוסף של הוצאות להורג של ילדים ",  אמר .
 לדבריו , " כרגע הסכנה היא שהמפץ הזה יופעל מחדש .  אנחנו פועלים גם בתקשורת הערבית וגם במגע ישיר עם מצרים ,  ירדן והפלסטינים לפעול נגד ההסתה .  בנוסף יש תיגבור כוחות ופעולות הגנה נוספות שאנחנו עושים כדי למנוע התלקחות מחודשת .  אני מקווה שנעבור את זה בהצלחה .  כמובן שזה לא עוזר שחבר כנסת ,  ג'מאל זחאלקה ,  מסביר שצריך להתגייס כדי להגן על אל-אקצא ,  כאילו שאנחנו מאיימים על אל-אקצא .  זה פשוט לשפוך שמן על המדורה ,  להמשיך את השקר הזה שחוזר מעת לעת מ-1929 ועד היום ". 

נתניהו : " ישראל פיתחה טכנולוגיה פורצת דרך לטיפול באיום המנהרות "
 ראש הממשלה אמר כי המדינה משקיעה  " הון עתק "  באותה טכנולוגיה ,  וכי  " אם תושבי עוטף עזה יהיו רגועים ,  גם תושבי הרצועה יוכלו להיות ".  לדבריו , " חמאס מבין היטב כי נגיב בעוצמה אם נותקף "
 
