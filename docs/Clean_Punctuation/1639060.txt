רה"מ :  ההחלטה על שחרור שליט בידי חמאס
במסיבת עיתונאים משותפת עם ראש ממשלת איטליה סילביו ברלוסקוני ,  הדף נתניהו את טענות חמאס ,  לפיהן הוא האחראי להקפאת עסקת שליט . " אם חמאס רוצה בעסקה ,  היא תהיה .  אם אינו רוצה בעסקה ,  היא לא תהיה "
  ( צילום :  רויטרס ,  עריכה :  עידן גוראל ) 
ראש הממשלה בנימין נתניהו הגיב הערב  ( שלישי )  להאשמות חמאס לפיהן הוא אחראי להקפאת העסקה להשבתו של החייל החטוף גלעד שליט .  במסיבת עיתונאים משותפת שקיים ראש הממשלה עם ראש ממשלת איטליה סילביו ברלוסקוני המבקר בארץ ,  אמר נתניהו כי  " יש לנו מטרה להחזיר את גלעד שליט הביתה בריא ושלם .  יש לנו מטרה שנייה לעשות זאת באופן כזה שלא נאפשר למחבלים מרצחים ,  במידה וכאלה ישוחררו מהכלא ,  לרצוח את אזרחינו .  לא ביהודה ושומרון ולא באמצעות נתיבים ביהודה ושומרון .  אלה שתי המשימות שאנו משדרים למתווך הגרמני .  אם החמאס רוצה בעסקה ,  היא תהיה .  אם אינו רוצה בעסקה ,  היא לא תהיה .  ההחלטה בידיו ". 
מוקדם יותר היום הגיבו נעם ואביבה שליט ,  הוריו של גלעד ,  לדברי ארגון חמאס לפיהם בשל חיסול בכיר הארגון מחמוד אל-מבחוח בדובאי ,  הוחלט להקפיא את המו"מ על העסקה לשחרור בנם .
 לדבריהם , " לפני שראשי החמאס מכריזים על הקפאת המשא ומתן ,  כדאי שיזכרו שבנוסף להחזקתו של גלעד כבן ערובה ללא שום זכויות אדם בסיסיות  הם גם מחזיקים מאות אלפי אזרחים פלסטינים תושבי עזה קרוב ל-4 שנים במצב הומניטרי בלתי נסבל ". 
נתניהו התייחס במסיבת העיתונאים גם לחביות הנפץ שהתגלו מול חופי הדרום ,  ואמר כי  " אנחנו רואים בחומרה רבה את הפעולות של החמאס שבאו מרצועת עזה ,  שבדרך המקרה לא גבו מחיר בחיי אדם .  אני רואה זאת בחומרה רבה ונגיב בהתאם ".  
על המשא ומתן עם סוריה אמר נתניהו כי  " פנינו לשלום עם סוריה ללא תנאים מוקדמים .  לצערנו סוריה ואירן ממשיכות לספק נשק גם לחיזבאללה וגם לחמאס .  הדבר שישמח אותנו יותר מכל שסוריה תחליט שפניה לשלום ,  כמובן שזהו תהליך ארוך אבל הוא מתחיל כמו גם בזירות אחרות במשא ומתן לשלום ". 
נתניהו הביע תקווה כי ברלוסקוני יסייע בקידום תהליך השלום . " דיברנו על הרצון לקדם את תהליך השלום והבעתי שוב את נכונותה של הממשלה בראשותי להיכנס לאלתר למשא ומתן לשלום בלי תנאים מוקדמים .  לנו יש גם הרצון וגם הדרך ללכת אל השלום ואני מאוד מקווה שבביקורך ברשות הפלסטינית תוכל לשכנע את ראשיה שגם הם יעלו על דרך השלום .  כולם יודעים שישראל חפצה לחדש את תהליך השלום עם הפלסטינים .  הפלסטינים טרם גילו את אותה ההתלהבות בלשון המעטה .  אני מקווה שזה ישתנה ". 
ראש ממשלת איטליה סילביו ברלוסקוני התייחס לקשרים בין ישראל ואיטליה . " מאז ומעולם היינו קרובים לישראל ,  בתחומים רבים והזדמנויות רבות .  היינו קרובים לגבי פתרון הבעיה הפלסטינית .  רק רווחה כלכלית תביא שלום ארוך טווח ".  
ברלוסקוני התייחס גם לדאגות שהביע ראש הממשלה מהמשך התחמשות חיזבאללה בלבנון . " אדבר עם חרירי מקווה שאצליח ליצור איתו קשר קרוב .  אמסור את דאגותיכם בפניו ". 
בנוגע לסנקציות הבינלאומיות על אירן אמר ברלוסקוני כי  " סחר החליפין עם אירן הצטמצם ביותר משליש .  בכל הנוגע לאפשרויות העתידיות של המשך דרכה של אירן לכיוון של פצצה גרעינית ,  נקווה מאוד שהקהילה הבינלאומית תדע להפעיל סנקציות חריפות שיניעו את הממשלה האירנית מכוונותיה .  הסנקציות שיגיעו ימלאו תפקיד חשוב בעניין הזה ". 

רה"מ :  ההחלטה על שחרור שליט בידי חמאס
במסיבת עיתונאים משותפת עם ראש ממשלת איטליה סילביו ברלוסקוני ,  הדף נתניהו את טענות חמאס ,  לפיהן הוא האחראי להקפאת עסקת שליט . " אם חמאס רוצה בעסקה ,  היא תהיה .  אם אינו רוצה בעסקה ,  היא לא תהיה "
 
