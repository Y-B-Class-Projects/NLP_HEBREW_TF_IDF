פרס : " נתניהו יכול להגיע להסכם שלום "
 בראיון לרשת  " פוקס "  הסתייג נשיא המדינה ואמר כי בשל הפילוג בין חמאס לפתח ,  לא ייתכן הסכם מלא . " מקווה שבקרוב תושג הסכמה לגבי הבנייה בהתנחלות "
 נשיא המדינה שמעון פרס אמר הלילה  ( שלישי )  כי על אף הפילוג ברשות הפלסטינית , " ראש הממשלה בנימין נתניהו יכול להגיע להסכם שלום עוד בכהונתו ".  פרס ,  שקיים ראיון מיוחד לרשת  " פוקס "  האמריקאית ,  אמר כי ייתכן מאוד שנשיא ארצות הברית ברק אובמה ,  יושב הרשות אבו מאזן ונתניהו יקיימו פגישה בעצרת האו"ם בסוף החודש .
 הנשיא התייחס לסכסוך בין חמאס לפתח ,  ואמר כי  " בשל הפילוג ,  לא ניתן להשיג פתרון מלא ביננו לפלסטינים ".   " עם זאת ,"  הוסיף , " ההימור הטוב ביותר כרגע יהיה להמשיך ולחזק את הכלכלה הפלסטינית ואת כוחות הביטחון הפלסטינים בשטחים אותם ישראל מעבירה לידיהם ". 
פרס התייחס לסוגיית הבנייה ההתנחלויות ואמר כי עדיין לא הושג פיתרון בעניין . " אני מאמין שיש לזה פתרון ושהוא יושג בקרוב "  אמר פרס . " קשה לשכנע את העם שלך לעשות ויתורים ולקחת סיכונים ".  לדבריו , " נתניהו מודע לבחירה שעליו לעשות בנושא ..  הוא יודע שאין ברירה ,  אין סיכוי ,  אין אלטרנטיבה ואי אפשר לברוח מזה .  הוא יודע שעליו להתקדם לעבר השלום ,  אולם לא מדובר בפשרה פשוטה ".  פרס הסתייג ואמר כי ישראל לא תוותר על סוגיית הריבוי הטבעי .  לדבריו , " לא ניתן להגיד להורים שלילדיהם לא יבנה גן ילדים ". 
אמש אמר יו"ר הרשות הפלסטינית אבו מאזן כי אם ישראל לא תקפיא את הבנייה בהתנחלויות ,  הוא לא ייפגש עם ראש הממשלה בנימין נתניהו .  אבו מאזן אמר את הדברים בראיון שהעניק לרשת הטלוויזיה  " אל-ג'זירה "  לרגל ביקורו בקטאר .
  ( פרסום ראשון :  21:21 ) 

פרס : " נתניהו יכול להגיע להסכם שלום "
 בראיון לרשת  " פוקס "  הסתייג נשיא המדינה ואמר כי בשל הפילוג בין חמאס לפתח ,  לא ייתכן הסכם מלא . " מקווה שבקרוב תושג הסכמה לגבי הבנייה בהתנחלות "
 
