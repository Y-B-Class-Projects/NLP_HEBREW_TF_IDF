נתניהו אחרי המדגמים : " ניצחון גדול נגד כל הסיכויים "
 ראש הממשלה סיפק נאום מתון אך מסופק בגני התערוכה ,  תוך דגש דווקא על הנושא החברתי . " עלינו להקים ממשלה חזקה ויציבה ",  הצהיר .  בנט ,  שמפלגתו התרסקה ,  טען : " אנחנו רצים למרחקים ארוכים ".  ליברמן : " עשו יד אחת על מנת לחסל אותנו "
 ראש הממשלה בנימין נתניהו הגיע הלילה  ( רביעי )  לגני התערוכה בתל אביב כדי לחגוג את תוצאות הבחירות ,  אחרי שלפי המדגמים הוא צפוי להרכיב פעם נוספת את הממשלה . " כנגד כל הסיכויים ,  השגנו ניצחון גדול למחנה הלאומי בראשות הליכוד ",  הצהיר נתניהו ,  שמפלגתו צפויה לקבל בין 27 ל-28 מנדטים ,  בנאום מתון יחסית . " השגנו ניצחון גדול לעמנו .  אני גאה בעם ישראל ,  שברגע האמת ידע להפריד בין עיקר לתפל ולעמוד על העיקר - ביטחון אמיתי ,  כלכלה אחראית ,  וכן  רווחה חברתית שאנחנו מחוייבים לה ". 
לצפייה בתוצאות האמת לחצו כאן 
נתניהו הוסיף כי  " עלינו להקים ממשלה חזקה ויציבה ,  שתדאג לביטחונם ורווחתם של כל אזרחי ישראל .  אתגרים גדולים מאוד לפנינו .  אינני יכול לפרט את כולם ,  אך אני יכול לומר לכם בבטחה שאנו עומדים בפני אתגרים מדיניים וביטחוניים ,  וגם אתגרים חברתיים וכלכליים .  הבטחנו לטפל במחירי הדיור ובהפחתת יוקר המחייה  ואנחנו נעשה זאת ".  
על אף השמחה מהתוצאות בקרב הליכוד ,  מפלגות הימין האחרות נחלו אכזבה .  יו"ר הבית היהודי נפתלי בנט ,  שעל פי המדגמים מפלגתו צנחה וקיבלה רק 8 מנדטים ,  אמר אמש בשיחות סגורות : " לא אהיה עלה תאנה בממשלת אחדות עם קווי יסוד של מדינה פלסטינית .  במקרה כזה אלך לאופוזיציה ".  זאת ,  בעקבות ההערכות במפלגה כי לאור תוצאות הבחירות המסתמנות ,  יצחק הרצוג לא יצליח להרכיב ממשלה ,  ובידי נתניהו תהיה האפשרות להרכיב ממשלת ימין או ממשלת אחדות .
" עם הנצח לא מפחד מדרך ארוכה ,  אנחנו רצים למרחקים ארוכים ",  אמר בנט במטה בכפר המכביה ברמת גן . " אנחנו לא מפחדים ולא מורידים ראש ,  ומרימים הערב את הדגלים שלנו עוד יותר גבוה .  שואלים אותנו בדקות האחרונות אם אני מאוכזב מהציבור הדתי-לאומי ואני אומר הפוך :  אני גאה בציונות הדתית .  הציבור שלנו נקרא למשימה פוליטית - והוא התייצב בגדול .  המחנה הלאומי נצח !  ".  
לדברי פעילים מרכזיים במרכז הבית היהודי ,  בנט טעה לאורך הקמפיין כמה פעמים .  לדבריהם ,  הדבר החל בתקנון המפלגה ,  שאפשר לבנט חופש פעולה לקבוע את הרכב הרשימה בעזרת שריונים .  כמו כן ,  נשמעו לא מעט טענות כלפי בנט במהלך הפריימריז ,  כשרק ביום שבו התקיימו הבינו מתמודדים רבים שהם מתחרים על מספר קטן מאוד של מקומות ,  שהקטין באופן משמעותי את סיכוייהם להיבחר .  לאחר מכן ,  נשמעו לא מעט טענות לגבי ניהולו של הקמפיין ,  שהתבצע על ידי בנט ועוד מספר מצומצם של אנשים .  
הקש ששבר את גב הגמל היה שריונו של שחקן הכדורגל לשעבר אלי אוחנה .  מרגע שהדבר נעשה ,  חברי הכנסת לא יכלו לשתוק יותר ובפגישת חירום הטיחו בבנט דברים קשים .  מאותו השלב הוא החל לעדכן ולערב את חברי הכנסת בצורה יותר אינטנסיבית .  עם זאת ,  צלילת המפלגה בסקרים רק נמשכה .  
גם בישראל ביתנו ניסו לעכל את תוצאות המדגמים ,  שהעניקו להם בין 5 ל-6 מנדטים בלבד ,  לעומת ה-13 מושבים שקיבלו בבחירות הקודמות .  יו"ר המפלגה אביגדור ליברמן אמר בנאום במטה הבחירות בירושלים כי  " עברתי הרבה מערכות בחירות .  המערכת הזאת הייתה פשוט בלתי-אפשרית ".  לדבריו , " התמודדנו עם כוחות גדולים בתוך ומחוץ למערכת הפוליטית ,  שעשו יד אחת על מנת לחסל את המפלגה שלנו ,  אבל הם לא הצליחו - והם לא יצליחו ". 
עוד הוסיף כי  " אנו ממתינים לתוצאות סופיות ,  ורק אחר כך הנשיא יטיל על מישהו את מלאכת הרכבת הממשלה הבאה ".  ליברמן קרא לשינוי שיטת הממשל : " גם הזמן וגם התהליך עצמו - כל תהליך הקואליציה - הוא דבר בלתי אפשרי .  אנו חייבים להבין שמדינת ישראל צריכים להתנהל באופן רציני ".  
בעקבות המדגמים ,  שבהם זכתה מפלגת כולנו ב-9 עד 10 מנדטים ,  הפך היו"ר משה כחלון למבוקש אצל נתניהו ויו"ר המחנה הציוני יצחק הרצוג .  הוא הודיע לשניהם שיקבל את ההחלטה על מי להמליץ לנשיא המדינה עם תוצאות האמת .  גם בטרם פרסום המדגמים ,  הייתה הערב אופטימיות במטה המפלגה בעקבות הדלפות ושמועות שיצאו בשעות האחרונות מהסוקרים ומנהלי המדגמים .
" יש לנו אחריות במתכונת הזו שאנו מציגים ",  הצהיר כחלון במטה המפלגה בתל אביב לאחר ששלושת המדגמים מעניקים לכולנו 10-9 מנדטים . " אנו מציגים מפלגה שהולכת לטפל באנשים שזנחו אותם במשך הרבה שנים .  זה הזמן לאחד ,  זה לא זמן לפילוגים .  סלחתי על כל ההכפשות וההשמצות ".  

נתניהו אחרי המדגמים : " ניצחון גדול נגד כל הסיכויים "
 ראש הממשלה סיפק נאום מתון אך מסופק בגני התערוכה ,  תוך דגש דווקא על הנושא החברתי . " עלינו להקים ממשלה חזקה ויציבה ",  הצהיר .  בנט ,  שמפלגתו התרסקה ,  טען : " אנחנו רצים למרחקים ארוכים ".  ליברמן : " עשו יד אחת על מנת לחסל אותנו "
 
