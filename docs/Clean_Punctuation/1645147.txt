למרות התנגדות רה"מ רוסיה תספק טילים לאירן
סגן שר החוץ הרוסי הודיע כי ארצו מתכוונת למלא אחר התחייבותה ולמכור לאירן את מערכת טילי ההגנה מסוג S-300 .  השבוע ביקר ראש הממשלה ברוסיה וניסה לסכל את העסקה
רוסיה מתכוונת למלא אחר התחייבותה ולספק לאירן את מערכת טילי ההגנה מסוג S-300 ,  כך דיווחה אמש  ( שישי )  סוכנות הידיעות הרוסית מפי דבריו של סגן שר החוץ הרוסי סרגיי ריבקוב . " יש לנו חוזה לספק את מערכת הטילים הזאת ואנו נקיים אותו ",  אמר .  המכירה המתוכננת של מערכת הטילים מגיעה למרות התנגדותה של ישראל וארצות הברית .  
בדבריו לסוכנות הידיעות הרוסית ,  הוסיף ריבקוב כי העיכוב במכירת מערכת טילי ההגנה נובע מבעיות טכניות .  הוא הוסיף כי אין לקשור את מכירת מערכת הטילים לדיון על הגרעין האירני .
 השבוע ביקר ראש הממשלה בנימין נתניהו ברוסיה ונפגש עם ראש הממשלה פוטין והנשיא דמיטרי מדבדב בניסיון לסכל את עסקת המכירה .  טרם הביקור ,  התבטאו בכירים במועצת הביטחון הרוסית בנושא וטענו כי  " במוסקבה לא רואים כל סיבה לעצור את עסקת המכירה ".  לדברי סגן מזכיר מועצת הביטחון במדינה ,  ולדימיר נזרוב , " ישנו חוזה חתום שעל השלטון הרוסי לקיים את ההתחייבויות במסגרתו ". 

למרות התנגדות רה"מ רוסיה תספק טילים לאירן
סגן שר החוץ הרוסי הודיע כי ארצו מתכוונת למלא אחר התחייבותה ולמכור לאירן את מערכת טילי ההגנה מסוג S-300 .  השבוע ביקר ראש הממשלה ברוסיה וניסה לסכל את העסקה

