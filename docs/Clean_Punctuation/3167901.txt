נתניהו על כתב האישום נגד רעייתו : " שיא נוסף באבסורד "
 ראש הממשלה הגיב לראשונה על כתב האישום שהוגש נגד שרה נתניהו בגין מרמה והפרת אמונים בנסיבות מחמירות . " כתב האישום מבוסס על נוהל בלתי חוקי ,  ולא יחזיק מים ",  אמר בפוסט בעמוד הפייסבוק שלו
ראש הממשלה בנימין נתניהו הגיב היום  ( שישי )  לראשונה לכתב האישום שהוגש אתמול נגד רעייתו שרה . " השבוע נשבר שיא נוסף באבסורד ",  כתב בפוסט בפייסבוק , " בפעם הראשונה בהיסטוריה מגישים כתב אישום נגד רעיית מנהיג על אוכל וחמגשיות ".  
" הדבר הכי אבסורד בכתב האישום הזה ,  זה שהוא מתבסס על נוהל בלתי חוקי ",  טען ראש הממשלה . " חמישה ימים לפני שנכנסתי לתפקיד ראש הממשלה ב-2009 ,  שלושה פקידים בלתי מוסמכים קבעו נוהל מיוחד .  רק שהם לא קיבלו את האישור הדרוש מבחינת החוק מוועדת הכספים של הכנסת ,  ורק היא קובעת ".  
" מדובר כאן בנוהל בלתי חוקי ",  הוסיף , " כתב אישום שמבוסס על נוהל בלתי חוקי לא יחזיק מים .  אבל האבסורד הזה לא מונע ממני להתעסק בדברים החשובים באמת עבור המדינה שלנו ועבורכם .  ולכן נפגשתי היום עם שליחיו של הנשיא טראמפ ,  פגישה חשובה מאוד לביטחון המדינה ,  לעתיד המדינה שלנו ". 
עוד בוואלה !  NEWS:מדוח המבקר לחקירה הפלילית :  הדרך לכתב האישום נגד שרה נתניהוהקשיים בדרך להרשעה - והעונש :  הקרב של שרה נתניהו רק מתחילפרקליטי שרה נתניהו :  כתב האישום מופרך והזוי ,  האמת תצא לאור 
אתמול תקפו פרקליטיה של רעיית ראש הממשלה את כתב האישום שהוגש נגדה במסגרת פרשת המעונות ,  ואמרו כי הוא  " מופרך והזוי ".  עוד מסרו פרקליטיה ,  עו"ד יעקב וינרוט ,  עו"ד יוסי כהן ועו"ד עמית חדד כי הם בטוחים ש"הצדק ,  האמת וההיגיון ייצאו לאור ".  נתניהו מואשמת בקבלת דבר במרמה בנסיבות מחמירות ובהפרת אמונים .
" פעם ראשונה בישראל ובעולם שמעמידים לדין רעיית מנהיג על אוכל בחמגשיות ",  מסרו . " לא היו פה שום מרמה והפרת אמונים או קבלת דבר במרמה או כל עבירה שהיא .  רעיית ראש הממשלה שאינה עובדת ציבור ,  כלל לא הכירה את הנהלים ויצאה דוברת אמת בבדיקת פוליגרף כשנשאלה בעניין זה .  רעיית ראש הממשלה היא לא זו שהזמינה את המזון והחמגשיות ,  אלא אב הבית לשעבר ,  עד המדינה מני נפתלי ,  כפי שהוא הודה בעצמו בבית המשפט בהרצליה ".  
פרקליטיה טענו עוד כי  " משפחת נתניהו היא לא זו שצרכה את עיקר המזון והחמגשיות ,  אלא אנשים רבים אחרים ,  לרבות עובדי הבית .  הסכום כולל גם אירוח אורחים רשמיים מהארץ ומהעולם ,  לרבות ארוחות דיפלומטיות עם מנהיגים שאמורות להיות ממומנות מתקציב אחר ,  ושגם אותן 'הלבישו' על הגברת נתניהו ". 
השרה לשוויון חברתי ,  גילה גמליאל ,  התייחסה היום לכתב האישום ,  ואמרה כי מעמדה ,  סמכויותיה וזכויותיה של אשת ראש הממשלה בישראל אינם מעוגנים בדין הישראלי .  אשת ראש הממשלה שרה נתניהו איננה נבחרת ציבור והכללים בעניינה אינם ברורים די הצורך .  מן הראוי להסדיר בוועדת הכספים את מעמדו של בן/בת הזוג של ראש הממשלה בחקיקה ראשית או משנית תוך מתן מענה משפטי לסמכויותיה ,  זכויותיה וחובותיה במעון ראש הממשלה ".  

נתניהו על כתב האישום נגד רעייתו : " שיא נוסף באבסורד "
 ראש הממשלה הגיב לראשונה על כתב האישום שהוגש נגד שרה נתניהו בגין מרמה והפרת אמונים בנסיבות מחמירות . " כתב האישום מבוסס על נוהל בלתי חוקי ,  ולא יחזיק מים ",  אמר בפוסט בעמוד הפייסבוק שלו

