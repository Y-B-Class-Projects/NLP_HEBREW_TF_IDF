 " יוצא לקרב לטיהור שמי ":  שר התקשורת איוב קרא הודיע על התפטרותו
קרא הודיע כי יעזוב את תפקידו לאחר שנפגע מאוד מהתנהלותו של ראש הממשלה נתניהו בשבועות האחרונים ,  ולאור העובדה שגילה כי נתניהו לא התכוון למנותו לשגריר בקהיר .  בליכוד צפוי להתפתח קרב ירושה על התיק הנחשק
שר התקשורת איוב קרא הודיע היום  ( שני )  כי יעזוב את משרדו .  קרא התפטר לאחר שנפגע מהתנהלותו של ראש הממשלה בנימין נתניהו בשבועות האחרונים ,  ולאור העובדה שגילה שנתניהו לא התכוון למנותו לשגריר בקהיר .
" מאז מוניתי לשר התקשורת החל מסע הכפשות מגמתי נגדי הנובע מדעות קדומות וכל הצלחה הפכה לצערי לכישלון ",  כתב קרא המכתב ששלח לראש הממשלה . " כולל ביקורת מגמתית מבפנים ומבחוץ ,  ששיאה שיתוף צמרת הליכוד כדי להחליש ולהוציא אותי ממרכזי הכוח בתנועה ,  לרבות אסרו עלי להתמודד המיעוטים  ,  דבר שלא נעשה לאיש ציבור בהיסטוריה של מדינת ישראל ".  
קרא הוסיף כי  " כדי להפסיק מסע צייד זה ועל מנת להמשיך לשרת את מדינת ישראל אינני פורש מחיי הציבוריים ,  אבל אני יוצא לקרב לטיהור שמי וגם לניקוי הליכוד מתפיסות עולם  " מפא"יניקיות "  בשנים האחרונות .  בימים הקרובים אבחר את הדרך והכיוון הנכון להמשך דרכי הפוליטית ,  אבל תמיד אילחם למען ביטחון ישראל ולמען בני עמי ,  שבט יתרו ,  אחיי הדרוזים והלא יהודיים שקשרו את גורלם עם ישראל .  אדאג להם לייצוג הולם ובכבוד בשולחן הממשלה ולא רק בשולחן המלחמה ". 
נתניהו שקל למנות את קרא לשגריר בקהיר על מנת לפנות את מקומו במשרד התקשורת לטובת מישהו אחר מהליכוד ,  אך הדיווחים על המינוי עוררו ביקורת נרחבת .  לתפקיד השגרירה במצרים כבר ישנו מינוי מקצועי מתוך שורות משרד החוץ ,  דיפלומטית מוערכת עם ניסיון בעולם הערבי בשם אמירה אורון ,  שממתין לאישור ממשלה .  הכוונה של נתניהו למנות את קרא לתפקיד עוררה תרעומת בקרב אנשי משרד החוץ וכן תגובות זועמות באופוזיציה .
 אתמול הודיע קרא כי הסיר את מועמדותו לתפקיד שגריר ישראל במצרים .  בהודעה בחשבון הטוויטר כתב כי  " ההתקפות עלי וההכפשות שאיני ראוי להן וההתמהמהות בשל משחקים פוליטיים כדי לפגוע בי אישית ,  הביאו לסיום סאגה זו מבחינתי ". 
ההתפטרות של קרא פותחת קרב מעניין בליכוד על מי יירש אותו בתיק התקשורת .  חברי הכנסת דודי אמסלם ודוד ביטן וסגנית שר החוץ ציפי חוטובלי רואים עצמם מועמדים לשדרוג לתפקיד שר וגם ח"כ יואב קיש . 

" יוצא לקרב לטיהור שמי ":  שר התקשורת איוב קרא הודיע על התפטרותו
קרא הודיע כי יעזוב את תפקידו לאחר שנפגע מאוד מהתנהלותו של ראש הממשלה נתניהו בשבועות האחרונים ,  ולאור העובדה שגילה כי נתניהו לא התכוון למנותו לשגריר בקהיר .  בליכוד צפוי להתפתח קרב ירושה על התיק הנחשק

