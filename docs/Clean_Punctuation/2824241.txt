אובמה :  לא אפגש עם נתניהו כי זה  " לא ראוי "  לפני הבחירות
נשיא ארה"ב אמר בריאיון לרשת CNN כי סירובו להיפגש עם ראש הממשלה ,  שיבקר בוושינגטון בחודש מרץ ויישא נאום בפני הקונגרס ,  נובע מהסמיכות לתאריך הבחירות בישראל . " זה נכון גם לגבי בעלות בריתנו הקרובות "
 נשיא ארצות הברית ברק אובמה אמר כי הוא סירב להיפגש עם ראש הממשלה בנימין נתניהו במהלך ביקורו בחודש מרץ בוושינגטון משום שזה יהיה מעשה  " לא ראוי "  - זאת בשל העובדה ששבועיים לאחר מכן יערכו הבחירות .  אובמה התייחס לנאומו של נתניהו בקונגרס בריאיון שיפורסם היום  ( רביעי )  ברשת CNN .
" סירבתי להיפגש עמו בשל העובדה הפשוטה שבמסגרת המדיניות הכללית שלנו אנו לא פוגשים מנהיג של מדינה זה שבועיים לפני הבחירות בארצו ",  הסביר אובמה . " אני חושב שזה לא ראוי וזה נכון גם לגבי בעלות בריתנו הקרובות ביותר ".  כדוגמה ,  נתן אובמה את ראש ממשלת בריטניה דיוויד קמרון ,  שקבע את ביקורו האחרון בוושינגטון בזמן רחוק מספיק מהבחירות בארצו , " כך שזה ייראה כאילו שאנחנו מתערבים בהליך הבחירות ".  
נתניהו יגיע לקונגרס ב-3 במרץ וינאם בפני הקונגרס בהזמנתו של יו"ר בית הנבחרים הרפובליקני ג'ון ביינר .  ביקורו של ראש הממשלה נקבע ללא ידיעת הבית הלבן ,  שזעם על כך וטען כי מדובר בהפרת הפרוטוקול הדיפלומטי .  בעקבות זאת ,  מסר הבית הלבן שפרט לאובמה ,  גם שר החוץ ג'ון קרי לא ייפגש עם נתניהו .  
נתניהו ,  שאמור לדבר בפני חברי הקונגרס על תכנית הגרעין של איראן לנוכח חששו מפני הסכם בין טהראן לבין שש המעצמות ,  ספג אתמול מכה בנושא זה .  הסנאטור הדמוקרטי רוברט מננדז הודיע כי החקיקה שנועדה להטיל סנקציות חדשות על איראן לא תצא לפועל בשלב זה .  מננדז ,  מיוזמי החקיקה ,  הוסיף כי הוא וסנאטורים דמוקרטים נוספים לא יתמכו בחקיקה כזאת עד ה-24 במרץ ,  ורק אם עד אז לא יושג הסכם מסגרת חדש עם טהראן ,  במסגרת המשא ומתן שלה עם שש המעצמות .  בכל מקרה ,  הנשיא ברק אובמה כבר הבהיר בנאום מצב האומה השנתי שנשא בשבוע שעבר כי יטיל וטו על חקיקה כזאת .  

אובמה :  לא אפגש עם נתניהו כי זה  " לא ראוי "  לפני הבחירות
נשיא ארה"ב אמר בריאיון לרשת CNN כי סירובו להיפגש עם ראש הממשלה ,  שיבקר בוושינגטון בחודש מרץ ויישא נאום בפני הקונגרס ,  נובע מהסמיכות לתאריך הבחירות בישראל . " זה נכון גם לגבי בעלות בריתנו הקרובות "
 
