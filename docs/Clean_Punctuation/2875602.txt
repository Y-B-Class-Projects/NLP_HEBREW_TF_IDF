צינור גז וחידוש המו"מ :  היוזמות של נתניהו ונשיא קפריסין
ראש הממשלה יבקר באי השכן בשבוע הבא ,  ושם ידון עם הנשיא בתחום הגז הטבעי וביחסים עם הפלסטינים .  בין היתר ,  עלה הרעיון להקים נמל צף במים הטריטוריאליים של קפריסין כדי לסייע בשיקום הרצועה
ראש הממשלה ,  בנימין נתניהו ,  יצא ביום שלישי לביקור בזק בקפריסין ,  שבמהלכו ייפגש עם נשיא קפריסין ,  ניקוס אנסטסיאדיס .  השניים ידונו בשלושה נושאים עיקריים במהלך הביקור :  שיתופי פעולה בין ישראל לקפריסין בתחום הגז הטבעי ,  האפשרות שקפריסין תסייע במהלכים לשיקום רצועת עזה - למשל באמצעות אירוח נמל צף במים הטריטוריאליים שלה - ויוזמה של הנשיא הקפריסאי לסייע בחידוש המשא ומתן הישראלי-פלסטיני .
 ביקורו של נתניהו בקפריסין יארך פחות מיממה - הוא ימריא ביום שלישי בבוקר וישוב עוד באותו יום ארצה .  בהודעה שהפיצה לשכתו לקראת הביקור אמר נתניהו כי  " לישראל ולקפריסין יש אינטרסים משותפים רבים - בביטחון ,  בכלכלה ובאנרגיה .  נמשיך לפעול להידוק הקשרים בין המדינות ".  יש לציין כי ביקורו של נתניהו באי השכן מתקיים כחודש בלבד לאחר שאנסטסיאדיס ביקר בישראל ,  ביקור שעלה לכותרות על רקע הדיון הציבורי בנושא מתווה הגז הטבעי .  
בשנים האחרונות עלו כמה יוזמות לשיתופי פעולה בין ישראל וקפריסין בתחום הגז הטבעי ,  נושא שנמצא בעדיפות גבוהה עבור שתי המדינות .  בין השאר נידונה האפשרות להקים צינור להולכת גז שנקודת ההתחלה שלו תצא מהמים הטריטוריאליים של ישראל ,  והוא יימשך דרך קפריסין לאירופה או לטורקיה .  אפשרות זו ירדה מהפרק בעקבות המתחים הפוליטיים והביטחוניים בין ישראל וקפריסין לבין טורקיה ,  אולם על רקע חידוש מגעי הפיוס בין ישראל וטורקיה מצד אחד ,  והאפשרות לחידוש תהליך השלום הטורקי-קפריסאי מצד שני ,  ייתכן שהוא ישוב לחיים .  
מעבר לסוגיית הגז ,  נתניהו צפוי לשוחח עם הנשיא הקפריסאי גם על הסכסוך הישראלי-פלסטיני ,  הן בהקשר של רצועת עזה והן בהקשר של הגדה המערבית .  בנושא המצב ברצועה ,  אחד הרעיונות שעלו לדיון בשנה שחלפה מאז  " צוק איתן "  הוא הקמת נמל צף בשטח הימי שבין עזה לקפריסין ,  שישמש את תושבי הרצועה אך יהיה תחת פיקוח אירופי .
 מעבר לכך ,  הנשיא אנסטסיאדיס מקדם רעיון לפיו נתניהו ויו"ר הרשות הפלסטינית אבו מאזן יגיעו לנאום בפני מנהיגי אירופה בבריסל ,  כמהלך פתיחה לחידוש התהליך המדיני .  היוזמה של הנשיא הקפריסאי נחשפה לראשונה בחודש שעבר בדיווח של עיתון  " הארץ ",  ועל פי גורם ישראלי שמעורה בפרטיה ,  היא זכתה לברכתם של המנהיגים החשובים באירופה ,  אולם טרם ברור אם ומתי הביקור יצא לפועל .  נתניהו צפוי לדון בעניין עם הנשיא הקפריסאי ,  בין היתר ,  בפגישתם ביום שלישי .  

צינור גז וחידוש המו"מ :  היוזמות של נתניהו ונשיא קפריסין
ראש הממשלה יבקר באי השכן בשבוע הבא ,  ושם ידון עם הנשיא בתחום הגז הטבעי וביחסים עם הפלסטינים .  בין היתר ,  עלה הרעיון להקים נמל צף במים הטריטוריאליים של קפריסין כדי לסייע בשיקום הרצועה

