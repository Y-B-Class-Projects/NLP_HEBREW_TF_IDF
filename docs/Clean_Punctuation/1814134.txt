אושר מינוי כהן לראש השב"כ : " בעל ניסיון עצום "
 הממשלה אישרה היום את מינויו של יורם כהן לתפקיד ראש השב"כ .  יובל דיסקין ,  שסיים כהונה בת 6 שנים בתפקיד נפרד ואמר כי כהן  " יידע להוביל בצורה מקצועית את הארגון ולממש את ייעודו "
 הממשלה אישרה בצהריים  ( ראשון )  את מינויו של יורם כהן לתפקיד ראש השב"כ הבא .  כהן צפוי להיכנס לתפקיד ב-15 במאי .  כהונתו צפויה להימשך חמש שנים ,  ובנסיבות מיוחדות תוכל הממשלה להאריך את הכהונה בשנה נוספת ,  שישית ,  כפי שהיה עם קודמו - יובל דיסקין .  כהן שירת בעבר בין היתר כסגן ראש השב"כ ,  כראש מרחב ירושלים ויהודה ושומרון בארגון וכראש האגף לסיכול טרור ערבי-אירני .  ראש הממשלה ,  בנימין נתניהו ,  אמר לאחר אישור המינוי כי  " יורם כהן יוכל להוביל את השב"כ במלחמה בטרור ובמלחמה המודיעינית והטכנולוגית של ישראל ". 
בד בבד ,  ועדת החוץ והביטחון של הכנסת נפרדה מראש השב"כ היוצא ,  יובל דיסקין .  בפתח הישיבה דיסקין בירך על מינויו של כהן ואמר כי הוא  " משוכנע שיורם כהן מביא ניסיון עצום בתחומי עיסוקו .  הוא מוכר לי היטב ,  ואיש מקצוע מהמעלה הראשונה ,  צנוע וערכי ,  ואני בטוח שידע להוביל בצורה מקצועית וממלכתית את הארגון ולממש את ייעודו .  אני מאחל לו הצלחה ". 
דיסקין התייחס גם לשש שנות כהונתו בתפקיד . " זכיתי לזכויות גדולות ,  כאשר הגדולה שבהן היא לשרת את מדינת ישראל .  הארגון שאני מייצג עושה יום ולילה ,  360 יום בשנה ,  כמיטב יכולתו כדי לשרת את ביטחון ישראל ",  אמר דיסקין . " הזכות השנייה היא לעמוד בראש ארגון עם הרבה אנשים בעלי נכונות לעשות למען המדינה .  זה לא עניין של מה בכך .  זהו מקור לגאווה עצומה ,  ואני מבקש להודות להם ולומר להם שהם אנשים מדהימים והעשייה שלהם יוצאת דופן .  אני רק השתדלתי לא להפריע רוב הזמן ". 
דיסקין הוסיף כי  " מדברים על השב"כ בעיקר בהקשר של הטרור הפלסטיני .  אני גאה שהצלחנו להוריד את היקף הטרור בצורה משמעותית .  שמנו לעצמנו יעד למנוע מבעוד מועד פיגועים .  זאת חצי הכוס המלאה .  חצי הכוס הריקה זו העובדה שקצת יותר מ- 160 נהרגו ו-2,300 ישראלים נפצעו בשנים האלו .  אני גאה שהארגון הצליח להוריד את פיגועי ההתאבדות שבתחילת העשור לא אפשרה כמעט חיים רגילים ".  
" שב"כ פועל לא רק בזירה הפלסטינית ,  אלא גם עמוק במרקם הישראלי ,  ושם הארגון מנסה לאתר ולזהות איומים ולטפל בהם כדי שביטחון המדינה יישמר ",  הוסיף דיסקין . " זה מחייב את השירות להישאר ארגון ממלכתי מאין כמוהו .  אנחנו והמשטרה הינם שני ארגונים שעובדים בטווח בין שמירה על ביטחון המדינה וזכויות האזרח .  זו עבודה לא קלה .  חשוב שגם הדרג המדיני ידע לשמור על הארגון כממלכתי .  זה חיוני להצלחת הארגון ". 

אושר מינוי כהן לראש השב"כ : " בעל ניסיון עצום "
 הממשלה אישרה היום את מינויו של יורם כהן לתפקיד ראש השב"כ .  יובל דיסקין ,  שסיים כהונה בת 6 שנים בתפקיד נפרד ואמר כי כהן  " יידע להוביל בצורה מקצועית את הארגון ולממש את ייעודו "
 
