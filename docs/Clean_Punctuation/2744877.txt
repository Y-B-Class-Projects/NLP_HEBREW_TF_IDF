תכנית נתניהו :  בלי נשיא לחצי שנה ,  והסמכויות יצומצמו
ראש הממשלה ממשיך לקדם את ההצעה .  לבני ולפיד קידמו בעבר הצעות דומות . " לא חסרה היתכנות "
 ראש הממשלה בנימין נתניהו ממשיך לקדם את יוזמתו לדחות את הבחירות לנשיאות בחצי שנה ,  למרות התנגדותם של כמה מחברי סיעתו .  על פי הצעה שמקדם נתניהו ,  אשר מהווה ריכוך ליוזמה המקורית עליה דווח בשבוע שעבר ,  מוסד הנשיאות לא יבוטל כליל ,  אולם תישלל מהנשיא הזכות להטיל את מלאכת הרכבת הממשלה על אחד מראשי הסיעות בכנסת ,  לפי שיקול דעתו הבלעדי .  
עוד בוואלה !  חדשות:ג'ודי שלום ניר מוזס : " הייתי שמחה להיות בבית הנשיא"לאחר ההפגנה בעפולה :  עימותים ,  עצורים ויידוי אבנים"ההשוואה בין נאציזם ל'תג מחיר' עוברת את הגבול "
 על פי הצעת נתניהו ,  שנתמכת בשתי הצעות דומות של יו"ר יש עתיד ,  יאיר לפיד ,  ויו"ר התנועה ציפי לבני ,  ראש המפלגה הגדולה ביותר הוא זה שירכיב באופן אוטומטי את הממשלה ,  מבלי שלנשיא תהיה מעורבות בעניין .  בפרק הזמן שבו יידחו הבחירות ,  יכהן יו"ר הכנסת יולי אדלשטיין באופן זמני כממלא מקום הנשיא .  
לכל אחד מראשי המפלגות אינטרס שונה לקדם את היוזמה .  נתניהו היה מעדיף שהסמכות להטיל את הרכבת הממשלה על אחד מראשי הסיעות לא תהיה בידיו של הנשיא .  ללבני יש אינטרס לקדם את היוזמה ,  בגלל טראומת בחירות 2009 - אז הייתה קדימה המפלגה הגדולה ביותר אך לא הרכיבה את הממשלה .  שלישי הוא לפיד ,  שהצעה ברוח דומה נכללה בתכנית המקורית שלו לשינוי שיטת הממשל .  סיעת יש עתיד תדון בנושא מחר בצהריים .
 רבים מחברי הכנסת של הליכוד אמרו כי יתנגדו ליוזמה ,  אולם גורמים המעורים בגיבוש ההצעה אמרו הבוקר  ( ראשון )  לוואלה !  חדשות : " שחקני המפתח הן השותפות הקואליציוניות .  מגישושים שנעשו ,  זה לא חסר היתכנות ".  לדברי הגורמים , " יש רצון להימנע ממצב שבו יש הרבה מפלגות ,  ולנשיא יש יכולת לא לממש את רצון העם באשר למי יעמוד בראשות הממשלה ".  
ראש הממשלה המריא אמש ליפן ,  וישוב ארצה רק בסוף השבוע .  בנוסף ,  בעוד כשלושה שבועות תיסגר מליאת הכנסת ליומיים בגלל חג שבועות .  הבחירות לנשיאות ייערכו בטווח שבין ארבעה לשישה שבועות מהיום ,  ושינוי בשיטה ,  אם יתרחש ,  יצטרך לעבור בימים הקרובים .  
 

תכנית נתניהו :  בלי נשיא לחצי שנה ,  והסמכויות יצומצמו
ראש הממשלה ממשיך לקדם את ההצעה .  לבני ולפיד קידמו בעבר הצעות דומות . " לא חסרה היתכנות "
 
