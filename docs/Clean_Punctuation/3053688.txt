הקרב על התאגיד עולה שלב :  העובדים יעתרו לבג"ץ נגד ההסכם
עובדי התאגיד מתכננים להגיש השבוע עתירה בניסיון למנוע את המהלך שיגרום לפיטורי עובדים ויוביל לטענתם פגיעה בחופש הביטוי .  בין היתר ,  יטענו לניגוד עניינים של נתניהו .  ח"כ ביטן למפגינים מול ביתו : " אתם לא הציבור "
 תאגיד השידור הציבורי מתכנן לעתור לבג"ץ בניסיון למנוע את המהלך שיגרום לפיטורי מאות עובדים ויוביל לפגיעה קשה בחופש הביטוי .  זאת ,  במסגרת הצעדים של העובדים נגד מתווה הפשרה בין ראש הממשלה בנימין נתניהו לשר האוצר משה כחלון .  מאות מהם ומתומכי המאבק הפגינו אמש  ( שבת )  נגד המתווה מול קריית הממשלה בתל אביב ,  ובהמשך עשרות עברו למחות מחוץ לביתו של יו"ר הקואליציה ח"כ דוד ביטן  ( הליכוד )  בראשון לציון .
 המפגינים קראו ליו"ר הקואליציה ,  שהוביל את ההתנגדות לתאגיד בריאיונות לכלי התקשורת : " דוד ביטן אל תהיה פחדן ".  ביטן ,  שהגיע לביתו ועבר ליד המפגינים אמר להם : " אתם לא הדמוקרטיה ,  אתם לא הציבור ".  בין ביטן למפגינים התעורר ויכוח קולני .  אחד העובדים אמר לו : " אני לא מאמין שאני צריך לעמוד פה ולהפגין כי אני הולך לאבד את העבודה שלי ".  יתר המפגינים הצטרפו אליו וקראו : " חוקקתם את החוק שגרם לפיטורים ",  אך ביטן הגיב בתנועת ביטול .  
הוא העלה תמונה לחשבון הטוויטר שלו ,  שבה נראית אדנית שבורה בכניסה לבניין שבו הוא גר . " 'בני התרבות' מהתאגיד ותוצאות ההפגנה מול הבית שלי ",  כתב ח"כ ביטן . " ניתצו רכוש ,  ממש שומרי הדמוקרטיה ".  בתגובה לציוץ פרסם משתמש את תיעוד התקרית ובה נראה מפגין מועד עליה ,  מתנצל ומודיע כי ישלם עליה .  
לקריאה נוספת:מאות מפגינים בת"א נגד מתווה התאגיד : " ביבי - כאן זה לא ארדואן"נתניהו :  כבר הלכתי לבחירות על  " ישראל היום ";  כחלון :  אתה לא מפחיד אותיניצחון נתניהו  ותבוסת עובדי התאגיד :  המרוויחים והמפסידים מהמתווה 
יערה שפירא מוועד עובדי  " כאן "  אמרה על העתירה הצפויה כי העבודים  " מקווים שנציגי הציבור בכנסת ובממשלה ישימו קץ לתהליך ההזוי הזה ,  אך במידה ולא נקבל מזור מהם ,  נפנה לבג"ץ בתקווה ששומרי הסף יגנו עלינו ועל השידור הציבורי ".  את העתירה מתכוונים עובדי התאגיד להגיש ככל הנראה כבר ביום שני הקרוב .  טרם ברור על מה תתבסס העתירה ,  אך הכיוון הכללי נוגע בניגוד העניינים של נתניהו במעורבותו בנושאי תקשורת .  
זאת ,  חרף קביעת בג"ץ לפיה אסור לו לעסוק בעניינים אלו במשך כמה חודשים .  בעקבות קביעת בג"ץ מונה ח"כ צחי הנגבי  ( הליכוד )  להיות מחליפו .  עוד בעתירה יטענו עובדי התאגיד ,  כך ככל הנראה ,  כי הסיבה לסגירת חטיבת החדשות הייתה לא מנומקת ומדובר בהחלטה לא סבירה .  

בהפגנה בתל אביב אמרו המפגינים כי הם לא פועלים רק מתוך דאגה למקום עבודתם ופרנסתם ,  אלא גם למען שידור ציבורי חופשי שלא תלוי בפוליטיקאים .  לדבריהם , " המהלך לא רק שמסמן לתאגיד החדשות החדש מי המפקד ,  אלא גם מסמן לשאר בעלי התקשורת 'שימו לב ,  אם לא תתיישרו  אטפל גם בכם' ". 
המפגינים חסמו כבישים וקראו  " ביבי ,  כאן זה לא ארדואן "  ו"כחלון מציג - מחיר למשתפן ".  יו"ר איגוד העיתונאים ,  יאיר טרצ'יצקי ,  אמר בהפגנה : " שמענו שביבי וכחלון הגיעו לפשרה .  זו לא פשרה ,  זו שחיתות על גבם של יותר מאלף עובדים ".  לדבריו , " במשך שנים מתעללים בעיתונאים ,  והכל מסיבה אחת - פוליטיקאים שרוצים שהעיתונאים והתקשורת ישרתו אותם .  אבל השידור הוא של הציבור ".  
בדברי ההודעה על ההפגנה נכתב : " נתכנס כדי למחות נגד הניסיונות של הממשלה להשתלט על העיתונות החופשית בישראל ועל השידור הציבורי בפרט .  אנו קוראים לעיתונאים ,  יוצרים ,  ארגונים חברתיים וכל אזרח שאכפת לו להצטרף אלינו ". 
במסגרת הסיכום של נתניהו ומשרד האוצר ,  יוקם תאגיד נפרד לחדשות ולאקטואליה ,  במנותק מהתאגיד הקיים ,  וחטיבת החדשות הנוכחית של התאגיד תפורק .  רשות השידור הקיימת תמשיך לשדר את החדשות עד להקמת החטיבה החדשה .\ 
 ( עדכון ראשון :  22:20 )  

הקרב על התאגיד עולה שלב :  העובדים יעתרו לבג"ץ נגד ההסכם
עובדי התאגיד מתכננים להגיש השבוע עתירה בניסיון למנוע את המהלך שיגרום לפיטורי עובדים ויוביל לטענתם פגיעה בחופש הביטוי .  בין היתר ,  יטענו לניגוד עניינים של נתניהו .  ח"כ ביטן למפגינים מול ביתו : " אתם לא הציבור "
 
