משבר חוק הגיור הצבאי מאיים על אישור התקציב 
מליאת הכנסת החלה בדיון מרתוני לאישור חוק ההסדרים והתקציב ,  בזמן שישראל ביתנו דורשת לקדם את הגיור הצה"לי .  נתניהו לח"כים : " בעניין כיל הכנסתם את מרכז הליכוד לכנסת "
 מליאת הכנסת החלה הערב  ( שני )  בדיון מרתוני לאישורם של חוק ההסדרים במשק וחוק התקציב לשנים 2011-2012 .  יו"ר הכנסת ח"כ ראובן ריבלין  ( ליכוד )  סיכם עם יושב ראש הקואליציה ח"כ זאב אלקין  ( ליכוד )  שהדיון ימשך ברציפות עד ליום רביעי בשעה 21:00 שבו יחלו ההצבעות .  מחר יחלו הדיונים בשעה 09:00 ויימשכו עד 21:00 וביום רביעי מהבוקר ועד 21:00 ,  אז יחלו ההצבעות .  המשמעות :  הדיונים לא יתקיימו עד לשעות המאוחרות של הלילה .  
לתקציב ולחוק ההסדרים הוגשו אלפי הסתייגויות והאופוזיציה תנהיג  " פיליבסטר "  שמשמעותו עיכוב בהצבעות בניסיון להתיש את הקואליציה .  בקדימה אמרו כי  " לא מדובר בתקציב מדינה ,  אלא בתקציב הישרדותו של נתניהו .  סדר עדיפויות זה הוא מעוות ומביש הגורם לפגיעה בפריפריה ,  ובחלשים תוך העדפת החרדים וקבוצות סקטוריאליות .  גם בתום 3 ימים שבהם נעבור סעיף-סעיף בתקציב ,  אנו מודעים לכך שאת הקואליציה הזו שנקנתה בכסף ציבורי רחב תמשיך לשרוד אבל לא לאורך זמן רב ".  
בתוך כך ,  משבר חוק הגיור הצבאי מאיים על אישור התקציב ביום רביעי .  רה"מ בנימין נתניהו בוחן את דרישת שר החוץ אביגדור ליברמן  ( ישראל ביתנו )  לקדם כבר מחר את חוק הגיור הצבאי באמצעות הבאתו לוועדת הכנסת שתחליט להעבירו לוועדת החוקה שבראשות ח"כ דוד רותם  ( ישראל ביתנו )  .  בוועדת חוקה יש רוב בעד חוק הגיור הצבאי להמשך הליכי החקיקה .  
ואולם ,  בש"ס טוענים כי קידומו של החוק עלול לגרום לחברי הסיעה להצביע נגד התקציב .  בישראל ביתנו טענו ,  כי ביקשו לקדם את חוק הגיור הצבאי אך לא הגישו אולטימטום להצביע נגד התקציב .  בכנסת טוענים כי יעשו מאמצים ליישב את המחלוקת מאחר שנתניהו לא יכול להרשות לעצמו שלא לאשר את התקציב ביום רביעי בלילה .
 נתניהו מתח הערב ביקורת על גיוסם של חברי מרכז ליכוד להצבעות בכנסת מטעם כימיקלים לישראל  ( כיל )  והאופנוענים .  בישיבת סיעת הליכוד שנערכה הערב לקראת ההצבעות על התקציב קרא נתניהו לח"כים לתמוך בתקציב אך גם התייחס ללחצים שהפעילו בשבוע שעבר על ח"כים בוועדת הכספים חברי ליכוד העובדים בכיל .  הפעילים לחצו על הח"כים להתנגד להצעת שר האוצר יובל שטייניץ שנכללה בחוק ההסדרים ,  שלא להעניק הטבות במס לכיל במסגרת החוק לעידו השקעות הון .  
נתניהו אמר כי  " אני לא אוהב את מה שעושים עם כימיקלים והאופנועים - מביאים את מרכז הליכוד פנימה לכנסת ".  ח"כ מירי רגב שהגנה בשבוע שעבר על עמדת עובדי כיל בוועדת הכספים ,  התפרצה לדבריו וקראה  " זה לא מכובד .  אני מאמינה שלא צריך לפטר 7,000 עובדים בנגב העובדים בכימיקלים לישראל ".  
רגב הודיעה כי לא תצביע בעד התקציב בגלל אי השגת פתרונות מספקים לנושא מחירי הדיור לזוגות צעירים .  היא מתכוונת להיעדר בהצבעות על התקציב .  היא אמרה כי  " לא יכול להיות מצב שלא נהיה חברתיים ".  נתניהו השיב לה : " זה לא יכול להיות .  הוותיקים לא עושים את מה שאת עושה ". 

משבר חוק הגיור הצבאי מאיים על אישור התקציב 
מליאת הכנסת החלה בדיון מרתוני לאישור חוק ההסדרים והתקציב ,  בזמן שישראל ביתנו דורשת לקדם את הגיור הצה"לי .  נתניהו לח"כים : " בעניין כיל הכנסתם את מרכז הליכוד לכנסת "
 
