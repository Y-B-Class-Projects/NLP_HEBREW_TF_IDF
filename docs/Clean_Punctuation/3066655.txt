נתניהו בטקס 50 שנה לאיחוד ירושלים : " הכותל תמיד יישאר בריבונותנו "
 ראש הממשלה והנשיא השתתפו בטקס גרנדיוזי לרגל יום ירושלים ,  שעלותו כעשרה מיליון שקלים ,  ערב לפני נחיתת טראמפ בישראל .  ריבלין : " יש לאחד את העיר הלכה למעשה ".  נתניהו : " לפני 50 שנה לא כבשנו - שחררנו "
 ראש הממשלה בנימין נתניהו והנשיא ראובן ריבלין נאמו אמש ( ראשון )  באירוע לרגל 50 שנה לשחרור ירושלים ואיחודה ,  מול חומות העיר העתיקה .  הטקס הגרנדיוזי ,  שעלותו כעשרה מיליון שקלים ,  ונכחו בו עשרות אלפי אנשים ,  התקיים ברקע ההכנות האינטנסיביות לביקור נשיא ארצות הברית דונלד טראמפ בישראל מחר .
" לפני 50 שנה שבו בנים לגבולם .  נרפא פצע היסטורי .  חזרנו ללב בירתנו וארצנו ,  ולפני 50 שנה לא כבשנו - שחררנו ",  אמר נתניהו . " אני אומר היום לעולם :  ירושלים הייתה ותמיד תהיה בירת ישראל .  הר הבית והכותל תמיד ישארו בריבונות ישראל ". 
נתניהו המשיך : " איפה היו אונסק"ו ודומיו כש-19 שנה לא הייתה לנו גישה אל מקומות קודשינו ?  מול מפגן הצביעות הזה ,  שמגיע לצערי לשיאים ,  נמשיך להתעקש על האמת .  ירושלים הייתה מקדם בירתו של העם היהודי ,  ולא של עם אחר .  איננו חייבים על כך התנצלות ". 
עוד בנושא:העיר הנצורה :  בירושלים נערכים לביקור טראמפ - ולחסימותמקווה להשאיר את הדרמה בוושינגטון :  טראמפ יוצא אל המזרח התיכוןביקור טראמפ :  לא תתקיים פגישה משולשת עם נתניהו ואבו מאזן  
" ממשלת ישראל המשקיעה השקעה אדירה וראויה לציון ולשבח בירושלים ,  מוכרחה בעת הזאת להישיר מבט אל המציאות במזרחה של ירושלים .  על ממשלת ישראל ועיריית ירושלים ,  לקבל החלטה אמיצה ונחושה להתחיל במסע הארוך של איחוד העיר הלכה למעשה ",  אמר הנשיא ריבלין . " בחלוף 50 שנה ,  עלינו לשלב כוחות ליצירת תכנית רב שנתית לאיחודה של העיר .  תכנית זו מבטאת את חובתנו לא רק כלפי תושבי מזרחה של העיר ,  אלא כלפי כל תושביה ,  וכלפי בירתנו ,  בירת הנצח המאוחדת ".  
ריבלין המשיך ואמר : " דורות חיכה עם ישראל לשוב לירושלים .  מדי שנה קוננו יהודים בתשעה באב ,  את נפילתה של העיר וייחלו לזכות לראות בבניינה .  לפני יובל שנים ,  זכינו לראות בנס גלוי ,  וחזרנו לכאן ,  לעיר העתיקה ,  לכותל המערבי .  ספר הספרים ,  התנ"ך ,  מספר לנו שאת החזקתה של ירושלים צריך להרוויח .  שירושלים היא פיקדון שבו נוכל להחזיק כל עוד נהיה ראויים לו .  הערב ,  ליד חומות האבן הללו שראו חושך ואור גלות וגאולה ,  יחד נישא תפילה שנהיה ראויים לפיקדון .  שנהיה ראויים לך ,  ירושלים שלנו ,  קריה נאמנה ".  
במרכז ביקור טראמפ עומדת ,  בין היתר ,  גם סוגיית העברת השגרירות לבירה .  גורמים בבית הלבן אמרו בשבוע שעבר לסוכנות הידיעות רויטרס כי טראמפ לא יודיע על העברת השגרירות במהלך הביקור .
 כמו כן ,  בסוכנות הידיעות האמריקנית בלומברג דווח כי טראמפ החליט שלא להעביר את השגרירות בתקופה הקרובה .  על פי הדיווח ,  בכיר בבית הלבן מסר כי הנשיא צפוי להפר את הבטחתו מקמפיין הבחירות ,  כיוון שהוא נמנע מאמירות מתריסות שעלולות  " להרחיק את הפלסטינים משיחות השלום ".  עוד אמר הבכיר כי הממשל צופה דיונים מבטיחים הן עם הרשות הפלסטינית והן עם ישראל .
" אנחנו חושבים שזה לא יהיה צעד חכם בשלב זה ",  אמר הבכיר לבלומברג . " היינו מאוד ברורים בעמדה שלנו ובמה שהיינו שמחים לראות בפועל ,  אבל אנחנו לא רוצים לעורר פרובוקציות לאף אחד ,  כשכולם משחקים ממש יפה ". 
 ( עדכון ראשון :  22:59 )  

נתניהו בטקס 50 שנה לאיחוד ירושלים : " הכותל תמיד יישאר בריבונותנו "
 ראש הממשלה והנשיא השתתפו בטקס גרנדיוזי לרגל יום ירושלים ,  שעלותו כעשרה מיליון שקלים ,  ערב לפני נחיתת טראמפ בישראל .  ריבלין : " יש לאחד את העיר הלכה למעשה ".  נתניהו : " לפני 50 שנה לא כבשנו - שחררנו "
 
