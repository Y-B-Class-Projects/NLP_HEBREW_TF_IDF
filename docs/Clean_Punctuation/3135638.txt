שקד לוואלה !  TALK : " מעריכה שההחלטה בתיקי נתניהו - תוך חודשים "
 שרת המשפטים התייחסה להמלצות המשטרה ,  והבהירה כי  " צריך לחכות ליועץ המשפטי לממשלה ולפרקליטות ".  לשכת מנדלבליט פרסמה הבהרה לפיה יש שיתוף פעולה מלא בין הפרקליטות למשטרה
יומיים לאחר פרסום המלצות המשטרה בתיקי 1000 ו-2000 ,  התייחסה היום  ( חמישי )  שרת המשפטים ,  איילת שקד ,  להימשכות ההליך מרגע שהתיקים יעברו לטיפול פרקליטות המדינה והיועץ המשפטי לממשלה .  להערכת שקד ,  שהתראיינה לתוכנית וואלה !  TALK עם יעקב אילון ,  היועץ אביחי מנדלבליט צפוי להערכתה להחליט אם להגיש כתב אישום נגד ראש הממשלה ואם כן באילו סעיפים  " בתוך כמה חודשים ".   
" צריך לחכות ליועץ המשפטי לממשלה ולפרקליטות ",  הדגישה . " הם אלה שיחליטו אם יש מקום להגיש כתב אישום ,  ולכן אני ממליצה להמתין בסבלנות ".  כשנשאלה האם ראש הממשלה צריך להתפטר אם יוגש כתב אישום ,  הבהירה : " החוק אומר שראש הממשלה צריך להתפטר רק אחרי הרשעה ". 
מנדלבליט פרסם היום הודעת הבהרה לפיה פרסום המלצות המשטרה להגיש כתבי אישום נגד ראש הממשלה בנימין נתניהו בגין שוחד ,  מרמה והפרת אמונים בתיקי 1000 ו-2000 ,  נעשה בהתאם להנחיית היועץ המשפטי לממשלה . " הדבר נעשה באישור היועץ המשפטי לממשלה ופרקליט המדינה מראש ,  כנדרש ומקובל ",  נטען .
 לקריאה נוספת:ארדן קרא למנדלבליט :  בדוק את הטענות למעקבים אחרי חוקרי נתניהוקרב בוץ סיציליאני :  אחרי אלשיך והתקשורת ,  נתניהו סימן את לפיד כאויב קיומייאיר לפיד על המתקפה נגדו : " דיבור עברייני ,  לא תאיימו עלינו " 
" היועץ המשפטי לממשלה ופרקליטות המדינה פועלים בתיאום מלא ובשיתוף פעולה מצוין עם משטרת ישראל ",  צוין בהודעה . " מובן כי העמדה המשפטית לגבי תיקים אלה תגובש רק לאחר בחינה יסודית של הראיות שנאספו בחקירה בידי גורמי התביעה ,  וכל פרסום אחר בעניין זה הוא באחריות המפרסם בלבד ". 
הודעת המשרד באה לאחר שאתמול דווח בחדשות 2 על חילוקי דעות בין הפרקליטות למשטרה ,  במסגרתם גורמים בפרקליטות הביעו זעם על החלטת המשטרה לפרסם את ההמלצות .  הגורמים אף טענו כי התיק בעניינו של נתניהו אינו בשל להעברת המלצות וכי ייתכן וידרשו השלמות חקירה בו .
 אתמול שלח השר לביטחון הפנים גלעד ארדן ליועמ"ש מנדלבליט ,  ובו קרא לו למצות את בדיקת הטענות לפיהן בוצעו מעקבים אחרי חוקרים בכירים במשטרה שהיו מעורבים בחקירות ראש הממשלה בנימין נתניהו .  ארדן התייחס לטענות שעלו בריאיון שהעניק המפכ"ל רוני אלשיך ל"עובדה ",  ושם טען כי  " גורמים רבי כוח "  עקבו אחר חוקרי משטרה .  
במכתבו ליועמ"ש כתב ארדן כי  " מדובר באמירה משמעותית ומדאיגה ,  שצריכה להדיר שינה מעיניו של כל מי ששלטון החוק ועצמאות רשויות האכיפה חשובים לו ".  ארדן כתב מתוקף תפקידו כשר לביטחון הפנים  " אינו יכול להתעלם מהדברים ולעבור לסדר היום ". 
ארדן טען כי מגיעות אליו  " פניות רבות מהציבור ומחברי הכנסת בכדי לקבל תשובות בעניין מדאיג זה ",  וכי  " לאור המשמעות הציבורית החמורה והחשש מפגעית אמון הציבור במשטרה פניתי למפכ"ל לקבל תשובות ,  אך הוא טען כי אין באפשרותו לפרט בנושא זה ". 
בסיום מכתבו למנדלבליט כתב ארדן כי  " בהיעדר אפשרות לקבל מידע בנושא ציבורי כה מרכזי ,  ואין ברשותי סמכויות בתחום החקירות ,  יש לעדכן את הציבור בקשר לבדיקה או חקירה המתנהלת או לא מתנהלת בנושא זה ".  
ארדן אמר אתמול במליאת הכנסת כי  " גם אותי הטרידה האמירה של המפכ"ל .  אני קורא מכאן ליועמ"ש לא להשאיר את הסוגיה הזו בחלל האוויר .  כולם צריכים לקבל תשובות מהירות לשאלה מאוד משמעותית .  אם חלילה מישהו מחפש מידע על חוקרים זה דבר שהציבור צריך לדעת אותו .  גם אני לא ישן בלילה מהשאלה הזו ". 
ארדן הוסיף כי  " אם חס וחלילה חוקרים שמעורבים בחקירה הכי רגישה במדינת ישראל מישהו מחפש עליהם מידע זה ודאי דבר שהציבור צריך לדעת אותו .  אם המשטרה אינה רשאית למסור את התשובה לחברי הכנסת או אפילו לי כשר לביטחון פנים ,  היועץ המשפטי לממשלה צריך לעשות הכול מרגע זה כדי שהתשובות הללו יינתנו והוא ימסור את הדיווח או את ההבנה שלו למה שקרה לציבור כולו ".  בשבוע הבא צפוי אלשיך להגיע לוועדת הכנסת לדיון מיוחד שיעסוק בטעות שהעלה בדבר מעקב אחרי חוקרים .
 הריאיון המלא עם השרה שקד יפורסם הערב במגזין וואלה !  NEWS
 ( עדכון ראשון 10:49 )  

שקד לוואלה !  TALK : " מעריכה שההחלטה בתיקי נתניהו - תוך חודשים "
 שרת המשפטים התייחסה להמלצות המשטרה ,  והבהירה כי  " צריך לחכות ליועץ המשפטי לממשלה ולפרקליטות ".  לשכת מנדלבליט פרסמה הבהרה לפיה יש שיתוף פעולה מלא בין הפרקליטות למשטרה

