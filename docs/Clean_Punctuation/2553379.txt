נתניהו : " אזרחי ישראל יישארו עם יותר כסף בכיס "
 אחרי דיון בנושא התקציב שערכו ראש הממשלה ,  שר האוצר ונגיד בנק ישראל ,  אמר נתניהו כי צעדי הממשלה האחרונים לא יפגעו באזרח הישראלי .  פישר : " התנהגות מאוד אחראית "
  ( נתניהו ושטייניץ ,  אתמול )   
" גם לאחר הצעדים שנעשה ,  המשפחות בישראל ,  מעמד הביניים והשכבות החלשות יישארו עם יותר כסף בכיס ",  כך אמר היום  ( חמישי )  ראש הממשלה ,  בנימין נתניהו ,  בסיום ישיבה שערך יחד עם שר האוצר ,  יובל שטייניץ ,  ונגיד בנק ישראל ,  סטנלי פישר ,  בנושא תקציב המדינה 2013 . " אני מזכיר לכם שאנחנו מביאים בעוד כמה ימים חינוך חינם מגיל 3  מאות אלפי משפחות יחסכו 800 שקל לחודש .  הבאנו נקודות זיכוי למשפחות עובדות בשווי עוד מאות שקלים בחודש ,  שנכנסו לתוקף כבר בינואר 2012 .  הבאנו כבר הפחתות רציניות בחשבון הסלולר החודשי ,  והבאנו טיפול שיניים חינם לילדים עד גיל 12  זהו שינוי עצום שבסופו רוב אזרחי ישראל נשארים עם יותר כסף בכיס ",  טען נתניהו .
 שטייניץ אמר בתום הדיון כי  " אנחנו נמצאים כאן כדי להגן על כלכלת ישראל .  אנחנו רואים מה קורה בארה"ב ,  בבריטניה ,  בספרד ,  ביוון ואנחנו לא ניתן לזה לקרות כאן ".  לדברי שטייניץ , " הדבר החברתי הכי חשוב ,  בנוסף לכל הצעדים שעשינו כאן בשלוש השנים האחרונות ,  הוא שבמקום לייצר 160 אלף מקומות עבודה ,  המשק צמח וייצרנו 330 אלף מקומות עבודה ,  פי שניים מהנורמה ".   
" כדי להמשיך ולשמור על כלכלת ישראל ועל אזרחי ישראל קבענו יעד גירעון ריאלי .  אנחנו צריכים לעשות כל מאמץ ולנקוט בכל הצעדים כדי לעמוד בו ,  כולל החלטות לא פופולריות ",  אמר שר האוצר . " את זה אנחנו עושים כאן ועכשיו בשבוע הבא ,  כדי לשדר לכל העולם ,  לאחר שראינו גם את אזהרת הדירוג לגרמניה  אנחנו רציניים ,  אנחנו אחראים ,  אנחנו נמשיך להגן על כלכלת ישראל ועל אזרחי ישראל מהמשבר ",  הוסיף .  
פישר הביע את שביעות רצונו מצעדי הממשלה האחרונים . " בחודש האחרון הייתי קצת ביקורתי על המדיניות הפיסקלית של הממשלה ,  אבל מה שראיתי ביומיים האחרונים זה התקדמות מאוד רצינית ,  התנהגות מאוד אחראית על ידי מקבלי ההחלטות בתחום הכלכלה .  אני מקווה שתוך לא הרבה ימים נראה חבילה שממש תשנה את המצב במשק הישראלי ,  ותאפשר לנו להמשיך לצמוח בקצב מאוד מכובד ". 
יו"ר מפלגת העבודה ,  שלי יחימוביץ' ,  התייחסה לדבריו של נתניהו בתום הדיון ואמרה כי הוא צודק כאשר הוא אומר שהמשפחות יישארו בתום הגזירות עם יותר כסף בכיסן , " אלא שמדובר במשפחות ההון בלבד ולא בציבור ".   " יש גבול לאגדות שאפשר לספר לציבור ,  כשנתניהו אומר שמעמד הביניים והעניים יישארו עם יותר כסף אחרי הגזירות ומוליך את הציבור שולל ביודעין ",  אמרה . 
" העלאת המע"מ תייקר לאין שיעור את חייו של כל אדם בישראל .  ככל שהוא עני יותר - הוא ישלם יותר מס ,  ההיפך הגמור מהתפיסה הצודקת של מס שהוא יחסי להכנסה ",  הוסיפה יחימוביץ' . " גם הקיצוץ בתקציב יהיה כרוך בכך שמשפחות ייאלצו להוציא מכיסן על בריאות ועל שירותי בסיס המגיעים לכל אזרח בחינם .  המקומם ביותר בצעדיו של נתניהו הוא שיש לו מקורות זמינים למלא את הבור שהוא עצמו יצר ,  אלא שמקורות אלה באים מבעלי ההון והוא מעדיף למלא את הבור בכספו של מעמד הביניים ובכספם של העניים ".  

נתניהו : " אזרחי ישראל יישארו עם יותר כסף בכיס "
 אחרי דיון בנושא התקציב שערכו ראש הממשלה ,  שר האוצר ונגיד בנק ישראל ,  אמר נתניהו כי צעדי הממשלה האחרונים לא יפגעו באזרח הישראלי .  פישר : " התנהגות מאוד אחראית "
 
