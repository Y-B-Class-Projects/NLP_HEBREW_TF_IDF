נתניהו : " אריאל ,  בירת השומרון ,  תישאר בישראל "
 בטקס נטיעת עצים לכבוד ט"ו בשבט שהתקיים באריאל אמר ראש הממשלה בנימין נתניהו כי אריאל תמשיך להתפתח . " כל מי שמבין בגיאוגרפיה יודע כמה אריאל חשובה "
  ( צילום :  יותם רונן ,  עריכת וידאו :  דורון שטיין ) 
ראש הממשלה בנימין נתניהו השתתף היום  ( שישי )  בטקס נטיעת עצים באריאל .  במהלך הטקס אמר נתניהו כי , " שלושה יסודות אנו נוטעים כאן - התעצמות ,  התיישבות ותרבות .  כל מי שמבין בגיאוגרפיה של ארץ ישראל יודע כמה אריאל חשובה ".  נתניהו פירט כי , " התיישבות - כי כאן זה הלב של ארצנו ,  כאן היו אבותינו ,  כאן נישאר ונבנה .  תרבות - כי אנחנו נבנה לצד המרכז האוניברסיטאי באריאל גם מרכז תרבותי שישלים אותו .  אנו רוצים להעמיק את השלום ואת דו הקיום עם שכנינו .  אבל זה לא יעצור אותנו מלהמשיך את החיים כאן ,  להמשיך לנטוע ולבנות .  בירת השומרון ,  אריאל ,  תהיה חלק אינטגרלי ובלתי נפרד מארץ ישראל וממדינת ישראל בכל הסדר שלום עתידי .  אנו מתכוונים לעזור לה להתפתח ".  בטקס השתתפה גם אדווה אנטלר ,  תושבת אריאל בת 15 ,  ששכלה את שני אחיה בפיגוע במומבסה .  נתניהו אמר לה : " אני מאחל לך שתצמחי ותנטעי עוד הרבה ענפים .  כאן באריאל יגורו ילדייך ונכדייך ". 
גם ביום ראשון השתתף נתניהו בטקסי נטיעות עצים בגוש עציון ובמעלה אדומים .  בביקורו במעלה אדומים אמר נתניהו כי היום מעלה אדומים ניצבת כחלק מירושלים רבתי ",  עוד הוסיף נתניהו כי  " אנחנו כאן ,  נישאר כאן ,  ונבנה כאן ,  כחלק מירושלים רבתי .  באתי הנה מגוש עציון ,  שערה הדרומי של ירושלים ,  עכשיו אנו במעלה אדומים ,  שערה המזרחי של ירושלים .
 
נתניהו : " אריאל ,  בירת השומרון ,  תישאר בישראל "
 בטקס נטיעת עצים לכבוד ט"ו בשבט שהתקיים באריאל אמר ראש הממשלה בנימין נתניהו כי אריאל תמשיך להתפתח . " כל מי שמבין בגיאוגרפיה יודע כמה אריאל חשובה "
 
