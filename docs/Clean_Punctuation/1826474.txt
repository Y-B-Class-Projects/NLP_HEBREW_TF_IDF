הצעירה שהתפרצה לנאום רה"מ :  יהודיה ממוצא ישראלי
ע"פ דיווחים ,  צעירה יהודיה-אמריקאית ממוצא ישראלי היא זו שקטעה את נאום רה"מ בקונגרס וזעקה : " זכויות שוות לפלסטינים ".  נתניהו הגיב מיד : " רק בחברה חופשית אפשר לשמוע מחאות כאלה "
  ( באדיבות הערוץ הראשון ) 
במהלך נאומו של ראש הממשלה אמש  ( שלישי )  בקונגרס ,  זכה בנימין נתניהו לקבלת פנים חמה ואוהדת כמעט מכל חברי שני בתי הנבחרים האמריקאים .  אך צעירה אחת התפרצה לדבריו שעה שדיבר על הזעזועים הפוליטיים במזרח התיכון . 
" יש מלחמה במזרח התיכון נגד דיקטטורים ",  אמר רה"מ נתניהו . " יש רעידת אדמה שהפילה ממשלות .  זהו רגע היסטורי ,  עם הבטחה לשחר חדש של חופש והזדהות .  המוני צעירים רוצים לשנות את עתידם .  אנחנו מסתכלים עליהם :  יש להם אומץ .  הם מסכנים את חייהם .  הם דורשים חירות וכבוד עצמי ".  בשלב זה קטעה הצעירה שהסתתננה לאולם את דברי רה"מ ,  וזעקה : " זכויות שוות לפלסטינים ". 
על פי דיווחים בכלי תקשורת בעולם ,  הצעירה היא יהודיה אמריקאית ממוצא ישראלי ושמה ריי אבילאה ,  בת 28 .  על פי הדיווחים ,  היא חברה בארגון CODE PINK ,  ארגון נשים למען שלום .  באתר הארגון נטען כי היא הותקפה על ידי הקהל באירוע ואף נזקקה לטיפול .
 הצעירה צוטטה באתר כאומרת : " אני סובלת מכאבים ,  אך זה כלום לעומת כאב הפלסטינים .  הייתי בעזה ובגדה המערבית .  ראיתי בתים של פלסטינים מופצצים .  ראיתי כבישים ליהודים בלבד .  שוחחתי עם אמהות שילדיהן נהרגו בפלישות לעזה .  כיהודיה ואזרחית ארצות הברית ,  חובתי להתקומם נגד הפשעים הללו שמבוצעים בשמי ובאמצעות המיסים שאני משלמת ". 
כתגובה הגבירו חברי הקונגרס את מחיאות הכפיים ,  וחלקם אף צעקו לעבר הצעירה קריאות בוז במטרה להשתיקה .  נתניהו המתין מעט עד שהוצאה הצעירה מהאולם על ידי המאבטחים ואז התייחס לאירוע . 
" זהו כבוד עבורי וגם עבורכם .  בחברה החופשית ,  אתם יכולים לשמוע מחאות כאלה ,  אך לא בטהרן או בטריפולי .  זוהי דמוקרטיה אמיתית ",  אמר ראש הממשלה . " יש לנו עיתונות חופשית ,  כלכלה חופשית ,  בתי משפט ודיונים קשים בפרלמנט ",  הוסיף נתניהו . " מזכויות אלה נהנים יותר ממיליון אזרחים ערבים בישראל עשרות שנים .  מבין 300 מיליון ערבים במזרח התיכון ,  רק הערבים בישראל נהנים מזכויות דמוקרטיות אמיתיות .  ישראל אינה מה שרע במזרח התיכון ,  אלא מה שנכון במזרח התיכון ". 
עדכון ראשון :  20:25

הצעירה שהתפרצה לנאום רה"מ :  יהודיה ממוצא ישראלי
ע"פ דיווחים ,  צעירה יהודיה-אמריקאית ממוצא ישראלי היא זו שקטעה את נאום רה"מ בקונגרס וזעקה : " זכויות שוות לפלסטינים ".  נתניהו הגיב מיד : " רק בחברה חופשית אפשר לשמוע מחאות כאלה "
 
