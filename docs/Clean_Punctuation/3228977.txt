שלושה ימים לבחירות :  המפלגות בקמפיינים של הרגע האחרון
ראש הממשלה קרא לבוחרי הימין להצביע והתחייב אחרי הבחירות לספח את יו"ש .  מנגד ,  בכחול לבן יצאו בקמפיין לפיו רק ניצחון בפער גדול יחליף את השלטון .  בעבודה תקפו כי קולות לגנץ ומפלגתו - יגררו את המדינה לשלטון הליכוד ,  ויו"ר ש"ס הזהיר את הבוחרים כי  " הבית בסכנה "
 - נתניהו קרא למצביעי הימין לבחור בליכוד והתחייב לסיפוח יו"ש- בכחול לבן יצאו בקמפיין לפיו רק ניצחון בפער גדול יחליף את השלטון- בעבודה תקפו : " חנית בכחול לבן - יגררו אותך לליכוד "-  יו"ר ש"ס בקמפיין גוועלד : " כמה לילות אני לא ישן כי הבית בסכנה "-  במרצ ענו לנתניהו : " סיפוח התנחלויות הוא סכנה למדינת ישראל "-  כחלון :  אם פייגלין יהיה שר אוצר - כולנו לא תהיה בממשלה 
שלושה ימים לפני הבחירות ,  ובכל המפלגות פצחו בקמפיינים חדשים של הרגע האחרון .  כך ,  למשל ,  ראש הממשלה בנימין נתניהו ממשיך בקמפיין ה"גוועלד "  ואף קורץ לבוחרי הימין .  במקביל ,  בסרטון חדש של כחול לבן נאמר כי  " זה או כחול לבן או ביבי .  כל קול שלא הולך לכחול לבן זה קול לביבי רק ניצחון בפער גדול יחליף את השלטון ".  בקרב החרדים - נשמע יו"ר ש"ס אריה דרעי מזהיר מפני סכנה לבית .  גם מפלגת העבודה הצטרפה לחגיגה ,  והוציאה סרטון חדש בו נכתב  " חנית בכחול לבן ?  נגרור אותך לליכוד !  ".  
נתניהו העניק אמש  ( שבת )  ריאיון לרינה מצליח ב-"חדשות 12 ",  ואמר כי  " אנחנו דנים בסיפוח אזורים יהודים ביהודה ושומרון .  אני הולך להחיל ריבונות ".  לדבריו , " לא אחלק את ירושלים ולא אעקור אף יישוב .  אחיל ריבונות ואני לא מבדיל בין גושים ויישובים בודדים ".  על תוצאות הבחירות אמר ראש הממשלה כי  " אם הליכוד יהיה מספיק גדול ,  אני אוביל את כל המפלגות לקואליציה .  אני אוביל את כל המפלגות הימניות אליי .  מי שרוצה להסתכן לא ישמע לי .  לכן אנחנו צריכים להוביל בפער ".  יצוין כי בקדנציה האחרונה נתניהו בלם את כל חוקי החלת הריבונות שניסו לקדם מפלגות הימין .
 בחירות 2019 - סיקור מיוחד בוואלה !  NEWS:זעקת ה"גוועלד "  של נתניהו עלולה להכניס את המפלגות החרדיות לצרותגנץ על פרשת הצוללות : " יש שבר שלא ניתן לאיחוי - נתניהו שיקר "  
לפי הערכה ,  אחרי הבחירות ממשל נשיא ארצות הברית דונלד טראמפ צפוי להציג את תוכנית השלום שלו  - " תוכנית המאה "  שפרטיה אינה ידועים אך היא עשויה להשפיע על הקואלציה .  הכרזתו על סיפוח ביו"ש אחרי הבחירות עשויה להתנגש עם תוכניותיו של טראמפ .  כמו כן ,  אחרי ההכרה של טראמפ בריבונות הישראלית ברמת הגולן ,  גורם מדיני בכיר אמר כי חשיבות ההכרה מבחינה מדינית היא קביעת העיקרון ש"אפשר להחזיק בשטח כבוש ". 
בנוסף לכך ,  ראש הממשלה תקף את ראשי  " כחול לבן "  בני גנץ ויאיר לפיד ואמר כי  " גנץ ולפיד אמרו שהם יעקרו יהודים .  התפיסה שלי הפוכה ".  לדבריו , " זה לא פיקטיבי שאם יהיה פער של 4-5 מנדטים הם ירכיבו ממשלה .  מי שרוצה להסתכן - ולא ישמע לי אנחנו נפסיד .  מפלגות הימין יבואו איתי ,  גנץ ייקח רק עלה תאנה ".  על אפשרות של עימות אמר : " קודם שבכחול לבן יחליטו מי מתמודד לראשות ממשלה ואז אשמח לעימות ".  
בתגובה לדברי נתניהו ,  גנץ אמר כי  " אחרי 13 שנים נתניהו מפחד מעימות כי הוא מרגיש את ההפסד מתקרב .  מה שראינו היום בטלוויזיה הוא ראש ממשלה עייף .  אחרי 13 שנים נתניהו עייף מול כתבי האישום שלו ,  עייף מול סינואר ,  עייף מול תושבי עוטף עזה ,  עייף מול קריסת מערכת הבריאות ,  עייף מול יוקר המחיה ואפילו ההשמצות וההסתה שלו התעייפו .  כל מה שנשאר מהקדנציה שלו זו פרשת הצוללות וההבטחה לסמוטריץ להיות שר חינוך .  חלאס ביבי ". 
יו"ר מרצ ,  ח"כ תמר זנדברג ,  לנתניהו ואמרה כי היא  " מצפה מגנץ ולפיד להודיע כבר עכשיו שיתנגדו לסיפוח שטחים ".  לדבריה  " סיפוח התנחלויות הוא סכנה למדינת ישראל וסוף לחזון שתי המדינות .  מול זה לא מספיק מרכז מגמגם ושותק ,  חובה להעמיד שמאל אמיתי ונחוש שיוביל למשא ומתן במקום סיפוח ".  
נתניהו נמצא בעיצומו של מה שמכונה קמפיין  " גווועלד "  שמטרתו להעביר את מצבעי מפלגות הימין לליכוד כדי להגדיל את מפלגתו ולמנוע מכחול לבן לסיים את הבחירות כמפלגה הגדולה .  בליכוד ראו בימים האחרונים כי ישנה שאננות גדולה בקרב בוחרי הימין שאינם מתכוונים לצאת ולהצביע .  
מסביה זו נתניהו פצח בקמפיין שבו הוא מתריע כי שלטון הימין בסכנה .  הכרזתו על סיפוח והחלת הריבונות נועדה למשוך את בוחרי הימין ,  אך ראוי לציין כי ראשית נתניהו בלם חוקי ריבונות רבים שהוגשו בקדנציה האחרונה על אנשי הבית היהודי נפתלי בנט ,  איילת שקד ובצלאל סמוטריץ' ובכל פעם עשה זאת בטענה כי הנושא נמצא ברגישות מדינית מול הממשל האמריקני .  

שלושה ימים לבחירות :  המפלגות בקמפיינים של הרגע האחרון
ראש הממשלה קרא לבוחרי הימין להצביע והתחייב אחרי הבחירות לספח את יו"ש .  מנגד ,  בכחול לבן יצאו בקמפיין לפיו רק ניצחון בפער גדול יחליף את השלטון .  בעבודה תקפו כי קולות לגנץ ומפלגתו - יגררו את המדינה לשלטון הליכוד ,  ויו"ר ש"ס הזהיר את הבוחרים כי  " הבית בסכנה "
 
