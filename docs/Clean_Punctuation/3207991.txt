ח"כ בגין במתקפה על הממשלה :  מקדמת חוקים מופרכים ומתנערת מאחריות
בהקלטות שהגיעו לידי וואלה !  NEWS נשמע הח"כ בביקורת חריפה נגד ממשלת נתניהו בנושא חוק ההסדרה וגירוש משפחות מחבלים . " ראינו התנערות מאחריות שמתחייבת לפי חוק ".  אמר .  הדברים עוררו סערה בליכוד וראש הממשלה לא נשאר חייב : " אני משוכנע ביעילות של זה "
 ראש הממשלה בנימין נתניהו ,  לא ציפה למתקפה שהשמיע אתמול  ( שני )  ח"כ בני בגין ,  חבר מפלגתו ,  בחלק הסגור של ישיבת סיעת 'הליכוד' בכנסת נגד הממשלה בראשה הוא עומד . " אני מאד נזהר במתן עצות לממשלה בנושאי הביטחון ",  הקדים בגין כפי שנשמע בהקלטה שהגיעה לידי וואלה !  NEWS . " אבל בהתנהגות של חברים בממשלה לא ראינו עוצמה אלא את היפוכה ,  ראינו התנערות מהאחריות המשותפת שחבר בממשלה חייב בה על פי חוק ". 
בגין ייחס את דבריו לשתי הצעות חוק שאושרו בתחילת השבוע בוועדת השרים לענייני חקיקה - גירוש משפחות מחבלים של ח"כ מוטי יוגב מ'הבית היהודי' וחוק ההסדרה שנועד להסדיר את מעמדם של עשרות מאחזים ביהודה ושומרון שהוקמו על אדמות מדינה ,  חוק שחתומים עליו ח"כ יואב קיש ממפלגתו וח"כ בצלאל סמוטריץ' מ'הבית היהודי' וכן להפגנת הימין נגד מדיניות הביטחון של הממשלה שבה השתתפו שרי הממשלה .
 את החוקים כינה בגין  " מופרכים ",  ואמר כי  " בהפגנה של חולשה הממשלה קיבלה את שני החוקים מתוך היגררות אחרי הבית היהודי ".  בגין אמר על חוק ההסדרה החדש כי  " הממשלה מבקשת שיאנסו את הממשלה בעזרת חוק שאותה ממשלה תעביר בכנסת כדי לבצע החלטה שאותה ממשלה לא רוצה לבצע ואותם מושלים מתלוננים על חוסר במשילות .  הממשלה רוצה להחליט ?  תחליט .  לא רוצה ?  לא תבקש מאתנו לאנוס אותה לקיים את החלטותיה ". 
עוד בוואלה !  NEWSמבצע מגן צפוני :  חיזבאללה ניסה לחסום את תוואי המנהרות בגבול"הכי חשוב לי היה לברר מי רצח את אחי ":  אברג'יל מעיד בפרשה 512פרסום ראשון :  ארדן הציע לאלוף במיל' אבי מזרחי להתמנות למפכ"ל 
בגין גם תקף את חוק גירוש משפחות מחבלים , " הענישה הזו היא לא רק כלי שאיננו חוקי ,  אלא זה איננו כלי יעיל למאבק בטרור .  מבחינות מסוימות הוא ההפך ".  בסיום דבריו אמר בגין כי  " בניגוד לסיסמאות ,  ההצעות האלה משדרות דווקא חולשה ".  הוא פנה לנתניהו שישב בחדר הסיעה ואמר לו  " ממשלות בראשותך נלחמו ביעילות בטרור ,  וכך צריך להמשיך באחראיות מתוך הראייה הכללית האפשרית כפי שאנחנו בני אדם מסוגלים לה ". 
דבריו של בגין עוררו סערה גדולה בתוך ישיבת הסיעה ,  וגררו תגובות רבות מצד חברי מפלגתו .  ח"כ אורן חזן הזכיר כי יש לו הצעת חוק לגירוש משפחות מחבלים לעזה תוך שלילת האזרחות הישראלית ,  ותקף את בגין  " צריך להזכיר לך ",  הוא אמר , " להזכיר שאנחנו בתנועת הליכוד ולא במרצ או במפלגת אי הציונות ".  בהמשך אמר חזן כי אסור לקדם את החוק של הבית היהודי , " מספיק לתת לבית היהודי לעשות לנו סיבובים על הראש ". 
ח"כ ענת ברקו העירה כי  " אין צורך בחוק לגירוש משפחות מחבלים ".  לדבריה , " רבין גירש אנשי חמאס וג'יאהד ללבנון בלי שום חקיקה ".  ח"כ יואב קיש תקף את בגין ואמר לו כי  " חוק ההסדרה הוא גם חוק של הליכוד .  החוק לקח החלטת קבינט שהממשלה לא מצליחה לממש והוא שם את זה בחוק ".  
מי שסיכם את הדיון היה נתניהו שאמר ביחס לדברי בגין כי  " יש פה שאלה האם הכלי של הגירוש הוא אפקטיבי ?  אני משוכנע שבתוך יהודה ושומרון שזה יעיל ואפקטיבי .  אני חושב שתועלתו עולה על נזקו אבל הטענה של המשפטנים שזה נוגד את ההלכה המשפטית .  הדבר הזה יאותגר ,  זה ברור כשמש ,  ונראה לאן זה יגיע אבל אני משוכנע ביעילות של זה ".   הצעת החוק ל"גירוש משפחות מחבלים "  הינה הצעת חוק פרטית שהגיש חבר הבית היהודי מוטי יוגב ,  ולפיה ,  יוכל אלוף פיקוד המרכז בצה"ל לגרש את משפחת המחבל שפגע או ניסה לפגוע בבני אדם תוך שבוע ממועד הפיגוע ,  מאזור מגוריהם לאזור אחר ביהודה ושומרון וזאת  " במטרה להגביר את ההרתעה ".  ההצעה אושרה בתחילת השבוע בוועדת השרים לענייני חקיקה לאחר דיון ארוך בקבינט המדיני-ביטחוני בנושא שבו היועמ"ש אביחי מנדלבליט הביע התנגדות נחרצת לקידומו .  
חוק ההסדרה המכונה הצעת החוק  " ההתיישבות הצעירה ",  היא של ח"כ קיש וסמוטריץ' ומטרתה להסדיר את התנאים של שורת יישובים ביהודה ושומרון שממתינים להסדרה חוקית בהתאם להחלטת קבינט שהתקבלה בשנה שעברה .  החוק יאפשר לרשויות המוניציפליות להעניק תנאים מלאים ליישובים הללו ולהקפיא בהם את צווי ההריסה בתקופת הביניים עד שיסתיים תהליך ההסדרה .  

ח"כ בגין במתקפה על הממשלה :  מקדמת חוקים מופרכים ומתנערת מאחריות
בהקלטות שהגיעו לידי וואלה !  NEWS נשמע הח"כ בביקורת חריפה נגד ממשלת נתניהו בנושא חוק ההסדרה וגירוש משפחות מחבלים . " ראינו התנערות מאחריות שמתחייבת לפי חוק ".  אמר .  הדברים עוררו סערה בליכוד וראש הממשלה לא נשאר חייב : " אני משוכנע ביעילות של זה "
 
