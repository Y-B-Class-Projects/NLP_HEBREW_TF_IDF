נתניהו עונה לאולמרט : " לא ארכין ראש בפני העולם "
 ראש הממשלה לשעבר מתח ביקורת על ה"מלחמה "  שהכריז נתניהו עם הממשל האמריקני בעקבות ההסכם עם איראן .  נתניהו לא נשאר חייב : " בניגוד לעבר ,  יש לנו קול רם וברור בין האומות "
 התנצחות פומבית בין ראשי ממשלת ישראל בהווה ובעבר :  ראש הממשלה ,  בנימין נתניהו ,  השיב אמש  ( ראשון )  במרומז לביקורת שמתח על מדיניותו בכל הנוגע להסכם עם איראן ,  קודמו בתפקיד אהוד אולמרט .  נתניהו ,  המבקר באיטליה ,  פנה במהלך דברים שנשא בבית הכנסת הגדול ברומא לשגריר ארצות הברית בישראל ,  דן שפירו ,  שנכח במקום ואמר : " אנחנו זוכרים שארצות הברית הייתה ותמיד תהיה הידידה הקרובה ביותר של מדינת ישראל ".  
" בניגוד לאחרים ,  כשאני רואה שאינטרסים חיוניים לביטחונם של אזרחי ישראל נמצאים בסכנה ,  לא אשתוק ",  אמר נתניהו במהלך טקס הדלקת נר חמישי של חנוכה ,  וכמו השיב לדבריו של אולמרט . " קל מאוד לשתוק ,  קל מאוד לקבל טפיחות על השכם מהקהילה הבינלאומית ,  להרכין ראש ,  אבל אני מחויב לביטחון עמי ,  אני מחויב לעתיד מדינתי ,  ובניגוד לתקופות העבר ,  יש לנו קול רם וברור בין האומות ואנחנו נשמיע אותו כדי להתריע בזמן על הסכנה ". 
נתניהו רמז גם כי האפשרות לפעולה צבאית באיראן לא ירדה מהשולחן . " באשר לאיום מתממש ,  אנחנו נפעל נגדו בזמן אם צריך ",  הדגיש . " אני מבקש להסיר כל אשליה .  אירן חותרת להשיג פצצות אטום .  בזה היא מאיימת לא רק על ישראל ,  היא מאיימת גם על איטליה ,  אירופה והעולם כולו .  אין מה ללכת שולל אחרי מתקפת החיוכים .  באיראן יש משטר שתומך היום בטרור ,  מאפשר את טבח האזרחים בסוריה ,  ומחמש ללא הרף בטילים קטלניים את שלוחיו הטרוריסטים חמאס ,  חיזבאללה והג'יהאד האיסלאמי ". 
הוא הוסיף : " אסור שהמשטר המסוכן ביותר בעולם יקבל לידיו את הנשק המסוכן ביותר בעולם .  כפי שהתרענו ,  ואני אומר זאת בצער ,  משטר הסנקציות מתחיל להתרופף ובמהירות גדולה .  אם לא ייעשו צעדים של ממש - ובהקדם - הוא עלול לקרוס ,  ומאמצים של שנים ירדו לטמיון וללא כל תמורה אבל בה בעת אני אומר לכם ומתחייב בפניכם ברוח המכבים - לא נאפשר לאיראן לקבל יכולת צבאית גרעינית ".  
מוקדם יותר אתמול ביקר אולמרט את העימות הפומבי שיצר נתניהו ,  לדבריו ,  עם ארצות הברית בעקבות הסכם הביניים שנחתם בין המעצמות לאיראן בתחילת השבוע שעבר בז'נבה .  אולמרט אמר כי נתניהו  " הכריז מלחמה על הממשל האמריקני "  ורמז כי בתקופה שהיה ראש ממשלה היחסים עם ארצות הברית היו טובים יותר . " לא עלה על דעתנו לנהל קרב נגד בעל הברית מספר אחת של מדינת ישראל ,  או לשסות את הקונגרס בנשיא ,  דבר שהוא חסר תקדים ,  ושסכנתו ונזקיו גדולים לאין ערוך מההישגים הפוטנציאליים ",  אמר בכנס המכון למחקרי ביטחון לאומי בנושא ההסכם עם איראן .
 ראש הממשלה לשעבר הוסיף כי ישראל בראשותו ידעה  " לנהל את הדיון עם ארצות הברית ,  גם כאשר היו מחלוקות ,  אבל לעולם לא עשינו את הדברים באופן שעלולה להשתמע ממנו ,  חס וחלילה ,  גם אם אין כוונה כזו ,  איזושהי נימה פרובוקטיבית של התנגחות אישית עם האדם שרצונו הטוב ,  שתמיכתו במדינת ישראל ,  הם אולי הבסיס החשוב ביותר לאינטרס האסטרטגי של מדינת ישראל .  אנחנו צריכים להישמר מכל דבר שעלול להשתמע ממנו רצון להתנגח עם בעלת הברית הגדולה ביותר שלנו ". 
ח"כ הנגבי ,  לשעבר יו"ר ועדת חוץ וביטחון של הכנסת ,  התייחס לדברי אולמרט ואמר : " הניתוח שלך על ההסכם היה פחות משטחי .  בתקופת כהונתך ,  נעשתה פריצת דרך בתכנית הגרעין האיראנית .  המתקנים החשאיים הוקמו ,  והחלו להעשיר .  כשאתה עזבת את לשכת ראש הממשלה התכנית שלהם הייתה במקום הרבה יותר מתקדם .  אתה הפכת את ראש הממשלה לאויב העם ,  כאילו אין לנו את רוחאני וחמינאי - נתניהו הוא האויב ויש לחסל אותו ?  ". 
לפניות לכתב אמיר תיבון :  amir.tibon@walla.co.il
ההסכם עם איראן - סיקור מיוחד:אולמרט :  נתניהו הכריז מלחמה על הממשל האמריקנינשיא איראן רוחאני :  אין סיכוי שנפרק את מתקני הגרעיןעמידרור רומז :  אם ההסכם ייכשל ,  ניאלץ לתקוף באיראן
 ( עדכון ראשון :  21:08 )  

נתניהו עונה לאולמרט : " לא ארכין ראש בפני העולם "
 ראש הממשלה לשעבר מתח ביקורת על ה"מלחמה "  שהכריז נתניהו עם הממשל האמריקני בעקבות ההסכם עם איראן .  נתניהו לא נשאר חייב : " בניגוד לעבר ,  יש לנו קול רם וברור בין האומות "
 
