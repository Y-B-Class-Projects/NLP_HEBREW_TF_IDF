חרף איומי החרדים :  נתניהו אישר את עבודות הרכבת בתל אביב בשבת
הסיעות החרדיות דרשו לבטל את הקמת התחנה החדשה בעיר בסוף השבוע ,  אולם ראש הממשלה אישר אותן מאחר שדחייתן  " כרוכה בסכנת חיים ".  עבודות על מסילות אחרות יידחו .  נתניהו עקץ את שר התחבורה כץ :  העביר לחרדים מסרים לא נכונים
 ( עומס ברכבת בגלל קרון שעלה באש ,  אתמול )  
ראש הממשלה בנימין נתניהו הודיע הבוקר  ( שישי )  כי עבודות רכבת ישראל בנתיבי איילון יתקיימו בסוף בשבוע כמתוכנן - זאת בתום לילה מתוח של מגעים עם הסיעות החרדיות ,  שדרשו שיורה על ביטולן בשל השבת .  עבודות אחרות שתוכננו יידחו להמשך השבוע .  
לשכת ראש הממשלה פרסמה הודעה שבה בישרה על פתרון המשבר הקואליציוני שפרץ ,  שבמסגרתו  " כל העבודות שדחייתן כרוכה בסיכון חיים יתקיימו כמתוכנן ,  כולל זו בנתיבי איילון ".  ואולם ,  העבודות על מסילת הרכבת בקווים נתב"ג-מודיעין ובית יהושע-עתלית יידחו למועד אחר .  בנוסף לכך ,  הודיעה לשכת ראש הממשלה על הקמת ועדה שתהדק את התאום בין משרד התחבורה לסיעות החרדיות שבראשה יעמוד ראש הסגל בלשכת ראש הממשלה ,  יואב הורוביץ .  
גורמים במפלגות החרדיות אמרו לוואלה !  NEWS כי  " המשבר מאחורינו .  הודעת ראש הממשלה פורסמה בתיאום מלא איתנו .  מדובר בהישג שנתניהו מודיע על כך שעבודות שאינן מסכנות חיי אדם לא יבוצעו בשבת ויידחו .  נמשיך לשמור על כבודה של השבת ונבדוק אם הטענה שיש עבודות שדחייתן יובילו לסכנת חיים אכן נכונה .  אנחנו מברכים על הקמת הוועדה שבמסגרתה וכל לעצור את חילולי השבת ברחבי הארץ ".  לוואלה !  NEWS נודע כי גורמים בלשכת ראש הממשלה העבירו מסרים לחרדים שלא  " יחגגו ניצחון "  על ההחלטה .  
לקריאה נוספת:כך הפכה התימניאדה באילת לזירת התגוששות בין השרות רגב וגמליאלמצרים מנעה ממועצת הביטחון לאמץ את דוח הקוורטט  עקב לחץ פלסטינינתניהו בשיחות סגורות : " ברק מכשכש בזנב ובונה קאמבק "  
ביממה האחרונה התחוללה דרמה פוליטית סביב סוגית העבודות ברכבת .  ברקע הדברים מרחף מאבק הכוח המתוקשר בין נתניהו ושר התחבורה ישראל כץ סביב חלוקת הסמכויות בליכוד .  ראשי המפלגות החרדיות - שר הפנים אריה דרעי מש"ס ,  ושר הבריאות יעקב ליצמן וח"כ משה גפני מיהדות התורה - שלחו אתמול בערב מכתב דחוף לראש הממשלה שבו דרשו שייתן הודעה על הפסקת העבודות והתריעו ממשבר קואליציוני . " עבודות אלו ,  אם יבוצעו בהנחיית ממשלת ישראל תוך חילול השבת בפרהסיה ,  יהוו תקדים חמור מאוד והפרה בוטה של הסטטוס קוו ",  כתבו .  
בלשכת נתניהו שלחו את החרדים לדין ודברים עם שר התחבורה כץ .  הוא מצדו הבהיר כי מדובר בהחלטה שאינה בסמכותו ,  אלא בסמכות שר הרווחה חיים כץ האחראי על חוק שעות עבודה ומנוחה .  הוא קיים עמם שיחת ועידה שהוגדרה בסביבתו  " קשה ",  שבה הבהיר כי הוא לא מתכוון לבטל את העבודות ולצאת נגד חוות הדעת החד-משמעית של המשטרה .  היא קבעה כי קיום העבודות ביום חול עשוי לגרום ל"סכנה ממשית "  לחיי אדם ,  וכי ביטול העבודות הוא לא חוקי ויביא להתקוממות הציבור .  
בתגובה ,  אומרים בסביבת כץ ,  ראשי הסיעות החרדיות איימו עליו כי יאשימו אותו בציבור החרדי באחריות לעבודות .  לטענת מקורבי דרעי , " השיחה הקשה "  לא הייתה ולא נבראה ,  וכי ובמהלך השיחה כץ ניסה לשכנע שרק ראש הממשלה הוא שיכול להחליט על ביטול העבודות בשבת . " הרושם של ראשי הסיעות החרדיות הוא שהשבת נפגעת בשל המאבקים במזכירות הליכוד ",  בהתייחסם למאבק המתוקשר בשבוע שעבר בין נתניהו וכץ סביב חלוקת הסמכויות בליכוד ,  ברקע הניסיון של נתניהו וכץ לגלגל את המשבר אחד לשני .  
במהלך הערב פורסמה חוות דעת של היועץ המשפטי לממשלה אביחי מנדלבליט שקבעה כי אכן , " דרך המלך "  היא באמצעות הסמכות הנתונה בידי שר הרווחה ,  הממונה על חוק שעות עבודה ומנוחה .  ואולם ,  הובהר כי מדובר  " בהחלטה המצויה בסמכות הדרג המדיני ".  חיים כץ לא הגיב ,  וכך הכדור חזר לפתחו של ראש הממשלה  שלו יש אפשרות להורות על ביטול העבודות לאחר הצבעה טלפונית בממשלה .  
במקביל ,  ללשכת ראש הממשלה הועברה חוות הדעת המשפטית של המשטרה ,  שקובעת כי לפי המלצת ראש אגף התנועה ניצב ירון בארי ,  לא ניתן לחסום את הכביש באמצע שבוע בזמן פעילות של משרדים ומפעלים .  זאת משום שהחסימה תוביל לפקקי תנועה בכל אזור גוש דן וכי ביצוע העבודות בשבת עשוי לגרום לסכנה ממשית לחיי אדם .
 בלילה ראש הממשלה ניהל שיחות עם כל הגורמים בעלי העניין בניסיון לפתור את המשבר .  למחאת החרדים הצטרף גם שר החקלאות אורי אריאל מהבית היהודי ,  שאמר כי  " השבת היא ערך יהודי והקפדה של גופים ממלכתיים שלא לחללה נקבעה כבר בסטטוס קוו .  פגיעה של גוף ממשלתי בשבת זה דבר חמור ועלול להוביל למשבר פוליטי ".  
מנגד ,  ישראל ביתנו קראה לאפשר את העבודות . " אסור ששיקולים לא ענייניים יתערבו בשיקולים מקצועיים ויביאו לסיכון חיי אדם בכבישים ,  ולפגיעה בשגרת חייהם של מאות אלפי ישראלים ",  נמסר ממפלגתו של שר הביטחון אביגדור ליברמן . " מאז ומתמיד מדינת ישראל שומרת על השבת ומכבדת אותה ,  תוך התנהלות עניינית וביצוע עבודות חיוניות .  יש להמשיך ולשמור על כך ולקיים את העבודות כמתוכנן ". 
בהודעה שפורסמה הבוקר נתניהו הודיע על פתרון המשבר ,  אך לא שכח לעקוץ את כץ .  בהודעה מלשכתו יש הטלת אחריות ברורה על שר התחבורה ,  ונאמר כי  " לאחר שהסיעות החרדיות גילו כי בניגוד למסרים שהועברו אליהן ממשרד התחבורה מתבצעות בשבת עבודות תשתית של רכבת ישראל ,  הגיעה הקואליציה לסף משבר ".  
בשבוע שעבר כץ העביר החלטה דרמטית במזכירות הליכוד ,  הגוף המנהל של התנועה ,  שמחזקת את כוחה של המזכירות  בראשה עומד כץ ,  ומחלישה את כוחו של נתניהו ,  יור התנועה .  נתניהו זעם על המהלך ואף איים לפטר את כץ בתגובה ,  וכץ נאלץ להתקפל ולחזור בו ולהביא למזכירות הצבעה על ביטול ההחלטה ,  שאושרה מוקדם יותר השבוע .
  ( עדכון ראשון :  9:00 )  

חרף איומי החרדים :  נתניהו אישר את עבודות הרכבת בתל אביב בשבת
הסיעות החרדיות דרשו לבטל את הקמת התחנה החדשה בעיר בסוף השבוע ,  אולם ראש הממשלה אישר אותן מאחר שדחייתן  " כרוכה בסכנת חיים ".  עבודות על מסילות אחרות יידחו .  נתניהו עקץ את שר התחבורה כץ :  העביר לחרדים מסרים לא נכונים

