נתניהו יגלה בקרוב אם קמפיין ההפחדה השתלם
ישראל כבר עשתה כמעט כל מה שביכולתה כדי לעכב את הסכם הגרעין עם איראן ,  ולא ברור מה עוד אפשר לשלוף מהכובע .  עם זאת ,  בכירים בירושלים עדיין מקווים להפתעה של הרגע האחרון
הסבב האחרון של שיחות הגרעין ,  שנפתח אמש  ( שלישי )  בווינה בירת אוסטריה ,  היה אמורות להיות רגע השיא בקמפיין שמנהל ראש הממשלה בנימין נתניהו .  זה שנים שנתניהו מזהיר את העולם מפני פשרה גרועה עם האיראנים ,  מטיף מעל כל במה על הסכנה של פריצה איראנית מהירה לעבר פצצה ,  ומנהל מלחמה חסרת תקדים בנושא עם נשיא ארה"ב ברק אובמה .  אלא שבימים האחרונים ,  לשכת רה"מ עסוקה מן הסתם במתיחות הביטחונית בירושלים יותר מאשר בבלימת הפייסנות המערבית הזוחלת מול האיראנים .  
לתגובה השקטה והכמעט-אדישה של ירושלים לשיחות בווינה ,  שעשויות להוביל בתוך ימים ספורים לחתימה על הסכם היסטורי שיסיר את הסנקציות מעל טהראן ,  יש שתי סיבות עיקריות .  הסיבה הראשונה היא שישראל כבר עשתה כמעט כל מה שביכולתה כדי לעכב את דהירת הרכבת הדיפלומטית ;  היא קיימה דיאלוג שוטף עם שש המעצמות ,  ובעיקר עם ארה"ב וצרפת ,  בניסיון להביא להקשחת עמדתן .  היא הפעילה בשלט-רחוק חברי קונגרס בוושינגטון ,  בניסיון כושל להטיל עיצומים נוספים על איראן ,  וניהלה מאמץ הסברתי רחב היקף לחשיפת  " פרצופו האמיתי "  של שלטון רוחאני ,  הנחשב למתון .  לא ברור מה עוד אפשר לשלוף מהכובע .
 עוד על הגרעין האיראני ועל השיחות המכריעות"קשה ,  אך אפשרי ":  שיחות הגרעין האיראני לקראת הכרעהבזמן המו"מ :  רוסיה ואיראן סיכמו על בניית 8 כורים חדשיםחיים סבן : " להפציץ את האיראנים הבני זונות "  
הסיבה השנייה ,  והמהותית יותר ,  היא שבירושלים מאמינים ,  או לפחות מקווים ,  שההסכם הרע שנתניהו מזהיר ממנו פעם אחר פעם ,  לא יושג בימים הקרובים .  ההערכה הרווחת בקרב הבכירים המעטים בירושלים שעדיין עוסקים בסוגיה האיראנית ,  היא שהפערים בין הצדדים גדולים מדי ,  ולא ניתנים לגישור עד לתאריך היעד לסיום המו"מ ב-24 בנובמבר  ( יום שני )  .  גם האמריקנים ,  שבשבועות האחרונים השמיעו קולות אופטימיים ,  שמרו אמש על זהירות .  בתידרוך לכתבים המסקרים את השיחות אמר גורם בכיר במחלקת המדינה כי  " ניתן להגיע להסכם ,  אבל זה יהיה קשה ".  האיראנים ,  כהרגלם ,  משדרים לפחות פומבית שהם מקשיחים עמדות ומוכנים לשאת במחיר הכישלון .  
אם לא ייחתם הסכם בסבב השיחות הנוכחי ,  הצדדים עשויים להסכים על הארכה .  בירושלים מקווים בשקט שהארכה תוביל להקשחת עמדות בשני הצדדים :  המערב ,  בגלל לחץ מחודש מצד הקונגרס והסנאט שבשליטת הרפובליקנים ,  ואילו האיראנים  בשל התנגדותם הקולנית של השמרנים למהלכים שמוביל הנשיא רוחאני .  במצב כזה ,  ישראל לא תצטרך להתערב מעבר לשליחת מסרי עידוד לחבריו של נתניהו בגבעת הקפיטול ,  ושני הצדדים כבר יחסלו בעצמם את הסיכויים לפשרה .  זה תסריט ריאלי ,  אבל הוא רחוק מלהיות מובטח . " באותה מידה שיכולה להיות הארכה ,  יכול גם להיחתם ההסכם .  אנחנו עוקבים אחרי זה בעניין ,  אבל אי אפשר להסיק מסקנות נחרצות כרגע ",  אמר בכיר ישראלי בשיחה עם וואלה !  חדשות .  
בנוסף לדיון על מתקני הגרעין החשאיים ,  נקודת המחלוקת העיקרית בין המעצמות לאיראן היא כמות הסרכזות  ( הצנטריפוגות )  שהמדינה תוכל לשמור ,  ומה יעלה בגורלן של אלה שעליהן היא תיאלץ לוותר .  בכירים ישראלים מביעים זה כמה חודשים חששות שארה"ב ושאר המעצמות יתפשרו עם איראן בסוגיות שונות ,  מתוך שאיפה להפוך את איראן לשותפה מרכזית במאבק נגד ארגון הטרור הסוני  " המדינה האיסלאמית "   ( דאעש )  ,  שמאיים על איראן השיעית . " אובמה קיבל החלטה אסטרטגית להפוך את איראן לשותפה מרכזית של ארה"ב באזור ,  ולהיעזר בה לפיתרון המשברים בסוריה ,  בעיראק ,  בתימן ובזירות נוספות ",  אמר בשבוע שעבר לוואלה !  חדשות גורם מדיני בכיר בישראל .  
שר החוץ האמריקני ,  ג'ון קרי ,  שוחח השבוע בטלפון עם ראש הממשלה נתניהו ,  ועידכן אותו בעמדה האמריקנית ערב חידוש השיחות .  לפני החתימה על הסכם הביניים עם איראן ,  בנובמבר שנה שעברה ,  פרץ בין השניים עימות מילולי קשה בעת ביקור חטוף של קרי בארץ ,  בדרכו לשיחות שנערכו בז'נבה .  נתניהו הגיע אז במיוחד לנתב"ג כדי לפגוש את קרי ,  ורגע לפני תחילת הפגישה יצא למצלמות והמטיר אש וגופרית על ממשל אובמה .  בהמשך ,  הפגין אדישות וזלזול כלפי קרי ,  עד ששר החוץ נאלץ להורות לכל העוזרים והיועצים משני הצדדים לצאת מהחדר ולהותיר את המנהיגים בארבע עיניים ,  כדי לצמצם את המתח והמבוכה .  
מאז אותה פגישה מתוחה הספיקו השניים להתפייס ,  לריב ולהתפייס שוב ,  וכיום קרי הוא למעשה החבר האחרון של נתניהו בממשל - יוצא הדופן שלא מאשים אותו בלעדית בכישלון השיחות עם הפלסטינים ,  והיחיד שבאמת הזדעזע מהכינויים השערורייתיים שהשמיעו מקורבי אובמה בראיון המפורסם לג'פרי גולדברג .  נתניהו נזהר כעת יותר מבעבר בכבודו של קרי ,  אבל אם תיווצר ההזדמנות ,  הוא לא יהסס להיכנס לעימות חזיתי נוסף עם ממשל אובמה בנושא הסרת הסנקציות .  ניסיונות ריכוך של קרי יכולים לעכב את ההתנגשות ,  אבל לא למנוע אותה .
 לפניות לכתב אמיר תיבון :  amirtibon@gmail.com 

נתניהו יגלה בקרוב אם קמפיין ההפחדה השתלם
ישראל כבר עשתה כמעט כל מה שביכולתה כדי לעכב את הסכם הגרעין עם איראן ,  ולא ברור מה עוד אפשר לשלוף מהכובע .  עם זאת ,  בכירים בירושלים עדיין מקווים להפתעה של הרגע האחרון

