שבטי ישראל - גם בקלפי :  מדוע ברגע האמת אנו  " חוזרים הביתה "? 
הקריאה של נתניהו לליכודניקים  " להציל את הבית "  הצליחה תוך ימים בודדים להשיג לו ניצחון מוחץ בבחירות .  הסוקרים הופתעו ,  אולם עבור המומחים החוקרים דפוסי הצבעה היה זה ברור : " זאת הסיבה שמאז 1977 אין פה מהפכות גדולות "
 למרות שעבור אזרחים רבים ,  הניצחון המוחץ של מפלגת הליכוד בראשות בנימין נתניהו הגיע כהפתעה ,  בבוקר שלאחר לילה דרמטי ,  עם מדגמים שחזו שוויון בינה לבין המחנה הציוני ,  חוקרי המפה הפוליטית קיבלו את הבשורה באדישות גמורה . " באופן עקרוני ישראל מחולקת לשבטים ,  וגם אם למצביעים יש התלבטות ,  ברגע האמת השבטים בדרך כלל 'חוזרים הביתה' ",  הסביר ד"ר דודי מקלברג מהחוג למדעי המדינה ותקשורת ,  המכללה האקדמית עמק יזרעאל .
 לדבריו , " זאת הסיבה ,  למשל ,  שברגע שנתניהו קרא לבני שבטו 'ליכודניקים שובו הביתה' או 'תצילו את הבית ,  אם לא ,  יחליפו לנו את השלטון' ,  הוא השיג תוצאה מרשימה בארבעה ימים בלבד ".  מקלברג טוען כי רובנו מצביעים לאותן המפלגות שההורים שלנו הצביעו להן ,  או ש"הקבוצה השבטית "  שלנו מצביעה להן - ובכל זאת הסוקרים לא מצליחים לפצח את זה . 
" הבחירות הקודמות היו קלות כי היה ברור שהליכוד מרכיב את הממשלה ,  אבל בכל פעם שיש תוצאות שהן כאילו צמודות ,  הם לא מצליחים לפצח את קוד החברה הישראלית ,  ולא מבינים את השבטיות שלה ,  את הלבטים ",  הוסיף מקלברג . " זאת הסיבה שמאז 1977 אין פה מהפכות גדולות ".  מומחים נוספים הסבירו כי דפוסי ההצבעה בארץ נשמרים לאורך השנים ,  ולכן ,  למשל ,  מפת חלוקת תוצאות ההצבעות לפי יישובים ,  אותה מפרסמת ועדת הבחירות לכנסת בתום כל מערכת בחירות ,  לא יעילה בפיצוח מערכת קבלת ההחלטות הפוליטית של האזרח הישראלי .
 בחירות 2015 || סיקור מיוחד בוואלה חדשות:נקמת  " מנשקי המזוזות והקמעות ":  הדרום המליך את נתניהובדרך לממשלת ימין : " איך אפשר לנצח כשיש לך גרבוז ? "התל אביבים ששוקלים לרדת מהארץ : " יום של דיכאון "  
פרופסור אשר כהן ,  מומחה לפוליטיקה ישראלית מאוניברסיטת בר אילן ,  טוען כי נתוני ההצבעה במערכת הפוליטית הזאת משחזרים את מה שאירע בשנות ה-80 . " גם אז ,  כמו היום ,  אנחנו רואים שתי מפלגות גדולות  'המערך מול הליכוד' ושני המתאמים הבולטים - המתאם העדתי ומתאם המצב הסוציו-אקונומי של הבוחרים השפיע ובלט בתוצאות ".  
לדבריו , " המתאם הסוציו-אקונומי מחולק כמובן לפי יישובים - אם בפריפריה בפעם הקודמת הבית היהודי השיג הישגים יפים ,  והצליח למשוך מהליכוד קולות ,  אז הפעם הזאת הבית היהודי ירד בשליש בכל הארץ ,  אבל בפריפריה הוא ירד בחצי - הרבה יותר מאשר במקומות אחרים .  הליכוד לקחו לו .  הליכוד למעשה משך מכל מפלגות הגוש שלו .  אין מפלגה שלא סבלה מזה הפעם "   .  
הוא טוען כי  " נתוני ההצבעה אינם נשענים רק על עקרון ההצבעה השבטית ,  אלא על שילוב בין דפוסי הצבעה שונים ".  לדבריו , " אפשר לראות את זה בבירור במערכת הבחירות הקודמת .  המכון הישראלי לדמוקרטיה ביצע מחקר שהראה שההצבעה של האזרחים הייתה תלוית מנהיגים והשנה התקבלו תוצאות הפוכות - הצבעה תלוית מפלגות ומצעים .  ולמה ?  כי בפעם הקודמת היו שני פרצופים חדשים ומרעננים - לפיד ובנט - והם רכבו על הכריזמה שלהם .  כחלון הוא השחקן היחיד שכביכול חדש במשחק הפעם ,  אבל הוא לא רוכב על כריזמה ,  אלא על ההישג הבולט שלו שהוא רפורמת הסלולר .  מינה צמח אמרה לפני שבועיים שכששאלה את הבוחר בסקרים מה משפיע עליו בבחירה ,  עלה שהסקרים עצמם משפיעים עליו באופן ישיר .  באמת ראינו כיצד בשבוע האחרון הליכוד עלה ,  בעקבות הקמפיין הנרחב שלהם על רקע מצבם הגרוע בסקרים ". 
עוד אמר כי  " אנחנו רואים גם הצבעה שבטית כמובן ,  אבל בשביל זה צריכים אוכלוסייה מיוחדת .  זה בולט באמת בקרב הדתיים ,  החרדים ,  הערבים ,  אבל גם בקרב ה"אחוסלים "  - שבט שהוגדר על די הסוציולוג ברוך קירמלינג המנוח בספרו 'קץ שלטון האחוסלים' לפני עשור .  הכוונה היא לאשכנזים ,  חילונים ,  ותיקים וסוציאליסטים לאומיים ,  הבוחרים כמובן במפלגות השמאל .  זה מושג שמשרת סוציולוגים רבים בניתוח עקרון השבטיות בהצבעה .  אנחנו רואים גם אמירות שבטיות מפורשות במערכת הבחירות הנוכחית ,  כמו נאומו של גרבוז הלועג לשבט אחד או תומכי המחנה הציוני שכתבו בפייסבוק לבני השבט השני - הצבעתם נתניהו ,  חפשו אותנו כשתדברו על סולידריות' ".  
פרופסור תמיר שפר ,  מומחה לתקשורת פוליטית והתנהגות בוחרים באוניברסיטה העברית ,  הסביר כי המרכיב העדתי ממלא תפקיד משמעותי בבחירה שלנו בקלפיות .  עם זאת ,  כיום כ-80% מהמצביעים נולדו בארץ ,  או שהוריהם ממוצא מעורב ,  ולכן קשה לאסוף נתונים ברורים . 
" המרכיבים שאנחנו מתבססים עליהם הם הדתיות והמרכיב הפרסונלי ",  הוסיף פרופ' שפר . " אנחנו יודעים שחילונים מצביעים למרכז ולשמאל ,  ורוב הקהל המסורתי והדתי מצביע ימין .  גם אם אלה סטיגמות ידועות ,  זה לא אומר שהן לא נכונות ,  ומחקרים סטטיסטיים פשוטים מוכיחים את זה ".  שפר הבהיר כי דפוסי הצבעה דומים קיימים גם במדינות אחרות .  בארצות הברית ,  למשל ,  פרוטסטנטים רבים נוטים להצביע לרפובליקנים בשיעורים מאוד גבוהים . 
" המרכיב הפרסונאלי ,  אותו בדקנו בבחירות הקודמות ,  הראה שההצבעה הופכת להיות תלוית מנהיג ולא מפלגה ",  הסביר .  לטענתו של שפר ,  למרות שאנחנו מצביעים לפי קבוצת השייכות הדתית-תרבותית שלנו ,  קיים מעבר בין מפלגות אותו הגוש בשיעור גבוה יחסית .  לדבריו , " בישראל ,  התנודתיות מתקיימת בין המפלגות בתוך הגושים ,  אבל היא בין הגבוהות ביותר בהשוואה למדינות המפותחות ".  
ד"ר מקלברג מסכים עם הערכתו של פרופ' שפר בנוגע לתנודתיות הגדולה בתוך הגושים .  מקלברג אבחן את הגושים השונים ,  החל מ"השבט החרדי ,  המחולק למזרחי ולאשכנזי ",  דרך  " השבט המקופח ",  שבוחר בליכוד ,  אשר  " עד היום מתייחסים אליו כסוג ב' חברתית ותרבותית "  וחלקים ממנו עברו להצביע למפלגת כולנו בראשותו של משה כחלון בבחירות האחרונות ,  וכלה ב"שבט המתנחלים ",  המצביע לבית היהודי ,  גלגולו העכשווי של מפד"ל .
 בנוגע להצלחתה חסרת התקדים של הרשימה המשותפת ,  המורכבת מחד"ש הערבית-יהודית ומשלוש המפלגות הערביות בל"ד ,  רע"ם ותע"ל ,  אמר מקלברג : " עצם אחוזי ההצבעה הגבוהים במגזר הערבי הוא דוגמא קלאסית למגזר שלם שמתאחד להמשך קיום השבט הגדול ".  לדבריו , " הציבור הישראלי מסתכל על שבט הערבים כשבט אחד ,  אבל השבט הערבי מאוד מפוצל ".   
" יש גם את השבט האשכנזי-האליטיסטי ,  שלא מבין למה האנשים שהם נחותים בעיניו ,  מה שהוא מגדיר 'מנשקי המזוזות והקמעות' השתלטו על המדינה ",  הוסיף מקלברג . " זאת ,  למרות שהוא עדיין האליטה בעיני עצמו ,  ועדיין שולט פה בכלכלה - אבל האנשים שהוא מזלזל בהם מחליטים עבורו איך המדינה תראה ".  עם זאת ,  לדברי מקלברג ,  בבחירות האחרונות היה ניתן לראות סחף מסוים מ"שבט המתנחלים "  לכיוון מפלגת יחד בראשותו של אלי ישי ,  בשל איחוד הכוחות עם ברוך מרזל .  כמו כן ,  ש"ס של אריה דרעי הצליחה לסחוף אחריה בוחרים חילוניים וערבים .  
לטענתו של מקלברג , " יאיר לפיד היא תופעה אחרת לגמרי ,  כי זו מפלגה שניזונה כולה מראש מפלגה כריזמטי .  גם הוא חלק מהשבט הלבן ובן לאליטה ,  והוא לוקח בוחרים מהשמאל ".  תופעה ייחודית נוספת היא  " שבט המהגרים מברית המועצות לשעבר ",  שהדור הראשון שלו הצביע כולו למפלגות רוסיות ,  אולם דור ההמשך שנולד בארץ ורואה עצמו ישראלי קשה לסיווג . " כשבט ,  הוא הולך ונחלש ,  ודור ההמשך מצביע על פי קריטריונים ישראלים שקשה לשים עליהם את האצבע ",  אמר .  
פרופ' אבי דיסקין ,  מומחה להתנהגות בוחרים מהאוניברסיטה העברית ,  הסכים עם התיאוריה העדתית ואמר כי 70% מהאוכלוסייה מצביעים לפי  " השתייכות שבטית ".  התנודה בין המפלגות ,  אם בכלל ,  מתרחשת לדבריו רק בתוך המחנות עצמם . " אולי נראה תנודתיות מש"ס לליכוד ומהליכוד לש"ס אבל הבוחרים האלו לא יצביעו למרצ ",  הוא אמר . " 30% הנותרים מסוגלים לדלג מהימין למרכז ,  והפוך ,  מסיבות שונות כמו מבנה אישיותי ,  אירועים במהלך מערכת הבחירות ,  אירועים פוליטיים ,  אירועים ביטחוניים ובכלל .  אבל הרוב המכריע של הציבור הישראלי לא נייד בין המחנות ,  אלא בתוך המחנות ,  אם בכלל .  העוברים בין המחנות מתקזזים ולכן אין כמעט שינוי .  הדבר נכון משנות ה-80 וגם השנה אנחנו רואים את זה בבירור ". 
פרופ' דיסקין התייחס גם לעלייה בשיעור המצביעים . " כשיש מערכת בחירות צמודה ,  שיעור ההשתתפות עולה ,  זה חוק אוניברסאלי ,  וזה מה שקרה אצלנו .  וחוק שני מדבר על שיעור השתתפות גבוה יותר בקרב שכבות סוציו-אקונומיות גבוהות מאשר אלו הנמוכות .  אבל בבחירות האלו קרה דבר מיוחד ,  שיעורי ההשתתפות של הצפונים לעומת הדרומים הצטמצם .  הפער קטן ברמה ניכרת בשל הזדעקות לדגל ". 
לפניות לכתבת :  revital.blumenfeld@walla.com 

שבטי ישראל - גם בקלפי :  מדוע ברגע האמת אנו  " חוזרים הביתה "? 
הקריאה של נתניהו לליכודניקים  " להציל את הבית "  הצליחה תוך ימים בודדים להשיג לו ניצחון מוחץ בבחירות .  הסוקרים הופתעו ,  אולם עבור המומחים החוקרים דפוסי הצבעה היה זה ברור : " זאת הסיבה שמאז 1977 אין פה מהפכות גדולות "
 
