נתניהו לאובמה :  הניצחון - הבעת אמון במנהיגותך
ראש הממשלה ,  שהדף מוקדם יותר דיווחים אודות דאגתו מבחירתו של אובמה לכהונה נוספת כנשיא ארה"ב ,  שוחח עמו בטלפון ובירך אותו על נצחונו : " נקדם את השלום והביטחון באזור "
 מתחילים ברגל ימין :  ראש הממשלה ,  בנימין נתניהו ,  שוחח הערב  ( חמישי )  בטלפון עם נשיא ארצות הברית ברק אובמה ובירך אותו על נצחונו בבחירות .  בשיחה בין השניים אמר נתניהו לאובמה כי בחירתו הייתה  " הצבעת אמון "  במנהיגותו . " נמשיך בעבודה המשותפת מול האתגרים הגדולים הניצבים בפני ארצות הברית וישראל ,  ונקדם את השלום והביטחון באזור ",  אמר נתניהו .
 מוקדם יותר היום הדף נתניהו טענות לפיהן בירושלים מודאגים כי היחסים בין ישראל לארה"ב יוסיפו להחמיר עם בחירתו של אובמה לכהונה שנייה . " הברית איתנה ,  יש שותפות אסטרטגית ושיתוף פעולה בכל התחומים ",  אמר נתניהו , " אמשיך לעבוד עם הנשיא אובמה בכל הנושאים שנוגעים לביטחון אזרחי ישראל ".  כמו כן ,  התייחס נתניהו לטענות יריביו כי  " הימר על הסוס הלא נכון "  ופגע ביחסים בין המדינות . " אני שומע קולות בימים האחרונים ,  דווקא מתוכנו ,  שמנסים לסכסך בין ישראל לארצות הברית .  זה לא יעזור להם ",  אמר .  
אתמול בירך גם נשיא המדינה ,  שמעון פרס ,  על ניצחון אובמה בבחירות . " לבחירות בארצות הברית יש השלכה מיוחדת על המזרח התיכון והשלכה מיוחדת על ישראל ,  כמו על העולם כולו ",  אמר פרס . " פגשתי את הנשיא אובמה פעמים רבות .  יש לי מלוא ההערכה אליו .  הוא אדם יוצא דופן ,  שמייצג את העתיד ודואג לרווחת הכול ולשלום בעולם ".  הנשיא ,  השוהה ברוסיה בטקס קבלת תואר פרופסור לשם כבוד מהאקדמיה הרוסית למדעים ,  הוסיף : " אובמה נבחר במערכת בחירות דמוקרטית רצינית ומכובדת משני הצדדים ,  והמעקב אחר הבחירות היה מסע מרתק ".  כמו כן ,  שיגר פרס מברק ברכה לאובמה ,  ובו הביע שביעות רצון מפעילותו ותקווה להמשך שיתוף פעולה .  
לקריאה נוספתחשאי בחמישי :  מי שניסה להשפיע יהפוך לחסר השפעהנתניהו למבקריו : " הברית עם ארצות הברית איתנה"לא ינקום ולא ינטור ?  יחסי אובמה ונתניהו שוב במבחן
לפניות לכתבת :  tal_sh@walla.net.il 

נתניהו לאובמה :  הניצחון - הבעת אמון במנהיגותך
ראש הממשלה ,  שהדף מוקדם יותר דיווחים אודות דאגתו מבחירתו של אובמה לכהונה נוספת כנשיא ארה"ב ,  שוחח עמו בטלפון ובירך אותו על נצחונו : " נקדם את השלום והביטחון באזור "
 
