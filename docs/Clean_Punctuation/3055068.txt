מסתמן :  רוב עובדי התאגיד לא יפוטרו  וישולבו בגוף החדשות הנפרד
לפי ההסכמות ,  עובדי התאגיד ייקלטו בתאגיד החדשות החדש שיוקם ,  יחד עם עובדים נוספים מרשות השידור .  בהמשך תמונה הנהלה חדשה על ידי ועדה בראשות שופט ,  שתחליט מי מבין העובדים יפוטרו
מרבית עובדי תאגיד השידור הציבורי לא יפוטרו אלא ישולבו בתאגיד החדשות החדש שיוקם  כך עולה מדיונים מקצועיים שנמשכו ארבעה ימים בין משרד האוצר ,  המשפטים והתקשורת .  זאת ,  בניסיון לגבש את המתווה שעליו הסכימו ראש הממשלה בנימין נתניהו ושר האוצר משה כחלון בשבוע שעבר והביא לסיומו את המשבר הקואליציוני סביב השידור הציבורי .  
במסגרת המתווה המקורי ,  סוכם כי עובדי חטיבת החדשות של התאגיד יפוטרו אך בדיונים המקצועיים בימים האחרונים התגלו קשיים תקציביים ומשפטיים במתווה .  לפי ההסכמות המסתמנות ,  בשלב ראשון עובדי התאגיד ייקלטו בתאגיד החדשות החדש ,  יחד עם עובדים נוספים מרשות השידור .  לתאגיד החדשות החדש תמונה הנהלה חדשה על ידי ועדה בראשות שופט ,  שתחליט בהמשך מי מבין העובדים יפוטרו .
 לקריאה נוספת:כשמוישה הפנה לביבי כתף קרה :  המתיחות בין נתניהו לכחלון נמשכתמתווה התאגיד :  המשנה ליועץ המשפטי לממשלה מתנגד להסכםמנכ"ל משרד מבקר המדינה :  נאיץ את הבדיקה בנושא השידור הציבורי 
מאז תחילת השבוע ,  אחרי שהושגו ההסכמות הפוליטיות בין נתניהו וכחלון ,  עסקו הצוותים המקצועיים בגיבוש ההבנות לתזכיר חוק ממשלתי שצפוי להיות מופץ בימים הקרובים לקראת ישיבת הממשלה ביום ראשון .  הכנסת תכונס אחרי חג הפסח ב-19 באפריל לכינוס פגרה מיוחד שבו תזכיר החוק צפוי להיות מאושר בקריאה ראשונה .  
במהלך הדיונים המקצועיים התגלו חורים לא מעטים בהסכמות המקוריות ,  שגובשו על ידי מנכ"ל משרד האוצר שי באב"ד ומנכ"ל משרד התקשורת מומו פילבר ובין היתר עלו שאלות תקציביות ומשפטיות שהקשו על יישום המתווה המקורי .  לפי המתווה החדש המסתמן ,  לא כל עובדי התאגיד יפוטרו ,  ורשות השידור תיסגר לגמרי עד ה-15 במאי .
 עם זאת ,  לראשי התאגיד - אלדד קובלנץ וגיל עומר - לא יהיה כל קשר לתאגיד החדשות ,  ותמונה לו הנהלה חדשה ,  שעשויה להחליט על פיטורים נוספים מבין בכירי התאגיד .  הפשרה תמנע את ההשלכות התקציביות של פיטורים המוניים של עובדי התאגיד ,  אך גם עשויה לסרבל ולייקר את עלות הפעילות של תאגיד החדשות החדש .  
תזכיר החוק צפוי להיות מאושר ביום ראשון הקרוב בישיבת הממשלה ,  ולאחר מכן להגיע לכנסת לקריאה ראשונה לאחר חג הפסח .  יו"ר הקואליציה דוד ביטן אמר בימים האחרונים כי הוא מתכוון להקים ועדה מיוחדת בכנסת לדיונים בחוק החדש כדי לעקוף את ועדת הכלכלה ,  שבראשה יושב נציג האופוזיציה ,  ח"כ איתן כבל  ( המחנה הציוני )  .  כבל פנה אתמול ליו"ר הכנסת וליועץ המשפטי של הכנסת איל ינון בדרישה שלא להוציא את החוק מידי ועדת הכלכלה .
" תחום התקשורת מצוי בתחום אחריותה הבלעדי של ועדת הכלכלה ולא ייתכן שכל פעם שהקואליציה תחליט לרמות את המנהל התקין שומרי הסף המשפטיים יאפשרו זאת ",  כבל כתב .  בתשובתו של היועץ המשפטי ינון למכתבו של כבל קיבלו את הטענה וציינו כי  " המלצת הלשכה המשפטית תהייה כי ההצעה תועבר לוועדת הכלכלה ,  שכן כך ראוי ורצוי שיהיה ". 
 ( עדכון ראשון :  21:52 )  

מסתמן :  רוב עובדי התאגיד לא יפוטרו  וישולבו בגוף החדשות הנפרד
לפי ההסכמות ,  עובדי התאגיד ייקלטו בתאגיד החדשות החדש שיוקם ,  יחד עם עובדים נוספים מרשות השידור .  בהמשך תמונה הנהלה חדשה על ידי ועדה בראשות שופט ,  שתחליט מי מבין העובדים יפוטרו

