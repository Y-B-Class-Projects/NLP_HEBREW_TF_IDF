ג'וליאני :  למרות הביקורת - נתניהו חייב לנאום בקונגרס
ראש עיריית ניו יורק לשעבר התארח במרכז למורשת בגין יחד עם ראש הממשלה ,  והביע תמיכה בהחלטת נתניהו לנאום בקונגרס האמריקני : " אין לו ברירה אחרת ,  כל ראש ממשלה כאן מוכרח לעמוד איתן נגד איראן "
 ראש הממשלה בנימין נתניהו התארח אמש  ( שני )  במרכז למורשת בגין רבין יחד עם ראש עיריית ניו יורק לשעבר רודי ג'וליאני .  במהלך הביקור הביע ג'וליאני תמיכה בביקורו הצפוי של נתניהו בקונגרס ,  חרף הביקורת כלפיו בנושא . " אני מעריץ את החלטתו של נתניהו לדבר על הנושא האיראני ואני מאמין שאין לו ברירה אחרת ",  אמר .
 לדבריו ,  נתניהו נוהג בצורה נחושה לאור הנסיבות הקיימות . " כל ראש ממשלה כאן חייב לעמוד איתן נגד איראן .  אם מישהו מאיים להרוס אתכם ,  אתם לא נותנים לו את הנשק ,  אלא אם כן יש לכם בעיה .  מנהיג חייב לעמוד נגד כך .  זה מה שמנחם בגין ורונלד רייגן ,  שניהם גיבורים שלי ,  היו עושים ",  סיפר .
 ג'וליאני הוסיף : " אזרחי ישראל צריכים לדעת שארצות הברית היא דמוקרטיה ויש בה ,  כמו כאן בישראל ,  דעות שונות .  אך ישנה גם תמיכה גדולה מאוד בישראל בעמדה שהסכם עם איראן חייב למנוע מאיראן כל יכולת גרעינית .  אין לי ספק מה רייגן היה אומר :  'נשק גרעיני לא צריך להיות בידיהם של אנשים לא אחראיים ,  בטח לא בידי הממשל האיראני המסוכן' ". 
לקריאה נוספת :  המבקר יפרסם את הדוח על מעון ראש הממשלה חודש לפני הבחירותביקורת על נתניהו בארה"ב : " מקדם מהלך הרסני למען הרפובליקנים"נתניהו ביקר פצועים מהתקרית : " אנו תחת מתקפה איראנית "  
נתניהו בירך את ג'וליאני ,  שכיהן כראש עיר במהלך אסון התאומים ,  על הגעתו לישראל . " הוא מנהיג אמתי .  אני שמח לארח אותו כאן ,  במרכז למורשת בגין ,  כדי להציג בפניו את חייו של מנהיג דגול של מדינת ישראל ,  שגילה גם הוא נחישות גדולה במאבק נגד הטרור ומול איומים קיומיים על מדינת ישראל ",  אמר .
" הביקור הזה מגיע בעיתוי מיוחד ,  משום שהולך ומתגבש הסכם אפשרי בין המעצמות לבין איראן - הסכם שיסכן את מדינת ישראל ",  קבע נתניהו .  זאת ,  מאחר שההסכם  " משאיר בידי איראן יכולות לייצר הרבה פצצות גרעין .  הוא הסכם שמסוכן לא רק לנו ,  אלא גם לעולם כולו .  האחריות שלי היא לעשות כל מה שביכולתי כדי למנוע הסכם כזה .  זו מורשת בגין ואני הולך בעקבותיה ". 
 ( עדכון ראשון :  20:40 )  

ג'וליאני :  למרות הביקורת - נתניהו חייב לנאום בקונגרס
ראש עיריית ניו יורק לשעבר התארח במרכז למורשת בגין יחד עם ראש הממשלה ,  והביע תמיכה בהחלטת נתניהו לנאום בקונגרס האמריקני : " אין לו ברירה אחרת ,  כל ראש ממשלה כאן מוכרח לעמוד איתן נגד איראן "
 
