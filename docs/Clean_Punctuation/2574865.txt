מופז לנתניהו :  חשוף פרטי המשא ומתן שהתקיים עם סוריה
יו"ר האופוזיציה ,  שאול מופז ,  התייחס הבוקר  ( שישי )  לפרסום ב"ידיעות אחרונות ",  לפיו בעקבות משא ומתן עקיף עם סוריה לפני כשנתיים ,  הסכים נתניהו לסגת מרמת הגולן במסגרת הסכם שלום .  לדברי מופז , " ביבי ויתר בחשאי על נכס אסטרטגי ממעלה ראשונה בריבונות ישראלית .  מדובר בעיוורון מדיני וחוסר אחריות ביטחוני .  יש לבדוק האם ראשי מערכת הביטחון היו בסוד העניין או שהנושא הועלם גם מהם ".  בהמשך אמר מופז : " אני קורא לראש הממשלה להניח מיידית על שולחן ועדת החוץ והביטחון את עיקרי הוויתורים הטריטוריאליים להם הסכים .  מדובר בהונאה ציבורית .  נתניהו אומר דבר אחד ,  חושב דבר אחד ,  ועושה דבר אחר .  אזרחי ישראל צריכים לדעת מהו פרצופו האמיתי של נתניהו .  במידה ולא יוצגו הנתונים המלאים בוועדת החוץ והביטחון ,  לא יהיה מנוס מדרישה להצגת הנתונים במליאת הכנסת ".  

מופז לנתניהו :  חשוף פרטי המשא ומתן שהתקיים עם סוריה
nan
