אבד בתרגום :  נתניהו כתב  " נטע כפרה עלייך !  ";  טוויטר פירש לא נכון
ראש הממשלה התכוון לפרגן לנטע ברזילי בשני ציוצים - אבל התרגום האוטומטי של טוויטר פירש את דבריו כ"נטע ,  את פרה ".  חלק מהעוקבים הזרים הגיבו בבלבול והתקשו להבין שנתניהו התכוון למחמאה .  חברי כנסת רבים ברכו את נטע על זכייתה ,  רגב : " מתנה גדולה למדינת ישראל "
 בשלב המכריע של הניקוד באירוויזיון ,  ראש הממשלה בנימין נתניהו התכוון לפרגן לנטע ברזילי הלילה  ( ראשון )  בציוץ מחשבון הטוויטר שלו שיגיע למעל מיליון עוקבים - אבל התרגום האוטומטי של טוויטר פגע לו בתוכניות .  נתניהו השתמש בסיסמה של ברזילי וצייץ  " נטע ,  כפרה עליך ",  אבל טוויטר לא זיהה את הסלנג הישראלי  " כפרה ",  ותירגם את הציוץ של נתניהו כ"נטע ,  את פרה ".  חלק מהעוקבים הזרים הגיבו בבלבול והתקשו להבין שנתניהו התכוון למחמאה .  
לאחר ניצחון נטע בריזלי באירוויזיון ,  צייץ נתניהו פעם נוספת  " נטע ,  את כפרה אמיתית ,  הבאת כבוד למדינת ישראל !  "  מה שטוויטר תרגם ש"נטע את פרה אמיתית !  ".  המשך הציוץ  " שנה הבאה בירושלים ",  תורגם כראוי .
 ראש האופוזיציה ,  יצחק הרצוג ,  שצייץ ציוץ דומה אבל בניסוח אחר , " כפרה עליך נטע ",  ניצל מהמבוכה ,  אבל גם אצלו המתרגם האוטומטי פיענח את המילה במובן של בקשת סליחה ומחילה על חטא .
 עוד בנושא:מחזיקים אצבעות לנטע :  עדכונים שוטפים מגמר האירוויזיון 2018שופטי ישראל נתנו 0 נקודות למתחרה קפריסין : " ביצעו סיכול ממוקד"מי יזכה הערב באירוויזיון ?  לגוגל וספוטיפיי יש תשובות והן יפתיעו אתכם 
יו"ר העבודה והמחנה הציוני אבי גבאי כתב בחשבון הטוויטר שלו כי  " כשאישה עוצמתית כמו נטע מטיפה על הבמה הגדולה בעולם לקבלת האחר ואומרת 'אני אוהבת את המדינה שלי' ,  זו ההסברה הכי טובה שאפשר לבקש ".  עוד הוסיף גבאי כי  " נטע ,  כפרה עליך ,  יום ירושלים שמח .  בשנה הבאה אצלנו ". 
השר לביטחון הפנים גלעד ארדן פרגן לנטע ברזילי על הניצחון באירוויזיון : " וואו .  איזו התרגשות !  !  !  נטע באמת הגדולה מכולן .  ההישג המדהים כולו שלה ושל המסר המרגש והאמיתי שהיא העבירה לכולנו :  לקבל את עצמנו כפי שאנחנו ולהיות גאים במה שיש לנו ובנו ".  עוד הוסיף ארדן בעמוד הפייסבוק שלו  " ולכם פעילי ה-bds :  חפשו את החברים שלכם !  !  !   "  .
 יו"ר מרצ ח"כ תמר זנדברג שהגיע לחגוג אף היא בכיכר רבין אמרה כי  " איזו אווירה מדהימה כאן בכיכר רבין .  נטע ,  הבאת לכולנו שמחה אדירה וגאווה ענקית .  אוהבים אותך ומודים לך ". 
שרת התרבות והספורט מירי רגב בירכה את נטע ברזילי : " כפרה עלייך שיחקת אותה וריגשת את כולנו .  הבאת כבוד גדול למדינת ישראל ",  אמרה השרה רגב לברזילי . " נטע הביאה מתנה גדולה למדינת ישראל .  בשנה הבאה האירוויזיון בישראל ונעשה הכל על מנת לארח אותו בצורה היפה ביותר ולחשוף שוב את פניה היפות של מדינת ישראל ". 
 ( עדכון ראשון :  01:30 )  

אבד בתרגום :  נתניהו כתב  " נטע כפרה עלייך !  ";  טוויטר פירש לא נכון
ראש הממשלה התכוון לפרגן לנטע ברזילי בשני ציוצים - אבל התרגום האוטומטי של טוויטר פירש את דבריו כ"נטע ,  את פרה ".  חלק מהעוקבים הזרים הגיבו בבלבול והתקשו להבין שנתניהו התכוון למחמאה .  חברי כנסת רבים ברכו את נטע על זכייתה ,  רגב : " מתנה גדולה למדינת ישראל "
 
