בנט על ההמלצות נגד נתניהו :  היקף המתנות לא עומד בציפיה של אזרחי ישראל
יו"ר הבית היהודי הבהיר כי הוא ממתין להחלטת היועמ"ש בנוגע לחקירות נתניהו ,  אך אמר כי מצופה מראש הממשלה לשמש דוגמה . " קיבלתי החלטה להמתין עד להכרעת מנדלבליט ".  ליברמן : " כל עוד לא הורשע ,  הוא יכול להמשיך בתפקידו "
 השר ויו"ר הבית היהודי נפלי בנט אמר היום  ( רביעי )  כי קבלת מתנות בהיקף כמו זה שבו חשוד ראש הממשלה בנימין נתניהו  " איננה עומדת בציפיית אזרחי ישראל ".  בנאום שנשא בכנס השלטון המקומי בגני התערוכה בתל אביב ,  הבהיר בנט כי הוא ימתין להחלטת היועץ המשפטי לממשלה אביחי מנדלבליט ביחס לממצאי המשטרה בטרם יקבל החלטה לגבי המשך חברותו בממשלה . 
" ראש ממשלה לא צריך להיות מושלם ולא צריך לחיות בסגפנות ,  אבל כן צריכים להגיד עליו ,  'ככה צריך לנהוג ",  אמר בנט ,  שעלה לנאום אחרי נתניהו ,  שכינה את המלצות המשטרה  " מסמך קיצוני ומוטה ,  מחורר כמו גבינה שוויצרית ".  
לדברי בנט , " קבלת מתנות בהיקף כה רחב ,  איננה עומדת בצפייה של אזרחי ישראל .  החוק בישראל ברור ,  ראש ממשלה יכול להמשיך בתפקידו גם לאחר הגשת המלצות המשטרה ,  לראש הממשלה עומדת חזקת החפות .  קיבלתי החלטה להמתין עד להכרעת מנדלבליט ". 
המלצות נתניהו | כל הידיעות האחרונות בנושאהקסם נגמר :  יום החרפה של נתניהו הוא יום העצמאות של המשטרההסדרת ויזה ומיזם עסקי :  כך נראו יחסי השוחד בין נתניהו למילצ'ן 
הוא אמר כי נתניהו  " מחויב לביטחון המדינה "  והוסיף כי  " אין לי ספק שהוא לא יפגע בביטחון ישראל למען מטרה זרה ",  כשהוא רומז לדיווחים שעלו לגבי מעורבותו האפשרית של ראש הממשלה בתיק 3000 ,  פרשת הצוללות .  בנט אמר כי הוא לא מזהה פגיעה בתפקודו של נתניהו וכי  " יש לנו ממשלה לאומית טובה ".  
מנגד ,  הוא הגן על רשויות אכיפת החוק והמשטרה ,  ברקע המתקפה של נתניהו ושל חברי הליכוד . " יש להימנע להאשים את משטרת ישראל בהפיכה שלטונית ,  אני סומך על המפכ"ל והמשטרה ,  אך יש גורמים באופוזיציה שמטרתם האמתית היא הפלת הקואליציה וללכת לבחירות ".  
חברת מפלגתו ושרת המשפטים איילת שקד אמרה דברים דומים במהלך הכנס . " מי שמחליט זה היועץ המשפטי אביחי מנדלבליט .  אני סומכת עליו .  כל אדם גם ראש הממשלה חף מפשע עד שלא הוכחה אשמתו .  לאדם ,  גם אם הוא חשוד או נאשם עומדת חזקת החפות עד שיורשע ,  ואנחנו צריכים לנסות ולשמור על זה בדמוקרטיה ".  
שר הביטחון ויו"ר ישראל ביתנו ,  אביגדור ליברמן ,  ניסה גם הוא להמעיט בערך ההמלצות . " חזקת החפות שמורה לכל אדם - גם לראש הממשלה .  במדינה אחת יש גוף אחד שקובע מי אשם ומי זכאי וזאת לא התקשורת .  עד שראש הממשלה לא יורשע בבית המשפט הוא יכול להישאר ראש הממשלה .  כולנו חייבים להבין את המשמעות ,  אם ראש הממשלה מודח זה זה מהפך שלטוני ". 
שרת התרבות והספורט מירי רגב התייצבה אף היא לצד נתניהו . " זה לא מרגש אותי ולא הופתעתי ",  אמרה השרה לוואלה !  NEWS . " זה היה ברור שאלה יהיו המלצות המשטרה ,  מי ששמע ועקב לאורך השנה האחרונה אחרי ההדלפות וחציי האמירות וגם אחרי הראיון של המפכ"ל מבין שהתוצאה היתה מובנת מאליה .  מה גם שאנחנו מבינים שלהמלצות המשטרה אין תוקף חוקי .  הדבר היחיד שהפתיע אותי זה הפרסום של העד המרכזי יאיר לפיד .  אם הוא חשב שיש בעיה עם השיחה ,  מיד הוא היה אמור ללכת ישר למשטרה ולהגיד שיש אמירה לא חוקית של ראש הממשלה ".  
בכנסת ,  נשאל בנושא השר לביטחון הפנים גלעד ארדן על המלצות המשטרה וקרא גם הוא להמתין להחלטת היועץ המשפטי . " אני מגבה את משטרת ישראל ואת כל גורמי אכיפת החוק ,  עמדת המשטרה היא לא העמדה הקובעת על פי החוק ,  אלא עמדת היועץ המשפטי לממשלה ",  אמר בתשובה לשאלה שהפנתה אליו ח"כ רויטל סוויד  ( המחנה הציוני )  .  

בנט על ההמלצות נגד נתניהו :  היקף המתנות לא עומד בציפיה של אזרחי ישראל
יו"ר הבית היהודי הבהיר כי הוא ממתין להחלטת היועמ"ש בנוגע לחקירות נתניהו ,  אך אמר כי מצופה מראש הממשלה לשמש דוגמה . " קיבלתי החלטה להמתין עד להכרעת מנדלבליט ".  ליברמן : " כל עוד לא הורשע ,  הוא יכול להמשיך בתפקידו "
 
