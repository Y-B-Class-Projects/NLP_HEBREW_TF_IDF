זעם בליכוד על לבני : " הביקורת על רה"מ - חוצפה "
 גורמים בסביבת נתניהו תקפו את יו"ר האופוזיציה שקראה לראש הממשלה להתפטר ,  ואמרו כי  " היא מנסה להשכיח שהצביעה נגד טייסת כיבוי ".  בקדימה השיבו : " נתניהו בלחץ ,  הוא אחראי לכשלון "
  ( צילום :  יגור מזור ,  עריכת וידאו :  דורון שטיין ) 
חילופי אש בין הליכוד וקדימה על רקע קריאתה של יו"ר האופוזציה ציפי לבני לראש הממשלה להתפטר בעקבות דו"ח מבקר המדינה על מצב שירותי הכיבוי :  גורמים בליכוד הגיבו אמש  ( רביעי )  בזעם לדברי לבני ,  ואמרו כי  " על ציפי לבני להסתכל ראשית לעצמה בעיניים ולהיזכר שכשהייתה שרה היא הצביעה ב-30 ביוני 2002 בישיבת הממשלה נגד טייסת כיבוי .  אין ספק שטייסת כיבוי הייתה מועילה באסון בכרמל ולכן אין פלא שהיא מנסה להשכיח מהציבור את הצבעתה .  זה מוכיח שמדובר בניגוח פוליטי ולא ענייני ". 
בכירים בליכוד המקורבים לראש הממשלה נתניהו אמרו לוואלה !  חדשות ,  כי  " זו חוצפה ועזות מצח מצד לבני לאחר שהצביעה בעד ביטול כיבוי השריפות מהמסוקים להעלות דרישה להתפטרות .  התנהגותה כעת מזכירה את התנהגותה אחרי מלחמת לבנון השנייה כאשר הייתה שותפה מלאה למהלכים ,  ולאחר מכן קראה להתפטרות אולמרט ,  ובכל זאת נשארה בממשלתו .  אלו דפוסי הפעולה של לבני :  הסרת אחריות וזריקת סיסמאות דלוחות לאוויר ". 
יו"ר צוות התגובות של הליכוד חבר הכנסת אופיר אקוניס יצא גם הוא נגד לבני .  לדבריו , " לבני עושה שימוש ציני ופוליטי באסון לאומי .  מי שמשתמש באסון לאומי למטרות פוליטיות אינו ראוי לתפקיד יו"ר האופוזיציה .  במקום להתאחד כעת למען המטרה היא ממשיכה לדקלם את הסיסמאות שמכתיבים לה יחצניה על מנת לנסות לגרוף הון פוליטי ". 
גורמים בקדימה השיבו לטענות שהשמיעו בליכוד .  בקדימה אמרו כי  " נתניהו בלחץ כי גם הוא מבין שמול הבלוף התקשורתי וההצגות אותן ניסה למכור לתושבי ישראל בימים אחרונים ,  הניח מבקר המדינה את המציאות הכושלת לה הוא אחראי ואותה ניסה להסתיר .  מוטב היה שביום בו מבקר המדינה כותב באופן חסר תקדים כי ממשלת נתניהו מפקירה את אזרחי מדינת ישראל ,  ימלא ראש הממשלה את פיו מים ולא ישלח את נציגי מצודת זאב לדבר על החלטתה של ממשלת ליכוד מ-2002 בה היו חברים בכירים סילבן שלום ,  לימור לבנת ,  ראובן ריבלין ,  עוזי לנדאו וגדעון סער ". 
מבדיקת וואלה !  חדשות שנערכה עולה כי נכון לעכשיו קיים רוב בוועדה לביקורת המדינה בכנסת שמתנגד להקמת ועדת חקירה ממלכתית .  במתנגדים ניתן לציין את שלושת חברי הוועדה מטעם הליכוד ,  אופיר אקוניס ,  ציפי חוטובלי וכרמל שאמה הכהן .  אליהם מצטרפים גם חברי הכנסת אורי אורבך  ( הבית היהודי )  ,  אנסטסיה מיכאלי  ( ישראל ביתנו )  ואמנון כהן  ( ש"ס )  .  
המצדדים בהקמת הוועדה הם שלושת חברי הוועדה מטעם קדימה - יו"ר הוועדה יואל חסון ,  וחברי הכנסת מרינה סולודקין ועתניאל שנלר ,  שעקרונית מתנגד אך הודיע שיקבל על עצמו את דין התנועה ,  לאחר שגורמים בקדימה אמרו כי תכפה משמעת סיעתית בעד ההחלטה .
 שני חברי ועדה טרם גיבשו סופית את עמדתם והם ראלב מג'דלה  ( העבודה )  ואורי אריאל  ( האיחוד הלאומי )  ,  שנוטה לתמוך בהקמת ועדה ,  אך יגבש את עמדתו הסופית לאחר סיור הוועדה ביום ראשון בצפון .  
חבר הכנסת אמנון כהן  ( ש"ס )  מתנגד נחרצות להקמת הוועדה למרות שיו"ר מפלגתו אלי ישי הביע בימים האחרונים תמיכה מוחלטת בהקמתה .  בשיחה עם וואלה !  חדשות אמר כהן כי הוא בטוח שיצליח לשכנע את ישי בצדקת עמדתו .  לדבריו , " כשקראתי את דו"ח מבקר המדינה וראיתי שהוא ממצה ,  הגעתי למסקנה שהממשלה צריכה לאמץ את הדו"ח ואין צורך בוועדה נוספת .  שר הפנים היחיד שדאג למערך הכבאות הוא אלי ישי .  בנוסף אני חבר בוועדת הכספים ואנחנו יכולים להילחם גם משם לטובת הפקת הלקחים וכבר החלטנו שבלי תקציב נוסף לשירותי הכבאות לא נאשר את תקציב משרד הפנים ". 
עדכון ראשון - 22:59

זעם בליכוד על לבני : " הביקורת על רה"מ - חוצפה "
 גורמים בסביבת נתניהו תקפו את יו"ר האופוזיציה שקראה לראש הממשלה להתפטר ,  ואמרו כי  " היא מנסה להשכיח שהצביעה נגד טייסת כיבוי ".  בקדימה השיבו : " נתניהו בלחץ ,  הוא אחראי לכשלון "
 
