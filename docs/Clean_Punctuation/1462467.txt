מאמר בירדן : " ממשלת נתניהו מורכבת מקנאים "
 העיתון  " ג'ורדן טיימס "  מבקר בתקיפות את הממשלה החדשה ואת העומד בראשה .  על ליברמן : " אסור שתישכח או תיסלח צרות האופק שלו "
 מאמר מערכת שמפרסם הבוקר  ( חמישי )  העיתון  " ג'ורדן טיימס "  היוצא לאור בירדן ,  מותח ביקורת נוקבת על ממשלת נתניהו החדשה . " הממשלה של נתניהו ",  נכתב במאמר המערכת , " היא הגדולה ביותר בהיסטוריה של ישראל ,  ממשלה מנופחת שנועדה לפייס מגוון של שותפים קואליציוניים ,  מהימין הקיצוני ועד המרכז האימפוטנטי .  זוהי ממשלה שמפיחה מעט תקווה לאזור ".  
" הממשלה הזאת ",  נכתב בהמשך המאמר של העיתון העצמאי בעמאן , " מורכבת מקנאים גלויים במשרד החוץ ובמשרד הביטחון .  באותה הנהגה ,  נתניהו הוא בן ערובה לרטוריקה שלו ולתומכיו .  בסך הכל ,  הממשלה לא אמורה לקדם את התהליך לשלום עם הפלסטינים ולא לעשות כלום למען הביטחון ,  השגשוג והיציבות של האזור ". 
על שר החוץ הטרי אביגדור ליברמן נכתב במאמר כי  " צרות האופק של ליברמן ,  שר החוץ החדש - אסור שתישכח או שתיסלח .  זהו אדם שלעולם לא יכול להיות רצוי בכל בירה ערבית ,  אדם עם מעט כבוד לערבים בכלל ולפלסטינים בפרט ,  אדם שתמך בהפצצת סכר אסואן ואדם שמשחרר את ישראל מאוכלוסייה טורדנית שנולדה בה ". 
עוד נאמר על ראש הממשלה נתניהו במאמר כי  " הסירוב הכמעט פתטי של נתניהו להוציא מבין שפתיו את המילים 'מדינה פלסטינית' ,  עשוי גם בסופו של דבר להוכיח תופעה חיובית .  זה אולי ישכנע סוף סוף את המערב ,  שישראל היא ,  היתה ותמשיך להיות המכשול הראשי לפתרון שלום צודק וכולל של הסכסוך הישראלי-פלסטיני ".  
" בהקשר הזה ,  חייבת להיות מתואמת דחיפה מוסכמת ונחושה של הקהילה הבינלאומית לשים קץ ללא בלבול חריג ,  לפרויקט ההתנחלויות הישראלי בשטחים הכבושים .  התנהגותו של נתניהו הבלתי ערבה לחיך ,  עשויה לשמש כקרש קפיצה למאמץ דיפלומטי שכזה ,  גם אם זה היה צריך להיעשות מזמן .  ישנו סיכוי שהממשלה החדשה בישראל תגרום לעולם להתרחק .  השאלה היא האם זה יקרה לפני שהאפשרות לפתרון שתי המדינות לבסוף תתרחק ?  "
 
מאמר בירדן : " ממשלת נתניהו מורכבת מקנאים "
 העיתון  " ג'ורדן טיימס "  מבקר בתקיפות את הממשלה החדשה ואת העומד בראשה .  על ליברמן : " אסור שתישכח או תיסלח צרות האופק שלו "
 
