גנץ לרה"מ : " אותי תלמד מה זה חזק ?  ";  נתניהו : " איראן תומכת בו "
 מנהיגי כחול לבן תקפו את ראש הממשלה בסרטון חדש בעקבות ירי הרקטות לדרום והעברת הדולרים לחמאס . " לא תלמד אותנו על מנהיגות ואחריות לאומית ",  אמרו .  במקביל ,  נתניהו השיב להאשמות של לפיד ברקע הפריצה לטלפון של הרמטכ"ל לשעבר : " השקרים לא יעזרו "
 לראשונה מהקמת מפלגת  " כחול לבן ",  הנהגת המפלגה עלתה הערב  ( שבת )  למתקפה נגד ראש הממשלה בנימין נתניהו .  ארבעת המנהיגים - שכוללים שלושה רמטכ"לים לשעבר - מנו את הישגיהם ,  בהם פיקוד על יחידות בצה"ל ,  חיסול אחמד ג'עברי והשמדת הכור בסוריה ,  והטיחו בנתניהו : " אותי אתה תלמד מה זה חזק ?  אתה לא תלמד אותנו על מנהיגות ,  ובטח שלא אחריות לאומית ". 
ב"כחול לבן "  הוסיפו לתקוף את נתניהו בין היתר על מדיניותו הביטחונית ,  ברקע סבב ההסלמה האחרון : " לא אנחנו שילמנו 15 מיליון דולר פרוטקשן לחמאס .  500 רקטות ירדו על תושבי הדרום ואתה שתקת .  מכרת את החינוך של הילדים שלנו לסמוטריץ' .  מכרת את עצמך ואת המדינה לאנשי כהנא ". 
לקריאה נוספת:כחול לבן תוקפים את נתניהו :  אין שחר לתדרוכים בעניין הפריצה לטלפוןדיווח :  איראן פרצה לטלפון של גנץ ;  כחול לבן :  הפרסום מעלה תהיותכחול לבן תוקפים את נתניהו :  אין שחר לתדרוכים בעניין הפריצה לטלפון 
בליכוד התייחסו לסרטון ואמרו כי  " ההתקפות הפרועות של לפיד וגנץ נגד השב"כ והמוסד ראויות לכל גינוי והן מעידות על פאניקה .  ראש הממשלה נתניהו והליכוד אינם קשורים לענייניו של בני גנץ ".  
עוד נמסר כי  " לפיד וגנץ מנסים לטשטש את העובדה שהם תמכו בהסכם הגרעין הרע עם איראן ושגנץ ואשכנזי התנגדו לתקיפת מתקני הגרעין האיראנים .  האשמות הסרק שלהם נגד נתניהו נועדו להסתיר את העובדה שהם יקימו ממשלת שמאל חלשה בתמיכת המפלגות הערביות ".  
הסרטון התקיף מגיע ברקע הסערה סביב הפריצה לטלפון הנייד של יו"ר המפלגה בני גנץ ,  אחרי הפרסום בחדשות 12 כי איראן פרצה למכשיר ושאבה את כל תכולתו .  בתגובה לדבריו של יאיר לפיד ,  שהאשים אתמול את נתניהו ב"שימוש בחומרים ביטחוניים רגישים בשביל לנסות להכפיש את בני גנץ ",  השיב הערב ראש הממשלה בחשבון הטוויטר שלו כי  " השקרים שלו לא יעזרו ". 
לדברי נתניהו ,  השב"כ אישר שהוא לא ידע דבר על גנץ  " וגם עיתונאים בכירים אומרים זאת ".  ראש הממשלה טען כי המשטר האיראני תומך במנהיגי  " כחול לבן "  ואמר כי  " זהו ניסיון של לפיד וגנץ לסלף את העובדה שהמשטר באיראן תומך בהם בצורה גלויה ושהם תמכו בהסכם הגרעין עם איראן בשעה שנתניהו נלחם נגדו ".  
בכחול לבן תקפו אתמול את ראש הממשלה ואמרו כי  " אין שחר לתדרוכים המתבצעים על ידי מקורבי ראש הממשלה ".  במפלגה אף הכחישו את השמועות שלפיהן בטלפון היה סרטון אינטימי . " בטלפון האישי של גנץ ,  שהותקף לפני חודשים ספורים לא היה מידע בטחוני ,  לא היו סרטונים מביכים והוא מעולם לא עמד בפני סחיטה ".  גנץ התנער אתמול מהטענות לפיהן היה נתון לסחיטה ואמר אתמול בהצהרה בעוטף עזה כי  " אנחנו נמצאים פה בסיפור על אירוע ביטחוני מתמשך ופתאום מישהו הוציא סיפור פוליטי .  זה סיפור רכילותי הזוי ". 
 ( עדכון ראשון :  19:37 )  

גנץ לרה"מ : " אותי תלמד מה זה חזק ?  ";  נתניהו : " איראן תומכת בו "
 מנהיגי כחול לבן תקפו את ראש הממשלה בסרטון חדש בעקבות ירי הרקטות לדרום והעברת הדולרים לחמאס . " לא תלמד אותנו על מנהיגות ואחריות לאומית ",  אמרו .  במקביל ,  נתניהו השיב להאשמות של לפיד ברקע הפריצה לטלפון של הרמטכ"ל לשעבר : " השקרים לא יעזרו "
 
