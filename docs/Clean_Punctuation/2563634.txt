נתניהו : " העולם אינו מציב קו אדום ברור לאירן "
 ברקע המתיחות סביב האפשרות של תקיפה באירן ,  טוען ראש הממשלה כי ללא קו אדום ונחישות בינלאומית ,  אירן לא תעצור את תכניתה הגרעינית .  ארדן : " לא נפקיד ביטחוננו בידי אחרים "
 על רקע המתיחות בין ישראל וושינגטון בסוגיה האירנית ,  תקף היום  ( ראשון )  ראש הממשלה ,  בנימין נתניהו ,  בחריפות את הקהילה הבינלאומית . " צריך לומר את האמת :  הקהילה הבינלאומית אינה מציבה קו אדום ברור לאירן ,  אירן לא רואה מספיק נחישות לעצור את תכנית הגרעין שלה .  עד שאירן לא תראה קו אדום זה ונחישות זו ,  היא לא תעצור את התכנית .  אסור שלאירן יהיה נשק גרעיני ",  אמר נתניהו בפתח ישיבת הממשלה .
" בשבוע שעבר ,  התכנסו 120 מדינות בטהרן ושמעו את דברי הבלע האנטישמיים של מנהיג אירן נגד ישראל .  אף אחד לא קם או עזב את האולם ",  ציין עוד ראש הממשלה . " זה חמור עוד יותר על רקע דו"ח סבא"א ,  שמאשר את מה שאני אומר זמן רב :  הסנקציות אמנם מכבידות ,  אך אינן מעכבות כהוא זה את ההתקדמות בתכנית הגרעין .  האירנים מנצלים את השיחות כדי להרוויח זמן ולהתקדם בתכנית הגרעין ". 
השר להגנת הסביבה ,  גלעד ארדן ,  תקף היום בישיבת הממשלה את דבריו של יו"ר המטות המשולבים של ארצות הברית ,  מרטין דמפסי ,  אשר ציין כי אינו מעונין לקחת חלק בתקיפה באירן . " הדברים של דמפסי אינם מתיישבים עם מה שאמר דובר הבית הלבן לגבי עצמת היחסים בין ישראל וארצות הברית ",  ציין ארדן בהתייחוס להתבטאות הדובר ,  ג'יי קרני ,  בסוף השבוע ,  לפיה שיתוף הפעולה בין שתי המדינות מעולם לא היה טוב יותר . 
" האמירה שלו בהחלט לא לשביעות רצוננו .  ישראל צריכה לשמר את הזכות שלה להגן על עצמה ,  זה הדבר הנכון וגם כאן ישראל לא תפקיד את ביטחונה בידי אחרים ",  בהתייחס לצמצום מערך הכוחות האמריקאי המשתתף בתרגיל המשותף באוקטובר הקרוב ,  אמר ארדן כי  " הצמצום נובע משיקולים פנימיים של ארצות הברית .  אין כאן איתות אמריקאי .  זה עדיין התרגיל הביטחוני הגדול ביותר אי פעם בין ישראל וארצות הברית ". 
גם שר האוצר ,  יובל שטייניץ ,  התייחס לאמירותיו לדבריו של דמפסי ,  ואמר : " באמת לא הבנתי את הדברים ,  הניסוח לא היה מוצלח .  היחסים האסטרטגיים והביטחוניים איתנים כפי שהיו ,  שיתוף הפעולה הוא טוב ובמגעים שלי עם אנשים בארצות הברית אני לא שומע על שום משבר חסר תקדים ".  
עוד על המתיחות עם ארה"ב:ביקורת בירושלים על אובמה : " ככה לא בונים הרתעה"גורם ביטחוני : " לא מכיר צמצום בתרגיל עם ארה"ב "" ארה"ב צמצמה משמעותית את התרגיל הצבאי עם ישראל"רמטכ"ל ארה"ב : " לא רוצה להיות חלק מתקיפה באירן "
 לפניות לכתבת :  tal_sh@walla.net.il 

נתניהו : " העולם אינו מציב קו אדום ברור לאירן "
 ברקע המתיחות סביב האפשרות של תקיפה באירן ,  טוען ראש הממשלה כי ללא קו אדום ונחישות בינלאומית ,  אירן לא תעצור את תכניתה הגרעינית .  ארדן : " לא נפקיד ביטחוננו בידי אחרים "
 
