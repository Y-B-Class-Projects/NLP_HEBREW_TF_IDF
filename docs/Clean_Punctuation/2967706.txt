נתניהו בטקס יום ירושלים : " לא נחזור למציאות של עיר מחולקת ופצועה "
 ראש הממשלה התייחס בטקס הרשמי בגבעת התחמושת גם ליוזמה הצרפתית ואמר : " שלום לא מושג בתכתיבים בינלאומיים ,  אלה רק יקצינו את עמדות הפלסטינים .  הוא מושג במו"מ ישיר ".  ריבלין : " היכרות בין השבטים והמגזרים בעיר היא משימה לאומית "
 ראש הממשלה בנימין נתניהו ,  הנשיא ראובן ריבלין ,  ראש עיריית ירושלים ניר ברקת ופוליטיקאים ואנשי ציבור נוספים התכנסו הערב  ( ראשון )  בגבעת התחמושת לכבוד העצרת הממלכתית לציון 49 שנה לאיחוד ירושלים . " כבר 49 שנים שירושלים משוחררת מאזיקיה ואנחנו לא נחזור למציאות ההיא ,  לא עוד ",  אמר נתניהו בטקס . " ירושלים איננה פטורה מבעיות ,  אנחנו מטפלים בהן ,  אבל המציאות ההיא של עיר מחולקת ,  עיר פצועה ,  עיר שסועה - למציאות הזאת לא נחזור ". 
בהמשך ,  התייחס נתניהו ליחס של הקהילה הבינלאומית למעמדה של ירושלים . " 'להר הבית אין קשר לבית היהודי'  קבע אונסק"ו .  איזו בורות ,  איזה אבסורד ,  איזה שפל ",  אמר נתניהו . " לירושלים 70 שמות .  אחד מהם הוא עיר השלום .  מדינת ישראל רוצה שלום ,  אני רוצה שלום .  אני מעוניין לחדש את התהליך המדיני שתכליתו השגת שלום ,  אבל במשא ומתן ישיר ביננו לבין שכנינו ,  שבסופו הם יכירו בישראל כמדינת הלאום של העם היהודי .  שלום לא מושג על ידי תכתיבים בינלאומיים ". 
עוד ידיעות בוואלה !  NEWS:אלפים צעדו ברובע המוסלמי תחת אבטחה כבדה : " כל ירושלים שייכת לנו"חשיפה :  עיריית ירושלים מתכננת שכונת ענק יהודית מעבר לקו הירוקירושלים של בורגנים ,  חרדים וערבים :  כך שינתה בירת ישראל את פניה 
בהמשך ,  הבהיר כי מבחינתו  " כל תכתיב בינלאומי רק מרחיק את השלום ורק מקצין את עמדות הפלסטינים .  מי שמסרב להכיר בישראל כמדינת הלאום של העם היהודי ,  מי שהופך את הר הבית למוקד של הסתה דתית ,  מי שאינו מתנער מהטרור ,  יש לו עוד כברת דרך ארוכה לעשות כדי להגיע לשלום ". 
בדברים שנשא ריבלין בטקס ,  התייחס לשינויים שעברה בירת ישראל בשנים שחלפו מאז מלחמת ששת הימים . " העיר ירושלים איננה נחלת קרקע בלבד ,  היא נחלת הרוח ,  רוחו של העם היהודי ",  אמר הנשיא . " והקול הזה ,  סמלי ככל שיהיה ,  חייב להמשיך ולהישמע מתוך ירושלים .  הממשלה שמכריזה ,  ובצדק ,  מעל כל במה שירושלים היא בירתנו ,  חייבת גם על פי חוק ,  חוק יסוד ירושלים ,  לדאוג שמשרדי הממשלה ,  ובהם המדען הראשי ,  יישארו בירושלים ,  ולא יעברו ממנה ,  גם לא באופן זמני ".  
ריבלין המשיך והתייחס לחינוך בעיר בקרב חרדים וערבים . " צפיתי אתמול בכתבה על מערכת החינוך בירושלים ובה תלמידים יהודים רואים בירושלים יהודית בלבד ,  ותלמידים ערבים רואים בירושלים ערבית בלבד .  כך נראה חינוך שאין בו מפגש ,  שאין בו היכרות ,  מערכת שבה האחר הוא הזר והאויב ,  גם יחד ",  אמר . " עלינו לזכור כי ירושלים היא מיקרוקוסמוס לחברה הישראלית כולה והמשימה להיכרות בין המגזרים ובין השבטים ,  היא משימה לאומית .  אם נזכור כי לא נגזר עלינו לחיות יחד ,  אלא נועדנו לחיות יחד ,  ירושלים תהיה לא רק עיר העבר ,  אלא גם עיר התקווה ,  עיר העתיד ".  
ראש העירייה ברקת נשא גם הוא דברים ,  והתייחס להישגיה של ירושלים בשנים האחרונות . " דורות רבים ,  משך אלפיים שנה ,  לא היו מסוגלים אפילו לחלום על מציאות שכזו .  מציאות שבה למרות האתגרים והקונפליקטים הקיימים בעיר ,  נושבת בירושלים רוח של בנייה ועשייה ",  אמר .
" ההגירה השלילית מהעיר היא מהנמוכות אי פעם ,  ומספר התלמידים מהמגזר הציוני במגמת עלייה מתמדת ומשמעותית מערכת החינוך שלנו שזכתה לראשונה בפרס החינוך ,  הינה מקום טוב לגדל בו ילדים בכל המגזרים .  המנופים שממלאים את שמי העיר  ומייצרים שיא בהתחלות בנייה ,  הכפלת מספר הסטרט-אפים מ-250 ל-500 חברות בתוך שנתיים וחצי בלבד ,  הרנסאנס התרבותי שהעיר עוברת ,  הכבישים המהירים ,  רשת הרכבות הקלות והרכבת המהירה לירושלים ;  פארקים מטרופוליניים ;  ופרויקטים רבים שקורמים עור וגידים בתהליך המופלא של בניית ירושלים וכפי שבנינו ופיתחנו את ירושלים ב-49 שנות אחדותה עד היום - כך מצווה עלינו ,  בשם הנופלים על הגנת העיר ,  להמשיך ולהעצים את ירושלים כעיר מאוחדת ומאחדת  שעושה את 'כל ישראל חברים' ,  למען הדורות הבאים ". 
במהלך הטקס ,  נערכה הדלקת האבוקות ובה עלו להדליקן אלוף רוני נומה יחד עם פרופסור מרדכי רוטנברג ,  שהשליך בגיל 16 בקבוק מולוטוב על ראש טור משוריינים ירדניים שניסו לחדור לירושלים ,  וכך מנע את כניסת הטור כולו ;  אלוף-משנה כפיר כהן ,  מפקד חטיבת ירושלים ,  ועמו רב-סרן במילואים חנן גוראל אשר שירת במלחמת ששת הימים כשליש גדודי בגדוד 963 של חטיבת ירושלים ;  אלוף-משנה חגי עמר ,  מפקד חטיבת הראל ,  ועמו אלוף-משנה במילואים מיכה מאור ששימש כמפקד פלוגת ההנדסה של חטיבת הראל במלחמת ששת הימים ;  אלוף-משנה טל פוליטיס ,  מפקד חטיבת הצנחנים ,  ורב-סרן במילואים מייקל לניר שהיה מייקל מפקד מחלקה בפלוגתו של דודיק רוטנברג ,  בקרב על בית הספר לשוטרים ועל גבעת התחמושת וסגן-אלוף טל ,  מפקד טייסת 102 ,  יחד עם רב-סרן במילואים דני אשכנזי ,  בנו של גיורא אשכנזי מיחידת הצנחנים ,  אשר נפל במלחמת ששת הימים בקרב על הר הצופים .  

נתניהו בטקס יום ירושלים : " לא נחזור למציאות של עיר מחולקת ופצועה "
 ראש הממשלה התייחס בטקס הרשמי בגבעת התחמושת גם ליוזמה הצרפתית ואמר : " שלום לא מושג בתכתיבים בינלאומיים ,  אלה רק יקצינו את עמדות הפלסטינים .  הוא מושג במו"מ ישיר ".  ריבלין : " היכרות בין השבטים והמגזרים בעיר היא משימה לאומית "
 
