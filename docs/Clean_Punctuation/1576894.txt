 " אסור לרשות לפספס הזדמנות לשלום "
 שר הביטחון מתח ביקורת על ההנהגה הפלסטינית : " הם עלולים להחמיץ הזדמנות היסטורית ".  הליכוד : " הבנייה תימשך למרות הפסגה "
" הפלסטינים עלולים להחמיץ הזדמנות אדירה לשלום ",  כך אמר שר הביטחון בראיון ל"ניו יורק טיימס "  לקראת הפסגה המשולשת הצפויה מחר בניו יורק בין ראש הממשלה בנימין נתניהו ,  יו"ר הרשות הפלסטינית אבו מאזן ונישא ארה"ב ברק אובמה .  ברק הוסיף כי  " יש נשיא אמריקאי שאומר בבירור כי הוא מוכן להטיל את כל כובד משקלו כדי ליצור את התנאים להקמת מדינה פלסטינית ולסדר קבע .  אם הפלסטינים יפספסו זאת ,  זה יהיה הפסד אדיר ". 
בתוך כך ,  יו"ר צוות התגובות של הליכוד ,  ח"כ אופיר אקוניס אמר לקראת צאתו של נתניהו לארצות הברית ,  כי  " המפגש יתקיים כשההחלטה לבנות אלפי יחידות דיור ביהודה ושומרון בעינה עומדת .  אם בעקבותיו יתחדש המשא ומתן ,  הוא יהיה ללא תנאים מוקדמים ולא על בסיס מתן ומתן כפי שהתרגלו הפלסטינים בתקופת כהונתה של ממשלת קדימה ". 
גם בישראל גם בצד הפלסטיני לא מביעים אופטימיות לקראת פגישת הפסגה שתיערך ביום שלישי .  משני הצדדים נמסר כי  " מדובר בשיחה ראשונית שתכלול סקירות כלליות ולא בתחילתו של משא ומתן ".  נתניהו ימריא היום לארה"ב לקראת ועידת האו"ם במסגרתה תיערך הפסגה .
 בשבוע שעבר נפגש השליח האמריקאי למזרח התיכון ,  ג'ורג' מיטשל מספר פעמים עם נתניהו ואבו מאזן בניסיון להגיע להסכמות לקראת הפגישה .  בתום שלוש הפגישות לא הושגה תקדמות רבה ושני הצדדים הטילו את האחריות על הצד השני .  חזר .  ביום שבת חזר יו"ר הרשות הפלסטינית על דרישתו מישראל להפסיק את הבנייה בהתנחלויות לפני חידוש המשא ומתן .  במסיבת עיתונאים שקיים לאחר פגישתו עם נשיא מצרים חוסני מובארק בקהיר אמר אבו מאזן ,  כי  " הדרך לשלום חסומה כעת "  וכי המכשול העיקרי בפני חידוש המגעים היא התנערותה של ישראל מהתחייבויותיה במסגרת מפת הדרכים ,  ובעיקר בכל הנוגע להפסקת הבנייה בהתנחלויות ". 
בתגובה ,  מסר משרד החוץ כי  " מאז הקמת הממשלה לפני כחמישה חודשים ,  ישראל מוכנה להיפגש עם הרשות הפלסטינית ולחדש את המשא ומתן לשלום ללא תנאים מוקדמים .  הרשות הפלסטינית היא זו שמונעת פגישות וחידוש תהליך השלום על ידי הצבת תנאים מוקדמים ,  תנאים שלא הציבה לממשלות ישראל קודם לכן .  ראוי שכל הצדדים יניחו בצד תנאים מוקדמים וייפגשו כדי לקדם את השלום ",  נמסר ממשרד החוץ .

" אסור לרשות לפספס הזדמנות לשלום "
 שר הביטחון מתח ביקורת על ההנהגה הפלסטינית : " הם עלולים להחמיץ הזדמנות היסטורית ".  הליכוד : " הבנייה תימשך למרות הפסגה "
 
