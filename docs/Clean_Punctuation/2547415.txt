מה הקשר בין נתניהו להברחות הגרעין הישראלי ? 
פרסום ראשון :  ממסמכי ה-FBI עולה כי בסוף שנות ה-70 נפגש נתניהו עם מבריח אמריקאי של ציוד לתוכנית הגרעין של ישראל ,  בעת שעבד עבור איש העסקים מילצ'ן .  לשכת רה"מ מכחישה
פרסום ראשון :  מבריח אמריקאי של ציוד לתוכנית הגרעין של ישראל נפגש מספר פעמים עם בנימין נתניהו בסוף שנות ה-70 - כך עולה ממסמכים חדשים של ה-FBI בארה"ב שפורסמו אמש  ( חמישי )  .
 על פי המסמכים ,  המפגשים התקיימו במסעדות בתל אביב ובביתו או במשרדו של ראש הממשלה ,  אז אזרח פרטי ,  כאשר עבד לכאורה עבור איש העסקים ארנון מילצ'ן ,  בעליה של חברת  " הלי-טריידינג ".  יצוין ,  כי באותה התקופה הועסק נתניהו בחברת הרהיטים  " רים ". 
הטענות מופיעות במסמכים שהותרו לפרסום בארה"ב לאחר שעברו צנזורה כבדה מכוח החוק לחופש המידע .  המסמכים נחשפו לבקשת ארגון אנטי-ישראלי שעומד גם מאחורי חשיפת סרטון של הביון האמריקאי על המרגל ג'ונתן פולארד .  המסמכים מסתמכים על טענותיו של מנכ"ל החברה ,  ריצ'ארד קלי סמיית' ,  שלדבריו ,  כאמור ,  נתניהו עבד אז בחברה של מילצ'ן .  הטענות המוצגות במסמכים נלקחו מחקירתו של סמיית' באפריל 2002 במשרדי התובע בלוס אנג'לס ,  לאחר שנחתם עמו הסדר טיעון והוא שב לארה"ב .  בין היתר ,  חשפו המסמכים כי בביקוריו בישראל ,  הציג מילצ'ן לסיימת' את אריאל שרון ,  שהיה אז לאחר שירותו הצבאי .  ככל הנראה ,  מדובר בתקופה שהיה שר בממשלת בגין או חבר כנסת .  
סמיית' הורשע בארה"ב בהברחת  " מתגים "  עבור הלק"ם  הלשכה לקשרי מדע - יחידה סודית של משרד הביטחון שעסקה בהשגת ציוד עבור הכור הגרעיני בדימונה ותעשיות ביטחוניות .  לאחר שנעצר והוגש נגדו כתב אישום ,  שוחרר סמיית' בערבות ונמלט מארה"ב ב-1985 ,  אז נחשפה הפרשה .  בחקירתו טען סמיית' כי כל מבצע ההברחות כונה על ידי משרד הביטחון הישראלי בשם  " מבצע פינטו ".  לאחר שנמלט הוא הגיע לגרמניה ומשם עבר לספרד וחי כעבריין נמלט בזהות בדויה .
 על פי ספר שפורסם על הפרשה ,  ואשר במסגרתו גם רואיין סמיית' ,  הוא קיבל במשך תקופה ארוכה שכר מהחברה של מילצ'ן ובעצם בעקיפין ,  ממשרד הביטחון .  לפני שנים אחדות אותר סמיית' בספרד על ידי סוכנים אמריקאים והגיע עמם להסדר טיעון במסגרתו הוא חזר לארה"ב ,  הורשע בעבירות שיוחסו לו ,  וריצה עונש מקוצר .
 סמיית' ,  המתגורר כיום חסר כל באתר קרוואנים בקליפורניה ,  חש מרירות קשה כלפי מילצ'ן על שהפקיר אותו .  על פי הספר , " סודות ",  מאת העיתונאי הישראלי מאיר דורון ושותפו האמריקאי ג'ו גלמן ,  מילצ'ן לא הועמד לדין בארה"ב על אף שנחשד על ידי סוכני ה-FBI במעורבות דומה לזו של סמיית' ,  בין השאר בשל התערבותו של שמעון פרס ,  ראש הממשלה דאז .  
על פי הספר ,  שלטענת מחבריו נעשה בשיתוף פעולה מסוים עם מילצ'ן ,  סמיית' ומילצ'ן היו סוכנים של הלק"ם והשיגו ציוד עבור ישראל .  מילצ'ן ,  בין השאר נטען בספר ,  השיג את הסרקזות  ( צנטריפוגות )  להעשרת אורניום עבור הכור .  
כאמור ,  מדובר במסמכים של ה-FBI המצטטים את גרסתו של סמיית' ,  כפי שנמסרה לחוקרי ה-FBI .  בעבר נעשה ניסיון של עיתונאי ישראלי לקבל את גרסתם של סמיית' ומילצ'ן לסוגייה העקרונית של מעורבותם בפרשה ,  אך הם סירבו להגיב עליה וזאת עוד לפני הפרסום החדש .  יודגש כי קיימת אפשרות כי הדברים שאמר סמיית' אינם נכונים ,  ונתניהו כלל לא הועסק בחברה של מילצ'ן ולא היה קשור אליה ,  אך עצם העובדה כי הם מופיעים בחומר של ה-FBI יש בהם חשיבות הראויה לפרסום .  
יצוין כי המידע על העסקתו ,  לכאורה ,  של נתניהו בידי מילצ'ן מופיע גם בספרם של שני המחברים ,  וזאת על פי ראיון שערכו - לצורך המחקר - עם סמיית' .  כששאלו את מילצ'ן לתגובתו בעניין ,  הוא הכחיש מכל וכל את הטענה ואמר כי הכיר את נתניהו רק ב-1990 .  
בלשכת ראש הממשלה מכחישים הטענות ומוסרים כי אין לכך אחיזה במציאות . " ראש הממשלה מעולם לא עבד בחברה המדוברת ואת ארנון מילצ'ן הכיר רק בשנות ה-90 ". 
 ( עדכון ראשון :  22:42 ,  05.07.12 )  

מה הקשר בין נתניהו להברחות הגרעין הישראלי ? 
פרסום ראשון :  ממסמכי ה-FBI עולה כי בסוף שנות ה-70 נפגש נתניהו עם מבריח אמריקאי של ציוד לתוכנית הגרעין של ישראל ,  בעת שעבד עבור איש העסקים מילצ'ן .  לשכת רה"מ מכחישה

