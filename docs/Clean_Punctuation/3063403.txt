דיווח :  טראמפ יכריז על חידוש המשא ומתן במהלך ביקורו בישראל
גורמים פלסטיניים מסרו לעיתון  " אל-חיאת "  כי טראמפ ,  שיגיע לישראל ולגדה המערבית בעוד כשבועיים ,  צפוי לקצוב זמן של בין תשעה חודשים לשנה למגעים תחת חסותו .  לפי הדיווח ,  החלו ההכנות לפגישה משולשת של נתניהו ,  אבו מאזן וטראמפ במסגרת הביקור
החלו ההכנות לפגישה משולשת בין ראש הממשלה בנימין נתניהו ,  יו"ר הרשות הפלסטינית אבו מאזן ונשיא ארצות הברית דונלד טראמפ במהלך ביקורו של האחרון באזור בהמשך החודש  כך מסרו אתמול  ( שלישי )  גורמים פלסטיניים בכירים לעיתון הערבי  " אל-חיאת ",  היוצא לאור בלונדון .  על פי הדיווח ,  אבו מאזן שוחח על כך עם טראמפ בפגישתם האחרונה בוושינגטון והציג בפניו  " מפת דרכים "  לחידוש המשא ומתן בין הצדדים .
 כמו כן ,  הגורמים הפלסטיניים טענו כי הנשיא האמריקני צפוי בתום ביקורו באזור להכריז באופן רשמי על חידוש המשא ומתן בין הצדדים ,  ולקצוב זמן של בין תשעה חודשים לשנה למגעים תחת חסותו .  טראמפ צפוי להגיע לישראל ולגדה המערבית ב-22 ו-23 במאי ,  מלווה באישים בכירים מממשלו ,  וטרם נקבע לוח הזמנים הסופי של הביקור .  
עוד בוואלה !  NEWS:נשיא גרמניה נפגש עם אבו מאזן - והניח זר על קברו של ערפאתיום לפני פגישתו עם טראמפ :  אבו מאזן נועד עם המיליארדר רון לאודרנתניהו על פגישת טראמפ ואבו מאזן :  מקווה לשינוי שיקדם את השלום 
מוקדם יותר אתמול נפגש אבו מאזן ברמאללה עם נשיא גרמניה פרנק-וולטר שטיינמאייר ,  ובמהלך מסיבת עיתונאים משותפת אמר כי מוכן להיפגש עם טראמפ ועם נתניהו ,  תחת חסותו של הנשיא האמריקני .  שטיינמאייר הוסיף כי השינויים באזור דורשים  " ניסיון נוסף לחדש את תהליך השלום בין ישראל לפלסטינים ". 
אתמול דווח בוואלה !  NEWS כי איש העסקים היהודי-אמריקני רון לאודר ,  המשמש שליח לא רשמי של נשיא ארצות הברית בניסיון להניע מחדש את התהליך המדיני בין ישראל והפלסטינים ,  אמר בשיחות בימים האחרונים כי  " הנשיא טראמפ נחוש להשיג הסכם שלום ,  וישים את כל כובד משקלו למהלך ".  לאודר ,  המשמש גם נשיא הקונגרס היהודי העולמי ,  שוחח בשולי כנס של העיתון  " ג'רוזלם פוסט "  בניו יורק עם גורמים ישראליים בכירים על ההתפתחויות המדיניות האחרונות ואמר כי הוא  " אופטימי שאבו מאזן יסכים לחדש את השיחות ". 
בשבוע שעבר ,  אמר אבו מאזן בתום פגישתו עם טראמפ בוושינגטון כי הוא  " מצפה לעבוד יחד "  עם הנשיא , " בדרך להסכם שלום ".  הוא ציין כי הרשות הפלסטינית נותרה מחויבת לעקרון שתי המדינות . " אנחנו מאמינים שהמאמצים יכולים להצליח ,  כי לך יש נחישות ",  קרא יו"ר הרשות . " אני מאמין שנגיע לפתרונות .  אדוני הנשיא ,  אני מאמין שאנחנו מסוגלים ,  בהנהגתך ועם כישורי המשא ומתן שלך ,  להביא הסכם שלום היסטורי ". 
 ( עדכון ראשון :  22:45 )  

דיווח :  טראמפ יכריז על חידוש המשא ומתן במהלך ביקורו בישראל
גורמים פלסטיניים מסרו לעיתון  " אל-חיאת "  כי טראמפ ,  שיגיע לישראל ולגדה המערבית בעוד כשבועיים ,  צפוי לקצוב זמן של בין תשעה חודשים לשנה למגעים תחת חסותו .  לפי הדיווח ,  החלו ההכנות לפגישה משולשת של נתניהו ,  אבו מאזן וטראמפ במסגרת הביקור

