המפכ"ל : " אנחנו לקראת השלמת חקירת נתניהו ,  בקרוב נעביר החומר לפרקליטות "
 אלשיך אמר כי המשטרה צפויה לסיים את עבודתה בהקדם בתיקים 1,000 ו-2,000 ,  שבהם נבדק החשד שראש הממשלה קיבל טובות הנאה . " אנחנו נמצאים בסוף ",  סיפר בשיחה עם וואלה !  NEWS לפני חקירתו הרביעית של נתניהו .  מו"ל ידיעות אחרונות מוזס צפוי להיחקר שוב
המפכ"ל רוני אלשיך אמר היום  ( שני )  כי המשטרה צפויה לסיים בקרוב את עבודתה בפרשות ראש הממשלה בנימין נתניהו .  זאת ,  שעות לפני חקירתו הרביעית של נתניהו בשני התיקים המתנהלים נגדו בחשד לקבלת טובות הנאה . 
" אנחנו נמצאים בסוף ,  אנחנו מבצעים השלמות חקירה ,  זה לא הרבה ,  וברגע שנשלים את המהלך נגבש את החומרים ונעביר זאת לפרקליטות ",  אמר בשיחה עם וואלה !  NEWS במהלך טקס מינוי נציב כבאות והצלה .  חוקרי יאח"ה  ( היחידה הארצית לחקירות הונאה )  ,  בפיקודו של תת-ניצב כורש ברנור ,  יחקרו היום שוב את נתניהו במעונו בירושלים .
 החקירה הנוכחית תתמקד בתיק 1,000 ,  במסגרתו נבדק החשד כי ראש הממשלה קיבל במשך שנים ,  באופן שיטתי ועל פי הזמנה ,  טובות הנאה בשווי מאות אלפי שקלים .  ייתכן גם כי החוקרים יעמתו אותו עם ממצאים נוספים בפרשת 2,000 ,  ממנו עולה לכאורה כי נתניהו ומו"ל ידיעות אחרונות נוני מוזס רקמו ביניהם הסכם חשאי ,  ובמסגרתו הראשון יפעל לצמצום תפוצת החינמון  " ישראל היום "  שנמצא בבעלות מקורבו שלדון אדלסון ,  ובתמורה יזכה לסיקור אוהד בעיתונו של מוזס .
 לקריאה נוספת:המפכ"ל על חקירות נתניהו : " אנחנו יודעים מה היה שם ,  אוספים ראיות"בפרקליטות צפויים להקל עם ארי הרו : " קידם משמעותית את חקירות נתניהו"שרה נתניהו בחקירתה על בקבוקי השמפניה : " חילופי מתנות לגיטימיים "  
כפי שפורסם בוואלה !  NEWS ,  צוות החוקרים מבקש לבצע חיקור דין לאיש העסקים האוסטרלי ג'יימס פאקר במסגרת תיק 1,000 .  בנוסף לכך ,  יתבצע חיקור דין להשלמת החקירה של איש העסקים ארנון מילצ'ן .  החוקרים ממתינים לאישורים על מנת לצאת לאוסטרליה ולארצות הברית במטרה לסיים את החקירה .  
גורם במשטרה העריך כי לאחר השלמות החקירה יגיע תורו של נתניהו . " לא מן הנמנע שנצטרך לחקור שוב את ראש הממשלה ",  אמר .  לאחר חקירתו היום של נתניהו צפויה חקירה להתבצע חקירה נוספת של מוזס בימים הקרובים .  
לפני חודש וחצי אמר המפכ"ל כי חקירות נתניהו נמצאות בישורת האחרונה . " אנחנו יודעים מה היה שם ,  אנחנו נותנים פוש כדי שזה לא יימתח יותר מדי זמן ,  אנחנו יודעים את הרגישויות הציבוריות סביב העניין הזה ואני מעריך שתוך כמה שבועות נהיה אחרי הכול .  אין לנו מחלוקות מהותיות עם הפרקליטות ,  הדיון הוא בעיקר בפרשנות ",  אמר אלשיך בתדרוך לעיתונאים בסוף ינואר ,  כחודש לאחר שהיועץ המשפטי לממשלה אביחי מנדלבליט הורה על חקירה פלילית נגד נתניהו בשתי הפרשות .  
הוא הוסיף כי מעט מאוד אנשים מעורבים בחקירות . " קצת יותר ממספר האצבעות ביד אחת .  עשינו חקירה במשך חודשים ושום דבר לא דלף .  החקירה הפרונטלית היא הדבר המרכזי .  היכולת הגבוהה של התשאול למי פונים קודם ואת מי חוקרים קודם היא מאוד קריטית וכך היה .  התפקיד של המשטרה הוא אחד ,  להגיע לחקר האמת ,  להבין מה היה ושתיים ,  להביא ראיות .  אנחנו כרגע בשלב של הבאת ראיות ונמצאים בישורת האחרונה ". 
בחודש שעבר העריכו במשטרה כי החקירה תסתיים בתחילת מרץ ,  כפי שפורסם בוואלה !  NEWS .  ואולם ככל שהזמן חלף גברה ההערכה בארגון כי ידרשו כמה שבועות בודדים נוספים להשלמת החקירה .  

המפכ"ל : " אנחנו לקראת השלמת חקירת נתניהו ,  בקרוב נעביר החומר לפרקליטות "
 אלשיך אמר כי המשטרה צפויה לסיים את עבודתה בהקדם בתיקים 1,000 ו-2,000 ,  שבהם נבדק החשד שראש הממשלה קיבל טובות הנאה . " אנחנו נמצאים בסוף ",  סיפר בשיחה עם וואלה !  NEWS לפני חקירתו הרביעית של נתניהו .  מו"ל ידיעות אחרונות מוזס צפוי להיחקר שוב

