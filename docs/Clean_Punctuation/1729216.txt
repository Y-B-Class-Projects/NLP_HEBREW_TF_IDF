מועצת יש"ע : " דברי רה"מ מביכים ומדאיגים "
 יו"ר מועצת יש"ע דני דיין התייחס לנאום רה"מ בוושינגטון ואמר כי  " מדאיג שנתניהו מגדיר את אבו מאזן כשותף ".  סמוך ליריחו הפגינו כמה עשרות פעילי ימין שניסו לחדור לעיר
יו"ר מועצת יש"ע דני דיין הגיב הערב  ( חמישי )  לנאום ראש הממשלה בנימין נתניהו בטקס השקת המו"מ הישיר בוושינגטון .  לדבריו , " מצער ומביך לשמוע את נתניהו מגדיר את אבו מאזן כשותפו ,  שעה שישראלים נורים בכבישים על ידי מחבלים פלסטינים .  קשה שלא להיזכר בדברי נתניהו על יאסר ערפאת לאחר אירועי מנהרת הכותל :  'מצאתי ידיד' ".  
דיין הוסיף כי  " מדאיג היה גם לשמוע את ראש הממשלה מאמץ את הטרמינולוגיה הערבית חסרת השחר ומכנה את ליבה של הארץ בשם 'הגדה המערבית' .  כשמצרפים את דברי נתניהו על 'פשרה היסטורית' לדברי שר הביטחון על חלוקת ירושלים ,  מתקבלת תמונה מדאיגה על תוכניות ראש הממשלה שצריכה לעורר לפעולה מיידית של שרי הממשלה ומפלגות הקואליציה ".  
ועדי המתיישבים של בנימין ושומרון התייחסו גם הם להשקת השיחות ,  ומסרו כי  " ראש הממשלה מתעלם מהניסיון של עשרים השנים האחרונות ,  בהן כל הסכם ומו"מ עם הפלסטינים הפיח בהם תקווה ,  הזין את הטרור וריסק את הביטחון .  שלום במזרח התיכון לא יכול להיות מושג אם בבסיסו מונחת עקירת זכותו של העם היהודי למולדתו ,  ועקירת יהודים ממולדתם ".  
בתוך כך ,  כ-40 פעילי ימין הפגינו ושרפו דגלי אש"ף בכניסה ליריחו .  הפעילים ניסו לתוך העיר ,  וכוחות מג"ב שמצנעו זאת מהם עצרו שתי מפגינות .  פעילים של  " גרעיני הערים העבריות "  שאירגנו את הפגנה קראו להשבת השליטה ישראלית ביריחו ,  חברון ושכם . " חלומה של הקמת המדינה הפלסטינית יהיה כסופם של הדגלים הללו ",  אמר אחד הפעילים . " אנו דורשים לשוב ליריחו ,  עיר יסוד של העם היהודי והקמת המדינה הפלסטינית תמנע מאיתנו לשוב לעיר ". 

מועצת יש"ע : " דברי רה"מ מביכים ומדאיגים "
 יו"ר מועצת יש"ע דני דיין התייחס לנאום רה"מ בוושינגטון ואמר כי  " מדאיג שנתניהו מגדיר את אבו מאזן כשותף ".  סמוך ליריחו הפגינו כמה עשרות פעילי ימין שניסו לחדור לעיר

