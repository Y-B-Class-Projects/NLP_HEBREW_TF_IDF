ראש המל"ל יחליף את מולכו בתפקיד השליח לעניינים מדיניים
ראש הממשלה נתניהו החליט למנות לתפקיד את מאיר בן שבת ,  וזה יחליף את עו"ד יצחק מולכו כבר בחודש הבא .  זאת לאחר שמולכו הודיע באוקטובר על סיום תפקידו .  בשלב זה יסתכם תפקידו בעיקר בקשר עם ארה"ב ,  רוסיה ,  והמעצמות הגדולות
ראש הממשלה בנימין נתניהו החליט שהיועץ לביטחון לאומי וראש המועצה לביטחון לאומי  ( המל"ל )  ,  מאיר בן שבת ,  ישמש גם בתפקיד השליח לעניינים מדיניים של ראש הממשלה ,  במקום עו"ד יצחק מולכו .  מולכו אמור היה לסיים את תפקידו בחודש פברואר אך לאור המינוי של בן שבת יסיים כבר בתחילת ינואר ויחל בתקופת חפיפה עם בן שבת .  
מלשכת ראש הממשלה נמסר כי נתניהו רוחש תודה והערכה עמוקה לעו"ד מולכו על מילוי תפקידו תוך שילוב נדיר של כשרון ,  ניסיון וידע מקיף ועמוק של הסוגיות שעסק בהן . " כאשר תיוודע מלוא פעילותו של יצחק מולכו ,  אזרחי ישראל יעריכו אותה עד מאוד "  אמר נתניהו .
 לקריאה נוספת:השליח ודבר העבירה :  הנגעים שנחשפו בהסתבכות של עו"ד מולכובפעם השלישית :  שמרון ומולכו נחקרים כחלק מפרשת הצוללותהשליח המיוחד והשנוי במחלוקת של נתניהו - שהסתבך בפרשת הצוללות 
מולכו הודיע באוקטובר על סיום תפקידו כשליח מיוחד ,  תפקיד אותו מילא ב-20 השנים האחרונות בשנות כהונת נתניהו .  כמה שבועות אחר כך הוא נחקר במשטרה במסגרת פרשת הצוללות .  כפי שפורסם בוואלה !  NEWS ,  נתניהו שקל למנות לתפקיד את מקורבו דורי גולד ,  ששימש יועצו המדיני של נתניהו ושגריר ישראל באו"ם בכהונתו הראשונה והיה מנכל משרד החוץ עד אוקטובר 2016 .  כיום משמש גולד מנהל המרכז הירושלמי לענייני ציבור ומדינה .  בסופו של דבר החליט למנות את בן שבת לתפקיד .  
בן שבת ,  לשעבר בכיר בשב"כ ,  משמש יועץ לביטחון לאומי מאז אוגוסט האחרון .  בשלב זה ,  מאחר שאין משא ומתן מדיני בין ישראל והפלסטינים ,  תפקידו יסתכם בעיקר בקשר עם ארצות הברית ,  רוסיה ,  והמעצמות הגדולות ,  כמו גם עם מדינות אחרות שיש לישראל אינטרס מיוחד בקידום היחסים מולן .  גם בתפקידו כראש המל"ל ,  בשבועות האחרונים קיים בן שבת שליחויות מדיניות רגישות ודיאלוג אסטרטגי עם רוסיה וארצות הברית ,  בעיקר בנושא החשש הישראלי מהתבססות איראן בסוריה .  

ראש המל"ל יחליף את מולכו בתפקיד השליח לעניינים מדיניים
ראש הממשלה נתניהו החליט למנות לתפקיד את מאיר בן שבת ,  וזה יחליף את עו"ד יצחק מולכו כבר בחודש הבא .  זאת לאחר שמולכו הודיע באוקטובר על סיום תפקידו .  בשלב זה יסתכם תפקידו בעיקר בקשר עם ארה"ב ,  רוסיה ,  והמעצמות הגדולות

