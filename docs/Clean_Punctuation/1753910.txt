מדיני :  מה קורה בארה"ב
לאחר נאומו בוועידת הפדרציות היהודיות  ( GA )  בניו אורלינס יופעל על ראש הממשלה נתניהו לחץ לחידוש ההקפאה בהתנחלויות מטעם בכירי הממשל האמריקאי .  יש להיערך לכך .  אמנם הפגישות מתקיימות לנוכח אחת מתבוסותיה האלקטורליות הגדולות של המפלגה הדמוקרטית ,  אבל האופוריה של תומכי ישראל מתוצאות הבחירות מוקדמת .  
בפגישות שניהלתי בימים האחרונים בארה"ב למדתי שמספר היהודים שערקו מן המחנה הדמוקרטי היה רב מהמצופה .  רבים עשו זאת על רקע היחס לישראל ,  ואחרים מפני שהתנגדו למדיניותו הכלכלית של אובמה .  יהודים אחרים ,  שפחות מחוברים ליהדותם ,  המשיכו לתמוך באובמה .  אלא שהפוליטיקאים הדמוקרטים מודעים לעובדה שהיהודים הפעילים במישור הפוליטי הם לא אלה שיהדותם אינה משמעותית יתר על המידה עבורם .  אחוז ניכר מהתורמים היהודים המרכזיים למפלגה הדמוקרטית הם תומכי ישראל נלהבים ,  ולראשונה זה שנים רבים מהם התנתקו מהשתייכותם הפוליטית ארוכת הימים .
 על רקע הצפי ללחץ על המשך ההקפאה מצד הממשל יש להדגיש כי קונגרס פרו ישראלי במובהק הוא נכס אדיר .  אך הקונגרס מושך בחוטים בעיקר בתחום הכלכלה ושם השפעתו הקריטית .  מדיניות החוץ של ארה"ב נקבעת בעיקר בבית הלבן והקונגרס מוגבל ביכולתו להשפיע בתחום זה .  יש החוזים כי במקום להתעמת עם הקונגרס בענייני הכלכלה ,  אובמה יתפתה להעצים את פעילותו בתחום החוץ וינסה להשאיר את חותמו בתחום זה .
 השאלה הנשאלת היא אם אובמה ישנה את מדיניות ארה"ב במזרח התיכון או שימשיך ללחוץ על ישראל ,  אם כי בצורה מעט יותר מתוחכמת מבעבר .  נכון לעכשיו ,  הנשיא לא רמז אפילו על נכונותו לסטות מהנחת היסוד הפוליטית האומרת כי כדי לבנות גשרים עם העולם הערבי על ארה"ב להרחיק עצמה מישראל .
 יש ,  אם כן ,  בסיס לדאגה .  ישראל צפויה להמשיך להתמודד עם קשיים מול הממשל הנוכחי .  השאלה היחידה היא באיזו מידה רצונו של אובמה להיבחר מחדש ימתן את נטיותיו האידיאולוגיות ויגרום לו לפעול בצורה פרגמטית יותר .  התחזית כאן בארה"ב היא שבמהלך פגישותיו של נתניהו עם האמריקאים הם יגבירו את המאמצים להכריחו להקפיא את הבנייה בהתנחלויות פעם נוספת .  נתניהו בתורו ,  בעודו מנסה לשמור על יציבותה של קואליציה לא מאוחדת ובעייתית ,  ינסה להשיב על כנו את ההסדר הבלתי רשמי שהושג עם ממשל בוש .  לפי הסדר זה הבנייה הוגבלה רק מחוץ לגושי ההתנחלויות המרכזיים .
 בכל מקרה ,  אם העניינים מול הממשל יובילו למשא ומתן ואם לאו ,  השיחות בין ישראל לפלסטינים ייכשלו כמעט ללא ספק .  במיוחד כשעבאס דורש שהצעותיו של אהוד אולמרט  ( אשר באותה העת נדחה בבוז על ידי עבאס )  יהיו נקודת התחלה לשיחות .  במצב שבו כישלון השיחות כמעט בלתי נמנע ,  ייתכן שאובמה יבקש לכפות פתרון על ידי קריאה לישראל לחזור לקווי 1949 ,  עם החלפת שטחים מזערית באזורים המאוכלסים לחלוטין על ידי יהודים .  הוא מסוגל לא להתערב ,  ואולי אף לתת את תמיכתו המרומזת לצעד של הקוורטט לתמוך בבקשה פלסטינית ממועצת הביטחון של האו"ם להכיר במדינה פלסטינית בגבולות אלו .  
המרכיב החיובי ביותר במצב הקשה שבו אנו נמצאים הוא הגינותו של הציבור האמריקאי ,  שמעולם לא היה כה ברור בתמיכתו בישראל כפי שהוא היום .
 
מדיני :  מה קורה בארה"ב
nan
