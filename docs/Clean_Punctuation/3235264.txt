ליהנות מכל העולמות :  נתניהו מקווה שמנדלבליט ימצמץ ראשון
רה"מ טוען שאין לו די זמן להתכונן לשימוע - אך סנגוריו טרם אספו את חומרי החקירה שממתינים כבר חודש .  אחרי שהבהיר פומבית שאין הצדקה לדחייה ,  כל שינוי מצד מנדלבליט ייתפס כהתקפלות .  דחיית הבקשה תותיר לנתניהו זמן מועט להתכונן ,  אך תאפשר לו לטעון ,  שוב ,  שרודפים אותו
המכתב ששיגר היום  ( שישי )  סנגורו של ראש הממשלה ,  עו"ד נבות תל צור ,  ליועמ"ש אביחי מנדלבליט ,  הוא עוד מהלך במשחק הפוקר המתמשך בין החשוד מס' 1 וראש מערכת אכיפת החוק .  עד כה נעתר מנדלבליט לחלק מדרישותיו של נתניהו ודחה אחרות ,  כל עוד ההליך הפלילי המשיך ,  פחות או יותר ,  להתקדם .  אלא שעם הוויתורים מצד היועץ ,  התיאבון רק גדל ,  ונתניהו ביקש לקבל הליך פלילי - בתנאים שלו .  
סקירה קצרה של תולדות חקירות נתניהו בעת החדשה - רצף כהונותיו הנוכחי - תבהיר כי ראש הממשלה זכה לתנאים שחשודים רגילים יכולים רק לחלום עליהם בלילות אפופי הליזול בתא המעצר .  בתור התחלה ,  כחבר כנסת החוק מעניק לו חסינות מפני מעצר ,  חיפוש והאזנת סתר .  יתרה מכך ,  מועדי חקירותיו תואמו איתו ,  וגם כשכבר הסכים לפנות מלוח הזמנים שלו ולהיחקר - הוא זכה לעשות זאת במגרשו הביתי ,  מעון ראש הממשלה ,  ולא בחדרי החקירות של להב 433 .  
עוד בוואלה !  NEWS:השעון להרכבת הממשלה מתקתק ,  וכולם נערכים להפתעה של הרגע האחרוןמנדלבליט מבהיר לפרקליטי נתניהו :  השימוע לא יידחה ויתקיים ביוליהיועמ"ש על תיקי נתניהו :  אין הטיה או רדיפה נגד ראש הממשלה 
לאחר מכן ניסה לעכב את ההכרזה על העמדתו לדין בכפוף לשימוע .  הוא התייצב מול המצלמות ודרש כי ייערך לו עימות עם עדי המדינה ,  ולאחר מכן נשלח בשמו מכתב ליועץ שדרש מהם לבצע השלמות חקירה .  הבקשות נדחו .  משנוכח כי השימוע בוא יבוא - הקדים ראש הממשלה את הבחירות ,  ואז טען שלא ניתן לזמנו לשימוע לפניהן .  
הפעם היועמ"ש ופרקליט המדינה סירבו להיענות ,  והודיעו על כוונתם להעמידו לדין בשלושה תיקים ,  בעבירות של שוחד ,  מרמה והפרת אמונים .  
כדי להמתיק מעט את הגלולה ,  הסכימו לדחות את מסירת חומרי החקירה עד לאחר הבחירות ,  כדי למנוע הדלפות שיוכלו לשמש נגד המועמד נתניהו .  זו התבררה כטעות .  הבחירות חלפו ,  חומרי החקירה הועמדו לרשות הסנגורים במשרדי פרקליטות מיסוי וכלכלה בתל אביב ,  ושם הם ממתינים כאבן שאין לה הופכין מאז ה-10 באפריל .  חודש תמים ,  במהלכו נמנעו חמשת סנגוריו - עורכי הדין נבות טל צור ,  טל שפירא ,  עמית חדד ,  פיני רובין ועודד מודריק - מלקחת את חומרי החקירה ולהתחיל להיערך לשימוע .  
הסיבה לעיכוב באיסוף החומרים היא שנתניהו טרם הסדיר מול סוללת הפרקליטים סוגיות הקשורות לייצוגו ,  לרבות תשלום שכר טרחתם .  כעת ,  מי שיכול היה לקבל לידיו את חומרי החקירה כבר לפני חודשיים ,  ומסיבותיו בחר שלא לעשות זאת ,  מבקש לדחות את השימוע בטענה שהזמן שניתן לו להתכונן אינו מספיק .  ברקע עומדת האפשרות של שינוי חוק החסינות כדי למנוע את העמדתו לדין - אפשרות שדורשת זמן .  
גם בנושא שכר הטרחה נתניהו מבקש להחזיק במקל משני קצותיו .  לחברי כנסת מותר לקבל מימון חיצוני עבור הגנה משפטים ,  אך בתנאים נוקשים .  בין היתר ,  בנוסח הפניה לתורמים אסור שיהיה משום הטלת דופי ברשויות ,  או טענות לרדיפת חבר הכנסת .  עבור חברי ממשלה ,  ועליהם כמובן נמנה גם ראש הממשלה ,  ההסדר מחמיר אפילו יותר :  אסור להם באופן גורף לקבל מימון חיצוני ,  לכל מטרה ,  אלא אם קיבלו לכך היתר מיוחד מוועדת ההיתרים .  
נתניהו רוצה היתר לחרוג מהכלל - אך ללא מגבלות .  לשם כך פנה לוועדת ההיתרים ונדחה פעמיים .  למרות זאת ,  שופטי בג"ץ הורו לוועדה לתת לסנגורי ראש הממשלה לטעון בפניה ולדון מחדש בבקשה ,  לאחר שימציאו להם את כל המסמכים הנדרשים .  השבוע ,  לפי פרסומים ,  כתב עו"ד תל צור לוועדת ההיתרים כי נתניהו מסרב להגיש לוועדה חלק מהמסמכים שהתבקשו .  שוב מתברר שכל כלל ,  פסיקה ,  או הנחיה הם עבור ראש הממשלה לכל היותר נקודת פתיחה למשא ומתן .  
בחזרה לשימוע .  גורם בסביבת היועמ"ש אמר לאחרונה בשיחה פרטית כי הזמן שהוקצה לסנגורי נתניהו כדי להיערך הוא סביר לחלוטין .  זאת ,  אף שגם בתיקים פשוטים יותר הנוגעים לאישי ציבור ניתנו בדרך כלל חודשים רבים יותר כדי להתכונן .  באופן פומבי ,  יועצו הקרוב של מנדלבליט ,  עו"ד גיל לימון ,  כתב לפני כשבועיים לסנגורים כי אי הסדרת סוגיית שכר הטרחה לא תהווה הצדקה לדחיית השימוע מעבר ל-10 ביולי .  המכתב נועד לאותת כי הפעם מנדלבליט רציני ,  אך נתניהו לא מצמץ ,  השווה והעלה לסכום ההימור .
 במכתב ששלח היום סנגורו של ראש הממשלה ,  הנימוק לא היה אי תשלום שכר הטרחה ,  אלא היקף החומר הנרחב בשלושת התיקים .  ועדיין ,  ברור כי אי הסדרת הייצוג היא שמנעה עד כה מהסנגורים להתחיל להתכונן לשימוע .  נתניהו ,  במסגרת מאמציו ליהנות מכל העולמות ,  מסתכן בקיצור זמן ההערכות לשימוע והחזיר את הכדור למנדלבליט ,  אולם סכום ההימור עלה :  המכתב הפומבי ששלח לפני שבועיים מסנדל אותו ,  ויגרום לכל שינוי במועד להיראות כהתקפלות מפוארת .  האם הפעם יסמן היועמ"ש קו בחול - ויעמוד על התאריך שנקבע ?  

ליהנות מכל העולמות :  נתניהו מקווה שמנדלבליט ימצמץ ראשון
רה"מ טוען שאין לו די זמן להתכונן לשימוע - אך סנגוריו טרם אספו את חומרי החקירה שממתינים כבר חודש .  אחרי שהבהיר פומבית שאין הצדקה לדחייה ,  כל שינוי מצד מנדלבליט ייתפס כהתקפלות .  דחיית הבקשה תותיר לנתניהו זמן מועט להתכונן ,  אך תאפשר לו לטעון ,  שוב ,  שרודפים אותו

