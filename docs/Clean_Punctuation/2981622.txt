סגנה של קלינטון הבהיר : " הדמוקרטים לא מתרחקים מישראל "
 אחרי שהחרים את נאום נתניהו בקונגרס ,  נפגש הסנאטור טים קיין עם ראש הממשלה בניסיון לפתור את המחלוקת .  בריאיונות לכלי תקשורת יהודיים הסביר כי ישנו מאמץ של הרפובליקנים  " לדחוף את הדמוקרטים החוצה מהקשר עם ישראל "
  ( בווידאו :  ברני סנדרס הביע תמיכה רשמית בקלינטון ,  בשבוע שעבר )  
הילרי קלינטון ,  המועמדת המיועדת לנשיאות מטעם המפלגה הדמוקרטית ,  הכריזה הלילה  ( שבת )  כי עמיתה למרוץ וסגנה הוא טים קיין ,  סנאטור מווירג'יניה שכיהן בעבר כראש עיר ומושל המדינה המתנדנדת .  קיין הגדיר את עצמו בכמה הזדמנויות כפרו ישראלי ,  והיה בין אלה שהובילו את החקיקה בקונגרס בשנה שעברה ,  יחד עם נציגים בצד הרפובליקני ,  שהקנתה לקונגרס זכות עיון ופיקוח על תוכן הסכם הגרעין עם איראן .  עם זאת ,  את נאומו של ראש הממשלה ,  בנימין נתניהו ,  בפני שני בתי הקונגרס בשנה שעברה ,  הוא בחר להחרים . 
" כמי שתומך זמן רב בקשר בין ישראל וארצות הברית ,  אני מאמין שהתזמון של נאומו של ראש הממשלה נתניהו בפני הקונגרס ,  ימים לפני הבחירות בישראל ,  הוא לחלוטין בלתי הולם ",  הודיע אז קיין . " אין סיבה לקבוע נאום כזה לפני שהציבור בישראל ילך לקלפיות ב-17 במרץ ויבחר את ההנהגה שלו .  אני מאוכזב מכך שהנאום לא נדחה ,  ולכן לא אגיע ".  
לקריאה נוספת:שיא הרגש :  טראמפ טעה וסילף ,  אבל נאום הניצחון כבש את לבבות האמריקאיםטראמפ בנאום הניצחון : " המורשת של הילרי - מוות ,  טרור וחולשה"יועצו של טראמפ לישראל : " הוא לא יכפה פתרון עם הפלסטינים "  
בינואר השנה הגיע קיין לישראל ונפגש עם נתניהו .  בניסיון לשים את המחלוקת עם ראש הממשלה מאחוריו ,  הוא אמר בריאיון ל"וושינגטון ג'ואיש וויק "  כי  " נתניהו הוא שותף מפתח ,  ולכן ארצות הברית חייבת להסתדר איתו ".  בהתייחסו להחלטה לחתום על הסכם הגרעין ,  אמר אז לעיתון היהודי כי  " אני עדיין חושב שזה בהחלט היה הדבר הנכון לעשות .  וזה כבר עזר . 
" כשהאורניום המועשר יוצא מאיראן זה יום טוב ,  גם לארצות הברית וגם לישראל .  יהיו לנו עוד אתגרים עם איראן ",  הוסיף בריאיון . " אבל זו תהיה איראן שאינה מדינת סף גרעינית ".  הוא אמר עוד כי הפיקוח על ההסכם יימשך כמה עשורים ,  והוסיף שהוא מאמין כי הסוכנות הבינלאומית לאנרגיה אטומית יכולה לבצע את המשימה . " יש להם אמינות מאוד גבוהה .  הם היו מאוד מדויקים ב-2003 ,  כשהצביעו על כך שבעיראק אין נשק להשמדה המונית ".  

בריאיון לעיתון היהודי-אמריקני  " פורוורד ",  כמה שבועות לאחר היעדרותו של קיין מהנאום של נתניהו ,  הוא הוגדר כ"סנאטור דמוקרטי מתון ".   " אני לא טיפש ",  הוא אמר לעיתונאי נתן גוטמן . " ידעתי שהיעדרות מהנאום תגרום לכמה אנשים לכעוס עליי .  שיהיה לזה מחיר פוליטי .  אבל הרגשתי בחוזקה ,  כעניין של עיקרון ,  שזה נעשה בצורה בלתי הולמת ".  בריאיון ,  הוא שב והגדיר את עצמו כדמוקרט פרו ישראלי ,  וציין כדוגמה שנפגש שלוש פעמים עם נתניהו במשרדו כדי לדבר איתו על איראן . 
" אני מסכים עם דאגות רבות שהוא העלה .  יש אחת או שתיים שאני לא מסכים איתן ,  אבל אני מסכים עם רוב הדברים .  כשחזרתי מישראל ,  הודיעו על הנאום .  כפי שלמדנו מאוחר יותר ,  זה תוכנן בזהירות כדי לשמור את הבית הלבן מחוץ לתמונה .  לשמור את הנציגים הדמוקרטים בחשכה .  אפילו את אלה מבנינו שהיו תומכים חזקים של ישראל .  ולפי דעתי זה נעשה כדי להשפיע על הבחירות בישראל ,  וכדי להפגין תמיכה אמריקנית באיש אחד ובמפלגה אחת ,  וזה משהו שאסור לנו לעשות ",  אמר .  
קיין מחה על כך שנתניהו הופיע בפני הקונגרס בטרם פורסמו כל פרטי ההסכם ,  ואמר כי  " אם היינו מחכים עד לאחר הבחירות ,  ושולחים הזמנה דו מפלגתית אחרי שהיה ברור מה כולל ההסכם ,  אז ראש הממשלה היה יכול לבוא ולטעון לגבי הסכם שנמצא על השולחן ,  ולהצביע על הטוב ,  הרע והמכוער בהסכם ",  טען .  עם זאת ,  הוא הסכים עם נתניהו ואמר כי  " השאלה לגבי התנהגות העבר של איראן ,  והשאלה האם היא תנסה לרמות היא שאלה מאוד מאוד הוגנת .  הם רימו בעבר ,  הפרו החלטות של האו"ם ,  ולכן יש סיבה לדאוג לגביהם גם בעתיד ".  
כשנשאל האם התמיכה בישראל הופכת בארצות הברית לעניין מפלגתי ,  הוא השיב : " אני לא מרגיש שהדמוקרטים מתרחקים מישראל ,  אבל אני כן מרגיש שישנו מאמץ של המפלגה הרפובליקנית לדחוף את הדמוקרטים החוצה מהקשר עם ישראל ".  הוא התייחס שוב לנסיבות בהן הוזמן נתניהו לנאום על ידי יו"ר בית הנבחרים דאז ,  ג'ון ביינר מהמפלגה הרפובליקנית ,  ואמר כי  " זה מצער אותי שהשגריר הישראלי וראש הממשלה הסכימו עם זה במובן של 'אנחנו צריכים לשמור על זה בסוד מהדמוקרטים' .  זה הרגיש כאילו נדחקנו החוצה ".  

הוא סיכם את דבריו בכך שציין כי  " יש לנו במפלגה מסורת ארוכה של להיות פרו ישראלים ,  ולהיות פרו ישראל זה לא בהכרח אומר להסכים על הכול .  אבל אנחנו חברים ,  אנחנו בעלי ברית ,  אנחנו שותפים .  וכשיש אי הסכמות אנחנו מנסים לפתור אותן בצורה פרודוקטיבית . 
" כל מי שאני מכיר במפלגה שלי הוא פרו ישראלי .  זה לא אומר שאנחנו מסכימים על הכול .  יש לי דאגות לגבי ההנהגה בצד הישראלי והפלסטיני ,  זה לא הופך אותי לפחות פרו ישראלי .  אני רוצה שישראל תהיה בטוחה בעתיד ".  

סגנה של קלינטון הבהיר : " הדמוקרטים לא מתרחקים מישראל "
 אחרי שהחרים את נאום נתניהו בקונגרס ,  נפגש הסנאטור טים קיין עם ראש הממשלה בניסיון לפתור את המחלוקת .  בריאיונות לכלי תקשורת יהודיים הסביר כי ישנו מאמץ של הרפובליקנים  " לדחוף את הדמוקרטים החוצה מהקשר עם ישראל "
 
