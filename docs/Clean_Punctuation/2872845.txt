לפיד במתקפה על נתניהו : " כמו גולדה אחרי יום הכיפורים "
 יו"ר יש עתיד ביקר בחריפות את ראש הממשלה על הסכם הגרעין וטען כי עליו להתפטר לאלתר בשל הרס יחסי החוץ : " כישלון קולוסאלי ".  עם זאת ,  לפיד הודיע כי יתמוך בו כלפי חוץ : " כשנדבר באנגלית ,  נתמוך בממשלה "
 יו"ר יש עתיד ,  יאיר לפיד ,  תקף הבוקר  ( רביעי )  בחריפות את ראש הממשלה בנימין נתניהו על רקע הסכם הגרעין בין איראן למעצמות . " אנחנו עומדים היום מול הכישלון הגדול ביותר במדיניות החוץ של איזשהו ראש ממשלה ישראלי מקום המדינה .  הוא לא צ'רצ'יל לפני מלחמת העולם השנייה ,  הוא גולדה אחרי יום הכיפורים ",  אמר לפיד בפתח ישיבת ועדת החוץ וביטחון .
 לפיד הסביר כי חרף הביקורת שלו כלפי נתניהו הוא יתמוך בו כלפי חוץ . " בשפה האנגלית אנחנו נתמוך בממשלה ונסביר לעולם כולו עד כמה מסוכן ההסכם הזה ,  וזה מה שאני עושה החל מאתמול .  אבל בפנים ,  בשפה העברית ,  בואו נודה על האמת - ראש הממשלה נכשל בניסיון להגיע להסכם אחר .  אפשר היה להגיע להסכם אחר .  בהתנהלות אחרת של ראש הממשלה יכולנו להגיע להסכם שבו בסוגיה המרכזית ,  סוגיית הפיקוח ,  היה הסכם שונה .  היה אפשר לעשות הסרה של סנקציות לפי אבני דרך ולא לפי לוח זמנים ",  אמר .  
לקריאה נוספת:עסקה טובה למערב :  חמש הנקודות המרכזיות בהסכם הגרעיןאיראן הבינה שלא צריך פצצה כדי להפוך לבעלת הבית במזרח התיכוןאובמה :  ההסכם הוא הטוב ביותר לאמריקה ,  לישראל ולבעלות הברית 
לטענת יו"ר יש עתיד ,  נתניהו מחריב את יחסי ישראל עם המערב ועליו להתפטר לאלתר . " עד אתמול העולם כולו היה משוכנע שארצות הברית וישראל הולכות תמיד יד ביד .  החל מאתמול הוא למד שלא מוכנה להקשיב יותר לראש ממשלת ישראל .  האירופים לא מוכנים להקשיב לראש ממשלת ישראל ,  הסינים ,  הרוסים ,  המפלגה הדמוקרטית .  הוא השאיר אחריו חורבות ביחסי החוץ של מדינת ישראל והוא צריך ללכת הביתה על כישלון בסדר גודל קולוסאלי כזה .  ראש ממשלה לא יכול להישאר בתפקידו ",  תקף .  
המערכת הפוליטית ,  לרבות סיעות האופוזיציה ,  הגיבה אמש להסכם הגרעין בתמימות דעים .  עם זאת ,  יש עתיד ומרצ בחרו להפנות אצבע מאשימה לעבר נתניהו .  ח"כ עפר שלח הגדיר את ההסכם כעדות לכישלון החרוץ של מדיניות ראש הממשלה בסוגיה שאותה ניכס לעצמו וניהל לבדו ,  תוך התעלמות מן הביקורת בישראל ובעולם ,  באמירה השחצנית שהוא יידע לעצור את הגרעין האיראני ".  יו"ר מרצ זהבה גלאון אמרה דברים ברוח דומה : " לצערי ,  ההתנהלות של נתניהו סביב הסוגיה ,  האמירות הפומביות נגד האמריקנים וההתערבות בפוליטיקה פנימית ,  העלו את יחסי ישראל וארצות הברית על מסלול התנגשות ".  

לפיד במתקפה על נתניהו : " כמו גולדה אחרי יום הכיפורים "
 יו"ר יש עתיד ביקר בחריפות את ראש הממשלה על הסכם הגרעין וטען כי עליו להתפטר לאלתר בשל הרס יחסי החוץ : " כישלון קולוסאלי ".  עם זאת ,  לפיד הודיע כי יתמוך בו כלפי חוץ : " כשנדבר באנגלית ,  נתמוך בממשלה "
 
