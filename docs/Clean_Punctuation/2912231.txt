בתגובה לסימון מוצרים :  ישראל נוקטת צעדים נגד המדינות שהובילו את המהלך
לדברי גורם בכיר במשרד החוץ ,  שש מדינות שדחפו את הרעיון במסדרונות האיחוד האירופי יקבלו כתף קרה מירושלים :  שבדיה ,  בלגיה ,  לוקסמבורג ,  מלטה ,  אירלנד וצרפת .  ואולם ,  לגבי האחרונה ,  מודים בישראל כי יהיה קשה לפעול נגדה : " צרפת מדינה חשובה "
 החלטת האיחוד האירופי על סימון מוצרים שיוצרו בהתנחלויות וברמת הגולן הובילה לכך שראש הממשלה בנימין נתניהו הורה על עצירת הדיאלוג של ישראל עם האיחוד האירופי בכל הקשור לתהליך המדיני עם הפלסטינים .  באיחוד האירופי הגיבו בהרמת גבה להנחיה הישראלית ,  שכן הפעם האחרונה שבה התקיים  " תהליך שלום "  ישראלי-פלסטיני הייתה בשנת 2014 - וגם אז ,  המעורבות של האיחוד בו הייתה יחסית נמוכה .
 אלא שבמשרד החוץ בירושלים לא מתכוונים להסתפק בהנחיה למדר את האיחוד האירופי מהתהליך המדיני ,  ופועלים כעת כדי להרחיב את ההנחיה הזו גם לכמה מדינות באירופה ,  שנתפסות כמי שהובילו את מהלך סימון המוצרים .  לדברי גורם בכיר במשרד ,  שש מדינות  " סומנו "  בתור אלה שדחפו את היוזמה במסדרונות האיחוד :  שבדיה ,  בלגיה ,  אירלנד ,  צרפת ,  לוקסמבורג ומלטה .  
שש המדינות הללו מעורבות ,  כל אחת במידה שונה ,  גם בפרויקטים שונים בזירה הפלסטינית . " אנחנו רואים את שש המדינות הללו מובילות את המהלך הזה כבר זמן רב ",  הסביר הגורם הבכיר . " במקביל ,  חלק מהמדינות הללו מעורבות בפרויקטים שונים לשיקום רצועת עזה ,  כמו גם בפרויקטים אזרחיים לחיזוק הרשות הפלסטינית בגדה המערבית .  חשוב להם להיות חלק מהתהליכים הללו ,  ועד היום הם זכו לשיתוף פעולה רחב מישראל .  כעת זה הולך להשתנות - הם יתחילו להיתקל בקשיים ומכשולים ". 

בתגובה לסימון מוצרים :  ישראל נוקטת צעדים נגד המדינות שהובילו את המהלך
לדברי גורם בכיר במשרד החוץ ,  שש מדינות שדחפו את הרעיון במסדרונות האיחוד האירופי יקבלו כתף קרה מירושלים :  שבדיה ,  בלגיה ,  לוקסמבורג ,  מלטה ,  אירלנד וצרפת .  ואולם ,  לגבי האחרונה ,  מודים בישראל כי יהיה קשה לפעול נגדה : " צרפת מדינה חשובה "
 
