נתניהו התנצל בפני הסטטיסטיקן שפוטר בהודעת מייל
ראש הממשלה התקשר לפרופסור שלמה יצחקי והתנצל על האופן בו התבשר על סיום עבודתו . " זה לא ראוי ,  אברר כיצד זה קרה ".  יחימוביץ' תקפה : " פקיד ראוי פוטר כי לא יישר קו "
 ראש הממשלה בנימין נתניהו שוחח הערב  ( שני )  עם הסטטיסטיקן הראשי בלשכה המרכזית לסטטיסטיקה ,  פרופסור שלמה יצחקי ,  והתנצל על הדרך שבה נודע לו על סיום עבודתו . " לא מקובלת עליי הדרך הזאת ואני מתנצל שכך זה נעשה ",  אמר נתניהו ,  לאחר שמוקדם יותר היום גילה יצחקי ,  המשמש ראש הלשכה המרכזית לסטטיסטיקה ב-12 השנים האחרונות ,  כי קיבל הודעת דואר אלקטרוני שבישרה כי ממחר תסתיים עבודתו .  נתניהו התקשר ליצחקי בעקבות הפרסומים בנושא ,  ואמר לו כי הוא מתכוון לפתוח בבירור נסיבות ההודעה . " זה לא ראוי ,  אדם צריך לשמוע על סיום תפקידו בדרך אחרת .  אברר כיצד זה קרה .  אני מבקש להודות לך על השנים שבהן שירתת את המדינה'' .
 יצחקי סיפר היום במסיבת עיתונאים לכתבים כלכליים ,  בה הוצגו נתוני הלמ"ס לשנת 2012 ,  כי קיבל מייל שבישר על הפסקת עבודתו .  מינויו הרשמי של יצחקי הסתיים כבר לפני כשנה וחצי לאחר 12 שנים בתפקיד ,  ומאז הוארך זמנית מדי שלושה חודשים מאחר שלא נמצא לו מחליף .  יצחקי ,  שהעביר בעבר ביקורת חריפה על משרד האוצר ,  טען שקיבל את ההודעה במפתיע ובצורה  " לא נאותה ".  
יו"ר מפלגת העבודה ,  שלי יחימוביץ' ,  תקפה בחריפות את ראש הממשלה בנושא ,  ואמרה כי  " קיים חשש כבד שראש הממשלה מתנקם בפקיד בכיר שהעז לומר את האמת על מדיניותו הכלכלית הכושלת ,  בהחלטה ובעיתוי תמוהים ",  אמרה יחימוביץ' .  
לדבריה , " יש להניח שמדובר בהדחה של פקיד בכיר הגון וישר ,  על כך שלא הסכים ליישר קו עם הלך הרוח של ראש הממשלה ,  ואם כך הדבר - מדובר בצעד אלים שדומה לנסיונות ההשתקה של נשיא המדינה השבוע .  כנראה שלקראת הבחירות ,  כל מי שמעז להציג תמונה אמיתית של המציאות ומסרב להתאים את המספרים לסיפורי הבדים של נתניהו על הכלכלה ,  מושתק על ידי נתניהו באופן המזכיר משטרים אפלים ". 
מדוע פוטר הסטטיסטיקן הראשי בלמ"ס באי-מייל ?  

נתניהו התנצל בפני הסטטיסטיקן שפוטר בהודעת מייל
ראש הממשלה התקשר לפרופסור שלמה יצחקי והתנצל על האופן בו התבשר על סיום עבודתו . " זה לא ראוי ,  אברר כיצד זה קרה ".  יחימוביץ' תקפה : " פקיד ראוי פוטר כי לא יישר קו "
 
