נתניהו בהר הרצל : " לא נאפשר לאיראן להשיג נשק גרעיני "
 אירועי הזיכרון החלו בבתי העלמין הצבאיים ברחבי הארץ בתום צפירה בת שתי דקות .  בטקס הממלכתי בירושלים אמר ראש הממשלה לנשיא איראן כי  " נוסיף להיאבק במבקשי נפשנו ".  בעוספיא הזכירו את בני העדה הדרוזית : " חוק הלאום גדע את תקוותינו "
 הטקס הממלכתי בירושלים התקיים במעמד ראש הממשלה ונשיא המדינהנתניהו על רוחאני : " לא נאפשר לאיראן להשיג נשק גרעיני"בעוספיא התנצלו בפני החללים הדרוזים : " המדינה לא מקיימת את הבטחותיה"גלנט : " המבקשים את רעתנו ייתקלו בעוצמה הביטחונית של ישראל "  
יום הזיכרון לחללי מערכות ישראל ונפגעי פעולות האיבה תשע"ט - טקס האזכרה המרכזי לחללי מערכות ישראל נפתח היום  ( רביעי )  בהר הרצל בירושלים בצפירה בת שתי דקות .  האירוע התקיים במעמד נשיא המדינה ראובן ריבלין ,  ראש הממשלה בנימין נתניהו ,  יו"ר הכנסת יולי אדלשטיין ,  נשיאת בית המשפט העליון השופטת אסתר חיות ,  הרמטכ"ל רב-אלוף אביב כוכבי וממלא מקום מפכ"ל המשטרה ניצב מוטי כהן .
 23,741 חללים נפלו במערכות ישראל ,  בהם 56 שנוספו בשנה האחרונה ועוד 40 נכים שמתו כתוצאה מנכותם והוכרו כחללי מערכות ישראל .  נתניהו פתח את נאומו בפנייה ל"אחיי ואחיותיי למשפחת השכול ,  שהם משפחתי שלי מאז 4 ביולי 1976 ".  נתניהו אמר כי  " אירועי הימים האחרונים ממחישים בבהירות על מה נסוב מאבקנו .  על הניסיון של דורשי רעתנו להחריב את מדינתנו ,  לעקור אותנו מארצנו .  במאה השנים האחרונות אויבינו ניסו לעשות זאת פעם אחר פעם .  הם נכשלו ". 
הוא התייחס גם להודעתה של איראן הבוקר ,  שלפיה תחדש חלק מתכנית הגרעין שלה ,  ואמר : " בבוקר הזה בדרכי לכאן ,  שמעתי שאיראן מתכוונת להמשיך בתוכנית הגרעין שלה .  לא נאפשר לאיראן להשיג נשק גרעיני .  נוסיף להיאבק במבקשי נפשנו .  ננעץ את שורשינו עמוק עוד יותר באדמות המולדת ". 
לקריאה נוספת בנושא"זה לא בית עצוב ":  התאומים שמעולם לא הכירו את אחיהם הצוללןבמקביל לקריאות  " בוגדים ":  טקס הזיכרון הישראלי פלסטיני התקיים בת"א13 שנה לאחר שנפל בלבנון :  משפחתו של אוהד קיבלה תעודת הערכה על תפקודו 
נתניהו התייחס גם להשבת גופתו של זכריה באומל ,  שנפל בקרב סולטאן יעקוב ,  אחרי 37 שנים ,  ואמר כי  " אלפים הגיעו להלווייה המרגשת שנערכה על ההר הזה .  הם נתנו חיבוק עצום למשפחתו ,  והעם הנפלא שלנו שוב הוכיח שגם אחרי עשרות שנים הוא אינו שוכח את בניו .  כשהודיתי במוסקבה לנשיא פוטין ולמפקדי צבאו על העזרה באיתורו של באומל אמרתי לו שעבורנו אחוות לוחמים היא ערך עליון ,  וראיתי את ההערכה בעיניהם .  זוהי המשמעות העמוקה ביותר של היום המקודש הזה .  יום של אובדן כבד ,  אבל גם של אחווה עילאית ,  בו כולנו חשים כמשפחה אחת ".  
" מצד אחד ,  היגון עמוק שגם אני יודע אותו היטב .  קשה לתאר אותו למי שלא נכנס למעגל השכול .  הגעגוע אף פעם לא פוסק ",  המשיך נתניהו . " מצד שני ,  האחווה .  אומה שלמה חובקת בליבה את משפחות הנופלים .  חברים לנשק מבקרים את האלמנות ואימהות גם אחרי עשרות שנים .  והיום העם כולו מחבק את משפחותיהם של 23,741 בנינו ובנותינו חללי מלחמות ישראל .  יהודים ,  דרוזים ,  מוסלמים ,  נוצרים ,  בדואים וצ'רקסים ".  הוא הוסיף כי הוא  " מתחייב שנמשיך לפעול להחזרת שבויינו ,  כפי שהחזרנו את זכריה באומל ".  
את נר הזיכרון הדליקה יונת משולמי ,  אלמנתו של סמל ראשון עמשא-ישראל  ( עמי )  משולמי ,  שנפל בקרב ב-12 באוגוסט 2006 בקרב במלחמת לבנון השנייה .  לאחר מותו הוענק לו ציון לשבח .  פרופסור מאיר שליט ,  אביו של עומר שליט שנפל באסון המסוקים ב-1997 ,  יישא את תפילת הקדיש .  במהלך הטקס הונחו זרים ברחבת היכל הזיכרון .
 במקביל ,  בבתי העלמין ברחבי הארץ התקיימו טקסי אזכרה בהשתתפות שרים ,  חברי כנסת וחיילי צה"ל .  השר יואב גלנט אמר בטקס המרכזי בקריית שאול בתל אביב כי  " מדינת ישראל של היום היא התגשמות חלום הדורות ,  מימוש חזון הנביאים ,  ומשאת נפשם של מיליוני יהודים לאורך אלפיים שנות גלות - מדינה יהודית ,  ריבונית ,  עצמאית ,  דמוקרטית וברשותה כלי המגן המקנה לה חיים - צה"ל וכוחות הביטחון ".  
גלנט הוסיף : " ביום הקדוש הזה ,  מתוך אווירת אחדות לאומית ייחודית ,  אנו שבים ומבהירים לידידינו ולאויבינו :  עם שוחר שלום אנו ,  אך חרבנו אחוזה בידנו ואנו נכונים להגן על עצמנו בכוחות עצמנו ,  בכל חזית ובכל עת .  הרוצים בשלום יענו בחיוב ובלחיצת יד איתנה ,  המבקשים את רעתנו ייתקלו בעוצמתה הבטחונית של מדינת ישראל ". 
במקום נכחה גם איריס עדן ,  בת זוגו של משה פדר שנהרג מפגיעת טיל קורנט לעבר הרכב שבו נסע במועצה האזורית חוף אשקלון ,  בשבוע שעבר .  בשנת 1997 היא איבדה גם את בעלה ,  טייס חיל האוויר ישיש עדן ,  באסון המסוקים .  מפקד חיל האוויר ,  אלוף עמיקם נורקין ,  פנה אליה בנאומו ואמר : " ליבנו עם משפחות ההרוגים וכולנו מחזקים את איריס עדן ,  שנמצאת כאן איתנו וחוותה טרגדיה שנייה ".  
טקס ממלכתי התקיים גם בבית העלמין הצבאי בעוספיא ,  שבו מונצחים 429 חללים בני העדה הדרוזית .  מרביתם קבורים בבתי עלמין צבאיים ובבתי קברות אחרים ברחבי הארץ .  
בית העלמין הצבאי הראשון לבני העדה הדרוזית הוקם בשנות החמישים .  הטקס השנתי ייחודי לדרוזים המאמינים בגלגול נשמות ,  ואינם נוהגים לפקוד בתי קברות .  במקביל לקריאת יזכור ,  קוראים בטקס גם את הפסוקים הראשונים מהפרשה הפותחת את הקוראן ,  הקדוש גם למאמיני הדת הדרוזית .  במהלך הטקס ,  מתאם פעולות הממשלה בשטחים אלוף כמיל אבו רוקון ומפקד מג"ב ניצב יעקב שבתאי הניחו זרים .  
בעדה כועסים על חוק הלאום ועל הגעת נציג הממשלה ,  השר איוב קרא מהליכוד ,  שתומך בחוק .  השבוע התקבלו איומים כי ההנהגה הדרוזית תחרים את הטקס ונערכו פניות למזכיר הממשלה ולשרת התרבות והספורט בבקשה להציב נציג ממשלה אחר .  אולם ,  הממשלה לא נענתה ,  ויו"ר יד לבנים הדרוזי ח"כ לשעבר אמל נסראלדין החליט בסופו של דבר להניח את הפוליטיקה בצד .  הכרוז ביקש מהנוכחים לשמור על קדושת המקום ולהימנע מהפרעות למהלך הטקס .
 ראש המועצה של עוספיא ,  השגריר לשעבר בהיג' מנסור ,  אמר בנאומו : " מתנצל בפני החללים על מדינה שאינה מקיימת את הבטחותיה .  חוק הלאום גדע את תקוותינו ".  מהקהל צעקו לעברו : " כל הכבוד לך ,  אתה מייצג אותנו ".  כמה בני משפחות שכולות נטשו את טקס הזיכרון ,  עם עלייתו של קרא לשאת דברים ,  במחאה על תמיכתו בחוק הלאום .  תא"ל במיל' אמל אסעד ,  ממובילי המאבק בחוק הלאום ,  אמר : " באתי לחלוק כבוד לאחיי הנופלים ולהתנצל בפניהם על כך שטרם הצלחנו להביא לתיקון החוק המבדיל אותנו משאר אזרחי המדינה הזו הכל כך יקרה לליבנו ,  ושלמענה הם הקריבו את חייהם .  אני מתבייש שנציג הממשלה לטקס הוא אחד שתמך ללא סייג בחוק המפלה .  צר לנו שכך הם פני הדברים .  ביום זה אני מבקש לחלוק כבוד ולהביע צער בפני כלל משפחות חללי מערכות ישראל ".  
מוקדם יותר התקיים בחלקת המשטרה בהר הרצל טקס הזיכרון המשטרתי ,  לזכרם של 1,498 חללי משטרת ישראל שנפלו במהלך שירותם או בעקבותיו .  מאז יום הזיכרון בשנה שעברה נוספו למצבת השכול של משטרת ישראל עוד 11 חללים .  הטקס התקיים במעמד מ"מ מפכ"ל המשטרה ניצב מוטי כהן ,  המשפחות השכולות ,  נציג משרד הביטחון ,  חברי סגל הפיקוד הבכיר של משטרת ישראל ,  קצינים ושוטרים . 
" אנו מצדיעים היום לרעינו ושותפנו לדרך ,  1,498 חללי המשטרה לדורותיהם ,  בנינו ובנותינו ,  שנפלו במהלך שירותם הפעיל ובהם - שוטרים ,  שוטרות ,  לוחמי מג"ב ומתנדבים ,  חברים ועמיתים עמם עבדנו ,  אותם אנו זוכרים תמיד ,  איתנו בלבנו לעד ",  אמר כהן במהלך הטקס . " לנגד עינינו עומדים ערכי המוסר והצדק ,  ערכי היושר ,  אומץ ואהבת המולדת ,  עליה הגנו הם בגופם .  נזכור כי ביסוד תקומתה ,  קיומה ובטחונה של מדינת ישראל עומד הציווי של חללינו הנופלים למסירות אין קץ ,  לגבורה ואהבת הארץ .  נזכור זאת ונמשיך בשליחותנו למענם ,  למעננו ולמען הדורות הבאים ".  

נתניהו בהר הרצל : " לא נאפשר לאיראן להשיג נשק גרעיני "
 אירועי הזיכרון החלו בבתי העלמין הצבאיים ברחבי הארץ בתום צפירה בת שתי דקות .  בטקס הממלכתי בירושלים אמר ראש הממשלה לנשיא איראן כי  " נוסיף להיאבק במבקשי נפשנו ".  בעוספיא הזכירו את בני העדה הדרוזית : " חוק הלאום גדע את תקוותינו "
 
