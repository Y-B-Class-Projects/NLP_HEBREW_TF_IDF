הדיון בחוק ההשעיה מתחדש בוועדת החוקה :  5 דברים שצריך לדעת היום
הכנסת מציינת לראשונה בהיסטוריה את יום זכויות הקהילה הגאה ,  נשיא קניה מגיע לביקור ממלכתי בישראל ,  חוק ההשעיה חוזר לראש סדר היום ועוד שלושה דברים שאתם חייבים לדעת הבוקר
אתם צריכים לדעת שהיום  ( שלישי )  יבקר נשיא קניה ,  אוהורו קניטאה ,  בישראל וייפגש עם ראש הממשלה בנימין נתניהו ועם הנשיא ראובן ריבלין .  קניטאה יתקבל בטקס ממלכתי בבית הנשיא שבירושלים שבו יושמעו המנוני שתי המדינות בנוכחות משמר הכבוד של צה"ל וכן יישאו שני הנשיאים הצהרות .  בסיום הטקס יוחלפו מתנות .  קניטאה יקיים פגישת עבודה עם ריבלין בעניין שיתוף פעולה בין המדינות ולאחר מכן הוא ייפגש לפגישת עבודה עם נתניהו .  
אתם צריכים לדעת שהיום תדון ועדת חוקה ,  חוק ומשפט של הכנסת בנוסח החוק להשעיית חברי כנסת .  זאת ,  לאחר שהדיון בעניין שאמור היה להתקיים בשבוע שעבר בוטל .  החוק ,  שזכה לכינוי  " חוק ההשעיה "  יאפשר להדיח ח"כ ברוב של 90 חברי כנסת .  הנסיבות שבגינן ניתן יהיה להדיח ח"כ הן שלילת קיומה של מדינת ישראל כיהודית ודמוקרטית ,  הסתה לגזענות או תמיכה במאבק מזוין נגד ישראל .  על פי התיקון לחוק ,  ניתן יהיה להדיח ח"כ גם על בסיס התבטאויות בלבד ולא רק עקב מעשים .  ההצעה הועלתה ביוזמת ראש הממשלה ,  בנימין נתניהו ,  עקב פגישתם של חברי הכנסת באסל גטאס ,  ג'מאל זחאלקה וחנין זועבי מהרשימה המשותפת עם משפחות מחבלים .  
אתם צריכים לדעת שהיום ,  לראשונה בהיסטוריה ,  יציינו בכנסת את יום זכויות הקהילה הגאה .  מדובר באירוע שמתקיים ביוזמת יושבות ראש השדולה הגאה בכנסת ,  ח"כ יעל גרמן  ( יש עתיד )  ,  ח"כ מרב מיכאלי  ( המחנה הציוני )  וח"כ מיכל רוזין  ( מרצ )  ובשיתוף האגודה למען הלהט"ב בישראל .  בחגיגות ישתתפו נציגי ארגוני זכויות הקהילה ,  משפחות חד-מיניות ובני נוער .  כמו כן ,  במסגרת יום זכויות הקהילה הגאה בכנסת ,  ידונו הוועדות השונות בנושאים שונים הנוגעים לקהילה כמו זכויות טרנסג'נדרים ,  להט"ב בצה"ל ובמערכת החינוך ומעמד זוגות חד-מיניים .  
אתם צריכים לדעת שהיום נציין 16 שנים למותה של הזמרת והשחקנית עפרה חזה .  חזה ,  שנולדה בתל אביב ,  החלה את הקריירה המוזיקלית והתיאטרלית שלה בגיל 13 .  תחילה ,  שימשה חזה בעיקר שחקנית מחליפה בהצגות ואולם לאחר כמה שנים החלה לתפוס תאוצה ,  הן כזמרת והן כשחקנית .  בשנות ה-80 הפכה חזה לאחת הזמרות המצליחות בישראל עם להיטי ענק כמו  " שיר הפרחה ",   " גשם ",   " תפילה "  ו"סימנים של אוהבים ".  היא גם השתתפה בכמה סרטים מצליחים ,  בהם  " שלאגר "  ו"נערת הפרברים ".  בשנת 1983 השתתפה באירוויזיון והגיעה למקום השני .  עפרה חזה זכורה גם הודות ל"מאבק "  המתוקשר שלה עם הזמרת ירדנה ארזי .  בשנת 2000 הלכה עופרה חזה לעולמה בשל סיבוך של מחלת האיידס ,  והיא בת 42 בלבד .  
אתם צריכים לדעת שהיום לפני 78 שנים ,  בשנת 1938 ,  נפתח באופן רשמי נמל תל אביב ,  הנמל העברי הראשון בעיר העברית הראשונה .  את הנמל הוחלט לבנות לאחר המרד הערבי הגדול באפריל 1936 ,  שבמסגרתו הוכרזה שביתה בנמל יפו ,  וענף הפרדסנות שהתבסס בעיקר על ייצוא סחורות עמד בפני סכנה .  בנובמבר 1965 הופסקה פעילותו של נמל תל אביב בעקבות פתיחתו של נמל אשדוד והיום אזור המעגן של הנמל משמש מתחם בילויים .  

הדיון בחוק ההשעיה מתחדש בוועדת החוקה :  5 דברים שצריך לדעת היום
הכנסת מציינת לראשונה בהיסטוריה את יום זכויות הקהילה הגאה ,  נשיא קניה מגיע לביקור ממלכתי בישראל ,  חוק ההשעיה חוזר לראש סדר היום ועוד שלושה דברים שאתם חייבים לדעת הבוקר

