 " תוכנית אובמה :  הסכם שלום תוך שנתיים "
 העיתון א-שרק אל-אווסט דיווח כי נשיא ארצות הברית הציג לנציגי ישראל ומצרים את תוכניתו ,  המבוססת על פתרון שתי המדינות לשני עמים ,  לסיום הסכסוך הישראלי פלסטיני בשנתיים 
" נשיא ארה"ב הציג למצרים ולישראל תוכנית לסיום הסכסוך הישראלי-פלסטיני על בסיס פתרון שתי המדינות לשני עמים בתוך שנתיים "   כך דיווח הבוקר  ( שלישי )  העיתון 'א-שרק אל-אווסט' היוצא לאור בלונדון .  על פי העיתון ,  התוכנית הוצגה לראש הממשלה בנימין נתניהו במהלך ביקורו בוושינגטון והוא התבקש להגיב עליה בתוך חודש וחצי מרגע נאום אובמה בקהיר .
 על פי הדיווח ,  המסתמך על מקורות מצרים המוגדרים  " מהימנים ",  תוכנית השלום הוצגה גם לשר החוץ המצרי אחמד אבו אל-רייט ולראש המודיעין המצרי עומאר סלימאן במהלך ביקורם בוושינגטון .  על פי הדיווח ,  ההנהגה המצרית חשה כי אובמה רציני ביותר ביחס לתוכניתו וכי המכשול היחיד בפני גיבוש עמדה אחידה הוא הפילוג הפנים-פלסטיני .
 המקורות ציינו כי בשל סיבה זו החליטה מצרים לפתור במהירות האפשרית את המשבר הפנים-פלסטיני תוך התייעצות עם מנהיגים ערבים .  בשלב ראשון ביקש נשיא מצרים חוסני מובארק מסלימאן לפעול במהירות על מנת לפתור נושא זה .  על רקע זאת ,  צפוי סלימאן להיפגש היום עם משלחת חמאס בראשות ראש הלשכה המדינית של הארגון חאלד משעל .
 אמש עידכן ראש הממשלה בנימין נתניהו בשיחה טלפונית את נשיא ארצות הברית ברק אובמה על כוונתו לשאת בתחילת שבוע הבא נאום מדיני שבו הוא מתכוון לפרוש את קווי מדיניותו להשגת שלום וביטחון .  אובמה אמר שהוא מצפה לשמוע בעניין את הנאום .  מלשכת ראש הממשלה נמסר כי השיחה היתה חיובית ועסקה בשורה של נושאים וכי השניים סיכמו להמשיך ולשמור ביניהם על קשר פתוח ורצוף .
 בתוך כך הגיע השליח האמריקאי למזרח התיכון לסבב פגישות .  היום ייפגש מיטשל עם נשיא המדינה שמעון פרס ,  ראש הממשלה בנימין נתניהו ,  שר הביטחון אהוד ברק ושר החוץ אביגדור ליברמן .  אתמול אמר מיטשל כי  " נשיא ארה"ב ברק אובמה רוצה שהשיחות בין הפלסטינים לישראל ,  בנוגע להסכם שלום מקיף במזרח התיכון ,  יתחיל באופן מיידי ".  מיטשל הוסיף כי  " הנשיא אמר לי לעשות את כל המאמצים כדי ליצור מצב בו שני הצדדים יפתחו בשיחות ".  מיטשל ,  הנמצא בדרכו לאזור ,  אמר כי מטרת השיחות היא ליצור  " הסכם שלום מקיף ונורמליזציה של היחסים בין ישראל לשכנותיה  דבר שישרת גם את האינטרסים הביטחוניים של ארה"ב ".  

" תוכנית אובמה :  הסכם שלום תוך שנתיים "
 העיתון א-שרק אל-אווסט דיווח כי נשיא ארצות הברית הציג לנציגי ישראל ומצרים את תוכניתו ,  המבוססת על פתרון שתי המדינות לשני עמים ,  לסיום הסכסוך הישראלי פלסטיני בשנתיים

