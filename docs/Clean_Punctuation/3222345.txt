מי יתמוך ,  מי יבלום ומה ייצא לנתניהו :  המדריך המלא לחוק הצרפתי
הצעת החוק של יו"ר הקואליציה אמסלם נועדה להקפיא חקירות משטרה נגד ראש ממשלה מכהן ,  וקודמה ברקע חקירות נתניהו .  האם אישור ההצעה צפוי לעזור לראש הממשלה - ומה הסייגים שהציבו בכירים בקואליציה כדי לתמוך בה ? 
יו"ר הימין החדש השר נפתלי בנט ויו"ר ישראל ביתנו אביגדור ליברמן ,  שניים מהשותפים הבכירים בקואליציה היוצאת של הכנסת ה-20 ,  הבהירו ביממה האחרונה כי לא יתמכו בחוק הצרפתי שנועד להקפיא חקירות משטרה ,  ככל שיחול על חקירות ראש הממשלה בנימין נתניהו .  כך ,  הפכו סיכוייה של הצעת החוק בממשלה הבאה לקלושים .  מה בעצם כוללת הצעת החוק ומהי עמדתם של בכירים במערכת הפוליטית לגביו ,  כולל נתניהו ?  המדריך המלא להצעת החוק השנויה במחלוקת .
 בחירות 2019 - סיקור מיוחד בוואלה !  NEWSעם הפנים לבג"ץ :  המהלך הבא שעשוי לקבוע את גורל נתניהוהיועמ"ש לוועדת הבחירות :  אין מניעה להתמודדות טל רוסו בבחירותכולנו בהתייחסות ראשונה להכרעת היועמ"ש :  עד השימוע - נשב בממשלה 
מה כוללת הצעת החוק ?  
הצעת החוק שיזם יו"ר הקואליציה ח"כ דוד אמסלם  ( הליכוד )  נועדה להקפיא חקירות משטרה ,  והיא קודמה ברקע חקירותיו של ראש הממשלה בנימין נתניהו .  הצעת החוק אסרה לחקור באזהרה ראש ממשלה מכהן אלא אם יש חשד לעבירות מין ,  אלימות ,  סמים ,  ביטחון או אם דחיית החקירה עלולה לגרום לנזק ביטחוני או כלכלי משמעותי .  הצעת החוק קבעה כי תוקפא גם תקופת ההתיישנות על העבירות כך שיהיה ניתן לחקור כשכהונת ראש הממשלה תסתיים .  בנוסח החוק הובהר כי הוא לא יחול על חקירות שנפתחו לפני אישורו .
 אם יאושר ,  האם לחוק תהיה השפעה על ראש הממשלה ? 
הצעת החוק לא עלתה לדיון בכנסת ה-20 .  עם זאת ,  בצל החקירות של ראש הממשלה נתניהו ,  היא יצרה עניין תקשורתי גדול .  לנוכח התנגדות חלק מהשותפים הקואליציוניים ,  היא לא קודמה .  אם ההצעה תקודם לאישור סופי בממשלה הבאה ,  הרי שלא תהיה לה כל השפעה על מצבו המשפטי של נתניהו .  
מה עמדתם של ראשי מפלגות ובכירים בקואליציה בנושא ? 
יו"ר כולנו השר משה כחלון הבהיר בעבר כי יאפשר חופש הצבעה לחברי מפלגתו ככל שהצעת החוק תובא לאישור בכנסת ,  ובכך הביא לטרפודה .  גם חלק מחברי הכנסת של הבית היהודי התנגדו לנוסח החוק ,  ושרת המשפטים איילת שקד אמרה אז כי מפלגתה תשקול תמיכה רק אם במקביל יוגבל משך כהונת ראש ממשלה בישראל לשתי כהונות .  
היום ,  דעתם של ראשי המפלגות נחרצת יותר - בנט וליברמן לא תומכים בנוסח שתהיה לו השפעה רטרואקטיבית אך יהיו מוכנים לשקול חוק כזה על ראשי ממשלה עתידיים .  לעומתם ,  ח"כ בצלאל סמוטריץ' הצהיר כי הוא בעד קידום חוק כזה שתהיה לו השפעה על חקירות ראש הממשלה .  ש"ס ויהדות התורה טרם הביעו עמדה רשמית .  
האם ייתכן חוק אחר בסגנון שיחול על חקירות נתניהו ? 
בנוסח הנוכחי הובהר כי החוק לא יחול על חקירות נתניהו ,  אך ככל שבליכוד ירצו לקדם חוק כזה שישפיע על חקירותיו של ראש הממשלה ,  יהיה קשה לעשות זאת לנוכח ההתנגדות המשפטית להחיל הצעות חוק רטרואקטיבית .  במצב כזה ,  הסיכויים נמוכים מאד כי החוק יעמוד במבחן בג"ץ .  גם ברמה הפוליטית ,  סיכוייו של נוסח כזה נחשבים קלושים .  
מה עמדתו של נתניהו לגבי הצעת החוק ? 
נתניהו התייחס בכנסת הקודמת לחוק המדובר וביקש שלא לקדמו .  הוא טען בפני חברי מפלגתו כי הוא אינו מעוניין בהצעת חוק הקשורה בחקירות המתקיימות נגדו . " אני לא מעוניין בשום חוק הנוגע בחקירות המתנהלות עכשיו שקשורות בי או שמתנהלות עכשיו ואינן קשורות בי ",  אמר .  

מי יתמוך ,  מי יבלום ומה ייצא לנתניהו :  המדריך המלא לחוק הצרפתי
הצעת החוק של יו"ר הקואליציה אמסלם נועדה להקפיא חקירות משטרה נגד ראש ממשלה מכהן ,  וקודמה ברקע חקירות נתניהו .  האם אישור ההצעה צפוי לעזור לראש הממשלה - ומה הסייגים שהציבו בכירים בקואליציה כדי לתמוך בה ? 

