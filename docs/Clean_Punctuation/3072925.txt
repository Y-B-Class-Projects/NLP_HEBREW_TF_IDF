תם המשבר הדיפלומטי :  נתניהו הורה להחזיר את השגריר לניו זילנד
ראש ממשלת ניו זילנד שלח למקבילו הישראלי מכתב ובו הביע חרטה על הנזק שנגרם בעקבות החלטת מועצת הביטחון 2334 שהעלתה ארצו להצבעה .  המכתב בא בעקבות שיחה שהתקיימה בין שני המנהיגים לפני כמה ימים .  שגריר ישראל יצחק גרברג יוחזר בקרוב לוולינגטון
המשבר הדיפלומטי בין ישראל לניו זילנד הסתיים :  ראש ממשלת ניו זילנד ביל אינגליש שלח אתמול  ( שני )  מכתב לראש הממשלה בנימין נתניהו ובו הביע חרטה על הנזק שנגרם בעקבות החלטת מועצת הביטחון 2334 שהעלתה ארצו להצבעה .  המכתב בא בעקבות שיחה שהתקיימה בין שני המנהיגים לפני כמה ימים . 
" אני מתחרט על הנזק שנגרם ליחסי ישראל-ניו זילנד כתוצאה מכך שניו זילנד העלתה להצבעה את החלטה 2334 ",  כתב אינגליש במכתבו . " נקבל בברכה את חזרת שגריר ישראל לוולינגטון ".  בעקבות המכתב והשיחה הורה נתניהו למנכ"ל משרד החוץ יובל רותם להודיע לשלטונות ניו זילנד על החלטתו לסיים את המשבר ולהחזיר לוולינגטון את שגריר ישראל יצחק גרברג .  ההתקרבות בין שני המנהיגים באה בהמשך למגעים דיסקרטיים ,  שניהלו בחודשים האחרונים מנכ"ל משרד החוץ וסמנכ"ל אסיה והפסיפיק מרק סופר .   ישראל החליטה על החזרת השגריר של ניו זילנד להתייעצויות בירושלים בדצמבר האחרון לאחר שזו העלתה להצבעה יחד עם סנגל ,  מלזיה וונצואלה את החלטת מועצת הביטחון 2334 נגד ההתנחלויות .  בשבוע שעבר החליט ראש הממשלה להחזיר לסנגל את שגריר ישראל ,  לאחר פגישתו עם נשיא סנגל בפסגת אקוואס בליבריה .
 לקריאה נוספת:נזיפה בשגרירים והקפאת ביקורים :  התגובה הישראלית להחלטת האו"םנתניהו : " החלטת האו"ם - מחטף אנטי-ישראלי מביש של אובמה"עימות במועצת הביטחון :  צריכים לדבר על חיזבאללה - לא על ישראל 
הצעת ההחלטה 2334 כוללת שני חלקים .  הראשון מתייחס ברובו להחלטות קודמות של מועצת הביטחון ומבקש לאשרר אותן ,  בעוד החלק השני מציג צעדים שנועדו  " ליצור תנאים שיקדמו את פתרון שתי המדינות ".  בין הצעדים האלה נמצא ההכרזה לפיה להתנחלויות אין כל תוקף חוקי והן מהוות  " הפרה בוטה של החוק הבינלאומי ומכשול לפתרון שתי המדינות ולהשגת שלום בר קיימא ".  בנוסף ,  בחלק זה מועצת הביטחון חוזרת על דרישתה מישראל להפסיק מיד כל בנייה בהתנחלויות ,  כולל במזרח ירושלים .  כמו כן ,  נקראות כל המדינות  " להבחין בין שטחי ישראל ובין השטחים שנכבשו ב-1967 ". 
בחלק זה מובעת ה"דאגה העמוקה מפעילות ההתנחלות המתמשכת ,  המסכנת את היכולת להגיע לפתרון שתי המדינות ",  ועולה הקריאה  " להקפיא את כל הפעילות של ישראל בהתנחלויות ,  לרבות גידול טבעי ".  עוד מודגש שלא יוכרו שינויים בקווי 1967 ,  למעט בהסכמת שני הצדדים ,  ונכתב כי  " הפסקת כל פעילות ההתנחלות חיונית על מנת להציל את תהליך השלום ". 
בחלק הראשון של ההחלטה ,  נכתב כי מועצת הביטחון מאשררת את המחויבות של ישראל ,  המכונה גם  " הכוח הכובש ",   " לציית בקפידה למחויבות החוקית והאחריות שלה תחת אמנת ז'נבה הרביעית ,  בכל הנוגע להגנה על אוכלוסייה אזרחית בעת מלחמה ".  סעיף אחר קובע כי מועצת הביטחון  " מגנה את כל הצעדים שנועדו לשנות את ההרכב הדמוגרפי ,  האופי והסטטוס של השטחים הפלסטינים הכבושים מאז 1967 ,  כולל מזרח ירושלים ,  לרבות בנייה והרחבה של התנחלויות ,  העברה של מתנחלים ישראלים ,  החרמת אדמות ,  הריסת בתים ,  עקירת אזרחים פלסטינים ,  ורואה בהם הפרה של החוק הבינלאומי ".  

תם המשבר הדיפלומטי :  נתניהו הורה להחזיר את השגריר לניו זילנד
ראש ממשלת ניו זילנד שלח למקבילו הישראלי מכתב ובו הביע חרטה על הנזק שנגרם בעקבות החלטת מועצת הביטחון 2334 שהעלתה ארצו להצבעה .  המכתב בא בעקבות שיחה שהתקיימה בין שני המנהיגים לפני כמה ימים .  שגריר ישראל יצחק גרברג יוחזר בקרוב לוולינגטון

