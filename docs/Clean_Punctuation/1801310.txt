הממשלה אישרה :  חברת החשמל תיכנס לתחום התקשורת
מהירות הגלישה באינטרנט מתקרבת :  חברת החשמל קיבלה אישור לקבלת רישיון להקמת חברה בת לשירותי תקשורת במסגרתו תפרוש סיבים אופטיים לכל בית בישראל תוך 7-5 שנים
ממשלת ישראל אישרה היום את  " הצעת המחליטים ",  שלפיה חברת החשמל תקבל רישיון להקמת חברה בת לשירותי תקשורת .  חברת החשמל תהיה בעלים של 49% בחברה ושותף עסקי פרטי יחזיק 51% מהחברה .  חברת החשמל תקבל רישיון לפיו היא תצטרך לפרוש סיבים אופטיים לכל בית בישראל בתקופה של 7-5 שנים ,  דבר שיאפשר תקשורת רחבת פס של 100 מגה-ביט לשנייה .  
ראש הממשלה בנימין נתניהו אמר בישיבה : " אנחנו מתחרים בעידן דיגיטלי ומערך האינטרנט הוא צורך חיוני שלנו .  זאת החלטה חשובה ונכונה שתאפשר שירות טוב יותר לצרכנים ,  תגדיל את התחרות ותביא להורדת מחירים ".  
משרד התקשורת מסר כי נוסחו הקלות מסוימת במתווה הקמת החברה : " חברת החשמל תיתן זכות שימוש בלעדית לחברת תשתית התקשורת ביחס למתן שירותי תקשורת בלבד על בסיס תשתיות תקשורת סיבים אופטיים בלבד  ( ראוי לציין כי מדובר בתנאים המפורטים בקובץ המצורף ,  כך שלמרות הבלעדיות יישארו בידי הממשלה ,  בתנאים מסוימים ,  דרכים לסייג את הבלעדיות בעתיד )  . 
" שנית ,  השותף לא יוכל להחזיק באמצעי שליטה בחברת תקשורת אך יחד עם זאת ,  נקבע כי אם יחזיקו בחברת התקשורת משקיעים מוסדיים  ( כהגדרתם בהחלטת הממשלה )  ,  יוכל אותו משקיע מוסדי להחזיק בעד 5% באמצעי שליטה בחברת תקשורת ,  דבר אשר ירחיב את מגוון המשקיעים הפוטנציאלים ויקל על גיוס ההון ".  
שר התקשורת משה כחלון מסר : " החלטת הממשלה מקדמת משמעותית את הקמת חברת התקשורת החדשה ,  אשר תעמיד את ישראל בשורה הראשונה בעולם .  פרויקט הפס הרחב לכל בית חיוני לצמיחת המשק ולקידום השכבות החלשות .  התנאים החדשים הפכו את המכרז למשקיעים חיצוניים לעוד יותר אטרקטיבי ".  

הממשלה אישרה :  חברת החשמל תיכנס לתחום התקשורת
מהירות הגלישה באינטרנט מתקרבת :  חברת החשמל קיבלה אישור לקבלת רישיון להקמת חברה בת לשירותי תקשורת במסגרתו תפרוש סיבים אופטיים לכל בית בישראל תוך 7-5 שנים

