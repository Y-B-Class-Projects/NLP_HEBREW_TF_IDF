אחרי ההקלטה :  נתניהו יתקשה לטעון שאין לו קשר ישיר ל"ישראל היום "
 ראש הממשלה הקפיד להרחיק את עצמו מקשר לעיתון המחולק בחינם ,  מאחר שהדבר מהווה טובת הנאה .  ניתוק זה הוביל לוועדת הבחירות לקבוע בעבר כי הקשר אינו עובר על החוק למימון מפלגות .  הקלטת השיחה שלו עם נוני מוזס משנה את התמונה
פרטי הקשר בין ראש הממשלה בנימין נתניהו למו"ל  " ידיעות אחרונות "  ארנון  ( נוני )  מוזס שהיום  ( ראשון )  נחשף לראשונה טרם התבררו במלואם ,  אך עולה מהם השאלה :  אילו עבירות מקים החשד לקבלת טובות הנאה ,  שבגינו הוזהר נתניהו בתחילת חקירתו .  נתניהו ומוזס נחקרו בנפרד באזהרה בעקבות הקלטה שהגיעה לידי המשטרה .  לפי הדיווחים ,  במהלך פגישה שנערכה בין השניים ניסה המו"ל להשפיע על מהלך חקיקת  " חוק ישראל היום ",  שאסרה על חלוקת העיתון בחינם .  בעיני רבים החוק היה לסיבה להליכה לבחירות בשנת 2015 .  
מעבר לעובדה כי מדובר בטובת הנאה - סיקור אוהד תמורת התערבות בחקיקה - ייתכן שיש לקשר בין השניים משמעות נוספת :  עד כה הקפיד נתניהו להרחיק את עצמו מקשר ל"ישראל היום "  מאחר שהדבר מהווה טובת הנאה .  אולם ברגע שנתניהו הוקלט במהלך משא ומתן כזה - שלא ברור כמה פעיל היה החלק שנטל בו - יהיה לו מאוד קשה להגיד שעיתון  " ישראל היום ",  הממומן על ידי מקורבו שלדון אדלסון ,  פועל כמערכת עיתונאית עצמאית ושאין לו השפעה עליה .
 לקריאה נוספת:הקלטת השיחה בין נתניהו למוזס נמצאה בביתו של ארי הרומלחמת ההתשה :  נתניהו VS מוזסהשרים קיבלו את הדיווח על נתניהו ומוזס בהפתעה : " לא ייצא מזה כלום "  
יתרה מכך ,  בתלונה שהגיש עו"ד שחר בן מאיר לוועדת הבחירות המרכזית בבחירות האחרונות ולמבקר המדינה ,  הוא ביקש להכריז על  " ישראל היום "  כשופר תעמולה למען נתניהו בניגוד לחוק הבחירות ולבדוק חשד שלפיו העיתון מפר את חוק מימון מפלגות . " בעל הון  ( שאינו אזרח או תושב ישראל )  מקים עבור מועמד לבחירות פלטפורמה של תעמולת בחירות המתחזית להיות עיתון יומי ,  המופץ בחינם ,  ואשר משתלט על חלק נכבד של תחום העיתונות היומית  ( גם בשל חינמיותו וגם בשל זמינותו הבלתי מוגבלת )  ,  ו'תורם' לשם כך עשרות מיליוני דולרים בניגוד מפורש להוראות חוק מימון מפלגות תשל"ג1973  ( להלן :  'חוק מימון מפלגות' )  ,  היא סכנה מהותית ,  מוחשית ומיידית לקיומה של דמוקרטיה המבוססת על עקרון השוויון ",  כתב בן מאיר .
 בתגובה הוגשה מטעם נתניהו תגובה המכחישה כל קשר לעיתון . " לתנועת הליכוד וליו"ר תנועת הליכוד ולראש הממשלה מר בנימין נתניהו אין ולא היה כל קשר של שליטה או קשר ארגוני כלשהו מכל מין וסוג שלהו עם 'ישראל היום' או עם מערכת העיתון או עם עיתונאים הכותבים בו או שיש בו כדי להשפיע על שיקולי העריכה של העיתון או על תכניו או על הקמתו היווסדו או על ניהולו השוטף ".  
דברים אלה לוו בתצהיר של שלמה פילבר ,  אז יו"ר מטה הליכוד וכיום מנכ"ל משרד התקשורת .  התלונה לוועדת הבחירות נדחתה בשל היעדר  " ראיות "  לקשר בין נתניהו ל"ישראל היום ",  כמו גם תלונה ישנה יותר שהוגשה למבקר המדינה ע"י יואל חסון שקיבל תגובה דומה ממבקר המדינה .  
במכתב שהוציא היום עו"ד בן מאיר ליועץ המשפטי לממשלה העלה את הטענה כי נתניהו ופילבר טענו טענות כזב בתצהיר מה שמהווה מסירת תצהיר כוזב .  כמו כן ,  לא מן הנמנע שבשל ההוכחה לקשר ישיר בין נתניהו ל"ישראל היום "  שמתדיין לגבי הפצתו - הוא ייחקר בחשד לעבירה על חוק מימון בחירות או שמבקר המדינה יבדוק את הנושא .  זאת מעבר לעבירה של ניסיון שוחד שעולה מהדברים והקושי הברור של רשויות האכיפה לכמת סיקור תקשורתי חיובי לכדי טובת הנאה .  

אחרי ההקלטה :  נתניהו יתקשה לטעון שאין לו קשר ישיר ל"ישראל היום "
 ראש הממשלה הקפיד להרחיק את עצמו מקשר לעיתון המחולק בחינם ,  מאחר שהדבר מהווה טובת הנאה .  ניתוק זה הוביל לוועדת הבחירות לקבוע בעבר כי הקשר אינו עובר על החוק למימון מפלגות .  הקלטת השיחה שלו עם נוני מוזס משנה את התמונה

