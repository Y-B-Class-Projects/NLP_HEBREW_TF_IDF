נתניהו טלפן לברך ,  מובארק העדיף לנזוף
עיתון מצרי מדווח ,  כי רה"מ התקשר לנשיא מצרים על מנת לברכו לרגל חג הקורבן ,  אולם מובארק ניצל את ההזדמנות כדי למתוח ביקורת על כך שההקפאה בבנייה אינה כוללת את ירושלים
ראש הממשלה בנימין נתניהו התקשר אמש  ( חמישי )  אל נשיא מצרים חוסני מובארק על מנת לברכו לרגל חג הקורבן ,  החל היום ,  אולם מובארק העדיף בשיחה למתוח ביקורת על הקפאת הבנייה הזמנית בהתנחלויות בגדה .  העיתון המצרי  " אל-אהראם "  דיווח הבוקר כי מובארק הבהיר לנתניהו כי ההקפאה הזמנית חייבת לכלול גם את מזרח ירושלים .  
שר החוץ המצרי אחמד אבו אל-רייט אמר אתמול כי ההכרזה הישראלית על הקפאה זמנית של הבנייה בהתנחלויות היא  " צעד חסר "  שאינו עולה בקנה אחד עם דרישות השלום .  הוא אמר שישראל חייבת להקפיא את הבנייה גם בהתנחלויות במזרח ירושלים  " כפי שדורשת הקהילה הבינלאומית כולה "  והבהיר כי ישראל חייבת להקפיא את הבנייה לאורך כל המשא ומתן עם הפלסטינים ולא לתקופה קצובה . " רק כך יהיה ניתן לחדש את המגעים ",  הוסיף .
 ראש הממשלה הכריז שלשום במסיבת עיתונאים על הקפאת הבנייה בהתנחלויות .  ההקפאה לא תכלול בנייה לצורך גידול טבעי ובנייה בשטח מזרח ירושלים וכן הקמת מבני ציבור ומוסדות לימוד .  במסיבת עיתונאים שקיים בלשכתו אמר נתניהו כי  " זה צעד לא קל ,  כואב ,  ואנחנו נוקטים אותו מתוך שיקולים לאומיים כדי להתקדם בנתיב השלום .  הבהרתי פעמים רבות שבכוונתי לפעול בנחישות עם שותפינו האמריקאים כדי להשיג הסכם שלום ".  
נתניהו הוסיף כי  " אני מקווה שהפלסטינים והעולם הערבי ישכילו לנצל את ההזדמנות כדי לקדם את תהליך השלום .  לגבי ירושלים עמדתי ידועה היטב אני לא אשים שום הגבלה על הבנייה בירושלים בירתנו ואדאג שיהיה יחס הוגן לכל תושבי העיר ".  
בקרב הפלסטינים התקבלה ההכרזה הישראלית באכזבה .  יו"ר הרשות הפלסטינית אבו מאזן אמר במהלך ביקורו בצ'ילה כי לא יסכים לחדש את המגעים עם ישראל ,  כל עוד היא רוצה לבנות בהתנחלויות .  לדבריו , " לא נוכל להמשיך במשא ומתן עם ישראל כל עוד היא רוצה לבנות בהתנחלויות .  כעת ברור לנו שישראל חושבת שהיא יכולה לעשות מה שהיא רוצה במשא ומתן ,  אולם באפשרותנו לומר מה שאנחנו רוצים לישראלים בשולחן המשא ומתן ". 

נתניהו טלפן לברך ,  מובארק העדיף לנזוף
עיתון מצרי מדווח ,  כי רה"מ התקשר לנשיא מצרים על מנת לברכו לרגל חג הקורבן ,  אולם מובארק ניצל את ההזדמנות כדי למתוח ביקורת על כך שההקפאה בבנייה אינה כוללת את ירושלים

