נשיא מצרים לפלסטינים : " היו נכונים לדו קיום עם הישראלים ,  בביטחון ובשלום "
 נשיא מצרים ,  עבד אל-פתאח א-סיסי ,  קרא בנאומו בפני העצרת הכללית באו"ם לפלסטינים ,  וביקש מהם שלא לפספס את ההזדמנות לשלום עם ישראל .  בנוסף פנה גם אל הישראלים ואמר כי  " יש לנו ניסיון נהדר מבחינת השלום עמכם ,  אנו יכולים לשחזר זאת "
 נשיא מצרים עבד אל-פתאח א-סיסי קרא אמש  ( שלישי )  בנאומו בעצרת הכללית באו"ם לפלסטינים ,  והפציר בהם להתגבר על חילוקי הדעות ולחיות בשלום וביטחון עם הישראלים  " חשוב מאוד לא לפספס הזדמנויות ולהיות מוכנים לחיות בשלום עם האחר ",  אמר .  
במקביל פנה א-סיסי בקריאה בלתי שגרתית אל הישראלים לתמוך בתהליך ולקבל השראה מהסכם השלום עם מצרים : " יש לנו ניסיון נהדר מבחינת השלום עמכם כבר יותר מ-40 שנה ,  אנו יכולים לשחזר את המהלך המצוין הזה פעם נוספת ", הוסיף .  כמו כן אמר א-סיסי כי על מנת להגיע להסכם היסטורי באזור ,  על הישראלים להתלכד ולתמוך בהנהגה המדינית .  דבריו של נשיא מצרים נאמרו לאחר שמוקדם יותר אמש נפגש עם ראש הממשלה בנימין נתניהו בשולי עצרת האו"ם .  הפגישה ארכה כשעה וחצי ,  והיתה הפגישה הפומבית הראשונה של שני המנהיגים מאז נבחר א-סיסי לתפקידו .
 עוד בוואלה !  NEWS :  נתניהו על איראן באו"ם : " מי שמאיים עלינו בהשמדה נמצא בסכנה מידית"כן אומות ,  לא מאוחדות :  חזון טראמפ מזכיר לעולם   " אמריקה תחילה " " ארה"ב עשויה ליירט טילים מצפון קוריאה גם אם לא יאיימו עליה "  
לפני הפגישה עם נתניהו ,  א-סיסי נפגש גם עם יו"ר הרשות הפלסטינית אבו מאזן .  מצרים ממלאת גם תפקיד מרכזי בניסיון להגיע לפיוס פנים פלסטיני בין פתח לחמאס .  המאמצים הובילו את הארגון השולט ברצועת עזה להכריז בתחילת השבוע על מוכנתו לפרק את ממשלת הצללים שלו ולערוך בחירות חדשות .  
מוקדם יותר נאם נתניהו בפני העצרת הכללית של האו"ם והתייחס לסוגיה הפלסטינית . " ישראל מחויבת להשגת שלום עם כל שכנותיה ,  כולל הפלסטינים .  אתמול שוחחתי על זה עם הנשיא טראמפ .  אני מעריך את מחויבותו לנושא ,  ביחד נוכל להתמודד עם האפשרויות של שלום ונוכל להתמודד עם הסכנות של איראן ".  על האו"ם ,  אמר נתניהו כי הארגון עדין לא מבין ש"יש שחור ולבן "  בעניין ישראל . " עדיין לא ביקרתי באנטרקטיקה ,  אבל אני רוצה לבקר גם שם ,  כי שמעתי שפינגווינים הם גם תומכי ישראל נלהבים .  פינגווינים מכירים בכך שיש דברים שהם שחור ולבן ,  ולצערנו באו"ם ,  אין הבנה כזו והיא נעדרת ".  
העצרת הכללית ה-72 נפתחה אתמול בניו יורק שבארצות הברית ,  והיא החלה בנאומו של המזכ"ל אנטוניו גוטרש ובנאום נוסף של נשיא האסיפה הכללית ,  מירוסלב לייצ'ק .  בהמשך ,  נאם טראמפ לראשונה על במת הארגון ,  לאחר שביקר אותו לא פעם ואף תהה על הצורך במימונו .
 לצד שורת הנואמים המרכזיים בכינוס ,  בולטים בהיעדרם שורת מנהיגים בכירים ,  ובראשם נשיאי רוסיה וסין .  ולדימיר פוטין ושי ג'ינפינג שומרים על יחסים קרובים ,  בעוד שהם מצויים במחלוקות עמוקות עם הממשל האמריקני ,  בין היתר סביב המלחמה בסוריה ותכנית הגרעין של קוריאה הצפונית .  

נשיא מצרים לפלסטינים : " היו נכונים לדו קיום עם הישראלים ,  בביטחון ובשלום "
 נשיא מצרים ,  עבד אל-פתאח א-סיסי ,  קרא בנאומו בפני העצרת הכללית באו"ם לפלסטינים ,  וביקש מהם שלא לפספס את ההזדמנות לשלום עם ישראל .  בנוסף פנה גם אל הישראלים ואמר כי  " יש לנו ניסיון נהדר מבחינת השלום עמכם ,  אנו יכולים לשחזר זאת "
 
