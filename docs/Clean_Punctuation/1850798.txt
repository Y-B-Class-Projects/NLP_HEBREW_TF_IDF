הקבינט החברתי-כלכלי התכנס ,  אך לא דן במחאה
בדיון ראשון מאז פרצה מחאת האוהלים ,  בחרו ראשי הקבינט שלא לדון כלל במאבק החברתי .  השר אלי ישי : " חובתנו להראות לציבור שדנים במצוקות ,  חבל שלא הסתנכרנו עם ועדת טרכטנברג "
 הקבינט החברתיכלכלי התכנס היום  ( שני )  לראשונה מאז החלה המחאה החברתית ,  אך שרים שזומנו לדיון הופתעו לגלות כי נושאי המחאה השונים אינם נמצאים כלל על סדר היום .
 עוד בנושאנתניהו : " אנחנו בטלטלה ,  ישראלים לא גומרים את החודש"שורת מומחים התגייסו למאבק : " שעה היסטורית"טרכטנברג במאהל בתל אביב : " אתם תעשו את השינוי "
 השר אלי ישי פנה בפתח הישיבה לשר האוצר יובל שטייניץ : " אני מבקש לומר הערה לסדר .  זהו הכינוס הראשון מאז פרצה המחאה .  חובתנו להראות לציבור שאנחנו דנים במצוקות שהציבור סובל מהם וחבל שאנחנו לא דנים בכך .  אני ביקשתי להעלות הצעת חוק להגבלת שכר דירה ובקשתי סורבה .  נכון לזמן ישיבה בה נסתנכרן עם ועדת טרכטנברג וחבל שזה לא נעשה היום ". 
פורום בו דווקא בחרו לדון במחאה הוא ועדת הכספים של הכנסת ,  אליה הגיע היום ראש הממשלה בנימין נתניהו . " באתי לשמוע אתכם משום שאנחנו בטלטלה עזה .  הדבר שאנחנו יכולים להגיד בוודאות הוא שישראלים רבים מתקשים לגמור את החודש ופערים בחברה הישראלית נפערים .  אנחנו רוצים לטפל בשתי הבעיות האלה  גם להקל על יוקר המחיה וגם לצמצם פערים .  כדי לעשות את זה אנחנו צריכים להביא שינויים ,  שינויים של ממש ",  אמר ראש הממשלה .
 יחד עם זאת ,  הוסיף נתניהו כי  " אנחנו לא יכולים להשתולל ,  לא יכולים לפרוץ את כל המסגרות ,  לא יכולים להוציא כסף כאילו אין מחר ואחרינו המבול .  צריך לטפל בבעיות ,  לעשות שינוי בסדר העדיפויות ועם זאת לשמור על הכלכלה שלנו .  יש לנו כלכלה שמחזיקה יפה יחסית לטלטלה העולמית ,  ואנחנו יודעים שאם נשמור על הכלכלה היא גם תשמור על המדינה וגם תעזור לנו לטפל במצוקות החברתיות האמיתיות ,  זו הכוונה שלנו ". 
בתוך כך ,  עשרות מומחים בתחום הכלכלה ,  החברה והרווחה ,  השיקו הבוקר במסיבת עיתונאים בתל אביב צוותי חשיבה חברתיים שהקימו לשירות גל מחאת האוהלים השוטף את הארץ .  המומחים מבקשים לספק נתונים ,  ידע וגיבוי מקצועי ליושבי המאהלים ,  והם מבהירים כי יעבדו בשקיפות מלאה ,  תוך שיתוף הציבור וקיום מפגשים במאהלים .  הצוותים יציגו מודלים שונים ואפשרויות ריאליות לפתרון הבעיות החברתיות שבבסיס המחאה הגואה .  
טרכטנברג עצמו הגיב בחיוב להקמת צוות המומחים . " שמחתי מאוד לשמוע שהוקם צוות של אנשי אקדמיה ,  סוציולוגים ואחרים שמנסים גם הם לחשוב על פתרונות לסוגיות העולות מהמחאה הזאת .  אני תמיד אומר - אין לאף אחד מונופול על החוכמה ,  הידע ,  הנתונים הדרושים כדי להתמודד עם מצב סבוך כזה ". 

הקבינט החברתי-כלכלי התכנס ,  אך לא דן במחאה
בדיון ראשון מאז פרצה מחאת האוהלים ,  בחרו ראשי הקבינט שלא לדון כלל במאבק החברתי .  השר אלי ישי : " חובתנו להראות לציבור שדנים במצוקות ,  חבל שלא הסתנכרנו עם ועדת טרכטנברג "
 
