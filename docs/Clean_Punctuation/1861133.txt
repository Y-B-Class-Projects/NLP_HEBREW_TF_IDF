המלצות ועדת הריכוזיות :  לא לחברות הפירמידה
המלצות ועדת הריכוזיות שתוגשנה לבנימין נתניהו תצאנה נגד חברות הפירמידה .  על פי ההמלצות יוכלו בעלי המניות לכפות על בעלי שליטה ב-10-20% למכור את שליטתם
בעלי שליטה בחברות פירמידה יחוייבו למכור את אחזקותיהם ולוותר על שליטתם בחברות הפרמידה - כך קובעת ועדת הריכוזיות בהמלצות שיוגשו בצהריים לראש הממשלה בנימין נתניהו- כך נודע ל-TheMarker .  
ועדת הריכוזיות מציעה להנהיג כללי ממשל תאגידי חדש שבאמצעותם לא יוכלו טייקונים לשלוט בחברות בפרמידות באמצעות אחזקת 10%-20% מהמניות כפי שקיים כיום בחברות רבות .  
הוועדה ממליצה לאפשר לאסיפת בעלי המניות בחברות פרמידה לכפות על הטייקון השולט בחברה קבלתה של  " הצעת רכש כפויה "  ולהסכים למכירת השליטה בהצעת רכש שמוגשת לחברה במידה שהיא טובה לחברה וגם אם היא פחות טובה לטייקון עצמו .  
הצעה זו נועדה לשבור את חברות הפרמידה והיא מתווספת לשורה של המלצות של הוועדה כמו איסור על רכישת חברות פרמידה באמצעות מינוף או גיוסי הון מהציבור .  הטייקונים גם יוגבלו במינוי אותם דירקטורים בחברותיהם הפיננסיות והריאליות .  
בניגוד להערכות קודמות ,  ועדת הריכוזיות לא ממליצה לבטל את הפטור ממס על חלוקת דיבידנד בחברות פרמידה .  ההצעה לבטל את הפטור ממס על חלוקת דיבידנד נדונה במשרדי האוצר ,  ראש הממשלה ובנק ישראל על מנת לבטל את הכדאיות בנושא מיסוי הדיבידנדים לטייקונים ולגרום להם להיפטר מחברות הפרמידה .  
לעומת זאת ,  קביעת שכרם של 5 בעלי השכר הגבוה בחברות פרמידה יובא לאישור האסיפה הכללית של בעלי המניות .  
ועדת הריכוזיות גם ממליציה לבצע הפרדת נכסים ריאליים מפיננסים בתוך 5-3 שנים .  הוועדה קבעה משקלות לאחזקת הטייקונים בחברות פיננסיות וריאליות על מנת שהטייקונים לא יחזיקו בנתח שוק גבוה במשק ובעצם ימנעו תחרות .  
זאת ועוד ,  ועדת הריכוזיות מציעה להגביל את הטייקונים ובעלי חברות פרמידה להתמודד במכרזים להפרטת שירותים חיוניים כמו :  תשתיות ,  נמלים ,  כבישים ,  מנהרות ,  רכבת ,  מים ,  חשמל ,  גז ועוד .  
ראש הממשלה ,  בנימין נתניהו ,  יכנס היום  ( א' )  בצהריים דיון מיוחד ומכריע במסקנות ועדת הביניים של ועדת הריכוזיות .  מקור בכיר בוועדה אמר אתמול כי יישום ההמלצות יביא לשינויים מבניים מהותיים במשק ,  שישפיעו על החיים של כל אזרח במדינה .  
בדיון ישתתפו גם שר האוצר יובל שטייניץ ,  נגיד בנק ישראל סטנלי פישר ,  וכל חברי ועדת הריכוזיות .  שטייניץ ופישר קיבלו לידיהם את מסקנות ועדת הריכוזיות כבר בשבוע שעבר .  ראש הממשלה טרם קיבל אותן לידיו ,  בשל סדר יומו העמוס ,  אך מקור בוועדה ציין אתמול כי נתניהו מכיר בצורך לבצע את השינויים שהיא ממליצה ,  וברצון להתחיל בהליך השינויים כבר בזמן הקרוב .  נתניהו קיים בסוף השבוע שיחות ארוכות עם שטייניץ ועם פישר בנושא מסקנות הוועדה ,  ובדרכים למימושן בהקדם .
 
המלצות ועדת הריכוזיות :  לא לחברות הפירמידה
המלצות ועדת הריכוזיות שתוגשנה לבנימין נתניהו תצאנה נגד חברות הפירמידה .  על פי ההמלצות יוכלו בעלי המניות לכפות על בעלי שליטה ב-10-20% למכור את שליטתם

