נתניהו ומובארק דנו בעסקה לשחרור שליט
ראש הממשלה ונשיא מצרים דנו במאמצים לשחרור החייל החטוף ובחידוש המו"מ המדיני בין ישראל לפלסטינים .  לפגישה נלווה יו"ר ש"ס אלי ישי ,  שהעביר למובארק סידור תפילה עבור שליט
ראש הממשלה בנימין נתניהו ונשיא מצרים חוסני מובארק נפגשו הערב  ( ראשון )  בקהיר ודנו בהתפתחויות האחרונות במזרח התיכון .  מלשכת ראש הממשלה נמסר ,  כי השיחות היו פוריות והתנהלו באווירה ידידותית .
 כלי התקשורת במצרים דיווחו כי השניים דנו בשורה של נושאים ,  בראשם עסקה לשחרור החייל החטוף גלעד שליט ,  חידוש שיחות השלום בין ישראל לפלסטינים והלחץ המצרי לחדש את שיחות הפיוס בין חמאס לפתח .  בפגישה קרא מובארק לנתניהו להפסיק את הבנייה בהתנחלויות בגדה המערבית ובמזרח ירושלים .  
לפגישה של נתניהו נלווה שר הפנים אלי ישי  ( ש"ס )  .  במהלך הפגישה ישי העביר למובארק סידור תפילה וספר תהילים עם הקדשה בכתב ידו של מנהיג ש"ס ,  הרב עובדיה יוסף ,  עבור גלעד שליט .  בהקדשה כתב הרב יוסף : " בעזרת השם קרובה ישועתך לבוא ונשמח לראות את פניך היקרים ".  
הרב יוסף העביר גם מכתב למובארק ובו הוא כתב ,  כי  " בעבר שיגרתי את בקשתי אל כבודך שתפעיל את השפעתך על אותם גורמים שלא נטשו את חרבם ולפעול למען שחרורו המהיר של החייל החטוף גלעד שליט .  ברור לי שמול מעמדך וניסיונך הרב לא יוכלו אותם ארגונים להשיב את פניך ריקם והדבר יקדם את הטיפול בשחרורו המיוחל והמהיר של גלעד שליט שנמצא בשבי כבר שלוש שנים ". 

נתניהו ומובארק דנו בעסקה לשחרור שליט
ראש הממשלה ונשיא מצרים דנו במאמצים לשחרור החייל החטוף ובחידוש המו"מ המדיני בין ישראל לפלסטינים .  לפגישה נלווה יו"ר ש"ס אלי ישי ,  שהעביר למובארק סידור תפילה עבור שליט

