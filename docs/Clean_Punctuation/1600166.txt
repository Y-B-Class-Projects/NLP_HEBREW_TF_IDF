 " אסור שישראל תהפוך לאבן שואבת לזרים "
 ראש הממשלה בנימין נתניהו התייחס לילדי העובדים הזרים לאחר החלטתו על הקמת ועדה שתדון בעתידם . " הרצון שלי הוא לאזן בין השיקולים ההומניים לבין הערך של שמירת הציביון היהודי "
" הרצון שלי הוא לאזן בין הערך של השיקולים ההומניים והרגישות כלפי הילדים לבין הערך של שמירת הציביון היהודי והדמוקרטי של מדינת ישראל ".  כך אמר ראש הממשלה בנימין נתניהו בשיחות סגורות לאחר החלטתו להקים ועדה בראשות שר הפנים אלי ישי ,  שתחליט על עתיד ילדי העובדים הזרים בישראל .  עוד אמר נתניהו כי  " יש חשיבות שמדינת ישראל לא תהפוך לאבן שואבת עבור עשרות אלפי שוהים בלתי חוקיים שינהרו מאפריקה וממדינות נוספות שהפערים הכלכליים בינם לבין ישראל גדולים ". 
ראש הממשלה פרסם כאמור אמש את החלטתו בעניין גירוש ילדי העובדים הזרים .  לפי ההחלטה ,  ילדי עובדים זרים ,  שלומדים בתש"ע במערכת החינוך הממלכתית מתחילת שנת הלימודים  יוכלו להשלים את לימודיהם בשנת הלימודים הנוכחית בישראל .  במקביל תוקם ועדה מקצועית בראשות שר הפנים ,  אלי ישי ,  שתיבחן באופן פרטני עד לסוף מאי 2010 את עניינם ושהותם ותוך מתן תשומת לב להחלטות ממשלה קודמות ,  למדיניות הממשלה ולשינויים הנדרשים .  החלטה זו לא תחול על כל השוהים הבלתי חוקיים האחרים ,  בלי קשר לגילם .
 אלי ישי ,  שצפוי לעמוד בראש הוועדה שתקבע את גורלם של ילדי העובדים ,  אמר בתגובה לוואלה !  חדשות כי  " ילדי העובדים הזרים קיבלו זמן ,  אך הם לא קיבלו מעמד ".  ישי רמז בדבריו כי יפעל ,  במסגרת היותו ראש הוועדה ,  לגירושם של ילדי העובדים הזרים .
 נוסף על כך ,  ראש הממשלה הטיל על שר האוצר ,  יובל שטייניץ ,  להוביל צוות שיכלול בין היתר את שר הפנים ושר המשפטים ,  לגיבוש מדיניות כוללת לצמצום מספר העובדים הזרים הבלתי חוקיים בישראל .  הצוות יעסוק בין היתר בהחמרת הענישה על מעסיקים מפרי חוק ,  הגברת אכיפת החוק והקמת מכשול קרקעי לאורך גבול הדרום .

" אסור שישראל תהפוך לאבן שואבת לזרים "
 ראש הממשלה בנימין נתניהו התייחס לילדי העובדים הזרים לאחר החלטתו על הקמת ועדה שתדון בעתידם . " הרצון שלי הוא לאזן בין השיקולים ההומניים לבין הערך של שמירת הציביון היהודי "
 
