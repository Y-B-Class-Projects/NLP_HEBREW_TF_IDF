לפיד בנאום חריף על נתניהו : " כשל מול איראן ,  חמאס וחיזבאללה "
 בדברים שנשא באוניברסיטת בר אילן ,  מתח יו"ר מפלגת יש עתיד ביקורת נוקבת על ראש הממשלה : " שבע שנות הידרדרות ביטחונית ומדינית זה לא ניסיון ,  זה כישלון ".  כמו כן ,  הוא קרא לחידוש המו"מ עם הפלסטינים .  ארדן בתגובה : " לפיד מאגף את בוז'י משמאל "
 יו"ר מפלגת יש עתיד ,  יאיר לפיד ,  העביר הבוקר  ( ראשון )  ביקורת חריפה על ראש הממשלה בנימין נתניהו בנאום שנשא באוניברסיטת בר אילן . " שבע שנים של הידרדרות ביטחונית ומדינית זה לא ניסיון - זה כישלון ",  תקף . " נתניהו לא נכשל רק בניהול המערכה מול איראן - נתניהו נכשל בעזה .  הוא הבטיח למגר את חמאס ,  ובפועל חמאס התחזק .  ביום שישי ירו קסאמים וגראדים על אשקלון ושדרות .  אין אזרח ישראל אחד שלא יודע שזה עניין של כמה חודשים ויהיה עוד סבב לחימה .  הטילים בדרך ,  בונים שוב את המנהרות ".  
לפיד התייחס גם למתיחות בירושלים ולמאורעות הימים האחרונים . " יידוי אבנים ובקבוקי תבערה הפכו לחלק מחיי אזרחיה היהודים ,  האחיזה שלנו בשכונות הערביות לא קיימת ,  פיגועי היחידים בעליה מתמדת ,  וכל מה שהוא  ( נתניהו )  עושה זה לקיים דיונים שהוא כבר קיים בעבר מפני שאין לו שום תכנית ",  אמר .
" נתניהו נכשל מול החיזבאללה  לישראל היתה מטרה אסטרטגית להחליש את חיזבאללה ,  והתוצאה היא מאה אלף טילים מכוונים אלינו מצפון ,  כולל טילים מתקדמים ,  מדויקים וארוכי טווח ".  
לפיד התייחס לסכסוך הישראלי-פלסטיני וקרא לכינוס של ועידה אזורית ,  בהתאם ליוזמה הסעודית-ערבית משנת 2002 . " ישראל אינה יכולה להרשות לעצמה לנסות לבלוע אל קרבה שלושה מיליון וחצי פלסטינים בעזה וביהודה ושומרון .  זה מאיים על כל מה שחשוב להמשך קיומה של המדינה היהודית ",  אמר . " זה מאיים על הרוב היהודי בישראל ,  זה מאיים על האופי היהודי של מדינת ישראל ,  מאיים על המשך היותנו מדינה מערבית מתקדמת ,  מקשה עלינו להיאבק באיומי הטרור על גבולותינו .  אבא שלי לא בא הנה מהגטו בשביל לחיות במדינה דו-לאומית .  הוא בא הנה כדי לחיות בארץ היהודים .  ואם לא ניפרד מהפלסטינים ,  יהדותה של ארץ ישראל עומדת בסכנה ". 
לדבריו של לפיד , " ועידה אזורית ,  כיריית הפתיחה להסדר אזורי כולל ,  היא הכלי הטקטי והפוליטי האפקטיבי ביותר להתנעת התהליך .  היתרון ביוזמה הזאת הוא שהיא לא מדברת רק על הסדר עם הפלסטינים ,  אלא על יחסים נורמליים - מדיניים וכלכליים - עם העולם הערבי כולו .  לא מדובר רק בשוק סחר ,  מדובר ביחסים דיפלומטיים ,  בשיתופי פעולה בענייני מים ואנרגיה ,  מדובר גם במאבק משותף נגד איראן וזרועות הטרור שלה אפילו אם לא מסכימים עם כל מילה ביוזמה הסעודית  ויש בה גם סעיפים בעייתיים שאני לא יכול לקבל - מדובר ביוזמה חשובה שיכולה לשמש כמסגרת ראויה למשא ומתן ".  
השר לביטחון הפנים גלעד ארדן התייחס לדבריו של לפיד בחשבון הטוויטר שלו ,  וכתב כי הכללת זכות השיבה ביוזמה למשא ומתן עם הפלסטינים אינה בהכרח  " התחלה טובה לדיוני 'הוועידה האזורית' שבה לפיד תולה את כל תקוותיו ".  לפיד הגיב לארדן : " גלעד ,  אני מבין שנתניהו נלחץ ושלח אתכם להגיב ,  אבל אני מציע שבכל זאת תנסה לברר מה באמת הצעתי ,  כי אחרת יהדותה של ישראל בסכנה ".  
" יאיר ,  מי שצריך להילחץ זה דווקא בוז'י ,  כיוון שאתה מאגף אותו משמאל ",  ענה לו ארדן .  לפיד הגיב לבסוף : " גלעד יקירי ,  תמסור לנתניהו ממני שהטריק המשומש הזה לא יעבוד הפעם .  אנחנו מנסים להציל את יהדותה של ישראל ". 
יו"ר ועדת החוץ והביטחון צחי הנגבי הגיב גם הוא לביקורת . " החזון של לפיד חושף את בורותו המדינית ואת חוסר ההבנה הבסיסי שלו בענייני ביטחון וחוץ ",  אמר . " בזמן שבו כולנו מבינים כמה מסוכנת אותה הסתה ומהן תוצאותיה ,  היה מצופה מח"כ לפיד להתייצב לצד ראש הממשלה ונגד המסיתים לטרור ".  

לפיד בנאום חריף על נתניהו : " כשל מול איראן ,  חמאס וחיזבאללה "
 בדברים שנשא באוניברסיטת בר אילן ,  מתח יו"ר מפלגת יש עתיד ביקורת נוקבת על ראש הממשלה : " שבע שנות הידרדרות ביטחונית ומדינית זה לא ניסיון ,  זה כישלון ".  כמו כן ,  הוא קרא לחידוש המו"מ עם הפלסטינים .  ארדן בתגובה : " לפיד מאגף את בוז'י משמאל "
 
