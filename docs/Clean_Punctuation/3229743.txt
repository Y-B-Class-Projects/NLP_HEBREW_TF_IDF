חבט בפרקליטות ונתן גיבוי לנתניהו :  המסר של העם בבחירות 2019
לא חמאס ,  לא הכלכלה ולא מצב הבריאות או החינוך עניינו את הבוחרים אתמול .  הבחירות עסקו בדבר אחד :  אמון הציבור בראש הממשלה ובמשפחתו חרף כתב החשדות .  אל השימוע בעוד שלושה חודשים נתניהו מגיע עם כוח פוליטי ומסר ברור מהעם .  ספק גדול אם הפרקליטות תצליח לקבל גיבוי
נשיא בית המשפט העליון לשעבר השופט בדימוס אהרון ברק הוביל בשעתו את מדיניות  " הכול שפיט ".  מהפכה משפטית שעל בסיסה מתנהלת בארבעת העשורים מערכת המשפט ומערכת אכיפת החוק הישראלי .  העשרה באפריל הוא היום שבו הוביל ראש הממשלה ,  בנימין נתניהו את המהפכה השנייה בישראל : " הכול פוליטי ". 
צריך להיות אמיתים :  בחירות 2019 לא עסקו בסכסוך הישראלי-פלסטיני ולא בהסכם הרגיעה מול חמאס .  כך ששאלת המדיניות - ימין או שמאל לא הייתה פה .  גם התפיסה הכלכלית-חברתית לא עמדה על הפרק .  הרי לא היו פה בוחרים סוציאליסטים שמאלנים מול קפיטליסטים ימנים .  גם מערכת הבריאות או החינוך הקורסות במשך שנים לא עניינו את הבוחרים .  
תן לישראלים נופש בטן גב-הכול כלול במאה יורו באחד מאיי יוון או שים לו בארבע אחר הצהריים את הפרק היומי של הסדרה  " הכלה מאיסטנבול "  והוא שוכח מכל הבעיות שלו ושל ישראל .  
הבחירות אתמול עסקו רק בדבר אחד :  אמון הציבור בראש הממשלה נתניהו ובמשפחתו .  למרות וחרף כתבי האישום והחשדות נגדו ונגד רעייתו שרה .
 בחירות 2019 - עוד בוואלה !  NEWS:ג'וקר .  חזק .  נתניהו ערבב את הקלפים שהיו אמורים לשחק לרעתוכל הפנים והשמות :  כך צפויה להיראות הכנסת ה-21הדרום עם נתניהו ,  ת"א עם כחול לבן :  תוצאות הבחירות לפי יישובים 
אפשר רק לדמיין כיצד פרקליט המדינה ,  שי ניצן ,  פרקליטת מחוז תל אביב ,  ליאת בן ארי ,  והיועץ המשפטי לממשלה ,  אביחי מנדלבליט - יושבים היום ומחשבים מסלול מחדש .  אם מישהו מהם סבר או סבור שנתניהו יפרוש במקרה של כתב אישום נגדו או שראש הממשלה יעזוב את תפקידו בשל היעדר רוב קואליציוני ,  כדאי שיבין שלפוליטיקה בניגוד למערכת המשפט - יש חוקים משלה .  
יו"ר כולנו ,  משה כחלון ,  שהבטיח כי מפלגתו לא תשב בממשלה במקרה של כתב אישום נגד נתניהו - נמצא רגל אחת לפני איחוד עם הליכוד .  וכחלון ימצא את עצמו נושא בתפקיד ממלא מקום ראש ממשלה .  סביר להניח שגם ליברמן מהרהר על כך .  משרד הביטחון ,  משרד החוץ או האוצר כמאמר השיר - אחרי הכול כולנו במזרח התיכון .  ומה עם התיקים הנוספים ?  את משרד המשפטים ייתן נתניהו ליריב לוין ,  המחזיק באג'נדה משפטית מאוד ברורה מה צריך לעשות בבתי המשפט וכיצד לקבור ב"קבורת חמור "  את המהפכה של השופט ברק .  
באשר למשרד לביטחון פנים ישנם שניים שעשויים לזכות במכרז :  שרת התרבות והספורט מירי רגב או כחלון בעצמו .  לכחלון יתרון מסוים .  ראשית ,  הוא היה עוזר לשר עוזי לנדאו כשזה שימש בעבר השר לביטחון פנים וניהל את המשרד בפועל .  שנית ,  בחודש שעבר היה זה כחלון שהיטיב עם השוטרים והסוהרים כשהוביל את תוספת השכר שהגיעה להם על פי דין והשווה את תנאיהם לאנשי הקבע בצה"ל .  אבל מדובר בכאב ראש לא קטן וירושה שמנה שמשאיר אחריו השר היוצא גלעד ארדן :  סוגיית מינוי מפכ"ל המשטרה .  בנוסף השר החדש יצטרך למנות נציב שב"ס וסגל פיקוד בכיר לשני הארגונים .  
ארדן למד בארבעת החודשים האחרונים את מה שניסה להבין בכל שנותיו בתפקיד השר :  מהרגע שמינית מפקד ודובר קבוע למשטרה ולשב"ס - אתה הופך להיות בובה .  שר לענייני סמלים וטקסים .  היום ארדן הוא האיש החזק בשני הארגונים תשאלו את אסירי חמאס בבתי הכלא בקציעות ובנפחא  ( בתנאי שתשיגו אותם בטלפון )  .
 ובחזרה לתיקי נתניהו .  בעוד שלושה חודשים יתקיים השימוע לראש הממשלה .  האירוע המשמעותי יתרחש מול הכוח הפוליטי הגדול שקיבל נתניהו ועם מסר ברור מהעם .  במקביל ,  הפרקליטות תגיע להליך כשהיא חלשה ,  חבוטה ותתקשה לקבל גיבוי .  זה כנראה יהיה עניין קצר וספק רב אם יסתיים בכתב אישום .  במהפכה החדשה זאת של בוקר העשרה באפריל 2019 לא הכול שפיט ,  הכול פוליטי .  

חבט בפרקליטות ונתן גיבוי לנתניהו :  המסר של העם בבחירות 2019
לא חמאס ,  לא הכלכלה ולא מצב הבריאות או החינוך עניינו את הבוחרים אתמול .  הבחירות עסקו בדבר אחד :  אמון הציבור בראש הממשלה ובמשפחתו חרף כתב החשדות .  אל השימוע בעוד שלושה חודשים נתניהו מגיע עם כוח פוליטי ומסר ברור מהעם .  ספק גדול אם הפרקליטות תצליח לקבל גיבוי

