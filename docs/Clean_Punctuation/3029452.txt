לקראת חקירה נוספת : " למשטרה הקלטות המו"מ בין נתניהו לאיש העסקים "
 במהלך השבוע הקרוב צפוי ראש הממשלה לעבור חקירה שלישית במסגרת הפרשה המרכזית ,  המכונה תיק 2,000 .  בלב הפרשה ,  איש עסקים שעל פי החשד פעל לקידום עניינו מול נתניהו והבטיח להיטיב עמו בתמורה .  לפי דיווח ב"הארץ ",  בידי חוקרי יאח"ה הקלטות המתעדות את המגעים ביניהם
במהלך השבוע הקרוב צפוי ראש הממשלה בנימין נתניהו לעבור חקירה שלישית על ידי חוקרי היחידה הארצית לחקירות הונאה  ( יאח"ה )  ,  בפיקודו של תת-ניצב כורש ברנור ,  במסגרת פרשה 2000 .  גורם במערכת אכיפת החוק הסביר בשיחה עם וואלה !  NEWS כי במרכז הפרשה נמצא איש עסקים ,  שעל פי החשד פעל מול נתניהו לקידום עניין משמעותי הקשור לפעילותו העסקית ,  בתמורה לשימוש בהשפעתו על נושא הקשור לראש הממשלה .  לפי דיווח הבוקר  ( ראשון )  ב"הארץ ",  בידי חוקרי המשטרה יש הקלטות המתעדות את המגעים בנוגע לטובות ההנאה בין איש העסקים לבין ראש הממשלה . 
" בסיפור הזה לא ניתנו מתנות או כסף ,  אלא מדובר בהשפעה הדדית בין איש העסקים לראש הממשלה ",  הסביר הגורם ,  שפירט כי  " עיקרי הפרשה הוצגו במסגרת החקירה השנייה של ראש הממשלה .  נתניהו התייחס לחשד שהוטח בפניו ומסר את גרסתו ". 
לדברי הגורם ,  בעקבות גרסתו של ראש הממשלה  " נדרשים החוקרים לבצע שורה של תשאולים של גורמים שראש הממשלה העלה בפני החוקרים .  רק לאחר שהחוקרים יגיעו ויתשאלו את אותם גורמים ,  ניתן יהיה לקיים חקירה נוספת של ראש הממשלה ".  הוא הוסיף כי  " כמובן שהחוקרים יידרשו לאמוד את טיב המידע שיתקבל מתשאול אותם גורמים ולהשוות אותם עם המידע שהצטבר עד עתה ,  כולל גרסת ראש הממשלה ".  
עוד בוואלה !  NEWS:יועצו לשעבר של נתניהו :  מעדיף את מעמדו הפוליטי על פני הציבורמזוהה עם פידל קסטרו ושווה מאות דולרים :  הסיגר שסיבך את נתניהוהטלפון האדום והכיסאות הנמוכים :  קרב המוחות של נתניהו והחוקרים 
כמו כן ,  חוקרי יאח"ה עשויים לשוב ולחקור את נתניהו גם בנוגע לפרשה 1000 ,  שעניינה קבלת מתנות יקרות ערך משני אנשי עסקים ,  בהם ארנון מילצ'ן ,  שכללו סיגרים ובקבוקי שמפניה יקרים .  ביום שישי מסר פרקליטו של נתניהו ,  עו"ד יעקב וינרוט ,  כי  " אין בדל של עבירה פלילית "  במעשים המיוחסים לו בפרסומים בתקשורת . " כל בר דעת מבין שאם הביא חבר קרוב לחברו סיגרים כמתנה אין בזה ולא יכול להיות בזה שום בדל של איסור ".  לדבריו ,  שמע את תשובות נתניהו בחקירה והוא משוכנע שכשאלה יתפרסמו  " יתברר לכל השומעים כי אין בהם שום חשש או אבק של עבירה פלילית ".  
ראש הממשלה לשעבר אהוד ברק הגיב הבוקר לפרסום כשצייץ הבוקר בחשבון הטוויטר שלו : " הלם !  ביבי לא יוכל להמשיך לכהן כרה"מ .  ישרי הדרך בין שריו ייאלצו להוליכו החוצה או לאבד גם את עולמם ".  עוד הוסיף ברק : " סוף למריחה .  יום עצוב ,  אך אין לנו ארץ אחרת !  ". 
ח"כ שלי יחימוביץ'  ( המחנה הציוני )  התייחסה אמול באירוע  " שבתרבות "  בתל אביב לחקירות ראש הממשלה . " הניסיון להקל ראש באספקה שוטפת של סיגרים ואלכוהול לראש ממשלה מכהן לא יצלח ",  אמרה . " זו אינה פרשה גבולית .  זה מתן ישיר של שווה כסף ,  הרבה כסף .  בפועל היה לנתניהו 'שוגר דדי' שסיפק לו פינוקים יקרי ערך באופן שאין לתאר ,  בצורה שוטפת ,  וככל הנראה הוא לא היה ה'שוגר דדי' היחיד שלו .  זה מעורר שאט נפש ובוז ,  זו חרפה ,  וזו שחיתות לשמה .  קרב הרגע שבו ראש הממשלה יצטרך להשעות עצמו מתפקידו .  לא צריך לחכות לרגע שבו נגיע לכתב האישום ". 
גם ח"כ ציפי לבני התייחסה לנושא באירוע  " שבתרבות "  במודיעין . " נתניהו צריך להחליט אם הוא רוצה להיות אוליגרך או ראש הממשלה ",  אמרה .  ח"כ סתיו שפיר הוסיפה כי  " מדובר בראש ממשלה מושחת במובן הרחב והציבורי של המילה ,  גם אם החקירות יתבררו ולא יסוכמו בהאשמות פליליות ".  לדבריה , " את זה אנחנו יודעים באופן ודאי אחרי עשור של קבלת החלטות שלטוניות אך ורק לפי אינטרס ההישרדות האישי ". 
בהכנת הכתבה השתתפה טל שלו 

לקראת חקירה נוספת : " למשטרה הקלטות המו"מ בין נתניהו לאיש העסקים "
 במהלך השבוע הקרוב צפוי ראש הממשלה לעבור חקירה שלישית במסגרת הפרשה המרכזית ,  המכונה תיק 2,000 .  בלב הפרשה ,  איש עסקים שעל פי החשד פעל לקידום עניינו מול נתניהו והבטיח להיטיב עמו בתמורה .  לפי דיווח ב"הארץ ",  בידי חוקרי יאח"ה הקלטות המתעדות את המגעים ביניהם

