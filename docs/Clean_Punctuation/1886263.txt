נתניהו נגד הפרדת הנשים : " קבוצות שוליים פוגעות בחברה "
 בפתח ישיבת הממשלה סיפר נתניהו על המקרה של טניה רוזנבליט שסירבה להתיישב בספסליו האחוריים של אוטובוס שנסע לירושלים כפי שהתבקשה . " לשמור על המרחב הציבורי פתוח "
  ( צילום :  רויטרס ,  עריכה :  גדי וינסטוק )  
ראש הממשלה בנימין נתניהו גינה הבוקר  ( ראשון )  בפתח ישיבת הממשלה את התקרית בה התבקשה תושבת אשדוד על ידי נוסעים בקו של אוטובוס אגד מעירה לשכונה חרדית בירושלים לעבור לשבת בספסלים האחוריים של כלי הרכב . " שמעתי על מקרה של הזזת אישה באוטובוס ,  אני מתנגד לזה בתוקף ",  אמר ראש הממשלה .
" אסור לתת לקבוצות שוליים לפגוע בפסיפס של החברה הישראלית ,  חייבים לשמור על המרחב הציבורי כמרחב פתוח לכל אזרחי ישראל וכך ננהג ",  הוסיף נתניהו שציין כי  " עד היום השכלנו לקיים דו קיום בשלום ,  תוך כבוד הדדי אך לאחרונה אנו עדים לניסיונות להפר זאת ". 
ראש הממשלה התייחס לנושא הדרת הנשים בעקבות החלטתה של תושבת אשדוד טניה רוזנבליט לעלות בסוף השבוע על אוטובוס אגד ,  שנסע לשכונה חרדית בירושלים .  במהלך הנסיעה ,  התיישבה רוזנבליט בקדמת האוטובוס ובשל כך מספר חרדים גידפו אותה ודרשו ממנה לעבור לחלק האחורי .  רוזנבליט סירבה להיענות לדרישת הנוסעים ובשל כך הוזעק למקום שוטר ,  שניסה לשדל את הנוסעת לעבור לצד האחורי של האוטובוס .  רוזנבליט סירבה לבקשה והנהג אולץ לצאת לדרכו .
 מחברת אגד נמסר היום בתגובה לאירוע באשדוד כי  " נהג האוטובוס פעל על פי הנחיות משרד התחבורה ולמרות התפרעות הנוסעים שמר על זכותה של הנוסעת לשבת בחלקו הקדמי של האוטובוס .  אגד פועל על פי הנחיות הבג"ץ בנושא ,  שאוסרות על כפייה אך מאפשרות ישיבה נפרדת באופן וולונטרי ,  והנהג פעל כמצופה מנהג ברכב ציבורי כשהחליט לקרוא למשטרה להשיב את הסדר הציבורי בעקבות המהומה שפרצה באוטובוס .  אנו מצפים מרשויות המדינה להיכנס לעובי הקורה ולהתערב באירועים דומים כפי שאירע באשדוד ". 
גם השר לביטחון פנים ,  יצחק אהרונוביץ' ,  התייחס לנושא והבהיר כי המצב בו נשים נדרשות שלא לנסוע בתחבורה הציבורית או לשבת במושבים האחוריים באוטובוס איננו נסבל . " לא ייתכן שנשים לא תוכלנה להופיע בכרזות גם אם הן לבושות באופן צנוע ,  לא מתקבל על הדעת שאישה לא תוכל להספיד את קרוב משפחתה ,  שחיילת לא תוכל לקחת חלק בתוכנית אומנותית בטקס צבאי ושיצירות אומנות יושחתו מכיוון שהן עוסקות בנשים ",  אמר השר שהוסיף כי  " אנו עדים לאחרונה לתופעות קיצוניות ומסוכנות המוצגות במסווה של התחשבות בציבור הדתי ". 
מוקדם יותר היום התייחס גם הרב הראשי האשכנזי יונה מצגר לתקרית והבהיר כי לא ניתן לכפות את הפרדה בין נשים וגברים בקווי ה"מהדרין ".  בראיון לרדיו  " קול ברמה "  אמר מצגר כי  " אין לנו שום סמכות לבוא ולכפות את דעתנו על אחרים .  זו לא מדינה של הציבור החרדי .  אם אנחנו רוצים שתהיה הפרדה ,  לגיטימי מאוד שנקים חברת תחבורה ציבורית ". 
הדרת נשים בישראל - כותרות אחרונות:מצגר נגד ההפרדה באוטובוסים : " לא מדינה של חרדים"נסים זאב :  שירת נשים ?  שהחיילים יאטמו האוזנייםראש הממשלה : " מלחמת חורמה נגד פגיעה בזכויות נשים "
 לפניות לכתבת:tal_sh@walla.net.il 

נתניהו נגד הפרדת הנשים : " קבוצות שוליים פוגעות בחברה "
 בפתח ישיבת הממשלה סיפר נתניהו על המקרה של טניה רוזנבליט שסירבה להתיישב בספסליו האחוריים של אוטובוס שנסע לירושלים כפי שהתבקשה . " לשמור על המרחב הציבורי פתוח "
 
