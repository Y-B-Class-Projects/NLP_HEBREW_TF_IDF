שלום ברנר מונה לראשות ועדת ההיתרים שתדון במימון הגנת נתניהו
מבקר המדינה מינה את השופט בדימוס ברנר לתפקיד יו"ר הוועדה למתן היתרים ,  אחרי התפטרותו של עוני חבש ,  שלא חזר בו אחרי שטען ש"מופעלים עליו לחצים פוליטיים ".  בקרוב ייקבע מועד חדש לטיפול בפנייתו של ראש הממשלה לקבל סיוע במימון הגנתו המשפטית
השופט בדימוס שלום ברנר מונה היום  ( חמישי )  לתפקיד יו"ר הוועדה למתן היתרים ,  שתעסוק בבקשתו של ראש הממשלה בנימין נתניהו למימון הגנתו המשפטית .  מבקר המדינה ,  השופט בדימוס יוסף שפירא ,  מינה את ברנר לראשות הוועדה הפועלת במשרדו במקומו של השופט בדימוס עוני חבש ,  שהודיע למבקר המדינה שהוא אינו חוזר בו מהודעת ההתפטרות .
 בעקבות המינוי ,  בקרוב ייקבע מועד להמשך הטיפול של הוועדה בפנייתו של נתניהו לקבל סיוע במימון הוצאות הגנתו המשפטית .  זאת ,  לאחר שבג"ץ החליט כי הוועדה תקיים דיון נוסף בבקשה ,  בעקבות עתירה שהגיש נתניהו באמצעות עורכי דינו .
 לקריאה נוספת :" לחצים פוליטיים ":  יו"ר ועדת ההיתרים שפסל את מימון נתניהו התפטר 
נתניהו ,  שעומד בפני הגשת כתב אישום כפוף לשימוע בשלושה תיקים בגין שוחד ,  מרמה והפרת אמונים ,  ביקש לקבל עד שני מיליון דולר מבן דודו נתן מיליקובסקי ומאיש העסקים ספנסר פרטרידג' .  ראש הממשלה נדרש להיתר מיוחד ,  שכן על פי כללי ועדת אשר למניעת ניגוד עניינים של חברי ממשלה ,  אסור לשר לקבל כל שכר או טובת הנאה מלבד משכורתו מהמדינה .
 השופט ברנר כבר כיהן בין השנים 2001 ל-2004 כיו"ר הועדה למתן היתרים .  הוא מונה מבין שורה של שופטים בדימוס בבית המשפט העליון ובבתי משפט מחוזיים ,  שמועמדותם לתפקיד נבחנה בעקבות התפטרותו של חבש .  אחרי שפרש לגמלאות מתפקידו כסגן נשיא בית המשפט המחוזי בירושלים ,  שימש ברנר במגוון תפקידים שיפוטיים וציבוריים .  
הוועדה דחתה את בקשתו וקבעה כי מימון הוצאות משפט הנובעות מחקירה פלילית ,  הכוללת חשש למעשים פליליים בקשר עם בעלי הון שונים ,  לא ראוי שייעשה בידי בעלי הון .  עוד נקבע כי על נתניהו להחזיר למיליקובסקי 300 אלף דולר שכבר קיבל למטרה זו .  חבש ציין במכתב התפטרותו כי הסיבה היא פרסומים שונים שגרמו לתחושה שמופעלים על הוועדה לחצים פוליטיים .  

שלום ברנר מונה לראשות ועדת ההיתרים שתדון במימון הגנת נתניהו
מבקר המדינה מינה את השופט בדימוס ברנר לתפקיד יו"ר הוועדה למתן היתרים ,  אחרי התפטרותו של עוני חבש ,  שלא חזר בו אחרי שטען ש"מופעלים עליו לחצים פוליטיים ".  בקרוב ייקבע מועד חדש לטיפול בפנייתו של ראש הממשלה לקבל סיוע במימון הגנתו המשפטית

