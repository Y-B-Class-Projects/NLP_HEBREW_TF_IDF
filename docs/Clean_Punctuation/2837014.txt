ראש המוסד לשעבר :  נתניהו פוגע בביטחון ישראל
שבתי שביט דיבר בכנס של בכירי מערכת הביטחון בעבר ותקף את ראש הממשלה : " אתה ראש הפירמידה ולא יכול לזרוק את האשמה על אחרים ".  הליכוד בתגובה : " אלה ניסיונות להלך אימים על הציבור הישראלי נגד נתניהו "
 כמה ימים לאחר שראש המוסד לשעבר מאיר דגן תקף במילים חריפות את ראש הממשלה ,  בנימין נתניהו ,  עשה כן גם אחד מקודמיו בתפקיד ,  שבתי שביט . " עד היום ,  בכל פעם שפתחתי את הפה מצאתי את עצמי מתנצל .  היום ,  שבוע לפני הבחירות ,  ואחרי שמיתגו אותי כבר כשמאלן משיחי וכבוגד ,  לא אתנצל יותר ",  אמר שביט בכנס בבית סוקולוב שבתל אביב ,  שכינסו כמה מבכירי מערכת הביטחון בעבר ,  החברים בפורום  " מפקדים למען ביטחון ישראל ".   " אני רוצה לפנות לראש הממשלה :  מר נתניהו ,  אתה ראש הפירמידה .  אתה לא יכול לזרוק את האשמה על אחרים .  לא אחרים אשמים בכישלון שמול חמאס .  לא אחרים אשמים בנושא הגרעין האיראני .  אתה ורק אתה הפכת את ארצות הברית מבעלת ברית לאויב . 
" אתה אוהב להשוות את עצמך לצ'רצ'יל ",  הוסיף שביט , " ובכן ,  צ'רצ'יל היה זה שאמר שמנהיג הוא זה שמוכן קודם כל לשאת בעול האחריות האישית ,  לצד הסמכות .  ואנו שואלים אותך - איפה האחריות שלך ?  הגיע הזמן שתענה לשאלות הקשות או שלא תעמיד את עצמך לבחירות יותר ".  
שביט המשיך ותקף את ראש הממשלה . " תושבי ישראל מחכים לשמוע .  שישה ימים לפני הבחירות ,  ענה להם מר נתניהו .  ענה מדוע שחררת 1,200 מחבלים לאחר ששנים הטפת נגד זה .  ענה לתושבי עוטף עזה שמפחדים לחזור הביתה איפה הביטחון האישי שהבטחת להם .  ענה להם מדוע אפשרת למנהרות החמאס להגיע כמעט עד לגני הילדים שלהם .  והכי חשוב ראש הממשלה - מדוע אחרי שירות של עשרות שנים במוסד ,  שבהם הייתי מוכן להקריב את חיי למען המדינה אתה הופך אותי לבוגד רק כי אני מנסה לקדם רעיון של פתרון אזורי לסכסוך שיעלה את ישראל על דרך חדשה ?  ".  
עוד בוואלה חדשות:פרסום ראשון :  6 ימים לבחירות - אישום נגד ברוך מרזל בגין תקיפהתיעוד :  בן 27 תוקף קשישה באגרוף לפניה בחנות בפתח תקווהיום לפני השביתה :  עובדי כיל הפגינו מול משרד ראש הממשלה 
נואם נוסף בכנס היה תת-אלוף  ( במיל' )  גיורא ענבר ,  ששימש בעבר ,  בין השאר ,  כמפקד חטיבת גבעתי וכמפקד יחידת הקישור ללבנון  ( היק"ל )  . " מר נתניהו ,  נאומים ללא מעשים לא מביאים ביטחון .  הצהרות ללא כיסוי לא מביאות ביטחון .  אם הבטחת אז למה לא קיימת ?  אם אתה לא רוצה להוביל מהלך שיביא ביטחון ,  אתה בבעיה ,  כי לא נאפשר לך להמשיך שלא לעשות דבר ולא לתת לציבור ביטחון ",  אמר ענבר . 
" אם באמת אתה לא מסוגל וכשלת במשימה הבסיסית הזאת של לספק ביטחון אמיתי מול חמאס ,  חיזבאללה ואיראן ,  אז שלפחות יהיה לך את האומץ ואת היושר להודות בכך .  הציבור לא מסתפק עוד בדיבורים על ביטחון .  הציבור רוצה ודורש ביטחון .  העם מרגיש ,  חושב ויודע שאין לו מספיק ביטחון וכשהוא צריך לבחור האם להאמין לך או ל-200 מפקדים עם ניסיון בביטחון ,  הוא מוציא לך ,  מר נתניהו ,  כרטיס אדום .  ואני אחזור על דברי :  הציבור לא מאמין שנתניהו יביא ביטחון ,  ואני לא מתכוון לצד פוליטי מסוים .  אני מדבר על רוב מהותי בציבור הישראלי ".  
בשבת האחרונה ,  במהלך עצרת השמאל בכיכר רבין שבתל אביב ,  תחת הכותרת  " ישראל רוצה שינוי ",  נקט ראש המוסד לשעבר מאיר דגן בקו דומה . " ישראל היא מדינה מוקפת אויבים ,  אבל האויבים אינם מפחידים אותי ",  אמר . " אני מפחד מההנהגה שלנו .  אני מפחד מהיעדר החזון ומאובדן הדרך .  אני מפחד מההססנות והקיפאון .  ואני מפחד מעל הכול ממשבר המנהיגות .  משבר מנהיגות שהוא החמור ביותר שהיה כאן עד היום .
" שש שנים ברציפות מכהן בנימין נתניהו כראש ממשלה ",  המשיך דגן . " שש שנים שבהן ישראל תקועה יותר מאי פעם .  שש שנים שבהן הוא לא הוביל מהלך אמיתי אחד לשינוי פני האזור או ליצירתו של עתיד טוב יותר ". 
לדברי דגן , " האזרח הישראלי רואה את החידלון הזה .  הוא רואה הנהגה שלא רואה אותו ולא סופרת אותו ואין לו אלא לשאול 'לאן אתה הולך ,  אדוני ראש הממשלה ?  בשביל מה לך להיות אחראי לגורלנו אם אתה כל כך מפחד לקחת אחריות ?  בשביל מה מבקש אדם את ההנהגה אם הוא לא רוצה להנהיג ?  איך קרה שהמדינה הזו ,  החזקה פי כמה מכלל מדינות האזור ,  לא מסוגלת לבצע מהלך אסטרטגי אמיתי שישפר את מצבה ?  התשובה לכך ברורה :  יש לנו מנהיג שנלחם רק במערכה אחת :  המערכת להישרדות הפוליטית של עצמו .  בשם המלחמה הזו הוא מדרדר אותנו למדינה דו לאומית ולסופו של החלום הציוני ". 
ח"כ מירי רגב התייחסה בשם הליכוד לטענות שהושמעו היום בכנס ,  ואמרה : " הרצוג מסכן את ביטחון ישראל ולא הניסיונות של קצינים כאלה ואחרים להלך אימים על הציבור הישראלי נגד נתניהו .  רק נתניהו ישמור על ביטחון המדינה ואת זה הציבור בתוך ליבו יודע היטב ".  
לפניות לכתב אמיר תיבון :  amir.tibon@walla.co.il 

ראש המוסד לשעבר :  נתניהו פוגע בביטחון ישראל
שבתי שביט דיבר בכנס של בכירי מערכת הביטחון בעבר ותקף את ראש הממשלה : " אתה ראש הפירמידה ולא יכול לזרוק את האשמה על אחרים ".  הליכוד בתגובה : " אלה ניסיונות להלך אימים על הציבור הישראלי נגד נתניהו "
 
