למה יהדות התורה נמנעת מלהכריז על תמיכתה הצפויה בנתניהו ? 
המפלגה החרדית אשכנזית אמנם לא מצהירה על תמיכתה בראש הממשלה אך כתבות העיתונות החרדית לא מותירות מקום לספק .  מאמר המערכת של  " יתד נאמן "  מסביר כי המפלגה לא רוצה לעורר קמפיין נגד  " דיל חרדים-נתניהו "
 יהדות התורה ,  המפלגה החרדית אשכנזית בכנסת ,  נמנעה עד כה מלהצהיר כי תמליץ על ראש הממשלה בנימין נתניהו להרכיב את הממשלה הבאה ורק רמזה לכך כשאמרה כי תתאם את מהלכיה עם ש"ס .  אולם אם לשפוט לפי המאמרים שהתפרסמו הבוקר  ( חמישי )  בעיתונים  " יתד נאמן "  ו"המודיע ",  המזוהים עם המפלגה ,  התשובה כמעט ברורה :  נתניהו יהיה מועמד הסיעה .  במאמר המערכת ב"יתד נאמן "  הסבירו כי הסיבה שבגינה נמנעים מהכרזה פומבית על כך היא מאחר שזה יעורר קמפיין הסתה נגד  " הדיל של החרדים ונתניהו ".  
השאלה במי יתמכו אחרי הבחירות מעסיקה רבות את המפלגות החרדיות .  עד כה ,  יו"ר מפלגת יחד ,  חבר הכנסת אלי ישי ,  הודיע כי יתמוך בנתניהו להרכבת הממשלה ,  ואילו יו"ר ש"ס אריה דרעי רמז בברור על כוונותיו .  לעומתם ,  ביהדות התורה מנסים לשמור את כל הקלפים פתוחים ,  אולם חברי המפלגה אינם תמימי דעים .  מצד אחד ,  הח"כים מאיר פרוש ויעקב ליצמן מנסים להוביל קו ברור בעד ממשלה ימנית .  מנגד ,  ח"כ משה גפני מנסה לשמור אמנם על קו מעט ימני ,  אולם באותה נשימה להשאיר את האופציה השמאלית פתוחה .  
לקריאה נוספת:ברוב מוחץ :  ועדת הבחירות פסלה את מועמדות זועבי לכנסתצפו :  פעילי ש"ס הזמינו אמבולנסים כדי לפוצץ כנס של  " יחד"כחלון פרסם הצהרת הון :  שווי כולל של כ-4.2 מיליון שקלים  
" עכשיו ,  אפשר לקוות ,  הוא  ( נתניהו )  כבר מבין שהשותפות עם לפיד הייתה אומללה ",  נכתב ב"יתד נאמן ",  המזוהה עם הסיעה הליטאית במפלגה . " הנזק שנגרם לו היה גדול .  אם ילמד את הלקח והפעם לא יחבור לאחר הבחירות לאויבי היהדות ,  אלא יבקש לחדש את השותפות עם הציבור החרדי ולהטות אוזן קשבת לצרכיו הרוחניים והגשמיים ,  ישנה סבירות שימצא אוזן קשבת אצל הנציגות החרדית ".  עוד נכתב כי  " במשך שנים ארוכות ,  השתתפה 'יהדות התורה' בקואליציות בראשות הימין ",  אולם הסיבה שאין מודיעים על כך גם עכשיו היא מאחר והכרזה כזו תשחק  " לידי אלו המבקשים לחפות על כישלונם בקדנציה החולפת  באמצעות הסתה מחודשת נגד הציבור החרדי ,  אותו הם שואפים להציב שוב כנושא מרכזי במערכת הבחירות ".  
בכנס בחירות שבו נאם ח"כ גפני השבוע ,  הוא הזכיר את ההיסטוריה של מפלגתו ואת העובדה כי היא מעולם לא הלכה עם השמאל מלבד במקרה בודד .  עם זאת ,  אמר גפני לראשונה כי  " יהיה לנו קשה מאוד עד בלתי אפשרי לשבת עם לפיד בממשלה אחת ".  מקורביו ראו בכך אמירה שקובעת כמעט באופן חד משמעי כי יהדות התורה לא תשב בממשלת שמאל ,  שכן זו לא תוכל לקום ללא כניסתה של יש עתיד לקואליציה .
 בנוסף ,  עיתון המודיע ,  המזוהה עם הסיעה החסידית במפלגה ,  תקף הבוקר את יו"ר המחנה הציוני יצחק הרצוג בשל דבריו לכאורה בעד תחבורה ציבורית בשבת .  הרצוג מצוטט בעיתון מתוך ריאיון בעיתון בשפה הרוסית ,  באומרו כי  " קיימים פערים אידאולוגיים עמוקים ואני מחויב לאג'נדה של לבני בכל סוגיות דת ומדינה ".  ח"כ ליצמן אמר בתגובה כי  " הוכח שמי שנתן יד לפגיעה בערכים המקודשים לעם היהודי במטרה לגריפת הון פוליטי ,  סופו שנחל מפלה קשה ". 
לפניות לכתב יקי אדמקר :  yakiadamker@gmail.com 

למה יהדות התורה נמנעת מלהכריז על תמיכתה הצפויה בנתניהו ? 
המפלגה החרדית אשכנזית אמנם לא מצהירה על תמיכתה בראש הממשלה אך כתבות העיתונות החרדית לא מותירות מקום לספק .  מאמר המערכת של  " יתד נאמן "  מסביר כי המפלגה לא רוצה לעורר קמפיין נגד  " דיל חרדים-נתניהו "
 
