אזרחים זרים מוציאים מהארץ חצי מיליארד שקל מדי שנה
בישיבה שהתקיימה בלשכת ראש הממשלה נחשף כי 10 אלף מסתננים מחזיקים חשבונות פעילים בבנקים בישראל .  בתגובה הוחלט להאיץ את הפעולות בנושא אכיפת הענישה נגד מעסיקיהם
המאבק הכלכלי במסתננים לישראל מחריף :  בשבועות האחרונים גיבש צוות בינמשרדי מיוחד בראשות מזכיר הממשלה ,  צבי האוזר ,  שורה של צעדים לצמצום התמריצים הכלכליים לכניסה בלתי חוקית לישראל .  בנוסף לתזכיר החוק האוסר על העברת כספים לארצות המוצא של המסתננים שהופץ אתמול ,  מתכוונים במשרד ראש הממשלה לגבש בשבועות הקרובים תוכנית אכיפה על דרכי העברת הכספים ,  המוערכים במאות מיליוני שקלים בשנה ומועברים בחלקם על ידי בלדרים בדרכים לא חוקיות .  
כמו כן ,  יוחמרו הקנסות הכלכליים המוטלים על מעסיקי מסתננים ,  במטרה ליצור את זרם המהגרים הבלתי חוקיים הנכנס לישראל שלפי ההערכה מגיע בעיקר מסיבות כלכליות במטרה לחפש עבודה .  זאת בנוסף לתזכיר החוק שפרסם אתמול משרד המשפטים ,  לפיו העונש בגין הוצאת כספים לחו"ל על ידי מסתנן יהיה שישה חודשי מאסר בפועל ,  או קנס בסך 29,200 שקלים .  
ראש הממשלה ,  בנימין נתניהו ,  ערך שלשום  ( ראשון )  ישיבה בהשתתפות שרי הביטחון ,  המשפטים והפנים וכן גורמים מקצועיים ,  בנושא התקדמות התכנית למאבק בתופעת ההסתננות לישראל דרך גבול מצרים .  בישיבה הוצגו נתונים לפיהם כ-10 אלפים מסתננים מחזיקים חשבונות בבנקים בישראל .  בנוסף ,  כחצי מיליארד שקלים מועברים מדי שנה על ידי מסתננים השוהים בישראל לארצות המוצא שלהם .
 בדיון שהתקיים שלשום במשרד ראש הממשלה ,  הוצגו נתונים עדכניים על תופעת ההסתננות .  מתחילת חודש יולי נעצרו 129 מסתננים ,  בהם 11 בסוף השבוע האחרון .  העצורים הועברו ישירות למתקן סהרונים שהוקם בנגב ,  בהתאם ל"חוק המסתננים ",  המאפשר לעצור מידית למשך שלוש שנים מסתננים .  מנתוני רשות האוכלוסין וההגירה עולה כי בחודש יוני השנה חלה ירידה של יותר מ-50% במספר המסתננים ,  בהשוואה לחודש מאי .
 נציגי משרד הביטחון שהשתתפו בדיון מסרו כי עד חודש אוקטובר תושלם בניית הגדר בגבול המצרי ,  למעט 14 ק"מ באזור אילת ,  שיושלמו בתחילת 2013 .  בשבוע הקרוב הפועלים צפויים להשלים בנייה של 200 ק"מ מהגדר .  כמו כן בחודש הקרוב יתווספו 4,000 מקומות במתקן הכליאה בדרום ,  כך שעד סוף השנה המתקן יכיל 12,000 מקומות .  
בדיון הוחלט בנוסף להאיץ את פעולות רשות האוכלוסין וההגירה בנושא אכיפת הענישה על מעסיקי מסתננים .  אנשי הרשויות יוסמכו בקרוב לסגור בתי עסק שבהם מעסיקים מסתננים .  הצוות הבין-משרדי עדכן את המשתתפים בדיון כי ועדת השרים לענייני חקיקה אישרה אתמול תיקון לחוק הקובע הטלת פיקדון על מעסיקים בסך 700 שקלים לחודש עבור כל מסתנן שמועסק על ידם .  המטרה היא להגדיל את העלויות הכרוכות בהעסקת מסתננים ולגרום להעדפה של עובדים ישראליים .  בנוסף הוחלט כי רשות המסים תעמיק את גביית היטל העסקה בגין העסקתם מסתננים ,  בגובה 20% משכר העובד .  
נתניהו הביע שביעות רצון מהנתונים שהוצגו בפניו אתמול ואמר כי  " הפעילות הנחושה של הממשלה מראה כבר תוצאות בשטח .  יש עוד הרבה עבודה לעשות ,  אבל אנחנו בדרך הנכונה ". 
עוד על תופעת המסתננים:הצעה :  מאסר למסתננים שיעבירו כספים לקרוביהםנתניהו : " נעצור שטף המסתננים ,  הטיפול בעיצומו"ירידה דרמטית במספר המסתננים לישראל מגבול מצרים
 ( עדכון ראשון :  21:34 )  

אזרחים זרים מוציאים מהארץ חצי מיליארד שקל מדי שנה
בישיבה שהתקיימה בלשכת ראש הממשלה נחשף כי 10 אלף מסתננים מחזיקים חשבונות פעילים בבנקים בישראל .  בתגובה הוחלט להאיץ את הפעולות בנושא אכיפת הענישה נגד מעסיקיהם

