העיכוב בסיכומי חקירות נתניהו - בשל השלמות בתיק 2000
לוואלה !  NEWS נודע כי הפרקליטות ביקשה מהמשטרה לבצע השלמות בחקירת המגעים שקיים ראש הממשלה עם מו"ל ידיעות אחרונות כדי לחזק את החדשות לשוחד .  לעומת זאת ,  בתיק המתנות השלימו החוקרים את רוב הפעולות הנדרשות .  הליכוד : " נתניהו נלחם כמעט לבדו בחוק לסגירת 'ישראל היום' "
 העיכוב בסיכומי המשטרה בחקירות ראש הממשלה בנימין נתניהו נובע מהשלמות חקירה שהפרקליטות ביקשה לערוך בחקירת תיק 2000 ,  הקשורה למגעים שקיים עם מו"ל ידיעות אחרונות ארנון מוזס - כך נודע לוואלה !  NEWS .  
החוקרים מבקשים לחזק את הראיות נגד נתניהו בעבירות של שוחד והפרת אמונים בתיק ,  ולכן נדרשו לבצע כמה השלמות לחיזוק התיק .  לפי החשד ,  נתניהו ומוזס דנו לפני הבחירות האחרונות באפשרות שסיקורו של ראש הממשלה בידיעות אחרונות יהיה אוהד יותר בתמורה לצמצום פעילות החינמון  " ישראל היום ",  המזוהה עם נתניהו .  
לעומת תיק 2000 ,  בתיק 1000 ,  המכונה  " תיק המתנות ",  השלימו החוקרים את מרבית פעולות החקירה וניתן כבר לסכם את התיק הזה בצורה מלאה .  לפי החשד ,  אנשי עסקים ,  בראשם המיליארדר הישראלי ארנון מילצ'ן והמיליארדר האוסטרלי ג'יימס פאקר ,  סיפקו לזוג נתניהו סיגרים ,  שמפניות ותכשיטים בשווי מאות אלפי שקלים לאורך השנים ,  בתמורה לעזרה .  
לקריאה נוספת על חקירות ראש הממשלהלקראת יום ה-ה' | אמיר אורןאלשיך על נאום נתניהו : " המשטרה לא צריכה להיות חלק מהשיח הזה "  
חקירותיו של נתניהו החלו לפני שנה ,  ובעקבותיהן הוא השתלח פעמים רבות במשטרה ורשויות אכיפת החוק .  בנאום תקיף שנשא בחודש שעבר ,  התייחס ראש הממשלה להגשת ההמלצות הצפויה נגדו ,  ואמר כי  " גם אם יהיו המלצות ,  רובן מושלכות לפח ". 
בחודש שעבר נחקר נתניהו בפעם השביעית ,  ושוב טען כי החקירות נגדו יסתיימו בלא כלום .  על אף שהייתה זו אמורה להיות החקירה האחרונה ,  ייתכן שראש הממשלה יעבור חקירה נוספת לנוכח העיכובים בסיכומי החקירה .  
ברקע החקירות ,  קידמה הקואליציה את חוק ההמלצות ,  שאמור למנוע מהמשטרה לפרסם אותן .  אחרי מחלוקות ממושכות ודיונים סוערים שנמשכו יומיים ,  אישרה הכנסת ביום חמישי את החוק ברוב של 59 מול 54 .  עם זאת ,  החוק לא יחול על חקירותיו של ראש הממשלה .  
מהליכוד נמסר בתגובה : " אם בכלל יש מקום לחקור יחסי פוליטיקאים-עיתונאים ,  הרי שצריך לברר לעומק את היחסים בין 43 חברי הכנסת שתמכו בחוק לסגירת 'ישראל היום' תמורת סיקור מחמיא בידיעות אחרונות .  בוודאי שאין מקום לחקור את ראש הממשלה נתניהו שנלחם בחוק כמעט לבדו ופיזר את הממשלה כדי למנוע את העברתו ".  

העיכוב בסיכומי חקירות נתניהו - בשל השלמות בתיק 2000
לוואלה !  NEWS נודע כי הפרקליטות ביקשה מהמשטרה לבצע השלמות בחקירת המגעים שקיים ראש הממשלה עם מו"ל ידיעות אחרונות כדי לחזק את החדשות לשוחד .  לעומת זאת ,  בתיק המתנות השלימו החוקרים את רוב הפעולות הנדרשות .  הליכוד : " נתניהו נלחם כמעט לבדו בחוק לסגירת 'ישראל היום' "
 
