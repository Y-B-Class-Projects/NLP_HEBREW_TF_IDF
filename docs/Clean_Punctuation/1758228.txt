נתניהו : " בטוח שההקפאה תעבור ברוב בקבינט "
 על רקע המחאה הגוברת נגד הקפאה נוספת בבנייה בהתנחלויות ,  הביע ראש הממשלה ביטחון כי המהלך יעבור ברוב בקבינט . " כל אחד יכול להביע דעה ,  אבל בסופו של דבר ,  אני זה שמחליט "
  ( צילום :  רויטרס ,  קריינות :  אביב אברמוביץ' ,  עריכה :  יאיר דניאל ) 
על אף ההתנגדויות שנשמעו מצד חברי הקואליציה ,  הביע הערב  ( ראשון )  ראש הממשלה בנימין נתניהו ביטחון כי החלטתו להקפיא את הבנייה בהתנחלויות בשנית ,  תאושר ברוב בקבינט .  בפגישה עם חברי הכנסת של סיעת הליכוד ,  אמר נתניהו כי  " עדיין לא קיבלנו מהאמריקנים סיכום כתוב של ההבנות העקרוניות .  אם נקבל סיכום כתוב ,  אביא אותו לקבינט ואני בטוח שחבריי השרים יאשרו אותו כי זה מה שטוב למדינת ישראל .  אם לא נקבל נייר כזה ,  לא אביא את הדברים לקבינט ".  
נתניהו הוסיף ,  כי  " יש לי מחויבות כוללת לקבל את ההחלטה הטובה ביותר למדינת ישראל ולאינטרסים הלאומיים שלה ובראשם הביטחון .  כראש ממשלה אני חייב לראות את התמונה הכוללת ולהחליט מה טוב למדינת ישראל ,  זו האחריות שמוטלת עליי ,  וזה בדיוק מה שאני עושה ".  
בתגובה להתנגדויות שהביעו חברי כנסת ממפלגתו למהלך ,  אמר נתניהו ,  כי  " כל אחד יכול להביע דעה ,  אבל בסופו של דבר ,  אני זה שמחליט .  ברגע שיהיו ניסוחים נוספים אביא להכרעה אבל אני בטוח שיהיה לי רוב ". 
בתשובה לשאלה האם ההבנות עם הממשל האמריקני כוללות סיום דיון על נושא הגבולות תוך 90 יום ,  ענה נתניהו ,  כי  " אין שום הסכמה שתוך 90 יום נגיע לסיכום נושא הגבולות .  אין שום בקשה כזאת ואין שום התחייבות כזאת .  לא יהיו שיחות נפרדות על הגבולות ,  אלא על מכלול נושאים מהותיים .  יש לנו כוונה להיכנס לדיון רציני בכל הנושאים ".  
ח"כ כרמל שאמה הכהן ,  שסירב בשבוע שעבר לחתום על העצומה נגד ההקפאה ,  פנה בישיבה לראש הממשלה ואמר : " הטעות היחידה שלך בכל התהליך היא שלא קיימת את הישיבה הזאת לפני שבוע .  לו זה היה כך ,  אני מעריך שהרבה אנשים לא היו חותמים על המכתב .  אני לא חולק על מהות המכתב אבל הדרך של התכתבות עם ראש הממשלה במכתב היא לא נכונה ". 

נתניהו : " בטוח שההקפאה תעבור ברוב בקבינט "
 על רקע המחאה הגוברת נגד הקפאה נוספת בבנייה בהתנחלויות ,  הביע ראש הממשלה ביטחון כי המהלך יעבור ברוב בקבינט . " כל אחד יכול להביע דעה ,  אבל בסופו של דבר ,  אני זה שמחליט "
 
