נתניהו במתקפה נגד המשטרה : " גם אם יהיו המלצות - רובן מושלכות לפח "
 בנאום מול כאלף פעילי ליכוד בכפר המכביה התייחס ראש הממשלה לחקירותיו ולחוק ההמלצות ואמר : " בעוד מספר חודשים ,  כשהאמת תצא לאור - יתברר שהיה פה מסע ציד מתוכנן ".  במהלך נאומו ציטט את הנשיא ריבלין והקהל שאג בבוז
ראש הממשלה בנימין נתניהו נאם הערב  ( שלישי )  בפני פעילי ליכוד במסגרת הדלקת נרות בכפר המכביה ,  והתייחס לחקירות נגדו לחוק ההמלצות . " רוב המלצות המשטרה נגמרות בלא כלום ",  טען ראש הממשלה . " למעלה מ-60% מהן מושלכות לפח ולא מגיעות לכדי כתב אישום .  מדובר בהמלצות שמתבררות כהמלצות סרק נגד אלפי אזרחים מהשורה ונבחרי ציבור - ובינתיים הורסים לאנשים את החיים ".   
" בזמן הזה שופכים את דמם ופוגעים בשמם הטוב ",  המשיך נתניהו .  לאחר מכן הציג ראש הממשלה את נשיא המדינה ראובן רבלין כדוגמה למקרה בו הוחלט שלא להגיש כתב אישום נגדו ,  חרף המלצות המשטרה . " אותו איש אמר כך :  'מי יחזיר לי ולמשפחתי שלוש שנים שלקחו לי' .  ורק לאחרונה הוסיף :  'לראשונה בחיי הרגשתי את הסיטואציה להיות חשוף לכל רוח' ".  בזמן שהזכיר את שמו של הנשיא ,  נשמעו קריאות בוז מקרב הקהל ,  אולם נתניהו דרש מהם לחדול מכך .
 לקריאה נוספת:נתניהו לאחר חקירתו השביעית : " אין חדש תחת השמש"מראש ממשלה בחקירה  לשר חוץ בתנופה :  משחק הכיסאות של נתניהו 
בהמשך התייחס נתניהו להפגנות שהתקיימו נגדו בשבועות האחרונים בשדרות רוטשילד בתל אביב ,  במהלכן קראו המפגינים לסיום שלטונו על רקע חקירותיו . " זה אותו המקום ,  אותם המפגינים ואותה המטרה ,  רק התירוצים משתנים ",  טען . " הפעם ,  בהפגנה במימון הקרן החדשה ,  הם אומרים שזה לא פוליטי .  הצחקתם אותנו .  כשיש שלטים של ה-BDS ו'די לכיבוש' - זה בהחלט פוליטי .  ומי מוביל את ההפגנות הללו ?  זו בדיחה .  אלה אנשים שרומסים את שלטון החוק .  הם לא רוצים משפט תקין אלא משפט שדה ברוטשילד ".  
נתניהו טען כי מעצם ההפגנות ,  האופוזיציה מנסה לרמוס את שלטון החוק בישראל . " הם לא רוצים משפט תקין אלא משפט שדה ברוטשילד ",  ציין . " אני אומר לחבריי באופוזיציה - רוצים להחליף שלטון ?  התאזרו בסבלנות .  בעוד שנתיים תבואו לקלפי ,  תצביעו ,  וגם אז שוב תפסידו .  סופה של האמת לנצח ".  הוא אף הצהיר כי יפעל לשמור על ערוץ 20  " כדי שלא כל התקשות תהיה שמאלנית ".  
יותר מאלף פעילים לקחו חלק באירוע הדלקת הנרות ,  בעוד שפעילים רבים נשארו מחוץ לאולם .  באירוע נכחו שרי הליכוד וסגניהם ,  חברי כנסת וראשי מועצות .  השר לביטחון פנים גלעד ארדן ,  יו"ר הכנסת יולי אדלשטיין ,  יו"ר הקואליציה דוד ביטן וח"כ דודי אמסלם - לא הגיעו לכנס .  

נתניהו במתקפה נגד המשטרה : " גם אם יהיו המלצות - רובן מושלכות לפח "
 בנאום מול כאלף פעילי ליכוד בכפר המכביה התייחס ראש הממשלה לחקירותיו ולחוק ההמלצות ואמר : " בעוד מספר חודשים ,  כשהאמת תצא לאור - יתברר שהיה פה מסע ציד מתוכנן ".  במהלך נאומו ציטט את הנשיא ריבלין והקהל שאג בבוז

