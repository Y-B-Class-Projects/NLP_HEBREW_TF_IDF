נתניהו גינה לפני 30 שנה : " דרוויש מוכיח מה הפלסטינים רוצים "
 הפעם נמנע רה"מ מלהגיב לוויכוח שפרץ עקב שידור תכנית על המשורר הפלסטיני בגל"צ ,  ואולם בשנת 1988 טען :  שיריו מוכיחים שהפלסטינים  " רוצים את ישראל ".  גם בשנת 2000 מחתה הכנסת נגד תכני השירים
ראש הממשלה בנימין נתניהו לא התייחס לסערה שפרצה בשבוע שעבר בעקבות שידור תכנית על המשורר הפלסטיני מחמוד דרוויש בגלי צה"ל ,  אך מסתבר שכבר לפני כשלושה עשורים עורר המשורר הפלסטיני את זעמו .  בנאום שנשא נתניהו ב-1988 ,  עוד לפני שנכנס לכנסת ,  הוא השתמש בציטוט משיר של דרוויש כדי לבסס את הטענה לפיה שורש הסכסוך הישראלי-פלסטיני אינו ההתנחלויות ,  בעיית הפליטים או היעדר מדינה פלסטינית ,  אלא סירובם של הפלסטינים ושל מדינות ערב להכיר בקיומה של מדינת ישראל .
" שומעים את הפלסטינים מתראיינים בתקשורת העולמית ובטלוויזיה הישראלית .  הם אומרים 'אנחנו לא רוצים את הגדה המערבית ,  אנחנו לא רוצים את עזה - אנחנו רוצים את ישראל' .  זה נאמר על ידי אנשים שמחובקים ומהוללים על ידי חלקים בתקשורת האמריקנית ",  אמר נתניהו ,  שבועות לאחר שעזב את תפקידו כשגריר ישראל באו"ם וכחודש לפני שנבחר לראשונה לרשימת הליכוד .  דבריו נאמרו בנאום בפני בכירי הקהילה היהודית בארצות הברית בוועידת איפא"ק בוושינגטון במאי 1988 .  
לאחר מכן ,  הפנה נתניהו את תשומת לב הקהל לדרוויש , " המוכר ברבים כשר התרבות של אשף  הפרטנר המושלם לשלום בעיני רבים ",  כלשונו . " הוא  ( דרוויש  ט"ש )  אמר :  'על כולכם להיעלם ,  גם המתים שלכם ,  קחו את המתים שלכם אתכם .  הוציאו מהקברים את עצמות המתים' ",  טען נתניהו .  בהמשך דבריו ,  התייחס לציטוטים של בכיר פלסטיני נוסף שהביע תמיכה במאבק מזוין נגד ישראל ,  והדגיש בפני הקהל כי הדברים מוכיחים כי  " מטרתם של הפלסטינים לא השתנתה .  השאלה מעולם לא הייתה היעדר קיומה של מדינה פלסטינית ,  אלא קיומה של מדינה יהודית ". 

נתניהו גינה לפני 30 שנה : " דרוויש מוכיח מה הפלסטינים רוצים "
 הפעם נמנע רה"מ מלהגיב לוויכוח שפרץ עקב שידור תכנית על המשורר הפלסטיני בגל"צ ,  ואולם בשנת 1988 טען :  שיריו מוכיחים שהפלסטינים  " רוצים את ישראל ".  גם בשנת 2000 מחתה הכנסת נגד תכני השירים

