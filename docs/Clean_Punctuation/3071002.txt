הממונה על חקירות נתניהו רומזת ליעלון : " לא נבסס ראיות על כתבה בעיתון "
 הפרקליטה האחראית על חקירותיו של ראש הממשלה רמזה לשר לשעבר ,  שהבטיח כי  " יספר את הכול "  אם לא יוגשו כתבי אישום : " אם יש מישהו שמצייץ או מדבר ,  בוא למשטרה ,  תספר את מה שיש לך ".  יעלון : " מסרתי את כל מה שידעתי בנושא "
  ( בווידאו :  יעלון בריאיון לוואלה !  TALK עם יעקב אילון )  
פרקליטת מחוז מיסוי וכלכלה עו"ד ליאת בן ארי ,  שאחראית על חקירותיו של ראש הממשלה בנימין נתניהו ,  התייחסה שלשום  ( שני )  במסגרת אירוע  " משפטנים על הבר "  של ארגון  " רוח חדשה "  בירושלים לאמירות הביקורתיות מצד פוליטיקאים בעבר בנוגע להתקדמות החקירות . " אם יש מישהו שמצייץ או מדבר ,  אני יכולה להגיד לו ,  'בוא למשטרה ,  תספר את כל מה שיש לך' ",  אמרה בן ארי ,  והבהירה : " אנחנו לא ניקח כתבה עיתונאית ועליה נבסס את הראיות שלנו ". 
זאת ,  ברמיזה לאמירות שנשמעו מכיוונם של שר הביטחון לשעבר משה יעלון וראש הממשלה לשעבר אהוד ברק ,  בנוגע להתנהלות הפרקליטות בפרשות ,  וההפגנות שנערכו בשבועות האחרונים מחוץ לביתו של היועץ המשפטי לממשלה אביחי מנדלבליט בפתח תקווה .  לאחרונה התראיין יעלון ,  וסיפק איום חסר תקדים בנוגע לפרשה 3000 ,  שעניינה רכש כלי השיט . " היה בצע כסף ",  הבהיר . " אם לא יוגשו כתבי אישום  אצא למערכה ציבורית ואספר את כל מה שאני יודע ". 
עוד בוואלה !  NEWS:יעלון על תיק הצוללות : " אין ספק שבפרשה הזו הייתה שחיתות כבדה"יעלון : " חסמתי בגופי את עסקת הצוללות  שחודשה אחרי שעזבתי"היועמ"ש מנדלבליט על ההפגנות מול ביתו : " חופש הביטוי יישמר "  
דובר משרד המשפטים משה כהן הציג לבן ארי שאלה : " יש בחוץ ברשת פוליטיקאים שמצייצים ,  שר לשעבר שאומר שאם לא יגישו אז הוא יספר את כל מה שהוא יודע ,  ראש ממשלה לשעבר שלא מפסיק לפרסם סרטונים וחברי כנסת שקוראים לבוא להפגין ,  ובינתיים הציבור נחשף כל הזמן לכל מיני אמירות ".  לדבריו , " השאלה ,  בעצם ,  היא איך אנחנו יכולים - בזמן שיש חקירה שמתנהלת ואנחנו מנועים מלמסור מידע מהותי - לגשר על הפער הזה ?  .
" אי אפשר לגשר על הפער הזה ",  ענתה בן ארי .  היא קראה לכל אותם גורמים להעביר את המידע שבידיהם למשטרה ,  והוסיפה : " אם נמצא שיש ממש בדבריך ,  אנחנו נבדוק אותם .  אבל אם אתה לא בא למשטרה ,  או בא למשטרה ולא אומר את הדברים שאמרת בתקשורת - אז אין לנו מה לעשות עם זה ".  
השר לשעבר יעלון מסר בתגובה כי  " הערתה של פרקליטת מחוז מיסוי וכלכלה אינה רלוונטית לדבריי ".  לטענתו , " מסרתי את כל מה שידעתי בנושא כלי השייט והצוללות לחוקרי המשטרה .  אמרתי ,  ואני חוזר ואומר ,  שאני מאמין ומעריך שיוגשו כתבי אישום .  במידה ולא ,  אצא למערכה ציבורית ואחשוף פומבית את הידוע לי בנושא - מידע ,  שכאמור ,  נמסר למשטרה ".  
" שמעתי גם שאמרה ,  שאם תחוש שהנושא אינו מטופל כפי שצריך ,  תסיר את גלימתה ",  הוסיף יעלון ,  שציין כי הוא  " מעריך את יושרתה ".  הוא התייחס למקרה דומה של  " פרקליטה שהסירה גלימתה ",  בהתייחסות לאביה אלף ,  שכתבה את הספר  " תיק ליברמן ",  ובו טענות קשות על סגירת התיק נגד שר הביטחון המכהן על ידי היועץ המשפטי לממשלה לשעבר יהודה וינשטיין ,  והבהיר : " אמות הסיפים לא רעדו .  נשארתי מודאג !  ". 
 ( עדכון ראשון :  20:14 )  

הממונה על חקירות נתניהו רומזת ליעלון : " לא נבסס ראיות על כתבה בעיתון "
 הפרקליטה האחראית על חקירותיו של ראש הממשלה רמזה לשר לשעבר ,  שהבטיח כי  " יספר את הכול "  אם לא יוגשו כתבי אישום : " אם יש מישהו שמצייץ או מדבר ,  בוא למשטרה ,  תספר את מה שיש לך ".  יעלון : " מסרתי את כל מה שידעתי בנושא "
 
