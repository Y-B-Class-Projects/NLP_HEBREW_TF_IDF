בניגוד להוראת נתניהו :  ח"כים מהקואליציה ניסו לעלות להר הבית
חברי הכנסת גליק ומועלם-רפאלי ניסו לעלות למתחם חרף הוראת ראש הממשלה שלא לאפשר כניסה של פוליטקאים למקום הנפיץ . " לראש הממשלה אסור לתת לכם הוראות ",  אמר גליק לשוטרים שבלמו אותם בכניסה . " ואם הוא יגיד לכם לא לחקור אותו ?  "
 ראשי שדולת הר הבית בכנסת ח"כ יהודה גליק  ( הליכוד )  וח"כ שולי מועלם-רפאלי  ( הבית היהודי )  ניסו הבוקר  ( רביעי )  לעלות להר הבית חרף הוראתו של ראש הממשלה בנימין נתניהו למנוע זאת מחברי כנסת .  כניסתם של השניים נבלמה על ידי המשטרה .  
כניסתם של חברי הכנסת נעצרה על ידי המשטרה ,  וגליק אמר לשוטרים כי  " לראש הממשלה אסור לתת לכם הוראות .  אם ראש הממשלה יגיד לכם שאסור לכם לחקור אותו ,  זה מה שתעשו ?  יהודים ,  מוסלמים ותיירים יכולים לעלות להר הבית ,  רק ח"כים לא ?  ".  
בתחילת חודש יולי הצהירה המדינה בבג"ץ כי תתיר עליית חברי כנסת להר הבית בתוך שלושה שבועות ,  כחלק מניסיון של המשטרה לבחון אם עלייתם תעורר תסיסה בשטח .  הפיילוט היה אמור להתחיל כבר לפני כחודש ,  אבל בשל הפיגוע בהר שבו נהרגו שני שוטרים ,  הוחלט לבטלו .  כך נוצר מצב שבו כבר יותר משנה וחצי חברי כנסת אינם רשאים לעלות להר .  
עוד בוואלה !  NEWSא' באלול - ושנת הלימודים נפתחת :  במגזר החרדי חזרו לכיתותלשכת נתניהו : " ארה"ב מבינה לחלוטין את עמדות ישראל כלפי סוריה"אוטובוס של חברת  " דן "  התנגש בבית קפה ברמת גן ;  הנהג נפצע קל 
ח"כ מועלם-רפאלי אמרה בכניסה להר כי  " ברור לכולם שההנהגה הפלסטינית היא זו האחראית להסתה של הרחוב הערבי - ולא חברי כנסת יהודיים "  והגדירה את האיסור כ"שגיאה מדינית חמורה ".  לדבריה , " העובדה שחברי כנסת ,  שהם סמל של ריבונות ,  עדיין מנועים מלעלות להר הבית ,  היא ביטוי להמשך אובדן הריבונות היהודית במקום ".  
גליק טען כי עבורו  " ביקור בהר הבית אינו רק זכות בסיסית ומצווה אלא מהווה מקור של חמצן ואנרגיה שלהם אני זקוק על מנת להמשיך בחיי האישיים והציבוריים ".  חבר הכנסת עתר לבג"ץ נגד ראש הממשלה ,  שלטענתו פוגע בחופש הדת והפולחן ,  בחופש התנועה ובחסינות חברי הכנסת משום שנתניהו היחיד שמנע את עלייתם להר . 
" ראש הממשלה חרג מסמכותו כשהוא נתן למשטרת ישראל הוראות אופרטיביות ככלל ,  ובנוגע להר הבית בפרט ,  ובכלל זה ההוראה שלו למנוע את עליית הח"כים להר הבית ",  נכתב בעתירה . " בהקשר זה ראש הממשלה נמצא גם בניגוד עניינים הפוסל לחלוטין את הוראותיו האופרטיביות למשטרה ,  שהן בלתי חוקיות מיסודן ".  הדיון הראשון בעתירה אמור להתקיים בקרוב .  
הנחיית ראש הממשלה לאסור את העלייה הגיעה עם פרוץ גל הטרור בסוף 2015 ,  בניסיון להרגיע את הרוחות .  באפריל אשתקד הודיע מפכ"ל המשטרה רוני אלשיך על הארכת האיסור .  מאז ,  השר לביטחון הפנים גלעד ארדן והמשטרה הביעו את הסכמתם לביטול האיסור ,  אך נתניהו נמנע מכך למשך תקופה ארוכה .  בחודש פברואר ביטלה ועדת האתיקה של הכנסת את האיסור .  חרף החלטת ועדת האתיקה ,  המשטרה לא מאפשרת בפועל את העלייה לאור הוראת נתניהו .  

בניגוד להוראת נתניהו :  ח"כים מהקואליציה ניסו לעלות להר הבית
חברי הכנסת גליק ומועלם-רפאלי ניסו לעלות למתחם חרף הוראת ראש הממשלה שלא לאפשר כניסה של פוליטקאים למקום הנפיץ . " לראש הממשלה אסור לתת לכם הוראות ",  אמר גליק לשוטרים שבלמו אותם בכניסה . " ואם הוא יגיד לכם לא לחקור אותו ?  "
 
