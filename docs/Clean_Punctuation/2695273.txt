דן מרידור נגד הליכוד :  הפך לדרום אפריקה
בהקלטה שהגיעה לידי וואלה !  חדשות אומר השר לשעבר ,  מוותיקי המפלגה ,  כי  " דמוקרטיה הפכה בליכוד למילה שמאלנית ".  על מירי רגב : " לא האמנתי שאנחנו שייכים לאותה מפלגה ".  האזינו
לא מתגעגע לליכוד :  השר לשעבר דן מרידור ,  שנחשב במשך שנים לאחד מ"נסיכי הליכוד ",  מותח ביקורת חריפה על ביתו הפוליטי לשעבר ,  ומאשים את האגף הימני בליכוד בהרס המפלגה .  בהקלטה מארה"ב ,  שהגיעה לידי וואלה !  חדשות ,  נשמע מרידור אומר : " הדבר היחיד שמעניין את האנשים האלה זה השטחים .  דברים אחרים כמו דמוקרטיה ,  זכויות אדם ,  שוויון  פשוט לא קיימים אצלם .  זה לא הליכוד ,  זה דרום אפריקה ".  
מרידור שוהה בימים אלה באוניברסיטת הרווארד היוקרתית בארה"ב ,  שם הוא משמש מרצה אורח .  את הדברים הקשים על הליכוד הוא אמר בשיחה עם אהרון מגיד ,  סטודנט לתואר שני בחוג למזרח תיכון באוניברסיטה .  הקלטה של השיחה הגיעה לידי וואלה !  חדשות .  מרידור אמר כי הוא  " עומד לחלוטין "  מאחורי הדברים שנשמעים בה .  בבחירות האחרונות לכנסת נדחק מרידור לשולי רשימת הליכוד ,  יחד עם שני חברי כנסת אחרים שנחשבו לנציגי האגף המתון במפלגה  בני בגין ומיכאל איתן .  בשיחה המוקלטת הוא הסביר כי  " בליכוד החליטו לדחות את הדרך ההיסטורית שאותה ייצגנו ,  שמאזנת בין ערכים לאומיים ודמוקרטיים .  עבור רבים מאנשי הליכוד ,  דמוקרטיה הפכה למילה שמאלנית .  המפלגה נגררה למחוזות הימין הקיצוני .  זה תהליך מסוכן שהורס את המפלגה ".   
" תסתכל על בני בגין ",  אמר מרידור . " בניגוד אליי ,  הוא תומך נלהב של ארץ ישראל השלמה .  עמדותיו המדיניות מוצקות הרבה יותר מאלה של חברי כנסת אחרים בליכוד .  אבל כמו אביו ,  מנחם בגין ,  הוא גם תומך בכיבוד בית המשפט העליון ובשמירה על זכויות האדם והאזרח של ערביי ישראל .  בליכוד של היום העמדות הללו לא מספיק טובות כדי להיבחר לכנסת ".  מגיד שאל את מרידור אם לדעתו מנחם בגין יכול היה להיבחר לכנסת בליכוד של היום ,  ומרידור השיב בשלילה . " מנחם בגין התעקש על זכויות שוות לערבים ,  כי אחרת נהפוך למדינת אפרטהייד ,  אבל האנשים האלה  ( האגף הימני של הליכוד  א.ת )  לא חושבים במונחים דומים .  הדבר היחיד שמעניין אותם זה השטחים ".  את הצעותיהם של חלק מחברי האגף הימני במפלגה לספח את השטחים ,  מבלי להעניק זכויות אזרח לפלסטינים ,  כינה מרידור  " מדיניות אפרטהייד ".  
מרידור תקף באופן ספציפי את חברת הכנסת מירי רגב ,  שכינתה את הפליטים מאפריקה  " סרטן ".  הוא סיפר : " כאשר שמעתי את דבריה ,  לא האמנתי שאנחנו שייכים לאותה מפלגה .  זו שפה איומה .  זה בלתי נתפס שיהודים מדברים בצורה כזו ".  בהקשר הזה ,  מרידור הזכיר כי  " לאחר שמנחם בגין נכנס ללשכת ראש הממשלה ,  אחת ההחלטות הראשונות שקיבל הייתה להעניק מקלט לעשרות פליטים וייטנאמים שנסחפו לחופי ישראל .  אני בעד עצירת ההסתננות ,  אבל לאלה שכבר הגיעו צריך להתייחס כבני אדם ".  
מגיד הפנה למרידור גם מספר שאלות בנושא האיראני .  מרידור ,  שכיהן בממשלה הקודמת כשר לענייני מודיעין וכחבר הקבינט המדיני-ביטחוני ,  אמר כי  " העובדה שאיראן שינתה בחודשים האחרונים את השיח ,  השפה והמדיניות שלה מהווה הישג אדיר ".  דבריו עומדים בניגוד לקו הרשמי של ירושלים ,  שגורס כי איראן של רוחאני היא אותה גברת בשינוי אדרת .  מרידור הדגיש גם כי  " הסנקציות של המערב ,  בהובלת הנשיא אובמה ,  התגלו כיעילות והביאו את איראן לשולחן .  כעת האיראנים רוצים הקלה בסנקציות ,  ולדעתי צריך לתת להם את זה  אבל רק בתנאי שיסכימו לעצור את תכנית הגרעין ".  מרידור סרב להתייחס באופן ספציפי להסכם שמתגבש בז'נבה ,  בטענה שאינו מכיר את הפרטים ,  אך הוא לא פסל על הסף הסכם ביניים עם איראן : " האיראנים רוצים לקבל כמה שיותר ולשלם כמה שפחות .  התפקיד של מדינות המערב הוא לוודא שהם באמת יעצרו את תכנית הגרעין .  לשם כך יש לסכם על משטר פיקוח הדוק במיוחד ".  בתשובה לשאלה מה דעתו על ההשוואות שערכו ראש הממשלה נתניהו והשר יובל שטייניץ בין המצב מול איראן לבין המצב מול גרמניה הנאצית ב-1938 ,  השיב מרידור : " אני לעולם לא משווה את המצב מול איראן לתקופת השואה .  ישראל היא מדינה חזקה ,  אנחנו בכלל לא קרובים ל-1938 .  זה שונה לחלוטין .  אנחנו בהחלט רואים בגרעין האיראני איום חמור ,  אבל למה לדבר על השואה ?  "   .  מרידור גם מתח ביקורת על החלטתו של נתניהו להוציא את משלחת ישראל מעצרת האו"ם בזמן נאומו של רוחאני : " אני לא חושב שזה היה הדבר הנכון לעשות .  הצלחנו לבודד את איראן ,  אסור לנו להיקלע למצב שאיראן מבודדת אותנו ".  בהקשר הזה ,  הדגיש מרידור כי התקדמות במשא ומתן עם הפלסטינים עשויה לחזק את מעמדה הבינלאומי של ישראל . " אנחנו צריכים לשנות את המציאות מול הפלסטינים בעיקר בגלל שהמצב הנוכחי מסכן את עתידנו ,  אבל אין ספק שזה גם ישפר את מעמדנו בעולם ",  אמר .  בהקשר הפלסטיני ,  התייחס מרידור בביטול לדרישתו של ראש הממשלה נתניהו מן הפלסטינים להכיר בישראל כמדינה יהודית . " זה לא דבר משמעותי בעיניי .  אני צריך מהם משהו אחר  שאם וכאשר ייחתם הסכם ,  הם יצהירו על קץ הסכסוך וסוף התביעות .  זה בעיניי הדבר החשוב ,  שהם יוותרו על זכות השיבה .  אבל אני לא צריך שהם יכירו בי ובאופי של המדינה שלי ".  מרידור הוסיף כי אם המשא ומתן עם הפלסטינים ייכשל ,  ישראל תצטרך לפנות התנחלויות ולקבוע בעצמה את הגבול : " המטרה שלנו אינה לעשות שלום ,  אלא לקבוע גבול למדינת ישראל .  השלום יכול להיות אמצעי לכך ".  
המשטרה הודיעה על סגירת התיק נגד עמנואל רוזן .  החקירה נגד העיתונאי נפתחה ברעש גדול אך כעת נראה כי מעשיו לא עברו את הרף הפלילי .  רוזן אינו היחיד שמצא את עצמו בליבו של הלינץ' הציבורי .  האם תופעת המשפט הציבורי יצאה מכלל שליטה ?  
סנסציית הקנדי קראש :  האפליקציה משאירה אבק למתחרות בפייסבוק - חצי מיליארד הורדות תוך שנה וחצי מרגע ההשקה ו-43 מיליון אנשים המשחקים באפליקציה מדי חודש .  האם קנדי קראש צפויה לגבור על שיאנית המשחקים אנגרי בירדס ?  
חורף חם :  באיחור קל הגשם הגיע אמש ואתו גם הזמן לאוורר את המעילים והמגפיים .  רוני ודנאי ,  כתבת וואלה !  אופנה על הטרנדים שיחממו אותנו בחורף הקרוב .  
התחזית :  היום כאמור גשם מקומי עם סופות רעמים מקומיות ,  מחר עד לשעות הצהריים עדיין יתכן טפטוף .  

דן מרידור נגד הליכוד :  הפך לדרום אפריקה
בהקלטה שהגיעה לידי וואלה !  חדשות אומר השר לשעבר ,  מוותיקי המפלגה ,  כי  " דמוקרטיה הפכה בליכוד למילה שמאלנית ".  על מירי רגב : " לא האמנתי שאנחנו שייכים לאותה מפלגה ".  האזינו

