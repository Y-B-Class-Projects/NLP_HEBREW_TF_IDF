טראמפ נפגש עם נתניהו : " אני אוהב את פתרון שתי המדינות "
 נשיא ארצות הברית הביע לראשונה תמיכה בפתרון שתי המדינות ,  בפתח פגישתו עם ראש הממשלה בשולי עצרת האו"ם .  נתניהו הודה לטראמפ והבהיר : " ישראל עושה בסוריה מה שהיא צריכה כדי להגן על עצמה ".  הנשיא האמריקני הציע לשוחח עם פוטין על המשבר מול רוסיה
- טראמפ הביע לראשונה תמיכה בפתרון שתי המדינות- טראמפ :  ישראל צריכה לעשות משהו טוב עבור הצד הפלסטיני- נתניהו :  אנחנו עושים מה שצריך לעשות כדי להגן על עצמנו בסוריה- טראמפ הציע לשוחח עם פוטין על המשבר מול רוסיה 
ראש הממשלה בנימין נתניהו פתח היום  ( רביעי )  את ביקורו בניו יורק בפגישה עם נשיא ארצות הברית דונלד טראמפ ,  שעסקה בעיקרה במאמץ הישראלי לבלום את ההתבססות האיראנית באזור ,  ברקע החשש להגבלת חופש הפעולה של צה"ל וחיל האוויר בעקבות המשבר המדיני עם רוסיה .  
זוהי פגישתם החמישית של נתניהו וטראמפ מאז שהממשל נכנס לתפקידו לפני כשנתיים ,  והראשונה בין השניים מאז החלטת טראמפ על פרישה מהסכם הגרעין ,  והם צפויים לדון בהמשך החרפת הלחץ הכלכלי על איראן .  
לאחר שנפגשו בארבע עיניים ,  מסרו השניים הצהרות ,  וטראמפ אמר כי  " טוב להיות עם ראש ממשלת ישראל ".  על העברת שגרירות ארצות הברית לירושלים אמר כי זהו צעד ש"התברר כחיובי מאוד ".  הוא הביע תמיכה בהתנהלותה של ישראל בסוריה ,  ואמר כי  " אנחנו מאה אחוז עם ישראל ". 
לקריאה נוספת:בכירי ממשל טראמפ הזהירו את איראן : " תשלם מחיר כבד"רוחאני עונה לטראמפ : " לא תאלץ אותנו לשוב למשא ומתן בכוח"טראמפ בנאום באו"ם :  איראן זורעת מוות ,  הרס וכאוס - נטיל עוד סנקציות 
בהתייחסו לסוגייה הפלסטינית ,  הביע טראמפ לראשונה תמיכה ברעיון שתי המדינות ,  ואמר כי  " ישראל תצטרך לעשות משהו טוב עבור הצד השני .  אני אוהב את פתרון שתי המדינות ".  לשאלת וואלה !  NEWS על חזרת הפלסטינים לדיונים ,  אמר כי  " מאה אחוז שהפלסטינים יחזרו לשולחן המשא ומתן .  הם העליבו אותנו במשך שנים ,  ועכשיו אנחנו לא נותנים להם כלום .  הם בהחלט יחזרו לשולחן ".  טראמפ אף הוסיף כי בתוך שלושה חודשים יציג את תכניתו למשא ומתן .
 חוסאם זומלוט ,  מי שהיה עד לאחרונה השגריר הפלסטיני בארצות הברית ואז גורש מתפקידו ,  הגיב לדברי טראמפ ואמר כי  " המילים האלה מנוגדות למעשים שלהם ,  והמעשים שלהם מביאים להרס האפשרות של פתרון שתי המדינות ".  
נתניהו הודה לטראמפ על דבריו ,  ואמר לו כי  " בירושלים שינית את ההיסטוריה ,  ואני מעריך את תמיכתכם .  כולם מבינים שישראל עושה מה שצריך לעשות כדי להגן על עצמה בסוריה ובלבנון מול התוקפנות האיראנית ,  ויש לנו את תמיכת נשיא ארצות הברית ". 
האירועים האחרונים בזירה הסורית - הפלת המטוס הרוסי והחלטת מוסקבה להעביר לסוריה את מערכת טילי ה- S-300 הסיטו את סדר היום של הפגישה ונתניהו צפוי היה לנסות לרתום את הנשיא טראמפ לתמיכה בהמשך זכותה של ישראל להגן על עצמה מפני התוקפנות והאיומים האיראניים ולהפעיל לחץ על רוסיה להימנע מהעברת הטילים .  בהצהרה אחרי פגישתם הציע טראמפ לשוחח עם פוטין בנושא .  
במקביל מקיים גם ראש המוסד יוסי כהן בסבב פגישות בוושינגטון ודן עם בכירים בממשל במצב האזורי .  
נושא נוסף בפגישת נתניהו וטראמפ הוא הנושא הפלסטיני ,  בצל החרם של הרשות על הממשל בעקבות ההחלטה על העברת השגרירות לירושלים .  גם גל הענישה האמריקני כלפי הפלסטינים בשבועות האחרונים שכלל הודעה על הפסקת מימון אונר"א ,  קיצוץ בתקציבי הרשות הפלסטינית וסגירה של משרדי אש"ף בוושינגטון עומד ברקע לדברים .
 בישראל ובירושלים מברכים על המדיניות הקשה של הממשל כלפי הפלסטינים אך בכירים אמריקנים ממשיכים להדגיש כי הם ממשיכים לעבוד על 'הדיל האולטימטיבי' למרות החרם של הפלסטינים .
 בנוסף לפגישה עם הנשיא ,  ראש הממשלה צפוי לקיים בהמשך השבוע פגישה נפרדת עם שגרירת ארצות הברית באו"ם ,  ניקי היילי ,  שחקנית מפתח שנחשבת משפיעה ביותר על הנטייה הפרו-ישראלית של הממשל ,  במיוחד בכל הנוגע למאבק בהטייה נגד ישראל בארגונים הבינלאומיים .  
בשני הנושאים - האיראני והפלסטיני - ישנה אחדות דעים בין נתניהו וטראמפ אך מחלוקת קשה עם שאר העולם .  כל השחקנים המובילים האחרים בקהילה הבינלאומית - רוסיה ,  בריטניה ,  גרמניה ,  צרפת ,  סין ,  האו"ם והאיחוד האירופי - הביעו התנגדות חריפה לפרישת ארצות מהסכם הגרעין עם איראן ,  ומנהיגי אירופה מנסים עדיין לשמר ממנו את מה שעוד ניתן.כך גם לגבי מדיניות הממשל האמריקני בנושא הישראלי-פלסטיני :  בעוד שבישראל משבחים את הקו החדש והקשה של ממשל טראמפ כלפי הפלסטינים ,  בבירות אחרות בעולם מסתייגים ממנו ,  וממשיכים לקרוא לקידום פתרון שתי המדינות .  
מלבד טראמפ ,  נתניהו צפוי להיפגש היום בשולי העצרת הכללית עם שורה ארוכה של מנהיגים ,  בהם נשיא צרפת עמנואל מקרון ,  נשיא פולין אנדז'יי דודה וקנצלר אוסטריה סבסטיאן קורץ ,  נשיא רואנדה פול קגאמה .  
נתניהו נפגש היום עם נשיא גואטמלה ג'ימי מורלס ,  הודה לו על העברת שגרירות גואטמלה לירושלים .  בפגישה דנו השניים בהמשך חיזוק היחסים בין המדינות בתחומי הכלכלה ,  סחר ותחומים נוספים .
 כמו כן ,  ישנם מגעים לארגון פגישה גם עם נשיא מצרים א-סיסי ,  במה שכנראה הופך למסורת ,  בהמשך לפגישה הפומבית הראשונה בין שני המנהיגים באו"ם בשנה שעברה ,  אך בלשכת ראש הממשלה לא אישרו את הדיווחים בנושא .
  ( עדכון ראשון 15:54 )  

טראמפ נפגש עם נתניהו : " אני אוהב את פתרון שתי המדינות "
 נשיא ארצות הברית הביע לראשונה תמיכה בפתרון שתי המדינות ,  בפתח פגישתו עם ראש הממשלה בשולי עצרת האו"ם .  נתניהו הודה לטראמפ והבהיר : " ישראל עושה בסוריה מה שהיא צריכה כדי להגן על עצמה ".  הנשיא האמריקני הציע לשוחח עם פוטין על המשבר מול רוסיה

