אבו מאזן רומז :  מוכן לחידוש המו"מ עם ישראל
בראיון ל"גרדיאן "  הבריטי ,  מזהיר יו"ר הרשות הפלסטינית כי הבנייה הישראלית בגדה המערבית מובילה למדינה דו-לאומית .  הוא הדגיש כי לא יאפשר אינתיפדה נוספת
המשך הבנייה הישראלית בגדה המערבית מובילה לפתרון של מדינה דו-לאומית ,  כך אומר יו"ר הרשות הפלסטינית אבו מאזן בראיון לעיתון הבריטי  " הגרדיאן "  המתפרסם אמש  ( ראשון )  .  בראיון שנערך לאחר פגישתו של אבו מאזן עם ראש ממשלת בריטניה גורדון בראון בלונדון רמז יו"ר הרשות כי ייתכן שהשבוע הוא ישיב בחיוב להצעה האמריקאית לפתיחה בשיחות עם ישראל באמצעות מתווך אמריקאי .
 כמו כן ,  היו"ר הוסיף שהוא לא יאפשר מאבק פלסטיני מזוין נוסף ,  וכי הוא מוכן למשא ומתן ישיר תמורת הקפאה מוחלטת של ההתנחלויות למשך שלושה חודשים .  בנוסף ,  טען אבו מאזן כי הוא היה קרוב להסכם כולל עם ראש הממשלה לשעבר אהוד אולמרט ,  ושהוא הלך רחוק יותר ממה שיאסר ערפאת השיג בתקופתו של נשיא ארצות הברית ביל קלינטון .
 ארצות הברית לוחצת בתקופה האחרונה על יו"ר הרשות הפלסטינית לפתוח בשיחות שלום עם ראש הממשלה בנימין נתניהו .  עד כה סירב אבו מאזן לחדש המו"מ עד שישראל תקפיא את הבנייה בהתנחלויות בגדה המערבית ,  כפי שהנשיא האמריקאי ברק אובמה דרש ,  וכפי שפורט במפת הדרכים ב-2002 .
 בראיון תהה יו"ר הרשות מדוע ארה"ב נסוגה מדרישתה להקפאה מוחלטת של הבנייה בהתנחלויות וסיפר כי בכוונתו להיוועץ עם מנהיגים ערביים בטרם ישיב ביום חמישי לקריאה לחידוש המו"מ עם ישראל באמצעות גורם שלישי . " אם התשובה של ישראל תהיה מהותית  לדוגמא ,  אם הם יקבלו את פתרון שתי המדינות המבוסס על גבולות 67' וסיום הכיבוש ,  עם לוח זמנים ומנגנון ומנגנון ברורים  תהיה התקדמות ",  אמר אבו מאזן .
 אבו מאזן הוסיף כי הוא מוכן לשוב לשיחות ישירות עם ישראל אילו זו תקפיא את כל הבנייה בהתנחלויות למשך שלושה חודשים ותקבל את גבולות 67' כבסיס להחלפת שטחים במסגרת הסכם עתידי . " אלו לא תנאים מוקדמים ,  אלא דרישות על פי מפת הדרכים .  אם הם אינם מוכנים לעשות כן ,  המשמעות היא שהם אינם מעוניינים בפתרון מדיני ".  הרשות הפלסטינית ואש"ף תומכים בפתרון שתי המדינות ,  אמר אבו מאזן .  אולם מה שישראל עושה עכשיו בגדה המערבית ,  במונחים של המשך הכיבוש ,  הרחבת ההתנחלויות והחרמת אדמה פלסטינית , " מוביל לפתרון המדינה האחת ,  שאנחנו דוחים ",  אמר .
 עדכון ראשון :  23:30

אבו מאזן רומז :  מוכן לחידוש המו"מ עם ישראל
בראיון ל"גרדיאן "  הבריטי ,  מזהיר יו"ר הרשות הפלסטינית כי הבנייה הישראלית בגדה המערבית מובילה למדינה דו-לאומית .  הוא הדגיש כי לא יאפשר אינתיפדה נוספת

