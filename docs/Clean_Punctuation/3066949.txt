בחסות הסלפי :  ראשי ערים  " התגנבו "  לשורה הראשונה בטקס לטראמפ
בתמונה שצילם ח"כ חזן במהלך טקס קבלת הפנים לנשיא ארה"ב בנתב"ג נראו ראשי רשויות ,  רובם מהליכוד ,  מצליחים להגיע לשורה הראשונה השמורה לחברי סגל א' ,  אף שאינם משתייכים לדרג זה .  במשרד החוץ הפצירו בהם לעזוב אך הם סירבו
תקרית צילום הסלפי המביך של ח"כ אורן חזן  ( הליכוד )  במהלך טקס קבלת הפנים לנשיא ארצות הברית דונלד טראמפ היום  ( שני )  בנמל התעופה בן גוריון חשפה כי ראשי ערים רבים ,  רובם מקורבים לליכוד ,  הצליחו להגיע לשורה הראשונה של השמורה לחברי סגל א' ,  אף שהם אינם משתייכים לדרג זה .  גורמי משרד החוץ הפצירו בהם לעזוב את השורה אך הם מיאנו לעשות זאת .  
חבר הכנסת חזן ניצל את שיחתו הקצרה עם טראמפ לתמונת סלפי שהביכה את ראש הממשלה בנימין נתניהו ,  שניסה למנוע זאת .  בכירים בליכוד מסרו כי חזן כלל לא הוזמן לקבלת הפנים לטראמפ והוסיפו כי הוא  " גרם מבוכה רבה לנתניהו ".  בכנסת אמרו כי גם אילו היה נותר סגן יו"ר הכנסת ,  אין מדובר בתפקיד שנכלל בחברי סגל א' .  מנגד ,  בשיחה עם וואלה !  NEWS ,  הבהיר חזן כי הוא  " הוזמן אתמול על ידי לשכת ראש הממשלה ". 
גורמים בלשכת ראש הממשלה אמרו לוואלה !  NEWS כי הוזמנו קרוב למאה ראשי ערים לראשי רשויות לטקס ,  אך רובם בחרו שלא להגיע .  כמו כן ,  אמרו הגורמים כי ראשי הערים היו אמורים להיות על הטריבונה ולא לרדת לשורות של סגל א' ,  ולזכות לכבוד לחיצות הידיים .
 ביקור טראמפ בישראל - סיקור מיוחד:תפילה היסטורית :  טראמפ ביקר בכותל המערבי בירושליםכשניקסון חשש ממטוסי צה"ל וקרטר הושמץ בכנסת :  ביקורי נשיאי ארה"ב בישראלעם שטיח אדום :  טראמפ נחת בנתב"ג והתחיל את ביקורו בישראל 
אחד המצולמים בתמונה של חזן הוא ראש עיריית לוד יאיר רביבו שנראה מחויך מאוד בתמונה .  רביבו ,  חבר מרכז ליכוד המקורב לשרי הממשלה ,  אמר לוואלה !  NEWS כי הוצג בפני טראמפ כראש העיר המארחת .  בפועל ,  נמל התעופה בן גוריון אינו שייך מוניציפלית לעיריית לוד אלא נחשב לישות מוניציפלית עצמאית . " למרבה ההפתעה הוחלט להושיב אותי בשורה א' מה שעוד יותר ריגש אותי ",  טען רביבו , " הייתה לי הזכות לברך את הנשיא טראמפ לאחר שראש הממשלה הציג אותי ".  באשר לסלפי המפורסם הוסיף כי  " צריך אומץ מיוחד כדי לעשות סלפי עם נשיא ארצות הברית ,  וחייבים לומר שטראמפ היה מאוד סבלני עם חזן עד שהצליח להצטלם איתו .  גם הפמליה הייתה מאוד מופתעת מהמהלך של חזן ".  בסביבתו של רביבו הודגש כי הוא הוזמן אישית לאירוע ואף הוצב כיסא הנושא את שמו בשורה הראשונה בטקס קבלת הפנים .
 בין ראשי הערים הנוספים שהיו במקום ניתן היה למצוא את ראש עיריית נצרת עילית רונן פלוט ,  עד לא מזמן מנכ"ל הכנסת שסיפר גם הוא כי הוזמן על ידי מזכירות הממשלה .  ראש עיר אחר שזכה ללחוץ את ידו של נשיא ארצות הברית הוא יוסי בכר ,  ראש עיריית בת ים ,  שהעלה את התמונה של טראמפ לעמוד הפייסבוק שלו וכתב : " זהו כבוד גדול עבורנו שהוא נמצא כאן במדינת ישראל ".  
במשרד החוץ הסבירו כי כמה אנשים  " התנגבו "  לשורה הראשונה למרות שלא הורשו . " המשרד הזמין לאירוע את 'סגל א'' בלבד ,  היינו הצמרת הבכירה של מדינת ישראל .  לצערנו ,  מספר אנשים שלא נכללו ברשימת הסגל הבכיר 'התגנבו' לשורת לוחצי הידיים וחרף הפצרות גורמי המקצוע של משרד החוץ מיאנו לעזוב את השורה ".  
גורם שנכח במקום סיפר על הסיטואציה התמוהה : " פתאום בשורה הראשונה נכנסו עוזרים של ח"כים ,  עוזרים של שרים ,  כל מי שקיבל הזמנה רשמית הצליח להיכנס לשורה הראשונה ,  התפלחו לשם הרבה אנשים שלא היו אמורים שם .  למעשה כל מי שרצה הצליח להתגנב פנימה ללחוץ את היד ".  

בחסות הסלפי :  ראשי ערים  " התגנבו "  לשורה הראשונה בטקס לטראמפ
בתמונה שצילם ח"כ חזן במהלך טקס קבלת הפנים לנשיא ארה"ב בנתב"ג נראו ראשי רשויות ,  רובם מהליכוד ,  מצליחים להגיע לשורה הראשונה השמורה לחברי סגל א' ,  אף שאינם משתייכים לדרג זה .  במשרד החוץ הפצירו בהם לעזוב אך הם סירבו

