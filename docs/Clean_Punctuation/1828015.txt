טירקל : " הממשלה שגתה כשפסלה מינוי גלנט לרמטכ"ל "
 השופט בדימוס שאישר את מינויו של הרמטכ"ל בני גנץ ,  תקף את החלטת הממשלה לפסול את מינויו של האלוף גלנט לתפקיד . " האם יש לפסול אדם שרה"מ ושר הביטחון אמרו שהוא המתאים ביותר ?  "
 יו"ר הוועדה למינויים בכירים ,  השופט בדימוס יעקב טירקל ,  התבטא היום  ( שני )  בחריפות על ההחלטה לפסול את מינויו של האלוף יואב גלנט לתפקיד הרמטכ"ל .  בראיון לגלי צה"ל מתח טירקל ביקורת על הממשלה ואמר כי לדעתו שגתה כשהחליטה לפסול את מינוי גלנט על סמך המלצת היועץ המשפטי לממשלה ,  יהודה ויינשטיין . " האם צריך לפסול אדם שראש הממשלה ושר הביטחון אמרו שהוא המתאים ביותר לתפקיד ?  "  שאל טירקל .
 במהלך כנס של לשכת עורכי הדין שנערך באילת בו השתתף טירקל ,  פרץ עימות בינו לבין השר מיכאל איתן סביב הנושא .  במהלך הכנס ,  אמר איתן כי  " ועדת טירקל חטאה לתפקידה בצורה מבישה ".  בתגובה הגדיר טירקל את דברי איתן כ"דמגוגיה ". 
במהלך דיון בנושא  " גלישת המשפט הפלילי לחיים הציבוריים ",  אמר השר איתן כי ועדת טירקל לאישור מינויים בכירים בדקה את מינויו של גלנט במשך חצי שנה קודם ,  אולם לא עשתה את עבודתה כנדרש . " מתכנסת ועדה שעיקר תפקידה לדון בטוהר המידות ,  ובמקום זאת היא בודקת אם הוא גנרל טוב .  הוועדה לא בדקה תלונות נגדו ,  אלא רק סיימה איתן ". 
טירקל ,  שלא היה אחד מחברי הפאנל ,  ביקש להגיב על הדברים מהבמה . " אני מצטער להשתמש במילה דמגוגיה ",  אמר . " השר איתן אמר דברים בחריפות ובחוסר אחריות .  הוועדה ביצעה בדיקה יסודית ביותר .  הוועדה ביקשה חוות דעת של היועץ המשפטי לממשלה ,  שעוזרו נתן חוות דעת והכשיר את המינוי ,  ואמר שהכל בסדר .  החטא העיקרי היה שעסקי הקרקעות לא טופלו על ידי גלנט .  אני מסכים שזה לא בסדר .  השאלה הייתה אם זה צריך לפסול אדם שראש הממשלה ושר הביטחון גמרו עליו את ההלל .  יש מי שיחשוב שהיה צורך לפסול .  במקרה זה כל חברי הוועדה 'חסרי ניסיון ושוטים גמורים' כמו שאומרים עלינו ?  ,  כולל שופט עליון בראש הוועדה ?  יש משה ניסים שהיה שר ,  כנראה גם הוא קצת רפה שכל ,  ח"כית לשעבר גילה פינקלשטיין ,  נציב שירות המדינה ..  .  אלה לא יודעים מה שהם עושים ?  .  אנו שקלנו וסברנו שאין בכך לפסול את הדיון .  האיש הזה  ( גלנט - ג.ג .)  ששירת אלוף במשך עשרות שנים ,  מגיע לו דבר אחד :  שלא יזכה לכינוי מאפיונר ". 
ראש הממשלה בנימין נתניהו ושר הביטחון אהוד ברק החליטו בחודש פברואר האחרון לבטל את מינויו של האלוף יואב גלנט לתפקיד הרמטכ"ל ה-20 .  החלטת נתניהו וברק התקבלה בעקבות התשובה שמסר היועץ המשפטי לממשלה יהודה וינשטיין בנוגע לעתירות שהוגשו נגד מינוי של האלוף גלנט לתפקיד הרמטכ"ל .  במקומו של גלנט מונה לתפקדי האלוף בני גנץ .
 
טירקל : " הממשלה שגתה כשפסלה מינוי גלנט לרמטכ"ל "
 השופט בדימוס שאישר את מינויו של הרמטכ"ל בני גנץ ,  תקף את החלטת הממשלה לפסול את מינויו של האלוף גלנט לתפקיד . " האם יש לפסול אדם שרה"מ ושר הביטחון אמרו שהוא המתאים ביותר ?  "
 
