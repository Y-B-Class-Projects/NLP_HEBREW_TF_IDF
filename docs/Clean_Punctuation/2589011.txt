הותר לפרסום :  קצין נפצע אנוש מנפילת רקטה באשכול
ארבעה חיילים נוספים נפצעו באורח קל עד בינוני מנפילת הרקטה ,  ושניים מהם פונו במסוק לבית החולים סורוקה .  הירי לעבר ישראל נמשך גם הערב ,  לאחר שהפסקת האש נכנסה לתוקף
קצין נפצע אנוש וארבעה חיילים נוספים נפצעו באורח קל עד בינוני מנפילת רקטה היום  ( רביעי )  במועצה האזורית אשכול ,  כך הותר לפרסום בשעות הערב .  שניים מהחיילים פונו במסוק חיל האוויר לבית החולים סורוקה בבאר שבע לקבלת טיפול רפואי .  
גם לאחר כניסתה של הפסקת האש לתוקף בשעה 21:00 הערב ,  המשיך ירי הרקטות מהרצועה לעבר יישובי הדרום .  רקטה אחת נפלה בחצר בית בבאר שבע וגרמה לנזק .  גראדים נורו לעבר אשקלון ונחתו בשטחים פתוחים .  
מבצע  " עמוד ענן "  - כותרות אחרונות:הכוננות במרכז הוסרה ,  הופסקו הסריקות אחר המחבלאחרי הפיגוע :  גל תקיפות בעזה ,  הירי לדרום נמשךפרשנות :  הפיגוע בתל אביב לא יעצור את המגעים בקהירמאות בהלווית החייל : " אין אחד בפלוגה שלא בכה"אחרי הפיגוע :  התשיעייה התכנסה לשעות ארוכות 
בצהריים התפוצצה רקטה בשטח פתוח במועצה האזורית חוף אשקלון .  לא היו נפגעים ולא נגרם נזק .  הבוקר שוגרו שתי רקטות לעבר המועצה האזורית מטה יהודה והתפוצצו בשטח פתוח ,  מבלי לגרום לנפגעים או לנזק .  טרם הנפילות ,  נשמעה אזעקה במועצה האזורית ,  כמו גם באזור בית שמש .
 במקביל ,  מטח רקטות נורה לעבר המועצה האזורית באר טוביה .  כמה בתים ביישובי המועצה נפגעו מרקטות .  בין היתר ,  נפגעו שני בתי מגורים ומבנה שהיה בבנייה .  אישה אחת נפגעה באורח קל מרסיס שפגע בגבה ,  ומלבד זאת היו כמה נפגעי חרדה בתקריות השונות .  כתוצאה מאחת הפגיעות ,  פרצה שריפה בבית .  קשישה חולצה בשלום מהמרחב המוגן בביתה .
 אחר הצהריים הסתיימה ישיבת שרי התשיעייה שכונסה כדי לדון בפרטי הסכם הפסקת האש .  ישיבת התשיעייה כונסה בסיום פגישתה של מזכירת המדינה של ארה"ב ,  הילרי קלינטון ,  בירושלים עם  " השלישייה "  - ראש הממשלה בנימין נתניהו ,  שר החוץ אביגדור ליברמן ושר הביטחון אהוד ברק .  קלינטון ,  שנחתה אתמול בישראל ,  והביעה גיבוי חד-משמעי לזכותה של ישראל להגן על עצמה ,  נועדה אמש עם השלושה עד השעה 02:30 לפנות בוקר לערך .  
הבוקר נפגשה קלינטון ברמאללה עם יו"ר הרשות הפלסטינית ,  אבו מאזן ,  ואז נחפזה לפגישה שנייה עם פורום השלישייה בירושלים לפני צאתה לקהיר .  נתניהו שוחח הבוקר בטלפון גם עם מזכ"ל האו"ם ,  שהמשיך גם הוא מירושלים לקהיר . 
" עמוד ענן "  - היום השמיני :  עדכונים שוטפים
לפניות לכתב אמיר בוחבוט :  amir.bohbot @walla.com לפניות לכתבת טל שלו :  tal_sh@walla.net.ilלפניות לכתב יהושע בריינר :  joshjosh@walla.com
עדכון ראשון 17:34 

הותר לפרסום :  קצין נפצע אנוש מנפילת רקטה באשכול
ארבעה חיילים נוספים נפצעו באורח קל עד בינוני מנפילת הרקטה ,  ושניים מהם פונו במסוק לבית החולים סורוקה .  הירי לעבר ישראל נמשך גם הערב ,  לאחר שהפסקת האש נכנסה לתוקף

