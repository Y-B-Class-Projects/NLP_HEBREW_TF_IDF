הכותרות המרכזיות שעשו את סוף השבוע
הטלטלה בלשכת ראש הממשלה ,  האלימות הקשה בסוריה ,  הדיון המתמשך על האופציה הצבאית באירן ויום השואה הבינלאומי .  סיכום כותרות השבת
במרכז החדשות עמדה גם בסוף השבוע פרשת ההטרדה של העובדת ר' בלשכת נתניהו ,  ובערוץ 2 נחשף ביום שישי כי החשדות הנחקרים בפרשה חמורים בהרבה ממה שדווח מוקדם יותר ,  וכי נתן אשל חשוד בהטרדה מינית וביצוע מעשה מגונה .
 ביום שישי דיווח  " הניו יורק טיימס "  כי גורמי מודיעין בישראל מעריכים ,  בגיבוי מחקרים ,  כי תקיפת מתקני הגרעין באירן לא תגרום לתגובת שרשרת .  
בסוריה נמשכו אירועי האלימות במדינה ,  ואף התגברו כמדי שישי ,  כשצבא סוריה הפציץ את מרכזי הערים חומס ,  חמה ואידליב ,  והביא למותם של עשרות אזרחים .  
בשישי ,  יום לאחר קביעת המוות המוחי לאחד משני התאומים שלפי החשד טולטלו בידי הוריהם ,  האריך בית המשפט את מעצרם של ההורים בארבעה ימים נוספים .  
בשישי בלילה השקט בדרום הופר :  רקטת קסאם התפוצצה בשטח פתוח ברחבי המועצה האזורית שער הנגב .  לא היו נפגעים ולא נגרם כל נזק לרכוש .  
ביום שישי צוין יום השואה הבינלאומי ברחבי העולם .  בטקס המרכזי הרשמי בישראל שנערך במכון  " משואה "  ללימודי השואה בתל יצחק ,  אמרה נשיאת בית המשפט העליון ,  דורית ביניש ,  כי  " אין ספק שהמשמעות האמיתית של השואה לא צריכה להישאר בגבולות החוויה הפרטית של משפחה יהודית כלשהי .  ישנה חשיבות מיוחדת בהפקת הלקחים בקהילה הבינלאומית ". 
כמו כן ,  בנאום היסטורי ,  אמר ראש ממשלת נורבגיה ינס סטולטנברג כי  " ראוי שנביע את התנצלותנו העמוקה על כך שהפשעים הללו קרו גם על אדמה נורבגית ".  בדברים אלה ,  למעשה ,  נורבגיה התנצלה לראשונה על חלקה בשואה .  בנוסף ,  התובע במשפט אייכמן ,  גבריאל בך ,  העניק ראיון מיוחד לוואלה !  חדשות וסיפר כי הוא זוכר כל רגע מהמשפט . " הייתה לו הזדהות מוחלטת עם הרצון להשמיד את העם הזה ",  סיפר .
 על רקע האיום האירני לסגירת מיצרי הורמוז ,  ה"וושינגטון פוסט "  דיווח כי הפנטגון פתח בהליך מזורז להפיכת ספינה ל"בסיס צף ",  שיישלח למפרץ הפרסי וישמש כוחות קומנדו ויסייע בנטרול מוקשים ימיים .
 נשיא מצרים המודח חוסני מובארק מבקש ממנהיגי העולם להצילו מחבל התלייה .  מובארק שלח מכתבים אישיים למנהיגים במדינות ערב ,  אירופה וארצות הברית ,  שעימם יש לו  " קשרים הדוקים ",  וביקש שיתערבו באופן דחוף כדי להציל אותו ,  את בניו ואת רעייתו .
 והערב ,  החליטה הליגה הערבית להקפיא את עבודת המשקיפים בסוריה .  בעקבות הסלמת האלימות במדינה יפסיקו המשקיפים את פעילותם ,  אך יישארו בסוריה עד לדיון בנושא .  במקביל ,  17 גופות עצורים הושלכו ברחובות העיר חמה  " כדי להעביר מסר למפגינים "  

הכותרות המרכזיות שעשו את סוף השבוע
הטלטלה בלשכת ראש הממשלה ,  האלימות הקשה בסוריה ,  הדיון המתמשך על האופציה הצבאית באירן ויום השואה הבינלאומי .  סיכום כותרות השבת

