לדבר אל דף המסרים
הכתב המדיני של הארץ ברק רביד מעלה היום טענות קשות נגד התנהלות לשכת רה"מ כלפי כתבים : " הקשר איתה גרוע והיא אינה משיבה כמעט לאף שאלה של עיתונאי בתחומים מדיניים "
 הכתב המדיני של עיתון  " הארץ ",  ברק רביד ,  מעלה היום טענות קשות נגד התנהלות לשכת ראש הממשלה כלפי כתבים מדיניים וטוען כי הוא והקולגות שלו לסיקור הלשכה מתקשים לקבל ממנה תשובות .  את הדברים כתב רביד במסגרת מדור שאלות גולשים שמעלה  " הארץ "  מדי שבוע . 
" הקשר בין לשכת ראש הממשלה לבין הכתבים המדיניים שמסקרים אותה הינו גרוע ביותר ",  ענה רביד לשאלה בנושא של קורא . " לשכת נתניהו אינה משיבה כמעט לאף שאלה של עיתונאי בתחומים מדיניים-ביטחוניים .  ברוב הפעמים התשובה לשאלות הללו תהיה  " איננו מתייחסים "  - וזה במקרה שבכלל תהיה תשובה ".  
בהמשך טוען רביד בתשובתו כי קיים חוסר שקיפות חמור גם בכל הנוגע ללוח הזמנים של נתניהו ,  לתכני ישיבות הממשלה ,  הקבינט ושל ועדות השרים . " היכולת של עיתונאי לקבל מלשכת ראש הממשלה תשובות לשאלות לגבי עמדותיו של נתניהו בסוגיות שונות או לגבי התהליכים שהובילו להחלטה כזו או אחרת היא אפסית ",  כתב רביד והוסיף כי  " יש שני מפסידים עיקריים כתוצאה מהמדיניות הזו של לשכת ראש הממשלה - הראשון הוא בנימין נתניהו והשני הוא הציבור הישראלי ".  
רביד התייחס גם להשפעה של מדיניות זו של לשכת רה"מ על עבודתו העיתונאית ,  וציין כי שיתוף הפעולה המצומצם שהוא מקבל בשנים האחרונות מצד דובריו של נתניהו מחייב אותו  " לגוון את סל המקורות ".  לדבריו , " הסיפורים שמגיעים מלשכת ראש הממשלה יהיו לרוב פחות מעניינים מכאלה שמגיעים ממקורות אחרים "  וכי  " לשכת נתניהו מאוד מקמצת במידע שהיא נותנת לכתבים ולרוב המידע הזה יהיה דף מסרי ההסברה של נתניהו ".  
בקשת וואלה !  ברנז'ה מלשכת ראש הממשלה בנימין נתניהו להתייחס לדברים - טרם זכתה למענה .  

לדבר אל דף המסרים
הכתב המדיני של הארץ ברק רביד מעלה היום טענות קשות נגד התנהלות לשכת רה"מ כלפי כתבים : " הקשר איתה גרוע והיא אינה משיבה כמעט לאף שאלה של עיתונאי בתחומים מדיניים "
 
