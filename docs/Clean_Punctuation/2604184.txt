לבני ,  יחימוביץ' ולפיד נפגשו ,  אין הסכמות
לאחר הזמנת יו"ר התנועה בסוף השבוע ,  ערכו ראשי מפלגות המרכז-שמאל הגדולות פגישה לילית שבסופה הודיעו כי  " נשוב ונשוחח בכל עת שיהיה צורך ".  לבני :  לא הגענו להסכמות ,  לצערי
בדרך לגוש חוסם או פגישה באווירה חיובית ותו לא ?  לאחר מספר ימים של ציפייה לפגישתם של שלושת ראשי מפלגות המרכז-שמאל ,  הלילה  ( שני )  נועדו יו"ר העבודה שלי יחימוביץ' ,  יו"ר  " התנועה "  ציפי לבני ויו"ר  " יש עתיד "  יאיר לפיד .  בסיומה של הפגישה פורסמה מטעם השלושה הודעה מוסכמת ,  נטולת הצהרות דרמטיות ,  ובה נכתב כי  " הייתה פגישה באווירה טובה .  דנו בסכנות הגלומות בממשלה קיצונית .  סיכמנו שנשוב ונשוחח בכל עת שיהיה צורך בכך ". 
כל הדיווחים ,  העדכונים והפרשנויות - בוואלה !  בחירות 2013 
הפגישה ארכה מעט למעלה משעה ,  ושלושת הצדדים סירבו למסור פרטים על מיקומה .  היא הסתיימה ללא מסקנות או הבנות כלשהן .  כמו כן ,  לא נקבע מועד לפגישת המשך ,  והשלושה סיכמו רק כי אם יהיה צורך בכך ,  תתקיים פגישה נוספת .  ראשי המפלגות סיכמו גם כי לא ימסרו פרטים קונקרטיים על תוכן הפגישה . 
" לא הגענו להסכמות ,  לצערי ",  אמרה הבוקר לבני בראיון לקול ישראל . " הגענו להחלטה שלא נשתף את הציבור .  אבל אני כן אומרת את ההחלטה שלי  התחייבתי להמליץ על מישהו מבינינו ,  אסור להמליץ על נתניהו .  לא הכנסתי את האגו ".  
לבני הוסיפה : " אני אמרתי :  בואו נייצר חזית אחת שמטרתה הראשונית החלפת נתניהו ..  .  ברגע שאנחנו מקבלים החלטות משותפות ,  יש כאן למעלה מ-40 מנדטים שיכולים להעמיד את נתניהו בין שתי אופציות  ממשלת ימין קיצוני ,  או ממשלת חירום ..  ."  
גם שלי יחימוביץ' התייחסה הבוקר לפגישה .  לדבריה , " הייתה פגישה באווירה נעימה .  שיתוף פעולה מסוג כזה יש לו פוטנציאל עצום שיכול להציע תקווה לאנשים רבים .  אין שום סיבה שהוא לא יתקיים ". 
יו"ר מפלגת העבודה שבה על אמירתה ,  לפיה היא לא תחבור אחרי הבחירות לממשלה בראשות בנימין נתניהו .  לדבריה , " האמירה שנכנסים לכל ממשלה ,  לא משנה מי יושב בה  זו אמירה שהציבור קץ בה .  ומי שחושב שאפשר לשנות את נתניהו מבפנים ,  שהוא יאחז בהגה הנהג תוך לחיצה על הברקס  הוא מאוד טועה ". 
בליכוד-ביתנו הגיבו לפגישת השלושה ואמרו כי  " כשבועיים לבחירות חברו יחדיו כל כוחות השמאל כדי להפיל את ראש הממשלה נתניהו והמחנה הלאומי מהשלטון .  הציבור יצטרך להכריע האם הוא רוצה ממשלה של נסיגות וחלוקת ירושלים הנתמכת על ידי הסיעות הערביות בראשות ציפי ,  יאיר ושלי - או ממשלה בראשות נתניהו שתמשיך לשמור על האינטרסים הביטחוניים של מדינת ישראל .  היום כבר ברור  זה הליכוד-ישראל ביתנו מול כל השמאל ". 
עדכון ראשון :  2:29 .  
באותו נושא:יחימוביץ' :  ארכיב ממשלה או שאלך לאופוזיציה - אין דרך אחרתלבני יזמה פגישה עם ראשי הגוש - יחימוביץ' נענתה בחיובלפיד מבהיר : " אפגש עם לבני ,  אך לא רוצה גוש חוסם "
 בהכנת הידיעה השתתפה טל שלו
לפניות לכתב פנחס וולף :  pinhas_wolf@walla.co.il 

לבני ,  יחימוביץ' ולפיד נפגשו ,  אין הסכמות
לאחר הזמנת יו"ר התנועה בסוף השבוע ,  ערכו ראשי מפלגות המרכז-שמאל הגדולות פגישה לילית שבסופה הודיעו כי  " נשוב ונשוחח בכל עת שיהיה צורך ".  לבני :  לא הגענו להסכמות ,  לצערי

