דני דיין : " המינוי לקונסול בניו יורק הוא ניצחון על ה-BDS "
 ראש מועצת יש"ע לשעבר בירך בראיון לאולפן וואלה !  NEWS על החלטת ראש הממשלה לחזור בו מהמינוי לשגריר ישראל בברזיל : " מי שלא רצו מנהיג מתנחלים בברזיליה קיבל מנהיג מתנחלים בלב הפועם של ארצות הברית "
 דני דיין ,  קונסול ישראל הנכנס בניו יורק ,  אמר היום  ( שני )  כי ישראל לא הרימה ידיים או נכנעה ללחצים כשהחליטה לא למנותו לשגריר בברזיל  ולמעשה מדובר בניצחון על תנועת BDS . " מי שלא רצו מנהיג מתנחלים בברזיליה קיבל מנהיג מתנחלים בבירת העולם ,  בלב הפועם של ארצות הברית ",  הסביר בראיון לאולפן וואלה !  NEWS .
 לדברי דיין ,  סיום הסאגה סביב המינוי בברזיל היה צפוי מראש . " ברזיל הייתה בעצם כלי משחק בידי כוחות ה-BDS .  הפלסטינים הפעילו לחץ על ממשלת ברזיל וגם חברי הסניף הישראלי של התנועה ,  בראשות אלון ליאל ",  אמר והזכיר כי כבר עם ההחלטה על המינוי באוגוסט ,  הפעיל עליו נתניהו  " מסכת שכנועים "  על מנת שיקבל את התפקיד ,  בעוד דיין חשק דווקא במשרת השגריר באו"ם או הקונסוליה בניו יורק : " ראש הממשלה חשב שברזיליה יותר חשובה ,  ואני שמח שזאת התוצאה הסופית ".  דיין הדגיש כי הדבר היחיד שטרד אותו במהלך הסאגה סביב המינוי הוא השתיקה הציבורית שנאלץ לגזור על עצמו ,  במיוחד בטוויטר .  
לקריאה נוספת:מבוכה למשרד החוץ :  המכרז לשגריר בברזיל פורסם כשדיין עדיין המועמדהמחלוקת על מינוי דני דיין לשגריר :  40 דיפלומטים ברזילאים מתנגדיםסאגת השגריר :  גם ישראל אשמה בסחבת המינוי של דני דיין 
ראש מועצת יש"ע לשעבר הסביר מדוע העדיף מלכתחילה את המשרה בניו יורק : " ארבע מתוך שמונה האוניברסיטאות היוקרתיות של ליגת הקיסוס נמצאות בתחום השיפוט של הקונסוליה ,  כמו גם הקהילה היהודית הגדולה בעולם והרשתות הגדולות של הטלוויזיה ".  הוא הוסיף כי בניו יורק נמצאת הנציגות הדיפלומטית הגדולה ביותר של ישראל מבחינת מספר העובדים .
 בנוגע לאפשרות ששניים מתושבי ניו יורק ,  הילרי קלינטון ודונלד טראמפ ,  ינצחו בקרוב בפריימריז וייהפכו למועמדי המפלגות לנשיאות ארצות הברית ,  אמר דיין : " חלילה לי כדיפלומט מתחיל להכריע כבר עכשיו ,  אבל נראה שההתמודדות תהיה בין שני ניו יורקים .  בכל מקרה ,  אני אהיה בארצות הברית בבחירות ובהשבעתו של הנציג הבא ".  הוא הבהיר כי יוכל לנהל שיח עם כל מועמד שייבחר לתפקיד ,  ללא כל קשר לעמדותיו : " עם כל הצניעות ,  אני חושב שאני מסוגל לנהל דו-שיח פתוח ומכיל עם אנשי שתי המפלגות ועם כל שדרות החברה היהודית הניו יורקית- רפורמים ,  חילונים ואורתודוקסים ".  

דני דיין : " המינוי לקונסול בניו יורק הוא ניצחון על ה-BDS "
 ראש מועצת יש"ע לשעבר בירך בראיון לאולפן וואלה !  NEWS על החלטת ראש הממשלה לחזור בו מהמינוי לשגריר ישראל בברזיל : " מי שלא רצו מנהיג מתנחלים בברזיליה קיבל מנהיג מתנחלים בלב הפועם של ארצות הברית "
 
