סער נגד חוק החסינות : " יפגע בליכוד - ולא יועיל לראש הממשלה "
 חבר הכנסת מהליכוד התבטא בחריפות בריאיון בחדשות 12 נגד חוק החסינות ,  ואמר כי  " זו חקיקה עם אפס תועלת ומקסימום נזק ".  עוד הוסיף כי  " חקיקה פרסונלית עשויה לפגוע באמון הציבור ".  גורם בליכוד : " לא מחמיץ הזדמנות לחתור תחת נתניהו "
 חבר הכנסת וחבר הליכוד גדעון סער התבטא הערב  ( חמישי )  בחריפות נגד חוק החסינות .  בריאיון בחדשות 12 אמר כי  " חוק כזה יפגע בליכוד ולא יעיל לראש הממשלה .  זו חקיקה עם אפס תועלת ומקסימום נזק ",  אמר הח"כ שהוסיף כי  " חקיקה פרסונלית עשויה לפגוע באמון הציבור "  והדגיש כי  " חשוב מאוד למדינה שזה לא יקרה ,  אעשה את המירב שלי כדי שזה לא יקרה ".  סער המשיך בדבריו ,  והבהיר כי  " מישהו נתן לראש הממשלה עצה לא טובה ".   
" אני לא היחיד שמוטרד מזה בסיעה ",  אמר סער ,  שהינו עד כה חבר הליכוד היחיד שיצא בפומבי נגד חוק החסינות .  גורם בליכוד הגיב לדברים ואמר כי  " לא לחינם תקשורת השמאלה לא מפסיק לחבק את סער ,  משום שהוא לא מחמיץ אף הזדמנות לחתור תחת נתניהו ולנסות להפיל אותו ".  חבר מפלגתו דוד אמסלם הגיב בשמו וצייץ בטוויטר : " גדעון סער תתבייש לך ". 
עוד בוואלה !  NEWS:בנימין לפני הימין :  החשש של שרי הליכוד הוא חבל ההצלה של נתניהונתניהו על המו"מ הקואליציוני :  משימה אבסורדית ,  הדרישות מתנגשותנתניהו בצל המתיחות במפרץ :  ישראל וארה"ב שואפות לעצור את איראן 
ח"כ יאיר לפיד  ( כחול לבן )  הגיב וכתב בטוויטר כי  " צריך הרבה אומץ פוליטי לצאת נגד נתניהו .  אני מחזק את סער וקורא לחברי הכנסת מהקואליציה להצטרף לגדעון .  חוק החסינות הוא נזק לא רק לליכוד ,  הוא נזק למדינת ישראל ". 
אתמול פורסם בחדשות 12 כי נתניהו הודיע בימים האחרונים לכמה חברי כנסת כי בסביבתו  " מחליפים דיסקט "  ויוצאים להילחם על חסינותו בכל הכוח .  לפי הפרסום ,  בתדרוכים בנושא לחברי הכנסת אמר נתניהו כי  " מגיע לאזרחי ישראל ראש ממשלה במשרה מלאה .  אחרי שאסיים את תפקידי אתמודד עם הדין ". 
לדבריו , " אזרחי ישראל ידעו מה מצבי ובחרו בי .  אם הייתי חושב על טובתי האישית הייתי מנהל את המשפט כשאני ראש ממשלה ולא כאזרח פרטי ,  אבל אני מבין שזה לא טובת המדינה ". 
 ( עדכון ראשון 20:22 )  

סער נגד חוק החסינות : " יפגע בליכוד - ולא יועיל לראש הממשלה "
 חבר הכנסת מהליכוד התבטא בחריפות בריאיון בחדשות 12 נגד חוק החסינות ,  ואמר כי  " זו חקיקה עם אפס תועלת ומקסימום נזק ".  עוד הוסיף כי  " חקיקה פרסונלית עשויה לפגוע באמון הציבור ".  גורם בליכוד : " לא מחמיץ הזדמנות לחתור תחת נתניהו "
 
