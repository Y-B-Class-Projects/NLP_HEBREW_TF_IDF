נתניהו לשגריר ארה"ב :  אל תטילו בי ספק לעולם
ראש הממשלה שוחח בטלפון עם השגריר דן שפירו ,  ודרש שממשל אובמה ייתן אמון בנוגע לדרך שבה הוא מטפל בחמאס ,  ויעניק גיבוי מלא למבצע הצבאי המתנהל ברצועת עזה
ראש הממשלה בנימין נתניהו מותח ביקורת קשה על ממשל אובמה ,  ודרש מוושינגטון לסמוך על כושר שיפוטו - כך לפי מקורות אמריקניים ,  שנחשפו לתוכן שיחה בין נתניהו לשגריר ארה"ב בישראל דן שפירו .
 השיחה התקיימה אמש  ( שישי )  אחרי נפילתו בשבי של הקצין הדר גולדין וקריסת הפסקת האש .  בשיחה ,  אמר נתניהו לשגריר שפירו : " לעולם אל תפקפקו בי שוב ",  ודרש כי הממשל האמריקני ייתן בו אמון בנוגע לדרך שבה הוא מטפל בחמאס .  
נתניהו ,  כך לפי אותם מקורות ,  אמר כי הוא  " מצפה "  שארצות הברית ומדינות אחרות יתמכו לחלוטין בעמדתה של ישראל בכל הנוגע למבצע הצבאי ברצועת עזה .  נתניהו השמיע את אותה עמדה גם בשיחתו עם שר החוץ האמריקני ג'ון קרי .
 המלחמה בדרום - כותרות נוספותחמאס : " מעריכים שהחייל השבוי נהרג יחד עם לוחמינו"אח החייל שנהרג לנתניהו : " תנהיג .  די לפחד מהעולם"אובמה : " לשחרר את החייל השבוי מיד - וללא תנאים"אבי החייל הנעדר : " צה"ל יהפוך כל אבן וישיב את הדר"פרשנות :  חובה להגיע להפסקת אש עם ארצות הברית 
הנשיא אובמה קרא אתמול לחמאס לשחרר את הקצין השבוי ללא תנאים ובהקדם האפשרי .  במסיבת עיתונאים שכינס בבית הלבן ,  אמר אובמה כי  " לישראל הזכות להגן על עצמה ,  ושום מדינה לא הייתה סובלת ירי רקטות ומנהרות ".  אובמה התייחס לנפגעים גם בצד הפלסטיני ,  ואמר כי  " יש לעשות יותר על מנת להגן על חפים מפשע ,  והפסקת אש היא הדרך לכך ". 
אובמה הוסיף עוד כי ישראל הייתה מחויבת להפסקת האש ,  אך חמאס הפר אותה . " אנחנו הולכים להמשיך לעבוד למען הפסקת אש ,  אבל זה ידרוש זמן ויהיה קשה מאוד להקים מחדש את הפסקת האש על רגליה ",  אמר הנשיא האמריקני . " הזעם ,  הייאוש מצטברים ,  זוהי תערובת מסוכנת ,  אך אלינו להמשיך לנסות .  הממשל השקיע מאמצים וזמן ברמה יוצאת דופן כדי לסייע לצדדים להגיע להסכם ,  אך בסופו של דבר - זה תלוי בהם ". 
הנשיא האמריקני ציין כי  " רבים מאיתנו מצויים בדילמה  מצד אחד לישראל הזכות להגן על עצמה ולחסל את הרקטות ,  ומצד שני ,  בגלל פעולות בלתי-אחריות של חמאס ,  המאחסן רקטות ומשגרים בתוך שכונות מגורים ,  אנחנו בסופו של דבר רואים שנפגעים אנשים שאין להם כל קשר לרקטות ",  אמר אובמה .  הוא הדגיש כי אחת הסיבות שארצות הברית דוחפת להפסקת אש היא הדאגה כלפי האזרחים בעזה . " אולי נוכל להגיע לנוסחה אשר מצילה חיים וגם מבטיחה את ביטחונה של ישראל ",  אמר .  

נתניהו לשגריר ארה"ב :  אל תטילו בי ספק לעולם
ראש הממשלה שוחח בטלפון עם השגריר דן שפירו ,  ודרש שממשל אובמה ייתן אמון בנוגע לדרך שבה הוא מטפל בחמאס ,  ויעניק גיבוי מלא למבצע הצבאי המתנהל ברצועת עזה

