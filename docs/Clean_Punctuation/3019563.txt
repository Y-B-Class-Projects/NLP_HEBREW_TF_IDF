סעיף המחלוקת על עמונה הוסר :  חוק ההסדרה חוזר להצבעה בכנסת
גורם בקואליציה הסביר כי הגשת חוק ההסדרה לקריאה טרומית ללא הסעיף המכשיר את המאחז הלא חוקי רטרואקטיבית נועד לאפשר את בקשת הדחייה של פינויו לבג"ץ .  לדבריו ,  הסיכוי שבג"ץ יאשר את הדחייה ל-30 יום טמון בהסרת הסעיף
 ( אמש :  הפגנה מול ביתו של בנט נגד פינוי עמונה )  
הצעת חוק ההסדרה הוגשה מחדש על שולחן הכנסת לאחר שהוסרה ממנה סעיף המחלוקת על עמונה ,  סעיף 7 .  ועדת שרים לחקיקה צפויה להתכנס הערב  ( שני )  כדי לאשר אותה לקראת הצבעה בקריאה טרומית .  ההצבעה בקריאה ראשונה תיערך ככל הנראה מחר .  גורם בקואליציה הסביר כי הגשת חוק ההסדרה לקריאה טרומית ללא הסעיף המכשיר את המאחז הלא חוקי רטרואקטיבית נועד לאפשר את בקשת הדחייה של פינויו .  זאת ,  משום שהסיכוי שבג"ץ יאשר את בקשת הדחייה ל-30 יום טמון בהורדת הסעיף מהחוק .  
ההסכם התגבש במהלך הימים האחרונים בין ראש הממשלה בנימין נתניהו לשר החינוך נפתלי בנט .  כאמור ,  לפי ההסכם ,  חוק ההסדרה יקודם ללא סעיף 7  אותו סעיף המחיל רטרואקטיבית את החוק על מאחזים שלגביהם יש פסיקת בג"ץ ,  ובהם עמונה .  למרות זאת ,  ראשי ההתנחלויות רואים בו הישג חשוב ,  שלטענתם הם יכלו רק לחלום עליו בעבר .  
לקריאה נוספת:בונים ומתפללים :  עמונה נערכת להגעת הכוחות שיכשירו הקרקע החלופיתנתניהו לשרים : " זו תקופה מדינית רגישה ,  התבטאו באחריות על עמונה"חרף התנגדות התושבים :  השבוע צפויות להתחיל העבודות להעתקת עמונה 
בישיבת סיעת הליכוד אמר נתניהו : " אנחנו עובדים קשה מאוד כדי למצוא פתרון לעמונה .  אני וכולם מבינים את מצוקת התושבים ומעריכים את מסירותם .  הפתרון שאנחנו בוחנים יאפשר לתושבים להישאר על ההר כקהילה הוא נכון .  הם יצטרכו לזוז כמה עשרות מטרים אבל יוכלו להישאר במקום וזו בשורה מאוד חשובה ".  הוא הוסיף כי  " מעבר לעמונה יש עמונות .  זאת שאלה שמאוד מטרידה אותנו ,  אנחנו מחפשים פתרונות שלא היו עד היום אבל הם כולם במסגרת החוק כדי לפתור את הבעיה הזו ".  
יו"ר הבית היהודי נפתלי בנט הביע שביעות רצון על ההסכמות שהושגו ,  ואמר : " אם החוק הזה אכן יעבור אפשר לומר שמהפך 77' התרחש היום שוב כי היום המחנה הלאומי חזר לשלוט .  זה יום היסטורי :  הכנסת עברה ממסלול של הקמת מדינה פלסטינית למסלול של ריבונות ביהודה ושומרון ".  בנט ביקש לברך את ראש הממשלה וציין : " לא היינו יכולים לעשות את זה בלעדיו ". 
שר האוצר משה כחלון ,  שהתנגד נחרצות לאותו  " סעיף עמונה ",  התייחס היום למתחים בקואליציה סביב חוק ההסדרה . " יש מנהיגים שבורחים מאחריות ויש מנהיגים שלוקחים אחריות ",  אמר ונימק את התנגדותו בטקס גזירת סרט לאכלוס פרויקט דיור להשכרה ארוכת טווח בהרצליה .  
מאוחר יותר ,  בישיבת סיעתו ,  אמר כחלון כי  " לא ניתן לקיים את ערך ההתיישבות ושמירה על המתיישבים בלי לשמור על שלטון החוק .  זה לא שני ערכים מנוגדים ,  להיפך קיום האחד תלוי בשני ".  הוא הוסיף כי הוא שמחה שכל המעורבים הצליחו להתקדם לקראת הסדרה בלי לפגוע בעליונות שמירת החוק . 
" סיעת כולנו קיבלה החלטה בשבוע שעבר לא לתמוך בחוק שיכול להתפרש כפגיעה בבית המשפט העליון ואני שמח וגאה על ההחלטה הזו ",  אמר כחלון . " איפה שצריך לשמור על בית המשפט העליון ,  אנחנו נהיה שם .  אם חס וחלילה נאפשר פגיעה בבית המשפט ,  איזה מוסד יוכל לכבד אותו ?  אנחנו לא חוששים מאחריות ויודעים לקחת אותה כשהולכים עם משהו אז עד הסוף ",  הוסיף .
 במקביל לקידום חוק ההסדרה ,  בבית היהודי עדיין ממתינים שהיועץ המשפטי לממשלה אביחי מנדלבליט יאשר צעדים נוספים להסדרה ארכות טווח שעשויים לייתר את חוק ההסדרה בסופו של דבר .  בין היתר היועץ צריך לאשר את היכולת להחיל את המודל הקפריסאי על סכסוכי מקרקעין ביהודה ושומרון ,  שלפיו יוקם מוסד בוררות בינלאומי שיכריע בתביעות מסוג אלה .  
בשבוע שעבר אישר מנדלבליט פתרון זמני להעתקת מקום מושבם של תושבי עמונה .  הפתרון מתבסס על מתווה  " נכסי נפקדים ",  שלפיו יאכלסו תושבי עמונה המפונה את שלוש החלקות הסמוכות לו .  31 יחידות דיור תוכננו על שתי חלקות מתוך השלוש ,  ובהן ישוכנו תושבי המאחז .  לגבי החלקה השלישית ,  חלקה 61 ,  נקבע כי היא צרה מדי ולא ניתן להעביר אליה מבנים .  לכן ,  ככל הנראה תשמש החלקה כשביל מעבר .  
על פי המתווה שהתגבש ,  צריך לתת מענה לכל 42 המשפחות המתגוררות בעמונה .  בשל כך המדינה צפויה לפנות שוב לבג"ץ בבקשה לדחות את הפינוי ב-30 יום ,  כדי לאפשר את סיום הליך תכנון המעבר לחלקות החדשות .  לדעת הדרג המדיני ,  בקשה זו היא לגיטימית ,  שכן יש סיבה מוצדקת לדחיית הפינוי ,  שנקבע לעוד 20 ימים ,  ומקווים שהיא תתקבל .
 היבט נוסף בהסכם נוגע למשך הזמן שבו ישהו תושבי עמונה בחלקות הסמוכות .  במסגרת ההסכם ,  ישנה התחייבות להאריך את המתווה מעבר לשמונה חודשים ,  כפי שהמליץ מנדלבליט .  בהסכם לא נכתב במפורש מה משך ההארכה ,  אך הכוונה היא להאריך את השהות הזמנית לשלוש שנים כמקובל .  

סעיף המחלוקת על עמונה הוסר :  חוק ההסדרה חוזר להצבעה בכנסת
גורם בקואליציה הסביר כי הגשת חוק ההסדרה לקריאה טרומית ללא הסעיף המכשיר את המאחז הלא חוקי רטרואקטיבית נועד לאפשר את בקשת הדחייה של פינויו לבג"ץ .  לדבריו ,  הסיכוי שבג"ץ יאשר את הדחייה ל-30 יום טמון בהסרת הסעיף

