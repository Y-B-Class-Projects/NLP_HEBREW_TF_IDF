אושר :  שנת לימוד בחינם לחיילים משוחררים
לפי חוק חדש ,  יוצאי צבא ובוגרי שירות לאומי יזכו לשנת לימודים בחינם במוסדות להשכלה גבוהה בנגב ,  בגליל וביהודה ושומרון .  נתניהו : " זה המעט שאפשר לתת לשומרים על ביטחוננו "
 בוגרי צבא ושירות לאומי יזכו לשנת לימודים ראשונה בחינם במוסדות להשכלה הגבוהה בפריפריה ,  החל משנת הלימודים הקרובה ,  תשע"א .  זאת לאחר שהכנסת אישרה היום  ( רביעי )  הצעת חוק בנושא בקריאות שנייה ושלישית .  ההטבה ,  אותה יזמה סגנית השר גילה גמליאל  ( ליכוד )  ,  תחול מינואר 2010 על משתחררים שיחליטו ללמוד במוסדות להשכלה גבוהה בנגב ,  בגליל וביהודה ושומרון .
 בנוסף ,  חיילים משוחררים ובוגרי שירות לאומי ואזרחי ,  המתגוררים בנגב ובגליל ולומדים במוסדות להשכלה גבוהה בכל רחבי הארץ ,  יהיו זכאים למגוון הטבות ,  כגון שנת לימודים במכינה בחינם ,  הכוונה מקצועית ותעסוקתית ,  והנחה של 50% בשכר הלימוד .  ההטבות מצטרפות למענק ולפיקדון דרך קרן ייעודית שתוקם ביחידה להכוונת חיילים משוחררים במשרד הביטחון .  לטובת יישום החוק יוקצו 80 מיליון שקלים בכל שנה .  
ראש הממשלה בנימין נתניהו אמר בתגובה לאישור החוק ,  כי  " זה המעט שאנחנו יכולים להעניק לאלו השומרים על ביטחוננו יומם ולילה .  הצורך לסייע לחיילים משוחררים ולקדם את הפריפריה הוא קונצנזוס לאומי .  הממשלה תעמוד בהבטחותיה לבוחר ותיתן העדפה לאלה שנושאים בנטל העיקרי של השירות הצבאי למען ביטחון כולנו .  ברצוני לברך את סגנית השר גילה גמליאל על קידום והעברת החוק ולחזק את ידיה על פעילותה החשובה ". 
ואילו סגנית השר גמליאל אמרה לאחר אישור החוק ,  כי הוא  " יוביל למהפכה חיובית בהשכלה הגבוהה בישראל .  הוא יצמצם באופן משמעותי את הפערים בחברה הישראלית ,  ויאפשר להפוך את ההשכלה הגבוהה לנגישה יותר לכל צעיר וצעירה .  החוק מוקיר ומעריך בפועל ,  במעשים ובנתינה ,  את אלה התורמים למדינה מזמנם ,  מכוחם ובשנותיהם הטובות ביותר ,  ומעודדת השירות הצבאי ,  הלאומי והאזרחי .  אני צופה שאלפים יזכו למענק ,  השלב הבא מבחינתי הוא לדאוג לתעסוקה ודיור לצעירים באותם אזורים ". 
בעקבות אישור החוק פנתה נשיאת אוניברסיטת בן גוריון בנגב ,  הפרופסור רבקה כרמי ,  בבקשה לראש הממשלה בנימין נתניהו לשינוי החוק ,  כך שיחול גם על אוניברסיטת בן גוריון בנגב .  כרמי אמרה ,  כי ההחלטה שגויה ופוגעת ,  וכי היא  " עומדת בסתירה להתחייבות הממשלה לפעול לחיזוק את הנגב ויישוביו ".  היא הוסיפה ,  כי  " ממשלת ישראל צריכה להיות מעוניינת ביצירת 'עיוות' אקדמי לטובת הנגב ,  מתוך תקווה שככל שירבו בו הסטודנטים כך יגבר הסיכוי ליישובו על ידי בוגרי האוניברסיטה .  אין כל רע ב'הפלייה' לטובת המטרה הלאומית הזו ". 

אושר :  שנת לימוד בחינם לחיילים משוחררים
לפי חוק חדש ,  יוצאי צבא ובוגרי שירות לאומי יזכו לשנת לימודים בחינם במוסדות להשכלה גבוהה בנגב ,  בגליל וביהודה ושומרון .  נתניהו : " זה המעט שאפשר לתת לשומרים על ביטחוננו "
 
