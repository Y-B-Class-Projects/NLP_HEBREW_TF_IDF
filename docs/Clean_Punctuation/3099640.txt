שני מאבטחים ושוטר נהרגו בפיגוע ירי בהר אדר שליד י-ם ;  המחבל נהרג
פלסטיני בן 37 מבית סוריכ הסמוך הגיע עם אישור עבודה ,  ובמהלך הבידוק בשער האחורי ירה לעבר כוח מג"ב ומאבטחים אחרי שאלו הורו לו לעצור .  הוא נורה ונהרג ,  ובתום פעולות החייאה ,  נקבע מותם של שלושה מהפצועים .  נתניהו : " מצפה מאבו מאזן לגנות את הפיגוע "
 שני מאבטחים ושוטר מג"ב נהרגו הבוקר  ( שלישי )  בפיגוע ירי בהר אדר שבאזור ירושלים .  רכז הביטחון של היישוב נפצע באורח קשה .  המחבל ,  בן 37 תושב הכפר הפלסטיני הסמוך בית סוריכ ,  הגיע כחלק קבוצת פועלים פלסטינים לשער האחורי של היישוב ופתח באש באקדחו עד שנורה ונהרג .  
צוותי מד"א שהגיעו לזירה העניקו טיפול רפואי לפצועים ,  אך נאלצו לקבוע את מותם של שלושה מהפצועים .  רכז הביטחון של היישוב פונה לבית חולים הדסה עין כרם בירושלים והוכנס אל יחידת הטראומה .  בהמשך הוא יועבר לחדר הניתוח .
 למחבל ,  נמר מחמוד ג'מל ,  היה אישור לעבוד בשטחים ובמרחב התפר והוא לא היה מוכר למערכת הביטחון .  הוא גידל לבד את ארבעת ילדיו ,  מאז שאשתו נמלטה לירדן אחרי שספגה ממנו אלימות .  חמאס בירך על פיגוע הירי ומסר כי  " מדובר בשלב חדש באינתיפאדה ". 
האירוע החל בזמן שפועלים פלסטינים הגיעו לעמדת בידוק בכניסה האחורית ליישוב .  עוד כשהיו בצד הפלסטיני ,  העלה אחד מהם את חשדם של לוחמי מג"ב והמאבטחים הפועלים במקום ואלו הורו לו לעצור ופתחו בנוהל מעצר חשוד .  לאחר מכן ,  הוא שלף את אקדחו וירה לעברם מטווח קצר .  הם השיבו באש והרגו אותו .  
עוד בוואלה !  NEWSבכירים אמריקנים :  הניסוי שאיראן הציגה בטיל בליסטי היה מזויףאסון שריפת האם וארבעת ילדיה בירושלים :  מחדלי מערך הכיבוי נחשפיםמאסר עולם לאחד מחברי החוליה שרצחה את מלאכי רוזנפלד ב-2015 
הפיגוע אירע בזמן כוננות מוגברת בירושלים וסביבותיה ,  עם תחילת תקופת החגים ואחרי המתיחות סביב הר הבית בעקבות הפיגוע במתחם בחודש יולי ,  אז נהרגו שני שוטרי מג"ב בפיגוע ירי של שלושה מחבלים מאום אל-פחם .  שבוע לאחר מכן ,  נרצחו שלושה מבני משפחת סלומון בהתנחלות חלמיש .  
ראש הממשלה בנימין נתניהו אמר בפתח ישיבת הממשלה כי  " אנחנו עדיין חוקרים את האירוע והשלכותיו אבל שלושה דברים יקרו בוודאות :  בית המחבל ייהרס ,  יוטל כתר על הכפר וישללו היתרי עבודה של המשפחה המורחבת של המחבל ".  לדבריו ,  האירוע הוא תוצאה של הסתה של הרשות הפלסטינית . " אני מצפה שאבו מאזן יגנה את הפיגוע ולא ינסה להצדיק אותו ".  
אל הזירה הגיעו השר לביטחון הפנים גלעד ארדן ,  מפכ"ל המשטרה רוני אלשיך ומפקד מחוז ירושלים ניצב יורם הלוי . " ספגנו פיגוע קשה ,  וקודם כל לבנו עם משפחות הנרצחים ",  אמר ארדן ,  שהוסיף כי תידרש בחינה מחדש של מנגנון היתר אישורי העבודה .  
המפכ"ל אמר כי תגובה מהירה של הלוחמים מנעה מהמחבל להיכנס ליישוב . " זהו אירוע קשה ,  שוב בנקודות החיכוך ,  לשם הולכים כל הפיגועים .  לצערי אין פרופיל למחבלים .  אנחנו רואים מבוגרים ,  מבוגרות ,  נשים צעירות וצעירים .  בהחלט יכולים לראות שחלק נכבד מהמפגעים הם מפגעים עם רקע אישי ,  ולא אידיאולוגיים .  זה יכול להיות כל אחד שהחליט שנמאס לו ומכלה את זעמו בפיגוע .  אנחנו עושים הערכת מצב יחד עם הצבא ".  
בימים האחרונים דן הקבינט המדיני-ביטחוני באפשרות של שורת הקלות כלכליות לפלסטינים ,  כחלק מניסיונות הממשל האמריקני לחדש את המשא ומתן עם הגעתו של השליח המיוחד ג'ייסון גרינבלט .  במערכת הפוליטית גינו בחריפות את הפיגוע וגורמים בימין קראו להאיץ את הבנייה בשטחים .  
נשיא המדינה ראובן ריבלין אמר כי  " לבנו עם משפחות הנרצחים ושפתותינו נושאות תפילה להחלמת הפצועים .  אנו נמשיך ונכה בטרור ונשיג את כל המבצעים והמסייעים לו ".  
ניר בוזגלו ,  פרמדיק מד"א שהגיע לזירה ,  סיפר : " כשהגענו למקום ,  ראינו ארבעה גברים בשנות ה-20 וה-30 שנפצעו מירי בפלג גופם העליון .  ביצענו במהירות מיון ראשוני ,  פצוע אחד גבר כבן 32 היה בהכרה מלאה וסבל מפצעי ירי בבטנו ,  הענקנו לו טיפול רפואי מציל חיים ופינינו אותו לבית החולים כשמצבו קשה ".  
לדבריו , " שלושת הגברים הנוספים היו מחוסרי הכרה ,  ללא נשימה וללא דופק עם פצעי ירי בפלג גופם העליון ,  ביצענו בדיקות רפואיות ,  הם היו ללא סימני חיים ולצערנו נאלצנו לקבוע את מותם במקום ".  
שרון ,  תושבת היישוב ,  סיפרה לוואלה !  NEWS : " מדובר בשער האחורי של הישוב ,  כל אדם זר שמגיע עליו עובר תהליך זיהוי מאוד קפדני ,  אסור לו לכבוש כיסוי ראש ,  הוא מחוייב להניח את כל החפצים שלו במעבר מיוחד והם נבדקים ".  לדבריה , " רק אם הוא אכן זוהה והוזמן על ידי תושבי היישוב הוא רשאי להיכנס .  פועלים שהיו אמורים לעבוד אצלנו בבית הגיעו מבוהלים וסיפרו על אירוע חריג שאירע בשער הכניסה .  השער ממוקם מטרים בבודים מבתים ".  
במהלך ראש השנה ,  הטיל צה"ל סגר כללי על אזור יהודה ושומרון וסגר המעברים ברצועת עזה .  מהלך דומה צפוי גם לקראת יום הכיפורים ,  שיחל ביום שישי .  
לפני כשבועיים ,  פלסטיני בן 15 ניסה לדקור חיילים סמוך לצומת אליאס שבקריית ארבע .  הוא נורה ונעצר .  כחודש לפני כן נפצע באורח קל מאבטח בן 31 ,  שנדקר על יד מחבלת בסמוך לשער שכם שבעיר העתיקה .
  ( עדכון ראשון :  7:27 )  

שני מאבטחים ושוטר נהרגו בפיגוע ירי בהר אדר שליד י-ם ;  המחבל נהרג
פלסטיני בן 37 מבית סוריכ הסמוך הגיע עם אישור עבודה ,  ובמהלך הבידוק בשער האחורי ירה לעבר כוח מג"ב ומאבטחים אחרי שאלו הורו לו לעצור .  הוא נורה ונהרג ,  ובתום פעולות החייאה ,  נקבע מותם של שלושה מהפצועים .  נתניהו : " מצפה מאבו מאזן לגנות את הפיגוע "
 
