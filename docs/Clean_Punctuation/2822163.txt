בניגוד לעמדת נתניהו :  המוסד מזהיר את וושינגטון מסנקציות על איראן
סוכנות בלומברג מדווחת כי המודיעין הישראלי מתדרך סנאטורים ופקידי ממשל ,  ומתריע :  הצעות החוק להקשחת העיצומים ימוטטו את שיחות הגרעין .  סנאטור שביקר בירושלים : " שמעתי מהישראלים עמדות סותרות "
 בכירים במוסד הזהירו מחוקקים ופקידים בוושינגטון מפני החמרת העיצומים על איראן  כך דיווחה הבוקר  ( רביעי )  סוכנות הידיעות  " בלומברג ".  הבכירים אמרו כי עיצומים נוספים על טהראן יפגעו בשיחות הגרעין עם שש המעצמות .  זאת ,  בסתירה חדה לעמדתו של ראש הממשלה בנימין נתניהו ,  ששב וקורא לקהילה הבינלאומית להטיל עיצומים שיפגעו בתכנית הגרעין של איראן ובתכנית הטילים שלה .
 הסנאטורים מארק קירק ורוברט מננדז הגישו לאחרונה הצעת חוק הקוראת להטיל עיצומים נוספים על טהראן אם שיחות הגרעין ,  שיסתיימו ב-30 ביוני ,  יתקלו במבוי סתום .  הצעה נוספת ,  שיזם יו"ר ועדת יחסי החוץ בסנאט ,  בוב קורקר ,  אינה כוללת אמנם הטלת עיצומים ,  אך מבקשת לקבל את הסכמת הסנאט לכל הסכם שיושג בשיחות בז'נבה .  ביום שלישי איים אובמה להטיל וטו על הצעתם של קירק ומננדז אם תעבור בקונגרס .
 על פי הדיווח של  " בלומברג ",  גורמי מודיעין בישראל הביעו את חששם מהצעת החוק של קירק ושל מננדז ,  והשמיעו את דעתם בפני גורמים בממשל אובמה ובפני סנאטורים רפובליקנים ודמוקרטים כאחד .  
עוד ידיעות על הגרעין האיראני:אובמה בנאום מצב האומה :  המיתון חלף ,  הגיע הזמן לשוויון כלכליהכלכלה האיראנית תקועה :  הנשיא רוחאני פונה למשאל עםשיחות הגרעין :  איראן מכחישה התקדמות עם המעצמות 
בין השאר ,  אזהרה בנושא הועברה מהמוסד למשלחת הקונגרס שביקרה בישראל ונפגשה עם נתניהו .  אחד מחברי המשלחת היה קורקר .  כשמננדז שמע על המסרים שקיבלו המחוקקים בישראל ,  הוא התקשר לשגריר ישראל באו"ם רון פרושאור ,  ודרש ממנו הבהרות .  אחד מחברי המשלחת ,  הסנאטור הרפובליקני ג'ון בראסו ,  סיפר לבלומברג כי גורמים ישראלים אמרו למחוקקים דברים סותרים . " נפגשנו עם כמה חברי ממשלה מחלקים שונים ",  אמר , " אין להם עמדה אחידה ". 
בדיון שנערך אתמול בבוקר בנושא בוועדת יחסי החוץ של הסנאט ,  קורקר סיפר על הביקור בישראל ואמר כי הצעתו התקבלה על ידי כל הגורמים הישראלים שעמם שוחח . " חלק מאתנו היה בישראל בסוף השבוע האחרון בנוגע לעניין הזה ",  ציין . " לא שמענו אף אחד שאומר שאם הקונגרס ישקול את ההסכם הסופי זה יערער בדרך כלשהי את המשא ומתן ".  
עדות נוספת לחילוקי הדעות המהותיים בין נתניהו לבין המוסד דווחה אמש ,  כאשר שר החוץ ג'ון קרי ,  סיפר כי שמע שגורם מודיעין ישראלי הזהיר את חברי המשלחת ש"שהצעת חוק להטיל סנקציות חדשות תהיה כמו לזרוק רימון לתוך התהליך ".  קרי לא נקב בשמו של הגורם .
 אמש הזמין יו"ר בית הנבחרים האמריקני ג'ון ביינר את נתניהו לנאום בפני הקונגרס ב-11 בפברואר ,  כחודש לפני הבחירות בישראל .  זאת ,  בזמן שהקונגרס צפוי להיות בעיצומו של הדיון בשתי הצעות החוק השנויות במחלוקת .  בלשכת נתניהו הדגישו כי טרם השיבו באופן רשמי להצעה וכי ההזמנה הנה דו-מפלגתית ואינה בלעדית למפלגה הרפובליקנית .  לדברי גורם ישראלי שצוטט בסוכנות הידיעות רויטרס ,  נתניהו כבר נעתר לבקשה וינסה להיפגש גם עם הנשיא ברק אובמה במהלך ביקורו בוושינגטון .
 דובר הבית הלבן ,  ג'וש ארנסט ,  אמר אמש כי הזמנת נתניהו לנאום בפני הקונגרס היא  " הפרה של הפרוטוקול הדיפלומטי הנהוג ".   " על פי הפרוטוקול ,  מנהיג של מדינה אחת צריך ליצור קשר עם מנהיג המדינה השנייה שבה הוא עומד לבקר ",  אמר ארנסט לכתבים שטסו עמו ועם הנשיא ברק אובמה במטוס  " אייר פורס 1 ".   " נראה שההזמנה הזאת חורגת מהפרוטוקול הזה ".  

בניגוד לעמדת נתניהו :  המוסד מזהיר את וושינגטון מסנקציות על איראן
סוכנות בלומברג מדווחת כי המודיעין הישראלי מתדרך סנאטורים ופקידי ממשל ,  ומתריע :  הצעות החוק להקשחת העיצומים ימוטטו את שיחות הגרעין .  סנאטור שביקר בירושלים : " שמעתי מהישראלים עמדות סותרות "
 
