ליברמן :  נתניהו יקים ממשלת מיעוט בתמיכת הערבים מבחוץ
יו"ר ישראל ביתנו התייחס לשיתוף הפעולה האפשרי בין הליכוד למגזר הערבי . " ביטול הבחירות זה ספין תקשורתי שנועד להכין את דעת הקהל והציבור הליכוד לאפשרות שנתניהו יקים ממשלת מיעוט בתמיכת המפלגות הערביות "
 יו"ר ישראל ביתנו אביגדור ליברמן התייחס היום  ( שני )  לשיתוף הפעולה בין הליכוד והמפלגות הערביות ,  ואמר כי נתניהו יקים ממשלת מיעוט בתמיכת הערבים מבחוץ .  את הדברים אמר ליברמן בפתח ישיבת סיעת ישראל ביתנו .
" לא קיבלנו שום פנייה מהליכוד על ביטול הבחירות .  לא נתמוך במהלך של ביטול הבחירות .  כל הזיגזגים של הבחירות זה ספין תקשורתי שנועד להכין את דעת הקהל והציבור הליכוד לאפשרות שנתניהו יקום ממשלת מיעוט בתמיכת המפלגות הערביות מבחוץ ",  אמר ליברמן .
 עוד בוואלה !  NEWS:בכחול לבן שוללים את ביטול הבחירות : " נתמודד מאוחדים וננצח "" יוצא לקרב לטיהור שמי ":  שר התקשורת איוב קרא הודיע על התפטרותוועידת העבודה אישרה :  לא יהיו פריימריז לרשימת המפלגה בבחירות  
" הנושא שצריך להדליק נורה אדומה אצל מצביעי הימין זה המאמרים של נתן אשל בהארץ ומקור ראשון .  כל מי שמכיר את הנפשות ומכיר איך זה עובד ברור לו שמאמרים על הברית מחויבת המציאות בין הליכוד והמפלגות הערביות לא מתפרסמים ללא ידיעת ראש הממשלה ",  אמר ליברמן . 
" הוא ניסה לטשטש את זה אבל ברור שזה היה כדור ניסוי וזה ניסיון להכשיר את המהלך הבא - בניית ממשלת מיעוט בתמיכת המפלגות הערביות מבחוץ .  ראש הממשלה אמר שהערבים נוהרים אבל במקרה הזה ,  ראש הממשלה נוהר לכיוון המפלגות הערביות וזה יעלה למשלם המסים הרבה מאוד כסף - אם מישהו חושב שזה תסריט דמיוני זה לא .  כי מי שמכיר היטב את הענינים בליכוד זאת התוכנית .  בליכוד הבינו שלא יהיה להם 61 בלי ישראל ביתנו לכן החליטו לבנות את המהלך עם המפלגות הערביות .  הוא בונה ממשלה שנסמכת על המפלגות הערביות מבחוץ יתנו רשת ביטחון ויקבלו הרבה מאוד כסף ". 
מהליכוד נמסר בתגובה לדברי ליברמן : " פייק ניוז מנותק מהמציאות .  לא היה ולא יהיה שיתוף פעולה בין הליכוד לבין המפלגות הערביות .  ראש הממשלה נתניהו יפעל להקמת ממשלת ימין בהובלת הליכוד ".  
בשבוע האחרון נושא שיתוף הפעולה בין הליכוד למגזר הערבי צף ועלה על סדר היום בעקבות מאמרים שפירסם מקורבו של ראש הממשלה ,  נתן אשל ,  ב"הארץ "  ו"במקור ראשון ",  שבהם קרא לשלב את הציבור הערבי בהנהגת המדינה . " רוב הציבור הערבי מעוניין בשלושה דברים ;  חינוך ,  כלכלה וביטחון פנים ,  וסביב המכנה המשותף הזה אנחנו חייבים לבנות חיים משותפים ,  ולהניח בצד נושאים שאין להם פתרון בטווח הנראה לעין ",  אשל כתב ,  חודשים ספורים בלבד אחרי קמפיין הבחירות של הליכוד הזהיר שכחול לבן יקימו ממשלה עם גוש חוסם של המפלגות הערביות ותחת הסלוגן  " ביבי או טיבי ".  
בעקבות המאמרים החל דיון פוליטי וציבורי על ההסכמים וההסדרים שיש בין הליכוד והמפלגות הערביות ובין היתר נחשף כי סיעת רע"מ הסכימה לתמוך במועמד של נתניהו למבקר המדינה בתמורה להפשרת סעיפים בתוכנית החומש של המגזר הערבי .  בלשכת רה"מ וברע"מ הכחישו את הדברים .  

ליברמן :  נתניהו יקים ממשלת מיעוט בתמיכת הערבים מבחוץ
יו"ר ישראל ביתנו התייחס לשיתוף הפעולה האפשרי בין הליכוד למגזר הערבי . " ביטול הבחירות זה ספין תקשורתי שנועד להכין את דעת הקהל והציבור הליכוד לאפשרות שנתניהו יקים ממשלת מיעוט בתמיכת המפלגות הערביות "
 
