האישום נגד שמעוני שעשוי להדאיג את רה"מ :  סיקור חיובי הוא טובת הנאה
כתב האישום נגד ראש העיר אשקלון ,  שהוגש על דעת פרקליט המדינה קובע כי סיקור עיתונאי חיובי ,  בתמורה לצמצום כוחו של מקומון מתחרה ,  הנו שוחד .  נסיבות דומות עומדות בבסיס חקירת תיק 2000 בו מעורבים רה"מ ונוני מוזס
כתב האישום שהוגש היום  ( שלישי )  נגד ראש העיר אשקלון איתמר שמעוני כולל בתוכו אישום שוחד בגין היחסים שניהלו הקבלן יואל דוידי ושמעוני .  לפי כתב האישום ,  בין השניים התקיים קשר מושחת של  " תן וקח ",  שבמסגרתו דוידי נתן שורה של טובות הנאה ,  שאותן לקח שמעוני .  באישום זה טמונה ההבחנה כי סיקור עיתונאי חיובי יכול להיחשב לטובת הנאה .  הבחנה שעונה על השאלה המשפטית המרכזית שעולה מתיק 2000 ,  שבמסגרתו נחקרים היחסים בין ראש הממשלה בנימין נתניהו למו"ל  " ידיעות אחרונות "  ארנון  ( נוני )  מוזס .  
בפרקליטות מיסוי וכלכלה ,  שהגישה את כתב האישום ,  חילקו את העבירה ל"מתת "  ול"תמורה "  כדי להוכיח את יחסי השוחד .  אלא שמעבר לכספים שהעביר דוידי לשמעוני ,  על סך של כ-366 אלף שקלים ,  נכתב בכתב האישום כי  " במסגרת מערכת יחסי התן וקח שהתפתחו בין הנאשם דוידי לנאשם איתמר ,  ביום 20 באפריל 2014 רכש דוידי את הבעלות במקומון 'קול אשקלון' ,  ודאג לסיקור תומך ואוהד לשמעוני ".  
עוד נטען בכתב האישום : " ב-29 בנובמבר 2015 רכש הנאשם דוידי את הבעלות באתר האינטרנט 'אשקלון 10' אשר ביקר בצורה נוקבת את פעילותו של הנאשם איתמר בתור ראש עירייה ואת פעילות העירייה ,  בידיעה שלא מדובר בעסקה כלכלית רווחית עבורו .  מיד עם רכישת האתר השבית דוידי את פעילות האתר ,  בידיעתו של שמעוני ". 
לקריאה נוספת:רה"מ לבג"ץ :  הדרישה לפסול את מנדלבליט  - " תעמולה מטעמים זרים"בג"ץ הורה לנתניהו :  הסבר מדוע לא תשעה את עצמך ממשרד התקשורתמקורבים לחקירה : " שיחות רה"מ ומוזס הוקלטו כדי להשמיען לשרה נתניהו "  
פעולות אלה ,  על פי כתב האישום ,  שהוגש על דעת פרקליט המדינה ,  נחשבות ל"מתת ".  כלומר ,  הן סיקור חיובי ואוהד והן רכישת עיתון שמעניק סיקור שלילי וסגירתו .  לאישום זה עשויה להיות משמעות בכל הנוגע לחקירת תיק  " 2000 ".  החשד בתיק הוא שתמורת סיקור חיובי ב"ידיעות אחרונות "  הבטיח נתניהו לפעול לקידום חוק  " ישראל היום ".  במילים אחרות :  הצרת צעדי החינמון המתחרה , " ישראל היום "  תמורת סיקור חיובי .  אישור כתב האישום נגד שמעוני על כל חלקיו בידי פרקליט המדינה והיועץ המשפטי לממשלה ,  שיהיו אלה שיכריעו בעניין תיק 2000 ,  מלמד על הלך הרוח במשרד המשפטים ,  שלפיו סיקור חיובי נחשב לטובת הנאה .  
גם שאלת התמורה בתיק מזכירה את נסיבות תיק 2000 .  על פי כתב האישום נגד שמעוני ,  במהלך התקופה הרלוונטית פנה דוידי כמה פעמים לשמעוני ,  בבקשה כי האחרון ידאג לצמצם הקצאת שטחי פרסום של העירייה למקומון  " אובייקטיבי ",  שהתחרה במקומון  " קול אשקלון ",  והנאשם דוידי היה בעליו .  בהמשך לפניות של דוידי ,  פעל שמעוני על מנת לקדם בקשה זו .  המשמעות שעולה מהאישום היא שדוידי ביקש משמעוני ,  נבחר ציבור ,  לצמצם את כוחו של מתחרה תמורת סיקור חיובי .  בתיק 2000 ביקש מוזס לכאורה מנתניהו לתמוך בחוק  " ישראל היום ",  מה שהיה מגביל את כוחו של החינמון שהוא המתחרה של  " ידיעות אחרונות ",  עבור סיקור חיובי .  
כתב האישום כולל גם פעולה אקטיבית של שמעוני . " במסגרת זו ,  פעל הנאשם שמעוני מול יועץ תקשורתי של עיריית אשקלון ,  מול סופר ומול גורמים מקצועיים נוספים ,  על מנת שאלה ישפיעו על אופן החלוקה של פרסומי העירייה בין המקומונים ",  נכתב .  בתיק 2000 נבדק החשד אם פעל נתניהו בצורה כלשהי לקידום חוק  " ישראל היום ",  גם אם הפעולה לא יצאה לפועל .  
מוקדם יותר היום הגישה הפרקליטות כתב אישום חמור נגד שמעוני בגין עבירות שוחד ,  הפרת אמונים ,  מס והלבנת הון .  החקירה בתיק נוהלה בידי משטרת ישראל בשיתוף פקיד שומה חקירות מרכז ברשות המסים והרשות לאיסור הלבנת הון ומימון טרור ,  ובליווי צמוד של הפרקליטות .  התיק מנוהל בידי עורך הדין ירון גולומב ,  קרן צבירן-לצטר ,  הילה גבאי ואורי פרייסמן מפרקליטות מחוז ת"א  ( מיסוי וכלכלה )  .  

האישום נגד שמעוני שעשוי להדאיג את רה"מ :  סיקור חיובי הוא טובת הנאה
כתב האישום נגד ראש העיר אשקלון ,  שהוגש על דעת פרקליט המדינה קובע כי סיקור עיתונאי חיובי ,  בתמורה לצמצום כוחו של מקומון מתחרה ,  הנו שוחד .  נסיבות דומות עומדות בבסיס חקירת תיק 2000 בו מעורבים רה"מ ונוני מוזס

