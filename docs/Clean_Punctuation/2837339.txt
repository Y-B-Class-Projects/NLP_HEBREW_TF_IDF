ההסבר של נפתלי על הדלפת תצהיר שרה נתניהו יוגש בסודיות
בית הדין לעבודה קיבל את בקשת אב הבית לשעבר במעון ראש הממשלה לדחות את הגשת התצהיר שבו יסביר כיצד קיבל לידיו תצהיר גנוז של שרה נתניהו .  כמו כן ,  נקבע כי פרטיו לא ייחשפו כדי למנוע פגיעה במדליפים
 ( מני נפתלי פנה לגולשים ברשת בבקשה לעזרה כספית במשפטו )  
לאחר שנדרש אב הבית לשעבר במעון ראש הממשלה מני נפתלי להגיש לבית המשפט תצהיר מטעמו בנוגע לאופן שבו קיבל לידיו את טיוטת התצהיר הגנוז לכאורה של שרה נתניהו ,  בית הדין האזורי לעבודה בירושלים קיבל את בקשתו להעביר את התצהיר בסודיות על מנת למנוע פגיעה במי שהדליף לכאורה את המסמך .  עם זאת ,  המדינה הגישה התנגדות להטלת החיסיון ,  וביקשה להורות לנפתלי למסור אילו מסמכים נוספים יש בידיו .
 בית המשפט דרש מנפתלי את התצהיר ,  שבו הוא אמור לפרט בנוגע לגורם שהדליף לו את המסמך ובנוגע לנסיבות שבהן קיבל אותו לידיו ,  לאחר בקשה דחופה שהגישה הפרקליטות בנושא .  תחילה הוא התבקש להעביר את התצהיר עד השעה 13:00 ,  אולם היום השופטת קיבלה את בקשתו של נפתלי לדחייה וביקשה לקבל לידיה את המסמך במעטפה עד השעה 17:00 .
 עוד על מני נפתלי:עדויות נגד מני נפתלי : " אמר :  'תראו איך אני מטריף את שרה'"מני נפתלי פנה לווינשטיין :  ספק הגנה לי ולמשפחתימני נפתלי הגיש תלונה במשטרה לאחר שדירתו בעפולה נפרצה 
אתמול הורה בית הדין לפרקליטות להגיש עד יום ראשון הקרוב  יומיים לפני הבחירות  תצהיר של שרה נתניהו בפרשת מני נפתלי .  זאת אחרי שבאופן תמוה הוא לא צורף לתצהירים שהגישה יום קודם לכן הפרקליטות בנדון .  במקביל ,  פנו פרקילטותיו של נפתלי לבית הדין בבקשה להציג תצהיר לא חתום של שרה נתניהו ,  שלטענתן הגיע לידיהן .
" החלטת בית הדין אינה בגדר המלצה .  במיוחד אמורים הדברים לגבי טענות שכבר הועלו ונדחו ",  קבע בית הדין . " לפיכך ,  טענת המדינה כי היא סבורה שאין צורך בעדותה של הגברת נתניהו מוטב היה לולא נטענה ". 
החלטת הפרקליטות ,  המייצגת את בני הזוג נתניהו בפרשה ,  שלא להגיש תצהיר ,  בניגוד להוראות בית הדין ,  עוררה תרעומת רבה .  זאת ,  לאחר שבקשתה להגיש את התצהירים רק לאחר הבחירות נתקלה בסירוב מצדו של בית הדין .  ועדיין ,  הפרקליטות בחרה לעשות דין לעצמה ,  ועל כך יצא קצפה של שופטת בית הדין .
 לפניות לכתבת :  gali.gnt@walla.com 

ההסבר של נפתלי על הדלפת תצהיר שרה נתניהו יוגש בסודיות
בית הדין לעבודה קיבל את בקשת אב הבית לשעבר במעון ראש הממשלה לדחות את הגשת התצהיר שבו יסביר כיצד קיבל לידיו תצהיר גנוז של שרה נתניהו .  כמו כן ,  נקבע כי פרטיו לא ייחשפו כדי למנוע פגיעה במדליפים

