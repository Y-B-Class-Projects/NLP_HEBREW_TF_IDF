דוברי פרסית ?  מערך ההסברה של נתניהו מחפש אתכם
מערך ההסברה הלאומי במשרד ראש הממשלה מעוניין לגייס דובר פרסית ,  שיסייע בהסברה מול דעת הקהל האירנית בערוצי המדיה החברתית .  בהמשך יגויסו דוברי שפות נוספות
לראשונה מאז שהוקם ,  החל מערך ההסברה הלאומי במשרד ראש הממשלה בתהליך איתור של דוברי השפה הפרסית .  תפקידו של הדובר החדש שיבחר יהיה לפעול ישירות מול דעת הקהל האירנית בערוצי המדיה החברתית של ראש הממשלה  ( פייסבוק ,  טוויטר ויוטיוב )  ולתרגם חומרי הסברה כמו גם את נאומיו והודעותיו של ראש הממשלה לפרסית .  במערך ההסברה הלאומי פועלים כיום דוברים בשפה האנגלית ,  הרוסית והערבית .
" אחרי משרד החוץ שפועל בשנים האחרונות בהסברה בשפה הפרסית ,  זו תהיה הפעם הראשונה שבה יהיה במערך ההסברה הלאומי דובר פרסית ",  אמר לוואלה !  חדשות אופיר גנדלמן ,  דובר ראש הממשלה לתקשורת הערבית . " פעולה זו היא חלק מתכנית ההתרחבות של מערך ההסברה הלאומי בהתאם להנחיית ראש הממשלה והיא צפויה לכלול גיוס דוברי שפות נוספות ".  
בפורום ההסברה האחרון שהתכנס לפני שבועיים לסיכום ההסברה של מבצע  " עמוד ענן "  אמר ראש הממשלה בנימין נתניהו : " משימת ההסברה העליונה שלנו היא להסביר ששורש הסכסוך בין ישראל פלסטינים אינו טריטוריאלי ,  אלא על עצם הקיום שלנו פה .  אין דרך להילחם בשקר אלא באמצעות האמת ".  
מערך ההסברה הלאומי הוא הגוף בתוך משרד ראש הממשלה האמון על פעולות ההסברה ועל דוברות משרד ראש הממשלה .  ראש המערך משמש גם כדוברו של ראש הממשלה ,  וכיום משמש בתפקיד זה לירן דן .  
לקריאה נוספת:יחימוביץ' לנתניהו בדף הפייסבוק שלו : " בוא לעימות פומבי"קמפיין דיגיטלי חדש לליכוד : " גם אני עם נתניהו"התיעוד :  אולי גם נתניהו לא חושב שיש לנו ארץ נהדרת ? 
לפניות לכתב :  nir_yah@walla.com 

דוברי פרסית ?  מערך ההסברה של נתניהו מחפש אתכם
מערך ההסברה הלאומי במשרד ראש הממשלה מעוניין לגייס דובר פרסית ,  שיסייע בהסברה מול דעת הקהל האירנית בערוצי המדיה החברתית .  בהמשך יגויסו דוברי שפות נוספות

