בכיר בבית הלבן : " הדרישות של ישראל יובילו למלחמה "
 גורם רם-דרג בממשל הזהיר בשיחת ועידה ממצב שבו איראן תיאלץ לבחור בין הקפאה מוחלטת של תכנית הגרעין ,  לפיתוח הפצצה .  לדבריו ,  ישראל תוכל להשפיע על ניסוחו הסופי של ההסכם
 ( בסרטון :  פגישת נתניהו ופוטין ,  שלשום במוסקבה )  
גורם בכיר בבית הלבן מזהיר מפני דרישתה של ישראל ,  לפיה איראן חייבת להקפיא לחלוטין את תכנית הגרעין שלה בתמורה להקלה בסנקציות .  לדבריו ,  סביר שדרישה זו תוביל למלחמה .  סוכנות הידיעות JTA ציטטה מדבריו של הגורם ,  שנאמרו בשיחת ועידה שלשום  ( רביעי )  עם צוותי חשיבה ועם נציגים של קבוצות שונות ,  שהוגדרו  " תומכים במדיניותו של ממשל אובמה כלפי איראן ".  
אותו גורם תיאר בשיחה את ההצעה האמריקנית לאיראנים בשיחות הגרעין בז'נבה .  הוא הביע תסכול ממה שתיאר כניסיונה של ישראל להכשיל את הצעתה של ארה"ב לחתום על הסכם ראשוני מול איראן .  לדבריו ,  לישראל תינתן תקופה של חצי שנה כדי להשפיע על ניסוח ההסכם הסופי .
 הגורם אמר לבני שיחו כי אם איראן תיאלץ לבחור בין כניעה מוחלטת לבין נשק גרעיני ,  היא תבחר באפשרות האחרונה .  בכך , " תיסגר הדלת בפני הדיפלומטיה ",  הזהיר ,  והתריע כי הדרך  " תוביל בהכרח למלחמה ".  
בעוד שבישראל מנסים להגביר את הלחץ הבינלאומי על איראן ,  הגורם הבכיר בבית הלבן אמר בשיחת הוועידה כי הוספת עיצומים רק תרחיק את איראן מהמשא-ומתן .  לדבריו ,  יש בכך גם סכנה לסנקציות הקיימות ,  וחשש שהמדינות המצייתות כיום לסנקציות ,  יפסיקו לעשות זאת .  
ראש הממשלה נתניהו בא שלשום למוסקבה ,  בניסיון לרתום את הנשיא ולדימיר פוטין נגד ההסכם המתגבש עם איראן .  גורמים בפמליית נתניהו התאמצו להסביר כי הפגישה עם פוטין הייתה  " טובה מאוד ",  וכי הוא הצליח לשכנע את הנשיא הרוסי לתמוך בעמדת ישראל .
 ואולם ,  נראה כי מהצד הרוסי לא ניתנה חשיבות רבה לביקור נתניהו במוסקבה .  פוטין איחר לפגישה בשעה משום שאירח מפגש עם מפלגות חוץ-פרלמנטריות .  גם ההתייחסות לביקור בתקשורת המקומית הייתה דלה ולא זכתה להבלטה .  העיתונאים הרוסים באולם התדריכים הגיעו בנוכחות מצומצמת ,  והפגישה סוקרה בהרחבה רק בעיתון הליברלי  " קומרסנט ". 
היום השני של המשא ומתן בין איראן לבין שש המעצמות נפתח אתמול באופטימיות ,  אך ככל שנקפו השעות צצו קשיים ופערים בין הצדדים .  אמש כבר דנו בז'נבה באפשרות להאריך ביממה את סבב השיחות ,  שאמור להסתיים היום .  סגן שר החוץ האיראני ,  עבאס אראקצ'י ,  אמר לסוכנות הידיעות האיראנית  " מהר "  כי  " לא ייחתם היום הסכם על הגרעין אבל מוקדם מדי לקבוע לגבי מחר ". 
שיחות הגרעין - כותרות אחרונות:לקראת הכרעה בז'נבה :  שרי החוץ יבואו לסגור עסקה ? על סף הסכם עם איראן :  הסוויטות מחכות לשרי החוץג'ון קרי על איראן : " לא נאפשר להסכם לקנות זמן "
  ( עדכון ראשון :  20:51 )  

בכיר בבית הלבן : " הדרישות של ישראל יובילו למלחמה "
 גורם רם-דרג בממשל הזהיר בשיחת ועידה ממצב שבו איראן תיאלץ לבחור בין הקפאה מוחלטת של תכנית הגרעין ,  לפיתוח הפצצה .  לדבריו ,  ישראל תוכל להשפיע על ניסוחו הסופי של ההסכם

