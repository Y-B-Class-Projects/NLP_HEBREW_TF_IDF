 " אדלסון סיפר שנתניהו שוחח עמו על ביטול מוספי הסופ"ש של ישראל היום "
 בחדשות 2 דווח כי המיליארדר היהודי והמו"ל של החינמון אמר בעדותו השנייה בלהב 433 כי ראש הממשלה בדק עמו את האפשרות לצמצום פעילות העיתון - כפי שעלה בהקלטות שיחותיו עם מו"ל ידיעות מוזס ,  שנמצאו אצל עד המדינה ארי הרו
המיליארדר היהודי-אמריקני והמו"ל החינמון של  " ישראל היום "  שלדון אדלסון סיפר בעדותו בלהב 433 כי ראש הממשלה בנימין נתניהו שוחח עמו על האפשרות לבטל את מוספי סוף השבוע של העיתון - כך דווח הערב  ( שבת )  בחדשות 2 .  זאת כחלק מחקירת  " תיק 2000 ",  העוסק בשיחות שקיים נתניהו עם מו"ל ידיעות אחרונות ארנון מוזס .  
ביום שישי נחתם הסכם עד מדינה בין הפרקליטות לבין ארי הרו ,  לשעבר ראש הסגל של נתניהו ,  שאמור למסור מידע נוסף בפרשה ,  וכן בתיק  " 1000 ".  אצל הרו נמצאו ההקלטות שקיימו נתניהו ומוזס ,  ובהם דנו באפשרות לסיקור אוהד יותר ב"ידיעות אחרונות "  תמורת צמצום פעילות  " ישראל היום ". 
מאז חשיפת הפרשה ,  דווח על מתיחות בין אדלסון ולנתניהו .  בחודש שעבר אף פורסמה כותרת בעמוד הראשי של  " ישראל היום ",  שבו הותקף בחריפות נתניהו על טיפול במשבר הר הבית .  יש ראו בכך סימן נוסף לכך שאדלסון סימן כיורשו של נתניהו את השר נפתלי בנט .  
לקריאה נוספת בנושאכניסה ל"משפחת העיתונים "  או ספין - מה עומד מאחורי הכותרת של  " ישראל היום "  נגד נתניהו ? תיק 2000 :  שלדון אדלסון ורעייתו מרים מסרו עדות במשרדי להב 433 
שרת המשפטים איילת שקד אמרה בריאיון לתכנית פגוש את העיתונות בערוץ 2 כי גם אם יוגש כתב אישום נגד נתניהו ,  הוא לא צריך לפרוש . " חוק יסוד הממשלה סעיף 18 מתייחס למצב שראש ממשלה מורשע ובמצב כזה הוא אומר שראש ממשלה צריך להיות מפוטר בסוף ההליך ,  רק לאחר כל הערעורים .  הייתה פסיקה בתקופת דרעי שמדברת על שרים - לא דובר בה על ראש ממשלה .  צריך לדעת שיש הבדל גדול בין שר לראש ממשלה ",  אמרה .  
לדבריה , " יש עוד תהליך ארוך ,  צריך שהמשטרה והפרקליטות ימליצו על כתב אישום ,  צריך שהיועץ המשפטי לממשלה יעשה שימוע ואחר כך גם הוא יחליט להגיש כתב אישום והדרך עוד ארוכה .  בעיתונים רואים כותרות וספקולציות והשערות ,  אבל אנחנו לא נמצאים שם כרגע .  אני חושב שצריך לתת לממשלה לעבוד ולראש הממשלה לעבוד ". 
היא הוסיפה : " צריך לדעת את זה .  אני מקווה שזה יסתיים ללא כתב אישום .  אם נגיע למצב שיוגש כתב אישום יישבו מפלגות הקואליציה ויחשבו מה לעשות בהתאם למה שנלמד .  כרגע אנחנו לא יודעים הרבה ".   

" אדלסון סיפר שנתניהו שוחח עמו על ביטול מוספי הסופ"ש של ישראל היום "
 בחדשות 2 דווח כי המיליארדר היהודי והמו"ל של החינמון אמר בעדותו השנייה בלהב 433 כי ראש הממשלה בדק עמו את האפשרות לצמצום פעילות העיתון - כפי שעלה בהקלטות שיחותיו עם מו"ל ידיעות מוזס ,  שנמצאו אצל עד המדינה ארי הרו

