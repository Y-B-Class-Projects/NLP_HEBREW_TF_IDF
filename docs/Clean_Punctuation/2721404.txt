סקר :  שר הביטחון יעלון - המתחרה העיקרי של נתניהו
20% ממצביעי הליכוד רואים ביעלון את יורשו של יו"ר הליכוד ,  בעוד שבציבור הכללי 16% בלבד חושבים כך .  את המקום השני חולקים סילבן שלום וליברמן .  צפו במהדורה
שר הביטחון משה יעלון הוא המועמד המוביל לרשת את בנימין נתניהו כמנהיג הליכוד - כך עולה מסקר TNS טלסקר עבור וואלה !  חדשות .  על פי הסקר ,  יעלון מגיע למקום הראשון גם בקרב כלל הציבור ,  עם 16% תמיכה ,  וגם למקום הראשון בקרב מצביעי הליכוד ,  עם 20% תמיכה .  מדובר בנתונים מעודדים מאוד עבור שר הביטחון ,  שממצב את עצמו באופן ברור מעל יתר המתחרים :  סילבן שלום שזכה ל- 13.5%אביגדור ליברמן עם 13.4% ,  גדעון סער עם 7% ,  גלעד ארדן עם3.6% וישראל כץ עם 1.3% בלבד .
 הסקר מגיע חודש אחרי הדברים שיוחסו ליעלון ,  שלפיהם אמר בשיחות סגורות כי שר החוץ האמריקני ג'ון קרי הוא  " אובססיבי ".  אמנם יעלון נאלץ להתנצל על הדברים ,  אבל הוא לא הכחיש אותם ולא חזר בו מהם .  עושה רושם שדברים אלה אולי הזיקו למעמדו של יעלון בזירה הבינלאומית ,  אבל שיפרו את מצבו במערכת הפוליטית בישראל .  
למרות שבקרב הציבור הכללי שר האנרגיה והמים סילבן שלום מוביל בפער זעום של 0.1% על שר החוץ אביגדור ליברמן ,  דווקא בקרב מצביעי הליכוד המצב הוא הפוך ,  וליברמן זוכה ל-15.6% תמיכה מול 14.4% לשלום .  מדובר בנתון מפתיע מאוד בהתחשב בעוינות הקיימת במרכז הליכוד כלפי ליברמן .  מאחורי השניים במדינה נמצאים גדעון סער עם 8.1% ,  גלעד ארדן עם 5.2% וישראל כץ עם 1.8% .  
בחודשים האחרונים עלו כמה הצעות להכריז על פירוק השותפות בין הליכוד לישראל ביתנו .  הצעות אלו סוכלו על ידי ראש הממשלה נתניהו ,  והוא מנע ברגע האחרון ,  בצו בית משפט ,  את העלאת הנושא להצבעה בוועידת הליכוד לפני חודשיים .  עם זאת ,  בקרב כלל המצביעים ליברמן זוכה לנתונים טובים יותר באופן משמעותי .  
עוד עולה מהסקר ,  כי השרים גדעון סער ,  גלעד ארדן וישראל כץ ,  הממוקמים במקומות הרביעי ,  החמישי והשישי בהתאמה ,  זוכים לאחוזי תמיכה חד-ספרתיים .  על פי הסקר ,  השלושה ,  שהיו רוצים לראות את עצמם בראשות הליכוד בבוא היום ,  עדיין לא נתפסים בציבור כמועמדים ראויים לתפקיד .
 לפניות לכתב עמרי נחמיאס - omri_n@walla.net.il 
עוד במהדורה :  
דו"ח הועדה לזכויות אדם של האו"ם חושף עדויות מצמררות של פשעים נגד האנושות שמבצעת צפון קוריאה באזרחיה .  עינויים ,  אונס ,  הפלות כפויות והוצאות פומביות להורג - עדויות בגוף ראשון מהתופת של מתקני הכליאה .  
פרופ' דן שכטמן עורר שערורייה כשאמר שבארץ צריך זמרים ,  ולא רק מעדות המזרח .  חגי אוזן ,  מבקר המוזיקה המזרחית של אתר וואלה !  ,  חושב שמשטרת הפוליטקלי קורקט ,  שמזדעקת אחרי כל אמירה ,  היא אלימה ולא רלוונטית .  
סקי ,  סנואובורד וביזאר :  נתוני הרייטינג הגבוהים של ערוץ 20 המשדר את אולימפיאדת החורף בסוצ'י תמוהים לא פחות מענפי הספורט עצמם .  ניסינו להבין למה ,  ולא ממש הצלחנו
התחזית :  הלילה מעונן חלקית עד בהיר ,  מחר התחממות נוספת בעיקר בהרים ובפנים הארץ .  

סקר :  שר הביטחון יעלון - המתחרה העיקרי של נתניהו
20% ממצביעי הליכוד רואים ביעלון את יורשו של יו"ר הליכוד ,  בעוד שבציבור הכללי 16% בלבד חושבים כך .  את המקום השני חולקים סילבן שלום וליברמן .  צפו במהדורה

