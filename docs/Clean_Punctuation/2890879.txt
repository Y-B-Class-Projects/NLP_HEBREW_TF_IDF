הישג לישראל :  נפלה ההצעה המצרית לפיקוח על מתקני הגרעין
בהצבעה בסבא"א התנגדו 61 מדינות ליוזמה לפירוק התכנית של ישראל ,  לאחר מאמץ דיפלומטי ממושך של ישראל .  כל מדינות האיחוד האירופי וארה"ב התנגדו ,  אך רוסיה תמכה .  נתניהו : " מודה לכל המדינות שתמכו "
 כישלון להצעה האנטי-ישראלית בסוכנות הבינלאומית לאנרגיה אטומית :  היוזמה שהעלתה מצרים ,  שלפיה הקהילה הבינלאומית תחל לפקח על אתרי הגרעין של ישראל ותפעל לפירוק התכנית שלה ,  נדחתה על ידי המדינות החברות בסבא"א .  61 מדינות הצביעו נגד ההצעה ,  43 הצביעו בעדה ועוד 33 נמנעו .  זאת לאחר מאמץ דיפלומטי ממושך של ישראל להכשלת ההצעה .
 ההצעה נפסלה בעיקר הודות לכך שכל מדינות האיחוד האירופי הצביעו נגדה ,  כמו גם ארצות הברית .  הודו נמנעה ,  וזאת בהתאם לקו של ממשלתה הנוכחית לנקוט מדיניות נייטרלית ומאוזנת בהצבעות בינלאומיות בנושא ישראל .  לעומת זאת ,  רוסיה הצביעה בעד ההצעה ,  שלושה ימים בלבד לפני ביקורו המתוכנן של ראש הממשלה בנימין נתניהו במוסקבה .
 נתניהו אמר לאחר ההצבעה כי  " שוחחתי באופן אישי עם יותר מ-30 נשיאים ,  ראשי ממשלות ושרי חוץ .  בשיחותיי הסברתי שאין מקום לקיים דיון מסוג זה בעוד שהבעיה העיקרית במזרח התיכון היא ניסיונות ההתחמשות הגרעינית של איראן והצהרותיה הברורות על כוונתה להשמיד את מדינת ישראל .  אני מברך על כך שהפער לטובת ישראל גדל משמעותית מההצבעות בשנים האחרונות .  אני מודה לכל המדינות שתמכו במדינת ישראל ובראשן ארצות הברית ,  אוסטרליה וקנדה ". 

הישג לישראל :  נפלה ההצעה המצרית לפיקוח על מתקני הגרעין
בהצבעה בסבא"א התנגדו 61 מדינות ליוזמה לפירוק התכנית של ישראל ,  לאחר מאמץ דיפלומטי ממושך של ישראל .  כל מדינות האיחוד האירופי וארה"ב התנגדו ,  אך רוסיה תמכה .  נתניהו : " מודה לכל המדינות שתמכו "
 
