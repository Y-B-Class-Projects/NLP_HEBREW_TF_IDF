יישאל על שלוש פרשות :  המשטרה רוצה לחקור את נתניהו בתחילת השבוע
בלהב 433 פנו למשרד ראש הממשלה כדי לתאם חקירה ,  שבה צפוי להישאל נתניהו על תיק בזק ,  פרשת הצוללות וגם פרשת השופטת גרסטל . " לא מגבילים את עצמנו בשאלות ",  אמר גורם במשטרה .  גם שרה נתניהו צפויה למסור את גרסתה בתיק בזק
המשטרה פנתה למשרד ראש הממשלה כדי לתאם חקירה של ראש הממשלה בנימין נתניהו כבר לתחילת השבוע .  גורם במשטרה אמר אמש  ( שבת )  כי בחקירה צפוי להישאל נתניהו בשלושה תיקים שונים - פרשת הצוללות ,  פרשת בזק ובפרשת השופטת הילה גרסטל .  
החקירות הללו מתנהלות על ידי היחידה הארצית למאבק בפשעים כלכליים  ( יאל"כ )  בלהב 433 . " אנחנו לא מגבילים את עצמנו ",  אמר הגורם .  במשטרה מעריכים כי בחלק מן הפרשות ייחקר נתניהו באזהרה .
 עוד בוואלה !  NEWS:מגדל הקלפים קרס :  כשנתניהו ויתר אפילו על יונינתניהו לשרים בפתח ישיבת הקבינט : " עסקים כרגיל"נתניהו הודה לטראמפ על העברת השגרירות : " רגע גדול למדינת ישראל "  
בחקירה ישתתפו גם אנשי הרשות לניירות ערך ,  שהופקדו על פרשת בזק - תיק 4000 בתחילתה ,  וצוות החקירה שיגיע למעון ראש הממשלה יורכב ממספר רב של חוקרים .  הצוות יורכב ממפקד היאל"כ ,  תת-ניצב אלי אסייג ,  ראש המפלג ,  ניצב-משנה יואב תלם ,  וכמה חוקרים שמרכזים את פרשת הצוללות - תיק 3000 - ואת תיקי 4000 וגרסטל .  
טרם נקבע אילו שאלות יישאל נתניהו ,  אך על פי ההערכות ,  הוא יישאל קודם בפרשת בזק ובפרשת גרסטל ,  ורק אחר כך בתיק הצוללות .  
במשטרה מעריכים כי גם שרה נתניהו תידרש למסור גרסתה בתיק 4000 ,  שכן חלק מהפעילות שבוצעה מול אתר וואלה !  NEWS מצדו של היועץ ניר חפץ ,  הנמצא במעצר ,  ומצד גורמים נוספים ,  הייתה קשורה בידיעות עליה ובתמונות שאמורות להחמיא לה .  החוקרים יינסו להבין כיצד פעל המנגנון בתוך משפחת נתניהו ובתוך לשכת נתניהו ומה דחיפות המטלות שניתנו לחפץ ולאנשים נוספים בסוגיה זו .  
אתמול תקף ראש הממשלה לשעבר אהוד ברק את נתניהו ואמר כי  " הפרק שנקרא בנימין נתניהו נגמר ".  ברק השתתף באירוע שבתרבות בחדרה ואמר כי אם נתניהו יילך לבחירות עכשיו  " הציבור לא ייבחר בו ,  הוא יחטוף מפלה מבישה ומביכה ". 
 ( עדכון ראשון :  21:30 )  

יישאל על שלוש פרשות :  המשטרה רוצה לחקור את נתניהו בתחילת השבוע
בלהב 433 פנו למשרד ראש הממשלה כדי לתאם חקירה ,  שבה צפוי להישאל נתניהו על תיק בזק ,  פרשת הצוללות וגם פרשת השופטת גרסטל . " לא מגבילים את עצמנו בשאלות ",  אמר גורם במשטרה .  גם שרה נתניהו צפויה למסור את גרסתה בתיק בזק

