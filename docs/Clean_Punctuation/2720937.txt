שמונה נשים :  הסטייל של נשות המנהיגים
לאורך ההיסטוריה סיפקו נשות נשיאים וראשי ממשלה לא מעט רגעים אופנתיים מרשימים .  לרגל ולנטיינס דיי 2014 ,  קבלו את מצעד הרעיות - משרה נתניהו ועד קרלה ברוני
שרה נתניהו מפגינה בשבוע האחרון את השינוי האופנתי שעברה .  שיערה של הפסיכולוגית ורעיית ראש הממשלה בנימין נתניהו הובהר ועוצב מחדש בקווים עכשוויים על ידי מעצב השיער ז'אן כהן .  בחירת הבגדים משקפת את גזרתה החדשה והדקה יותר ,  כיאה למי שמתלווה לבעלה בנסיעות לחו"ל ומסייעת לו באירוחם של מנהיגים מהעולם .  
מישל אובמה בשמלה של קרולינה הררה במפגש בין נשיא צרפת ,  פרנסואה הולנד ,  לבעלה ,  נשיא ארצות הברית ברק אובמה ,  באחת ההופעות המרשימות ביותר אי פעם .  אובמה הפגינה השבוע יכולת לשדך בין סגנון מאופק לבין בחירת צבעים עכשווית .  
ג'קי קנדי בהופעה שנכנסה להיסטוריה .  לא רק משום שחליפת השאנל התאימה לה כל כך ,  אלא שזו הייתה גם מערכת הלבוש אותה לבשה ביום רצח הנשיא קנדי .  
בשנת 2004 הפתיעה לורה בוש בצילום חג מולד סטנדרטי עם שמלה מרשימה באדום עמוק ,  שחשפה מחשוף עמוק לא פחות עם זאת ,  מדובר באחת ההופעות המוצלחות יותר של אשת הנשיא דאז ,  ג'ורג' וו בוש ,  שבדרך כלל נודעה בטעם שמרני במיוחד .  
לכאורה רק ארוחת צהריים רשמית בספרד ,  אבל ההופעה הקוקטית של קרלה ברוני מ-2009 מוכיחה מדוע היא נחשבת לאשת הנשיא המסוגננת מכולן .  בחירה מדוייקת של גוון ,  וגזרה המבליטה בעדינות קו הכתפיים .  נעלי החתלתולה השלימו מראה אלגנטי אך לא בוגר מדי .  
אימלדה מרכוס ,  אשת שליט הפיליפינים פרדיננד מרקוס ,  אמנם נודעה באוסף נעליים ענק שעורר את זעמם של תושבי מדינתה ,  אבל כפי שאפשר לראות בתמונה הזו מתחילת שנות ה-70 ,  היה לה טעם משובח גם בכל מה שקורה מעל לרגליים .  שמלת משי מקושטת היא לפעמים כל מה שצריכה מי שהייתה בצעירותה מלכת היופי של עירה .  
להילרי קלינטון אין רגעי אופנה רבים  ( למעשה ,  אין לה רגעי אופנה של ממש כמעט בכלל )  ,  אבל הנה הוכחה משנת 2009  ( אחרי שביל קלינטון כמובן סיים את תפקידו כנשיא ,  וכשהיא כבר התמנתה לשרת החוץ בממשל אובמה )  לכך שקצת צבע יכול לשנות את התמונה .  הבלייזר האדום אמנם כבד ושמרני ,  אבל בחירת הגוון העז יצרה חיוניות שבדרך כלל נפקדת מההופעות הציבוריות שלה .  
ננסי רייגן ,  אשת הנשיא רונלד רייגן ,  באחת התמונות היפות שלה אי פעם .  לצידה אמנם הנסיכה דיאנה היפהפיה ,  אבל רייגן היא זו שסוחפת את הרגע עם שמלה מופלאה ומקושטת בלבן .  אחת מנשות הנשיא האלגנטיות שידעה ארה"ב .  

שמונה נשים :  הסטייל של נשות המנהיגים
לאורך ההיסטוריה סיפקו נשות נשיאים וראשי ממשלה לא מעט רגעים אופנתיים מרשימים .  לרגל ולנטיינס דיי 2014 ,  קבלו את מצעד הרעיות - משרה נתניהו ועד קרלה ברוני

