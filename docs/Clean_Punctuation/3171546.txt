נתניהו לראשי סיעות הקואליציה : " מעוניין להמשיך כמעט עד סוף הקדנציה "
 ברקע ההכנות לדיונים בחוק הגיוס ובחוק הלאום אמר נתניהו לשותפיו לממשלה כי הקואליציה  " מצויינת ",  והפיג חלק מהחשש מהקדמת הבחירות כעת .  בישיבת הממשלה האשים כחלון את נתניהו בעיכוב רפורמת החשמל : " גם אם תהיה ראש ממשלה עוד 20 שנה לא תעשה שום דבר "
 ראש הממשלה בנימין נתניהו הצהיר היום  ( ראשון )  בישיבת ראשי הקואליציה כי בכוונתו  " ללכת עם הקואליציה כמעט עד סוף הקדנציה "  - כשהוא מדגיש את המילה כמעט .  יחד עם זאת אמר נתניהו כי בעיניו מדובר ב"קואליציה מצויינת ". 
האמירה של נתניהו בישיבת ראשי הקואליציה לפיה הוא רוצה להמשיך עם הקואליציה  " כמעט "  עד הסוף מפיגה את החשש מכך שהמשברים סביב חוק הגיוס וחוק הלאום עשויים להוביל לבחירות לפני יציאת הכנסת לפגרה בעוד כשבועיים .  לפי ההערכה ,  הממשלה תפנה לבג"ץ כדי לקבל ארכה להשלמת חוק הגיוס בקריאה שנייה ושלישית .  יחד עם זאת ,  בכירים בקואליציה מעריכים כי אחרי החגים ,  לאחר שובה של הכנסת מפגרה באוקטובר ,  נתניהו ירצה להוביל לבחירות מוקדמות שייערכו בחודשים הראשונים של 2019 .
 במהלך הישיבה עדכן שר התיירות יריב לוין כי גיבש הבנות בחוק הלאום עם רוב מרכיבי הקואליציה . " נותרו עוד כמה קצוות פתוחים שצריך לסגור בנושא הזה לקראת הצבעה ביום שני הבא ",  אמרו בליכוד .  נתניהו אמר לראשי הקואליציה כי  " החוק הזה חשוב לנו ,  כמו שיש חוקים שחשובים לכם .  אני מכבד את זה ותכבדו גם אתם כי החוק הזה חשוב לנו מאוד ". 
עוד בוואלה !  NEWS :" מאבק נגד הזמן - והמים ":  מבצע חילוץ הנערים נמשך תחת גשם כבד"רציתי להגיד תודה ":  הפוסט של לפיד על בתו שריגש את הרשתחורבן כבד ואלפי עצורים :  השבת השחורה שוותיקי היישוב לא שוכחים 
מוקדם יותר תקף שר האוצר משה כחלון את נתניהו בדיון בישיבת הממשלה ברפורמה בחברת החשמל .  נתניהו הורה לקדם את חוק בוררות חובה במקביל לקידום הרפורמה ובתגובה התפרץ כחלון לדבריו והאשים אותו בהערמת קשיים מכוונת . " אתה תאורטיקן ,  הולך ומדבר ונותן לנו לעשות ",  אמר כחלון . " גם אם תהיה ראש ממשלה עוד 20 שנה לא תעשה שום דבר ".  נתניהו השיב לכחלון כי הדבר אינו נכון וכי לא היה רוב בקואליציה לחוק בוררות חובה ולכן הוא הנחה לקדמו כעת .
 עוד לפני העימות עם כחלון ,  צצו בדיון מחלוקות בין שר האנרגיה יובל שטייניץ וראש הממשלה וראש הסגל של ראש הממשלה ,  יואב הורביץ .  הורביץ ונתניהו הביעו חשש שעובדי חברת החשמל ימנעו את ביצוע הרפורמה ,  ושטייניץ בתגובה הגן בחירוף נפש עליה ואמר שמדובר ברפורמה  " בטוחה יותר "  מכל רפורמה אחרת .  זאת מכיוון שהיא מעוגנת בחקיקה וכן באבני דרך המחייבים את עובדים להיות מחויבים לקידומה .  בסופו של דבר למרות הסתייגויות נתניהו החוק אושר בממשלה ויובא מחר  ( שני )  לאישור הכנסת .  
אתמול אמר כחלון בתוכנית  " פגוש את העיתונות "  כי הוא מעריך שהבחירות יתקיימו  " בתחילת 2019 ,  כנראה במרץ ".  להערכה שלו שותפים בכירים רבים בקואליציה שמעריכים כי נתניהו אכן מעוניין להקדים את הבחירות ממועדן המקורי ,  אך הוא ימתין עם הנעת המהלך לחזרת הכנסת מפגרה באוקטובר הקרוב כך שהבחירות יתקיימו בחודשים ראשונים של השנה .  יחד עם זאת ,  נתניהו הציב שני תנאים לשותפות הקואליציה בשבועות האחרונים - אישור חוק הגיוס ואישור חוק הלאום - ואם הוא מעוניין ליצור משבר יזום שיוביל לבחירות ,  לוחות הזמנים הדחוקים ואי ההסכמות הנוכחיות סביב החוקים מאפשרים לו נקודת יציאה .  
כמעט כל שותפותיו של נתניהו לקואליציה מתנגדות לבחירות בעת הזו ,  ולפי ההערכה ,  ראש הממשלה יעדיף ללכת למהלך כזה בהסכמה איתן .  ואולם ,  אם בכל זאת גמלה בלבו ההחלטה ,  לוחות הזמנים קובעים שהשבוע זו כמעט ההזדמנות האחרונה כדי להניע משבר פוליטי שיוביל לבחירות עד יציאת הכנסת לפגרה ב-18 ביולי .  
בשבוע שעבר הכנסת אישרה בקריאה ראשונה את חוק הגיוס ,  אך לסיעות החרדיות יש דרישות לשינויים מהותיים בחוק כתנאי לאישורו בקריאה שנייה ושלישית .  בפני הקואליציה עומדת האפשרות לפנות לבג"ץ ולבקש ארכה כדי לאפשר מרווח זמנים שיאפשר להגיע להסכמות ,  אך נתניהו הבהיר בשבועות האחרונים כי הוא מעונין להשלים את החקיקה עד סוף המושב .  
ביהדות התורה קיימים חילוקי דעות משמעותיים סביב השאלה אם יש לקדם את חוק הגיוס עוד במושב הנוכחי או לבקש ארכה מבג"ץ כדי שהחוק שמעניק פטור לחרדים מגיוס לצה"ל לא ייפקע ואלפי חרדים יהיו מחויבים בגיוס .  באגודת ישראל ,  הפלג החסידי שבראשו עומד סגן השר יעקב ליצמן מעוניינים לדחות את קידום החוק בכמה חודשים ,  ואילו בדגל התורה ,  הפלג הליטאי שבראשו עומד ח"כ משה גפני מתעקשים על קידום החוק בשבועיים הקרובים עד סוף המושב .
 הדרישה של ליצמן ושאר חבריו לסיעה עלולה להתפתח לכדי משבר קואליציוני ,  לאור התנגדותו של ראש הממשלה לבקש ארכה מבג"ץ .  נתניהו אמר לשותפיו החרדים לפני כשבועיים כי הוא  " מעוניין לסיים עם הסאגה הזו בהקדם ",  כלשונו .  עד כה בסיעות החרדיות לא התקבלה החלטה רשמית כיצד לנהוג אך בקואליציה מעריכים כי גברו הסיכויים לכך שיבקשו ארכה מבג"ץ .  
במקביל לקלחת סביב חוק הגיוס ,  בשבוע שעבר נתניהו החזיר את חוק הלאום לחיינו ,  כשהודיע שהוא מעונין להשלים את החוק ,  שאושר בקריאה ראשונה בתחילת המושב ,  גם כן עד יציאת הכנסת לפגרה .  שר התיירות יריב לוין קיים בשבוע שעבר שיחות עם הסיעות על החוק ובישיבה הוא צפוי לעדכן את ראשי הקואליציה בפערים שעוד נותרו נסו להגיע להסכמות .  בכירים במערכת הפוליטית הביעו חשש בשבוע שעבר שההנחיה של נתניהו לקדם את החוק השנוי במחלוקת נועדה לתת לו תירוץ נוסף לייצר משבר ,  אטרקטיבי יותר מהנושא של הגיוס שהציבור מבין אותו פחות .
  ( עדכון ראשון :  7:43 )  

נתניהו לראשי סיעות הקואליציה : " מעוניין להמשיך כמעט עד סוף הקדנציה "
 ברקע ההכנות לדיונים בחוק הגיוס ובחוק הלאום אמר נתניהו לשותפיו לממשלה כי הקואליציה  " מצויינת ",  והפיג חלק מהחשש מהקדמת הבחירות כעת .  בישיבת הממשלה האשים כחלון את נתניהו בעיכוב רפורמת החשמל : " גם אם תהיה ראש ממשלה עוד 20 שנה לא תעשה שום דבר "
 
