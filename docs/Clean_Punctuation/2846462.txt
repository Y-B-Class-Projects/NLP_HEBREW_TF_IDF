עודה אישר שנתניהו הזמין אותו לפגישה :  לא נסכים ליח"צ
יו"ר הרשימה המשותפת איימן עודה אישר הערב  ( רביעי )  את הפרסום בערוץ 2 לפיו ראש הממשלה הזמין אותו לפגישה . " נתניהו אכן הזמין אותי היום לפגישה במועד לא ידוע ",  אמר . " כפי שכבר אמרתי בעבר ,  אנו ברשימה המשותפת ,  נסכים להיפגש עם כל מי שירצה להיפגש איתנו כולל נתניהו .  אבל זאת לא תהיה פגישת נימוסים או היכרות ,  אנחנו נגיע לראש הממשלה עם דרישות ברורות שהראשונה שבהם היא הפסקה מיידית של כל הריסות הבתים ,  הכרה בכפרים הבלתי מוכרים בנגב ויישום מיידי של תכנית מפורטת לשוויון מלא לאוכלוסייה הערבית .  הייתי רוצה לקוות שנתניהו מבין את הטעויות הקשות שהוא עשה בתקופה האחרונה אך נראה שכהרגלו ,  מדובר רק בעבודה קוסמטית ותקשורתית .  לשכתו דואגת להדליף את דבר הפגישה לתקשורת עוד לפני שאפילו נקבע מועד לקיומה .  אנחנו רוצים פגישת עבודה ולא פגישת יחסי ציבור ".  

עודה אישר שנתניהו הזמין אותו לפגישה :  לא נסכים ליח"צ
nan
