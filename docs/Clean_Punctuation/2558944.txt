לאחר חצי שנה :  מונה מנהל למערך הדוברות של נתניהו
המנהל החדש ,  רפי שמיר ,  עבד באגף הדוברות במשרד .  כפי שהעלתה בדיקת וואלה !  חדשות ,  מי שעסק בדוברות בחודשים האחרונים היה ראש המערך הקודם ,  המכהן גם כראש מערך ההסברה הלאומי
אחרי קרוב לחצי שנה באיוש חסר ,  הודיעה אתמול  ( חמישי )  לשכת ראש הממשלה ,  בנימין נתניהו ,  על מינוי מנהל קבוע למערך התקשורת והדוברות במשרדו .  ראש מערך ההסברה הלאומי ,  לירן דן ,  הודיע כי החליט למנות את רפי שמיר ,  שעד כה עבד באגף התקשורת של המשרד ,  לנהל את מערך התקשורת והדוברות של נתניהו .  
מאז פברואר האחרון פועל מערך הדוברות והתקשורת של נתניהו בהרכב חסר ,  שכן דן - ששימש כמנהל המערך - מונה למנהל מערך ההסברה הלאומי במקומו של יועז הנדל ,  וטרם מונה במקומו איש צוות בכיר שינהל את מערך הדוברות האמון על הפעילות השוטפת של ראש הממשלה .  כעת ,  שמיר ,  שעבד בעבר בעיריית ירושלים ובשגרירות בריטניה בישראל והגיע ללשכת נתניהו לפני כשנה וחצי ,  ימונה למנהל אגף התקשורת והדוברות .
 בתחילת השבוע פורסמה בוואלה !  חדשות בדיקה בנושא היערכות מערך ההסברה הלאומי - הגוף במשרד ראש הממשלה האמון על הובלת מדיניות ההסברה הישראלית - לגבי תקיפה ישראלית באירן ,  ויישומן של שורה של המלצות של מבקר המדינה לגבי הצורך בחיזוק המערך .  בבדיקה נחשף כי בניגוד להמלצות ברורות של המבקר ,  זה למעלה משנה לא כינס מטה ההסברה הלאומי ,  הגוף הביצועי במערך האחראי על ההסברה הישראלית בשגרה ובחירום ,  אף דיון אינטגרטיבי מיוחד בנושא אירן בהשתתפות כלל גורמי ההסברה הישראליים הרשמיים .  
כמו כן ,  מאז אפריל שימש דן כראש מערך ההסברה הלאומי ,  אך לא מונה במקומו מנהל למערך הדוברות ,  ודן המשיך לעסוק בעיקר בדוברות השוטפת של ראש הממשלה - בניגוד להמלצות ברורות של המבקר על כך שבראש מערך ההסברה צריך לעמוד גורם מקצועי סמכותי ,  שיעסוק במשרה מלאה בנושא ההסברה ולא יעסוק במקביל בניהול השוטף של תקשורת ראש הממשלה .  הדבר אף עומד בניגוד להתחייבות שנתן נתניהו עצמו למבקר על הובלת שינוי מבני במערך .  בלשכת ראש הממשלה סירבו אז להתייחס לבדיקת וואלה !  חדשות ,  אך הדגישו כי המלצותיו של מבקר המדינה נלמדו לעומק ומיושמות בפועל ,  ובכלל זה גם הוסיפו כי בקרוב ימונה מנהל למערך התקשורת והדוברות .  אתמול ,  כאמור ,  מונה שמיר לתפקיד .
 אגף התקשורת של נתניהו היה אחת מהזירות הפחות יציבות בשלוש השנים האחרונות ,  כשדן משמש למעשה יועץ התקשורת הרביעי שלצדו של נתניהו .  דן מונה לתפקיד באפריל האחרון ,  לאחר שקודמו  הד"ר יועז הנדל ,  עזב בעקבות מעורבותו בפרשת נתן אשל .  לפני הנדל - כיהנו בתפקיד ראש מערך ההסברה הלאומי ניר חפץ ,  היום עורך  " מעריב ",  וגידי שמרלינג ,  כיום דובר עיריית תל אביב .  
לקריאה נוספתדיון בהסברה בנושא האירני : " להיערך למשבר הבא"בדיקה :  ההסברה הישראלית לא ערוכה לתקיפה באירן
לפניות לכתבת :  tal_sh@walla.net.il
 ( עדכון ראשון :  22:35 )  

לאחר חצי שנה :  מונה מנהל למערך הדוברות של נתניהו
המנהל החדש ,  רפי שמיר ,  עבד באגף הדוברות במשרד .  כפי שהעלתה בדיקת וואלה !  חדשות ,  מי שעסק בדוברות בחודשים האחרונים היה ראש המערך הקודם ,  המכהן גם כראש מערך ההסברה הלאומי

