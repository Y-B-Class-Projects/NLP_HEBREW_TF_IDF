כיצד פוטרה לילך ויסמן מגלובס ? 
פיטוריה של הכתבת הפוליטית אחרי תשע שנים מוצלחות בעיתון מעלים תהיות באשר להליך הפיטורים .  התהיה גוברת כאשר מנגד ,  מתברר כי יש עובדים שכבר קיבלו זימון לשימוע  ולפתע קיבלו הצעה לחזור ולקבל העלאה
על רקע הכאוס וחוסר התיאום בין הגורמים השונים בעיצומו של הליך הקיצוצים רבים הופתעו אתמול מהבשורה על פיטוריה של הכתבת הפוליטית לילך ויסמן אחרי תשע שנים בעיתון .  המנהל הישיר של ויסמן ,  עורך החדשות אלי ציפורי ,  כך מתברר ,  לא ידע על הפיטורים דבר .  במשך שנים הוא והעורך הראשי חגי גולן לא החליפו ביניהם מילה ורק בשבוע האחרון חזרו השניים לשוחח .  ובכל זאת ,  כך נודע לוואלה ברנז'ה ,  ציפורי לא עודכן בפרטים .
 עם פיטוריה של ויסמן עלתה הטענה בקרב עיתונאים מגלובס ומכלי תקשורת אחרים לפיה הרקע נעוץ ביחסיה עם רה"מ ושר התקשורת בנימין נתניהו וסביבתו הקרובה .  ויסמן עצמה אף רמזה על כך בדף הפייסבוק שלה ,  וכתבה : " למרות שגלובס בחר להיפרד רק מכתבת אחת  ( אני !  )  מכל מחלקת החדשות ,  אני שלמה לחלוטין עם האופן שבו בחרתי לסקר את בית הנבחרים ואת הפוליטיקה הישראלית ,  גם אם מושאי הסיקור שלי היו לעיתים מרוצים פחות .  במבט לאחור ,  לא הייתי משנה את דרכי ואיני מתחרטת על אף מילה שכתבתי .  אני רואה בעיתונות שליחות ,  ועשיתי ככל יכולתי לעמוד במשימה שראיתי לנגד עיניי ". 
בהמשך הפוסט הוסיפה : " התקשורת הישראלית נמצאת במשבר ,  לא רק כלכלי .  הביקורת הופכת לקשה יותר ולמסוכנת יותר למסקרים ,  הבעת הדעה איננה חופשית כבעבר וגם אם היא ניתנת ,  עלול להיות לה מחיר .  מוטלת עלינו העיתונאים החובה להמשיך לסקר וגם לבקר היכן שצריך ,  כי את הדין וחשבון האמיתי שלנו עלינו לתת לקוראים ולציבור ולא למושאי הסיקור ".  

ויסמן נחשבת לאחת העיתונאיות הבולטות והמוערכות בגלובס .  בחודשיים האחרונים הופיעו בעמוד השער של העיתון לפחות 16 ידיעות שעליהן היא חתומה .  תחום הסיקור שלה ,  פוליטיקה ובית הנבחרים ,  בהכרח משפיע על הכלכלה ובעיתון לא מתכוונים לוותר עליו .  הוא חלק מהליבה שבה מתכוונים להתמקד בגלובס .  גבה נוספת הורמה במסדרונות העיתון נוכח העובדה כי מסתמן שתחום הסיקור של ויסמן יחולק ככל הנראה בין מספר כתבים .
 ויסמן בלטה לא רק בכותרות שהצליחה לספק לעיתון ,  אלא גם במערכת היחסים העדינה שלה עם משפחת נתניהו .  היא זו שחשפה בין היתר ,  את חשבון הבנק שניהל במקלט המס באי ג'רזי וכתבה לא פעם על הנסיעות של בני משפחת נתניהו .
 לדברים היו ככל הנראה השפעה :  לוואלה ברנז'ה נודע כי בראש השנה האחרון ,  רגע לפני ביטול הראיונות ,  הסכים נתניהו להתראיין לגלובס אולם על פי גורם בעיתון ,  לוויסמן הודיעו כי היא לא תהיה זו שתקיים את הראיון .  שלא כמו בערוץ 10 שבו העניקו במקרה דומה לכתב והפרשן הפוליטי רביב דרוקר גיבוי וביטלו את הראיון ,  בגלובס הוחלט כי את הראיון יקיימו עורך העיתון חגי גולן יחד עם הכתבת סטלה קורין ליבר .  בסופו של דבר הראיון לא התקיים ,  לאחר שרה"מ ביטל את הראיונות המתוכננים לחג .
 פיטוריה גם העלו את השאלה עד כמה הם קשורים לעובדה שכעת הבעלים אליעזר פישמן שנתון לחובות עתק בסכום של 4.5 מיליארד שקלים ,  מבקש לרצות את רה"מ ושר התקשורת .  מנגד ,  טוען גורם בכיר בעיתון כי הרקע להחלטה לפטר את ויסמן נעוץ בעובדה שהתמקדה רק בפוליטיקה ולא בפוליטיקה וכלכלה ,  כמתבקש בעיתון כלכלי .  אותו גורם הוסיף כי ממילא נושאים רבים בתחום הכלכלה הועברו לטיפולם של כתבים אחרים משום שויסמן התעקשה להתמקד בתחום הפוליטי בלבד .  

פיטוריה של ויסמן העלו ביקורת גם על האופן שבו נעשה הליך הקיצוצים . " חגי גולן ואלי ציפורי לא מדברים ביניהם כבר שנים ,  והתחושה היא שהפיטורים נעשו מעל לראשיהם ,  וכשהם גילו שיש עובדים חיוניים שיעזבו אותם ,  הם החלו לחזר אחריהם ",  מספר אחד מהעיתונאים בגלובס , " התוצאה היא שבהליך שנועד להביא לקיצוצים יש עובדים שיקבלו העלאה בשכר ". 
חוסר התיאום בכל הנוגע למפוטרים החל לפני כשבועיים .  לאחר ההפגנה מול ביתו של הבעלים אליעזר פישמן ,  שלחה הנהלת העיתון זימונים לשימוע לפני פיטורים לעובדים רבים .  השימועים נעצרו לאחר שארגון וועד העיתונאים פנו לבית הדין לעבודה ,  שהורה לצדדים לחזור למו"מ .  תוך זמן קצר הושגו הסכמות ,  נחתם הסכם קיבוצי והליך הפרישה מרצון יצא לפועל .  אלא שאז עובדים רבים ,  שנחוצים לעיתון ושלא הייתה כל כוונה לפטר אותם ,  החליטו לפרוש . " מעצם זה שפעם הראשונה הם קיבלו זימון לשימוע לפני פיטורים הם החליטו לעזוב ,  ואז התחיל איתם משא ומתן וביקשו מהם להישאר בתמורה להעלאה בשכר למרות שכל המהלך הזה נועד בכלל לקצץ בהוצאות ובשכר .  יש רשימה ארוכה של אנשים שאמורים היו להיות מפוטרים ופתאום הבינו בעיתון שהם נחוצים ",  מספר עובד אחר .  
העובדים מצביעים על רשימה של מספר עיתונאים שזומנו לשימוע לפני פיטורים ולאחר מכן נקראו לשיחה עם גולן וציפורי שביקשו מהם להישאר .  במקרים אחרים כך לדברי גורמים מתוך העיתון ,  הוחלט שעיתונאים שפרשו לא יוחלפו על ידי עיתונאים שמעוניינים להישאר בעיתון והעורכים תרים אחרי מועמדים אחרים . " יש פה בלגן שלם ",  אומרים העובדים שמצביעים על תחושת הכאוס והבלבול ובעיקר פגיעה מהאופן שבו נוהגת ההנהלה .
 ועל רקע השימועים והפיטורים שבוטלו ,  העובדים שהוחזרו או שהתבקשו להישאר ,  ממשיכים עובדים לתהות מדוע גם שכרם של העורכים והמנהלים הבכירים לא קוצץ .  הטענה שעלתה יותר מפעם אחת במהלך הפגישות בין נציגי העיתונאים להנהלה מעוררת את זעמם של העובדים .  באחת הפגישות התייחס לנושא מנכ"ל העיתון איתן מדמון שהסביר כי קיצוץ בשכר המנהלים ,  בדומה לקיצוץ שנעשה בערוץ 10 ,  אינו יעיל כלל שכן השכר בגלובס נמוך בהרבה משכר המנהלים וטאלנטים בערוץ .  בכל זאת ,  לא מעט עובדים תוהים האם לא היה ראוי שחלק מחברי ההנהלה שעלות שכרם על פי הערכות מסתכמות בעשרות אלפי שקלים לחודש ,  יעניקו דוגמה אישית ויקצצו משכרם .  

מעיתון גלובס נמסר לוואלה ברנז'ה בתגובה לפיטוריה של ויסמן כי  " במסגרת התכנסות לתחומי הליבה ,  בכוונת העיתון לבטל ולא לאייש משרה של כתב פוליטי בזמן הקרוב .  מסיבה זו זומנה ויסמן לשימוע ".  
" שום לחץ ,  משום מקום שהוא ,  ישיר או עקיף ,  מכל סוג שהוא ,  לרבות  ( ולא רק )  מלשכת ראש הממשלה או מי מטעמו .  לא בשמם הישיר ולא באמצעות צד ג' כלשהוא ,  לא הופעל על גלובס ביחס להחלטה לגבי זימון ויסמן לשימוע .  למען הסר ספק ,  לא בימים האחרונים ,  לא בחודשים האחרונים ולא בשנים האחרונות  ( ובמילים אחרות  אף פעם )  .  לא לחץ ,  לא בקשה ,  לא פניה ,  ולא שום דבר מעין זה .  לחץ או פניה שכזו לא היו לאיש מעורכי או מנהלי גלובס ".  
בתגובה לכך שרה"מ דרש שהראיון עמו לא ייעשה על ידי ויסמן נמסר : " החלטות לגבי מראיינים ,  נקבעות על ידי העורכים הרלבנטיים ,  בהתייחס למיקום פרסום הראיון ,  התחום אליו הוא נוגע ,  אופיו ושיקולים תוכניים נוספים שכולם מערכתיים ". 
בנוגע לעובדים שלאחר שזומנו לשימוע לפני פיטורים ולאחר מכן התבקשו להישאר בעיתון ,  נמסר : " זימון לשימוע  משמעותו ,  זימון לשיחה ,  בה עולות הסיבה לזימון ,  ובמקביל מועלות מצד העובד ,  נקודות חשובות ורלוונטיות ,  לקבלת ההחלטה ביחס להמשך עבודתו .  שימוע יסודי ,  עשוי לשנות החלטה או לנסות ולמצוא פתרונות או דרכים על מנת לשנות את אופי ההחלטה .  זו בדיוק מטרת הזימון לשיחת השימוע ". 
כמו כן נמסר בנוגע לטענה כי רשימת המפוטרים גובשה ללא תיאום עם העורכים : " ההחלטות לגבי הזימונים לשימוע ,  התקבלו על ידי העורכים והמנהלים הרלוונטיים .  הליכי הזימונים לשימוע והשימועים בהתאם להסכם ההבראה החלו רק השבוע ועדיין בעיצומם ". 
בנוגע לשאלה מדוע הבכירים אינם מקצצים בשכרם ,  נמסר : " מטעמי צנעת הפרט ,  לא נתייחס לגבי שכרם של בעלי תפקידים בגלובס .  בכל זאת נציין כי שכר הבכירים בגלובס נמוך משמעותית ממקביליהם בכלי תקשורת דומים אחרים ".  

כיצד פוטרה לילך ויסמן מגלובס ? 
פיטוריה של הכתבת הפוליטית אחרי תשע שנים מוצלחות בעיתון מעלים תהיות באשר להליך הפיטורים .  התהיה גוברת כאשר מנגד ,  מתברר כי יש עובדים שכבר קיבלו זימון לשימוע  ולפתע קיבלו הצעה לחזור ולקבל העלאה

