בניגוד להבטחתו :  טראמפ דחה את העברת שגרירות ארה"ב לירושלים
נשיא ארה"ב חתם על הצו הדוחה בחצי שנה את אחת מהבטחות הבחירות המרכזיות שלו ,  אך בבית הלבן הבהירו כי הצעד הוא כחלק מהניסיון לחדש את המו"מ . " השגרירות תעבור ,  זה רק שאלה של מתי ",  נמסר .  נתניהו : " השגרירויות צריכות להיות בירושלים "
 נשיא ארצות הברית דונלד טראמפ חתם היום  ( חמישי )  על הצו המעכב בחצי שנה נוספת את העברת השגרירות האמריקנית מתל אביב לירושלים ,  על אף שזאת הייתה אחת מהבטחות הבחירות המרכזיות שלו .  זאת ,  לפי הבית הלבן ,  במטרה לאפשר לתהליך השלום עם הפלסטינים להצליח .  החתימה על הצו הגיעה שעות ספורות לפני תום המועד הקבוע בחוק ,  ולולא חתם טראמפ על הצו ,  על מחלקת המדינה היה לפתוח בתהליכים להעברת השגרירות .   מהבית הלבן נמסר כי למרות דחיית העברת השגרירות ,  זאת רק שאלה של  " מתי ",  ולא  " אם "  עד שמהלך זה אכן יתבצע .  בהצהרה שנמסרה נאמר כי  " אין לראות בצעד הזה נסיגה מתמיכתו האיתנה של טראמפ בברית עם ישראל ".  לפי הבית הלבן , " טראמפ קיבל את ההחלטה כדי להגדיל את הסיכויים למשא ומתן מוצלח בין ישראל לפלסטינים ומלא את התחייבותו להגן על האינטרסים הלאומיים של ארצות הברית ". 
מלשכתו של ראש הממשלה בנימין נתניהו ,  שטוען כי העברת השגרירות דווקא תקדם את השלום ,  נמסר כי  " עמדתה העקבית של ישראל היא שהשגרירות האמריקנית כמו שאר השגרירויות צריכה להיות בירושלים ,  בירתנו הנצחית ".  עוד נמסר כי  " קיום שגרירויות מחוץ לבירה מרחיק את השלום מכיוון שהוא תורם להחייאת האשליה הפלסטינית ,  שלעם היהודי ולמדינתו אין קשר לירושלים ".  
עם זאת ,  בלשכתו של ראש הממשלה הדגישו כי על אף האכזבה מאי-העברת השגרירות בעת הזאת , " ישראל מעריכה את דברי הידידות של הנשיא טראמפ ומחויבותו להעברת השגרירות בהמשך ". 
לקריאה נוספת בנושאבכירים בממשל ארה"ב לטראמפ :  אל תכיר בירושלים כבירת ישראללא מחכה לטראמפ :  קוסטה ריקה נוטה שלא להחזיר את השגרירות לי-ם 
בהתאם לחוק שעבר בקונגרס ב-1995 ,  ירושלים היא בירת ישראל והשגרירות צריכה לעבור לשם .  עם זאת ,  נשיאי ארצות הברית מאז ועד היום נמנעו מלחתום על יישומו של החוק .  מכיוון שמדובר בהתערבות של הקונגרס ביחסי החוץ של הממשל ,  ניתנה לנשיאים ההזדמנות לדחות את יישום המעבר בחצי שנה בכל פעם ,  וכך עשו קודם לכן הנשיאים ביל קלינטון ,  ג'ורג' בוש וברק אובמה .  
העברת השגרירות לירושלים היתה אחת מהבטחות הבחירות המשמעותיות של טראמפ לקהילה היהודית במהלך קמפיין הבחירות שלו .  הוא התחייב בוועידת אייפאק בשנה שעברה כי אם ייבחר ,  הוא יעביר את השגרירות אל ירושלים ,  אותה כינה  " הבירה הנצחית ".  הוא השמיע הבטחות נחרצות ברוח דומה גם לאחר פגישתו עם ראש הממשלה בנימין נתניהו בחודש ספטמבר שעבר במגדל טראמפ .  יש לציין כי פוליטיקאים רבים בעבר כללו את ההבטחה הזו בקמפיינים שלהם ,  אולם כאמור עד כה השגרירות נותרה בתל אביב .
 מאז נבחר טראמפ לתפקידו ,  הוא שב ואמר כי הוא  " בוחן ברצינות "  את העברת השגרירות בכל פעם שנשאל על כך ,  אולם היום החליט להצטרף לשלושת קודמיו בתפקיד ולדחות את ההחלטה .
  ( עדכון ראשון :  16:53 )  

בניגוד להבטחתו :  טראמפ דחה את העברת שגרירות ארה"ב לירושלים
נשיא ארה"ב חתם על הצו הדוחה בחצי שנה את אחת מהבטחות הבחירות המרכזיות שלו ,  אך בבית הלבן הבהירו כי הצעד הוא כחלק מהניסיון לחדש את המו"מ . " השגרירות תעבור ,  זה רק שאלה של מתי ",  נמסר .  נתניהו : " השגרירויות צריכות להיות בירושלים "
 
