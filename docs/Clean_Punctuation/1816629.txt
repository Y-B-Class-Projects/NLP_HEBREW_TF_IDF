 " סדר "  מול מעון רה"מ : " גם לגלעד מגיע לחגוג "
 בני משפחתו של החייל החטוף גלעד שליט עשו את ערב הסדר מול מעונו של ראש הממשלה בנימין נתניהו בירושלים על מנת להזכיר לו שגם גלעד רוצה לחגוג את הסדר .  שליט מוחזק בשבי 1,758 ימים
בעוד מרבית תושבי ישראל התאספו הערב  ( שני )  מול שולחן הסדר ,  התייצבו בני משפחתו של החייל החטוף גלעד שליט מול מעונו של ראש הממשלה בנימין נתניהו בירושלים . " אנחנו כאן כדי להזכיר לראש הממשלה שאחרי חמש שנים בשבי חמאס מגיע גם לגלעד לחגוג את הפסח עם משפחתו כפי שמגיע לראש הממשלה ולשאר אזרחי ישראל ",  אמרו בני המשפחה .  גלעד נמצא בשבי חמאס כבר 1,758 ימים .  מאות אזרחים הגיעו לאוהל המשפחה על מנת לחזק את ידיהם .
 הבוקר ביקר נשיא המדינה שמעון פרס במאהל המשפחה בירושלים . " אני מרגיש את עצמי בצד של הממשלה ,  לא מולה אלא איתה .  אני אופטימי שנראה את גלעד חי ,  בריא ושלם .  כבר חמש שנים הוא שוהה בתנאים קשים מאוד ,  חמש שנים זה אלפי ימים ולילות ",  אמר פרס .  הנשיא הוסיף בשיחתו עם בני הזוג שליט כי  " זה לא דבר קל ,  אני מאוד גאה במשפחה ואני גם מאוד גאה בעם שמאוחד כולו בשחרור גלעד שליט .  אני חש כמו כל העם שהנושא הזה צריך להעסיק אותנו .  יצאנו ממצרים לפני 3,500 שנה ויש לי הרגשה מיוחדת שאנשי מצרים רוצים לצאת מעבדות לחירות .  ברגעים כאלה אני לא מוצא מקום יותר מתאים מאשר להיות באוהל עם משפחת שליט ,  שזה בעצם ההזדהות של העם כולו .  כל דור ודור צריך לספר את יציאת מצרים ,  הפעם היעד שלנו הוא שגלעד ישוב הביתה ". 
אמש יצאו נעם ואביבה מפגישתם עם נתניהו ורעייתו שרה ,  כשהם זועמים . " לצערי העדכון היחיד שקיבלנו זה לגבי מינוי מתאם חדש במקום חגי הדס .  לא קיבלנו שום דבר חדש לגבי המהלכים לשחרור גלעד ",  אמר נעם , "  לצערי נאמר לנו שהמעשים נמשכים אבל אין תוצאות .  במבחן התוצאה לא רואים שום דבר .  למעשה ,  לראשונה ראש הממשלה מודה שלא מתרחש שום דבר ולא מתקדם שום דבר .  הבענו את מחאתנו ותסכולנו מזה ששתי ממשלות לא מצליחות להחזיר את גלעד הביתה .  נאמר לנו שנערכים מאמצים ופעולות שונות ,  אבל אתם מבינים שלנו חשובה התוצאה ורה"מ הסכים אתנו שבהעדר התוצאה - שום דבר אחר לא משנה לנו .  העלנו את תסכולנו על כך שאין תוצאות וראש הממשלה ממשיך לטעון שהמאמצים נמשכים ".  

" סדר "  מול מעון רה"מ : " גם לגלעד מגיע לחגוג "
 בני משפחתו של החייל החטוף גלעד שליט עשו את ערב הסדר מול מעונו של ראש הממשלה בנימין נתניהו בירושלים על מנת להזכיר לו שגם גלעד רוצה לחגוג את הסדר .  שליט מוחזק בשבי 1,758 ימים

