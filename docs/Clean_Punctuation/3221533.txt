נתניהו במוסקבה : " הוצאת האיראנים מסוריה - יעד מוצהר של רוסיה "
 ראש הממשלה נפגש עם פוטין במוסקבה ,  ובתדרוך לעיתונאים עדכן כי השניים שוחחו על הפעילות בסוריה .  הוא חזר בפני הנשיא הרוסי על דרישת ישראל להוציא את הכוחות האיראניים מהמדינה .  גורם מדיני בכיר : " נושא הפלת המטוס מאחורינו "
 - פוטין ונתניהו נפגשו לראשונה מאז הפלת המטוס הרוסי- נתניהו : " יעד מוצהר של הרוסים - להוציא את האיראנים מסוריה "-  גורם מדיני בכיר : " נושא המטוס מאחורינו "-  הגורם הוסיף : " ראש הממשלה חוזר עם מדיניות ברורה "  
ראש הממשלה בנימין נתניהו קיים היום  ( רביעי )  פגישת עבודה עם נשיא רוסיה ולדימיר פוטין כשהוא מלווה בראש המועצה לביטחון לאומי מאיר בן שבת ,  ראש אגף המודיעין אלוף תמיר היימן ומזכירו הצבאי תת-אלוף אבי אהרון בלוט .  במהלך הפגישה שארכה שעתיים הציג ראש אמ"ן מפות ועזרי מודיעין על תהליך ההתבססות של איראן בסוריה והפעילות הישראלית .  לאחר מכן התקיימה ארוחת צהריים משותפת לשני הצדדים .  
הפגישה התקיימה לראשונה אחרי האירוע שבו הופל מטוס רוסי בשמי סוריה לאחר תקיפה אווירית של צה"ל .  גורם מדיני בכיר התייחס לסוגיית הפלת מטוס הריגול הרוסי על ידי סוללת הגנה אווירית סורית ואמר  " נושא המטוס מאחורינו ,  זזנו הלאה ".  
ראש הממשלה קיים לאחר מכן תדרוך עיתונאים במהלכו הגדיר את השיחה עם נשיא רוסיה כ"פגישה מאוד טובה .  ראיתם איך הוא הסכים מיד להגיע לירושלים  ( נתניהו הזמין את פוטין לחנוך אנדרטה לזכר חיילים רוסים במלחמת העולם השנייה א.ב )  ".  נתניהו סיפר כי עיקר השיחה עסקה בהתבססות האיראנית בסוריה והוסיף , " דנו בה בפירוט רב ,  הבאנו חומרים מודיעיניים .  הבאנו דוגמאות להתבססות וצעדים שאנשינו מבצעים .  פוטין גילה הבנה לצורכי הביטחון של ישראל ,  אני מנוע מלהיכנס לכל הפרטים .  זה היה מפגש מאוד מועיל ".  
נתניהו חזר ואמר כי היעד של ישראל להוציא את כל האיראנים מסוריה , " זה לא רק יעד שלנו אלא יעד מוצהר רוסי .  כדאי שנקים צוות מדיני עם גורמים מדיניים זרים כדי להוציא מסוריה גורמים זרים שנכנסו לפני מלחמת האזרחים  ( לא כולל את רוסיה שהיתה בסוריה עוד לפני המלחמה א.ב )  ".  גורם מדיני בכיר אמר כי לרוסיה יש יעד ברור להוציא את כל הכוחות הזרים מסוריה .  זה גם היעד שלנו .  לא בטוח שזה היעד של איראן ".  
לפי אותו גורם , " ראש הממשלה לא חוזר עם מגבלה אלא עם מדיניות ברורה ".  עוד התייחס הגורם המדיני הבכיר לקשר בין חמאס לרוסיה ואמר , " הנושא כלל לא עלה ולהבנתי לא כל כך הצליח ".  
ראש הממשלה סרב להתייחס בצורה ישירה לפרסומים הזרים על אודות תקיפה שיוחסה לצה"ל נגד יעדים איראניים ברמת הגולן אך אמר  " דיברנו בפרוטרוט על נוכחות איראנית ושל חיזבאללה .  על הפרות והניסיונות להשתמש באדמה סורית נגדנו .  פרטתי מה עשינו ".  
נתניהו אמר בנוגע לאפשרות שצה"ל ימשיך לתקוף בסוריה על רקע תהליך ההתבססות האיראנית בסוריה כי , " הדברים הובהרו בצורה ברורה .  ישראל תמשיך לפעול ולהגן על עצמה נגד ניסיונות תוקפנות איראנית .  הבהרנו שנעשה זאת תוך תיאום צבאי כדי למנוע חיכוך .  הוא היה גלוי מאוד ,  וישיר מאוד ". 
על האירועים האחרונים בדבר האפשרות להגשת כתב אישום נגדו אמר נתניהו , " את מה שיש לי להגיד בנושא אגיד בציון ".  

נתניהו במוסקבה : " הוצאת האיראנים מסוריה - יעד מוצהר של רוסיה "
 ראש הממשלה נפגש עם פוטין במוסקבה ,  ובתדרוך לעיתונאים עדכן כי השניים שוחחו על הפעילות בסוריה .  הוא חזר בפני הנשיא הרוסי על דרישת ישראל להוציא את הכוחות האיראניים מהמדינה .  גורם מדיני בכיר : " נושא הפלת המטוס מאחורינו "
 
