למרות הסערה :  הח"כים של בל"ד לא ישבו בקרוב על ספסל הנאשמים
קריאות להסיר את חסינות הח"כים שנפגשו עם משפחות המחבלים נשמעו מימין ומשמאל ,  אך הסיכוי שהיועמ"ש ימליץ על המהלך הוא קלוש .  גם הצעת החוק שתאפשר לעקוף את המלצתו לא תעבור את מבחן בג"ץ ,  והקיצוניים מהרשימה המשותפת ימשיכו למתוח את גבולות הדמוקרטיה הישראלית
המערכת הפוליטית סוערת בימים האחרונים לאחר שהח"כים ממפלגת בל"ד ברשימה המשותפת  חנין זועבי ,  ג'מאל זחאלקה ובאסל גטאס ,  נפגשו עם משפחות המחבלים שגופותיהם מוחזקות בידי ישראל .  גינויים וקריאות להסיר את חסינותם הפוליטית נשמעו מימין ומשמאל ,  וראש הממשלה ביקש מהיועץ המשפטי אביחי מנדלבליט לבחון צעדים משפטיים שאותם ניתן לנקוט נגדם .  
אך בשורה התחתונה ,  מי שציפה לראות את אותם הח"כים על ספסל הנאשמים ,  צפוי להתאכזב :  המשטרה והיועמ"ש יצטרכו להוכיח שבפגישתם של חברי הכנסת יש משום תמיכה בטרור ,  אלא שחברי הכנסת של בל"ד כבר מומחים בללכת על הגבול החוקי וכנראה שגם הפעם הם לא חצו אותו .
 עוד כתבות בנושא :  נתניהו :  אקדם חקיקה להדחת ח"כים שמבקרים משפחות מחבליםנתניהו ליועמ"ש :  לנקוט צעדים נגד הח"כים שנפגשו עם משפחות מחבליםח"כים נפגשו עם משפחות מחבלים ;  נתניהו : " לא ראויים להיות בכנסת "  
הדרך היחידה להפסיק את כהונתו של ח"כ מכהן היא במישור הפלילי בלבד ,  וחסינות חברי הכנסת מקנה לו למעשה הגנה כמעט מוחלטת ככל שמעשיו הפליליים נוגעים בעבודתו כנבחר ציבור . " חבר כנסת לא יישא באחריות פלילית או אזרחית בשל מעשה שעשה ,  בכנסת או מחוצה לה ,  אם המעשה נעשה במילוי תפקידו ",  קובעת השורה מחוק יסוד :  הכנסת ,  שאותה מכירים הח"כים של בל"ד בעל פה .  
אלא שבחוק ישנם סייגים ,  והבולט שבהם נוגע לתמיכה במאבק המזויין או במעשי טרור נגד מדינת ישראל .  השאלה המרכזית שתעלה במקרה הנוכחי היא אם היה במפגש משום תמיכה בסדרת פיגועי הדקירה והירי שביצעו ילדיהם של ההורים שנועדו עם הח"כים .  
נתניהו מיהר להעמיד את השאלה הרגישה למבחן ראשון אצל היועץ המשפטי החדש .  הדרך להסיר חסינות בעניין היא באמצעות ועדת הכנסת ,  ולצורך כך על היועץ המשפטי להגיש בקשה לכנסת .  בכנסת הנוכחית ישמחו כמעט כל חברי המליאה להסיר את חסינותם של הח"כים של בל"ד ,  ואולם הסיכויים שבשל מעשה הנוגע באופן מובהק לחופש ביטוי של ח"כים יפנה היועמ"ש להסרת חסינות לצורך הגשת כתב אישום או פתיחה בחקירה  הם אפסיים .  
למנדלבליט ברור שלא מעמידים חברי כנסת לדין לפי הלך הרוח בעמוד הפייסבוק של הצל .  אלא שבמקום להרגיע את הרוחות ,  הוא החליט ללכת על הקו הדמגוגי והורה למשטרה  " לאסוף את המידע העובדתי "  הנוגע לפגישה ,  על מנת להחליט אם יש מקום לפתוח בחקירה .  
מנדלבליט ,  אלוף במיל' ,  המציא מונח משפטי חדש שלקוח ככל הנראה מחיל האיסוף הקרבי .  אם עד עכשיו הכרנו מושגים כמו  " חקירה "  או  " בדיקה ",  הרי שעתה נוסף גם  " האיסוף ".  מהו אותו איסוף ?  על פניו לאיש אין מושג .  בפועל יתבקשו חוקרי המשטרה לעשות את מה שכל אדם חסר הכשרה מקצועית יכול לעשות אף הוא :  איסוף כתבות מהעיתונים ,  סרטונים מהפגישה המדוברת והראיונות שנתנו לאחריה הח"כים ומשפחות המחבלים .  מדוע בשביל עבודה זו יש להטריח את המשטרה ?  לא ברור .  
בכל מקרה ,  מנדלבליט יבדוק אם יש במעשי הח"כים בפגישה משום תמיכה בטרור .  האם עמידת דקת דומיה הינה אקט של תמיכה בפיגועי דקירה נגד יהודים ?  וגם אם כן ,  האם קיים עניין ציבורי בחקירת הח"כים ובהעמדתם לדין ?  סביר להניח שהתשובה לכך היא שלילית .  
שלושת הח"כים של בל"ד יצבעו מן הסתם את הפגישה בצבעים הומניטריים :  רצון לקדם את החזרת גופות המחבלים למשפחותיהם לצורך קבורתם .  כבר אמרנו ,  הם מומחים בהליכה על הגבול - החל מהמשט הפרובוקטיבי לרצועת עזה של ח"כ באסל גטאס ,  התנהגותו של ח"כ ג'מאל זחאלקה בהר הבית ושערוריות חנין זועבי למיניהן .  
על רקע תשובתו הצפויה של היועמ"ש ,  מגיעה הצעת חוק שנועדה למעשה לדלג מעל המשוכה המשפטית בדמות היועמ"ש ,  ועדת הכנסת ושורת הגבלות נוספות בחוק .  הצעת החוק של ח"כ אלי כהן  ( כולנו )  ,  שמוגשת בתמיכת ראש הממשלה ,  קובעת כי ניתן יהיה להסיר את חסינותו של חבר כנסת ברוב של 80 קולות .  
עיתוי הצעת החוק מעיד בעיקר על כוונתה  סילוק קל יותר של הח"כים של בל"ד מהכנסת .  אלא שמה שלא הצליח בוועדת הבחירות לא יצליח גם עכשיו .  גם אם החוק יעבור בכנסת ,  הסיכוי שיעבור את מבחן בג"ץ נמוך .  החשש של שופטי העליון מפני פגיעה בנציגי הציבור הערבי יביא אותם לסכל את ניסיון להביא בדרך זו או אחרת לסילוקם מהכנסת .  הבוז הציבורי ,  יאמרו השופטים ,  הוא עונשם .  הזכות של מיעוט בעם לבחור את נציגיו יגבר גם על ההתנהגות הבזויה של נבחרי ציבור שעומדים דקת דומיה לזכר מחבלים .  
מאידך ,  המפגש עם משפחות המחבלים יובא בוודאות בפני שופטי בית המשפט העליון בבחירות הבאות ,  בניסיון השלישי ,  שכמובן יגיע ,  לפסילת מועדותה של חנין זועבי .  בפעם האחרונה ,  מועמדותה אושרה ברוב מכריע של שמונה שופטים אל מול עמדת מיעוט של אליקים רובינשטיין .  זועבי הפעם מוסיפה עוד שמן למדורה שבוודאי ינוצל על ידי מתנגדיה הרבים .
 מהיכרות עם חברי הכנסת של בל"ד ,  סביר להניח שהמפגש הפרובוקטיבי ,  שבמפלגה דאגו שיתועד היטב בעמוד הפייסבוק שלהם ,  לא יהיה הפעם האחרונה שבה יעוררו סערה .  שופטי העליון בינתיים מוכנים עוד לסבול את ההתנהגות ומלבד שהזכות להיבחר תישמר במיוחד לאוכלוסיית המיעוט הערבי .  הדרך שבה ינהג היועמ"ש החדש ,  כשראש הממשלה והציבור דורשים את ראשם של הח"כים הסוררים ,  עשויה להוות אינדיקציה להמשך כהונתו ,  ומעידה שבמציאות הישראלית ,  לאף אחד אין אפילו מאה דקות של חסד .  

למרות הסערה :  הח"כים של בל"ד לא ישבו בקרוב על ספסל הנאשמים
קריאות להסיר את חסינות הח"כים שנפגשו עם משפחות המחבלים נשמעו מימין ומשמאל ,  אך הסיכוי שהיועמ"ש ימליץ על המהלך הוא קלוש .  גם הצעת החוק שתאפשר לעקוף את המלצתו לא תעבור את מבחן בג"ץ ,  והקיצוניים מהרשימה המשותפת ימשיכו למתוח את גבולות הדמוקרטיה הישראלית

