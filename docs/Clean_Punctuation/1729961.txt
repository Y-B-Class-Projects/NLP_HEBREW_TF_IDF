סער : " סומך על נתניהו שיוביל לשלום אמת "
 לאחר הפסימיות שהביע שר החוץ ליברמן בנוגע לחידוש התהליך המדיני ,  מקבל ראש הממשלה נתניהו תמיכה מבית .  בטקס הרמת כוסית של פעילי הליכוד אמר שר החינוך סער כי  " זו עת לאחדות ,  זו עת לגיבוי ,  זו עת לתמיכה בראש הממשלה ששלחנו למשימה הקשה ביותר "
  ( צילום :  עוז מרון ,  עריכת וידאו :  יותם בן-דוד ) 
שר החינוך ,  גדעון סער ,  ביקש אתמול  ( ראשון )  מחברי הליכוד לגבות את ראש הממשלה בנימין נתניהו בדרכו המדינית .  בנאום שנשא בטקס הרמת כוסית לרגל השנה החדשה בגני התערוכה בהשתתפות 900 פעילי ליכוד אמר סער כי  " הנושאים הביטחוניים והמדיניים עימם מתמודדת מדינת ישראל הם המורכבים ,  הקשים והמסובכים ביותר .  בצדק יש לכל אחד מאיתנו ספקות וכולנו רואים את הקשיים וכולנו מעלים את השאלות על כוונות הצד השני להגיע לסיום הסכסוך ".   
" זו עת לאחדות .  זו עת לגיבוי .  זו עת לתמיכה בראש הממשלה ששלחנו למשימה הקשה ביותר ",  אמר סער . " אני סומך על ראש הממשלה שיידע להוביל נכון ויידע לחתור לשלום אמת ,  לשלום בטוח תוך שמירה על האינטרסים הלאומיים של מדינת ישראל .  אני קורא מכאן לכל חברי הממשלה ,  לכל חבריי בסיעת הליכוד  לתמוך בראש הממשלה ,  לחזק את ראש הממשלה .  רק בדרך הזו נצליח להוביל את עם ישראל ". 
קודם לכן ,  הביע שר החוץ ,  אביגדור ליברמן ,  פסימיות בנוגע למשא ומתן .  ליברמן אמר בטקס הרמת כוסית של מפלגתו ,  ישראל ביתנו כי  " חתימה על הסכם שלום כולל זהו יעד שאיננו בר השגה ,  לא בשנה הבאה ולא בדור הבא ".  שר החוץ הוסיף כי  " אין בשורות היסטוריות ולא ויתורים .  אבו מאזן לא יחתום על הסכם שלום .  מקסימום הוא יאיים בהתפטרות ".  
ליברמן הבהיר כי  " עלינו להיות ריאליסטיים ,  הפתרון היחיד האמיתי הוא פתרון ביניים ארוך טווח .  אני לא מכיר פתרון אחר .  אנחנו נעמוד על כך שלא יהיו ויתורים חד צדדים ושלא תימשך ההקפאה ,  ושמשא ומתן רציני יהיה אחראי ,  יתבסס על הדדיות ולא רק על מחוות ישראליות .  עלינו להפסיק עם האשליות .  צריך לחתור להסכם מעשי .  מה שאפשרי  אפשרי ,  מה שלא אפשרי  לא אפשרי ". 
עדכון ראשון :  22:38

סער : " סומך על נתניהו שיוביל לשלום אמת "
 לאחר הפסימיות שהביע שר החוץ ליברמן בנוגע לחידוש התהליך המדיני ,  מקבל ראש הממשלה נתניהו תמיכה מבית .  בטקס הרמת כוסית של פעילי הליכוד אמר שר החינוך סער כי  " זו עת לאחדות ,  זו עת לגיבוי ,  זו עת לתמיכה בראש הממשלה ששלחנו למשימה הקשה ביותר "
 
