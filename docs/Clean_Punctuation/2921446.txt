הרצוג על דברי נתניהו בזירת הפיגוע : " עשה סיבוב פוליטי בדיזנגוף "
 יו"ר האופוזיציה הגיב בריאיון לאולפן וואלה !  NEWS על האמירות שהשמיע ראש הממשלה בתל אביב על ערביי ישראל וטען כי נאומו היה  " מסית ".  לדבריו , " אין לו תשובה או מענה - אז הוא חוזר להאשמות .  2016 תהיה שנת המהפך "
 יו"ר האופוזיציה ,  ח"כ יצחק הרצוג ,  הגיב הבוקר  ( ראשון )  באולפן וואלה !  NEWS לדברים שנשא אתמול ראש הממשלה בנימין נתניהו בזירת הפיגוע ברחוב דיזנגוף בתל אביב .  הרצוג חלק על דבריו של ראש הממשלה והדגיש כי  " אין לו תשובה או מענה ,  וכשאין לו מענה - הוא חוזר לימי קו חמש ,  ולרטוריקה מאשימה ". 
בהתייחסותו לדבריו של נתניהו ,  אמר הרצוג כי  " הוא עשה סיבוב פוליטי בדיזנגוף "  וש"הנאום היה מסית ".  לדבריו , " האזרחים הם אלה שקיבלו בימים האחרונים אחריות .  לא צריך מנהיג דוגמן ,  צריך מנהיג שמקבל החלטות .  אתה יכול לייצר קואליציה אזורית שתתמודד עם ההסתה האיסלאמיסטית .  לא צריך איש שמחלק ציונים ,  אלא מנהיג שמתמודד עם טרור היחידים ". 
הוא סיפר כי הגיע לנחם את משפחות שני ההרוגים בפיגוע בתל אביב . " נתניהו מטפטף הסתה ושנאה כלפי מגזרים בחברה הישראלית ",  אמר והמשיך : " צריך לבנות אמון .  כמו שאסור להאשים את המתנחלים על מה שקרה בדומא ,  אין להאשים את ערביי ישראל על הפיגוע בשישי ".  
לקריאה נוספת:הטרור החדש מבית היוצר של דאעש :  הירי בת"א לא חלק מגל הטרורליברמן : " מוחו של המחבל נשטף בהסתה של הרשות ,  שנתניהו מעביר לה כסף"פצצה מתקתקת על אש קטנה :  המעורבות הגוברת של ערביי ישראל בטרור 
יו"ר האופוזיציה הדגיש כי הפיגוע בבר  " סימטא ",  שבו נרצחו שני בני אדם ונפצעו שבעה ,  הוא  " פיגוע חמור מאוד ",  אך הבהיר כי  " יש להתמודד איתו ככל פיגוע ".   " אי אפשר להגיד שכל ערביי ישראל ,  חמישית מתושבי המדינה ,  אשמים .  נמאס מהרטוריקה הזו .  הוא כינס מסיבת עיתונאים בעבר עם השר אהרונוביץ' ולא קרה מאז כלום .  מה הוא עשה מאז ?  ",  שאל .  
לדבריו , " אני משוכנע שבשנה הקרובה יהיו בחירות .  הישראלים איבדו אמון בתחושת הביטחון .  העם שלנו מתפקד בצורה מרשימה והגיבורים הם אזרחי ישראל ,  שהתאימו את עצמם לנסיבות ".  הרצוג הדגיש את הצורך להיפרד מהפלסטינים ולאמץ תפיסה ביטחונית שונה מזו שקיימת כעת בשלטון . " אני משוכנע ששנת 2016 תהיה שנת המהפך הפוליטי .  הקואליציה הזו היא של 61 ויש בה מרכיבים שכבר נמאס להם .  זו קואליציה שמביאה את ישראל על עברי פי פחת .  מאכילים את האזרחים בשנאה והסתה כלפי האחר ".  
הרצוג הבטיח להגדיל את מפלגתו ולהציג אלטרנטיבה ,  זאת כדי למנוע את המאבקים הפנימיים בישראל . " אני אבנה מחנה ציוני עוד יותר גדול בבחירות הבאות ",  הסביר . " המדינה הולכת למקום רע .  היא הולכת לעימות פנימי בין האזרחים .  ראש הממשלה מלבה עימות ,  הזרה ,  התנשאות והסתה ". 
יו"ר המחנה הציוני דיבר גם על ההתקדמות בפרשת רצח משפחת דוואבשה בדומא ,  שבה הוגשו כתבי אישום הבוקר ,  וגיבה את התנהלות ראש הממשלה .  לדבריו , " אני מגבה אותו כשהוא עושה דברים נכונים ,  כמו במקרה זה .  המחתרת הזאת יכולה להצית בעירה בכל המזרח התיכון .  הזדהיתי עם דבריו נפתלי בנט למחנה שלו ,  אני מתנגד לכל קיצוניות משני הצדדים .  צריך לפרק את המחתרת היהודית הזאת כמו שצריך לפרק את ארגוני הטרור ".  

הרצוג על דברי נתניהו בזירת הפיגוע : " עשה סיבוב פוליטי בדיזנגוף "
 יו"ר האופוזיציה הגיב בריאיון לאולפן וואלה !  NEWS על האמירות שהשמיע ראש הממשלה בתל אביב על ערביי ישראל וטען כי נאומו היה  " מסית ".  לדבריו , " אין לו תשובה או מענה - אז הוא חוזר להאשמות .  2016 תהיה שנת המהפך "
 
