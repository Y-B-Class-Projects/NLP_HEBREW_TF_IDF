תוצאת הקדמת הבחירות :  חוקי הדגל שימתינו על שולחן הדיונים
אם יוחלט על פירוק הכנסת ,  הצעות חוק שכבר עברו מספר קריאות לא יאושרו ויצטרכו לעבור את התהליך מחדש בכנסת הבאה .  בין החוקים נמצאים חוקי הדגל של הגיוס ,  הלאום ורבים נוספים .  עם זאת ,  גם אם הממשלה תמשיך במתכונתה הנוכחית של 61 ח"כים היא תתקשה לקבל רוב בהצבעות
דריכות במערכת הפוליטית לקראת ההצהרה היום  ( שני )  של שרי הבית היהודי נפתלי בנט ואיילת שקד ,  והחשש מכך שישראל הולכת לבחירות .  ככל שהכנסת תצביע על פיזורה בימים הקרובים ,  הצעות חוק רבות שהפכו בקדנציה האחרונה לחוקי הדגל של מפלגות הקואליציה - לא ייכנסו לספר החוקים של ישראל .  
על פי החלטת בג"ץ ,  בעוד כשבועיים יפוג תוקפו של חוק הגיוס שנועד להעניק פטור לתלמידי ישיבות מגיוס לצה"ל .  אם הכנסת לא תשלים את החקיקה עד אז ,  החרדים בישראל יהיו מחויבים בגיוס ועל הממשלה יהיה להפסיק להעביר את התקציבים לישיבות והכוללים .  הקואליציה הנוכחית הייתה אמורה בתקופה זו לקדם את הצעת החוק שגובשה במשרד הביטחון ,  אולם נוסח ההצעה גרר חילוקי דעות בין הנציגים החרדים .  
בעוד דגל התורה וש"ס מעוניינות בקידומו ,  אגודת ישראל דרשה לערוך בו שינויים והמשבר הפוליטי הנוכחי יחד עם השאלה סביב המשך קיומה של הממשלה רק העצימה את  " הקיפאון "  של השיחות סביב קידומו .  ההצעה אושרה בקריאה ראשונה במושב הקודם ,  ומאז התקיימו בעניינה דיונים בוועדה המיוחדת בכנסת אך אלה טרם הסתיימו .  בקואליציה ציפו להישען על התמיכה של ישראל ביתנו ויש עתיד מהאופוזיציה ,  אך אלה התנו את תמיכתם בחוק רק אם לא ייעשו בו שינויים .  כעת ,  לא ברור איך והאם יקודם .  
על שולחן הקואליציה הנוכחית תלויים ועומדים גם הצעות חוק נוספות ,  בהן חוק היועמ"שים ,  לפיו ,  לשרי הממשלה תהיה השפעה משמעותית יותר במינוי של היועצים המשפטיים במשרדיהם .  הצעת החוק ספגה ביקורת חריפה מצד האופוזיציה בטענה כי יאפשר מינויים פוליטיים ,  וכעת ,  עתידו נמצא בסימן שאלה .  ההצעה אושרה בקריאה ראשונה ,  ומאז ,  בשל התנגדות משפטית חריפה לא קודמה .  רק בחודש שעבר תקפה המשנה ליועמ"ש עו"ד דינה זילבר בוועדת החוקה את הצעת החוק ,  והצטרפה לעמדתו של היועמ"ש מנדלבליט .  
גם עתידן של הצעות חוק כמו  - " עונש מוות למחבלים "  שיזמה ישראל ביתנו ,  חוק המכונה  " גדעון סער "  שנועד לצמצם את סמכויות נשיא המדינה בהחלטה על מי להטיל את מלאכת הרכבת הממשלה שיזם הליכוד .  איתם גם  " פסקת התגברות "  מורחבת שתאפשר לכנסת לחוקק מחדש חוקים שנפסלו בבג"ץ למשך תקופה של ארבע שנים ותיקונים ל"חוק הלאום "  שנתניהו התחייב לקדם מיד בתום מחאת הדרוזים בקיץ האחרון .  בנוסף נמצאת הצעת החוק שתאסור צריכת זנות שנדונה לקריאה שניה ושלישית והצעת חזקת גיל הרך שמצבה אינו ברור .  
קידומן של חלק גדול מההצעות תלוי כעת בלוח הזמנים הפוליטי .  אם הכנסת תפוזר השבוע ,  חלק מההצעות יקודמו מחדש רק בכנסת הבאה .  כבר היום ייצא לדרך המבחן הראשון לקואליציית ה-61 הצרה .  חוק הנאמנות בתרבות של השרה מירי רגב צפוי לעלות לאישור סופי במליאת הכנסת .  רגב אמרה אתמול כי ליברמן התחייב לה שמפלגתו תתמוך בהצעתה גם מהאופוזיציה ,  ולכן אין חשש שלא יהיה רוב בהצבעה .  
עם זאת ,  בהצבעות אחרות ,  ככל שליברמן לא יתמוך מהאופוזיציה ,  לקואליציה צפויה להיות בעיית רוב .  ח"כ אורן חזן  ( הליכוד )  שהושעה מדיוני הכנסת למשך שישה שבועות טס בשבוע שעבר לחו"ל והוא צפוי לשוב רק ביום שלישי בבוקר .  אם כל חברי הכנסת של האופוזיציה ישתתפו בהצבעות ,  לקואליציה עלולות להיות בעיות בהצבעות מסוימות .  

תוצאת הקדמת הבחירות :  חוקי הדגל שימתינו על שולחן הדיונים
אם יוחלט על פירוק הכנסת ,  הצעות חוק שכבר עברו מספר קריאות לא יאושרו ויצטרכו לעבור את התהליך מחדש בכנסת הבאה .  בין החוקים נמצאים חוקי הדגל של הגיוס ,  הלאום ורבים נוספים .  עם זאת ,  גם אם הממשלה תמשיך במתכונתה הנוכחית של 61 ח"כים היא תתקשה לקבל רוב בהצבעות

