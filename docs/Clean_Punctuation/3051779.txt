גם ג'ודי ניר מוזס תגיש ברשת ב' החדשה
ג'ודי ניר מוזס - הנשואה ליריבו הפוליטי של רה"מ נתניהו ,  סילבן שלום - תגיש תוכנית בוקר שבועית בימי שישי בתאגיד ביחד עם בנה נמרוד .  המינוי שלה מתווסף למינוי של גאולה אבן - שכבר עורר את זעמו של נתניהו
התוכנית של ג'ודי ניר מוזס ,  המשודרת במשך שנים ברשת ב' ,  תעבור לתאגיד השידור .  ניר מוזס - הנשואה ליריבו הפוליטי של נתניהו ,  סילבן שלום - תגיש תוכנית בוקר שבועית בימי שישי ב"כאן בהקמה "  ביחד עם בנה נמרוד .  
המינוי שלה מתווסף למינוייה של גאולה אבן בהגשת מהדורת החדשות המרכזית של התאגיד  שפורסם לראשונה בוואלה ברנז'ה .  יש להניח שגם המינוי של ניר מוזס הצליח לעצבן את ראש הממשלה ,  שכבר הצהיר כי הוא מעוניין בסגירת התאגיד ואף איים בפירוק הממשלה ,  במידה שכחלון לא יחבור אליו לביטול התאגיד .
 בנוסף לתוכנית של ניר מוזס ,  רצועת הבוקר היומית של רשת ב' החדשה תכלול את תוכניתו של אריה גולן ב-6:00 בבוקר ,  קלמן ליבסקינד ואסף ליברמן שיגישו ב-8:00 ואת תוכניתה של קרן נויבך ב-10:00 .
 המשבר הקואליציוני סביב התאגיד החריף בסוף השבוע כאשר יו"ר הקואליציה דוד ביטן אמר כי  " לאוצר לא אכפת לזרוק 700 מיליון שקל כל שנה על התאגיד בעוד קשישים ונכים בקושי מתקיימים מקצבאות רעב ,  אותו אוצר דוחה פעם אחר פעם כל יוזמה להעלאת קצבאות הנכות אבל מגן בחירוף נפש על קומץ צפונבונים ".  
עוד אמר ביטן ,  ב"פגוש את העיתונות ",  כי  " אני לא אומר שהתאגיד לא יקום .  אני אומר שאנחנו עומדים על דעתנו שהתאגיד לא צריך לקום .  אם כחלון לא יילך לקראתנו יהיו בחירות ".  ח"כ רועי פולקמן  ( כולנו )  אמר כי  " אין מה דבר על דחייה בעליית התאגיד ,  אי אפשר כל פעם לפתוח את הסיכומים ".  

גם ג'ודי ניר מוזס תגיש ברשת ב' החדשה
ג'ודי ניר מוזס - הנשואה ליריבו הפוליטי של רה"מ נתניהו ,  סילבן שלום - תגיש תוכנית בוקר שבועית בימי שישי בתאגיד ביחד עם בנה נמרוד .  המינוי שלה מתווסף למינוי של גאולה אבן - שכבר עורר את זעמו של נתניהו

