ריכוך האישומים או דחיית טענות רה"מ :  מה צפוי בהליך השימוע ? 
החוק מאפשר לסנגורי נתניהו הזדמנות לשכנע את היועמ"ש לסגור את התיקים נגדו ,  לאחר שהודיע כי נשקלת העמדתו לדין בגין שוחד ,  מרמה והפרת אמונים .  לסנגורים יינתן זמן להיערך לשימוע ויקבלו חלק מחומרי החקירה .  מנדלבליט יכריע אם לשנות את האישומים ,  לבטלם או לדחות טענותיהם
כתב החשדות החמור שנשלח אתמול  ( חמישי )  לסנגוריו של ראש הממשלה ,  בנימין נתניהו ,  מלמד כמעט בוודאות מוחלטת כי יוגש נגדו בשנה הקרובה ,  עד 2020 ,  כתב אישום .  עם זאת ,  בדרך יש עוד תחנה אחת - השימוע - שעשויה לשנות את התמונה .  
על פי הנוסח הפורמלי ,  אתמול הודיע היועץ המשפטי לממשלה אביחי מנדלבליט לסנגוריו של נתניהו ,  כי נשקלת העמדתו לדין של האחרון בגין שוחד ,  מרמה והפרת אמונים ,  בכפוף לשימוע .  המשמעות היא כי מנדלבליט סיים לעבור על החומרים שאספה המשטרה ,  ועל סיכומי הפרקליטות ,  והחליט כי אלו העבירות שלגביהן יש להעמיד לדין את ראש הממשלה .  
כעת ,  לפי החוק ,  יינתנו לנתניהו 30 ימים בהם יודיע אם הוא מעוניין בעריכת שימוע .  בשימוע ינסו סנגוריו לשכנע את מנדלבליט מדוע בכל זאת לא נכון להעמידו לדין ,  ונתניהו בהחלט לא צפוי לוותר על הזכות הזו .
 לקריאת כתב החשדות המלא
הכרעה בתיקי נתניהו - לקריאה נוספת בוואלה !  NEWSבדרך לתחנה האחרונה :  עדי המדינה שהפכו את חקירות נתניהו לאישוםהמחלוקות בדרך לשימוע של נתניהו :  הצצה לדיונים בצמרת משרד המשפטיםהיועמ"ש הכריע :  נתניהו נאשם בשוחד ,  מרמה והפרת אמונים | כתב החשדות 
ניסיון העבר מלמד כי לסנגורים יינתנו כמה חודשים להיערך לשימוע .  בדרך כלל ,  עם ההחלטה לקיים שימוע ,  מועברים לסנגוריו של החשוד עיקר חומרי החקירה שנאספו ,  אולם בימים האחרונים ביקשו עורכי דינו של נתניהו לא להעביר את החומרים עד הבחירות .  זאת ,  בשל ההבנה שמרגע שהחומרים יצאו מידי רשויות התביעה - גדל החשש שיודלפו לתקשורת .  בלשונם של עורכי הדין ,  הם חוששים כי  " גורמים בעלי אינטרס יעשו שימוש מסולף בחומרים כדי להשפיע על הליך בחירות דמוקרטי ".  
הרבה מהטענות שיכולות לעלות בשימוע הן בדיוק סוג הטענות שמשמיע נתניהו לאוזני הציבור זה חודשים .  למשל ,  בתיק 4000 נטען כי נתניהו העניק לאיש העסקים שאול אלוביץ' הטבות רגולטוריות בשווי מאות מיליוני שקלים ,  ובפרט קידם את אישור עזקת מיזוג בזק-יס ,  תמורת סיקור אוהד באתר וואלה !  NEWS ,  שנשלט על ידו .  נתניהו וסנגוריו טוענים מעל כל במה כי אין כמעט תקדים בישראל להעמדה לדין של איש ציבור בגין שוחד שניתן בצורת סיקור חיובי ,  ומכאן שמדובר באכיפה מפלה .  טענה זו צפויה לעלות גם בשימוע .  
השימוע עצמו הוא בדרך כלל פגישה אחת שנמשכת כמה שעות ,  אולם לעתים מזמן היועמ"ש את הסנגורים לפגישה נוספת ,  כמו שאירע במקרה של שר החוץ לשעבר אביגדור ליברמן .  לפעמים גם מאושר לסנגורים להגיש השלמות בכתב של טיעוניהם ,  כפי שנעשה בין היתר ,  בתיק מעונות ראש הממשלה .  
לאחר השימוע ישנם כמה תרחישים אפשריים .  האפשרות הראשונה היא כי טענות הסנגורים יתקבלו ,  ומנדלבליט יחליט לסגור את התיקים נגד ראש הממשלה - כמו שקרה ב"תיק חברות הקש "  נגד ליברמן ,  או לאחרונה - במקרה של ראש עיריית רמת גן לשעבר ,  ישראל זינגר .  עם זאת ,  לאור העובדה שמנדלבליט מכיר היטב את כלל חומר הראיות בתיק ,  ודן בו מאות שעות עם הדרגים הבכירים ביותר בפרקליטות ,  ובכל זאת החליט לזמנו לשימוע - האפשרות כי ישתכנע לסגור את כלל התיקים נראית קלושה ביותר .  
אפשרות שנייה היא שגם אם יוחלט להגיש כתב אישום ,  חלק מהטענות שיעלו בשימוע יתקבלו ,  ויובילו לריכוך האישומים בחלק מהתיקים .  למשל ,  מנדלבליט יוכל להמיר את אחד מאישומי השוחד באישום בהפרת אמונים .  זו אינה אפשרות מופרכת .  האפשרות האחרונה ,  כמובן ,  היא דחיית כלל הטענות שיעלו הסנגורים ,  והגשת כתב אישום על בסיס כתב החשדות החמור שנמסר אתמול לסנגורי ראש הממשלה .  

ריכוך האישומים או דחיית טענות רה"מ :  מה צפוי בהליך השימוע ? 
החוק מאפשר לסנגורי נתניהו הזדמנות לשכנע את היועמ"ש לסגור את התיקים נגדו ,  לאחר שהודיע כי נשקלת העמדתו לדין בגין שוחד ,  מרמה והפרת אמונים .  לסנגורים יינתן זמן להיערך לשימוע ויקבלו חלק מחומרי החקירה .  מנדלבליט יכריע אם לשנות את האישומים ,  לבטלם או לדחות טענותיהם

