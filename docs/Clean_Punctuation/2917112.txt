נתניהו מקדים את הבחירות בליכוד  ומציב את סער וברקת בבעיה
ראש הממשלה מבקש להקדים את הפריימריז לראשות המפלגה תשעה ימים לפני הבחירות במרכז הליכוד ,  במטרה להכריח את חיים כץ ,  הנגבי ודודי אמסלם לבחור אם הם אתו או נגדו .  על הדרך נתניהו מבסס את עצמו כמועמד יחיד ומחסל את השאיפות של יריביו בצמרת .  פרשנות
החלטתו המסתמנת של ראש הממשלה בנימין נתניהו להקדים את הפריימריז לראשות הליכוד מבקשת לתפוס שתי ציפורים במכה אחת .  ראשית ,  היא תופסת את שני המועמדים הפוטנציאליים להתמודד מולו ,  השר לשעבר גדעון סער וראש עיריית ירושלים ניר ברקת ,  כשהם אינם מאורגנים לבחירות בזק ,  במה שעשוי להשאיר את נתניהו מועמד יחיד בזירה .  כך גם לגבי שרים וחברי כנסת בכירים אחרים בליכוד ,  שוודאי שוקלים מפעם לפעם התמודדות שכזו .  שנית ,  היא מגיעה בעיתוי מעניין :  תשעה ימים בלבד לפני הבחירות לראשות מרכז הליכוד .  
המועמדים המרכזיים לתפקיד הם שר הרווחה חיים כץ וחברי הכנסת צחי הנגבי ודודי אמסלם .  הצעד של נתניהו מכריח את השלושה לנקוט צד ולבחור :  אם הם תומכים בו ובמדיניותו ,  או שמא מתנגדים לה ובכך מציבים את עצמם באותו הצד יחד עם גדעון סער וישראל כץ ,  שהביעו התנגדות למהלך .  למעשה ,  בישורת האחרונה של הבחירות למרכז הליכוד ,  הופכת הקדמת הפריימריז לסוגיה שהמועמדים לראשות המרכז יידרשו לחוות עליה דעה .  
לקריאה נוספת :" הזאב "  למשימות מיוחדות שנשלח לפזר את האדים הרעילים בקואליציהגדעון סער תוקף : " מתי תתחיל ממשלת הכול דיבורים לטפל בשב"חים ? "ח"כ גלאון ליועמ"ש : " חקור את ג'ודי מוזס בחשד לשיבושי חקירה "  
חיים כץ ,  הנתמך על ידי ישראל כץ וסער ,  ‏חיים כץ ,  פרסם הבוקר הודעת תמיכה בנתניהו . " אני בעד ראש הממשלה ,  אני לא מזהה מועמד אחר ראוי ממנו שיכול להחליפו לטובת הצלחת התנועה ",  אמר .  הקדימו אותו הנגבי ואמסלם ,  שמיהרו לפרסם אמש ,  שעה קלה לאחר הפרסום בחדשות 2 על המהלך המסתמן ,  הודעות שבהן הודיעו חד-משמעית כי הם תומכים בהקדמת הבחירות .  ספק אם אמסלם ,  שעד לפני חודש היה אופוזיציונר חריף לנתניהו ,  אכן מאמין בצעד זה . " הבחירות ליו"ר המרכז חשפו חיבורים בלתי סבירים בין ישראל כץ ,  חיים כץ וגדעון סער שנועדו לפגוע בנתניהו ",  צייץ אמש אמסלם בטוויטר והוסיף כי הוא תומך בהצעתו לקיים בחירות בעוד חודשיים .
 מבחינת נתניהו ,  מדובר בעיתוי מצוין לפריימריז .  ראש הממשלה סיים זה עתה את העברת התקציב ואישור מתווה הגז ,  בסקרים האחרונים הליכוד בראשותו שומר על כוחו ,  ואין בטווח הנראה לעין מי שיכול לאיים על מעמדו בראשות המפלגה .  גורמים המזוהים עמו גם דחו על הסף את הטענה כי הרצון להימנע מעימות נגד סער או ברקת הם שהובילו אותו לשקול להקדים את הבחירות . " מי שחושב שגם בעוד שנה ברקת או סער יכולים לנצח את נתניהו ,  כנראה אינו מכיר את הליכוד ",  אמרו .  
ובכל זאת ,  אי אפשר לזלזל בטיעון של השר ישראל כץ ,  שלפיו יש להימנע מהקדמת הבחירות בשל ההשלכות הפוליטיות שעלולות להיות למהלך .  אמש כתב שר התחבורה לתומכיו כי יש לערוך את הפריימריז לפני הבחירות הכלליות הבאות .  הוא נימק זאת בכך כי  " ממשלת הליכוד ,  בראשות בנימין נתניהו ,  מצויה בעיצומה של מערכה מול הטרור האיסלאמי ומתמודדת עם אתגרים ביטחוניים ,  מדיניים וכלכליים מורכבים ,  ובוודאי שאין זה הזמן למהלכים פוליטיים שעלולים להקשות ולהוביל לערעור היציבות הפוליטית בישראל ".  
חששותיו של כץ אמנם קשורים באינטרסים הפוליטיים שלו ,  אבל הם בהחלט לא מופרכים .  בחירות לראשות הליכוד יכולות לייצר סיטואציה של חוסר יציבות בקואליציה הנוכחית ,  שאמנם מורכבת מ-61 חברי כנסת ,  אך כיום היא יציבה כבטון יצוק .  בין היתר ,  קיימת האפשרות ששותפיו הקואליציוניים של נתניהו יסתכלו על המהלך בחשדנות שתוביל למתיחות סביב שולחן הממשלה .  הקדמת הפריימריז בליכוד יכולה גם ליצור אפקט דומינו שישליך על המחנה הציוני ועל כניסת מתמודדים חדשים לזירה הפוליטית ,  ולייצר לנתניהו כאבי ראש חדשים עמם הוא לא נאלץ להתמודד כעת .  כך או אחרת ,  נראה שכל אלה לא יימנעו מנתניהו ,  אם אכן יחליט להקדים את הבחירות המקדימות ,  לנצח אותן בהליכה .  

נתניהו מקדים את הבחירות בליכוד  ומציב את סער וברקת בבעיה
ראש הממשלה מבקש להקדים את הפריימריז לראשות המפלגה תשעה ימים לפני הבחירות במרכז הליכוד ,  במטרה להכריח את חיים כץ ,  הנגבי ודודי אמסלם לבחור אם הם אתו או נגדו .  על הדרך נתניהו מבסס את עצמו כמועמד יחיד ומחסל את השאיפות של יריביו בצמרת .  פרשנות

