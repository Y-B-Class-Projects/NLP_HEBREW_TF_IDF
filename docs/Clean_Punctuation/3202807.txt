נתניהו : " ישראל חוזרת לאפריקה ";  נשיא צ'אד : " דף חדש ביחסים "
 אידריס דבי נפגש עם נתניהו ,  שהבטיח כי יבקר במדינות ערביות נוספות .  נשיא צ'אד הבהיר כי הפגישה בין השניים לא מעלימה את הסוגייה הפלסטינית .  ישראל וצ'אד קיימו בעבר יחסים דיפלומטיים אך אלו מנותקים מאז 1972 ,  והגעתו של דבי לישראל היא ציון דרך לחידוש היחסים
- נתניהו : " יהיו ביקורים נוספים במדינות ערביות "-  נשיא צ'אד :  היחסים נמשכו - גם אם לא בדרג גבוה- נשיא צ'אד :  מדינתי מייחלת לתהליך שלום בין ישראל לפלסטינים- ריבלין :  היחסים יהיו טובים לשתי המדינות  
" צ'אד היא מדינה חשובה מאוד ,  מדינה חשובה באפריקה ,  מדינה חשובה עבור ישראל ,  ואני שמח שאנחנו מחדשים את ידידותינו ".  כך אמר היום  ( ראשון )  ראש הממשלה בנימין נתניהו לנשיא צ'אד אידריס דבי ,  המבקר בישראל . " לא הפסקנו אף פעם את היחסים באופן מלא ,  אבל עכשיו נרחיב אותם בקצב מהיר מאוד ",  הבטיח נתניהו .
" אנחנו מקווים להרחיב את שיתוף פעולה בלוחמה בטרור ",  אמר נתניהו לדבי . " צריך לתת לעמים שלנו מה שמגיע להם - ביטחון ,  בריאות ,  מים נקיים ואוכל .  אלה דברים ששיתוף הפעולה בינינו יכול לייצר .  ישראל שיתפה פעולה עם מדינות אפריקה בשנות השישים והשבעים ,  בעיקר בחקלאות ובמים ,  וכעת יש שגשוג בתחום .  בשנתיים האחרונות הייתי באפריקה שלוש פעמים ". 
עוד בוואלה !  NEWS:ארה"ב :  המשטרה הרגה צעיר שחור חמוש בקניון ,  אך הודתה -הוא חף מפשעמפקד חטיבה בגבול לבנון :  לשקול את חיסול נסראללה  
" כעת אני מקווה להגיע למרכז אפריקה .  אני מקווה להביא איתי יזמים ישראלים מומחים וחברות ישראליות .  ישראל חוזרת לאפריקה .  אפריקה חוזרת לישראל ",  הצהיר נתניהו .
 זהו הביקור הראשון מאז קום המדינה של נשיא המדינה האפריקנית שרוב אוכלוסייתה מוסלמית ,  ונתניהו התייחס לכך כשפנה לדבי ואמר כי  " העובדה שאתה מגיע לישראל היא עדות למה שיקרה עם מדינות נוספות באפריקה ",  ואמר כי  " יהיו ביקורים במדינות ערביות בקרוב מאוד ". 
דבי ענה לנתניהו ואמר כי  " אני שמח להיות כאן בארץ היפה בביקור רשמי ,  במענה להזמנה שלך .  זה ביקור היסטורי ,  גם עבור צ'אד וגם עבור מדינת ישראל ,  וזה ללא ספק ביקור שיאפשר לפתוח דף חדש ביחסים בינינו ".  עם זאת ,  התייחס דבי לסוגייה הפלסטינית ,  ואמר כי  " חידוש היחסים הדיפלומטיים לא יכול להעלים את הבעיה .  מדינתי מייחלת לתהליך שלום בין ישראל לפלסטינים ".  
עוד הדגיש דבי כי  " היחסים בין המדינות נותקו בנסיבות היסטוריות מיוחדות ,  אבל הניתוק לא בודד את המדינות באופן מלא .  היחסים הטובים נמשכו גם אם לא היו מגעים דיפלומטיים בדרג גבוה .  היחסים הטובים נמשכו כל העת ". 
שני המנהיגים נשאלו אם שוחחו על עסקאות נשק .  ראש הממשלה השיב כי  " שוחחנו על מה ששוחחנו ". 
אחרי פגישתו עם נתניהו נפגש דבי עם הנשיא ראובן ריבלין ,  שאמר לו כי  " זהו אירוע היסטורי יוצא דופן .  אנו שמחים לחדש את הקשר לאחר שנים ארוכות מדי של נתק .  צ'אד היא מדינה חשובה .  אפריקה היא העתיד ,  צ'אד היא העתיד ,  וישראל רוצה ומעוניינת לשתף מהניסיון שיש לה ".  
" כבר בשנותיה הראשונות שלחה ישראל מומחים שסייעו לאפריקה .  זה טבעי שנרצה לטפח את הקשרים עם מדינות אפריקה ,  וביחוד עם צ'אד ,  שעדיין אין לנו יחסים מלאים ",  הוסיף הנשיא . " אני מקווה שאני אקבל ,  במהרה ,  את כתב ההאמנה של שגריר צ'אד בישראל .  יחסים מלאים ביננו ,  יעמיקו את הקשרים בין המדינות והעמים ,  ויהיו טובים לשתי המדינות ".  
נשיא צ'אד התקבל בנמל התעופה בן גוריון על ידי השר לשיתוף פעולה אזורי צחי הנגבי  ( הליכוד )  .  ישראל וצ'אד קיימו בעבר יחסים דיפלומטיים אך אלו מנותקים מאז 1972 ,  והגעתו של דבי לישראל היא ציון דרך משמעותי לקראת חידוש היחסים .  ישראל וצ'אד ,  מדינה מוסלמית גדולה במרכז אפריקה ,  קיימו יחסים דיפלומטיים קרובים בשנות ה-60 אך אלו נותקו מאז תחילת שנות השבעים בלחץ ערבי .
 בשנתיים האחרונות ,  במסגרת המאמץ של נתניהו לחזק את הקשרים ביבשת אפריקה ,  מתנהלים מגעים לחידוש היחסים הדיפלומטיים בין שתי המדינות .  
יתרה מזאת ,  גורמים מדיניים חשפו הערב כי ישראל פועלת לכינון יחסים דיפלומטיים עם בחריין .  במקביל ,  הסבירו הגורמים ישראל פועלת לכינון היחסים עם המדינה כדי לאפשר טיסות מעל שמי סודאן ,  שיקצרו את מסלול הטיסה לדרום אמריקה .
 גם נשיא צ'כיה ,  מילוש זמאן ,  נחת היום בישראל לביקור ממלכתי בן ארבעה ימים ,  במהלכו צפוי לחנוך את ''הבית הצ'כי'' בירושלים המשמשת כנציגות החדשה של צ'כיה בישראל ותהווה מרכז תרבות ומסחר לקידום היחסים בין המדינות .  זמאן צפוי להיפגש עם ראש הממשלה בנימין נתניהו ,  נשיא המדינה ראובן ריבלין ויו''ר הכנסת יולי אדלשטיין ,  וכן לשאת מחר נאום בכנסת .
  ( עדכון ראשון 17:06 )  

נתניהו : " ישראל חוזרת לאפריקה ";  נשיא צ'אד : " דף חדש ביחסים "
 אידריס דבי נפגש עם נתניהו ,  שהבטיח כי יבקר במדינות ערביות נוספות .  נשיא צ'אד הבהיר כי הפגישה בין השניים לא מעלימה את הסוגייה הפלסטינית .  ישראל וצ'אד קיימו בעבר יחסים דיפלומטיים אך אלו מנותקים מאז 1972 ,  והגעתו של דבי לישראל היא ציון דרך לחידוש היחסים

