חופש ביום א' ?   " פתח לפשיעה וילדים ברחובות "
 ההחלטה לבחון מעבר ל"סוף שבוע ארוך "  שיכלול בין היתר שבתון ביום ראשון ,  עוררה התנגדות חריפה בקרב ציבורים שונים .  המורים חוששים : " אחרי השעה 15:00 כלום לא נכנס למוח "
 לאחר שראש הממשלה ,  בנימין נתניהו ,  הודיע שלשום  ( שני )  במפתיע כי תבוצע בחינה של מעבר ל"סוף שבוע ארוך "  הכולל חופשה במשק ביום א' ,  הולכים וגוברים הקולות שמתנגדים למהלך .  להתנגדות שותפים בין היתר מפלגת ש"ס ,  החקלאים ,  גורמים שונים במערכת החינוך ,  ראשי האוכלוסייה המוסלמית ועוד .  
עוד באותו נושא:צוות מיוחד יבחן :  יום ראשון יהפוך ליום חופש ? 
מזכ"ל הסתדרות המורים ,  יוסי וסרמן ,  המייצג כ-100 אלף מורים בישראל ,  מתנגד בחריפות למהלך המתוכנן .  הוועדה הפנימית מטעם ההסתדרות לבחינת הנושא צפויה להגיש את מסקנותיה לוסרמן בימים הקרובים ,  אך כבר היום אמר המזכ"ל לוואלה !  חדשות כי  " עוד לפני ששמעתי את החלטות הוועדה אני מתנגד לזה ".  וסרמן מזהיר כי ימי הלימוד וההשתלמויות של המורים יפגעו בעקבות קיצור שבוע העבודה ,  וכי שעות הלימוד אליהם מחויבים המורים ידחסו לתוך ארבעה ימי עבודה בלבד .  
כמו כן ,  הביע המזכ"ל דאגתו מחוסר המעש של התלמידים ,  שיחליף את הלימודים ביום ראשון ,  ועשוי לגרום להגברת האלימות ואמר כי  " ראשית דאגתנו היא לתלמידים באזורים הפחות מבוססים .  אותם תלמידים יסתובבו ברחובות ובקניונים באפס מעשה בימי ראשון .  בגלל זה גם תגבר האלימות ברחובות ויגדל הפער בין תלמידים והורים בעלי יכולת למעוטי יכולת ".  וסרמן תקף את הטוענים כי השינויים יגבשו את התא המשפחתי ,  והביע דאגה מהמצוקה שתיווצר בקרב ההורים שיאלצו לממן פעילויות לילדיהם ,  כמו גם מהשלכות השינויים על החינוך המיוחד .
 למרות חילוקי דעות רבים בעבר ,  מתייצב גם ארגון המורים העל-יסודיים לצד הסתדרות המורים ומתנגד אף הוא להנהגת סוף שבוע ארוך :  יו"ר הנהלת ארגון המורים ,  רן ארז ,  המייצג למעלה מ-40 אלף מורים ,  הביע חשש לעתידה של רפורמת הארגון ,  ושאל  " מתי המורים שלנו ישתלמו אם יום א' יהפוך ליום חופש ?  איך נוכל לבצע רפורמה שבה המורים מחויבים ל-40 שעות הוראה בשבוע בארבעה וחצי ימים בלבד ?  ". 
יו"ר ארגון המורים האלטרנטיבי ,  אריה שמש ,  סבור כי במידה שאכן יוארך סוף השבוע ,  יהיה צורך ביצירת חלופה לבית הספר ביום א' .  שמש אמר בעניין כי  " יש פה פתח לפשיעה ועבריינות בקרב הנוער ,  שחייב להיות מגובה במסגרות חינוכיות מחייבות בימי א' ,  דוגמת תנועות נוער ולמידה וירטואלית מונחית מטעם מערכת החינוך ",  והוסיף כי  " יום לימודים ארוך ,  שיונהג מן הסתם בעקבות קיצור השבוע ,  יחייב מפעל הזנה בבתי הספר ".  
בהתאגדות המנהלים גם מצטרפים לקולות המתנגדים :  יו"ר ההתאגדות ,  אריה לוקר ,  אמר היום כי קיצור השבוע יצור מצב של ימי לימוד ארוכים מדי ,  וכי  " כל בר דעת במערכת החינוך מבין שאחרי השעה 15:00 לא נכנסים דברים למוח .  ימי הלימוד הארוכים שייווצרו יפגעו אנושות בתלמידים ,  בכל הגילאים ",  והוסיף כי  " אין תחליף טוב יותר לזמן מורה מול תלמיד ". 
התנגדות נוספת לשינויים המתוכננים הגיעה גם מכיוונם של החקלאים ,  שגם ככה אינם עובדים לפי ימי השבוע ,  אלא לפי צרכי הגידולים ובעלי החיים .  מזכיר האיחוד החקלאי ,  אבשלום וילן ,  טען כי קיצור השבוע עשוי להביא למצב של בעיות אחסון חלב ברפתות . " ברפתות למשל יש יכולת אחסון חלב לשלושה ימים ,  בעיקר משיקולי ביטחון ,  ולכן הרפתנים יכולים להחזיק את מלאי החלב שלהם יומיים בלבד מבלי לשווק ",  אמר וילן .  אך יחד עם זאת ,  הביע מזכיר האיגוד אפשרות שהשינויים הללו יכולים להוות יתרון למשק החקלאי באומרו כי  " לפחות מיליארד אירו של פדיון ייצוא תלוי בפעילות מול שווקים בחוץ לארץ ,  שלא פעילים ביום ראשון ". 
גם במגזר הדתי נשמעו התנגדויות לשינויים הצפויים בימי העבודה .  יו"ר ש"ס ,  השר אלי ישי ,  התייחס היום לעניין בראיון ברדיו 'קול חי' ואמר כי  " סיעת ש"ס ,  בהוראתו של הרב עובדיה יוסף ,  תתנגד להארכת סוף השבוע בישראל הכולל עבודה ביום שישי וחופשה ביום ראשון ". 
ראשי האוכלוסייה המוסלמית תקפו גם הם את השינויים העומדים על הפרק :  בשיחה עם וואלה !  חדשות הבהיר יו"ר רע"מ-תע"ל ,  השייח' ח"כ איברהים צרצור ,  כי 900 אלף המוסלמים בישראל שייאלצו לעבוד ביום שישי  " יהיו במצב מביך מאד ,  שכן תפילת יום השישי היא מצוות חובה לכל מוסלמי ויום שישי הוא יום חופשה רשמי למוסלמים ".  ח"כ צרצור ,  אחד המנהיגים הדתיים הבולטים של המוסלמים בארץ ומי שכיהן במשך שנים ארוכות כראש הפלג הדרומי של התנועה האיסלמית ,  אמר עוד כי עמדתו מייצגת  " ללא ספק "  את עמדת רוב האוכלוסיה הערבית בישראל .  
עוד אמר ח"כ צרצור כי הפיכת יום שישי ליום עבודה ,  מבלי להתחשב בהתחייבויותיהם הדתיות של המוסלמים היא  " הפרה בוטה של זכויות האדם הבסיסיות ביותר ".  ח"כ צרצור העלה חלופה במידה והצעה זו תאושר ואמר כי  " אם ישראל תעמוד על כך שיום ראשון יהיה יום חופש ,  אז ההצעה שלי היא לאפשר למוסלמים חופש בחירה ,  דהיינו לבחור או שישי-שבת או שבת-ראשון .  אם לא יתנו להם לבחור ,  הרי שמדובר בהעמקת הקיפוח כלפי האוכלוסייה הערבית-מוסלמית ". 
ראש הממשלה בנימין נתניהו מינה כאמור אתמול צוות לבחינת הנהגת ימי חופש ביום ראשון בראשות פרופ' יוג'ין קנדל ,  אשר צפוי להתכנס בימים הקרובים ולדון עם נציגי מערכת החינוך על האפשרות להעביר את המשק לארבעה וחצי ימי עבודה בשבוע - כשימי שבת וראשון יהיו ימי שבתון .  בינתיים ,  מתחת לפני השטח ,  צצות שאלות מטרידות מטעם ארגוני המורים לגבי עתיד הרפורמות בארגונים ,  כמו גם סוגיות ימי השתלמות ,  הזנת תלמידים ונטל בלתי סביר על ההורים ,  נוכח קיצור שבוע העבודה והחופשה המתוכננת בימי א' .
 עוד באותו נושא:החופש הגדול לא יקוצר : " זגזוג מביך של השר סער"בחירות בהסתדרות המורים : " אופק חדש "  בסכנה ? הושגה פשרה בין ארגון המורים למשרד אוצר
בהכנת הידיעה השתתפו :  גלעד גרוסמן ,  ניר יהב ,  רמי שני ,  מוטי לוי ובועז ווליניץ .
  ( עדכון ראשון :  20:14 ) 

חופש ביום א' ?   " פתח לפשיעה וילדים ברחובות "
 ההחלטה לבחון מעבר ל"סוף שבוע ארוך "  שיכלול בין היתר שבתון ביום ראשון ,  עוררה התנגדות חריפה בקרב ציבורים שונים .  המורים חוששים : " אחרי השעה 15:00 כלום לא נכנס למוח "
 
