ניצחון גדול לנתניהו :  מרבית חברי מרכז הליכוד תמכו בהצעתו
58% תמכו בהצעתו של ח"כ ביטן שאותה אימץ ראש הממשלה ,  ולפיה המקומות 16-1 ייבחרו בידי כלל המתפקדים ,  וחלק מהמקומות הבאים על ידי חברי המרכז .  נתניהו : " הצבעה לטובת הליכוד ולמען אחדות התנועה "
 אלפי חברי מרכז הליכוד הכריעו אתמול  ( ראשון )  באחת הסוגיות החשובות העומדות לפתחה של המפלגה  כיצד תקבע הרשימה לכנסת הבאה .  המצביעים קיבלו ברוב של 58% את הצעתו מרוככת של ח"כ דוד ביטן ,  ואותה אימץ ראש הממשלה בנימין נתניהו ,  ולפיה המקומות 16-1 ייבחרו בידי כלל המתפקדים ,  וחלק מהמקומות הבאים על ידי חברי המרכז .  רק 42% תמכו בהצעתו של חבר הכנסת דודי אמסלם ,  שלפיה חברי מרכז הליכוד הם שיחליטו על הרכב רשימת הליכוד לכנסת הבאה .
 ראש הממשלה נתניהו אמר עם פרסום התוצאות הסופיות : " אני מבקש להודות לחברי המרכז שגילו אחריות ,  התייצבו מאחורי הצעתי והצביעו לטובת הליכוד ולמען אחדות התנועה .  יחד נמשיך להוביל את המדינה כמפלגת שלטון ,  חזקה ,  גדולה ומאוחדת ".  יו"ר מרכז הליכוד ,  שר המדע ,  הטכנולוגיה והחלל דני דנון ,  הוסיף : " חברי מרכז הליכוד הוכיחו היום את כוח הדמוקרטיה בתנועת הליכוד .  כפי שהתחייבתי ,  ההצעות הובאו להכרעה של חברי המרכז ,  ליבה הפועם של התנועה .  כעת כולנו נעבוד יחד ליישום ערכי הליכוד ". 
עוד בוואלה חדשות:הכוח יחזור למרכז הליכוד ?   " התדמית תיפגע ,  ונחטוף בבחירות"נתניהו בשיחות סגורות :  מגבה את ההחלטה להשעות את ח"כ חזןיו"ר ועד מפעלי ים המלח פורש מהליכוד : " איבדה את ערכיה "  
בסך הכול הצביעו 2,689 מ-3,770 חברי מרכז הליכוד .  מדובר ב-69% שמימשו את זכות הצבעתם .  1,557 מתוכם תמכו בהצעתו של נתניהו ואילו 1,040 בלבד תמכו בהצעתו של אמסלם .  הצעתו של ראש הממשלה זכתה למרב הקולות בטבריה ,  בנתיבות ,  בתל אביב ,  בנתניה ובכפר סבא .  בראשון לציון ,  המעוז של ח"כ ביטן ,  נרשם ניצחון גדול של נתניהו - 106 הצביעו בעד הצעת הפשרה ,  לעומת 21 להצעתו של ח"כ אמסלם .  מנגד ,  הצעתו של ח"כ אמסלם ניצחה ברמלה ,  בקריית שמונה ובאשקלון .  הפתעה גדולה נרשמה בירושלים ,  עיר הבית של אמסלם ,  שם הוא הפסיד ברוב של 182 לעומת 155 .
 ח"כ אמסלם אמר כי  " המרכז אמר את דברו וזה הניצחון הגדול של תנועת הליכוד .  לכל אורך הדרך הצהרתי כי הניצחון המרכזי מבחינתי הוא קיום ההליך הדמוקרטי שכולנו השתתפנו בו ".  לדבריו , " זה מעולם לא היה מאבק אישי ,  זו הייתה הצבעה על דרך .  אני מקבל בהבנה את התוצאה ומכבד את החלטת הבוחר .  אין לי ספק שהבחירות הפנימיות האלו רק חיזקו והעצימו יותר את כוחה של מפלגתנו ואני שמח להיות חלק מכך .  על דבר אחד כולנו מסכימים - חברי המרכז משמעותיים יותר במפלגה ,  ומעתה הם גם שותפים להליך הבחירה וההשפעה בתנועה ,  וזה כבר הישג מרשים בפני עצמו ". 
בשעות הבוקר ,  הגיע נתניהו להצביע בבנייני האומה שבירושלים ,  וקרא לחברי המרכז  " להצביע בעד הפשרה שלי ,  שמבטיחה שהליכוד תישאר מפלגת השלטון עוד שנים רבות ".  שר התשתיות הלאומיות ,  האנרגיה והמים ,  ד"ר יובל שטייניץ ,  הוסיף : " זו הצעה מאוזנת ,  הצעה נכונה והיא נותנת מקום למרכז בקביעת האזורים ,  ובכך בקביעת חברי כנסת חדשים ,  שחלקם אנשים פחות ידועים .  ההצעה שומרת על המתפקדים כמי שבוחרים את הרשימה הארצית ,  ולכן כמי שמרגישים מעורבים ומחויבים לתנועת הליכוד ". 
לפניות לכתב :  omri_n@walla.net.il
 ( עדכון ראשון :  23:44 )  

ניצחון גדול לנתניהו :  מרבית חברי מרכז הליכוד תמכו בהצעתו
58% תמכו בהצעתו של ח"כ ביטן שאותה אימץ ראש הממשלה ,  ולפיה המקומות 16-1 ייבחרו בידי כלל המתפקדים ,  וחלק מהמקומות הבאים על ידי חברי המרכז .  נתניהו : " הצבעה לטובת הליכוד ולמען אחדות התנועה "
 
