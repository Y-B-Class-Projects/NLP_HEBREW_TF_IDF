משחקי האשמות :  נתניהו מנסה להציל את הממשלה ולהאשים את שותפיו בקריסתה
ההתפטרות של ליברמן ,  האולטימטום של בנט והווטו של כחלון גרמו לנתניהו לאבד שליטה על המתרחש והוא יצא למאמץ אחרון לדחות את הבחירות .  הוא מנסה למשוך זמן כדי להשיב לעצמו את המושכות ,  אך ייתכן ששותפיו כבר בעצם הכריעו את הכף
כשזה נראה כמו ברווז מתנהג כמו ברווז ומגעגע כמו ברווז זה כנראה ברווז .  ראש הממשלה בנימין נתניהו מכיר היטב את המשפט הזה ואף השתמש בו בעבר באחד מנאומיו ,  ובכל זאת ,  הוא מנסה לדחות את הקץ מעל ברווז הבחירות המוקדמות .  אחרי סבב פגישות עם כל ראשי הקואליציה הוא הבין שהסיכויים להימנע בבחירות קלושים ,  אך בכל זאת ,  הוא החליט לצאת למסע הצלה אחרון בניסיון להציל את הקואליציה שלו ולהימנע מבחירות מוקדמות .  אחרי ששמע את כחלון ודרעי שהבהירו שהם רוצים בחירות ,  ובנט שהבהיר שהוא רוצה את תיק הביטחון ,  נתניהו הקדיש את הדקות האחרונות לפני כניסת שבת לסבב טלפונים עם ראשי הסיעות במהלכו הפציר בהם  " לא להפיל את ממשלת הימין ".  נתניהו באמת היה רוצה לדחות את הבחירות עכשיו ,  אבל הוא גם עושה מאמץ גדול כדי שאם הדברים אכן יתגלגלו לשם כפי שנראה שהם מתגלגלים - האשמה לא תיפול עליו .  
עוד בוואלה !  NEWS אלפים בהפרות סדר בגבול עזה ;  עשרות פלסטינים נפצעו ליברמן :  יש חברי קבינט שטרפדו כל החלטה - ורצו לתקוף בתקשורת ליברמן נגד מדיניות איזנקוט :  44 השעות שהביאו להתפטרותו של השר 
זו בעצם מהות ההתרחשות של היממה האחרונה ושל חילופי הגרסאות בין נתניהו ובנט על מה באמת היה בפגישה ביניהם היום :  בליים גיים - מי אחראי להפלת הממשלה ?  ברקע הדברים ,  לחץ חזק מאוד ,  שנמשך זה שבועות ,  מצד ראשי המתנחלים שלא לקצר בהתנדבות את ימי הממשלה הכי ימנית שהייתה כאן ,  וגם נתניהו וגם בנט לא מעוניינים להרגיז את הבייס .  בנו של ראש הממשלה ,  יאיר נתניהו ,  כתב אתמול פוסט נרגש בפייסבוק בו פנה ל"אחיי הימנים "  והפציר בהם שלא להפיל את הממשלה .  היום הדברים כבר יצאו מלשכת נתניהו שאמרה שהוא מבקש  " לא לחזור על הטעות ההיסטורית של 92' כשהפילו ממשלת ימין ,  העלו את השמאל לשלטון והביאו את אסון אוסלו על מדינת ישראל ".  האיום של בנט לפרוש מהממשלה אם לא יקבל את תיק הביטחון העמיד אותו בסכנת ספיגה של האשמות מהבייס הימני על הפלת ממשלת ימין ;  מצד שני ,  סירוב מוחלט של נתניהו לאולטימטום עלול להעמיד אותו באותה סכנה .  
נתניהו אכן לא שלל מידית את האולטימטום של בנט ,  אבל גם לא נענה לו ,  והפיל את האחריות על השותפים האחרים בקואליציה ,  ובראשם משה כחלון .  גם אם נתניהו שקל לתת לבנט את תיק הביטחון ,  כחלון ,  שחרד מנתונים כלכליים שליליים שבדרך ,  קפץ על עגלת הבחירות המוקדמות ללא היסוס ,  והבהיר לנתניהו שהוא לא מסכים שבנט יתמנה לתיק הביטחון ושהוא ומעוניין ללכת לקלפי כמה שיותר מהר .  בנט ,  מצדו ,  מיהר גם הוא להפיל את האחריות על כחלון .  בתדרוך בסוף הפגישה הדגיש שעמדתו הנחרצת של כחלון היא שמובילה את המדינה לבחירות מוקדמות ,  ושבעצם נפל הפור .  אבל אז ,  בלשכת נתניהו נזעקו למשמע הדברים הנחרצים ,  שלא תואמו עם ראש הממשלה ,  והוציאו הכחשה נחרצת לפיה  " לא התקבלה כל החלטה ללכת לבחירות "  ואת המסרים החוזרים על  " אסון אוסלו "  והסכנה שבעליית ממשלת שמאל .  גם אם הוא מנסה לדחות אותן ,  נתניהו כבר במוד בחירות ,  ובמסגרת הקרב הלוהט על הימין - עדיף שהאשמה תיפול על בנט .  
ביום ראשון בבוקר תיכנס לתוקפה ההתפטרות של ליברמן ,  וראש הממשלה יקבל לידיו את התיק ,  ובכך יישא ,  באופן כמעט תקדימי ,  בשניים משלושת התיקים הבכירים בממשלתו - ביטחון וחוץ ,  יחד עם כובע שר הבריאות שגם אותו הוא חובש .  נתניהו היה רוצה מאוד לא לתת לליברמן גם את הסיפוק שבהפלת הממשלה ,  ולכן בהמשך הוא ינסה לשכנע את שותפיו שאפשר להמשיך גם עם ממשלת 61 צרה ושזו ההחלטה הנכונה בעת הזו .  אבל גם הוא יודע שללא נס ,  אין למאמץ הזה הרבה תוחלת .  בינתיים ,  הוא מושך זמן ,  ומנסה להחזיר את השליטה לידיים שלו .  ההתפטרות של ליברמן ,  האולטימטום של בנט ,  והווטו של כחלון גרמו לו לאבד שליטה על המתרחש .  ככל שההתייעצויות והשיחות נמשכות ,  הקלפים לכאורה חזרו לידיים של נתניהו ,  אבל נכון לעכשיו נראה שהשותפים שלו בעצם כבר הכריעו את הכף ,  ושעכשיו נשאר רק לסגור תאריך .  

משחקי האשמות :  נתניהו מנסה להציל את הממשלה ולהאשים את שותפיו בקריסתה
ההתפטרות של ליברמן ,  האולטימטום של בנט והווטו של כחלון גרמו לנתניהו לאבד שליטה על המתרחש והוא יצא למאמץ אחרון לדחות את הבחירות .  הוא מנסה למשוך זמן כדי להשיב לעצמו את המושכות ,  אך ייתכן ששותפיו כבר בעצם הכריעו את הכף

