כחלון על נתניהו : " הבטיח יונה ,  קיבלתם זית "
 יו"ר מפלגת כולנו פרסם סרטון התוקף את ראש הממשלה באופן אישי : " רבתי עם אובמה ,  קניתי גלידת פיסטוק ,  לא עשיתי שום דבר חשוב ".  עד לפני שבוע נמנע כחלון מלתקוף את יו"ר הליכוד ישירות
הקמפיין השלילי של כחלון נחשף :  יו"ר כולנו ,  משה כחלון ,  ניהל עד כה קמפיין מנומס וחיובי שהתמקד במינוף האשראי הציבורי שצבר בעקבות הרפורמה בסלולר כהוכחת רצינות כוונותיו להילחם בריכוזיות ובבנקים .  אלא שעד כה המפלגה מדשדשת עם כשמונה מנדטים בסקרים ,  ללא מומנטום של ממש .  במטה המפלגה החליטו בימים האחרונים להפיק טרילוגיה של סרטונים שליליים .  הראשון בהם פורסם היום  ( חמישי )  ,  והוא מתמקד ישירות בראש הממשלה ,  בנימין נתניהו .  
עוד בוואלה !  בחירות:מה כתבו הפוליטיקאים בפייסבוק השבוע ? תכירו :  האשה הראשונה של הרשימה הערבית המשותפתדרעי מסמן לנתניהו : " בטוח שש"ס לא תשב בממשלת שמאל "
 מדובר בסרטון קצר שנעשה בסגנון סדרת הסרטונים  " בקיצור "  והוא מביא את סיכום הקדנציה של בנימין נתניהו מנקודת המבט של כחלון . " הבטחתי יונה ,  קיבלתם זית .  נפגשתי עם אובמה ,  רבתי עם אובמה .  השתמשתי באיווט ,  נפטרתי מאיווט  (  ..  .)  קניתי גלידת פיסטוק .  בנטו ,  לא עשיתי שום דבר חשוב ".  במפלגה הסבירו כי שני הסרטונים הבאים צפויים גם הם להיות בעלי אופי שלילי ,  אך לא יעסקו בנתניהו .
 מפלגת הליכוד הגיבה לסרטון : " מפלגות אווירה הן לא רלוונטיות .  זה או הליכוד בראשות נתניהו או ממשלת ויתורים ונסיגות של השמאל בראשות ציפי ובוז'י .  השאלה המרכזית של הבחירות היא מי ישמור על עתיד ילדינו ,  מי יעמוד מול איראן והטרור ,  מי יצמיח את הכלכלה ".  
עד לא מכבר נמנע יו"ר מפלגת כולנו מלתקוף בצורה ישירה את המדיניות הכלכלית של מפלגת הליכוד ,  בה היה חבר בעבר ,  והסתפק בביקורת כללית על מדיניות הממשלה האחרונה .  אבל לאחר שבימים האחרונים הסתמן שינוי מגמה גם מפלגת הליכוד עברה למתקפה חזיתית .  
לפני שבוע :  כחלון תוקף את נתניהו לראשונה   " נוסע לארה"ב ,  מזניח את הארץ "
 המפלגה שחררה סרטון ובו נשמע כחלון מתייחס להישגו הגדול ,  הרפורמה בסלולר ,  ואומר : " אלמלא שיתוף הפעולה המלא והגיבוי של ראש הממשלה ,  שלמעשה אני הלכתי בדרכו ,  לא היינו מצליחים להביא את הרפורמות האלה ,  שהיו מונחות על השולחן הרבה מאוד שנים .  היה צריך ראש ממשלה כזה כדי שצרכנים ואזרחי מדינת ישראל יוכלו להינות ממחירים מוזלים ". 
בכולנו מיהרו להגיב ושחררו סרטון משלהם ,  בו נראה ראש הממשלה ערב הבחירות לכנסת ה-19 ,  בעת שהכריז על מינויו של כחלון ליו"ר מנהל מקרקעי ישראל  ( שלא יצא בסופו של דבר לפועל )  .  נתניהו נשמע אומר לכחלון בסרטון : " הייתה לנו משימה שלא הספקנו לעשות ,  ואנחנו מסמנים היום  להוריד את מחירי הדיור .  הדבר החשוב ביותר הוא שאני שם את האיש הנכון במקום הקריטי ביותר מבחינת מדיניות הפנים והחברה שלנו  להוריד את מחירי הדיור ". 
לפניות לכתב עמרי נחמיאס :  omri_n@walla.net.il 

כחלון על נתניהו : " הבטיח יונה ,  קיבלתם זית "
 יו"ר מפלגת כולנו פרסם סרטון התוקף את ראש הממשלה באופן אישי : " רבתי עם אובמה ,  קניתי גלידת פיסטוק ,  לא עשיתי שום דבר חשוב ".  עד לפני שבוע נמנע כחלון מלתקוף את יו"ר הליכוד ישירות

