קריאה בליכוד : " המשולש לרשות במסגרת הסדר "
 ח"כ כרמל שאמה-הכהן הציג באירוע שבתרבות בבאר שבע משנה דומה לזו של שר החוץ ליברמן וקרא להעברת אום אל-פחם לשטחי הרשות במסגרת הסדר מדיני .  כשנשאל כמה מערביי ישראל יש להעביר לרשות השיב : " כמה שיותר "
" בהסדר קבע ,  חייבים להעביר את המשולש ואת אזור אום אל-פחם לשטחי הרשות הפלסטינית ",  כך הצהיר היום  ( שבת )  ח"כ כרמל שאמה-הכהן  ( הליכוד )  ,  באירוע שבתרבות בבאר שבע .  שאמה ציין כי  " האוכלוסייה הערבית בישראל סובלת מהקצנה ומהתחזקות גורמים דוגמת השייח' ראיד סלאח .  אני אומר  או אחים ,  או נפרדים .  אני לא בעד טרנספר ,  אני פשוט מעביר אותם ,  את רכושם ואת בתיהם לשטח הרשות הפלסטינית ".  
כאשר נשאל שאמה כמה מערביי ישראל צריכים לעבור במסגרת הסדר מדיני השיב כי  " כמה שיותר ".   " אני חושש מהשתלטות של עורכי דין ערביים על מחוז הצפון של לשכת עורכי הדין ",  הסביר שאמה . " אני בעד מדינה יהודית ודמוקרטית ".  
מנגד ,  הבהיר שאמה כי להערכתו יש עם מי לדבר על הסדר : " לדעתי נתניהו מבין את המשמעויות של משא ומתן אמיתי ורציני עם הפלסטינים ",  אמר . " זה לא יקרה תוך שלושה חודשים ואולי גם לא בשנה הקרובה ,  אבל יש פרטנר בצד הפלסטיני ". 
שאמה ,  שעתיד לעמוד בראש ועדת הכלכלה שלא הכנסת לאחר מאבק סוער עם יושב הראש הנוכחי ,  ח"כ אופיר אקוניס ,  ציין כי  " משמעות גילוי הגז מול חופי ישראל זהה למשמעות של הקמת הכור הגרעיני בדימונה .  כל מצוקות התקציב של המדינה ,  דוגמת סל התרופות או הקצאות כאלו ואחרות ייפתרו בעזרת ההכנסות הצפויות מתגמולי הגז ".  
שאמה התייחס אף למאבק אודות ראשות הוועדה ואמר כי  " הטיעונים שלי הם תמיד ענייניים ,  אך לא כך אצל אקוניס .  אני מאמין שראש הממשלה יעמוד בהסכם הרוטציה בוועדת הכלכלה .  אני מרגיש שראש הממשלה דווקא מתואם איתי ,  אולם הבכירים במשרדו ה אלו שלא ". 

קריאה בליכוד : " המשולש לרשות במסגרת הסדר "
 ח"כ כרמל שאמה-הכהן הציג באירוע שבתרבות בבאר שבע משנה דומה לזו של שר החוץ ליברמן וקרא להעברת אום אל-פחם לשטחי הרשות במסגרת הסדר מדיני .  כשנשאל כמה מערביי ישראל יש להעביר לרשות השיב : " כמה שיותר "
 
