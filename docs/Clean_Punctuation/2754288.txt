נתניהו נאלץ לברך את ריבלין : " מבטיח לעבוד עמך "
 ראש הממשלה בירך את נשיאה הנבחר של מדינת ישראל על רקע היחסים העכורים בין השניים . " מודה לך ומעריך את פועלך במהלך השנים הארוכות ",  אמר נתניהו .  גם פרס בירך : " עומד לרשותך "
 על רקע היחסים העכורים בין השניים ,  בירך אחר הצהריים  ( שלישי )  ראש הממשלה בנימין נתניהו את נשיאה הנבחר של מדינת ישראל ,  ראובן ריבלין ,  על ניצחונו בבחירות לנשיאות . " רובי ,  אני רוצה לברך אותך על היבחרך ",  אמר נתניהו בטקס שנערך בטרקלין  " שגאל "  במשכן הכנסת לאחר ההכרזה על תוצאות הבחירות . " אתה שואב מבאר עמוקה של מורשת ישראל ,  של מורשת הציונות והיהדות .  אני מכיר את הערכים הללו היטב .  אנחנו מכירים ומוקירים את הדרך הארוכה שאתה עשית ,  שאביך ז"ל עשה ". 
הבחירות לנשיאות - סיקור מיוחד:שטרית הובס : " גם זה לטובה ,  יחי נשיא מדינת ישראל"יחליף את ריבלין ?  שאמה-הכהן : " אחליט עד מחר"ירושלמי שורשי ,  עו"ד וצמחוני :  זהו הנשיא העשירי 
נתניהו ,  שהודיע על תמיכה בריבלין רק לאחר שלא הצליח לדחות את הבחירות ולהעמיד מועמד אחר מטעם הליכוד ,  הוסיף כי בפני ריבלין עומדות שתי משימות גדולות מאוד . " המשימה הראשונה - ללכד את העם ,  והשנייה  לייצג את מדינת ישראל בפני העולם ,  ואני מבטיח שאעבוד עמך ",  אמר . " מדינת ישראל היא המדינה המאותגרת ביותר עלי אדמות ועד עכשיו הצלחנו להדוף את האיומים עלינו ,  לקלוט עולים ולבנות מדינה לתפארת .  אבל אי אפשר לנוח על זרעי הדפנה ואני יודע את מלוא האחריות ואת כובד המשקל שמונחים על מוסד הנשיאות .  אני יודע שעבור שתי המשימות הללו אתה תעשה את כל מה שביכולתך כנשיא המדינה .  אני מודה לך ,  אני מעריך מאוד את פועלך במהלך השנים הארוכות ".  
ריבלין הודה בטקס לראש הממשלה ,  והתבדח : " צריך לדעת שתלמידי הגאון ,  לקח להם הרבה זמן לחתום על נשיא למדינת ישראל אבל לקח להם מעט מאוד זמן לחלום שראש ממשלה יצא מחלציהם ואני רוצה לומר לך ,  הרצוג  ( פנה ליו"ר האופוזיציה יצחק הרצוג )  ,  שראש הממשלה שלנו הוא צאצא לתלמידי הגאון מווילנה ". 
ריבלין פנה לחבר הכנסת מאיר שטרית  ( התנועה )  שאותו ניצח בסיבוב השני ואמר : " וואי ,  איזה פייט נתת !  ".  הוא כינה את מערכת הבחירות  " קשה ומטלטלת "  ואמר : " אמון הציבור בהליך בחירת הנשיא ספג פגיעה קשה ומחובתנו וחובת כולנו לשקמו ולהשיבו .  אני מודה להזדמנות ,  למועמדים הישרים אשר הוסיפו הדר למערכה ומאחל לכולנו שנמשיך לשרת את הציבור נאמנה ".  
ריבלין ,  שהיה עד לפני למעלה משנה יו"ר הכנסת ,  אמר כי  " הכנסת הייתה עבורי בית  (  ..  .) החל מרגע זה אני מתחיל תהליך פרידה מהמקום הזה שהיה ביתי .  חבריי וחברותיי חברי הכנסת ,  זכיתי היום באמונכם .  שהרי כולכם ,  כולנו ,  שליחי ציבור .  האמון שהבאתם לי היום מחייב אותי להשליך מעלי את גלימת הפוליטיקה .  איאלץ גם לעזוב את ביתי הפוליטי  'הליכוד' ,  מיסודה של תנועת אצ"ל .  האמון שנתתם בי היום מכל צוות הבית הזה מחייב אותי החל מרגע זה לא להיות איש של מפלגה .  אינני איש של תנועה מרגע זה ,  אני איש של כולם ,  של העם .  היום ,  אני מתחיל את הדרך לבית האחר .  בית השוכן לא רחוק מכאן בירושלים ,  בירת ישראל .  נוכח להט הוויכוח בתוכנו ונוכח עומקן של המחלוקות בינינו מי יודע עד כמה זקוקים אנו לבית הזה .  הבית שאני הולך אליו ,  דלתו פתוחה לכולם .  בית בו יסתופפו כל נציגי העם ".  
הוא הודה  " לכל אלה שבחרו בי ולאלה שלא בחרו בי על כך שנתנו בי אמונם .  כל מתנגדיי ,  גם אוהביי ביניהם .  אני מודה לכל מי שליווה אותי בדך הארוכה לכאן .  אני מודה לחברי תנועתי לשעבר על מאמציהם האישיים שהביאו אותי לכאן ".  את נאומו סיים במילים : " תחי הדמוקרטיה הישראלית ,  תחי מדינת ישראל !  ".  
גם נשיא המדינה שמעון פרס התקשר לברך את הנשיא הנבחר . " אתה ראוי לכך ואני שמח על כך ",  אמר פרס . " אני יודע שזה תפקיד עם אחריות רבה מאוד ,  אתה צריך לשקול כל מילה אבל אתה תעשה את זה היות ואתה אדם חם .  אני עומד לרשותך מרגע זה ,  אני והצוות שלי נשמח לעשות כל מה שאנחנו רק יכולים כראוי לדמוקרטיה .  אני אעשה את זה בנפש חפצה ".  
ריבלין הודה לפרס ואמר : " אני רוצה לומר לך שאין לי כל ספק בדברים שאמרתי אבל יהיה לי קשה מאוד להיכנס לנעליך הגדולות אחרי כהונתך שכן זוכר עם ישראל הרבה הרבה פעילויות שעשית למענו .  תודה רבה לך כבוד נשיא המדינה ,  שמעון פרס ". 
לפניות לכתב עמרי נחמיאס :  omri_n@walla.net.il 

נתניהו נאלץ לברך את ריבלין : " מבטיח לעבוד עמך "
 ראש הממשלה בירך את נשיאה הנבחר של מדינת ישראל על רקע היחסים העכורים בין השניים . " מודה לך ומעריך את פועלך במהלך השנים הארוכות ",  אמר נתניהו .  גם פרס בירך : " עומד לרשותך "
 
