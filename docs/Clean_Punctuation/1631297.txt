נתניהו :  ירושלים המאוחדת תישאר בריבונותנו
בלשכת רה"מ דוחים הפרסומים לפיהם הסכים נתניהו להכיר ב"ירושלים הערבית "  כבירת פלסטין . " נתניהו מדגיש בכל מגעיו המדיניים כי ירושלים המאוחדת תישאר בריבונות ישראל "
 בלשכת ראש הממשלה מכחישים הבוקר  ( שלישי )  את הפרסומים על כך שנתניהו הסכים להכיר ב"ירושלים הערבית "  כבירת פלסטין .  מלשכתו נמסר כי  " ראש הממשלה בנימין נתניהו לא שינה את עמדותיו המוכרות ,  ומדגיש בכל מגעיו המדיניים עם כל מנהיגי העולם כי בכל הסדר שלום תישאר ירושלים המאוחדת בריבונות ישראל ,  וגבולות הביטחון של ישראל לא יכללו חזרה לקווי 67 ".  בסביבתו של ראש הממשלה הוסיפו כי  " הפרסומים משקפים אולי עמדות פלסטיניות ,  אך הן בוודאי אינן מייצגים את עמדתו של ראש הממשלה בנימין נתניהו ,  ההיפך הוא הנכון ". 
הדברים שמפרסמת לשכת ראש הממשלה מגיעים בעקבות הפרסום ב"הארץ ",  לפיו שר החוץ המצרי ,  אחמד אבו רייט ,  אמר במפגש עם שרי חוץ אירופאים וערבים שהתקיים בשבוע שעבר בקהיר ,  כי נתניהו הציג בשיחותיו עם הנשיא חוסני מובארק נכונות לדון על  " ירושלים הערבית "  כבירת המדינה הפלסטינית .  
בתוך כך ,  העיתון  " אל-חיאת "  הרואה אור בלונדון דיווח הבוקר כי מצרים פועלת לקיים מפגש פסגה משולש בין נשיא מצרים חוסני מובארק ,  יו"ר הרשות הפלסטינית אבו מאזן וראש הממשלה בנימין נתניהו .  גורם פלסטיני בכיר דיווח לעיתון כי מצרים הציגה בפני אבו מאזן את הרעיון בפגישתו בשבוע שעבר עם מובארק ויו"ר הרשות הבטיח לחשוב על ההצעה .  לדברי הגורם ,  מצרים מסרה לאבו מאזן כי  " נתניהו התחייב להשיג התקדמות משמעותית בתהליך השלום אם המשא ומתן יחודש ". 
המקור מסר לעיתון כי ההנהגה המצרית  " העבירה לאבו מאזן התחייבות מנתניהו להשיג התקדמות מהירה בתהליך השלום אם המשא ומתן יחודש ".  העיתון ציטט גורם מצרי בכיר שאמר לאבו מאזן : " נתניהו יפתיע אתכם בצעדים שינקוט ",  אלא שלפי הגורם הפלסטיני , " אבו מאזן לא הביע התלהבות להיפגש עם נתניהו או לחדש את המשא ומתן איתו ,  משום שהוא משוכנע שנתניהו לא רוצה או לא יכול לספק את הסחורה הנדרשת על מנת להשיג הסכם שלום ". 
הגורם הפלסטיני הוסיף ואמר עוד כי אבו מאזן  " בטוח כי נתניהו רוצה להוליך שולל ,  למשוך את הזמן ולעשות שימוש בפגישותיו עם הפלסטינים כדי להפחית את הלחצים הבינלאומיים מעליו ".  על פי המקור ,  אבו מאזן סירב לחבילת הצעות אמריקאיות לחידוש המשא ומתן משום שהן אינן כוללות הפסקה של הבנייה בהתנחלויות והגדרת עקרונות לתהליך השלום . " ההצעה האמריקאית כוללת נסיגת ישראל מהשטחים שאליהם נכנסה בפרוץ אינתיפאדת אל-אקצא ושחרור מאות אסירים פלסטינים ותיקים ",  מסר .
 לדברי הגורם הבכיר ,  אבו מאזן ברך על ההצעות הללו אך עמד על כך שישראל תפסיק גם את הבנייה בהתנחלויות לפני חידוש המשא ומתן . " אבו מאזן וההנהגה הפוליטית חוששים מאד מכוונותיו האמיתיות של נתניהו על ידי חידוש המשא ומתן .  הם חוששים שהוא ישתמש בחידוש המשא ומתן כגושפנקא להשלים את תכניתו לייהד את ירושלים וחלקים נוספים בגדה המערבית ",  אמר .
" ברור לנו שנתניהו פועל ליישם את תוכניתו של אריאל שרון ,  לפיה הפלסטינים יקבלו מדינה על 55-60 אחוז משטח הגדה ",  אמר הגורם הבכיר והוסיף כי אבו מאזן ממתין לבואו של השליח האמריקאי למזרח התיכון ג'ורג' מיטשל על מנת לשמוע ממנו מהן ההצעות החדשות לחידוש המשא ומתן . " אם הממשל האמריקאי לא מצליח לחייב את ישראל להפסיק את הבנייה בהתנחלויות ,  איך הוא יצליח לחייב אותה לתת לנו מדינה בגבולות 67' ?  ",  תהה .
 
נתניהו :  ירושלים המאוחדת תישאר בריבונותנו
בלשכת רה"מ דוחים הפרסומים לפיהם הסכים נתניהו להכיר ב"ירושלים הערבית "  כבירת פלסטין . " נתניהו מדגיש בכל מגעיו המדיניים כי ירושלים המאוחדת תישאר בריבונות ישראל "
 
