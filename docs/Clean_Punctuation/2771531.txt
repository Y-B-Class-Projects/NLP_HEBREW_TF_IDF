אח החייל שנהרג לנתניהו : " תנהיג .  די לפחד מהעולם "
 עומר ,  אחיו של סמ"ר מתן גוטליב שנפל ברצועה ,  פנה לראש הממשלה באומרו כי המציאות הנוכחית גורמת להרחבת מעגל השכול : " תפסיק להיות פוליטיקאי ,  צא מעזה - או שתחריב אותה "
 עומר גוטליב ,  אחיו הבכור של סמל-ראשון מתן גוטליב שנהרג ביום רביעי ברצועת עזה ,  כתב אתמול  ( שישי )  פוסט בדף הפייסבוק של ראש הממשלה ,  בנימין נתניהו ,  שבו הוא מבקש ממנו להגיע להחלטה לגבי המשך מבצע  " צוק איתן ".   " אבקש ממך להוציא את הילדים מעזה ולעבור לדיפלומטיה ..  .  או שפשוט תפסיק לפחד מהעולם ותהפוך את עזה לעיי חורבות ".  
עומר הוסיף כי הוא  " לא פוחד מהחרם שיהיה .  העם שלי יותר חשוב מכמה דעות של העולם הרחוק והמנוכר .  אם לא בנועם ,  אז בשיא הכוח  ללא חיילים ,  רק פצצות של טונות על גבי טונות .  רק שהכרסום וההתשה לא יימשכו ".  
עומר ,  שתיאר את עצמו כבן למשפחה שתומכת במפלגת מרצ ולפיכך הוא לא הצביע עבור נתניהו מעולם ,  המשיך בפנייתו לראש הממשלה : " תפסיק להיות פוליטיקאי ,  ותהיה מנהיג .  קח החלטה ללא אינטרסים אלא רק מתוך דאגה לנשמות הטהורות שנמצאות במקום הארור הזה ,  שמתחרה בים המלח בתואר 'המקום הכי נמוך בעולם' .  בבקשה בנימין ,  תודה בנימין ".  
מלחמה בדרום - כותרות אחרונותאחרי לילה שקט :  מטח לעבר המרכז ובאר שבעאובמה : " לשחרר את החייל השבוי מיד - וללא תנאים"הזרוע הצבאית של חמאס : " מעריכים שהשבוי נהרג "  
מתן ,  לוחם בצוות עפרון ביחידת מגלן ,  בן 21 מראשון לציון ,  נהרג במהלך פעילות לאיתור מנהרות בעיר חאן יונס .  כוח של היחידה ,  יחד עם כוח שריון איתר פיר מנהרה במרפאה של אונר"א ולאחר שצוות הלוחמים נכנס למבנה ,  הופעלו מטענים שהוצמדו לקירות המבנה .  הוא הותיר אחריו זוג הורים ,  רוחמה ושמוליק ,  ושני אחים גדולים ,  עומר ,  בן 30 ,  וניצן ,  בן 25 .  אחיו סיפרו שבאחד מימיו של מבצע  " צוק איתן "  הוא הציל את מפקדו שנפצע ואושפז בבית החולים .
" הוא פשוט אהב את החיים ",  סיפר עומר ביום שבו נפל אחיו . " הוא חי כל רגע ,  היה חוזר מהצבא ולא נשאר בבית אפילו לדקה .  הוא אהב טיולים ,  ג'יפים ,  צופים ,  חברים ואת חברתו .  הוא האמין שהוא צריך ליהנות בכל דקה מהחיים .  הוא היה ילד של עשייה ולא הפסיק לעשות .  יש לו ג'יפ והוא היה עושה הרבה טיולי ג'יפים בשטחים הרריים .  הוא כל הזמן חייך והיה ילד חייכן ואופטימי ".  
הוא סיפר כי יום לפני מותו שוחח בפעם האחרונה בטלפון עם אחיו הצעיר . " הוא יצא להתרעננות וסיפר לנו שהוא כבר מת לחזור הביתה ושהוא רוצה לחגוג אתנו את השחרור בעוד שלושה חודשים .  הוא כל כך התגאה בשירות הצבאי שלו ובכך שהוא שומר על המדינה ". 
לי ,  בת זוגו של גוטליב ,  סיפרה כי השניים הכירו בתקופת השירות הצבאי . " הוא פשוט מלאך ,  כולם אהבו אותו ",  היא אמרה . " אפילו בתקופת הלחימה הוא ניחם אותי על הקושי .  הוא הצטער בשבילי שאני מיוסרת ומחכה שיחזור ".  גם איתה שוחח אתמול גוטליב ,  מבלי לדעת שזוהי שיחתם האחרונה . " הוא סיפר על הלחימה בעזה ,  עד כמה היא לא פשוטה ",  שחזרה . " במהלך הלחימה שלחתי לו מכתב וכתבתי לו שכשיחזור ,  נעשה על האש כולם ביחד והוא רק חיכה לזה .  היה לו לב ענק והוא תמיד דאג לכולם .  אי אפשר לריב אתו ,  הוא כזה מתוק ,  סולח ודואג שהכול יהיה בסדר .  אני פשוט מאוד אוהבת אותו ".  

אח החייל שנהרג לנתניהו : " תנהיג .  די לפחד מהעולם "
 עומר ,  אחיו של סמ"ר מתן גוטליב שנפל ברצועה ,  פנה לראש הממשלה באומרו כי המציאות הנוכחית גורמת להרחבת מעגל השכול : " תפסיק להיות פוליטיקאי ,  צא מעזה - או שתחריב אותה "
 
