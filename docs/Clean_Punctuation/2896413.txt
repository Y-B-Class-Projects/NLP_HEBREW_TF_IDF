פתרון למשבר :  מאבטחים יוצבו עד סוף שעות הלימודים בבירה
בתום פגישה בין ראש הממשלה נתניהו ,  שר האוצר כחלון וראש עיריית ירושלים ברקת סוכם כי מוסדות החינוך יאובטחו גם אחרי השעה 13:30 - כפי שהיה עד כה .  השביתה שהחלה בשבוע שעבר ותוכננה להימשך גם היום ,  בוטלה
ראש הממשלה בנימין נתניהו ושר האוצר משה כחלון סיכמו אמש  ( ראשון )  יחד עם ראש עיריית ירושלים ניר ברקת על פתרון למשבר אבטחת בתי הספר בבירה .  משמעות הדבר היא שבוטלה השביתה שהחלה בשבוע שעבר במוסדות החינוך ,  ותוכננה להימשך גם היום .
 בין היתר סוכם כי לאור המצב המיוחד בעיר יוגדל תקציב האבטחה העירוני ,  מה שיאפשר לעירייה להציב מאבטחים במוסדות החינוך עד סוף שעות הלימודים ,  ולא רק עד 13:30 - השעה שבה עזבו המאבטחים את המוסדות הזכאים לאבטחה על פי הנחיות המשטרה .  בנוסף לכך ,  הוספו מאבטחים בגני הילדים שבשכונות קו התפר בעיר .
 ברקת בירך על סיום המשבר . " אני מודה לראש הממשלה ולשר האוצר על פתרון המשבר ולשותפים הרבים למאבק ובראשם ארגון ההורים הירושלמי יחד עם ארגון המורים ,  הסתדרות המורים ומועצת הנוער העירונית .  נמשיך לעשות הכול כדי לשמור על ילדינו ",  אמר .
 לקריאה נוספת:ההורים בבירה זועמים :  המאבטחים הולכים הביתה לפני התלמידיםמשבר אבטחת בתי הספר בבירה :  ברקת איים להשבית הלימודים 
ארגון ההורים העירוני ,  שהיה אחראי לשביתה יחד עם ברקת ,  בירך על ההסכמות . " פתרון המשבר ,  העברת התקציב למימון מאבטחים במוסדות החינוך עד השעה 16:30 והוספת מאבטחים בגנים בשכונות קו התפר הצליח לא מעט בזכות עמידתם האיתנה של עשרות אלפי הורים בעיר והתמיכה בצעדי המחאה הלא פשוטים שננקטו על מנת להבטיח אבטחה לילדינו ",  נמסר בהודעה רשמית .  
פז כהן ,  יו"ר הארגון ,  הוסיף : " אנו מודים לכל הגורמים שהביאו לפתרון המשבר .  מגיע לילדי ירושלים לחזור לשגרת הלימודים בשלווה עד כמה שניתן ובביטחון .  אנו מאחלים לכולנו ימים שקטים והצלחה בלימודים ".  

פתרון למשבר :  מאבטחים יוצבו עד סוף שעות הלימודים בבירה
בתום פגישה בין ראש הממשלה נתניהו ,  שר האוצר כחלון וראש עיריית ירושלים ברקת סוכם כי מוסדות החינוך יאובטחו גם אחרי השעה 13:30 - כפי שהיה עד כה .  השביתה שהחלה בשבוע שעבר ותוכננה להימשך גם היום ,  בוטלה

