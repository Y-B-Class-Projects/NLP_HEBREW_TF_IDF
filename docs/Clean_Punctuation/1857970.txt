 " ישראל לא ערוכה להתמודדות עם איום הסייבר "
 האלוף  ( מיל' )  יפתח רון טל אמר כי עלינו להיות ערוכים לכך שמערכות חשמליות ותשתיות ביטחוניות ואזרחיות ישותקו כתוצאה מאיום זה . " בתחום הזה אנחנו לא נמצאים במקום שבו אנחנו צריכים "
 האלוף  ( מיל' )  יפתח רון טל ,  המכהן כיום כיו"ר דירקטוריון חברת החשמל ,  אמר היום  ( רביעי )  כי לצד האיומים על מדינת ישראל ,  ביניהם גם האיום האירני ,  איום הסייבר על מדינת ישראל הוא משמעותי .  יכול להיות שיש לנו חדירות שקטות ,  אמר רון טל בכנס לטרון החמישי ,  והוסיף כי עלינו להיות בנויים לכך שמערכות חשמליות ותשתיות ביטחוניות ואזרחיות ישותקו .  
עוד באותו נושא:ראש הממשלה הכריז על  " מטה סייבר לאומי"נתניהו : " על ישראל להפוך למעצמת 'סייבר' "
 רון טל הזהיר כי מדינת ישראל הופכת ליעד להאקרים רבים בעולם וכי אנחנו לא ערוכים להתמודדות עם איום שכזה . " בתחום הזה אנחנו לא נמצאים במקום שבו אנחנו צריכים להימצא ",  אמר רון טל והוסיף כי במדינה כמו שלנו איום שכזה צריך להעסיק דרגים מרמת ראש הממשלה ומטה . " אנחנו נדרשים למודיעין ,  ואם ניכשל אנחנו צריכים לזהות את זה מהר ,  להכיל את החדירה ,  למנוע נזקים גדולים ולאחר מכן להשתלט עליה ",  אמר רון טל .
 רון טל התייחס בכנס גם למלחמת לבנון השנייה ואמר כי  " היכולת היבשתית במלחמת לבנון השנייה נתפסה כמפריעה ולא כחשובה להכרעה .  אם הייתה נתפסת כחשובה ,  המפקדים היו נמצאים בחזית ולא בפלזמות מאחור .  היבשה היא זרוע אסטרטגית כמו כל זרוע אחרת בארגון הצבאי ". 
לפני כשלושה חודשים הודיע ראש הממשלה ,  בנימין נתניהו ,  על הקמת  " מטה סייבר לאומי "   ( מטה להגנה מפני לוחמת רשת )  ,  שיספק מענה למתקפות כנגד ישראל בגזרה זו .  נתניהו אמר כי המטה  " משלב טיפול בשלושה תחומים :  ההגנה ,  הפיתוח התעשייתי והפיתוח האקדמי ",  והוסיף כי  " האיומים על ישראל יכולים לבוא מכיוונים שונים .  אנחנו נערכים בצורה מאוד מסודרת ובזמן הנכון ובאמצעים הדרושים כדי לטפל באיומי ההווה ובעיקר באיומי העתיד .  ניתן לטפל בהם ,  לנטרל אותם ולתת הגנה למדינת ישראל אם מתארגנים נכון .  אנחנו לא המדינה היחידה שנערכת לכך ".  

" ישראל לא ערוכה להתמודדות עם איום הסייבר "
 האלוף  ( מיל' )  יפתח רון טל אמר כי עלינו להיות ערוכים לכך שמערכות חשמליות ותשתיות ביטחוניות ואזרחיות ישותקו כתוצאה מאיום זה . " בתחום הזה אנחנו לא נמצאים במקום שבו אנחנו צריכים "
 
