חרף התנגדות הדסה :  שר הבריאות הורה לצלם תמונת המחבל בן ה-13
תמונותיו של אחמד מונסארה ,  שיו"ר הרשות טען כי  " הוצא להורג ",  הופצו לתקשורת למרות התנגדות בית החולים ,  אשר אוסר לצלם  " חולים ,  בטח לא קטינים "  - וחרף התנגדות המשפחה .  גורם המקורב לשר ליצמן : " אין לאפשר הסתה שקרית בחסות החוק "
 תמונותיו של מבצע הפיגוע השבוע בפסגת זאב ,  אחמד מונסארה בן ה-13 ,  המאושפז בבית החולים הדסה עין כרם בירושלים ,  הופצו היום  ( חמישי )  לתקשורת באישור שר הבריאות ,  יעקב ליצמן - כך נודע היום  ( חמישי )  לוואלה !  NEWS .  הפצת התמונות היוותה תשובה לטענותיו של יו"ר הרשות הפלסטינית אבו מאזן ,  שלפיהן הילד  " הוצא להורג "  בידי ישראל  בעוד מצבו קל-בינוני .
 בבית החולים התנגדו לצילום הנער שביצע את הפיגוע בפסגת זאב עם בן דודו ,  שנורה למוות ,  לאור התנגדות משפחתו .  בעקבות זאת פנו גורמים בלשכת ראש הממשלה ללשכת שר הבריאות וביקשו ממנו שייתן הוראה לבית החולים לאשר את כניסת הצלמים לחדר הנער הפלסטיני .  
גל טרור - כל הכותרות:תיעוד הפיגוע בפסגת זאב :  בן 13 הולך לקנות ממתקים - ונדקרהמחבל שאבו מאזן טען כי  " הוצא להורג "  תועד בהכרה בבית החוליםשוטרים עם מסיכות ברחבי ירושלים - בגלל הפחד מחשיפתם בפייסבוק 
סגן מנהל בית החולים ,  ד"ר אשר שלמון ,  אמר היום כי תמונותיו של הנער בן ה-13 צולמו והופצו ללא ידיעת בית החולים . " אנחנו לא מצלמים חולים ,  לא בגירים ,  בטח לא קטינים ,  ואנחנו לא מפיצים תמונות בתקשורת ",  הבהיר ד"ר שלמון . " הצילומים לא נעשו בידיעתנו או על דעתנו .  ראיתי אותם ,  כמוכם ,  בתקשורת ". 
בהמשך ,  הבהיר כי אין זה מתפקיד הצוות הרפואי לעסוק בסוגיה האתית . " אני לא חושב שזה תפקיד הצוות הרפואי לעסוק בתחקור ,  שראוי שייעשה ,  על ידי הגורמים הרלוונטיים ",  אמר . " אנחנו מטפלים בו טיפול מיטבי ואנחנו דואגים לכך שמבחינה גופנית פצעיו יחלימו .  מעבר לכך ,  אני מניח שכוחות הביטחון יצטרכו לתת את דעתם ". 
בלשכת שר הבריאות סרבו להתייחס לפרטים ,  אולם גורם בסביבתו של ליצמן אמר לוואלה !  NEWS כי  " אבו מאזן ומשפחת המחבל שיתפו פעולה כדי להעליל עלילת שקר על ישראל .  הראשון טען כי הילד מת ,  והמשפחה סירבה לאפשר לצלם אותו ,  כביכול בשם הרצון לפרטיות והיותו קטין .  תמונת המציאות ומניעי המשפחה ברורים .  אז הנה ,  הילד חי והנה ההוכחה .  אין לאפשר הסתה שקרית בחסות החוק כביכול ".  
אתמול הזכיר אבו מאזן כמה מקרים לפני גל האלימות הנוכחי ובמהלכו ,  שבהם נהרגו קטינים מירי של כוחות ישראליים ,  כמו גם שריפתם למוות של הנער מוחמד אבו חדיר והפעוט עלי דוואבשה ,  וטען כי  " דמם של ההרוגים על ידיה של הממשלה הישראלית ושל מתנחליה ".  בין היתר ,  הציג את תמונתו של מנאסרה ,  שנורה בפסגת זאב ביום שני האחרון ,  וטען כי הוא נהרג .
 מלשכת נתניהו נמסר אתמול בתגובה לנאום אבו מאזן כי דבריו של יו"ר הרשות הפלסטינית הם  " דברי הסתה ושקר ".   " הנער עליו הוא מדבר - חי ומאושפז בהדסה ,  לאחר שדקר ילד ישראלי שרכב על אופניו ". 
בפיגוע נפצע גם צעיר בן 25 ,  לאחר שהמחבל  יחד עם בן דודו בן ה-17  דקר אותו .  אזרח שהבחין בנעשה רץ לעבר החשודים ,  ואלה החלו לברוח לכיוון הרחוב המרכזי של פסגת זאב - שדרות משה דיין - שבו גם עוברת הרכבת הקלה .  ניידת משטרה ובה קצין ושוטר מג"ב הבחינו במחבל רץ לכיוונם עם סכין בידו .  הם קראו לו לעצור ,  ומשהוא לא עצר - הם ביצעו ירי לעברו ונטרלו אותו .  

חרף התנגדות הדסה :  שר הבריאות הורה לצלם תמונת המחבל בן ה-13
תמונותיו של אחמד מונסארה ,  שיו"ר הרשות טען כי  " הוצא להורג ",  הופצו לתקשורת למרות התנגדות בית החולים ,  אשר אוסר לצלם  " חולים ,  בטח לא קטינים "  - וחרף התנגדות המשפחה .  גורם המקורב לשר ליצמן : " אין לאפשר הסתה שקרית בחסות החוק "
 
