מול מצלמות :  ליברמן הביך את נתניהו סביב משאל העם
מחלוקת פומבית בין הבכירים התרחשה בישיבת סיעה שדנה בהפיכת חוק משאל העם על פינוי יישובים לחוק יסוד . " אני מבקש לשים לב לחוקים שלנו ",  אמר ליברמן .  נתניהו : " הבהרה חשובה "
 עימות פומבי ראשון לעיני המצלמות התרחש היום  ( שני )  בין ראש הממשלה בנימין נתניהו ליו"ר ועדת החוץ והביטחון אביגדור ליברמן ,  בפתח ישיבת סיעת הליכוד-ביתנו סביב סוגיית משאל העם .  בימים אלה מקודמת בכנסת הצעת חוק יסוד :  משאל עם .  מדובר בשינוי של חוק קיים ,  הקובע כי יש לקיים משאל עם על כל הסדר שלום עתידי שיכלול פינוי שטחים בירושלים וברמת הגולן  מחוק רגיל לחוק יסוד .  אחרי שנתניהו פתח את ישיבת הסיעה והתייחס לנושאים ביטחוניים ,  ביקש ליברמן את רשות הדיבור וציין כי הוא מתנגד לחוק ,  אולם יכבד את עמדת הקואליציה אם זו תכריע בעדו . 
" אנחנו לא מתלהבים ,  גם בכנסת ה-18 לא התלהבתי ממנו ",  אמר ליברמן . " יש ממשלה שצריכה למשול ,  אי אפשר כל דבר להעביר לממשל עם .  אם תתקבל החלטה ,  נכבד אותה ".  הוא הוסיף כי  " גם בוועדת שרים לחקיקה ננסה לשכנע ".  אז המשיך ליברמן והפתיע את נתניהו : " אני מבקש לשים לב לחוקים נוספים שלנו שהם קריטיים ,  אני מבקש לתת קדימות לנושאי המשילות .  בדיוני השוויון בנטל ,  אנחנו מבקשים שהסיעה תתמוך בגישה שלנו  גם בני המיעוטים צריכים לשרת ".  
בתגובה לדברים השיב נתניהו כי  " ההבהרה של איווט היא חשובה .  יכולים להיות חילוקי דעות בינינו .  אני תומך במשאל עם כי זה לא משאל עם על כל נושא שהוא ,  אלא על נושא שיחרוץ גורלות .  זה לא יכול להיות מוכרע ברוב מזדמן ,  זה מחייב החלטה של העם .  נצטרך לדון בזה ".  הוא הוסיף כי גישתו תומכת במשאל העם .
 בליכוד זועמים על שר הכלכלה ויו"ר הבית היהודי נפתלי בנט ,  שהתבטא לאחרונה והביע תמיכה בחוק .  בכירים בסיעה הפנו כלפיו אצבע מאשימה ואמרו כי  " בנסיונו לקחת קרדיט על הצעת החוק בראיונות לתקשורת ,  הוא הזיק לניסיון להגיע להבנות בין סיעות הקואליציה באופן שיגבש חזית אחידה ".  יו"ר הקואליציה יריב לוין טען כי  " המהלך של בנט ,  שנועד רק לקבל תמונה בעיתון  ועוד על סיפור שאינו שלו  פגע פגיעה אנושה באפשרות להעביר את החוק וכולם כעסו על זה .  זה לא מאפשר לסיעות הקואליציה למצות את יכולת הדיון הפנימי בנושא ולכן עלול לסכן את המהלך ".  
מוקדם יותר התייחסה גם שרת המשפטים ציפי לבני לסוגיה ,  ואמרה כי תתנגד להצעה . " זו צביעות לטעון כי מדובר בשיקוף של רצון הציבור ",  הסבירה . " במציאות שבה הממשלה והכנסת מאשרות את ההסכם ,  העם יוכל להחליט אם הוא מאשר או מטיל וטו .  אבל מה קורה אם הכנסת לא מאשרת את ההסכם ?  במצב שכזה אף אחד לא הולך לשאול את העם .  כל הסיפור הוא ניסיון למנוע הסכם ולא באמת קבלת כל החלטה של העם ".  
לקריאה נוספת:נתניהו : " איראן לא חצתה את הקו האדום שהגדרתי באו"ם"נתניהו :  בשטרות הבאים שיודפסו - משורר ספרדיליברמן נגד נתניהו : " ההתנצלות בפני טורקיה - שגיאה חמורה "  

מול מצלמות :  ליברמן הביך את נתניהו סביב משאל העם
מחלוקת פומבית בין הבכירים התרחשה בישיבת סיעה שדנה בהפיכת חוק משאל העם על פינוי יישובים לחוק יסוד . " אני מבקש לשים לב לחוקים שלנו ",  אמר ליברמן .  נתניהו : " הבהרה חשובה "
 
