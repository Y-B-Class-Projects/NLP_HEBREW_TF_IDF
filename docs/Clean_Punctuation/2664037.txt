השר שלום : " מוכנים לחידוש השיחות כבר ביום שלישי "
 בחנוכת אזור תעשייה משותף ביריחו אמר שלום : " הודענו לאמריקנים על נכונותנו להגיע בשלישי לוושינגטון ,  מחכים להצהרה דומה מהפלסטינים ".  נתניהו :  רוצים שלום שאפשר להגן עליו
חידוש השיחות  כבר בשבוע הבא ?  שר האנרגיה והפיתוח האזורי ,  סילבן שלום ,  אמר היום  ( חמישי )  כי ייתכן שהשיחות הישירות עם הפלסטינים בתיווך ארה"ב יחודשו כבר ביום שלישי הקרוב . " היעדר תנאים מוקדמים בעבר לא מנע מראשי ממשלה ישראלים לבצע צעדים מרחיקי לכת .  אנחנו הודענו לאמריקנים על נכונותנו להגיע ביום שלישי לוושינגטון ,  מחכים להצהרה דומה מהפלסטינים ",  אמר השר שלום באירוע חנוכת אזור תעשייה ישראלי-פלסטיני משותף ביריחו .
" חיזוק הכלכלה חשוב אבל אינו תחליף לפתרון מדיני ",  הוסיף שלום . " בשביל להתקדם גם במישור המדיני וגם במישור הכלכלי צריך שניים לטנגו ,  אנחנו מוכנים לחדש מיד את המגעים ולעשות זאת בכנות כדי להתקדם לשלום ".  השר שלום נפגש עם שר התכנון הפלסטיני מוחמד אבו רמדאן והשניים לחצו ידיים .  
באירוע על הכרזת הקמת אזור התעשייה החדש שיספק תעסוקה לאלפי פלסטינים באזור בקעת הירדן נכחו גם שר החוץ היפני ושר הפנים הירדני ,  שמדינותיהם תרמו להקמת אזור התעשייה .  מדובר באחד הפרויקטים הכלכליים האזוריים הגדולים ביותר שישראל שותפה להם בשנים האחרונות .  
גם ראש הממשלה בנימין נתניהו התייחס לריקוד הארגנטיני המפורסם ,  שלדבריו דרושים לו שלושה רקדנים ,  כשהדבר נוגע ליחסים האזוריים .  בכך רמז לצורך בתיווך האמריקני .  בשעות הבוקר ביקר נתניהו בבסיס הקליטה והמיון בתל בשומר ואמר לאחד החיילים : " רקדת פעם טנגו ?  כדי לרקוד טנגו צריך שניים .  אבל מסתבר שבמזרח התיכון צריך שלושה אנשים .  אנחנו רוצים שלום ,  אבל שלום בטוח שאפשר להגן עליו וששווה את המילה ". 
נתניהו ביקר את טירוני חטיבת הצנחנים בליווי אלופה אורנה ברביבאי ,  ראש אכ"א .  במהלך הביקור הוא שוחח עם הטירונים והחליף איתם חוויות על שירותו הצבאי .  האלופה הפתיעה את ראש הממשלה ומסרה לידיו תמונה שלו מהבקו"ם ביום בו התגייס לצה"ל .  
מוקדם יותר נודע כי ראש הממשלה יציג לשרים בישיבת הממשלה השבועית ביום ראשון הקרוב טיוטה להצעת  " חוק יסוד-משאל עם ".  ההצעה ,  שעליה למדו השרים מסדר היום שהופץ הבוקר ,  תהפוך את החוק הקיים בנושא לחוק יסוד ,  ומשמעותה היא שבמסגרת הסדרים מדיניים עתידיים כל העברה של שטחים מריבונותה של מדינת ישראל למדינה אחרת תחייב עריכת משאל עם .
 ההצעה נוגעת באופן ישיר למזרח ירושלים ולרמת הגולן - שטחים שנכבשו ב-1967 ,  אך נמצאים תחת ריבונות ישראלית .  בעקיפין ,  יש לה השלכות גם על שטחי הגדה המערבית ,  שכן על מנת לספח לישראל גושי התיישבות גדולים בגדה תיאלץ ישראל לבצע חילופי שטחים עם הרשות הפלסטינית - צעד שכאמור ,  יצריך משאל עם במסגרת חוק היסוד החדש שמקדם ראש הממשלה .
 בתוך כך ,  נודע כי ראש הממשלה יסמיך צוות שרים לטיפול בסוגיית שחרור האסירים הפלסטינים .  כפי שפורסם בוואלה !  חדשות בשבוע שעבר ,  ישראל תשחרר כ-80 אסירים פלסטינים ותיקים במספר פעימות ,  כאשר השחרור הראשון יתבצע בעוד כמה שבועות ,  רק לאחר שהמשא ומתן המדיני יחל בפועל .  בירושלים רוצים לראות שהפלסטינים לא נוטשים את שולחן המשא ומתן והולכים על מהלך חד-צדדי באו"ם לפני שמתחילים בפועל לשחרר את האסירים .  
עוד באותו נושא:נתניהו יציג טיוטת חוק יסוד :  העברת שטחים במשאל עםמכשול למומ ?  מכרז לבניית 30 דירות בבית-אלשר החוץ של שבדיה ממשיך להרגיז את ישראל
לפניות לכתב אמיר תיבון - amir.tibon@walla.co.ilלפניות לכתב אמיר בוחבוט - amirbohbot@walla.com 

השר שלום : " מוכנים לחידוש השיחות כבר ביום שלישי "
 בחנוכת אזור תעשייה משותף ביריחו אמר שלום : " הודענו לאמריקנים על נכונותנו להגיע בשלישי לוושינגטון ,  מחכים להצהרה דומה מהפלסטינים ".  נתניהו :  רוצים שלום שאפשר להגן עליו

