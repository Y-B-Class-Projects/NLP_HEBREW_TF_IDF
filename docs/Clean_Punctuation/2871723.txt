נציג נתניהו איים על משפחת מנגיסטו : " יישאר בעזה עוד שנה "
 בחדשות 10 נחשפו שיחות בין האל"מ שמונה על ידי ראש הממשלה למו"מ להשבת השבויים לבין בני המשפחה ." יש לכם שתי אפשרויות :  להאשים את חמאס או את ירושלים .  אתם תהיו אחראים לתוצאות "
 נציגו של ראש הממשלה בנימין נתניהו לנושא השבויים והנעדרים ,  ליאור לוטן ,  איים על בני משפחתו של אברהם מנגיסטו ,  הצעיר בן ה-28 מאשקלון המוחזק ברצועת עזה מאז חודש ספטמבר - כך דווח הערב  ( שישי )  בחדשות 10 .  בשיחה שתועדה והתקיימה טרם הסרת צו איסור הפרסום ,  נשמע לוטן מנסה לשכנע את בני המשפחה לשמור על פרופיל נמוך ולהימנע מפרסום הפרשה תוך שהוא משתמש באיומים . " תחליטו מה אתם רוצים ,  לעבוד ביחד או לעשות הצגות וקונצים ",  אמר .
 באחת השיחות ,  שהוקלטה על ידי תקווה ממו ,  תחקירנית  " המגזין עם אושרת קוטלר ",  נשמע לוטן רוטן במיוחד כשהוא מנסה להזהיר את בני המשפחה מהעברת ביקורת על נתניהו .  בני המשפחה ניסו לבקש מלוטן  " שידבר אליהם בכבוד וידבר ברוגע ",  אולם הוא השיב   " אם לא נהיה ביחד ,  אנחנו נעשה טעויות וחמאס ייקח את הטעות ויתרגם אותה לעוד שנה או לעוד מחיר ".  
באחת השיחות עדכן לוטן את המשפחה במצבו של מנגיסטו . " המידע החזק שלנו הוא מהיומיים הראשונים ",  אמר , " אנחנו יודעים שהוא נתפס על ידי ארגוני ביטחון של חמאס ומאז אין לנו אות חיים ואין לנו קשר ישיר עם מקומו ".  הוא הוסיף כי חמאס מחזיק במנגיסטו ,  אך מכחיש את זה . " כל פעם שהיה לו  ( לחמאס )  מישהו ביד ,  הוא שם אותו ואמר לו 'זה מה שאני רוצה' .  זה היה עם גלעד שליט ,  זה היה במקרים אחרים .  פנינו אליו בהרבה דרכים והפעלנו מנופים .  כשקרובי משפחה של בכירים בחמאס רצו להיכנס לישראל לטיפול רפואי אמרנו להם :  'תביאו לנו מידע על אברה' ,  אבל זה לא עבד ".  
שיחה נוספת שנחשפה ,  מתארת טלפון בין בני המשפחה לבין נתניהו בתיווכו של לוטן .  שיחה זו גרמה ללוטן להגיב בצורה זועמת במיוחד .  אחד מנציגי המשפחה פנה לנתניהו ואמר לו כי אב המשפחה שלח מכתבים ,  אך לא קיבל מענה . " לא הזמנת אותו .  לא דיברת איתו .  הבן שלי זה הבן שלך .  סך הכל הוא אזרח של מדינת ישראל ",  אמר הנציג מטעם המשפחה לנתניהו .  ראש הממשלה הסביר כי עכשיו כשהפרשה התפרסמה ,  חמאס עלול להעלות את המחיר ,  אך ציין   " אני מעורב בכל פרט ופרט ".  אב המשפחה הודה לראש הממשלה ואמר לו  - " אנחנו סומכים עלייך שתחזיר אותו הביתה ".  נתניהו סיים בכך שביקש  " לא לאבד תקווה ". 
אלא שבתום השיחה לוטן הסביר לבני המשפחה : " יש לכם שתי אפשרויות :  אחת להפנות את האצבע לחמאס ולהגיד 'אתה מחזיק באברהם ,  אתה אחראי לגורלו ,  תחזיר לנו אותו ואנחנו רוצים לדעת שהוא חי' .  אפשרות שנייה היא להפנות את האצבע מחמאס לירושלים ולהגיד 'אתם לא בסדר ,  נתתם לו לעבור ,  לא החזרת לנו מכתבים' ,  אתם תבחרו ותהיו אחראים לתוצאות ".  
האב היילו מנגיסטו שאל : " ראש ממשלת ישראל בנימין נתניהו ,  הוא יילך לממשלת חמאס ?  ",  והאח הבהיר את כוונתו   " הוא שאל האם יתנהל משא ומתן עם חמאס ישירות ?  ".  לוטן התחמק מתשובה וחזר לשיחה הקודמת ,  הביקורת של המשפחה על נתניהו . " אני מתלבט אם לענות כי מה שקרה פה עם ראש הממשלה זה חמור מאוד .  כל כך חמור שאין לי איך לתאר אותו .  הדבר היחיד שראש הממשלה שומע  ( מכם )  זה שהוא לא החזיר תשובה למכתבים .  אני לא יודע אם אני רוצה לענות לכם ,  תלכו למי שאתם רוצים ". 
באשר לחשש שהקהילה האתיופית תירתם למאבק להשבת מנגיסטו ותצית מחדש את המחאה ,  המשיך לוטן בנימה הנוקבת : " אני אגיד לכם את זה בצורה הכי קשוחה שיש :  מי שיעמיס על אברהם את הסיפור בין העדה האתיופית לבין מדינת ישראל ישאיר אותו עוד שנה בעזה ". 
מהמשפחה נמסר כי ההקלטה לא נעשתה מטעמה ,  ובוצעה בלא ידיעתה .  

נציג נתניהו איים על משפחת מנגיסטו : " יישאר בעזה עוד שנה "
 בחדשות 10 נחשפו שיחות בין האל"מ שמונה על ידי ראש הממשלה למו"מ להשבת השבויים לבין בני המשפחה ." יש לכם שתי אפשרויות :  להאשים את חמאס או את ירושלים .  אתם תהיו אחראים לתוצאות "
 
