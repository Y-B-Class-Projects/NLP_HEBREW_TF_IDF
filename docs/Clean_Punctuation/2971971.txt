השרה גמליאל ליעלון : " חזור לליכוד והתמודד נגד נתניהו מבפנים "
 השרה לשוויון חברתי טענה באולפן וואלה !  NEWS כי תחרות על ההנהגה במפלגה תיטיב עמה .  בנוגע למתקפות על מפקדו של אלאור אזריה : " יש מי שגרר את הנושא לשיח פוליטי באצטלה של הגנה על חיילים "
 השרה לשוויון חברתי ,  גילה גמליאל  ( הליכוד )  ,  הגיבה היום  ( שני )  על הודעתו של שר הביטחון לשעבר משה יעלון על כך שהוא מתכוון להתמודד על הנהגת המדינה בבחירות הבאות ,  וקראה לו  " לחזור הביתה "  ולהתמודד נגד נתניהו על הנהגת הליכוד . " התמודדות בתוך הליכוד זה לגיטימי ",  טענה השרה גמליאל בריאיון באולפן וואלה !  NEWS . " יש מקום בליכוד .  אין לו סיבה לצאת ולהפגין את זה ". 
לדבריה תחרות לראש הממשלה נתניהו בתוך המפלגה תעשה לו טוב . " תמיד היו מי שהתמודדו נגדו בתוך הליכוד .  הם קיבלו יותר מ-30% תמיכה ",  היא טענה . " הסוד בפוליטיקה הוא התמדה .  אולי אם היו מחכים היו מהווים אלטרנטיבה .  גם נתניהו התמודד בעבר נגד שרון .  אני מאמינה שגם הוא יסכים אותי .  זה הוביל למנדטים רבים לתנועה .  זה ייצור חיות ואופק למפלגה ". 
עוד על יעלון:הליכוד נגד ברק ויעלון : " מוזר שלא אמרו את הדברים כשהיו שרי ביטחון"בחזרה למתקפת הגנרלים :  שרי הביטחון של נתניהו שוב קוראים עליו תיגריעלון נפגש עם תורמים מרכזיים בליכוד : " יחליט על עתידו בקרוב "  
היא התייחסה גם להתקפות נגד רב-סרן תום נעמן ,  מפקד הפלוגה של אלאור אזריה ,  הנאשם בהרג מחבל בחברון ,  שטען כי האחרון ירה בניגוד להוראות .  לדבריה ,  מפלגתה מתנגדת לכל השמצה והסתה לאלימות ,  בוודאי שנגד קציני צה"ל .  עם זאת ,  היא הוסיפה : " יש מי שבאצטלה של הגנה על חיילים גרר את השיח סביב הפרשה לרמות של שיח פוליטי ,  שאסור שיקרה במצבים כאלה .  היה צריך לאפשר משפט להתנהל בשקט ולתת למערכת הצבאית לעשות את עבודתה .  רע מאוד שהקהל הוא זה שמנהל משפט ציבורי .  אסור שמערכת המשפט תהיה מונעת משיקול של 'מה יגידו הפוליטיקאים' ומה אומרים בציבור הרחב ".  
גמליאל דיברה גם על תכנית החומש לפיתוח המגזר הערבי שאושרה בממשלה בסוף השנה שעברה ,  אך מימושה מתעכב משום שהשרים זאב אלקין ויריב לוין מתנים את העברת התקציב באכיפת בנייה בלתי-חוקית במגזר . " הכספים יגיעו ליעדם ",  טענה השרה . " היעדים שם הם ברורים  שילוב האוכלוסייה הערבית ,  צמצום פערים וגם ואכיפת הבנייה הבלתי-חוקית .  אכיפת הבנייה היא לטובת החברה הערבית ",  היא הסבירה .  לדבריה ,  חשוב לאכוף את נושא הבנייה הבלתי-חוקית ,  אולם התניית התקציב בכך היא בעייתית .  אנחנו המחוקקים והממשלה .  לדעתי השר אלקין הוריד פרופיל בעניין הזה כי הוא הבין שהתכנית טובה לציבור בכללותו ".  

השרה גמליאל ליעלון : " חזור לליכוד והתמודד נגד נתניהו מבפנים "
 השרה לשוויון חברתי טענה באולפן וואלה !  NEWS כי תחרות על ההנהגה במפלגה תיטיב עמה .  בנוגע למתקפות על מפקדו של אלאור אזריה : " יש מי שגרר את הנושא לשיח פוליטי באצטלה של הגנה על חיילים "
 
