מערת המכפלה מחוץ לתכנית לשימור אתרים
הממשלה תדון בתוכניתו של בנימין נתניהו לשמר עשרות אתרים היסטוריים ברחבי הארץ .  בחברון זועמים על כך שמערת המכפלה לא ברשימה : " ביזוי המורשת היהודית ולא העצמתה "
 תוכנית העצמת תשתיות מורשת לאומית  ( תמ"ר )  תגיע לאישור הממשלה בישיבתה השבועית ביום ראשון הקרוב .  במסגרת התוכנית ישומרו עשרות אתרים היסטוריים ברחבי הארץ .  
ראש הממשלה בנימין נתניהו הציג את התוכנית לראשונה בכנס הרצליה בתחילת החודש .  אז אמר כי  " הערובה לקיומנו תלויה לא רק במערכות נשק או בעוצמת הצבא או בעוצמת הכלכלה או בחדשנות שלנו .  היא תלויה בראש ובראשונה במטען הידע והרגש הלאומי שאנחנו מנחילים מהורים לילדים ,  וכמדינה במערכת החינוך שלנו .  אנחנו הולכים לשמר מאות אתרי התיישבות ,  אתרים ארכיאולוגיים ,  מבנים לשימור ומוזיאונים היסטוריים ". 
לוואלה !  חדשות הגיעה טיוטא ראשונית של רשימת האתרים שאמורים להיכלל בתוכנית .  מערת המכפלה שבחברון לא נכללת ברשימת האתרים אך אתרים אחרים בגדה המערבית כן יכללו בה ,  ובהם ההרודיון ,  סוסיא ,  מערת קומראן ונבי סמואל ,  וכן אתרים יהודים ונוצריים בעיר העתיקה בירושלים ,  ברמת הגולן ,  בגליל ובנגב .
 יו"ר הקואליציה ,  ח"כ זאב אלקין ,  יו"ר ועדת הכלכלה ח"כ אופיר אקוניס  ( ליכוד )  וחברי הכנסת שלמה מולה  ( קדימה )  וציון פיניאן  ( ליכוד )  סיירו היום במערת המכפלה ואמרו שהאתר חייב להיכלל ברשימת אתרי המורשת הלאומיים .  
לדברי מולה ,  שנמצא באגף השמאלי של קדימה , " הרכבת רשימת אתרי מורשת ללא מערת המכפלה היא בבחינת עיסוק בזוטות ולא בעיקר .  מערת המכפלה ,  על פי תפיסת עולמי ,  צריכה להיות נגישה בכל הסכם שלום ליהודים לבוא להתפלל כמו שמוסלמים ונוצרים מגיעים למקומות שלהם בתוך ישראל .  חשוב להביא בני נוער שיכירו את מערת המכפלה ,  שיכירו את הזהות היהודית שלנו .  זה לא עניין פוליטי ". 
אלקין ,  אקוניס ופיניאן הוסיפו כי  " מדובר במקום מרכזי להיסטוריה היהודית במשך 4,000 שנה ,  שלאורך דורות נאחז עם ישראל בציפורניו כדי לשמור על נוכחותו בו .  לא יעלה על הדעת שבתוכנית כל כך חשובה לא תיכלל מערת המכפלה ". 
מהישוב היהודי בחברון נמסר בתגובה לאי הכללת מערת המכפלה בתוכנית כי , " המורשת של עם ישראל בארצו מתחילה באברהם אבינו ובמערת המכפלה .  גיבוש רשימת אתרי מורשת תוך סירוב לכלול בה את מערת המכפלה היא ביזוי המורשת היהודית ולא העצמתה .  אנחנו קוראים לשרי ישראל להביע את התנגדותם למהלך זה ". 
עלות יישום התוכנית במשך שש שנים תעמוד על כמעט 400 מיליון שקלים מתקציב המדינה ,  בנוסף למימון מייזמים .  168 מיליון שקלים מתוך תקציב המדינה יגיעו ממשרד האוצר ,  והיתר יתחלק בין 15 משרדי ממשלה שונים .  הצפי הוא שהתוכנית תכניס לתמ"ג כמעט מיליארד שקלים וחצי מידי שנה ,  630 מיליון שקל מתוכם מגידול בתיירות ,  ולתוספת של 4,500 מקומות עבודה .  
בין האתרים שיכללו בתוכנית :  כפר כנא ,  כפר נחום ,  נצרת ,  הערים הנבטיות עובדת ,  ממשית ושבטה ,  קבר בן גוריון ,  הר ציון קבר הרשב"י ,  מצדה ,  תל חי ,  קאסר אל יהוד ועוד .
 
מערת המכפלה מחוץ לתכנית לשימור אתרים
הממשלה תדון בתוכניתו של בנימין נתניהו לשמר עשרות אתרים היסטוריים ברחבי הארץ .  בחברון זועמים על כך שמערת המכפלה לא ברשימה : " ביזוי המורשת היהודית ולא העצמתה "
 
