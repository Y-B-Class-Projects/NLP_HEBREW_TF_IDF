העדויות נגד נתן אשל בלשכת רה"מ : " מערכת יחסים חולנית ומופרעת "
 שש שנים לאחר שנתן אשל נאלץ לפרוש מתפקידו כראש לשכת רה"מ לאחר שהורשע בהתנהגות בלתי הולמת בנציבות שירות המדינה ,  נחשפה במעריב עדות מזכיר הממשלה דאז צבי האוזר : " פרטיותה של העובדת הופרה ,  אשל צילם אותה מתחת לחצאית ,  הייתה לו נטיה אובססיבית כלפיה "
 שש שנים לאחר שנתן אשל ,  לשעבר ראש לשכת ראש הממשלה בנימין נתניהו ,  נאלץ לפרוש מתפקידו בעקבות הרשעה בהתנהגות בלתי הולמת ,  נחשפה הערב  ( רביעי )  עדותו בנציבות שירות המדינה של צבי האוזר ,  שהיה באותה התקופה מזכיר הממשלה .  עיקרי דבריו של האוזר פורסמו ב"מעריב ". 
על פי האוזר ,  העובדת המוטרדת ר ' " הביעה שוב ושוב חשש שיתנכלו לה ורצון לעזוב את מקום עבודתה ,  אך הביעה ספק אם תוכל לאור התנגדותו של אשל לכך וחששה מעוצמתו ויכולותיו ".  האוזר סיפר כי עובדת אחרת בלשכה כינתה את מערכת היחסים בין ר' לאשל כ"חולנית ומופרעת ". 
למרות התלונות נגדו ,  אשל לא הורשע בהטרדה מינית ולא נפתח נגדו הליך פלילי .  הוא התפטר והתחייב שלא לשוב לעבוד בשירות המדינה .  ראש הממשלה נתניהו ,  שלא עודכן בפרטי הפרשה עד פרסומה ,  מתח ביקורת על אנשי לשכתו על שהסתירו אותה ממנו ,  ואמר כי  " לא ראוי שראש הממשלה לא יודע שדבר כזה מתרחש והוא צריך לשמוע על כך בתקשורת ".  האוזר ויועז הנדל ,  שהיה ראש אגף ההסברה במשרד ראש הממשלה וחשף את הפרשה ,  עזבו את לשכת נתניהו ,  והמזכיר הצבאי יוחנן לוקר ,  שהיה אף הוא בסוד הדברים ,  פרש מצה"ל .  
עוד בוואלה !  NEWS:טראמפ :  נפסיק את הסיוע למי שיצביע מחר באו"ם נגד ההכרה בירושליםיו"ר הקואליציה החדש :  ח"כ דוד אמסלם יחליף את דוד ביטןדיון חירום בכנסת על מכת הכלבת : " שר החקלאות חייב לנו תשובות " 
" ר' חיה במציאות בה מופרת פרטיותה על ידי אשל ,  מבוצע חיטוט בתיבת המייל שלה בניגוד לרצונה ,  וזה כולל חשש שהוא עוקב אחריה וחודר למיילים פרטיים ",  העיד האוזר , " היא סיפרה כי אשל צילם אותה באייפון בצילומים מביכים ,  פעמים מספר מתחת לחצאית ,  וכי צילומים אלו התגלגלו לידיעת אחרים בלשכה ".  
" למחרת בבוקר המלצתי כי נשתף ונתייעץ גם עם האלוף יוחנן לוקר ,  לאור אישיותו וניסיונו הניהולי .  תגובת לוקר היתה נחרצת ולפיה העובדה שר' שיתפה את סביבתה מעידה כי היא במצוקה אמיתית ואולי זה רק קצה הקרחון ,  והביע חשש למעשה אובדני מצידה ,  וכי אלו מעשים חמורים ואולי פליליים וכמ"מ מנכ"ל עלי לפעול מיידית ולהתלונן ". 
האוזר ציין כי עוד קודם לשיחה עם הנדל ,  היה עד למקרה שהיה בעיניו  " חריג ומביך ",  כשהבחין באשל מצלם את ר' במהלך ישיבת עבודה וראה דרך צג מכשיר הטלפון  " את הירכיים ,  קו החיבור בין הרגליים לחצאית בחלק התחתון .  ראיתי בכך מעשה מביך ולא ראוי ,  אך חשבתי שזה היה דחף רגעי ואקראי .  ר' ,  בוודאות ,  לא ראתה פעולה זו ".   
" בשלב מסוים הוכנסה לחדר נועה ,  מנהלת הלשכה של לוקר ,  תגובתה היתה שאנחנו עיוורים ,  ובין השניים ,  אשל ור' ,  יש מערכת יחסים חולנית ומופרעת וכולם יודעים את זה  (  ..  .)  לפי יועז ,  נועה אמרה לו שהיו לה כמה שיחות עם ר' שכללו התפרצויות בכי של ר' וכי ר' סיפרה לה שאשל צילם אותה צילומים מביכים כולל מתחת לחצאית .  נועה אמרה כי ר' חוששת מאשל ,  שהוא עוקב אחריה .
" נועה סיפרה על המקרה לו היתה עדה בטיסה לארה"ב כשישבה ליד ר' ואילו ר' ישבה ליד המאבטחים ואילו אשל ציווה על המאבטחים לקום ממקומם לידה .  הוא נתן לה כדור שינה וציווה עליה ללכת לישון .  גילה שליטה מלאה במעשיה .  בנוסף ,  נועה סיפרה שר' סיפרה לה שאשל בודק לה באופן תדיר את התיק .  נועה ניסתה להפנות את ר' לעזרה מגורמים מקצועיים כדי שתצא ממערכת היחסים הזו ,  לדבריה ר' סיפרה לה כי היא מקבלת עונשים מאשל אם היא ממרה את פיו ושהוא יכול למצוא אותה ולהשיג אותה בכל עת ".   
" היחסים ביניהם ,  לדעת רבים ,  חרגו בשלב מסויים מיחסי ממונה-כפיף ,  והנושא עלה מעת לעת בשיחותי עם גיל שפר .  הוא רמז לי מעת לעת על נטייה אובססיבית של אשל כלפי ר' ,  שהוא כרוך אחריה ,  מאוהב בה ,  ועוקב אחרי כל צעד מצעדיה .  היה מקרה בו הייתי בחדרו של גיל והוא הפנה את תשומת ליבי לכך שאשל נכנס לחדרה של ר' ויושב ליד המחשב שלה ומעניין בצג המחשב .  במעמד זה גיל ציין בפני כי העובד בודק תדיר את המיילים של ר' .  למיטב הכרתו גם אמר שמחטט לה במסרונים ובתיק האישי ,  כשהיא לא בחדר ". 
נתן אשל מסר בתגובה לפרסום במעריב : " אני מזועזע שעדויות שלא הועברו אלינו מעולם ונמצאות רק בידי נציבות שירות המדינה הודלפו ונמסרו לך .  בנוסף ,  בניגוד למוצג על ידך ,  יש לזכור שהועמדתי לדין בזמנו על עבירת משמעת שלא כוללת כל היבט מיני .  המיחזור של עניין משמעתי שהתרחש לפני שש שנים מונע מנקמה אישית של בן כספית בי ".  

העדויות נגד נתן אשל בלשכת רה"מ : " מערכת יחסים חולנית ומופרעת "
 שש שנים לאחר שנתן אשל נאלץ לפרוש מתפקידו כראש לשכת רה"מ לאחר שהורשע בהתנהגות בלתי הולמת בנציבות שירות המדינה ,  נחשפה במעריב עדות מזכיר הממשלה דאז צבי האוזר : " פרטיותה של העובדת הופרה ,  אשל צילם אותה מתחת לחצאית ,  הייתה לו נטיה אובססיבית כלפיה "
 
