נתניהו : " נגבה מחיר כבד מאוד מראשי הטרור "
 ראש הממשלה קיים תדרוך בקריה בתל אביב ,  בעקבות הפיגוע המשולב שגבה חייהם של 7 ישראלים .  נתניהו אמר כי  " כשפוגעים באזרחי ישראל ,  אנחנו מגיבים מיד ובעוצמה "
 ראש הממשלה בנימין נתניהו קיים הערב  ( חמישי )  תדרוך לעיתונאים בקריה בתל אביב בעקבות מתקפת הטרור שאירעה היום סמוך לגבול עם מצרים .  במהלך התדרוך אמר נתניהו כי  " ראשית אני מבקש להביע תנחומיי למשפחות האזרחים והלוחמים שנפלו בפיגוע בדרום .  חייהן של המשפחות הללו ,  לא ישובו למסלולם הקודם .  מכאן אני מבקש לשלוח איחולי החלמה לפצועים ". 
עוד אמר נתניהו כי  " כולנו היינו עדים היום לניסיון לעלות מדרגה בחזית הטרור ,  על ידי התקפות מסיני .  אם יש מישהו שחושב שישראל תשלים עם זה ,  הוא טועה .  כשפוגעים באזרחי ישראל ,  אנחנו מגיבים מיד ובעוצמה .  נגבה מחיר כבד מאוד מראשי הטרור .  אני מבקש לשבח את אלה שלחמו במחבלים ובכך מנעו אסון כבד יותר .  האנשים שנתנו את ההוראה לרצוח את אזרחינו ,  אינם עוד בחיים ".  מוקדם יותר אמר נתניהו כי מדובר  " באירוע חמור בו נפגעה ריבונותה של המדינה ".  לדבריו , " ישראל תגיב בהתאם ". 
הפיגוע המשולב בדרום - כותרות אחרונות:במהלך התדרוך :  אמבולנסים קוטעים את השר ברקירו עלינו ,  יש נפגעים :  הדיווח הראשוני למדאפצוע קשה בחילופי אש עם חוליית מחבלים נוספת בדרוםצהל תקף בעזה :  מפקד בוועדות ההתנגדות נהרגאחרי סדרת הפיגועים :  חודדה אזהרת המסע לסיני
שר הביטחון אהוד ברק אמר הערב ,  כי  " צה"ל ימשיך לפעול בכל הכוח ויגן על החיים הנורמליים בגבול ועל החיים באילת ".  בתדרוך עיתונאים בעוצבת אדום בדרום הארץ ,  יחד עם הרמטכ"ל רב-אלוף בני גנץ ואלוף פיקוד הדרום טל רוסו ,  הוסיף שר הביטחון ,  כי  " לא תמיד נצליח למנוע פיגוע כאלה .  הלקחים יופקו .  צה"ל פוגע כבר עכשיו בראשי הוועדות בעזה .  האחיזה המצרית בסיני מתרופפת כתוצאה מכלל האירועים במצרים .  מקורו של הפיגוע ככל הנראה בעזה ". 
הרמטכ"ל גנץ אמר כי  " מדובר באירוע קשה .  הגזרה נמצאת תחת היערכות זמן רב .  לצערנו האירוע התרחש ".  לדבריו , " מפקדים ברמת בכירות ביותר הגיעו לשטח במהירות יחד עם כוחות נוספים .  היה שיתוף פעולה עם משטרת ישראל ועם השב"כ .  האירוע טרם הסתיים וייערכו סריקות בשטח במהלך השעות הקרובות ".  הוא הוסיף כי  " כבר פעלנו בעזה במקום שאנשי הפיגוע הזה נמצאים .  אנחנו נמשיך את ההיערכות שלנו במקום הזה .  תהיה תגובה חזקה של כוחותינו ".  כשנשאל על ידי כתבים השיב גנץ כי  " יש עדיין אירוע בשטח שנמשך .  לא יהיה נכון לתת לכם פרטים נוספים עכשיו ". 
במהלך מתקפת הטרור היום ,  שאירעה בשלושה מוקדים סמוך לגבול המצרי ,  נהרגו שבעה ישראלים ,  בהם לוחם צה"ל ושישה אזרחים ועוד 29 נפצעו .  בלחימה מול מבצעי שלושת הפיגועים ,  הצליחו כוחות הביטחון להרוג שבעה מחבלים .  האירוע החל בירי אל עבר אוטובוס שהיה בדרכו מבאר שבע לאילת .  רכב של כוחות צה"ל שהיה בדרכו למקום עלה על מטען ,  ובמקביל בוצע ירי לעבר רכב נוסף .  הערב הגיב צה"ל לשורת הפיגועים ותקף בדרום רצועת עזה ,  סמוך לרפיח .  הפלסטינים דיווחו על מספר הרוגים ,  בהם ראש וועדות ההתנגדות העממית ,  כמאל נירב .
 
נתניהו : " נגבה מחיר כבד מאוד מראשי הטרור "
 ראש הממשלה קיים תדרוך בקריה בתל אביב ,  בעקבות הפיגוע המשולב שגבה חייהם של 7 ישראלים .  נתניהו אמר כי  " כשפוגעים באזרחי ישראל ,  אנחנו מגיבים מיד ובעוצמה "
 
