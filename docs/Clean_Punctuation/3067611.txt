נתניהו אישר :  הקונגרס הוסיף 75 מיליון דולר לתקציב הסיוע לישראל
ראש הממשלה התייחס לראשונה לתוספת שהקונגרס האמריקני העביר ,  שעליה פורסם לראשונה בוואלה !  NEWS . " אנו מעריכים את הסיוע והתמיכה ",  אמר .  על הסכם הנשק של וושינגטון וריאד : " ארה"ב התחייבה לשמור על היתרון האיכותי של ישראל במזרח התיכון "
  ( נאומו של נתניהו לרגל 50 שנה לאיחוד ירושלים ,  היום )  
ראש הממשלה בנימין נתניהו התייחס היום  ( רביעי )  לראשונה לתוספת של 75 מיליון דולר ,  שהקונגרס האמריקני העביר בתקציב סיוע החוץ לישראל ,  שעליה פורסם לראשונה בוואלה !  NEWS . " לפני שלושה ימים ארצות הברית הוסיפה לחבילת הסיוע עוד 75 מיליון דולר ",  נתניהו אמר בטקס האזכרה ממלכתי לציון 50 שנה למלחמת ששת הימים . " אנחנו מעריכים עד מאוד את הסיוע והתמיכה החשובה ועם זאת אני מבקש להדגיש שוב - ההיסטוריה הוכיחה שביטחון ישראל תלוי בנכונותנו וביכולתנו להגן על עצמנו ,  בכוחות עצמנו ,  מול כל איום ".  
על רקע סיום ביקורו של נשיא ארצות הברית דונלד טראמפ במזרח התיכון ועסקת הנשק הגדולה שארצות הברית חתמה עם ערב הסעודית בסוף השבוע ,  הוסיף נתניהו כי  " ארצות הברית התחייבה לשמור על היתרון האיכותי של ישראל במזרח התיכון ". 
לוואלה !  NEWS נודע כי בימים האחרונים שגרירות ישראל בארצות הברית עדכנה את לשכת ראש הממשלה כי תוספת התקציב לסיוע החוץ אושרה ונסגרה ,  לאחר שגם הממשל חתם עליה .  כפי שנחשף בוואלה !  NEWS ,  בתחילת החודש אושר בקונגרס האמריקני תקציב סיוע החוץ לחצי השנה הקרובה ,  שכולל 3.175 מיליון דולר לישראל .  מדובר בתוספת של 75 מיליון דולר ,  מעבר ל-3.1 מיליארד שארצות הברית וישראל הסכימו עליהם בהסכם הסיוע הקודם .  
הסכם הסיוע הביטחוני שנחתם עם ממשל אובמה בספטמבר האחרון אחרי חודשים של משא ומתן ,  קבע סכום סיוע שנתי היסטורי וחסר תקדים עבור ישראל  3.8 מיליארד דולר בשנה .  אך כחלק מההסכם ,  הממשל דרש שישראל תפסיק לחלוטין לבקש ,  או לקבל ,  תוספות מימון נוספות בקונגרס ,  וישראל אף העבירה התחייבות כתובה נפרדת לממשל אובמה שתחזיר כל כסף שהקונגרס יבחר להעביר באופן עצמאי בשנתיים הקרובות ,  עוד לפני כניסת הסכם הסיוע החדש לתוקף בסוף 2018 .
 עם זאת ,  ממשל טראמפ כבר חתם על התקציב והתוספת ,  ולכן לדברי גורמים המעורבים בפרטי הסכם הסיוע ,  ישראל אינה מחויבת להחזיר את הכספים .  לדבריהם ,  בנספח ההתחייבות שצורף להסכם הסיוע שנחתם עם הממשל אובמה ,  אכן נכתב כי ישראל תחזיר לממשל כל כסף שהקונגרס יבחר להעביר באופן עצמאי בשנתיים הקרובות ,  עוד לפני כניסת הסכם הסיוע החדש לתוקף בסוף 2018 ,  אך  " במכתב היה כתוב באופן מפורש שהדרישה היא רק במקרה שהממשל מתנגד לתוספת .  מאחר שהנשיא חתם על התקציב ,  הוא כנראה אינו מתנגד ,  ולכן ישראל לא צריכה להחזיר את הכסף ". 
מי שאחראי לתוספת התקציבית הוא הסנאטור הרפובליקני לינדזי גראהם ,  שגיבש את הצעת תקציב סיוע החוץ בסנאט  שכוללת את התוספות האמורות של 75 מיליון דולר .  גראהם ,  שעומד בראש ועדת המשנה לעניין תקציב החוץ הסנאט ,  נחשב לאחד מתומכי ישראל הגדולים בגבעת הקפיטול ,  והוא זה שהוביל בשנה שעברה את ההתנגדות לדרישת ממשל אובמה להפסיק את מנהג תוספות המימון בקונגרס כחלק מהמשא ומתן על הסכם הסיוע .  במשך חודשים הוא הקשה על השלמת הסכם הסיוע הביטחוני ,  בטענה שהקונגרס אינו צד בהסכם והממשל אינו יכול לחייב אותו במגבלות מימון כלשהם .  
גראהם זעם בזמנו על ממשל אובמה  וגם על ראש הממשלה  על הכנסת הסעיף של איסור התוספות מהקונגרס ,  והבהיר מיד לאחר חתימת ההסכם כי הוא אינו מייחס לסעיף זה תוקף .  בשבוע שעבר ,  בעקבות הפרסום בוואלה !  נמסר מלשכתו של גראהם כי  " הקונגרס אינו מחויב להסכם הסיוע הביטחוני .  סנאטור גראהם אינו מעריץ את הסכם הסיוע הביטחוני של איראן .  הוא יצא נגדו באופן ברור ,  והבהיר ממזמן שהקונגרס לא מחויב להסכם הסיוע ". 
גראהם הוכיח למעשה שלהגבלה שהטיל ממשל אובמה אין באמת תוקף על הקונגרס . " גראהם מנסה להוכיח נקודה :  להראות שיש איזונים ובלמים בדמוקרטיה האמריקנית ולהראות שהממשל אינו יכול להגביל את שליטת הקונגרס בתקציב ",  אמר לוואלה !  NEWS גורם ישראלי .  גראהם ,  הצביע בסופו של דבר נגד התקציב שאותו גיבש בעצמו ,  בשל התנגדותו לשינויים מתוכננים בתחום האנרגיה שנכנסו כחלק מחוק ההסדרים ,  אך רק לאחר שווידא שהתקציב יעבור ברוב גדול של סנאטורים משתי המפלגות .  

נתניהו אישר :  הקונגרס הוסיף 75 מיליון דולר לתקציב הסיוע לישראל
ראש הממשלה התייחס לראשונה לתוספת שהקונגרס האמריקני העביר ,  שעליה פורסם לראשונה בוואלה !  NEWS . " אנו מעריכים את הסיוע והתמיכה ",  אמר .  על הסכם הנשק של וושינגטון וריאד : " ארה"ב התחייבה לשמור על היתרון האיכותי של ישראל במזרח התיכון "
 
