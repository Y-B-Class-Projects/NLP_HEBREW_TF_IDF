עכשיו זה רשמי :  נתניהו מועמד הליכוד לראשות הממשלה לכנסת ה-21
ועדת הבחירות של הליכוד אישרה את החלטת בית הדין של המפלגה שהתקבלה אתמול ,  שלפיה לא יתקיימו פריימריז משום שראש הממשלה הוא המועמד היחיד .  כעת נתניהו הוא באופן רשמי יו"ר המפלגה
ועדת הבחירות של הליכוד אישרה הערב  ( חמישי )  את החלטת בית הדין של המפלגה ,  והכריזה על ראש הממשלה ויו"ר הליכוד בנימין נתניהו כמועמד הסיעה לראשות הממשלה לכנסת ה-21 .  אתמול החליט בית הדין של הליכוד לבטל את הבחירות לראשות הממשלה שהיו אמורות להתקיים ב-23 בפברואר ,  משום שאף חבר מפלגה לא הכריז על עצמו כמועמד מול נתניהו .
 בית הדין התכנס בהרכב מורחב של שבעה שופטים על מנת לדון בעתירה שהוגשה נגד ההחלטה שקיבלה שלשום ועדת הבחירות של המפלגה ,  ולפיה נתניהו יתמודד מול עצמו ,  וכי המצביעים יצטרכו לבחור בין פתק שעליו כתוב  " בנימין נתניהו "  ובין פתק לבן .  בליכוד העריכו כי העלות של קיום הבחירות היא ארבעה מיליון שקלים ,  ולאור העובדה שאין אפשרות אחרת זולת ניצחונו של נתניהו - הוגשה עתירה נגד המהלך כדי למנוע את בזבוז הכספים הכרוך בקיום בחירות .
 נתניהו היה זה שהתעקש לקיים בחירות למרות היותו מועמד יחיד ,  בגלל חשש מתרחיש שבו מועמד אחר ידרוש בעתיד לקיים פריימריז ,  בטענה שראש המפלגה נבחר ללא הצבעה ולכן הבחירה אינה תקפה .  ואולם ,  החלטת בית הדין מהיום נתנה הלכה למעשה תוקף חוקי לבחירה וסתמה את הגולל מפני דרישה עתידית שכזו ,  לפני הבחירות לכנסת הבאה .
 לקריאה נוספת בוואלה !  NEWS:איראן בגדה :  התנועה השיעית שפועלת בעזה מבססת את עצמה בשטחיםדאעש :  הפלנו מזל"ט איראני במרכז עיראק ;  צפו בתיעודהעורך הראשי של  " לה מונד "  מגן על הכיפה : " היהודים בקרב הישרדות "  

עכשיו זה רשמי :  נתניהו מועמד הליכוד לראשות הממשלה לכנסת ה-21
ועדת הבחירות של הליכוד אישרה את החלטת בית הדין של המפלגה שהתקבלה אתמול ,  שלפיה לא יתקיימו פריימריז משום שראש הממשלה הוא המועמד היחיד .  כעת נתניהו הוא באופן רשמי יו"ר המפלגה

