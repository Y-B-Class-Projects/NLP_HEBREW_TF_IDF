נהגי מוניות נגד אפליקציית  " אובר ":   " פרצה לחטיפות ולאונס "
 אחרי הצהרתו של ראש הממשלה כי בכוונתו לקדם בישראל את פעילות החברה ,  שמציעה שירות תחבורה שיתופית ,  נהגי המוניות חוששים לפרנסתם ומזהירים מפני סכנות אפשריות : " אדם יבקש הסעה לפסגת זאב ופתאום ימצא את עצמו ברמאללה ".  ריאיון לאולפן וואלה !  NEWS
העימות בין שר התחבורה ,  ישראל כץ ,  וראש הממשלה ,  בנימין נתניהו ,  אתמול  ( ראשון )  על ענף המוניות והודעת נתניהו כי בכוונתו לקדם את הפעלת חברת ההסעות  " אובר "   ( Uber )  גורמים לחשש בקרב נהגי המוניות בארץ .  נהגים רבים שהשקיעו מאות ואלפי שקלים במשך השנים להכשרתם ולרכישת  " זכות ציבורית "  להפעלת מונית חוששים מפגיעה בפרנסתם ומקריסת הענף בכלל . " אם רוצים להוריד את יוקר המחייה ולהוזיל עלויות שיבואו ויורידו לנו את מחירי הביטוח ,  מחירי הסולר והדלק ומחירי הזכות הציבורית ",  אמר משה עבאדי נהג מונית מנתניה .
 חברת  " אובר "  פועלת בישראל כחברת מוניות רגילה ,  בעוד שבמדינות רבות בעולם היא מציעה שירות תחבורה שיתופית , " אובר איקס ".  השירות ניתן באמצעות יישום שמאפשר לנהגים פרטיים להציע את שירותיהם ללקוחות מזדמנים .  במשך שנים ניסתה החברה להכניס את השירות גם לישראל אך נבלמה על ידי משרד התחבורה ,  משום שנהג שרוצה להסיע נוסעים צריך לקבל תחילה הכשרה ורישיון מהמשרד .  בנוסף ,  על מנת להסיע נוסעים יש לקנות מהמדינה  " זכות ציבורית "  בסכום של 250 אלף שקלים או לשכור אותה עבור 1,500 שקלים בחודש .
 עוד בוואלה !  NEWS:שתי נשים נפצעו אנוש ובינוני בפיגוע דקירה בבית חורון שבבנימיןהתיעוד שחשף :  כך הפלילה המשטרה את ראש עיריית נצרת עיליתשלג יורד באזור ירושלים ;  הוכרז מצב חירום בחברת החשמל 
מצליח שבתאי ,  יו"ר ועד נהגי המוניות בירושלים ,  אמר כי  " 'אובר' רוצה להוזיל את העלויות לטובת הצרכנים ,  והיא יכולה לעשות את זה כי היא מקבלת את ההטבות שלנו אין .  נהג פרטי לא צריך להשכיר מספר ,  לא צריך לשלם ביטוח מיוחד .  התחרות לא תהיה שוויונית .  שהמדינה בשלב הראשון תחזיר לנו את הכסף ששילמנו עבור הזכות הציבורית ,  כדי שנוכל לנסוע בלי כמו ש'אובר' נוסעת .  מעבר לזה ,  יכולים להוזיל לנו את מחירי הפרמיה של הביטוח .  אני משלם היום 15 אלף שקל ביטוח בשנה ". 
לדבריו ,  מי שמרוויח מהעלויות הגבוהות היא המדינה ולא נהגי המוניות . " מחיר המונית גבוה ,  לנהג מונית היום קשה להתפרנס ,  זה דבר יקר ,  לא כל אחד יכול לנסוע במונית כי זה יקר ".  לטענתו ,  המצב הביטחוני הוא סיבה נוספת שבגללה יש למנוע הפעלת שירות נסיעה שיתופית . " שמשרד התחבורה ייתן לנו לעשות הסעה שיתופית ,  אנחנו יכולים ,  מוכשרים ומקצועיים .  עברנו הכשרה על ידי משרד התחבורה לשרת ציבור ויש לנו ותק לצד תעודת יושר ",  אמר . " במצב הביטחוני שקיים בארץ לא יכולים לתת לכל אזרח להשתמש ברכב הפרטי שלו להסיע נוסעים .  יהיו פה חטיפות ,  אדם יכול לבקש הסעה לפסגת זאב ופתאום ימצא את עצמו ברמאללה או בחיזמה ".  
בספטמבר האחרון שלח שבתאי מכתב לחברי ועדת הכלכלה של הכנסת והתריע ,  לדבריו ,  על הסכנות בהכנסת  " אובר "  לשוק המוניות . " אם 'אובר' רוצה להיות תחנת מוניות לגיטימית כמו 'גט טקסי' או 'ריידר' או 'קסטל' בתל אביב ,  בבקשה ,  אנחנו מברכים על זה ,  תחרות זה טוב .  אבל צריך שזה יהיה שוויוני ".  
על הוויכוח בין כץ ונתניהו אמר : " מדובר בוויכוח פוליטי בין השניים ואנחנו נפלנו באמצע .  אני חושב שראש הממשלה פשוט לא מעורה בפרטים ,  אני מאמין שאם הוא ייכנס לעובי הקורה ויראה את כל המשמעויות שנובעות מכניסת 'אובר' לשוק הוא יגיד להם חבר'ה מצטער ,  תודה רבה .  הוא מציג את עצמו כמר ביטחון ?  ששומר על ביטחון אזרחי ישראל ?  איך הוא ייתן לאותם בליינים שיוצאים בלילה ,  איך הוא יפקיר את החיים של האזרחים האלה בידיים שהוא לא יודע של מי הם ?  בלי פיקוח ?  ".  
גם יהודה בר אור ,  יו"ר איגוד נהגי המוניות הארצי ,  התייחס לדברי נתניהו והביע את חששו . " זאת הייתה התבטאות לא ראויה ",  אמר . " הוא רוצה להכניס טייקונים ,  מה זה פה ?  הוא נסע לדאבוס וחזר לוביסט ?  ראש הממשלה צריך לשבת יחד איתנו ,  עם הנהגים ,  לשמוע את הצד שלנו ,  לראות מסמכים ולהבין במה מדובר .  יש פה פרצה למצב של חטיפות ואונס אם ירשו למישהו להכניס בצורה כזאת או אחרת פרייבטים שלא מפוקחים על ידי משרד התחבורה או המשטרה ".  
" אין שום דרך לפקח על רכבים פרטיים ",  הוסיף . " הם מספרים סיפורים שהכול מגיע דרך אפליקציה וזה לא נכון .  ראינו את זה בהרבה מקומות בעולם במיוחד ברוסיה ,  נסענו ושילמנו מזומן ולא קיבלנו חשבונית .  בלי פיקוח ועם כמות של 250 אלף כלי רכב שיוכלו להיות נהגי מוניות ,  יהיה פה תוהו ובוהו ".  
לדברי בר אור , " שלוש שנים לא העלנו מחירים .  כדי להגיע היום לשכר ממוצע במשק כל נהג מונית צריך לעבוד 12 שעות ביום ,  וזאת בזמן שיש יותר מוניות ממה שצריך .  בסוף יבוא אדון נתניהו ויחליט להכניס ביזנס לתחרות איתנו ,  מבלי לשאול אותנו ".  הוא הוסיף כי  " זה ממש נותן הרגשה שאנחנו מקופחים ואזרחים סוג ב' .  אם נתניהו רוצה להפריט אותנו ולהוציא אותנו מהענף שיחזיר לנו את הכסף שהשקענו .  אני דורש מראש הממשלה לחזור בו מההחלטה ולהבין שאם הוא עושה דבר כזה ,  הוא צריך להתנצל בפני נהגי המוניות על שגרם להם בימים האחרונים התקפי לב ". 
עבאדי סיפר על תחושות חבריו נהגי המוניות . " נהגים מפחדים ,  יש תחושה שכל הענף הזה עומד ממש שנייה לפני קריסה טוטאלית ,  אנשים לא ישנים בלילה ,  אנשים לא בטוחים מה יהיה מחר ",  סיפר .  מי שקנה מספר ב-250 אלף שקל בתור השקעה לטווח ארוך בלחץ ,  מרגיש שהמדינה עשתה עליו סיבוב ,  כי עכשיו היא יכולה להפוך כל מכונית למונית ".  

נהגי מוניות נגד אפליקציית  " אובר ":   " פרצה לחטיפות ולאונס "
 אחרי הצהרתו של ראש הממשלה כי בכוונתו לקדם בישראל את פעילות החברה ,  שמציעה שירות תחבורה שיתופית ,  נהגי המוניות חוששים לפרנסתם ומזהירים מפני סכנות אפשריות : " אדם יבקש הסעה לפסגת זאב ופתאום ימצא את עצמו ברמאללה ".  ריאיון לאולפן וואלה !  NEWS

