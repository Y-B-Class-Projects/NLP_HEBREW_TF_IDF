 " נתניהו התכופף ולחש :  האמריקנים מאזינים "
 איש ציבור שנפגש עם ראש הממשלה בביתו בירושלים סיפר לוואלה !  חדשות כי כשעלה נושא רגיש לדיון הם יצאו למרפסת : " הוא הסתיר את פיו בעיתון וביקש ממני ללחוש "
 רבים הופתעו לשמוע את הפרסומים האחרונים על כך שהאמריקנים מאזינים גם למנהיגים בישראל .  עם זאת ,  נראה שאת המנהיגים עצמם זה לא הפתיע ,  ואף מתברר שכל ראשי הממשלה בעשרות השנים האחרונות מתנהלים מתוך הבנה שארצות הברית רואה ושומעת הכול .  מעדות של איש ציבור שהגיעה לידי וואלה !  חדשות עולה כי גם ראש הממשלה הנוכחי בנימין נתניהו ידע על כך . 
" הייתי בפגישה אצל ראש הממשלה נתניהו בקדנציה הראשונה שלו בבית ברחוב עזה ",  סיפר איש הציבור . " תוך כדי הפגישה שנגעה בנושאים רגישים ,  יצאנו למרפסת הבית .  לפתע נתניהו התכופף ואמר לי להתכופף גם .  הוא הסתיר את פיו בעיתון .  שאלתי אותו מה קרה ,  והוא אמר לי :  'דבר בלחש .  האמריקנים מאזינים' ". 
על פי יוסי מלמן ,  הפרשן לענייני מודיעין של עיתון  " סופהשבוע ",  האמריקנים מאזינים כבר 50 שנה  " לכל דבר שזז ",  אולם תעוזתם גוברת ככל שהטכנולוגיה משתכללת . " היום מסוגלים האמריקנים להאזין כמעט לכל דבר באמצעות לוויינים ואמצעים אחרים ",  הוא הסביר . " צריך לקחת בחשבון שגם הצפנים הסודיים של המוסד ,  של אמ"ן ושל הוועדה לאנרגיה אטומית פוצחו ופענחו על ידי האמריקנים ,  והם מאזינים לכל תשדורת שיוצאת מישראל . 
" כנראה ,  ראש הממשלה יודע משהו שאנחנו לא יודעים ",  הוסיף מלמן . " היום הטכנולוגיה היא כל כך משוכללת שאפשר להאזין גם כשאתה לא נמצא בתוך הבית ,  מבעד לחלון מתנועות השפתיים שלך .  כך שהטכנולוגיה מאפשרת היום האזנה בהיקפים שלא היו כדוגמתם והתוצאה שהיא שהאמריקנים מאזינים גם לראשי ממשלות בכל העולם וגם לבעלי בריתם כמו ישראל ".  
עוד במהדורה :  
עדויות בפרשת האונס הקבוצתי שנחשפה אתמול בוואלה !  חדשות : " אמרו לי שהיא זורמת ,  אני בכלל בתול "   זו עדותו של הנער שקיבל את הנערה כמתנת יומולדת .  הנערים החשודים הובאו היום להארכת מעצר בבית המשפט לנוער ושני נערים נוספים נעצרו .  המשטרה מגדירה את הפרשה כ"רגישה ומורכבת "  וצפויה לחקור קטינים נוספים שעל פי החשד מעורבים בפרשה .  
תיעוד הפוגרום של האריתראים בכנרת :  אבנים ,  מקלות ופאניקה  כך חושפים צילומי וידאו של מצלמות האבטחה שהגיעו לידי וואלה !  חדשות .  תושבי הקיבוץ התבקשו להישאר להסתגר בבתיהם .  שלומי ברדה ,  אחראי האבטחה של שגריר אריתראה : "   " אם היו מתעכבים עשר שניות בחילוץ השגריר  היה שם לינץ ' "  .  
תם עידן תור הזהב של הישראלים באוסקר ?   " בית לחם "  לא יתמודד על פרס הסרט הזר באוסקר 2013 .  לאחר עשור מפואר של מועמדויות ישראליות בקטיגורית הסרט הזר הטוב ביותר  נראה שלאקדמיה לקולנוע נמאס מעוד סרט על הסכסוך .  דורון פישלר ,  מבקר הקולנוע של וואלה !  תרבות ,  על האכזבה בישראל ,  על הסרט הפלסטיני שדווקא כן נכנס ,  וגם על הסרטים של איראן וסעודיה שנותרו בחוץ .
 התחזית :  היום בהיר וללא שינוי של ממש בטמפרטורות ,  הלילה בהיר וקר .  מחר התחממות קלה . 

" נתניהו התכופף ולחש :  האמריקנים מאזינים "
 איש ציבור שנפגש עם ראש הממשלה בביתו בירושלים סיפר לוואלה !  חדשות כי כשעלה נושא רגיש לדיון הם יצאו למרפסת : " הוא הסתיר את פיו בעיתון וביקש ממני ללחוש "
 
