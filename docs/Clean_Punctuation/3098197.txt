20 עד מאה שעות בחודש :  נחשף היקף העסקת שרה נתניהו בעיירית י-ם
העירייה מסרה מידע על היקף ההעסקה של רעיית ראש הממשלה כפסיכולוגית חינוכית ,  זאת בהתאם להוראה שנתן בית המשפט עקב עתירת העיתונאי בן כספית .  לפי המידע ,  נתניהו מועסקת בשליש משרה
עיריית ירושלים דיווחה על היקף העסקת שרה נתניהו - כל הפרטים :-  העירייה מסרה מידע על היקף העסקת רעיית ראש הממשלה כפסיכולוגית חינוכית- מהדוח עולה כי נתניהו מועסקת בשליש משרה ,  זאת לאחר הפחתה מחצי משרה ב-2005- שעות עבודתה נעות בין 20 למאה שעות בחודש- שכרה והסיבות להיעדרותה מהעבודה לא נחשפו- הדוח נכתב בעקבות קבלת עתירתו של העיתונאי בן כספית בנושא 
עיריית ירושלים מסרה אתמול  ( שני )  מידע על היקף העסקתה של רעיית ראש הממשלה שרה נתניהו כפסיכולוגית חינוכית בעיר .  בית המשפט חייב את העירייה לחשוף את המידע ,  שלפיו נתניהו עובדת בשליש משרה בשנה האחרונה .  
העיתונאי בן כספית ביקש את המידע מעיריית ירושלים ולאחר שזו סירבה לספקו ,  פנה לבית המשפט שחייב אותה לחשוף את הנתונים .  על פי המסמך שנמסר לו אתמול מאגף משאבי אנוש של העירייה ,  נתניהו ,  המשמשת פסיכולוגית חינוכית בעירייה ,  הועסקה מאז 2005 בחצי משרה .  לפני שנה ,  צומצמה משרתה להיקף של שליש משרה בלבד .  
עוד בנושאניצחון לבן כספית :  יקבל מידע בנוגע לתנאי העסקתה של שרה נתניהו בעיריית י-םעתירה נגד עיריית ירושלים :  איפה וכמה שעות עובדת שרה נתניהו ? שרה נתניהו בתגובה ראשונה לאישום : " עזרתכם נותנת כוח להמשיך "  
לפי המסמך ,  שעות העבודה של נתניהו נעות בין 20 למאה שעות בחודש ,  ושכרה לא נחשף .  בדוח נכתב גם כי  " שעות העבודה לא כוללות היעדרויות מסיבות מוצדקות ",  אך לא כתוב מהן הסיבות .  נתניהו עובדת מטעם העירייה עם ילדים בגיל הרך ,  בעיקר במגזר החרדי ,  זאת על מנת שלא תזוהה כאשת ראש הממשלה - דבר שיכול להפריע לעבודתה עמם .  
בית המשפט קיבל באופן חלקי את עתירתו של כספית בחודש אוגוסט והורה להעביר לידיו בתוך 30 יום את מועד תחילתץ העסקתה של נתניהו ,  הגדרת היקף משרתה ומה השינויים שחלו בה .  כמו כן ,  נדרשה העירייה להעביר לו את כמות שעותה עבודה שלה בשנה שקדמה להגשת העתירה ,  וכן מידע הנוגע להפסקת בתקופת ההעסקה .  
בית המשפט דחה את הבקשה לקבלת מידע אחר ,  כמו על תחומי האחריות שבמסגרת תפקידה ,  מי המעסיק האחראי עליה וזהות המוסדות החינוכיים להם נתניהו מעניקה שירות פסיכולוגי .  

20 עד מאה שעות בחודש :  נחשף היקף העסקת שרה נתניהו בעיירית י-ם
העירייה מסרה מידע על היקף ההעסקה של רעיית ראש הממשלה כפסיכולוגית חינוכית ,  זאת בהתאם להוראה שנתן בית המשפט עקב עתירת העיתונאי בן כספית .  לפי המידע ,  נתניהו מועסקת בשליש משרה

