פרסום ראשון :  אחרי המשבר - חוק גיור חדש יוגש בקרוב לנתניהו
המדינה הודיעה לבג"ץ כי שר המשפטים לשעבר משה נסים ,  שעומד בראש הוועדה לגיבוש מתווה מוסכם לחקיקה בנושא הגיור ,  אישר כי סיים את עבודתו .  על פי ההערכות ,  ההמלצות יוגשו בתוך כשבועיים ,  ובכללן נוסח שיוצע לראש הממשלה
שר המשפטים לשעבר משה נסים סיים את כתיבת מסמך ההמלצות וגיבש טיוטת הצעת חוק מוצעת להסדרת משבר חוק הגיור ,  כך הודיעה המדינה לבג"ץ .  מדובר באחד הנושאים הפוליטיים המתוחים של השנה האחרונה ולפי המדינה , " ההערכה היא שבתוך פרק זמן של כשבועיים יוגשו המלצות אלו ,  ובכללן נוסח הצעת החוק המוצע לראש הממשלה ".  
בעקבות כך ,  מבקשת המדינה לדחות את תשובתה המהותית לעתירה שהגיש המרכז הרפורמי לדת ומדינה לאמצע חודש מאי הקרוב .  בשיחה עם וואלה !  NEWS אישר נסים כי סיים את עבודתו ולפיו  " יש להגיש את זה לראש הממשלה ".  
עוד בנושאהאורתודוקסים נגד הרפורמים בארה"ב :  נמשיך לסייע כלכלית לישראליו"ר הסוכנות היהודית מתריע : " כל יום יהודים מוותרים על ישראל"המדינה צפויה לבקש מבג"ץ ארכה לגיבוש מדיניות הגיור 
נסים החל את עבודתו בספטמבר אשתקד לאחר שחוק הגיור הממשלתי עורר משבר פוליטי חריף בממשלה שגלש גם לעימות עם יהדות ארצות הברית .  הצעת החוק המקורית ,  אותה יזם שר הפנים ויו"ר ש"ס אריה דרעי נועדה לחסום גיורים אורתודוקסיים פרטיים ובעתיד גם גיורים של רפורמים וקונסרבטיבים .  מטרתו העיקרית הינה לעקוף את פסיקת בג"ץ ,  לפיה המדינה תכיר בגיורים אורתודוקסיים פרטיים .  
הצעת החוק אושרה בוועדת השרים לחקיקה ,  חרף התנגדותה העיקרית של מפלגת ישראל ביתנו ובסוף אותו שבוע נתניהו הגיע לפשרה עם הסיעות החרדיות על דחיית קידום חוק הגיור בחצי שנה ,  ובמהלכה העתירות לבג"ץ נגד החוק הוקפאו על ידי העותרים .  נסים מונה על ידי ראש ממשלה לעמוד בראש ועדה שתטפל בנושא ותגבש מתווה מוסכם לחקיקה בנושא הגיור .  בחודשים האחרונים נסים נפגש עם הצדדים המעורבים בנושא .  
משבר חוק הגיור פרץ במקביל למשבר הכותל בסוף יוני ,  אז החליטה הממשלה על הקפאת מתווה הכותל להקמת רחבת תפילה שוויונית .  במקביל ,  ועדת שרים לחקיקה אישרה את חוק הגיור .  שתי ההחלטות עוררו סערה וביקורת חריפה גם בקרב יהדות התפוצות .  
בתגובה לפרסום בוואלה !  NEWS הצהיר מנכ"ל התנועה המסורתית ,  ד"ר יזהר הס ,  כי הוא שמח לשמוע על סיום כתיבת מסמך ההמלצות . " נפגשתי לפני חודשים אחדים עם משה נסים במסגרת ההליך גיבוש ההמלצות והתרשמתי שהוא קשוב ומבין את חשיבות ומורכבות הנושא ",  אמר הס . " עם זאת ,  אני בספק גדול אם יצליח הדוח הזה לרבע את המעגל .  לצערי ,  חזקה על הגורמים החרדיים שינסו לבלום כל הצעה אמיתית לשידוד מערכות ". 
מנכ"ל התנועה הרפורמית ,  הרב גלעד קריב ,  אמר כי ההמלצות שנסים עתיד להגיש  " אינן מייצגות מתווה מוסכם על הצדדים המעורבים ".  בנוסף לכך ,  הוא קרא לראש הממשלה  " שלא לגרור את העם היהודי למשבר גיור חדש ". 
לדברי קריב , " חוק השבות - מחוקיה המכוננים של מדינת ישראל - כבר קבע את עקרון היסוד בתחום הגיור והעניק כלים מספקים לממשלה למנוע ניצול לרעה של הליכי הגיור בארץ ובתפוצות .  כל חקיקה נוספת בתחום הרגיש תוביל בסופו של יום לחיזוקו של הממסד הרבני החרדי שכלל אינו מעוניין בגיורים ואינו שותף לחזון הציוני של מדינת העם היהודי על כל חוגיו וזרמיו ".  
 ( עדכון :  17:36 )  

פרסום ראשון :  אחרי המשבר - חוק גיור חדש יוגש בקרוב לנתניהו
המדינה הודיעה לבג"ץ כי שר המשפטים לשעבר משה נסים ,  שעומד בראש הוועדה לגיבוש מתווה מוסכם לחקיקה בנושא הגיור ,  אישר כי סיים את עבודתו .  על פי ההערכות ,  ההמלצות יוגשו בתוך כשבועיים ,  ובכללן נוסח שיוצע לראש הממשלה

