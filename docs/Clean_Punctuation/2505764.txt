מסרב להפסיד ?  פייגלין טוען לזיופים בפריימריז
משה פייגלין ,  שהפסיד לנתניהו בבחירות לראשות הליכוד ,  דורש לקיים ספירה חוזרת של הקולות ,  אחרי שמשקיפים מטעמו טענו ל"העלמת "  קולות .  הליכוד : " כשנקבל ערעור ,  נדון בו "
 במטהו של משה פייגלין מסרבים לקבל את ההפסד בבחירות לראשות הליכוד ,  ואנשיו התלוננו אמש  ( חמישי )  על זיופים ,  לכאורה ,  בתוצאות הפריימריז שנערכו שלשום וטעויות בספירת הקולות .
 לפי הפרסומים הרשמיים של הליכוד ,  בבית שמש זכה פייגלין ב-126 קולות לעומת 77 בלבד לנתניהו .  לטענת המשקיף שהציב פייגלין בקלפי ,  נספרו לו 289 קולות לעומת 114 לנתניהו .  לטענת אנשי פייגלין ,  בבית שאן היה המצב חמור עוד יותר :  בעוד שהליכוד הודיע על 1,074 מצביעים שבאו לקלפי הליכוד בעיר  ( 1,030 מתוכם לנתניהו ו-44 לפייגלין )  ,  במטה פייגלין טוענים כי בעיר רשומים 834 בעלי בחירה בלבד ,  ומתוכם הצביעו 550 בני אדם ביום הבחירות .  
מטה הבחירות של פייגלין שלח מכתב ליו"ר ועדת הבחירות של הליכוד ,  השופט בדימוס יהושע גרוס ,  בדרישה לקבל את פירוט ההצבעה בכל אחת מ-500 הקלפיות שפעלו ביום הפריימריז .  
לפי הנתונים הסופיים ,  נתניהו זכה ל-77 אחוזים מקולות הבוחרים ,  לעומת 23 אחוזים בלבד לפייגלין ,  בדומה לפריימריז הקודמים ,  ב-2007 .  במהלך הספירה התברר ש-8,000 קולות לא הגיעו בטעות לוועדת הבחירות ,  אלא נשלחו לסריקה לחברה חיצונית ,  יחד עם טפסי ההצבעה למרכז הליכוד ולמועצות הסניפים .  רק אתמול אחר הצהרים מוינו ונספרו אותם קולות ,  ופורסמו התוצאות הסופיות .  
ממפלגת הליכוד נמסר בתגובה : " בהתאם לחוקת הליכוד ,  ערעורים על תוצאות הבחירות לכהונת יו"ר הליכוד יוגשו לוועדת הפיקוח ,  בראשות כבוד השופט המחוזי בדימוס ניסים ישעיה ,  אשר ידון בהם .  מבדיקה שערכנו ,  טרם הוגש ערעור ,  וכשיוגש ידונו בו ". 
באשר לבקשה לקבל מידע על תוצאות ההצבעה בכל קלפי ,  נמסר : " בבחירות ליו"ר הליכוד היו מאות קלפיות בכל רחבי הארץ .  בליכוד שוקדים על הקלדת נתוני ההצבעה שנערכו בכל אחת מהקלפיות .  ועדת הבחירות תפרסם אותם בהקדם באתר הליכוד ". 

מסרב להפסיד ?  פייגלין טוען לזיופים בפריימריז
משה פייגלין ,  שהפסיד לנתניהו בבחירות לראשות הליכוד ,  דורש לקיים ספירה חוזרת של הקולות ,  אחרי שמשקיפים מטעמו טענו ל"העלמת "  קולות .  הליכוד : " כשנקבל ערעור ,  נדון בו "
 
