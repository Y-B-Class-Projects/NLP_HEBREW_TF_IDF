רוב הישראלים :  התקשורת עוינת את נתניהו ומשפיעה על החקירות נגדו
מסקר שנערך על ידי  " מאגר מוחות ",  לקראת כנס DIGIT לעיתונות דיגיטלית עולה כי 48% מכלל הציבור מסכים עם הטענה לפיה התקשורת הישראלית באופן כללי עוינת את ראש הממשלה .  גם נושא ההטרדות המיניות ,  בדגש על קמפיין  # metoo ,  נבדק בסקר
לא רק ביבי :  הציבור הישראלי סבור כי העיתונות הישראלית עוינת את ראש הממשלה נתניהו .  כך קובע סקר דעת קהל שנערך על ידי מכון  " מאגר מוחות ",  לקראת כנס DIGIT לעיתונות דיגיטלית ,  שיתקיים ב-9 באפריל במרכז הבינתחומי בהרצליה .  
מהסקר עולה כי 48% מכלל הציבור מסכים עם הטענה לפיה התקשורת הישראלית באופן כללי עוינת את ראש הממשלה ,  ואילו 35% לא הסכימו עימה .  בקרב המבוגרים קיימת אי-הסכמה רבה יותר מאשר בקרב הצעירים  ( 44% לעומת 26% )  .  בקרב בעלי השכלה על תיכונית קיימת אי-הסכמה רבה יותר מאשר בקרב בעלי השכלה תיכונית  ( 38% לעומת 26% )  .  עוד עולה מהסקר כי יהודים מסכימים לטענה לפיה התקשורת עוינת כלפי נתניהו ,  יותר מאשר ערבים  ( 55% לעומת 21% )  .  
לשאלה - באיזו מידה התקשורת הישראלית משפיעה על חקירות רה"מ - 28% השיבו כי היא משפיעה ,  19% סבורים כי היא משפיעה מאוד ואילו 12% סבורים כי היא לא משפיעה .  בעלי השכלה על תיכונית סבורים שהתקשורת לא משפיעה על חקירות נתניהו יותר מאשר בעלי השכלה תיכונית  ( 23% לעומת 10% )  .  עוד נמצא בסקר כי יהודים סבורים שהתקשורת משפיעה על חקירות נתניהו יותר מאשר ערבים  ( 52% לעומת 31% )  .  
גם נושא ההטרדות המיניות ,  בדגש על קמפיין  # metoo ,  נבדק בסקר שבדק האם העיסוק הגובר בשנה החולפת של התקשורת בישראל בנושא מייצג תמונה אמיתית של המציאות ,  או שמדובר בסיקור מוגזם ומוטה של הנושא .  באופן לא מפתיע ,  נשים סבורות יותר לעומת גברים שסיקור נושא ההטרדות המיניות על ידי התקשורת מייצג תמונה אמיתית של המציאות  ( 56% לעומת 33% )  .  עוד נמצא כי יהודים סבורים יותר לעומת ערבים שסיקור נושא ההטרדות המיניות על ידי התקשורת מייצג תמונה אמיתית של המציאות  ( 46% לעומת 42% )  .  
רועי כ"ץ ,  יו"ר כנס Digit ,  התייחס לנתוני הסקר ואמר כי  " ברור כי העיתונות הישראלית אינה צריכה ואינה יכולה לסקר את חקירות ראש הממשלה רק על פי דעת הקהל .  ובכל זאת ,  אמון הציבור במניעים של התקשורת ובתום הלב של העיתונאים הוא שיקבע את הרלוונטיות וההשפעה של התקשורת ".  

רוב הישראלים :  התקשורת עוינת את נתניהו ומשפיעה על החקירות נגדו
מסקר שנערך על ידי  " מאגר מוחות ",  לקראת כנס DIGIT לעיתונות דיגיטלית עולה כי 48% מכלל הציבור מסכים עם הטענה לפיה התקשורת הישראלית באופן כללי עוינת את ראש הממשלה .  גם נושא ההטרדות המיניות ,  בדגש על קמפיין  # metoo ,  נבדק בסקר

