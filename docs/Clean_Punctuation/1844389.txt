לבני : " נתניהו מוריד אוהלים לא בונה בתים "
 ראש הממשלה בנימין נתניהו הציג את תכניתו לפתרון מצוקת הדיור .  המערכת הפוליטית הגיבה בספקנות לגבי הצעדים שהציג .  יחימוביץ' : " נתניהו אינו מציע שום תרופה אלא עוד מאותה מחלה "
 הכרזתו של ראש הממשלה בנימין נתניהו על תכניתו לפתרון מצוקת הדיור התקבלה היום  ( שלישי )  בקרירות ברחבי המערכת הפוליטית .  יו"ר האופוזיציה ,  ציפי לבני ,  אמרה כי  " נתניהו פועל להוריד אוהלים ולא לבנות בתים .  במקום לשנות מדיניות כלכלית ולהתחיל לנהל את הגופים שתחתיו ,  נתניהו מתנער מאחריות ,  ממשיך לקטר ולהפריח סיסמאות שלא יפתרו את הבעיה החברתית ולא מורידות מהנטל של הצעירים ומעמד הביניים בישראל ".  לדברי לבני ,  נתניהו לא מבין שהבעיה אינה טכנית אלא מהותית - צריך להוריד את הנטל ממעמד הביניים ,  ולשם כך נדרש שינוי מדיניות לאומית כוללת ". 
ח"כ שלי יחימוביץ'  ( העבודה )  אמרה כי  " העובדה שרוב קרקעות הלאום נמצאות בבעלות המדינה אינה כשל שוק אלא ערך ציוני ,  חברתי וסביבתי .  הניסיון לקשר בין בעלות המדינה על הקרקע לבין מצוקת הדיור או קשיים בשיווק הוא הונאה מוחלטת של הציבור וניסיון ציני לרתום מחאה מוצדקת לטובת העצמתה של שיטה כלכלית הרסנית שריסקה את מעמד הביניים .  בפועל הוא מציע להעביר את קרקע המדינה לידי יזמים ותאגידים בחינם ".  יחימוביץ' אמרה כי  " נתניהו אינו מציע שום תרופה אלא עוד מאותה מחלה ,  ומתכניתו עולה כי לכך תתווסף הפקרות תכנונית מוחלטת .  על המדינה לא להפריט את מקרקעי ישראל ,  אלא לנהל אותם באופן חברתי ,  לבנות דיור ציבורי ועוד ". 
מחאת הדיור - כותרות אחרונות :
 פעילי מחאת הדיור : " נתניהו מחלק לנו אקמולים"מאהל מחאת הדיור מול הכנסת : " ביבי ,  המחיר כבד עליי"מאות צועדים לכנסת : " קוטג' כבר יש ,  עכשיו נלחמים על הבית "
 ח"כ זהבה גלאון  ( מרצ )  אמרה כי  ? נתניהו מנסה להסית את הטיטניק אחרי שפגעה בקרחון .  אין בנאומו פתרון ואין בו מנהיגות .  כל הצעדים שהציע לא שווים ,  אם לא יבוטלו הוד ? לים ,  וזאת בניגוד לגנטיקה הקפיטליסטית של ראש הממשלה ".  גלאון הוסיפה כי  " נתניהו המנותק והארכאי לא מבין שהעם כבר מזמן לא קונה את הזיות השוק החופשי שרפורמת ה'סופרטנקר' שלו מקדמת .  ראש הממשלה מנסה לפתור את הבעיה באמצעות הבעיה עצמה :  הוד"לים הם שורש הרע והתעקשות ביבי לרסק את מוסדות התכנון ולהפריט את הקרקעות בצורה עיוורת רק תחמיר את מצוקת המחירים הקיימת ". 
מתנועת השמאל הלאומי נמסר כי  " נתניהו חילק היום צ'קים ללא כיסוי .  הוא אטום למעמד הביניים ולכן סופו הפוליטי יהיה כסופו הפוליטי של מובארק ". 
יו"ר ועדת הכלכלה ,  כרמל שאמה הכהן  ( ליכוד )  ,  טען לעומתם כי  " לאור התגברות מצוקת הדיור למצב בלתי נסבל ,  ראש הממשלה החליט לנקוט בצעדים מידיים וחדים על מנת לסייע לאזרחי ישראל לעבור את התקופה הקשה הזו בשוק הדיור .  המחאה המבורכת והצודקת סייעה לנו לרכך את פקידי האוצר שהבינו שנדרשים צעדים מידיים בעלי עלות לא מבוטלת ".  שאמה הכהן אומר כי  " הצעדים הללו והאחרים אמורים לרצות את רוב הצעירים המוחים ,  שכן בטווח המידי לא ניתן לעשות יותר .  החשוב ביותר הוא ששוק הנדל"ן מפנים שהממשלה נחושה ונותר לו כיוון אחד בלבד - הורדת מחירים מהותית ". 

לבני : " נתניהו מוריד אוהלים לא בונה בתים "
 ראש הממשלה בנימין נתניהו הציג את תכניתו לפתרון מצוקת הדיור .  המערכת הפוליטית הגיבה בספקנות לגבי הצעדים שהציג .  יחימוביץ' : " נתניהו אינו מציע שום תרופה אלא עוד מאותה מחלה "
 
