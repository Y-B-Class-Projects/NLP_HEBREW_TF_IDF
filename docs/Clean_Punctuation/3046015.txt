נתניהו ייחקר בפעם הרביעית :  חמישה דברים שאתם צריכים לדעת היום
ראש הממשלה צפוי להיחקר בנוגע לתיקים 1,000 ו-2,000 .  הרב ברלנד שנושא מאסר בגין עבירות מין יגיע לוועדת השחרורים .  42 שנים עברו מאז פעולת הטרור הראשונה של פתח שבה חדרו מחבלים מהים ועוד שני דברים שאתם צריכים לדעת היום
אתם צריכים לדעת שהיום צפוי ראש הממשלה בנימין נתניהו להיחקר בידי חוקרי להב 433 במעונו בירושלים בפעם הרביעית בגין מעורבותו בתיקים 1,000 ו-2,000 .  בחודש שעבר העריכו במשטרה כי חקירות נתניהו יסתיימו בתחילת מרץ ,  אולם עתה נראה כי החקירות יושלמו לקראת סוף החודש .  החוקרים הציגו לאחרונה לפרקליטות וליועץ המשפטי לממשלה אביחי מנדלבליט את חומרי החקירה בשתי הפרשות וההתקדמות בהן ,  וקיבלו הנחיות לביצוע שורת פעולות חקירה .  
אתם צריכים לדעת שהיום יתייצב הרב אליעזר ברלנד ,  ראש קהילת  " שובו אחים ",  בוועדת השחרורים על מנת לבקש לקצר את עונשו .  זאת ,  בשל מצבו הרפואי הקשה .  הרב ברלנד הורשע בעבירות מעשה מגונה ותקיפה בנובמבר האחרון ונידון ל-18 חודשי מאסר .  תקופת מאסרו נמנית מחודש אפריל 2016 ,  אז נעצר בדרום אפריקה .  הרב ברלנד בן ה-79 יצא לטיפול רפואי בבית החולים בחודש שעבר בשל מחלה שממנה הוא סובל .  
אתם צריכים לדעת שהיום לפני 42 שנים ,  בשנת 1975 ,  אירע פיגוע הטרור במלון סבוי שבתל אביב .  מדובר בפיגוע שהוציא לפועל ארגון פתח ובו נרצחו שמונה אזרחים ושלושה חיילים .  מטרת הפיגוע הייתה חטיפה שתאפשר התמקחות לקראת שחרור מחבלים .  מדובר בפעולת הטרור הראשונה של פתח שבוצעה באמצעות חדירה מהים .  זאת ,  לאחר ששתי חוליות המחבלים הגיעו לחוף תל אביב באמצעות סירות גומי .  לאחר שנתקלו בכוח משטרה שפתח לעברם באש ,  נמלטו המחבלים לכיוון המלון ,  אליו פרצו בעודם יורים לכל עבר .  הם אף תפסו כמה בני ערובה והתבצרו במלון .  כוח מטכ"ל שפרץ למקום הצליח לשחרר את בני הערובה ולחסל שבעה מחבלים ולתפוס מחבל אחד .  
אתם צריכים לדעת שהיום יציין מועדון הכדורגל  " ריאל מדריד "  115 שנים להיווסדו .  ריאל מדריד נחשב לאחד המועדונים המוצלחים בעולם ,  הן מבחינת תארים שצבר והן מבחינה כלכלית .  המועדון זכה עשר פעמים בליגת האלופות ,  יותר מכל מועדון אחר ,  ומעולם לא ירד מהליגה הראשונה בספרד .  שותפות להישג זה בספרד גם הקבוצות ברצלונה ואתלטיק בילבאו .  
אתם צריכים לדעת שהיום יציינו ברחבי העולם את יום רופאי השיניים הבינלאומי .  מדובר ביום הוקרה לאותם אנשים שדואגים לבריאות הפה ולשלמות השיניים ובשל יחסי ציבור לא כל כך חיוביים ,  לא תמיד זוכים להוקרה שמגיעה להם .  בדרך כלל ,  אנשים נמנעים מלהגיע לרופא השיניים שלהם בשל פחד בלתי מוצדק מהטיפול .  ואולם ,  רופאי השיניים עושים עבודתם נאמנה ולכן גם להם מגיע יום הערכה .  

נתניהו ייחקר בפעם הרביעית :  חמישה דברים שאתם צריכים לדעת היום
ראש הממשלה צפוי להיחקר בנוגע לתיקים 1,000 ו-2,000 .  הרב ברלנד שנושא מאסר בגין עבירות מין יגיע לוועדת השחרורים .  42 שנים עברו מאז פעולת הטרור הראשונה של פתח שבה חדרו מחבלים מהים ועוד שני דברים שאתם צריכים לדעת היום

