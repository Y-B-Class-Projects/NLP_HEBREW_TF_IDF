חרף ההמלצות החד-משמעיות נגד נתניהו - הדרך לכתב אישום עוד רחוקה
180 העדויות ו-80 העדים שריכזה המשטרה ,  ובהם לשיטתה ראיות מוצקות ליחסי תן וקח של נתניהו עם מילצ'ן ומוזס ,  מהווים תיקים לא פשוטים בכלל ברמה המשפטית .  ליועמ"ש יידרש לא מעט זמן כדי להכריע האם הגילויים אכן מהווים עילה להעמדה לדין .  פרשנות
בשנים האחרונות עסק בנימין נתניהו לא מעט בבניית חומות כחלק מההגנה על ביטחון המדינה .  בתקופה הקרובה הוא יעשה כל מאמץ בניסיון לשכנע בקיומה של עוד חומה בצורה אחת - החומה הגבוהה שבין המתנות יקרות הערך שקיבל מארנון מילצ'ן לבין ההחלטות שהוא ,  נתניהו ,  קיבל בענייניו הכלכליים של המיליארדר .  
בהמלצות המשטרה שפורסמו אמש  ( שלישי )  נאמר ביחס לתיק 1,000 כי קיימות נגד נתניהו ראיות לעבירה של קבלת שוחד ממילצ'ן .  לפי הודעת המשטרה ,  נתניהו ובני ביתו קיבלו לאורך שנים  " טובין - סיגרים ,  שמפניות ותכשיטים "  בשווי של כ-750 אלף שקלים ממילצ'ן ומתנות בסך של כ-250 אלף שקלים מג'יימס פאקר .  השווי הרב של המתנות והעובדה שהן ניתנו באופן תדיר ולא בכמה אירועים חברתיים ,  יכול שיקשו על טענה מצד נתניהו כי מדובר במתנות מקובלות בין חברים קרובים .  גם לתשובה לשאלה מי יזם את מתן המתנות - הנותן או המקבלים - תהא חשיבות .
 עוד בנושא:גבאי על המלצות המשטרה : " תם עידן נתניהו - בקלפיות או בחקירות"נתניהו בתגובה להמלצות : " גם הפעם הדברים יסתיימו ללא כלום"כחלון מבהיר אחרי ההמלצות : " רק היועמ"ש קובע .  אמשיך לכהן בתפקידי "  
בהודעת המשטרה מפורטים חמישה עניינים שונים בהם פעל נתניהו כדי לקדם את ענייניו של מילצ'ן במקביל לקבלת המתנות ממנו ,  כשלפחות לגבי שני פרוייקטים עולה מהודעת המשטרה שנתניהו ביקש לסייע למילצ'ן בניגוד לעמדת גורמי המקצוע במשרדי האוצר והביטחון .  היועץ המשפטי לממשלה אביחי מנדלבליט ואנשיו יבחנו ודאי היטב אם הפקידים שמסרו עדויות במהלך החקירה אכן היו בעמדות הפוכות לאלו שהציג נתניהו ,  ואם ראש הממשלה הציג עמדות שהגיון כלכלי בצידן ,  אם לאו .  
עדות מילצ'ן לגבי מידת ה"חשק "  שבה נתן את המתנות גם היא תהייה רלוונטית .  לא דומות מתנות שניתנות ביוזמת הנותן מתוך חברות עמוקה לטובין שניתנים מתוך בקשה או דרישה של המקבל .  בסופו של דבר ,  יצטרך היועמ"ש להחליט אם יש קשר בין המתנות שהוענקו לבין פעילותו של נתניהו בעניינו של מילצ'ן ,  או שהסבריו של נתניהו ישכנעו כי הוא פעל בענייני מילצ'ן ללא כל הטייה לטובתו .  
חשוב לציין שעבירת השוחד נחשבת לעבירה חמורה ביותר .  העונש הקבוע בחוק למקבל שוחד עומד על מקסימום של עשר שנות מאסר .  הרשעה בעבירה זו מביאה כמעט תמיד לעונשי מאסר בפועל .  בעוד שכל אדם יכול לתת שוחד ,  מי שיכול ליטול שוחד הוא רק עובד ציבור .  השוחד יכול להתבטא בכסף ,  אך גם בטובות הנאה ,  במתנות .  תנאי נוסף לעבירת לקיחת השוחד הוא שלוקח השוחד מניח שהשוחד ניתן לו בעד פעולה הקשורה בתפקידו כעובד הציבור ,  ולא כמתנה תמימה .
 לעניין זה בדיוק התייחס אתמול נתניהו בהודעתו כשאמר שקיבל ממילצ'ן מתנות בהיותו חבר אישי שלו .  הסבריו לפיהם פעל רק לפי האינטרסים של טובת המדינה ,  ולעתים בניגוד מוחלט לטובתו של מילצ'ן ,  באים להקים את חומת ההפרדה הגבוהה בין המתנות שקיבל לבין טיפולו בעניינים עסקיים בהם למילצ'ן היה אינטרס כלכלי .  
המשטרה מצאה שקיימות ראיות גם לעבירה של מרמה והפרת אמונים בהקשר ליחסי נתניהו מילצ'ן .  מדובר כמובן בעבירה חמורה פחות מעבירת השוחד ,  כשכאן ייטען כנגד ראש הממשלה ,  כי היה עליו להימנע מלטפל בענייניו של מילצ'ן נוכח החברות הקרובה ביניהם לה הוא טוען .  נתניהו ישוב ויטען כי כל פעולותיו נעשו למען האינטרסים של המדינה ,  אך לא יהיה פשוט להסביר מדוע לא נמנע מלעסוק בענייניו של מילצ'ן בהיותו חבר משפחה .
 ביחס לתיק 2,000 פרסמה המשטרה כי  " עם סיום החקירה ,  עמדת משטרת ישראל היא כי נתגבשה תשתית ראייתית מספקת לביסוס החשדות נגד ראש הממשלה ,  לביצוע עבירות של בקשת שוחד ומרמה והפרת אמונים ,  כשעל פי החשדות ראש הממשלה ומו"ל 'ידיעות אחרונות' נוני מוזס יזמו מהלכים משותפים שנועדו למקסם את האינטרסים איש של רעהו ".  
מעבר לעניינים הנוגעים לקידום חוק  " ישראל היום ",  טוענת המשטרה כי ראש הממשלה פעל  " לתווך בין מו"ל ידיעות אחרונות לבין בעלי הון ,  לרכישת ידיעות אחרונות ,  בעודו מכהן כשר התקשורת .  נתניהו בדבריו שם זרקור על כך שהוא הצביע נגד חוק ישראל היום ,  וכך לא פעל בפועל כדי לסייע למוזס .  
הקלטות בהן מתועדות שיחות נתניהו מוזס יקלו ודאי על קבלת החלטה בפרשה זו ,  אך חובה לציין שהיא מעלה שאלות לא פשוטות הנוגעות למדיניות משפטית ,  ולרצון להיכנס עם הרגל הפלילית הגסה ליחסים שבין פוליטיקאים לעורכי עיתונים .  לא עניין פשוט הוא זה .  
ומילה לסיום על לוחות הזמנים - מי שטען נגד מנדלבליט על שלא קידם בזריזות את חקירות נתניהו ,  גילה בהמלצות המשטרה שרק בשלב מתקדם של החקירה נאספו ראיות לכך שראש הממשלה נתן ,  לפי החשד ,  תמורה בגין הטובין שקיבלו הוא ובני ביתו .  מכאן שלעתים העמקה אורכת זמן אך גילויים חשובים בצידה .
 כעת הכדור עובר מהמשטרה ליועמ"ש .  180 עדויות של כ-80 עדים יילמדו .  לא בכך הקושי .  ישנם תיקים עם חומר ראיות רב בהרבה .  חרף ההמלצות החד משמעיות של המשטרה אין מדובר בתיק פשוט ברמה המשפטית ,  והמשקל שעל כף המאזניים רב .  ברור אם כך שהכרעת היועמ"ש בשני התיקים גם יחד תארך זמן .  

חרף ההמלצות החד-משמעיות נגד נתניהו - הדרך לכתב אישום עוד רחוקה
180 העדויות ו-80 העדים שריכזה המשטרה ,  ובהם לשיטתה ראיות מוצקות ליחסי תן וקח של נתניהו עם מילצ'ן ומוזס ,  מהווים תיקים לא פשוטים בכלל ברמה המשפטית .  ליועמ"ש יידרש לא מעט זמן כדי להכריע האם הגילויים אכן מהווים עילה להעמדה לדין .  פרשנות

