ח"כ עודה תוקף את ההתנצלות של נתניהו : " כולם יודעים שזו התנשאות "
 יו"ר הרשימה המשותפת התייחס לסרטון שפרסם ראש הממשלה השבוע ובו פנה לציבור אזרחי ישראל הערבים בקריאה שישתלבו בחברה . " אני לא קונה את המסרים שנתניהו מנסה להעביר ",  אמר בריאיון לאולפן וואלה !  NEWS
ח"כ איימן עודה ,  יו"ר הרשימה המשותפת ,  דחה את הסרטון שפרסם השבוע ראש הממשלה ,  בנימין נתניהו ,  ובו פנה לציבור אזרחי ישראל הערבים וקרא להם להשתלב בחברה . " אני לא קונה את המסרים שנתניהו מנסה להעביר ",  אמר בריאיון לאולפן וואלה !  NEWS .
 לדברי עודה ,  נתניהו מסיר מעצמו אחריות . " הוא לא ראש ממשלה שהתחיל היום .  הקדנציה האחרונה שלו נמשכת כבר שש שנים ".  הוא הוסיף כי נתניהו לא נפגש עם נציגי הנהגת האוכלוסיה הערבית או עם חברי מפלגתו ודיבר  " מעל לראש הציבור הערבי ",  תוך שהוא מסית ,  לטענתו ,  נגד חברי הרשימה המשותפת .  
בסרטון ,  ביקש נתניהו להתנצל על הווידאו שהפיץ ביום הבחירות ,  ובו הזהיר מפני  " מצביעים ערבים שנעים בכמויות לקלפי ".  ראש הממשלה אמר בסרטון החדש כי בדבריו ערב הבחירות התכוון למפלגה אחת מסוימת . " אנחנו המפלגה היחידה של המגזר .  אנחנו זוכים ל-88% תמיכה של הציבור הערבי .  אז למי הוא התכוון ?  כולם יודעים שזו התנשאות מפורשת ",  תקף עודה . " ראש הממשלה יכול יותר מכל בן אדם אחר לנסח תכנית פעולה מסודרת לשיפור הבעיות במגזר הערבי ,  אבל הוא בוחר שלא לעשות את זה ". 
עוד בוואלה !  NEWS:יש עתיד הגישה אי אמון בממשלה : " לא התקיימו דיונים ראויים על המנהרות"חוגגים את ההתקרבות :  נתניהו ציין את היום המצרי הלאומיהפיליבסטר הוביל להישג :  ועדת הכספים תפקח על השינויים בתקציב  

" אני תוהה למה דווקא עכשיו הוא פונה אלינו ?  למה דווקא בשפה האנגלית ?  ",  אמר עודה .  לדבריו ,  בשנה האחרונה נפגש יחד עם חברי מפלגתו עם מזכ"ל האו"ם ,  באן קי מון ,  ועם נציגים מהאיחוד האירופי ומ-50 שגרירויות . " אני חושב שנתניהו נתפס כאחרון הגזענים בעולם וזה בעייתי עבורו .  הוא רוצה לצאת מהמקום הזה אז הוא דיבר אתנו באנגלית .  זה מאוד מוזר ועצוב ",  אמר .
 לצד הביקורת שמתח עודה הוא הסכים כי הכיוון הכללי של הפנייה שפרסם נתניהו לציבור הערבי חשובה ואין לזלזל בה . " אבל העיקר הוא שראש הממשלה יכול לבצע ולא רק לדבר ",  אמר . " במשך שש השנים האחרונות הוא לא עשה דבר למרות שיש לו את כל הכלים .  למה לא טלפן אליי בבקשה שנגבש יחד תכנית ?  צריך לזכור שרק לפני שבוע הוא העביר את חוק ההדחה .  הוא מסית נגדנו וטוען שאנחנו מניפים דגלי דאעש .  הוא משתלח בחברה שלמה ".  

ח"כ עודה תוקף את ההתנצלות של נתניהו : " כולם יודעים שזו התנשאות "
 יו"ר הרשימה המשותפת התייחס לסרטון שפרסם ראש הממשלה השבוע ובו פנה לציבור אזרחי ישראל הערבים בקריאה שישתלבו בחברה . " אני לא קונה את המסרים שנתניהו מנסה להעביר ",  אמר בריאיון לאולפן וואלה !  NEWS

