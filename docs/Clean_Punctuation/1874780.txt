אטיאס ונתניהו :  מחיר למשתכן - גם ללא עובדים
עד כה יועדו דירות בפרוייקטי  " מחיר למשתכן "  רק לזוגות בהם שני בני הזוג עובדים .  בעקבות סיכום בין ראש הממשלה בנימין נתניהו ושר השיכון אריאל אטיאס - יבוטל קריטריון זה
ראש הממשלה ,  בנימין נתניהו ,  ושר השיכון ,  אריאל אטיאס ,  הגיעו להבנה ,  שלפיה קריטריון כושר ההשתכרות ,  כלומר דרישה ששני בני הזוג עובדים ,  לא ייכלל בקריטריונים לזכאות ברכישת דירה בפרויקטים שבהם מחיר הדירה נקבע לפי  " מחיר למשתכן ".  המשמעות :  רוב הדירות שיימכרו במסגרת הפרויקט יופנו לחרדים .  
הממשלה תתבקש לאשר כנראה בשבוע הבא את המלצות ועדת טרכטנברג במרבית התחומים ,  ובהם אישור השיווק ב-2012 של קרקעות בהנחה להקמת 5,000 יחידות דיור ברחבי המדינה בשיטת  " מחיר למשתכן "  על ידי מינהל מקרקעי ישראל .  לפי שיטה זו ,  קבלנים שיזכו במכרזים יחויבו לשווק את הדירות במחיר מוזל לזכאים ,  בעקבות ההנחה שיקבלו הקבלנים במחיר הקרקע .  
הדיירים שיהיו זכאים לרכוש דירות יצטרכו לענות על כמה קריטריונים .  ועדת טרכטנברג הציעה לקבוע בין הקריטריונים לזכאים  " מיצוי כושר השתכרות ",  כלומר ששני בני הזוג עובדים .  אטיאס וש"ס מתנגדים לקריטריון משום שהוא מקטין את הסיכויים של חרדים לענות על הקריטריונים ולהיות זכאים לרכישת הדירה .  
לפי ההבנה בין נתניהו לאטיאס ,  הממשלה תחליט שמועצת מינהל מקרקעי ישראל היא שתקבע את הקריטריונים .  בכנסת מעריכים כי מועצת מינהל מקרקעי ישראל - שבראשה עומד שר השיכון ,  ויש לו השפעה רבה על החלטותיה - תחליט שלא לכלול את הקריטריון של  " מיצוי כושר השתכרות "  במסגרת הקריטריונים לזכאות לרכישת דירה .  
המשמעות :  אי הכללת קריטריון  " מיצוי כושר השתכרות "  יגרום לכך שחרדים ,  ובעיקר משפחות ברוכות ילדים ,  ימשיכו ליהנות בעיקר מהמכרזים להקמת דירות מוזלות לפי  " מחיר למשתכן ".  
המפלגות החרדיות מתנגדות להכללת סעיף כושר השתכרות בקריטריונים לזכות לרכישת דירה במסגרת  " מחיר למשתכן ",  והן מותחות ביקורת על כך שהמלצות טרכטנברג לא כוללות הקמת יחידות דיור ציבורי במימון המדינה .  המפלגות החרדיות מתנגדות גם לשורה של סעיפים אחרים בדו"ח טרכטנברג ,  העוסקים בתקצוב הישיבות החרדיות ,  קיצוץ בתמיכה לאברכים מחו"ל ,  הגבלת מספר החרדים שיזכו באופן קבוע לקצבת הבטחת הכנסה ועוד .  
עד מועד פרסום הידיעה לא נמסרו תגובות לידיעה ממשרד ראש הממשלה וממשרד השיכון

אטיאס ונתניהו :  מחיר למשתכן - גם ללא עובדים
עד כה יועדו דירות בפרוייקטי  " מחיר למשתכן "  רק לזוגות בהם שני בני הזוג עובדים .  בעקבות סיכום בין ראש הממשלה בנימין נתניהו ושר השיכון אריאל אטיאס - יבוטל קריטריון זה

