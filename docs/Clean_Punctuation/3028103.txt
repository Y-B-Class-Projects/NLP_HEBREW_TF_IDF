לפיד התחרט :  יתמוך בחוק ההדחה נגד גטאס אם יוגש כתב אישום
יו"ר יש עתיד כינה את היוזמה להפעלת החוק נגד הח"כ  " מהלך אידיוטי "  אך כעת מביעים במפלגה עמדה הפוכה .  נתניהו תקף את לפיד על סירובו לחתום על החוק ,  ואמר כי הוא  " איש שמאל בראש מפלגת שמאל "
 מפלגת  " יש עתיד "  הודיעה היום  ( שני )  כי תתמוך בהפעלת חוק ההדחה נגד ח"כ באסל גטאס  ( הרשימה המשותפת )  ,  אם יוגש נגדו כתב אישום .  זאת ,  לאחר שלפני שבועיים אמר בישיבת הסיעה יו"ר המפלגה ח"כ יאיר לפיד כי  " סלחו לי ,  אבל הניסיון להפעיל את חוק ההדחה הוא מהלך אידיוטי .  זה יתקע את התהליך לשלוש שנים ,  שבהן גטאס יסתובב בעולם במלונות פאר ויספר שרודפים אותו פוליטית .  מה שצריך זה להדיח אותו עכשיו .  לא לחכות שלוש שנים ". 
ראש הממשלה בנימין נתניהו תקף לאחרונה את לפיד בשל סירובו לחתום על חוק ההדחה ,  שלהפעלתו בשלב הראשון נדרשות חתימות של 70 חברי כנסת ,  והאשים אותו בהיותו  " איש שמאל שעומד בראש מפלגת שמאל ".  גם היום התייחס נתניהו לדברים בעקבות החלטת ועדת האתיקה להדיח את גטאס מפעילות פרלמנטרית למשך חצי שנה .  בישיבת סיעת הליכוד אמר ראש הממשלה כי  " אני חושב שלא ייתכן שמי שמסייע כל הזמן ותומך בתנועות טרור ,  ימשיך לקבל משכורת מכנסת ישראל ". 
עוד בוואלה !  NEWS:נתניהו לפני חקירתו : " חכו עם החגיגות ,  לא יהיה כלום"תושבים בעמונה מתחרטים שוויתרו על מאבק : " המתווה הוא פלופ"השר לשעבר יעקב נאמן הלך לעולמו בגיל 77 לאחר מאבק במחלה קשה  
" האבסורד הזה מתאפשר בזכות יאיר לפיד ,  יצחק הרצוג וציפי לבני ,  כי הם לא נותנים לנו את מקצת הקולות שהיו מאפשרים לנו להדיח את גאטס מהכנסת ",  הוסיף נתניהו .  בהמשך מיקד את דבריו נגד לפיד ואמר כי מפלגתו , " מנסה להתחזות אבל היא מפלגת שמאל שיכולה כעת לזקוף לזכותה את העובדה שבאסל גאטס מקבל משכורת חודשית על חשבון הציבור ".  
בתגובה לדברים פרסמה מפלגת  " יש עתיד "  כי  " במידה ויוגש כתב אישום נגד חבר הכנסת גטאס ,  יש עתיד תתמוך בחוק ההדחה ".  למרות התבטאויותיו של לפיד בעבר ,  בהודעה נטען כי המפלגה הביעה עמדה זו בעבר ,  אף שהדברים מעולם לא נאמרו פומבית .  
את היוזמה להדיח את ח"כ גטאס מקדם השר להגנת הסביבה ח"כ זאב אלקין .  במידה ויושגו 70 חתימות על בקשת ההדחה ,  יידרשו 90 חתימות חברי כנסת על מנת להביא את ההצעה להצבעה בפועל .  חתימותיהם של חברי הכנסת מטעם  " יש עתיד "  נחוצות להנעת תהליך הפעלת החוק ,  משום שעשר חתימות מתוך ה-70 חייבות להיות על ידי חברי אופוזיציה .
 כאמור ,  ועדת האתיקה של הכנסת הרחיקה הבוקר את ח"כ גטאס מפעילות פרלמנטרית למשך שישה חודשים .  במסגרת ההרחקה ,  שהתקבלה ברוב של שלושה לעומת אחד ,  גטאס יוכל להמשיך ולהצביע במליאה  אך לא להשתתף בוועדות או לקבל את זכות הדיבור במליאה .  לוואלה !  NEWS נודע כי בוועדה עלתה הצעה לשלול את שכרו של ח"כ גטאס .
 לצורך אישור ההצעה נדרש אישור פה אחד של כל חברי הוועדה ,  אך ח"כ יוסף ג'אברין  ( הרשימה המשותפת )  התנגד ,  וההצעה נדחתה .  עם זאת ,  גם אם הצעה כזו הייתה מתקבלת ,  שלילת השכר היא למשך שבועיים בלבד .  את התלונה לוועדת האתיקה נגד גטאס הגישו חברי הכנסת יעקב פרי ,  מיקי לוי וח"כים נוספים .  

לפיד התחרט :  יתמוך בחוק ההדחה נגד גטאס אם יוגש כתב אישום
יו"ר יש עתיד כינה את היוזמה להפעלת החוק נגד הח"כ  " מהלך אידיוטי "  אך כעת מביעים במפלגה עמדה הפוכה .  נתניהו תקף את לפיד על סירובו לחתום על החוק ,  ואמר כי הוא  " איש שמאל בראש מפלגת שמאל "
 
