ארה"ב על הרחבת הבנייה : " פרובוקציה ישראלית "
 משרד החוץ האמריקאי גינה ההחלטה להרחיב את הבנייה בשטחים : " ההודעות הללו והתכניות על בנייה חדשה מנוגדות לשלום ".  גם בריטניה גינתה : " קוראים לישראל לשנות ההחלטה "
" אנו מאוכזבים מאוד מכך שישראל מתעקשת להמשיך באותו הדפוס של פעולות פרובקטיביות ",  כך אמרה אמש  ( שלישי )  דוברת מחלקת המדינה האמריקנית ,  ויקטוריה נולנד ,  בהתייחסה להחלטת ישראל להרחיב את הבנייה בשטחים .  בשיחה עם כתבים אמרה כי  " ההודעות החוזרות הללו והתכניות על בנייה חדשה מנוגדות לשלום ".  
" מנהיגי ישראל ממשיכים להגיד כי הם תומכים בדרך של שתי המדינות ,  אך פעולות שכאלה מרחיקות את המטרה הזו ",  אמרה נולנד . " אנו קוראים שוב לישראל ולפלסטינים לחדול מכל סוג של פעולות חד צדדיות ולא מועילות ולקחת צעדים קונקרטיים כדי לשוב לשיחות ישירות ". 
גם שר החוץ של בריטניה ,  וויליאם הייג ,  גינה את הצעד של ממשלת ישראל וכינה אותו  " פרובוקציה חמורה ומכשול לשלום ".   " אם ייושם ,  זה יקשה על השגת מגעים לפתרון שתי המדינות ,  עם ירושלים כבירה משותפת ",  אמר . " אנו קוראים לישראל להפוך את ההחלטה ולא לנקוט בצעדים נוספים המכוונים בהרחבת או עיגון פעילות ההתנחלות ".  
מוקדם יותר היום נודע כי צרפת ,  בריטניה ,  גרמניה ופורטוגל - המדינות האירופיות החברות במועצת הביטחון של האו"ם - יגנו את הבנייה הישראלית מעבר לקו הירוק ,  גם בירושלים . " אנחנו עובדים על הצהרה בנושא הגינוי מטעם החברות האירופיות במועצת הביטחון ",  אמר מקור דיפלומטי , " אסור לנו להתמקד רק בבנייה ב-E1 ,  אלא על הבנייה בכל הגדה ".  לדבריו ,  כל תכנית בנייה ביהודה ושומרון אשר  " תראה אור "  תעמיד בסימן שאלה את פתרון שתי המדינות .  הגורם הוסיף : " ברגע שישראל תסיים את הבחירות בינואר ,  אנחנו מקווים שיתקבלו שם החלטות יותר הגיוניות ".  
הביקורת של ארה"ב ואירופה מגיעה בעקבות הגל האחרון של אישורי הבנייה בשטחים ,  בנייה שאושרה בממשלה בתגובה להצבעה בעד מדינה פלסטינית באו"ם .  אתמול אושרה בוועדה המיוחדת להשלמת תכניות בעיריית ירושלים תכנית בנייה של 1,500 יחידות חדשות בשכונת רמת שלמה ,  שמעבר לקו הירוק .  הוועדה דחתה הערב תכנית לבנייתן של 800 יחידות דיור ליהודים בפרויקט גבעת המטוס ,  גם היא מעבר לקו הירוק ,  ככל הנראה מסיבות טכניות .  עם זאת ,  אושרו תכניות למגזר הערבי בבית צפאפא הסמוכה .
 משרד הבינוי והשיכון צפוי לפרסם בשבוע הקרוב מכרזים לבניית מאות יחידות דיור חדשות בגושי ההתיישבות הגדולים :  אפרת ,  קרני שומרון וגבעת זאב .  מדובר בבנייה שכבר אושרה בממשלה בתגובה להצבעה הפלסטינית ,  לצד הבנייה ב-E1 .
 עוד טרם נשמעו הגינויים האחרונים מוושינגטון ומלונדון ,  התייחס ראש הממשלה ,  בנימין נתניהו ,  להרחבת הבנייה בשכונות הירושלמיות שמעבר לקו הירוק . " ירושלים היא בירת הנצח של מדינת ישראל ונמשיך לבנות בה ",  אמר נתניהו באירוע הצדעה להתיישבות בגליל שהתקיים בעכו , " ירושלים זה דבר המבטא הסכמה לאומית .  זו המדיניות שהנחתה את כל ממשלות ישראל מזה 45 שנה ,  מאז מלחמת ששת הימים .  אסור ששום שיקול פוליטי כזה או אחר יעיב על ההסכמה הלאומית הזו ".  
עוד על הרחבת הבנייה בהתנחלויות:נתניהו : " נמשיך לבנות בירושלים ",  אירופה מגנההליכוד : " ברור שרמת שלמה תיכלל בכל הסכם עתידי"ישראל על הגינוי האירופי :  הבנייה לא פוגעת בשלום 

ארה"ב על הרחבת הבנייה : " פרובוקציה ישראלית "
 משרד החוץ האמריקאי גינה ההחלטה להרחיב את הבנייה בשטחים : " ההודעות הללו והתכניות על בנייה חדשה מנוגדות לשלום ".  גם בריטניה גינתה : " קוראים לישראל לשנות ההחלטה "
 
