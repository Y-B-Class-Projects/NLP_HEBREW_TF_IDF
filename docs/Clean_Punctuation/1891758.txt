גם ליברמן נגד תכנית החינוך : " נתנגד לקיצוץ רוחבי "
 השר הודיע כי שרי סיעתו יתנגדו להצעת ראש הממשלה ,  לבצע קיצוץ רוחבי במטרה לאפשר חוק חינוך חובה מגיל 3 . " על החוק לחול בתחילה על משפחות בהן שני ההורים עובדים אשר שירתו בצה"ל "
" שרי ישראל ביתנו יתנגדו להצעת ראש הממשלה שתובא ביום ראשון ",  כך אמר היום  ( שישי )  שר החוץ ,  אביגדור ליברמן ,  בהתייחסו לכוונת ראש הממשלה לבצע קיצוץ רוחבי במשרדי הממשלה כדי לאפשר את יישום חוק חינוך חינם מגיל שלוש . " קיצוץ אחיד בתקציב לכל המשרדים יפגע באוכלוסיות רחבות ",  אמר השר והוסיף כי  " יש להחיל את חוק חינוך חינם כבר מגיל חצי שנה ,  וכדי שיהיה אפשר לממן את הדבר ,  על החוק לחול בתחילה על משפחות בהן שני ההורים עובדים ושירתו בצבא .  אנו תומכים בהחלת חוק חינוך חובה חינם כבר בגיל צעיר באופן נלהב .  זהו שינוי נחוץ שהיה צריך לקרות כבר מזמן .  הדרך בה מוצע השינוי כרגע לא מספיק שקולה ובדוקה ,  והוא נעשה בהינף יד ",  את הדברים אמר השר בישיבת הוועדה המוניציפלית של מפלגתו .  ליברמן הוסיף כי  " בכוונת ישראל ביתנו להביא לממשלה הצעה אלטרנטיבית .  כשעושים שינוי מרחיק לכת מעין זה צריך להגדיר מיהו קהל היעד ומהי הדרך לממן אותו .  המטרה צריכה להיות הקלה על אנשים ששירתו בצבא ומשלמים מסים ,  ובעצם נושאים על גבם את כל הנטל .  מדינה חייבת להגדיר את סדר העדיפויות שלה .  איננו צריכים לסבסד קבוצות קיצוניות כדוגמת הפעילים מהתנועה האיסלמית או הסיקריקיים ונטורי קרתא ".  
ראש הממשלה בנימין נתניהו הכריז כי יביא ביום ראשון לאישור את פרק החינוך של דו"ח טרכטנברג הכולל את תוכנית חוק חינוך חובה חינם מגיל 3 בעלות של כ-1.4 מיליארד שקלים ,  אך הקרב על הקיצוץ הרוחבי שנדרש למימון הרפורמה ,  הולך ומתגבר .  
ההודעה על התנגדות ישראל ביתנו מגיעה לאחר שסיעות העצמאות וש"ס הודיעו אף הן על התנגדותן .  בהודעה שפרסם יו"ר סיעת העצמאות ,  שר הביטחון אהוד ברק ,  נמסר כי שרי מפלגת העצמאות יתנגדו להצעת המחליטים שתובא בפני הממשלה ,  ודרשו להבהיר את  " אי הוודאות "  בנוגע לתקציב משרד הביטחון , " בו יש פערים של מיליארדי שקלים ",  בעקבות הודעת משרד האוצר על קיצוץ של 750 מיליון מתקציב הביטחון .  כמו כן ,  מתנגדים שרי העצמאות לקיצוץ הרוחבי ביתר משרדי הממשלה .
 גם יו"ר ש"ס ושר הפנים אלי ישי הודיע שלשום כי ש"ס תתנגד לקיצוץ הרוחבי ,  ואמר כי  " בעת הזו צריך להגדיל את הגירעון ולא להמשיך לפגוע במשרדי הרווחה ,  השיכון ובמענקי האיזון לרשויות המקומיות ".  השר לביטחון הפנים ,  יצחק אהרונוביץ' ,  מתנגד אף הוא לתוכנית ,  ובפרט בכוונה לקצץ 20 מיליון שקל מתקציב מפרויקט הדגל של משרדו , " עיר ללא אלימות ".  
הביקורת הגיעה גם מהמשנה לראש הממשלה ,  השר לפיתוח הנגב והגליל סילבן שלום ,  שאמר כי הוא מתנגד לתכנית הקיצוץ הרוחבי וכן לקיצוץ הנוסף בתקציב משרדו בסך כשלושים ושבעה מיליון שקלים . " זו מכה לפריפריה ",  אמר שלום .  במקביל ,  ראשי הרשויות בנגב התכנסו גם הם לדון בצעדים למאבק בקיצוץ .
" כשמדברים על מעמד הביניים - הם אלו שמדברים עליהם וצריכים ליהנות מהחוק ",  אמר היום השר ליברמן , " הדבר הכי קל כדי לממן את התכנית זה לקצץ 'פלאט' לכל המשרדים ,  ולקחת ממשרד הבריאות ,  הרווחה וביטחון פנים .  צריך לבדוק היכן עודפי התקציב שלא נוצלו ומשם לקחת ,  וגם מתקציב הביטחון .  עוצמת המדינה נמדדת לא רק בנשק מתקדם אלא גם במוטיבציה של החיילים ,  שידעו שהמדינה תמשיך לדאוג להם גם לאחר שירותם הצבאי ". 

גם ליברמן נגד תכנית החינוך : " נתנגד לקיצוץ רוחבי "
 השר הודיע כי שרי סיעתו יתנגדו להצעת ראש הממשלה ,  לבצע קיצוץ רוחבי במטרה לאפשר חוק חינוך חובה מגיל 3 . " על החוק לחול בתחילה על משפחות בהן שני ההורים עובדים אשר שירתו בצה"ל "
 
