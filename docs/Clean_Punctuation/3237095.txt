עורך דינו של נתניהו ביקש ממנדלבליט :  דחה את השימוע בשנה
פרקליטו של ראש הממשלה ,  עמית חדד ,  פנה ליועץ המשפטי לממשלה בבקשה לדחות את השימוע בטענה כי מדובר בתיקים גדולים שמצריכים זמן רב ללמידה .  לפי הערכות ,  מנדלבליט יסכים לדחייה של שבועות ספורים
עמית חדד ,  עורך דינו של ראש הממשלה בנימין נתניהו ,  פנה ליועץ המשפטי לממשלה אביחי מנדלבליט בבקשה לדחות את השימוע בשנה ,  כך פורסם הערב  ( שני )  לראשונה בחדשות 13 .  לטענת עו"ד חדד ,  מדובר בתיקים גדולים שמצריכים זמן רב ללמידה .  שני הצדדים לא הגיעו להסכמות ,  אך לפי הערכות מנדלבליט יאשר דחייה של כמה שבועות בלבד ,  עד ספטמבר .
 בשבוע שעבר הגיעו ראש הממשלה ופרקליטו להסדר זמני על תשלום מקדמה לשכר טרחתו ,  זאת לאחר שהדבר הוביל לעיכובים בבחינת חומרי החקירה לקראת השימוע בתיקיו .  משהושג ההסדר בין הצדדים ,  פנה חדד לפרקליטות לקבלת חומרי החקירה ואסף אותם ,  לשם קידום הליך השימוע וקביעת מועד מול לשכת מנדלבליט .  נתניהו מצדו ממשיך לדבוק בעמדתו ,  לפיה הוא זכאי לקבל סיוע כספי להגנתו המשפטית .
 לקריאה נוספת בנושא:סקר וואלה !  NEWS :  רוב הציבור מתנגד למתן חסינות לראש הממשלהח"כ גדעון סער על הביקורת נגדו ברשת : " הפחדה ואיומים לא יעבדו"התיקים לא קרסו ,  ההבטחות כן :  כשמשחק השעונים של נתניהו נחשף 
איסוף החומרים בא לאחר שרשרת התנצחויות בין היועמ"ש ואנשי משרד המשפטים לעורך דינו של נתניהו נבות תל צור ,  זאת בעקבות בקשת הפרקליטים לדות את מועד השימוע בשל היקף החומר והזמן שיידרש לטענתם לבחינתו .  
בתחילת השבוע שעבר ,  השיב מנדלבליט לבקשת הפרקליטים ואמר כי  " קיים קושי רב בטענה בדבר היקף חומרים גדול או בדבר הזמן הרב הדרוש ללימודו ,  שעה שהיא נטענת ממי שבחר משך תקופה כל כך ארוכה שלא לקבל את חומר החקירה ולהתחיל לעיין בו ".  

עורך דינו של נתניהו ביקש ממנדלבליט :  דחה את השימוע בשנה
פרקליטו של ראש הממשלה ,  עמית חדד ,  פנה ליועץ המשפטי לממשלה בבקשה לדחות את השימוע בטענה כי מדובר בתיקים גדולים שמצריכים זמן רב ללמידה .  לפי הערכות ,  מנדלבליט יסכים לדחייה של שבועות ספורים

