נתניהו נגד אביגדור ליברמן :  כולם בקבינט תמכו בהפסקת האש
ראש הממשלה הבהיר בפני חברי סיעתו כי בזמן הדיון בקבינט על הפסקת האש אחרי סבב הלחימה האחרון בעזה - אף אחד מהחברים לא התנגד לה . " חשוב לי להגיד לכם את זה כדי שתדעו את האמת מול הספינים ".  במקביל לדברים התפתחו הפגנות בגבול הרצועה
ראש הממשלה בנימין נתניהו התייחס היום  ( שני )  לדיון בקבינט אחרי סבב ההסלמה האחרון ברצועת עזה ,  והבהיר כי אף אחד מחברי הקבינט לא התנגד להפסקת האש .  
בחלק הסגור של ישיבת סיעת הליכוד הדגיש נתניהו את הדברים ,  ורמז בכך לשר הביטחון המתפטר אביגדור ליברמן ,  שתקף את ההחלטה אחרי הדיון . " כולם בלי יוצא מן הכלל אימצו את ההחלטה של כל גורמי הביטחון - להמתין עם השלב הבא ",  אמר נתניהו . " חשוב לי להגיד לכם את זה כדי שתדעו את האמת מול הספינים ,  ומול הרבה מאוד בריחה מאחריות .  כולם בלי יוצא מן הכלל תמכו .  הם לא רצו בהצבעה בכלל ". 
על רקע הדברים ,  מתקיימות הפגנות לאורך גבול הרצועה ,  שעל פי דיווחים משתתפים בהם כ-5,000 פלסטינים . " הסהר האדום "  דיווח כי 44 פלסטינים נפצעו בעימותים עם צה"ל .
 עוד בוואלה !  NEWS:בנט ושקד לא מתפטרים :  מסירים את כל דרישותינו ,  רוצים להאמין לנתניהוכחלון :  נערכים לבחירות במרץ ;  נתניהו :  לא זקוק לפקחים מימיןמתכננים להתפטר ?  שקד ובנט ימסרו היום הצהרה לתקשורת 
בפתח ישיבת סיעתו הבהיר נתניהו כי כעת ,  לאחר שהוסר לכאורה איום הבחירות ,  על חברי הקואליציה לפעול בשיתוף פעולה . " יש לנו עוד שנה שלמה עד הבחירות ",  הצהיר בפתח ישיבת סיעת הליכוד . " בעת הביטחונית הרגישה הזו ,  אסור שהקבינט יהפוך למכשיר הדלפות וניגוחים ".  הוא גם שיגר עקיצה לשותפות הקואליציוניות : " אני לא זקוק לפקחים מימין ,  לא צריך שישמרו עלי .  אני זה ששומר על המדינה שלנו מול לחצים כבדים ".  
" עם זאת ,  יש צורך בעבודה משותפת ואמונה באחדות המטרה ",  הדגיש נתניהו . " יש צורך במשמעת קואליציונית ובהתנהגות הולמת ואחראית של כל חברי הממשלה ,  של כל חברי הסיעות וכל חברי הקבינט ".  בדבריו בסיעת הליכוד הוסיף נתניהו כי  " חאן אל-אחמר יפונה בקרוב מאוד ,  לא אומר לכם מתי .  נערכים לזה ".  
ליברמן התייחס גם הוא למתיחות הפוליטית האחרונה ,  ובתגובה לדבריהם של שר החינוך נפתלי בנט ושרת המשפטים איילת שקד במסיבת העיתונאים שערכו הבוקר ,  אמר כי מדובר ב"הפקרות ביטחונית ".  
" הקשבתי היום לשרים בנט ושקד וגם כאן אין קשר לאחריות לביטחון ",  אמר ליברמן בפתח ישיבת סיעת ישראל ביתנו . " זו תופעה ידועה מזמן בה נדבקים לכיסא בכל מחיר .  אין ספק ששניהם נכנסו ללחצים ולא היו מסוגלים להיפרד מהכיסא .  למי שרוצה לדעת את האמת של מה שהיה מאחורי הקלעים בבית היהודי ,  אני מציע להקשיב לח"כ סמוטריץ' שאמר בריאיון בערוץ 7 שאין הצדקה לממשלה הנוכחית .  מדובר בהישרדות פוליטית נטו ". 
 ( עדכון ראשון :  16:23 )  

נתניהו נגד אביגדור ליברמן :  כולם בקבינט תמכו בהפסקת האש
ראש הממשלה הבהיר בפני חברי סיעתו כי בזמן הדיון בקבינט על הפסקת האש אחרי סבב הלחימה האחרון בעזה - אף אחד מהחברים לא התנגד לה . " חשוב לי להגיד לכם את זה כדי שתדעו את האמת מול הספינים ".  במקביל לדברים התפתחו הפגנות בגבול הרצועה

