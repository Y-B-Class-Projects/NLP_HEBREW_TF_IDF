נתניהו לפוטין :  זכותה של ישראל להגן על עצמה מהתוקפנות האיראנית
ראש הממשלה הגיע לביקור קצר במוסקבה ,  נפגש עם נשיא רוסיה על רקע המתיחות מול טהראן ואמר כי הוא  " שומר על האינטרסים הביטחוניים של ישראל ".  לדבריו , " אין יסוד לחשוב "  שרוסיה תצר את חופש הפעולה של ישראל בסוריה
ראש הממשלה בנימין נתניהו נפגש היום  ( רביעי )  עם נשיא רוסיה ולדימיר פוטין במוסקבה .  לאחר הפגישה אמר נתניהו כי שוחח עם פוטין על איראן  " והניסיונות לתקוף אותנו בשטח סוריה ".  נתניהו אמר כי עמד  " בהרחבה ובעומד על הזכות והחובה שלנו לנקוט את כל הצעדים להגן על עצמנו ".  עוד שוחחו על ארכיון הגרעין האיראני אותו הציג נתניהו ,  ואמר כי  " קבוצה רוסית תגיע לארץ כדי לראות אותו ". 
נתניהו הוסיף כי הוא  " לא נוהג להתייחס לדברים שהנשיא פוטין אומר ,  אבל אומר מה שאמרתי בעבר ,  הפגישות האלה תמיד מתגלות לאחר מעשה כמועילות .  אחרי פגישות קודמות היו דברים שיוחסו לכאורה לצד הרוסי .  הדברים האלה היו אמורים לעצור את חופש הפעולה שלנו ולפגוע באינטרסים אחרים והדבר הזה לא קרה .  אין לי יסוד לחשוב שהפעם זה יהיה שונה ". 
לקריאה נוספת:דיווחים :  הרוגים בתקיפה ישראלית של מצבורי נשק איראניים ליד דמשקצה"ל נערך לתגובה איראנית ,  הרשויות ברמת הגולן הונחו לפתוח מקלטיםצה"ל :  חזרה לשגרה מלאה ;  תושבי רמת הגולן :  בת"א צריך לדאוג יותר 
ברקע המצב המתוח בצפון ולאחר התקיפה בסוריה שיוחסה לישראל אמר נתניהו כי הוא  " שומר על האינטרסים של ישראל ,  השיח הוא מאוד ישיר ומאוד ישר ,  אין דרך טובה יותר להשיג את האינטרסים הביטחוניים של מדינת ישראל ".  ראש הממשלה הוסיף כי  " השיחות היו מועילות והתנהלו בצורה עניינית .  שוחחנו גם על הפרישה מהסכם הגרעין אבל ההתמקדות היתה באירועים שמתרחשים בצפון ,  הבהרתי שנשמור תמיד על הזכות שלנו והחובה שלנו לנקוט בכל הפעילויות הדרושות לשמור על ביטחוננו ". 
נתניהו התחיל את היום לצדו של פוטין במצעד לציון יום הניצחון על גרמניה הנאצית ואחר כך המשיך לפגישות בקרמלין ,  שחלקה נערכה בפורום מורחב וחלקה בארבע עיניים .  במוקד הפגישה עמד החשש הישראלי מהתבססותה של אירן בסוריה והפעולות האחרונות המיוחסות לה ,  והדאגה מהדיווחים על כך שמוסקבה מתכוונת להעביר את מערכת ההגנה S-300 לסוריה ,  מה שעשוי להשפיע על חופש הפעולה האווירי של צה"ל באזור . 
" קשה לי לתאר לך את עומק ההתרשמות שלי מהטקס המרגש הזה של הניצחון על הנאצים ",  הודה נתניהו לפוטין . " אנחנו גם לא שוכחים את הלקח הגדול של הצורך להתייצב מול אידאולוגיה רצחנית בזמן .  זה לא ייאמן ,  אבל 73 שנים אחרי השואה יש מדינה במזרח התיכון ,  איראן ,  שקוראת להשמדה של עוד שישה מיליון יהודים ".  
ראש הממשלה הוסיף כי  " ההבדל הוא שיש לנו היום מדינה ואני מאוד מעריך את ההזדמנות לשוחח איתך על בעיות האזור ,  הניסיונות ,  כפי שאתה אומר ,  לפתור את המשברים ,  להסיר את האיומים בצורה מושכלת ובצורה אחראית ".   
" האיראנים מצהירים שבכוונתם לתקוף אותנו ",  אמר נתניהו . " הם מנסים להעביר לשם כוחות ונשק קטלני במטרה מפורשת לתקוף את מדינת ישראל כחלק מהאסטרטגיה שלהם להשמיד את מדינת ישראל ".  ראש הממשלה ציין כי אמר לנשיא רוסיה כי זו  " זכותה של כל מדינה ,  ודאי זכותה של ישראל לנקוט בצעדים הדרושים כדי להגן על עצמה מפני התוקפנות הזאת ". 
אמש דווח בכלי תקשורת בסוריה כי חיל האוויר תקף מצבורי טילים ומשגרים של איראן באזור אל-כיסווה שבפרברי דמשק .  הארגון הסורי לזכויות אדם דיווח על 15 הרוגים ,  מהם שמונה איראנים והיתר סורים .  בטהראן לא התייחסו לכך ,  ובמשטרו של בשאר אסד טענו כי שני  " אזרחים "  נהרגו במתקפה .  עוד נטען כי יורטו שני טילים ששוגרו לעבר בסיס צבאי באזור .  
בעקבות המתיחות באזור ,  צה"ל הורה אתמול לרשויות ברמת הגולן לפתוח את המקלטים ,  לאור תנועות חריגות שזוהו בקרב הכוחות האיראניים בסוריה .  בצה"ל ציינו כי יש להמשיך ולהישמע להוראות שיימסרו ככל שיידרש בנושא ,  אך עם זאת הדגישו כי כעת ההנחיות לתושבים הן לשמור על שגרה .  עוד נמסר מצה"ל כי הושלמה פריסה של אמצעי הגנה באזור וכי קיימת מוכנות גבוהה של כוחות צה"ל לכל תקיפה .  דובר צה"ל מסר אתמול כי  " צה"ל ערוך ומוכן למגוון תרחישים ומזהיר כי כל פעולה כנגד ישראל תיענה בתגובה חריפה ".  
שגרירות ארצות הברית בישראל הזהירה עובדי ממשל אמריקנים מהגעה לרמת הגולן ,  בעקבות המתיחות באזור .  בהודעת השגרירות צוין כי עובדים שיהיו מעוניינים לשהות באזור ידרשו לקבל אישור לכך מראש .  

נתניהו לפוטין :  זכותה של ישראל להגן על עצמה מהתוקפנות האיראנית
ראש הממשלה הגיע לביקור קצר במוסקבה ,  נפגש עם נשיא רוסיה על רקע המתיחות מול טהראן ואמר כי הוא  " שומר על האינטרסים הביטחוניים של ישראל ".  לדבריו , " אין יסוד לחשוב "  שרוסיה תצר את חופש הפעולה של ישראל בסוריה

