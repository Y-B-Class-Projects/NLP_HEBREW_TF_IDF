אחרי פרסום דוח  " צוק איתן ":  נתניהו יתייצב בוועדה לביקורת המדינה
ראש הממשלה יופיע בעוד כחודשיים בדיון ,  בעקבות פרסום הפרק בדוח מבקר המדינה הנוגע לקבינט וצפוי למתוח עליו ועל יעלון ביקורת חריפה .  יו"ר הוועדה אלהרר : " נתניהו חייב תשובות למשפחות השכולות "
 ראש הממשלה בנימין נתניהו יופיע בעוד כחודשיים בדיון בוועדה לביקורת המדינה וישיב על הטענות שיעלו בדוח מבקר המדינה בנושא תפקוד הקבינט המדיני-ביטחוני במהלך מבצע  " צוק איתן ".  הפרקים שיתפרסמו היום  ( שלישי )  ,  שניים מתוך ארבעה ,  צפויים למתוח ביקורת חריפה על נתניהו ועל שר הביטחון דאז משה יעלון ,  ויעסקו במערכת היחסים המורכבת בין הממשלה לצבא ,  ובין העומדים בראשם .  המבקר יקבע כי המידע שעלה מן השטח לא הגיע לכל הדרגים שאמורים להיות שותפים בהחלטות שעוסקות בהגנה על מדינת ישראל ,  כך שהכשל הפרוצדורלי הפך לכשל מבצעי .
 ח"כ קארין אלהרר  ( יש עתיד )  ,  יו"ר הוועדה לביקורת המדינה ,  אמרה לקראת הדיון ,  שיתקיים ב-19 באפריל ויועבר בשידור חי ,  כי  " נתניהו יתייצב בוועדה כי הוא חייב תשובות למשפחות השכולות ,  ללוחמים שמתכוננים למלחמה הבאה ולעם ישראל כולו ".  
לדבריה ,  נתניהו מתחמק מלתת תשובות . " אני לא אתן לראש הממשלה ולאף אחד אחר להתחמק מתשובות והצורך להגיע מוכנים יותר למערכה הבאה .  אסור שהכשלים שהדוח מדבר עליהם יקרו שוב .  'צוק איתן' זה פצע פתוח ,  ומזה תקופה לא מבוטלת שאני מנסה לתאם מול ראש הממשלה את הדיון על הדוח על מנת למנוע עיכובים מיותרים .  חבל מאוד שהוא עושה הכל כדי להתחמק ולמשוך זמן .  אם הדבר היה תלוי בי הדיון היה מתקיים כבר בשבוע הבא ". 
עוד בנושא:נתניהו : " בניגוד למבקר המדינה - אני מגבה את המערכת הצבאית"כשל מבצעי :  המבקר יפרסם היום דוח חמור על הקבינט במבצע צוק איתןבנט : " דוח צוק איתן - רעידת אדמה ";  יעלון : " מדליף ומקושש לייקים "  
עד כה פורסם חלקו הראשון של הדוח ,  שנגע לעורף ועסק בהיעדרה של היערכות נאותה להגנה על יישובי העימות בדרום ובצפון .  היום יתפרסמו החלקים המרכזיים של הדוח ואלו שמעוררים דריכות במערכת הפוליטית ;  בהמשך צפוי להתפרסם חלקו הרביעי של הדוח ,  הנוגע ללחימה בראי המשפט הבינלאומי ולאפשרות שצה"ל ביצע פעילות לא חוקית במהלך המבצע .  
על החלק הנוגע להיערכות צה"ל לאיום המנהרות הוטל  " חיסיון עמוק "  הנוגע לפרטים חשאיים הקשורים לפעילות המודיעין של ישראל .  סוגיות של חיסיון נדונו גם בנוגע לחלק הרביעי ,  שעדיין לא הוחלט באיזו מתכונת יפורסם .  

אחרי פרסום דוח  " צוק איתן ":  נתניהו יתייצב בוועדה לביקורת המדינה
ראש הממשלה יופיע בעוד כחודשיים בדיון ,  בעקבות פרסום הפרק בדוח מבקר המדינה הנוגע לקבינט וצפוי למתוח עליו ועל יעלון ביקורת חריפה .  יו"ר הוועדה אלהרר : " נתניהו חייב תשובות למשפחות השכולות "
 
