בשל התמשכות הבדיקה נגדו :  הירש לא ימונה למפכ"ל
השר ארדן הודיע הערב להירש כי עקב התמשכות הליך הבדיקה נגדו ואי-קביעת מועד לסיומו הוא נאלץ להסיר את מועמדותו .  ואולם ,  הוא הבהיר : " הוא אינו חשוד בדבר ".  נתניהו : " הליך המינויים הוא פוגעני וקשה "
 השר לביטחון הפנים ,  גלעד ארדן הודיע הערב  ( רביעי )  לתת-אלוף  ( במיל' )  גל הירש כי עקב התמשכות הליך הבדיקה נגדו ואי-קביעת מועד לסיומו הוא נאלץ להסיר את מועמדותו לתפקיד מפכ"ל המשטרה .  כעת ייאלץ ארדן לשקול מחדש את המועמדים למחליפו של יוחנן דנינו .  נגד הירש התקיימה בדיקה מטעם היועץ המשפטי לממשלה יהודה וינשטיין בנוגע לעסקות עבר שביצעה חברה שהייתה בבעלותו בגיאורגיה .  צוות מטעמו של וינשטיין אף היה אמור להיפגש עם המפכ"ל המיועד בשבועיים הקרובים .
 ארדן מסר כי  " לפני כחודש הודעתי שגל הירש הוא המיועד לתפקיד המפכ''ל .  גל הוא אדם טוב ,  ערכי ,  ישר ומוכשר .  הוא ביטחוניסט עם קבלות לאורך שנים רבות .  לדבריו , " מאז ההודעה ,  הוא עובר לצערי מסע של השמצות והכפשות ,  רצח אופי ועלילות .  הציבור מרגיש את זה ומביע תמיכה רבה בגל ובמועמדותו .  הליך הבדיקה המתקיים בעניינו של גל נמשך כבר זמן רב .  חוות הדעת עוד לא הוגשה לוועדת טירקל והשלמת ההליך לא נראית באופק ". 
לקריאה נוספת:סאגת המפכ"ל :  הירש ייפגש עם צוות הבדיקה בשבועיים הקרובים"נחוש להתמנות למפכ"ל ":  צוות הבדיקה יכריע לגבי מינוי גל הירשכשחשין כתב  " גל צדק ":  המפכ"ל המיועד והשופט שגונן עליו 
השר עוד הוסיף כי  " אני מבקש להבהיר לציבור שהפרטים המוגדרים בתקשורת כ'עננה' ,  הקשורים לפעילותו העסקית של גל לפני שנים ,  הוצגו לי על ידי אנשי משרד המשפטים :  גל הירש אינו חשוד בדבר ואיש לא התלונן נגדו .  הוא אדם נקי ולא דבק בו רבב .  
במדינת ישראל ,  בדיקת מועמדים איננה מוגבלת בזמן ,  ובימים האחרונים הובהר לי שהתהליך עוד יימשך זמן לא ידוע של שבועות לכל הפחות .  בנסיבות אלה ,  ומתוך אחריות למשטרת ישראל ,  הודעתי לגל בצער רב שיהיה עליי לבחור במועמד אחר אף שראיתי בו כמועמד המתאים ביותר .  
אני מצטער צער רב על הנזק שנגרם לגל ולמשפחתו .  אני מצדיע לגל על נכונותו של אדם חזק ואמיץ לעזוב את החיים הנוחים בחוץ ולהסכים להתייצב למשימה .  אני מאמין שעלינו לבדוק את עצמנו היטב כיצד קורה שאדם ערכי וראוי אינו מתמנה לתפקיד אליו ייעדה אותו ממשלת ישראל ".  
גם ראש הממשלה בנימין נתניהו הוציא הודעה בנושא ,  ובדומה לארדן ,  הביע אכזבה מכך שהירש לא ימונה לתפקיד . " לפני כחודש נבחר תת-אלוף במילואים גל הירש על ידי השר לביטחון פנים גלעד ארדן כמועמדו לתפקיד מפכ"ל משטרת ישראל ",  אמר .  לדבריו ,  הבעתי את שביעות רצוני מן המינוי ואת הערכתי הגדולה למועמד - איש רב זכויות בעשייה לביטחון המדינה ". 
נתניהו הדגיש כי  " גל הירש הוא האיש הנכון לתפקיד המפכ"ל -כך אז חשבתי וכך אני חושב גם היום .  אלא שתהליך המינויים אצלנו הוא קשה ,  מתמשך ,  פוגעני וללא ספק ראוי לבחינה מחודשת .  כבר חודש ימים ששמו הטוב של גל הירש נפגע חדשות לבקרים .  ועל מה ?  על כך שהסכים לעזוב עשייה מוצלחת ולהתייצב למשימה לאומית מאתגרת וחשובה לכל אזרחי המדינה .  הוא הסכים ללא היסוס וראו מה אירע - לשון הרע והשמצות .  לא כך ראוי לנהוג במי שנכון להקריב את מיטב שנותיו ,  מרצו וכשרונו למען מדינת ישראל ". 
ראש הממשלה עוד הבהיר כי  " הזמן המתמשך והעובדה שלא ניתן לקבל מסגרת זמנים קצובה למה שמכונה אצלנו 'תהליך בדיקה' ,  גרם לכך שהשר לביטחון הפנים פנה אל הירש ,  שהיה עודו נחוש ונכון לבצע המשימה ,  על אף הנזק הגדול שנגרם לו ולמשפחתו ,  והודיע לו שבשל כך הוא נאלץ לבקשו להסיר את מועמדותו .  אין לי ספק שעוד נשמע רבות על גל הירש ,  הייתי רוצה שעם ישראל עוד יפיק תועלת מכישוריו ,  ניסיונו ויכולותיו ".  

בשל התמשכות הבדיקה נגדו :  הירש לא ימונה למפכ"ל
השר ארדן הודיע הערב להירש כי עקב התמשכות הליך הבדיקה נגדו ואי-קביעת מועד לסיומו הוא נאלץ להסיר את מועמדותו .  ואולם ,  הוא הבהיר : " הוא אינו חשוד בדבר ".  נתניהו : " הליך המינויים הוא פוגעני וקשה "
 
