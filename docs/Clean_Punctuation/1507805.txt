נתניהו יוצא לכבוש את מנהיגי אירופה
ראש הממשלה יצא למסע מדיני בן שלושה ימים באיטליה ובצרפת .  פנחס וולף שליח וואלה !  חדשות מתלווה למטוסו של רה"מ במסע השכנוע שלו בעד הבנייה בהתנחלויות
 ( צילום :  גדעון צנטנר ,  עריכת וידאו :  גדי וינסטוק ) 
ראש הממשלה בנימין נתניהו יצא היום  ( שלישי )  לביקור בן שלושה ימים באירופה ,  במסגרתו ייפגש עם ראשי מדינה באיטליה ובצרפת .  בפגישות ידון נתניהו עם המנהיגים האירופים על המגעים המדיניים עם הפלסטינים .  מנהיגי צרפת ואיטליה צפויים לדרוש מנתניהו להפסיק את הבנייה בהתנחלויות ,  וראש הממשלה צפוי מצידו לשוב ולומר כי לא יבנה התנחלויות חדשות ,  אולם אין בכוונתו למנוע את הבנייה בהתנחלויות קיימות בעקבות גידול טבעי ביישובים .  ההערכה היא שגם הסוגייה האירנית תעלה בשיחות .  
נתניהו ינחת היום ברומא וייפגש ב-15:15  ( שעון ישראל )  עם ראש ממשלת איטליה ,  סילביו ברלוסקוני .  לאחר מכן יקיימו השניים מסיבת עיתונאים משותפת ,  ובשעות הערב יערוך נתניהו סיור בשער טיטוס שברומא בלוויית שר התרבות האיטלקי צ'נדרו בונדי .  את הערב יסיים ראש הממשלה בארוחת ערב בהשתתפות נשיא הפרלמנט האיטלקי ,  ג'יאנפרנקו פיני .  
מחר יפגש נתניהו עם נשיא איטליה ,  ג'ורג'יו נאפוליטנו בבית הנשיא לרומא ואז ימריא לפריז .  אחר הצהריים תיערך פגישה בארמון האליזה בין ראש הממשלה נתניהו לנשיא צרפת ,  ניקולא סרקוזי ,  ובערב ישתתף נתניהו באירוע של הקהילה היהודית בפריז ,  בו צפויים להשתתף גם שר האוצר הצרפתי והרב הראשי של צרפת .  ביום חמישי בבוקר ייפגש נתניהו בפריז עם השליח האמריקני למזרח התיכון ,  ג'ורג' מיטשל ,  ולאחר מכן יוועד עם ראש ממשלת צרפת ,  פרנסואה פיון ועם שר החוץ הצרפתי ,  ברנאר קושנר .  נתניהו ישוב לישראל בשעות הלילה המאוחרות של יום חמישי .
 רגע לפני שיצא לביקורו באירופה נפגש נתניהו בירושלים עם ראש הממשלה ההונגרי ,  גורדון ביינאי ,  ובירך אותו בשם מדינת ישראל ויוצאי הונגריה הגרים בה .  רעייתו של ראש הממשלה ,  שרה נתניהו ,  לא תתלווה לבעלה בביקורו באיטליה ובצרפת .  מלשכת ראש הממשלה נמסר כי שרה נתניהו הודיעה על הביטול בעקבות עומס בלתי צפוי בעבודתה כפסיכולוגית בעיריית ירושלים .
 
נתניהו יוצא לכבוש את מנהיגי אירופה
ראש הממשלה יצא למסע מדיני בן שלושה ימים באיטליה ובצרפת .  פנחס וולף שליח וואלה !  חדשות מתלווה למטוסו של רה"מ במסע השכנוע שלו בעד הבנייה בהתנחלויות

