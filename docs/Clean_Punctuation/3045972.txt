בעקבות חשיפת וואלה !  NEWS :  שלט רחוב  " ערפאת "  יוסר
לאחר הפרסום על הרחוב בג'ת בעל השם השנוי במחלוקת ,  הורו נתניהו ודרעי על הסרת השילוט .  המועצה הסכימה לכך אך הבהירה כי תישקל האפשרות להגיש בקשה רשמית לרחוב ערפאת .  הלילה הושלך רימון הלם לעבר ביתו של יו"ר ועדת השמות לשעבר ,  לא היו נפגעים
המועצה המקומית ג'ת תסיר מחר  ( שני )  את שלט רחוב יאסר ערפאת ,  לאחר הפרסום בסוף השבוע בוואלה !  NEWS על דבר קיומו של הרחוב ,  שמעולם לא עבר את אישורו של משרד הפנים ועורר הדים .  כמו כן ,  המועצה תסיר את שמות כלל הרחובות שלא עברו את אישור משרד הפנים - ובהם גם רחובות על שם המשורר מחמוד דרוויש והמופתי חאג' אמין אל-חוסייני - אך הבהירה כי תישקל הגשת רחוב  " ערפאת "  לאישור מחודש .  
הלילה הושלך רימון הלם לעבר ביתו של מוחמד קעואש ,  שכיהן בעבר כיו"ר ועדת השמות  ( לרחובות העיר )  בוועדה המשותפת של באקה-ג'ת .  לא היו נפגעים ולא נגרם נזק לרכוש .  ראש המועצה המקומית ג'ת ,  עו"ד מוחמד ותד ,  אישר בשיחה עם וואלה !  NEWS את דבר האירוע .  עם זאת ,  לא ברור אם יש קשר בין האירועים . 
" אני שבע רצון מההחלטה המהירה של מועצת ג'ת להסיר את שלט הרחוב על שם ערפאת ולשנות את שם הרחוב ",  אמר שר הפנים אריה דרעי . " במדינת ישראל לא ייקראו שמות רחובות על שם אנשים שרצחו ישראלים ויהודים .  משרד הפנים יאכוף את ההחלטה לגבי שמות רחובות שנקראו על שם מחבלים בכל מקום בארץ כדי לוודא שהדבר ייעקר מהשורש ". 
לקריאה נוספת:שר הפנים הורה לראש המועצה :  שנה את שם רחוב  " ערפאת "  בתוך יומייםעקב הפרסום בוואלה !  NEWS :  רה"מ יורה לשנות את שמו של רחוב ערפאת"ברחוב ערפאת המשך ישר ":  נכי צה"ל נגד הנצחת מנהיג אש"ף 
ראש מועצת ג'ת ותד אמר כי  " מועצת העיר החליטה להסיר את כל הרחובות במועצה שלא עברו את אישור משרד הפנים ,  דבר אשר מגיע לאחרי עדכונו של השר דרעי ומשרדו ".  עם זאת ,  הוסיף : " בכוונתו להגיש בקרוב למשרד רשימת שמות מעודכנת .  כמו כן ,  תישקל האפשרות להגיש שוב בקשה לרחוב על שמו של ראש הרשות הפלסטינית לשעבר יאסר ערפאת ". 
תנועת פתח התייחסה גם היא להחלטה ,  ומסרה כי היא  " נובעת משנאה וגזענות לסמלי ושמות תנועת השחרור הלאומית פלסטינית אשר זוכה למרום מכובד ברשימה השמות של מכובדי העולם ".  עוד הזכירו את זכיית ערפאת בפרס נובל לשלום בחייו ,  וטענו כי הסרת שם הרחוב היא מנוגדת לשלום ולסמליו בעולם .  
מנכ"ל תנועת  " אם תרצו ",  מתן פלג ,  שהגיש יחד עם נכי צה"ל את הבקשה להסרת שם הרחוב ,  בירך על ההחלטה . " אני מברך את ראש הממשלה ושר הפנים על המהלך המהיר להפסקת החרפה בה רחובות במדינת ישראל נושאים את שמם של רבי מרצחים ",  אמר . " הצדק יצא לאור ". 
אמש הודיע ראש הממשלה בנימין נתניהו ,  כי יפעל להסרתו של השלט ,  בפייסבוק כתב ראש הממשלה כי שמע  " על מאבקם של נכי צה"ל נגד קריאת רחוב על שמו של יאסר ערפאת במועצה המקומית ג'ת שבצפון השרון .  שוחחתי על כך עם שר הפנים אריה דרעי ,  שהבהיר כי המשרד לא נתן לכך אישור .  במדינת ישראל לא יקראו רחוב על שמו של ערפאת - ואנו נפעל להסרת השלט ". 
נכי צה"ל המוחים על השם פנו לדרעי בסיוע תנועת  " אם תרצו ",  לאחר שאחד מהם ,  לירן ברוך ,  נחשף לקיומו דרך אפליקציית Waze .  אחד מחבריו סיפר כי בדרך למילואים בצפון ,  האפליקציה הודיעה על רחוב על שמו של מי שעמד בראש אש"ף . " לא יעלה על הדעת שבישראל יקראו לרחוב על שם מחבל עם דם על הידיים ",  אמר לוואלה !  NEWS ברוך ,  שאיבד את ראייתו בעין אחת בקרב במחנה הפליטים קלנדיה . " אני עצמי לחמתי בשוטרים הפלסטינים שהוא שלח ",  סיפר ברוך .
  ( עדכון ראשון :  20:20 )  

בעקבות חשיפת וואלה !  NEWS :  שלט רחוב  " ערפאת "  יוסר
לאחר הפרסום על הרחוב בג'ת בעל השם השנוי במחלוקת ,  הורו נתניהו ודרעי על הסרת השילוט .  המועצה הסכימה לכך אך הבהירה כי תישקל האפשרות להגיש בקשה רשמית לרחוב ערפאת .  הלילה הושלך רימון הלם לעבר ביתו של יו"ר ועדת השמות לשעבר ,  לא היו נפגעים

