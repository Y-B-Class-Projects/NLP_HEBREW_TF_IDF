השרים והמשפחה חגגו עם נתניהו את יום הולדתו
לאחר שבסוף השבוע חגג את יום הולדתו ה-62 בחוג משפחתי מצומצם ,  הביאו היום אנשי לשכתו של ראש הממשלה עוגה ,  שעליה נכתב : " אוהבים אותך וגאים בך ,  מזל טוב ליום הולדתך ה-62 "
  ( צילום :  לשכת העיתונות הממשלתית ) 
אז הנה העוגה :  ראש הממשלה ,  בנימין נתניהו ,  חגג שלשום את יום הולדתו ה-62 .  היום  ( ראשון )  ,  עם שיבת משרד ראש הממשלה לעבודה לאחר החג וסוף השבוע ,  הביאו אנשי לשכתו עוגה ,  ועליה הכיתוב : " לראש הממשלה ,  אוהבים אותך וגאים בך ,  מזל טוב ליום הולדתך ה-62 ".  לאירוע הגיעו גם שרים רבים ,  בהם שר החוץ ,  אביגדור ליברמן ,  ושר הביטחון ,  אהוד ברק ,  וכן בני משפחתו של ראש הממשלה .  
עוד בנושאראש הממשלה נתניהו חגג יום הולדת - מי בירך ? 
נתניהו ,  ששמח למראה העוגה ,  סיפר על חגיגת יום ההולדת הפרטית שלו : " ביום שישי ,  בארוחת שבת ,  חגגנו בביתנו את יום ההולדת בחוג משפחתי מצומצם .  התרגשתי פעם נוספת ,  הפעם היו שם שני קשישים ביניהם חלקו 200 שנה .  אבי בן ציון ,  וחמי שמואל .  חוויתי שוב את יסודות הקיום של עמנו ,  ואני אומר את זה ללא שום הפרזה וללא שום הצטעצעות .  אני יודע שעמוק בלב של כולם כאן אנחנו כולנו יודעים שאנחנו עוסקים במלאכת קודש ,  כי מוטלת עלינו במשמרת שלנו להבטיח את עתידו ונצחיותו של עם ישראל ,  וזה לא דבר מובן מאליו ". 
נתניהו בילה את סוף השבוע של יום הולדתו במעונו הרשמי בירושלים ,  יחד עם רעייתו שרה ,  שני בניו יאיר ואבנר ,  אביו ,  בן ציון נתניהו ,  ואביה של רעייתו ,  שמואל בן ארצי .  נשיא המדינה ,  שמעון פרס ,  בירך את נתניהו ליום הולדתו ואמר לו  " כל החיים עוד לפניך .  תמשיך לעשות דברים טובים וגדולים ".  בין המברכים לנתניהו היו גם אזרחים כמו יהורם גאון ונינט טייב ,  שהתקשרו ללשכת ראש הממשלה ואיחלו יום הולדת שמח לנתניהו .  אלפי אזרחים נוספים בירכו את ראש הממשלה גם בעמוד הפייסבוק שלו .
 לפניות לכתבת :  tal_sh@walla.net.il

השרים והמשפחה חגגו עם נתניהו את יום הולדתו
לאחר שבסוף השבוע חגג את יום הולדתו ה-62 בחוג משפחתי מצומצם ,  הביאו היום אנשי לשכתו של ראש הממשלה עוגה ,  שעליה נכתב : " אוהבים אותך וגאים בך ,  מזל טוב ליום הולדתך ה-62 "
 
