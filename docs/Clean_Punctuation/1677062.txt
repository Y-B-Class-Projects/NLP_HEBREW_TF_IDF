נתניהו : " נשקול מחוות כלפי הפלסטינים "
 רה"מ הביע במהלך פגישתו עם השליח האמריקאי למזה"ת מיטשל את רצונו לעבור בהקדם למו"מ ישיר עם הפלסטינים ואף ציין כי ישראל תשקול לבצע מחוות במהלך שיחות הקרבה
ראש הממשלה בנימין נתניהו הביע היום  ( חמישי )  בפגישתו עם השליח האמריקאי למזרח התיכון ג'ורג' מיטשל ,  את רצונו להתקדם בשיחות הקרבה ,  במטרה לעבור בהקדם לשיחות ישירות - כך אמר הערב ראש מערך ההסברה הלאומי ,  ניר חפץ .
 לדברי חפץ ,  נתניהו אמר בפגישה כי ישראל תשקול לבצע מחוות כלפי הפלסטינים במהלך שיחות הקרבה .  הפגישה ערכה כשלוש שעות ,  כאשר החלק הראשון עסק באופן כללי בשיחות ,  ובו דיבר ראש הממשלה על המחוות שישראל תשקול לעשות .  
נתניהו הוסיף כי  " ישראל מצפה שגם ההנהגה הפלסטינית תפעל ליצור אווירה חיובית בשיחות ולא תנהל פעילות בינלאומית נגד ישראל ,  דוגמת הפעולות שבוצעו בניסיון למנוע מישראל להצטרף לארגון OECD ".  
בחלק השני של הפגישה ,  הישראלים והאמריקאים דיברו על נושא המים .  הצוות הישראלי הבהיר כי  " ישראל מאמינה שסביב נושא המים ניתן לגבש שיתוף פעולה אזורי עם מדינות שכנות נוספות ולגייס השקעות בינלאומיות לרווחת ישראל והרשות הפלסטינית כאחד ". 
אתמול דווח כי יו"ר הרשות הפלסטינית אבו מאזן מתכוון לומר לשליח האמריקאי למזרח התיכון ג'ורג' מיטשל בפגישתם ברמאללה כי הפלסטינים מסכימים לנוכחות של כוחות נאט"ו בשטחי המדינה הפלסטינית שתקום .  לדברי העיתון  " אל-קודס אל-ערבי "  היוצא לאור בלונדון,מקורות פלסטינים המוגדרים  " מהימנים מאד ",  אמרו ,  כי כוחות נאט"ו שיוצבו בשטח המדינה הפלסטינית ישמרו בגבולות ובמעברים ויוודאו שלא נכנס נשק לתוך המדינה הפלסטינית שאמורה להיות מפורזת .  בנוסף הם צפויים להגן מפני מתקפות ישראליות . " אבו מאזן צפוי לדון עם מיטשל היום בנושא הגבולות והביטחון של המדינה הפלסטינית ",  מסרו . " הוא צפוי לבקש ממנו לפרוש כוחות אמריקאים ואירופאים שיגנו על המדינה מפני פלישה ישראלית ". 

נתניהו : " נשקול מחוות כלפי הפלסטינים "
 רה"מ הביע במהלך פגישתו עם השליח האמריקאי למזה"ת מיטשל את רצונו לעבור בהקדם למו"מ ישיר עם הפלסטינים ואף ציין כי ישראל תשקול לבצע מחוות במהלך שיחות הקרבה

