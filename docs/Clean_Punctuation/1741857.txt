ארגונים חברתיים לממשלה :  אם תקצצו - נקרוס
הארגונים החברתיים טוענים כי משרד האוצר החליט לקצץ את קרן ההצלה שאושרה להם ב-70 מיליון שקלים ,  והם פנו במכתב לראש הממשלה בבקשה למנוע את קריסתם .  משרד הרווחה :  הסכום המקורי היה 30 מיליון שקלים
הארגונים החברתיים קיבלו לאחרונה מידע לפיו משרד האוצר מתכוון לקצץ את קרן ההצלה של ארגוני המגזר השלישי  ( מוסדות ללא כוונות רווח )  לשנת 2010 מסכום של 100 מיליון שקלים לסכום של 30 מיליון שקלים בלבד .  לטענתם ,  מדובר בתקציב משוריין לשנים 2009-2010 על פי ההסכם הקואליציוני בין העבודה לליכוד ולפי החלטת הממשלה .  
לנוכח הקיצוץ הצפוי שלח סמנכ"ל עמותת  " ידיד ",  רן מלמד ,  מכתב לראש הממשלה וליו"ר מפלגת העבודה אהוד ברק המתריע מפני סכנת סגירה לארגונים חברתיים רבים ." עם הקמת הממשלה הוחלט גם על הקמתה של קרן להצלת ארגוני החברה האזרחית בהיקף של 200 מיליון שקלים לשנים 2009-2010 .  כ- 60 מליון שקלים חולקו ,  אולם התברר שלא רק שהיתרה לא הועברה לתקציב הקרן לשנת 2010  ,  אלא גרוע מכך ",  צוין במכתב ,  שהעתקים ממנו נשלחו לשרי מפלגת העבודה ולחברי ועדת הכספים של הכנסת . " אגודה ישראלית למען ילדים עולים ",  שהוקמה בשנת 2001 ,  היא אחת הנפגעות הישירות מהקיצוץ בקרן הסיוע .  האגודה מקדמת שילוב שוויוני של ילדים ובני נוער בבתי ספר .  ד"ר אלי זרחין ,  מנכ"ל האגודה ,  מבקר את התנהלותו של משרד הרווחה ,  מאשים את המשרד בפוליטיזציה ,  ומבקש להעביר את ניהולה של קרן הסיוע מחוץ לאחריותו של המשרד .  לדבריו , " ארגונים חברתיים רבים לא קיבלו תקצוב בשל מניעים פוליטיים .  משרד הרווחה ככלל ,  מעדיף ארגוניים חברתיים שמנוהלים ומקורבים בדרך כלשהי למפלגת העבודה ". 
קרן ההצלה לארגוני החברה האזרחית הוקמה כחלק מן ההסכם הקואליציוני בין העבודה לליכוד עם הקמת הממשלה הנוכחית וקיבלה מעמד של החלטת ממשלה .  בהסכם הקואליציוני בין העבודה לליכוד ,  שהפך לאחר מכן להחלטת ממשלה ,  נכתב כי ממשלת ישראל תקצה בתקציב שנת 2009-10 כספים לקרן סיוע לעמותות חברתיות ,  בהתאם לקריטריונים שיקבעו ,  בכדי לסייע להמשך קיומן ופעילותן של העמותות החברתיות ,  תוך דגש על מניעת פיטורי עובדים המועסקים בהן .
 ממשרד הרווחה נמסר בתגובה ,  כי  " הסכום המקורי עמד על 30 מיליון שקלים .  הגדלת הסכום נעשתה על פי החלטת השר הרצוג .  בוועדה חברים נציגים משבעה משרדי ממשלה .  הוועדה קיימה התייעצויות עם החוקרים המובלים בתחומי הרווחה באקדמיה .  לדיונים הגיעו נציגי הארגונים ,  נציגי העמותות ונציגי השלטון המקומי ".   
" לעניין הטענה של ד"ר זרחין .  מדובר בטענת שווא משוללת כל בסיס .  שום שיקול פוליטי לא הועלה בוועדה .  דיוניה התנהלו באופן מקצועי ועבודתה לוותה על ידי אנשי מקצוע ,  כולל נציגים ממשרד המשפטים ונציגי החשב הכללי שבמשרד האוצר ". 

ארגונים חברתיים לממשלה :  אם תקצצו - נקרוס
הארגונים החברתיים טוענים כי משרד האוצר החליט לקצץ את קרן ההצלה שאושרה להם ב-70 מיליון שקלים ,  והם פנו במכתב לראש הממשלה בבקשה למנוע את קריסתם .  משרד הרווחה :  הסכום המקורי היה 30 מיליון שקלים

