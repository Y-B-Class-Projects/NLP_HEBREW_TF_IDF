נתניהו ייחקר ביום שישי במעונו בפרשת בזק ובפרשת הצוללות
ראש הממשלה צפוי להיחקר בסוף השבוע הקרוב בתיקים 4000 ו-3000 ועשוי להישאל גם על פרשת השופטת בדימוס גרסטל .  לדברי גורמים המעורים בפרשה ,  החקירה מוגדרת כעדות פתוחה אך עשויה להפוך תוך זמן קצר לחקירה באזהרה
ראש הממשלה בנימין נתניהו עשוי להיחקר ביום שישי הקרוב על אודות חלקו בפרשות השונות שבהן נקשר שמו ובראשן פרשת בזק ,  המכונה תיק 4000 .  בימים האחרונים פנו חוקרי יחידת להב 433 למשרד ראש הממשלה על מנת לתאם את חקירתו של נתניהו ,  שעל פי הערכת גורמים במשטרה צפוי להישאל גם על פרשת הצוללות  ( תיק 3000 )  וכן על פרשת הניסיון למנות את השופטת בדימוס הילה גרסטל לתפקיד היועץ המשפטי לממשלה - בתמורה לכאורה לסגירת התיק בפרשת המעונות נגד רעייתו .
 חוקרים של המשטרה והרשות לניירות ערך יגיעו למעון ראש הממשלה ביום שישי בבוקר .  בראש צוות החוקרים יעמוד תת-ניצב אלי אסייג ,  מפקד היחידה הארצית לפשיעה כלכלית  ( יאל"כ )  וכן ניצב-משנה יואב תלם .  לפי שעה לא ברור אם החוקרים יספיקו לחקור את ראש הממשלה בשלוש הפרשות הנחקרות כעת .  לפי שעה החקירה מסתמנת כעדות פתוחה ,  אך לדברי גורמים המעורים בפרשה ,  לא מן הנמנע שכבר בשלבים הראשונים של התשאול עשויה החקירה להפוך לחקירה באזהרה .
 גורמים במשטרה העריכו כי רעיית ראש הממשלה שרה נתניהו תידרש אף היא למסור את גרסתה לטענות שעלו במסגרת פרשת בזק .  זאת ,  בשל העובדה כי אופן סיקורה באתר זה מהווה את אחד הנדבכים המרכזים בפרשה .  במקרה כזה צפויים חוקרי המשטרה צפויים לנסות ולהבין את המנגנון שפעל בלשכתו של ראש הממשלה להעברת דרישות בנושא זה לגורמים באתר .
 פרשת בזק | כל הכתבות בוואלה !  NEWS:מעצר ניר חפץ לא הוארך בפרשת גרסטל ;  מאמצים לגייסו כעד מדינהיישאל על שלוש פרשות :  המשטרה רוצה לחקור את נתניהו בתחילת השבוע"הייתה לו אובססיה לתיעוד ":  מרוץ המשטרה למציאת  " יומני ניר חפץ "  
בתוך כך נעצר היועץ האסטרטגי אלי קמיר ,  במסגרת חקירת פרשת בזק ויובא להארכת מעצר בפני שופטת בית משפט השלום בתל אביב רונית פוזננסקי-כץ .  קמיר נחקר במהלך היום במסגרת הפרשה ,  והמשטרה החליטה שלא לבקש להאריך את מעצרו בפרשת השופטת גרסטל ,  שבגינה נעצר בשבוע שעבר .  אולם ,  עם צאתו מחדר החקירות הודיעו לו חוקרי המשטרה כי הוא עצור .
 ניר חפץ ,  יועץ התקשורת לשעבר של בני הזוג נתניהו ,  היה אמור להיות מובא היום בשעות הצהריים להארכת מעצרו במסגרת פרשת גרסטל אך המשטרה החליטה שלא לבקש להשאירו במעצר .  מחר יובא חפץ להארכת מעצר נפרדת בתיק 4000 ,  בצל מאמצי המשטרה לגייסו כעד מדינה בפרשה .  סנגורו של חפץ ,  עו"ד ירון קוסטליץ ,  אמר היום כי  " החוקרים לוחצים עליו שישתף פעולה וימסור מידע ,  אך הוא מפנה אותם לעדות הראשונית שמסר וטוען כי הוא לא יכול למסור מידע על דברים שלא עשה ". 
בעל השליטה בבזק ,  שאול אלוביץ' ,  בנו אור וכלתו אורנה הודיעו מוקדם יותר היום על כוונתם להתפטר מדירקטוריון החברה ,  על רקע החקירה נגדם בתיק 4000 .  דירקטוריון החברה הודיע כי בשלב זה לא ימונה מחליף למנכ"לית החברה סטלה הנדלר ,  החשודה אף היא בפרשה .  
חקירתו הצפויה של נתניהו היא השמינית במספר במהלך תקופה של כשנה וחצי .  לפני כשבועיים הגישה המשטרה את המלצותיה בעניין חקירות תיק 1000 ותיק 2000 - שבהם מעורב נתניהו כחשוד .  
בתיק 1000 חשוד ראש הממשלה בשוחד ,  מרמה והפרת אמונים בשל מערכת יחסיו עם אנשי העסקים ג'יימס פאקר וארנון מילצ'ן ,  שלהם סייע בעניינים שונים בתמורה לטובות הנאה בהיקף של כמיליון שקל .  בתיק 2000 חשוד נתניהו גם כן בשוחד ,  מרמה והפרת אמונים בשל ניסיונותיו לתאם עם מו"ל  " ידיעות אחרונות "  נוני מוזס מהלכים לצמצום תפוצת העיתון  " ישראל היום ".  
גילוי נאות :  אתר וואלה !  NEWS הוא חלק מקבוצת בזק
 ( עדכון ראשון :  17:39 )  

נתניהו ייחקר ביום שישי במעונו בפרשת בזק ובפרשת הצוללות
ראש הממשלה צפוי להיחקר בסוף השבוע הקרוב בתיקים 4000 ו-3000 ועשוי להישאל גם על פרשת השופטת בדימוס גרסטל .  לדברי גורמים המעורים בפרשה ,  החקירה מוגדרת כעדות פתוחה אך עשויה להפוך תוך זמן קצר לחקירה באזהרה

