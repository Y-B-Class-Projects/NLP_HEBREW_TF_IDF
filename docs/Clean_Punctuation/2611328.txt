נתניהו נערך לסוריה : " שיתוף פעולה צמוד עם ארה"ב "
 בזמן שראש הממשלה שיבח את שיתוף הפעולה ,  אמר אובמה כי יש שאלות רבות עליהן צריך לענות לפני פעולה אפשרית בסוריה .  בין יתר תהה האם פעולה תעורר שימוש סורי בנשק כימי
על רקע המתיחות בזירה הסורית ,  ראש הממשלה בנימין נתניהו אמר היום  ( שני )  כי לישראל ולארה"ב ''יש שיתוף פעולה הדוק בכל הנושאים ,  כולל המצב המתפתח בסוריה .  זהו שיתוף פעולה הדוק בין הממשלות שלנו ואני מאמין שזה חשוב ליציבות באזור ולביטחון ישראל ,  וזוכה להערכה רבה'' .  נתניהו אמר את הדברים בפגישה שקיים עם משלחת חברי קונגרס רפובליקנים ודמוקרטים בראשות חבר הקונגרס רוב וויטמן .  
חבר הקונגרס וויטמן אמר לנתניהו כי ''אנו מעריכים מאד את היחסים בין ארה''ב לישראל .  עם כל האתגרים באזור ,  עליהם דיברת ,  אנו מחויבים להיות כאן כדי להבין את האתגרים ולראות כיצד אנו יכולים לסייע לישראל להתמודד איתם ולוודא שהאזור ימשיך לפעול למען האינטרסים של כולם'' .  
בשבוע האחרון קיים נתניהו שורה של דיונים קדחתניים בהשתתפות בכירי מערכת הביטחון ושרי התשיעייה בסוגיית הנשק הכימי בסוריה .  אתמול נפגש עם שגריר ארה"ב בישראל ,  דן שפירו ,  והיום טס יועצו לביטחון לאומי ,  אל"מ במיל' יעקב עמידרור ,  לשיחות תיאום עם בכירי ממשלה הרוסית במוסקבה .  בפתח ישיבת הממשלה אתמול בבוקר הביע שוב ראש הממשלה נתניהו את דאגתו מנפילת הנשק הכימי בסוריה לידיים עוינות .  הממשל האמריקני הכין בתיאום עם מספר מדינות תכניות מבצעיות לפעולה אפשרית במקרה שהחשש יתממש .  אפשר להעריך כי תקיפה צבאית ישראלית בסוריה היא האופציה האחרונה ולה יקדמו לה ככל הנראה פעולות של ארצות הברית ונאט"ו .  
אך היום נראה כי אובמה מצדו עדיין מהסס בכל הנוגע לפעולה בסוריה .  בראיון משותף ל-60 דקות של אובמה עם מזכירת המדינה היוצאת הילארי קלינטון ששודר הלילה ,  התייחס אובמה שוב לנושא סוריה ואמר כי סוריה היא  " דוגמא קלאסית "  למעורבות בינלאומית של ארצות הברית בה הם מבקשים  " לוודא כי לא רק ביטחון ארצות הברית יוגבר ,  אך גם כי ביטחון האזרחים בסוריה מובטח וכך גם שכנותיהם כמו ישראל ,  אשר יושפעו באופן משמעותי מפעולה שכזו ". 
בראיון אחר ,  למגזין  " ניו ריפבליק "  סיפר אובמה כי המשבר בסוריה מגיע לתשומת ליבו באופן יום-יומי , " ויש חדשות טובות לעיתים נדירות ".  הוא מספר כי חלק גדול מיומו מוקדש לנושא וכי הוא נאבק עם השאלה  " איפה ומתי ארצות הברית תתערב או תפעל ".   " במקרה כמו זה שבסוריה ,  אני חייב לשאול ,  האם אנו יכולים להביא לשינוי המצב ?  האם להתערבות צבאית תהיה השפעה כלשהי ?  איך זה ישפיע על היכולת שלנו לתמוך בכוחות שלנו שעדיין באפגניסטן ?  האם זה יכול לעורר אלימות קשה יותר או שימוש בנשק כימי ?  מה הוא האופק הטוב ביותר למשטר פוסט-אסד ?  ואיך אני יכול להתייחס לעשרות אלפי ההרוגים בסוריה לעומת עשרות אלפי ההרוגים שמתים גם עכשיו בקונגו ?  אלו שאלות לא פשוטות ואני ניגש להם בדרך הטובה ביותר שאני מכיר ".  
לקריאה נוספתתקיפה בסוריה ?  ארהב תוביל את המהלך ,  ללא ישראלנפגשו עם אסד :  רגוע ,  נחוש ומלא ביטחון עצמיאמו של אסד עזבה את סוריה לאיחוד האמירויות 

נתניהו נערך לסוריה : " שיתוף פעולה צמוד עם ארה"ב "
 בזמן שראש הממשלה שיבח את שיתוף הפעולה ,  אמר אובמה כי יש שאלות רבות עליהן צריך לענות לפני פעולה אפשרית בסוריה .  בין יתר תהה האם פעולה תעורר שימוש סורי בנשק כימי

