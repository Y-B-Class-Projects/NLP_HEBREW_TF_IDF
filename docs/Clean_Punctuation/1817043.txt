רה"מ שוקל :  נאום מקדים בכנסת ל"בר אילן 2 "
 בעקבות הביקורת על כך שיישא את נאומו המדיני בקונגרס האמריקאי ,  בלשכת רה"מ שוקלים לקיים נאום מדיני בכנסת בטרם הנסיעה לארה"ב .  לפי שעה לא ברור אם הנאום בכנסת בכלל יתקיים
ראש הממשלה ,  בנימין נתניהו ,  וכן אנשי לשכתו בוחנים בימים האחרונים את האפשרות שראש הממשלה יישא נאום מיוחד בכנסת שבו ידבר על חלק מהנושאים שהוא מתכנן לדון בהם בנאומו מול בתי הקונגרס האמריקאי בסוף מאי .  עם זאת ,  עדיין לא ידוע האם הנאום יתקיים ובאיזה מועד ,  וכן מה יהיה תוכנו .  בימים האחרונים התעוררה ביקורת נגד כוונתו של נתניהו לשאת את הנאום החשוב בוושינגטון  בטרם יישא אותו בפני בית הנבחרים הישראלי .
 בשבוע שעבר אישר נתניהו כי הוזמן לשאת דברים בפני שני בתי הקונגרס האמריקאי ,  במה שהוגדר כ"נאום בר אילן 2 ".   " אני מעריך את ההזמנה ,  היא מסמלת את הברית האיתנה בין ארצות הברית לעם ישראל ",  אמר רה"מ .  נתניהו סיפר כי זו הפעם השנייה שהוזמן לשאת דברים בפני הקונגרס : " הפעם הקודמת הייתה לפני 15 שנה .  אמרתי אז שהאיום הגדול ביותר לשלום האנושות ,  ולשלומה של ישראל ,  הוא נסיונה של אירן להתחמש בנשק גרעיני .  לצערנו ,  האיום רק גבר מאז .  אדבר על האיום הזה ,  על השינויים הגדולים המתחוללים באזורנו ,  ועל הדרך בה אנו מאמינים שרק בכוחה להביא לשלום בינינו לשכנינו ,  שלום שיחזיק מעמד ". 
גם בימין עורר הנאום ביקורת ,  מטעמים אחרים .  יו"ר האיחוד הלאומי ,  ח"כ יעקב כ"ץ ,  אמר כי  " בנאום בר אילן סטה נתניהו ב-180 מעלות מהבטחותיו לפני הבחירות ,  לשמור על ארץ-ישראל בידי העם היהודי ולפתח את הבנייה ביו"ש .  אין כל ספק שהכרזתו על שתי מדינות והקפאת ההתיישבות בירושלים וביו"ש הינה גורם מרכזי בהתגברות הטרור והתרועעות בטחון אזרחי ישראל .  כ"ץ הוסיף כי  " על נתניהו להציב תוכנית הרתעתית מכוננת של הנהגה ישראלית גאה אשר תביא לכך שלא יעז עוד ערבי להרים ידו על יהודי או לפגוע ברכושו ". 

רה"מ שוקל :  נאום מקדים בכנסת ל"בר אילן 2 "
 בעקבות הביקורת על כך שיישא את נאומו המדיני בקונגרס האמריקאי ,  בלשכת רה"מ שוקלים לקיים נאום מדיני בכנסת בטרם הנסיעה לארה"ב .  לפי שעה לא ברור אם הנאום בכנסת בכלל יתקיים

