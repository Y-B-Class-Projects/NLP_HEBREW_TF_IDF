סופן של שיחות הקרבה :  כשהמשא ומתן מסתבך
דבר אחד טוב יצא לנו מן המשבר עם ארה"ב :  רעיון ההבל של שיחות קירבה בינינו לפלשתינים עבר מן העולם ככל הנראה .  כיוון שהפלסטינים הועלו על העץ המפורסם של הקפאת ההתנחלויות ,  ולא יכלו לרדת ממנו גם לאחר הפשרה הגרועה שהשיג המתווך ג'ורג' מיטשל  ( עשרה חודשים של הקפאה חלקית מאוד )  ,  העלה מיטשל פשרה תמוהה עוד יותר :  שיחות קירבה בין נציגי ממשלת ישראל לנציגי הרשות .
 היתה זו הצעה תמוהה משום ששיחות קירבה ,  שבהן מוזמנים שלושה גורמים למקום אחד והמתווך עובר בין היריבים ומנסה להגיע לפתרון ,  מתקיימות רק כאשר הצדדים אינם מדברים זה עם זה .  אנחנו מדברים איתם כבר יותר מ ? 17 שנה ,  והצעת מיטשל לעקוף את הבעיה - שהוא עצמו יצר - היתה פשוט עלבון לאינטליגנציה .
 ועתה נוצר ,  לכאורה , " שוק "  חדש :  מעתה יש דברים שישראל אמורה להסכים להם לצורך שיחות הקירבה ,  ויש מהלכים ,  מרחיקי לכת יותר ,  שאותם עליה לעשות כדי לקיים מו"מ ישיר .  הפלסטינים ,  מצידם ,  כבלו את עצמם במנדט שאותו ביקשו ,  וקיבלו ,  מן הליגה הערבית ,  ואשר הגביל אותם לארבעה חודשי שיחות קירבה בלבד .  הידיעות על תוכניות נוספות לבנייה בירושלים שמעבר לקו הירוק נטלו מהם גם את המנדט הצנוע הזה .  בינתיים .  כך הצליח מיטשל החביב והכושל לסבך גם את הממשל של הנשיא אובמה ,  גם את ממשלת ישראל בראשות נתניהו ,  וגם את הרשות בראשות מחמוד עבאס .
 אובמה הסתבך עם תביעתו להפסקת ההתנחלויות .  זו תביעה נכונה אמנם ,  אבל היא לא היתה צריכה להפוך תנאי למו"מ .  אחר כך הוא הסתבך עם הסכמתו להקפאה חלקית מאוד ,  הסכמה שלא יכלה לספק את הפלסטינים .  נתניהו הסתבך עם הסכמתו ל"השהיה ",  הסכמה שגרמה לכעס מצד הימין אך לא הספיקה לחידוש המו"מ עם אבו מאזן .  הסיבוך הנוסף כרוך בהגבלת זמן ה"השהיה "  לעשרה חודשים .  אם בתומם יחדש את הבנייה - יסתבך עם האמריקאים .  אם לא יחדש - יסתבך עם הימין .  וגם עבאס מסובך .  הוא הסתבך בענפי העץ הגבוה שאובמה העלה אותו עליו ,  נאלץ להסכים לפשרת שיחות הקירבה ,  פשרה שאינה רצויה לאיש ,  ומצא עצמו מקבל תעודת הכשר מעמרו מוסא במקום לשמור על עצמאות ההחלטה .
 במהלך המשבר הבלתי מתוכנן בין נתניהו לאובמה הועלו תביעות אמריקאיות שאינן אלא מינוף אמריקאי של שגיאות נתניהו ,  כולל דבריו המיותרים בוועידת איפא"ק .  אם התביעות הללו ,  או חלקן הגדול ,  לא ייענו - סביר שלא יתחיל שום תהליך מדיני ,  גם אם מיטשל יסיים את חופשת הפסחא שלו ויגיע אלינו להזדמנויות צילום נוספות .
 אם ,  לעומת זאת ,  ייענו הדרישות האמריקאיות ,  או ,  לפחות ,  חלקן הגדול - לא תהיה שום סיבה שלא לפתוח ,  סוף סוף ,  בשיחות ישירות בין נציגי ממשלת ישראל לנציגי אש"ף .  עמדות הפתיחה של הצדדים אינן מבשרות בהכרח על סיכוי להסכמות מהירות ,  אך תהיה זו הזדמנות חשובה לדיון רשמי בנושאי ליבת הסכסוך בין ממשלת ימין ישראלית להנהגה הפלסטינית .  זה לא קרה בממשלת נתניהו הראשונה ,  ולא בשתי ממשלות שרון .  זה גם לא היה קורה בשיחות הקירבה .  ז"ל .
 
סופן של שיחות הקרבה :  כשהמשא ומתן מסתבך
nan
