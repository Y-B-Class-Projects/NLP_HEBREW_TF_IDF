פסח נגמר :  הפוליטיקאים חוגגים את המימונה
כבכל שנה ,  גם הפעם השרים וחברי הכנסת ינצלו את חגיגות המימונה לטובת חיזוק הקשר עם אנשי המפתח במפלגות השונות .  רה"מ נתניהו יחגוג השנה בעיר אור עקיבא
השרים וחברי הכנסת מכינים את כרסם לקראת חג המימונה שיצוין החל מהערב  ( שני )  ,  מוצאי חג שני של פסח .  כבכל שנה ,  גם הפעם מתכננים הפוליטיקאים לצאת לחגוג את המימונה עם ראשי הערים ועם הפעילים .  ראש הממשלה ,  בנימין נתניהו ,  ישתתף בחגיגות המסורתיות של המימונה באור עקיבא ,  בסימן 60 שנה להיווסדה של העיר ,  בבית משפחת ביטון .  לעומתו יו"ר האופוזיציה ,  ציפי לבני ,  תשתתף בשתי מימונות :  אחת בבאר שבע ואחת בקריית מלאכי .  
הליכודניקים צפויים לבקר בשני מוקדים עיקריים :  ביתו של חבר הכנסת ציון פיניאן בטבריה ,  וביתה של קטי שטרית בבית שמש ,  אליה יגיעו בין היתר שר החינוך גדעון סער ,  המשנה לראש הממשלה משה יעלון ,  השר דן מרידור ,  סגנית השר גילה גמליאל ויו"ר הקואליציה ,  חבר הכנסת זאב אלקין .
 ייתכן שיעלון אף הוא יצפין לביתו של פיניאן .  לשם יקפצו לביקור ,  ככל הנראה ,  גם שר האוצר יובל שטייניץ ,  שר התחבורה ישראל כץ והשר יוסי פלד .  המשנה לראש הממשלה סילבן שלום צפוי לבקר בחגיגות המימונה באור עקיבא ובחדרה .  
גם בכירים במפלגות אחרות צפויים לחגוג עם המטעמים המרוקאיים המסורתיים .  חבר הכנסת בנימין אליעזר  ( העבודה )  שהתאושש מאשפוז ארוך ,  יגיע ככל הנראה למימונה בגן יבנה ,  יו"ר ועדת חוץ וביטחון ,  חבר הכנסת שאול מופז ,  יקפוץ לחגיגות בדרום ,  ואילו השר שלום שמחון  ( עצמאות )  יבקר במושב אביבים .
 החגיגות מחר ,  יום המימונה ,  יחלו בשעה 11:00 .  גם אז המוקדים המרכזיים יהיו של הליכוד ,  כאשר מרבית השרים וחברי הכנסת יתרכזו בביקור בקריות ,  מיער ברנדס בקריית אתא ועד קריית ים .  חברי כנסת ממפלגות אחרות יברכו  " תרבחו ותסעדו "  במקומות נוספים ברחבי הארץ .
 
פסח נגמר :  הפוליטיקאים חוגגים את המימונה
כבכל שנה ,  גם הפעם השרים וחברי הכנסת ינצלו את חגיגות המימונה לטובת חיזוק הקשר עם אנשי המפתח במפלגות השונות .  רה"מ נתניהו יחגוג השנה בעיר אור עקיבא

