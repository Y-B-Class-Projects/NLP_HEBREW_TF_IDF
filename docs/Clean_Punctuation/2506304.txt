נתניהו לשרים : " להפסיק הפטפטת המטורפת על אירן "
 שר הביטחון פרש בהרחבה את השקפותיו על המאבק נגד תכנית הגרעין של אירן ,  אולם ראש הממשלה מבקש לצנן את האווירה בקרב השרים . " ההתבטאויות עלולות לסכן המאמץ הבינלאומי "
  ( צילום :  מערכת וואלה ,  עריכת וידאו :  יאיר דניאל )  
על רקע ההתבטאויות והדיווחים האחרונים בנוגע לשאלת תקיפה ישראלית באירן ,  ביקש הבוקר  ( ראשון )  ראש הממשלה בנימין נתניהו משרי הליכוד  " להפסיק את הפטפטת המטורפת בנושא האירני ".  בישיבת שרי הליכוד הדגיש ראש הממשלה בפני השרים כי ההתבטאויות עשויות לסכן את ההתקדמות של המאמץ הבינלאומי נגד הגרעין האירני באפיקים אחרים .
 דבריו של נתניהו נאמרו על רקע מספר התבטאויות של כמה שרים בממשלתו נגד תכנית הגרעין שמפתחת הרפובליקה האיסלמית .  כך למשל ,  השר לעניינים אסטרטגיים ,  משה  ( בוגי )  יעלון התייחס הבוקר בראיון לגלי צה"ל לאפשרותה תקיפה באירן ואמר כי  " אנחנו לא צריכים לקפוץ בראש ,  אבל מצד שני יש צורך לדאוג שהנושא יעלה על סדר היום המערבי ".  יעלון הוסיף כי  " כל מהלך של מבצע צבאי עובר במדינת ישראל אישור קבינט ובמקרים מסוימים אישור ממשלה .  שר הביטחון התבטא בעניין והבהיר שאנחנו לא שם ". 
ואכן ,  שר הביטחון אהוד ברק פרש בהרחבה בשבוע שעבר בכנס הרצליה את השקפותיו לגבי המאבק מול אירן . " התוכנית האירנית מתקדמת בהתמדה לעבר בשלות ,  ועומדת להיכנס אל מרחב החסינות שממנו והלאה יוכל המשטר לפעול להשלמת התוכנית ללא הפרעה אפקטיבית ובעיתוי הנוח לו ".  ברק המשיך ואמר כי  " בניגוד לעבר ,  קיימת הבנה כי במידה והסנקציות לא ישיגו את התוצאה המיוחלת של עצירת התוכנית הצבאית ,  יועלה צורך לשקול פעולה .  מי שקורא לפעול בנושא אחר כך ,  ייתכן וימצא שזה מאוחר מדי ".  ברק הדגיש בדבריו כי  " האתגר שלנו הוא להמשיך ביצירת ווקטור פעולה גלובלי אפקטיבי לעצירת תוכנית הגרעין ,  ובאותה העת להותיר על השולחן את כל מרחב האופציות לפעולה ". 
במהלך סוף השבוע האחרון התפרסמו מספר ידיעות המתארות לכאורה כיצד תתבצע מתקפה ישראלית נגד מתקני הגרעין האירניים .  ברשת NBC תיארו תרחיש לפיו תקיפה ישראלית תכלול שיגור טילים מסוג יריחו-2 ,  המגיעים עד לטווח של 2,500 קילומטרים ,  שיצוידו בנשק קונבנציונלי .  לדברי אחד הבכירים האמריקאים שערכו את הניתוח ,  הטילים הם בעלי יכולת דיוק גבוהה ביותר .  
תקיפת הטילים תשולב עם הפצצות מטוסי חיל האוויר מסוג F-15I ומטוסים ללא טייס .  על פי הדיווח ,  ישראל מוכנה לאבד מטוסים במקרה הצורך .  עוד נאמר כי ישראל לא מתכננת להשתמש בצוללות במבצע ,  מכיוון ש"אין מספיק מהן ".  כמו כן ,  ישותפו במבצע כוחות מיוחדים ,  אך רק לצרכי סימון מטרות או איסוף מודיעין לאחר התקיפה .
 העימות מול אירן - כותרות אחרונות:דיווח :  כך תיראה תקיפה ישראלית באירן"פנטה מאמין שישראל תתקוף באירן בחודשי האביב"ברק : " אם אירן לא תעצור - נצטרך לשקול פעולה "  

נתניהו לשרים : " להפסיק הפטפטת המטורפת על אירן "
 שר הביטחון פרש בהרחבה את השקפותיו על המאבק נגד תכנית הגרעין של אירן ,  אולם ראש הממשלה מבקש לצנן את האווירה בקרב השרים . " ההתבטאויות עלולות לסכן המאמץ הבינלאומי "
 
