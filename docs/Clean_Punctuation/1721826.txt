בין איפוק להרתעה :  החיים במזרח התיכון
חום הלוהט של אוגוסט קל לפעמים לשכוח ,  אבל לאחרונה עמדנו בפני שלוש חזיתות שיכלו להוביל לעימותים צבאיים .  כמה ימים קודם להתקפה החד ? צדדית של צבא לבנון על חיילינו נורתה רקטת גראד מרצועת עזה ,  ולאחר מכן נורו טילים לעבר אילת .  
העובדה שהאירועים לא הפכו להתלקחות אינה אמורה להשכיח את חומרתם .  באופן כללי ניתן לומר כי אנו חיים באזור מלא עקרבים שבו פשרות ורצון טוב מצידנו לנוכח תוקפנות עודדו את אויבינו מאז ומתמיד להעצים את פעולות הטרור שלהם .  לרוב ישראל מגיבה רק כשהתוקפים אותה מגיעים לפעילות בלתי נסבלת ,  ואז פורצת מלחמה כוללת .  
הפעם עלינו ללמוד מלקחי העבר .  היה עלינו ללמוד את הלקח מהקסאמים .  אלו שבזו לעוצמתם וכינו אותם  " קסאמים שמסאמים פרימיטיביים "  לא הבינו שהיעדרה של תגובה חזקה מצידנו היא שאיפשרה לעולם להבין את ההתקפות האלו כחלק רגיל מהשגרה במזרח התיכון .  אבל לו היינו מגיבים בעוצמה עוד בתחילת הירי לא היתה הסלמה בהתקפות ,  וייתכן כי היינו מונעים את המלחמה בעזה .  
אני עדיין זוכר את ההבטחות של ברק לאחר נסיגת צה"ל מלבנון ,  ולפיהן  " אם יחצו את הגבול - נכה בהם במלוא עוצמתנו ".  גם אריאל שרון אמר אותם הדברים לאחר ההתנתקות מעזה .  ולאחר מלחמת לבנון השנייה גם אהוד אולמרט השמיע איומי סרק ,  אך לא הגיב לירי הרקטות של חמאס מעזה עד שהדרום הוצף בירי רקטות מדי יום .
 כשבנימין נתניהו נבחר הוא התחייב להגיב במהירות ובחוזקה לכל מתקפת טרור .  ואכן ,  עד לאחרונה ,  שרר שקט יחסי .  אך כעת ,  חיזבאללה וחמאס ,  הנמצאים תחת ההכוונה האיראנית ,  שוב בוחנים את תגובותינו כדי לאמוד עד כמה הם יכולים להרחיק לכת בלי להצית מלחמה חדשה באזור .
 הם בטוחים שהאמריקנים יפעילו לחץ מקסימלי על נתניהו כדי שיפגין איפוק ויימנע ממלחמה שתסיט את תשומת הלב משאיפותיו של אחמדינג'ד בתחום הגרעין ותחסל את הסיכויים למשא ומתן ישיר עם הפלסטינים .  ואכן ,  לאחרונה פורסם כי ישראל התכוונה להגיב בתקיפות נגד צבא לבנון - אך ויתרה בלחץ בינלאומי .  
המציאות היא שאנו נמצאים בין הפטיש לסדן .  אם שוב נפעל באיפוק אל מול טרוריזם ,  למעשה נעצים את הביטחון של הטרוריסטים ונעודד אותם לחשוב כי הם יכולים לרצוח ישראלים ללא חשש מעונש .  אבל אם ברצוננו לשמור על כוח ההרתעה שלנו ,  תגובתנו למעשי תוקפנות שכאלו מוכרחה להיות מהירה ועוצמתית .  אסור לנו להמתין עד שדם ישראלי יישפך כדי שנפעל .
 אמנם מבחינה מדינית זה לא פשוט .  אם נגיב באופן מיידי ונבהיר לחמאס ולחיזבאללה שהם ישלמו מחיר כבד על התקפות נגדינו ,  נעורר את חמתם של האו"ם ,  אירופה ,  ולמרבה הצער כנראה גם של ארה"ב .  אך לקחי העשור האחרון מלמדים כי אין ברירה .  חמאס וחיזבאללה חוששים מכך שהאזרחים הנשלטים על ידיהם יראו בהם אחראים לכל פגיעה וסבל שייגרמו להם כתוצאה מהתקפות חד ? צדדיות נגד ישראל ,  ואת הפרצה הזו עלינו לנצל .  אנו חיים באזור ברוטאלי ,  שבו באופן פרדוקסלי ,  דווקא שימוש בכוח ופעולות תגמול מהירות מול מתקפות טרור יעילים יותר במניעת מלחמה כוללת מאשר דיאלוג ריקני ואיפוק .  
על מדיניות ההרתעה שלנו להיות ברורה לכל .  נתניהו מוכרח להימנע מהשמעתם של איומי סרק על פעולות תגמול .  איומים כאלו הפכו אותנו לברברנים ולמטרה ללעג באזור במשך העשור האחרון .  עליו להכריז כי נגיב בעוצמה לכל איום נגד האוכלוסייה האזרחית בישראל .  
כבר איננו חיים באשליות .  העולם אינו מכיר בזכותנו להגן על עצמנו מפני גורמים תוקפניים .  אך איננו יכולים להמתין להתערבות או לענישה שייזום צד שלישי כאשר אזרחינו נמצאים בסכנה .  אם נעמוד בצד בחיבוק ידיים ולא נגיב באופן מיידי למתקפות טרור ,  הדבר יהיה המשך לאיוולת ולמדיניות הכושלת של הממשלות הקודמות .  גישה מסוג זה תוביל לבסוף למלחמה נוספת .  מלחמה שניתן להימנע ממנה אם נפעיל את כוח ההרתעה שלנו באופן מספק עוד מההתחלה .
 
בין איפוק להרתעה :  החיים במזרח התיכון
nan
