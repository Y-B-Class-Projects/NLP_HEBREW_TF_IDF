נתניהו אחרי הפגישה עם טראמפ :  דורשים לפנות את איראן מכל סוריה
ראש הממשלה תיאר את הפגישה עם נשיא ארה"ב כחיובית וטובה ,  ואמר כי הוא חולק עמו עמדה משותפת לגבי הסכם הגרעין עם איראן - בניגוד לממשל הקודם של אובמה . " יש רצון של האמריקנים לתקן אותו "
 ראש הממשלה בנימין נתניהו אמר אמש  ( שני )  לאחר פגישתו עם נשיא ארצות הברית דונלד טראמפ בניו יורק כי הוא חולק עמו  " עמדה זהה "  לגבי הסכם הגרעין עם איראן - בהשוואה לממשלו הקודם של ברק אובמה .  עוד אמר ראש הממשלה כי ישראל דורשת את הוצאות כל הכוחות האיראניים מסוריה .  
לדברי נתניהו , " יש רצון של האמריקנים לתקן את ההסכם על הליקויים בו ,  ואני הצעתי דרך אפשרית לעשות זאת ,  תכנית איך לעשות זאת ,  כמובן שהסעיף המרכזי הוא בסעיף התפוגה של ההגבלות על הסכם הגרעין .  התיקון העיקרי שנדרש הוא בסעיף שקובע שההסכם יפוג תוך עשור  בתוך שמונה שנים תהיה להם אפשרות לגישה קצרת טווח לגרעין ". 
כמו כן ,  נתניהו ייפגש הלילה בשולי עצרת האו"ם בניו יורק עם נשיא מצרים עבד אל-פתאח א-סיסי ,  בפגישה פומבית ראשונה בין שני המנהיגים .
 בהודעת הבית הלבן נמסר כי  " בפגישת טראמפ ונתניהו השניים דנו בשיתוף הפעולה בין המדינות ובצורך להתנגד להתחזקות ההשפעה האיראנית במזרח התיכון ובפתרון המשבר בסוריה ,  באופן שישמור על האינטרסים הביטחוניים של ישראל ".  עוד נמסר כי , " שני המנהיגים דנו במאמצים להשגת הסכם שלום בין ישראל לפלסטינים .  הנשיא טראמפ הבטיח בפגישה כי תחת ממשלו ובעזרתה של שגרירת ארצות הברית באו"ם ניקי היילי ,  תתנגד ארצו ליחס הבלתי-הוגן שלו זוכה ישראל באו"ם ".  
נתניהו אמר כי  " השיחה הייתה טובה מאוד וממצה מאוד ,  אווירה חיובית ואוהדת .  יש פה שינוי גישה של המערכת האמריקנית כלפי איראן ,  היא גם גוררת שינוי במערכת הבינלאומית ".  לדבריו , " הבעיה שאני רואה היא לא אם איראן תפר את ההסכם אלא מה שקורה אם איראן תקיים אותו .  עניין האכיפה לא מטפל בבעיה הגדולה יותר ,  עצם קיומו של ההסכם .  אני הבעתי את עמדתי בצורה הכי ברורה :  או לבטל או לשנות את ההסכם ,  כי אם לא ישנו אותו הוא יוביל לאיראן גרעינית ". 
נתניהו הוסיף כי  " ממשל אובמה ראה באיראן פתרון לבעיות במזרח התיכון והממשל הזה רואה באיראן את שורש הבעיות במזרח התיכון ".  על יתר המעצמות שחתומות של הסכם הגרעין אמר : " מה שחשוב זה העמדה האמריקנית .  מאז שהנשיא טראמפ העלה את הכוונות שלו להתייחס להסכם  יש פעילות שלא הייתה קיימת מצד המעצמות וניסיונות להציע פתרונות שלא היו קודם .  לכן ,  מה שמכריע זה קודם כל העמדה של ארצות הברית ,  וזה יביא בהכרח לשינוי כזה או אחר .  הובלה אמריקנית היא מכרעת ".  
על הדרישה לפנות נוכחות איראנית מהאזור אמר ראש הממשלה כי  " היא נוגעת לכל סוריה ",  ולא רק לגבול . " ההתנגדות שלנו נרחבת יותר מקו מסוים .  זה נכון שיש מפקדים איראניים ולוחמים איראניים שלא פעלנו מולם אבל המצב הזה היה תקף עד לפני חודשיים שלושה .  יש התבססות איראנית שיטתית עכשיו שמטרתה להפוך את סוריה לקולוניה איראנית פעמיים  גם כלכלית וגם צבאית .
" יש כאן דבר קטן שצריך להתנגד לו באיבו .  הם מדברים ומתכוונים להביא כוחות וכלים ,  זה דבר שאני מתריע בפניו ,  לא נחשב בחיבוק ידיים .  עמדתי בפירוט על האינטרסים הביטחוניים גם מול איראן וגם מול איראן בסוריה וגם מול הפלסטינים ",  הוסיף .  
על הניסיונות לחדש את המשא ומתן עם הפלסטינים אמר נתניהו כי הוא  " שותף לרצון להגיע לשלום עם הפלסטינים אבל אני עומד על אותם אינטרסים חיוניים .  המטרה היא שלום וביטחון ,  ביטחון ושלום .  לא יהיה שום שלום אם לא נוכל לעגן את הביטחון של מדינת ישראל .  בביקור בארץ כבר פירטתי מה המשמעויות של התהליך .  ישראל תמיד תישאר עם שליטה ביטחונית ממערב לירדן ,  אני לא רוצה להיכנס לשאלה של הגדרות איך מכנים את זה ,  לא שיניתי את עמדתי מאז נאום בר אילן ".  נתניהו הוסיף כי יש לו רצון עז לקדם את המשא ומתן מול הפלסטינים , " וגם את הנושא של פיוס כללי עם העולם הערבי ". 
על המפגש שקיים עם נציגי יהדות ארצות הברית ,  אמר כי  " הסברתי להם את המאמצים שאנחנו עושים בעניין הרחבת הרחבה בכותל ואמרתי להם שמיניתי את משה נסים שייתן המלצות בנושא הגיור .  הסברתי להם שזו בעיה מבנית .  הרצון שלי הוא לראות את ישראל כבית לכל היהודים ,  זה תמיד מתנגש עם עמדת יסוד שגם ראש הממשלה בן גוריון התמודד אתה ". 
 ( עדכון ראשון :  23:30 )  

נתניהו אחרי הפגישה עם טראמפ :  דורשים לפנות את איראן מכל סוריה
ראש הממשלה תיאר את הפגישה עם נשיא ארה"ב כחיובית וטובה ,  ואמר כי הוא חולק עמו עמדה משותפת לגבי הסכם הגרעין עם איראן - בניגוד לממשל הקודם של אובמה . " יש רצון של האמריקנים לתקן אותו "
 
