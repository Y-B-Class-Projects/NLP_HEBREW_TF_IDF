הרצוג לנתניהו :  עשה את הדבר המכובד והתפטר מתפקידך
יו"ר האופוזיציה ,  יצחק הרצוג ,  קרא הבוקר  ( שבת )  באירוע  " שבתרבות "  ביהוד-מונוסון לראש הממשלה ,  בנימין נתניהו ,  להתפטר משיקול של טובת הציבור . " העובדות שנחשפות בחודשים האחרונים מובילות לסוף דרכך הפוליטית ",  אמר הרצוג שביקש לפנות מעל הבמה ישירות לנתניהו . " אתה יודע את זה כמו רבים מחבריך ואזרחי המדינה ואני מדבר רק על ההיבטים הציבוריים ולא הפליליים שיוכרעו על ידי גורמי החקירה ואכיפת החוק ".  הוא הוסיף כי על נתניהו לעשות כפי שעשה יצחק רבין שהתפטר בשל חשיפת חשבון הדולרים של אשתו לאה בשנת 1977 . " התפטרותך כעת תהיה מעשה ראוי ,  מכובד ופטריוטי שיעמוד לזכותך ",  אמר .  

הרצוג לנתניהו :  עשה את הדבר המכובד והתפטר מתפקידך
nan
