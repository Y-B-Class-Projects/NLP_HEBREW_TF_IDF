ארדואן : " ישראל נושאת באחריות להפרת הרגיעה "
 ראש ממשלת טורקיה ,  היוצא למצרים במטרה לסייע לסיום הלחימה ,  אמר כי  " ישראל התרגלה לתקוף לפני בחירות ".  עוד דווח כי אובמה לוחץ על ישראל להימנע מפעולה קרקעית בעזה
ראש ממשלת טורקיה ,  רג'פ טייפ ארדואן ,  כינס היום  ( שבת )  מסיבת עיתונאים לפני יציאתו למצרים ,  שבה אמר שישראל היא זו שנושאת באחריות להפרת הרגיעה . " ישראל התרגלה לבצע את המתקפות האלה לפני שיש בחירות אצלה .  ישראל היא זו שהפרה את הרגיעה ".  הוא הוסיף כי שוחח עם נשיא ארצות הברית ברק אובמה ,  נשיא רוסיה ולדימיר פוטין ,  נשיא מצרים מוחמד מורסי ,  וכן עם יו"ר הלשכה המדינית של חמאס חאלד משעל ואמר שיעשה כל מאמץ כדי להפסיק את הלחימה בהקדם האפשרי .  ערוץ הטלוויזיה אל-קודס ,  המזוהה עם חמאס ,  דיווח היום גם כי משעל נועד עם ראש המודיעין המצרי ,  מוחמד ראפת שחאתה ,  ודן עימו בהסלמה בעזה .
 במקביל ,  בעוד בישראל נערכים להרחבת מבצע עמוד ענן ,  גוברת ההתנגדות בקהילה הבינלאומית לפעולה קרקעית של צה"ל ברצועה .  הניו יורק טיימס דיווח הבוקר כי ממשל אובמה לוחץ על ישראל שלא לצאת למבצע קרקעי ,  ומזהיר כי כניסת צה"ל לרצועה עשויה להוביל את ירדן ומצרים לניתוק יחסיהן עם ישראל . " מבצע קרקעי יסיר את כל הקלפים מהשולחן ",  אמר גורם בממשל בדיווח .  איתות דומה מגיע מכיוון ירדן היום ,  כאשר בסיום שיחה בין שר החוץ הרוסי ,  סרגיי לברוב ,  למקבילו הירדני ,  נאסר ג'ודה ,  הביעו שתי המדינות דאגה מ ? התקיפות הלא פרופורציונליות ברצועת עזה ?  .
 הנשיא אובמה וראש הממשלה בנימין נתניהו שוחחו אמש בפעם השנייה מאז החל מבצע עמוד ענן .  בשיחה ,  אובמה שב והדגיש את הגיבוי והתמיכה האמריקאית לזכותה של ישראל להגן על עצמה והביע צער על אובדן החיים הישראלי והפלסטיני .  כמו כן ,  לפי הודעת דובר הבית הלבן , " שני המנהיגים שוחחו על האפשרויות להרגעת המצב ".  נתניהו שוחח בצהריים גם עם ראש ממשלת איטליה מריו מונטי והוא צפוי לקיים במהלך היום שיחות מדיניות נוספות עם מנהיגי העולם ,  במקביל להתייעצויות הביטחוניות ועדכונים על מצב העורף .  
גם שר הביטחון ,  אהוד ברק ,  שוחח הבוקר עם מקבילו האמריקאי שר ההגנה ליאון פנטה . " ישראל נחושה להשיג את מטרות המבצע ",  אמר ברק לפנטה ,  אחרי שאמש אישרה הממשלה את הרחבת גיוס המילואים לכ-75 אלף חיילים ופורום שרי התשיעייה דן בהרחבת המבצע .  שר החוץ אביגדור ליברמן אמר היום שישראל ערוכה לפעולה קרקעית רחבה , " במידת הצורך ",  והוסיף ש"הדרך היחידה לחיות כאן בשקט ובביטחון היא יצירת הרתעה אמיתית באמצעות תגובה מוחצת שתגרום לכך שלא ינסו אותנו שוב ".  באירוע שבתרבות בקרית מוצקין אמר ליברמן שמטרות המבצע הן  " השגת שקט לדרום ,  שיקום ההרתעה הישראלית וחיסול מלאי הטילים לטווח ארוך של גורמי הטרור בעזה ". 
מבצע  " עמוד ענן "  - דיווחים שוטפים:4 רקטות התפוצצו באשדוד ,  שניים נפגעו באורח קלדיווח :  חיזבאללה העביר לחמאס רקטות ארוכות טווחגנץ : " להמשיך ולתקוף בכל הכוח ,  להגביר את הקצב"סוללת  " כיפת ברזל "  חמישית נפרשה - בגוש דן 
לעת עתה ,  באופן פומבי והצהרתי ארצות הברית ומדינות נוספות בעולם מגבות את ישראל בצורה חסרת תקדים ,  ומפנות את האצבע המאשימה לחמאס ,  אך עם זאת ,  בקהילה הבינלאומית חוששים מהרחבת המבצע ,  ומאתמול מעבירים מסרים לישראל להימנע מפעולה קרקעית .  שר החוץ הבריטי וויליאם הייג הזהיר אתמול ש"ישראל צריכה לזכור שבמקרים קודמים שהיא יצאה לפעולות קרקעיות היא איבדה תמיכה בינלאומית וחלק גדול מהסימפטיה בעולם ". 
לפי הדיווח הבוקר בניו יורק טיימס ,  גם פקידים בבית הלבן ,  משרד החוץ והפנטגון מעבירים באופן שוטף מסרים למקביליהם בישראל להימנע מהסלמה נוספת ומפעולה קרקעית ,  ומזהירים כי  " הסלמה תשחק לידיהם של החמאס ".  
בפרט ,  חוששים בארצות הברית כי פעולה קרקעית תגרור לתוך העימות את ירדן ומצרים ,  שיהיו נתונות ללחץ ציבורי ברחוב לנתק את קשריהן עם ישראל .  עד כה ,  בוושינגטון מעריכים את השקט היחסי מכיוונו של נשיא מצרים מוחמד מורסי כאיתות חיובי לכך שהוא נשמע ללחץ הבינלאומי שמופעל עליו לשמור על הסכם השלום עם ישראל ולהוות גורם ממתן ומפשר בסכסוך ,  בדמות שיחות מאובמה ,  פוטין וקמרון בימים האחרונים . " מורסי אותת שינסה להרגיע את המצב בעזה לפני שיחמיר ",  אמר בכיר בממשל לניו יורק טיימס ,  אך הוסיף כי  " אפשר לסמוך על שיתוף הפעולה של מורסי רק אם ישראל לא תפלוש לעזה .  מבצע קרקעי יסיר את כל הקלפים מהשולחן ". 
במשרד החוץ מעריכים כי ההבנה הבינלאומית שמתקבלת לעת עתה למטרות הצבאיות של המבצע מוגבלת בזמן ,  ותלויה בהתפתחויות בשטח .  כל עוד ישראל תיתפס כמי שנוהגת באיפוק ונמנעת מהסלמה צפויות התגובות להיות דומות ,  אך עם התקדמות המבצע ובפרט אם הוא יורחב בצורה משמעותית ,  תלך ותגבר ההתנגדות בדעת הקהל העולמית לפעילותה של ישראל ,  שתשפיע גם על הדרג הפוליטי .  
לפניות לכתבים:טל שלו - tal_sh@walla.comניר יהב - nir_yah@walla.com 

ארדואן : " ישראל נושאת באחריות להפרת הרגיעה "
 ראש ממשלת טורקיה ,  היוצא למצרים במטרה לסייע לסיום הלחימה ,  אמר כי  " ישראל התרגלה לתקוף לפני בחירות ".  עוד דווח כי אובמה לוחץ על ישראל להימנע מפעולה קרקעית בעזה

