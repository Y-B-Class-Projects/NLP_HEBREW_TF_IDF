טוב בבית :  החרדים לא יבואו לגיבוש של נתניהו 
" בעיות משפחתיות "  ו"חשש מענייני צניעות "  הן חלק מהסיבות לסירוב הח"כים החרדים לצאת לגיבוש הקואליציוני .  גם השר שלום לא יגיע .  רעייתו ג'ודי : " לעזוב את הילדים ולשלם אלף שקל ?  "
 לא כל חברי הקואליציה מתכוונים להגיע לשבת גיבוש בצפת שעורכים ראש הממשלה בנימין נתניהו ורעייתו ,  שרה .  חברי הכנסת של יהדות התורה החליטו להדיר את רגליהם מהמקום .  עד יום שלישי ,  ערב חג השבועות ,  לשכת ראש הממשלה עוד ניסתה לשכנע את חמשת חברי הכנסת החרדים-אשכנזים להצטרף לגיבושון ,  אך ללא הועיל .  אלו נותרו איתנים בדעתם שאת השבת לא יעשו עם חבריהם לקואליציה .
 כל חבר כנסת נתן  " תירוץ "  אחר לאי הגעתו ,  כולל  " מחויבויות משפחתיות ",  אולם ,  גורמים ביהדות התורה אמרו לוואלה !  חדשות כי הסיבה האמיתית היא ש"הדבר לא מתאים ".  לדבריהם ,  לפחות בקרב חלק מחברי הכנסת ההחלטה הגיעה לאחר דיונים רבים . " ההיענות של לשכת ראש הממשלה לצורכי חברי הכנסת החרדים היתה בסדר ",  הודו , " אולם חלק מהח"כים חששו גם מעניין של צניעות ".  
לדברי אותם גורמים , " סירובם להגיע לשבת לא נובעת מהתרסה .  יש כאן שתי בעיות :  חלק מחברי יהדות התורה לא נוסעים עם נשותיהם לשום מקום .  בנוסף ,  זו פעם ראשונה שמתקיימת שבת כזאת ,  וקשה לדעת איך ייראו הדברים בשטח .  אם השבת תהיה בסדר ,  יתכן שחברי הכנסת של יהדות התורה ישקלו את העניין בפעם הבאה ". 
לח"כ ישראל אייכלר יש סיבה אחרת לאי הגעתו לשבת .  מלבד העובדה שהאווירה שתהיה שם לא תדמה לאווירת השבת שהוא רגיל אליה ,  לדבריו , " חשבתי שכשיש מאות אלפי זוגות צעירים שאין להם קורת גג ואין לממשלה פתרונות שיכולים לפתור לפחות תחלק מהבעיה והמחירים עולים לשמים בכל הארץ ,  לא בטוח שזה הזמן לחגוג את שמחת הקואליציה ". 
במקביל ,  גם יו"ר הכנסת ראובן ריבלין הודיע שלא יגיע לשבת .  בלשכתו שללו את האפשרות שהסיבה לכך היא המתיחות הקיימת בינו לבין ראש הממשלה בנימין נתניהו .  לדבריהם ,  הסיבה לכך היא שריבלין נמצא בתפקיד ממלכתי והוא נמנע מלהגיע לאירועים סיעתיים או קואליציוניים . " יו"ר הכנסת איננו משתתף בישיבות סיעה ובאירועים קואליציוניים מרגע היבחרו לתפקידו כנגזר מתפקידו הממלכתי ,  למעט בישיבות סיעה שיש להן השלכות לאומיות כמו בדיון על ההתנתקות בכנסת ה- 16 ",  אמרו בלשכתו . " כך היה בקדנציה הקודמת ,  וכך בנוכחית ". 
ואם לא די בכך ,  הבוקר  " צייצה "  בטוויטר ג'ודי שלום ניר מוזס ,  רעייתו של השר סילבן שלום ,  כי גם הם לא יגיעו לגיבושון : " מקוה שהזוג לא יכעס עלינו אבל לעזוב את הילדים שלי לסופ"ש ולשלם 1000 ש"ח מרצוני החפשי ? למה ?  ?  ?  ?  ? נשבעת לכם שהתנהגתי יפה ,  או לפחות ניסיתי .  את החופשה שלי בצפת אעשה עם כל הילדים ". 

טוב בבית :  החרדים לא יבואו לגיבוש של נתניהו 
" בעיות משפחתיות "  ו"חשש מענייני צניעות "  הן חלק מהסיבות לסירוב הח"כים החרדים לצאת לגיבוש הקואליציוני .  גם השר שלום לא יגיע .  רעייתו ג'ודי : " לעזוב את הילדים ולשלם אלף שקל ?  "
 
