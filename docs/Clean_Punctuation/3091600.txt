נתניהו תקף את התקשורת על התעלמות מנאום על אנטישמיות שלא היה
בריאיון לערוץ 20 טען ראש הממשלה כי התקשורת הישראלית לא נתנה במה לגינויו לאירוע הדריסה בשרלוטסוויל בסופ"ש שעבר .  יחד עם זאת ,  הדברים אליהם התייחס מעולם לא נאמרו מפיו ולא דובררו לתקשורת בישראל
ראש הממשלה בנימין נתניהו מתח ביקורת בריאיון לערוץ 20 נגד כלי התקשורת בישראל שלא העניקו במה לגינויו לאירוע הדריסה בעיירה שרלוטסוויל שבווירג'יניה בסוף השבוע שעבר ,  ואולם ההתבטאות אליה התייחס נתניהו מעולם לא נאמרה מפיו ולא דובררה לכלי התקשורת הישראלים . " אמרתי שהאנשים האלה  ( הימין הקיצוני בארצות הברית )  צריכים לזחול חזרה מתחת לאבן שהם יצאו ממנה .  אני בדרך כלל בורר את מילותיי בקפידה ,  אבל זו אמירה מאד חריפה .  זה כמובן לא כוסה ,  ונתנו לזה כל מיני פרשנויות לא רלוונטיות ",  אמר נתניהו בריאיון ,  אותו העניק לאיש הימין שמעון ריקלין במהלך ביקורו ברוסיה אתמול .  
למרות זאת ,  ההתייחסות הרשמית היחידה של לשכת ראש הממשלה לאירועים האנטישמים בווירג'יניה היתה ציוץ מחשבון בטוויטר של נתניהו בו גינה את האירועים ,  שלושה ימים אחרי התרחשותם .  לי ? די התקשורת הישראלית לא הועברה כל התייחסות בה נתניהו השתמש בביטוי  " שיזחלו מתחת לאבן ".  בתגובה לפניית לוואלה !  NEWS בנוגע לזמן ולמקום שבו נתניהו אמר את הדברים ,  הפנו בלשכת ראש הממשלה לנאום שנשא שגריר ישראל בארצות הברית רון דרמר ,  בו נכלל המסר המדובר מראש הממשלה .  גם נאום זה לא דוברר על ידי לשכת ראש הממשלה בזמן אמת .
 עוד בוואלה !  NEWS:המחבל שמע צחוק מהבית בחלמיש  והחליט לרצוח את משפחת סלומוןאימון בירי למחבלים בפיגוע בהר הבית :  תושב אום אל-פחם נאשם בסיוע לרצח"הכיכר בפתח תקווה הפכה לסמל המחאה ":  בג"ץ דן בעתיד ההפגנות בעיר 
נתניהו התייחס בריאיון לראשונה באריכות לאירועים בארצות הברית ונשאל אם הם מייצגים תופעה חמורה של השתוללות הימין הקיצוני ,  או שמדובר בניסיון לנגח את נשיא ארצות הברית דונלד טראמפ . " אני לא רוצה להיכנס לוויכוח הפנימי בארצות הברית ,  אבל אני יכול להגיד בצורה חד משמעית :  זה לא דבר של מה בכך ,  שאנשים הולכים עם סיסמאות נאציות ,  ניאו-נאציות ,  מדברים על כך שהם רוצים להחליף את היהודים או 'היהודים לא יחליפו אותנו' ,  כל מיני אמירות אנטישמיות וגם גזעניות ,  אני חושב שזה דבר חמור .  אני אמרתי  וכמובן שהתקשורת שלנו לא בדיוק כיסתה את זה ".  אחר כך חידד נתניהו : " אנטישמיות וניאו-נאציזם זה דבר חמור בכל מקום שהוא מופיע  באירופה או במזרח התיכון או בארצות הברית ,  וזו ההתייחסות שלנו ". 
זהו הריאיון השני שמעניק נתניהו לריקלין בחודש וחצי האחרונים בערוץ 20 ,  בעוד שהפעם האחרונה שנתניהו התראיין לכלי תקשורת מרכזיים כמו חדשות 2 ,  10 ו-וואלה !  NEWS הייתה בספטמבר 2016 .  ריקלין ריאיין בחודשים האחרונים גם את רעיית ראש הממשלה שרה נתניהו פעמיים .  נתניהו גם התראיינה בשבוע שעבר לחברת המשפחה ניקול ראידמן ברדיו 100FM .  
במהלך הריאיון בערוץ 20 התייחס נתניהו גם לחקירות המתנהלות נגדו ,  וטען כי הן לא פוגעות בתפקודו כראש ממשלה . " אני פועל היטב ",  טען . " אני לא אגיד לך שזה נעים אבל מסוגל מגיל צעיר מאד לנקוט בכמה פעולות במקביל ואני מסוגל לשמור על ההתמקדות .  הדבר העיקרי בעיני זה שמירה על מדינת ישראל .  אני עושה את זה ,  אני לא רוצה להגיד סביב השעון כי אני ישן כמה שעות בלילה ,  אבל פחות או יותר חוץ מזה אני עושה את זה כל הזמן ואמשיך לעשות את זה ,  להערכתי עוד שנים רבות ". 
נתניהו אף התייחס לדרישה לחשוף את שיחותיו עם מו"ל ישראל היום שלדון אדלסון ,  והסביר כי ביקש יהיה מוכן לעשות זאת ,  לצד קיום דיון עקרוני בעניין . " השאלה שנשאלת כאן היא איפה זה נעצר ",  טען . " מה השלב הבא ?  גם שופטים יחשפו את שיחותיהם עם עיתונאים ?  גם עיתונאים יחשפו את השיחות שלהם עם ח"כים ?  הרי יש רעיון של פרטיות מחד וחופש עיתונות מצד שני ,  וגם כשרוצים לפגוע בראש ממשלה מסוים ,  כדאי לחשוב על העקרונות ששומרים על הדמוקרטיה שלנו ".  

נתניהו תקף את התקשורת על התעלמות מנאום על אנטישמיות שלא היה
בריאיון לערוץ 20 טען ראש הממשלה כי התקשורת הישראלית לא נתנה במה לגינויו לאירוע הדריסה בשרלוטסוויל בסופ"ש שעבר .  יחד עם זאת ,  הדברים אליהם התייחס מעולם לא נאמרו מפיו ולא דובררו לתקשורת בישראל

