אבו מאזן : " כמדינה נוכל לפעול חוקית נגד ישראל "
 במאמר ב"ניו יורק טיימס "  פנה יו"ר הרשות אבו מאזן לקהילה הבינלאומית בבקשה לתמוך בהכרה בפלסטין .  לטענתו ,  המהלך איננו  " תעלול פוליטי "  והוא יאפשר לפלסטינים לנקוט צעדים נגד ישראל
לקראת ההצבעה באו"ם על ההכרה במדינה הפלסטינית ,  טוען יו"ר הרשות הפלסטינית אבו מאזן כי המהלך איננו  " תעלול פוליטי ",  וכי הוא יאפשר לעם הפלסטיני לנקוט בצעדים חוקיים נגד ישראל באו"ם .  במאמר שכתב לעיתון  " ניו יורק טיימס "  שמתפרסם היום  ( שלישי )  כתב אבו מאזן : " ההכרה בפלסטין על ידי האו"ם תסלול את הדרך לאינטרנציונליזציה של הסכסוך כעניין חוקי ,  ולא רק פוליטי .  זה גם יסלול לנו את הדרך לנקוט צעדים חוקיים נגד ישראל באו"ם ,  בארגוני זכויות אדם ובבית הדין הבינלאומי ". 
אבו מאזן פתח את מאמרו בסיפורו האישי : " לפני 63 ,  נאלץ ילד פלסטיני בן 13 לעזוב את ביתו בעיר הגלילית צפת ולברוח עם בני משפחתו לסוריה  (  ..  .)  למרות שהוא ובני משפחתו ייחלו במשך עשורים לחזור לביתם ולמולדתם ,  נמנעה מהם זכות האדם הבסיסית ביותר .  סיפורו של הילד הזה ,  הדומה לזה של פלסטינים רבים ,  הוא שלי ".  
הוא המשיך וכתב : " עם זאת ,  החודש הזה ,  בעוד שאנו מציינים שנה נוספת לגירוש אותו אנו מכנים 'הנכבה' ,  לעם הפלסטיני יש סיבה לתקווה :  בספטמבר הקרוב ,  באסיפה הכללית של האו"ם ,  נבקש הכרה בינלאומית למדינת פלסטין בגבולות 67' ושמדינה זו תהיה חברה מלאה באו"ם ". 
אבו מאזן הדגיש כי הפלסטינים אינם מנסים לחבל בתהליך השלום באמצעות המהלך : " רבים פקפקו בערך שיש להכרה שכזו כאשר הכיבוש הישראלי נמשך .  אחרים האשימו אותנו בפגיעה בתהליך השלום .  עם זאת ,  אנו מאמינים שיש לכך ערך לכל הפלסטינים  אלו החיים במולדת ,  בגלות או תחת הכיבוש .  אין לראות בבקשתנו להכרה כתעלול .  יותר מידי מאנשינו נהרגו בכדי שנעסוק בתיאטרון פוליטי שכזה .  אנו פונים כעת לאו"ם במטרה להבטיח את זכותנו לחיות ב-22% משטחי מולדתנו ההיסטורית ,  זאת מכיוון שקיימנו משא ומתן עם ישראל במשך 20 שנה מבלי להתקרב לכינון מדינה משלנו ". 
אבו מאזן המשיך וכתב כי  " המשא ומתן נשאר האפשרות הראשונה שלנו ,  אך בשל כישלונו אנו נאלצים לפנות לקהילה הבינלאומית בבקשה לסייע לנו לשמר את ההזדמנות להגיע לשלום צודק ולסוף הסכסוך .  אחדות פלסטינית הינה צעד חשוב בהקשר זה .  בניגוד לדבריו של ראש ממשלת ישראל בנימין נתניהו ,  הבחירה איננה בין אחדות פלסטינית או שלום עם ישראל .  היא בין פתרון שתי המדינות לבין ההתנחלויות ".  
אבו מאזן סיים את מאמרו בקריאה למדינות העולם לתמוך בהכרזה : " פלסטין תישא ותיתן מעמדה של חברה באו"ם שצבא של עם אחר כבש את שטחה ,  ולא כעם מובס שמוכן לקבל כל תנאים שמונחים לפניו .  אנו קוראים למדינות שוחרות השלום להצטרף אלינו בשאיפותינו המדיניות על ידי הכרה במדינת פלסטין בגבולות 67' ועל ידי תמיכה בקבלתה לאו"ם .  רק אם הקהילה הבינלאומית תקיים את הבטחתה מלפני שישה עשורים ותבטיח פתרון צודק לפליטים הפלסטינים ,  יוכל להיות לעמנו עתיד מלא תקווה וכבוד ". 

אבו מאזן : " כמדינה נוכל לפעול חוקית נגד ישראל "
 במאמר ב"ניו יורק טיימס "  פנה יו"ר הרשות אבו מאזן לקהילה הבינלאומית בבקשה לתמוך בהכרה בפלסטין .  לטענתו ,  המהלך איננו  " תעלול פוליטי "  והוא יאפשר לפלסטינים לנקוט צעדים נגד ישראל

