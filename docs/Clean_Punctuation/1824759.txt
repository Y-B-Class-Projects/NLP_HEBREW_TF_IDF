ברק :  על נתניהו לנקוט ביוזמה נועזת למען השלום
שר הביטחון סבור שעל רה"מ לנקוט ביוזמה  " נועזת "  כדי למנוע בידוד עולמי .  בראיון ל"לוס אנג'לס טיימס "  טען כי השלום  " קרוב מתמיד ".  שגריר ארה"ב :  מאמין שלא נכיר במדינה פלסטינית באו"ם
שר הביטחון אהוד ברק אומר כי יוזמה  " נועזת "  לשלום מצדו של ראש המשלה בנימין נתניהו ,  הינה חיונית לביטחון ישראל ולמעמדה הבינלאומי .  בראיון ל"לוס אנג'לס טיימס "  שמתפרסם היום  ( חמישי )  ציין השר ברק כי ללא יוזמה כזאת ,  ישראל עלולה להיגרר לבידוד והמחאות נגדה בעולם עלולות לגבור .  הדברים של ברק נאמרו לקראת הנאום שיישא הערב נשיא ארצות הברית ברק אובמה ולקראת הנאום שיישא נתניהו בקונגרס בתחילת השבוע הבא .  
בראיון לעיתון האמריקאי ,  הדגיש השר ברק כי נתניהו  " הציג בבירור "  את חזון השלום שלו וזאת תוך כדי הדגשת כוונת ישראל לשמור על גושי ההתנחלויות וכן על נוכחות צבאית לאורך בקעת הירדן .  יחד עם זאת ,  ברק סבור כי ישראל עדיין  " חסרת כיוון ".  
ברק הוסיף כי הוא מקווה שקבלת הפנים החמה שלה יזכה נתניהו בוושינגטון ,  לא תסיח את הדעת מהעבודה הקשה שיש לעשות על מנת לחסום את היוזמה של הרשות הפלסטינית לבקש מהאו"ם הכרה למדינה עצמאית בחודש ספטמבר .  למרות הקיפאון הנוכחי ,  ברק מאמין שהסכם שלום קרוב הרבה יותר מאשר בתקופת שיחות קמפ דיוויד בשנת 2000 ,  שבה כיהן כראש ממשלה .  עוד אמר ברק כי  " אם לא נתקדם במשא ומתן ,  הבקשה להגדלת הסיוע הצבאי מהאמריקאים תהיה פחות מקובלת ". 
בתוך כך ,  שגריר ארה"ב בישראל ,  דן קרצר ,  אמר הבוקר כי הוא אינו סבור שמדינתו תכיר במדינה פלסטינית ,  לכשהעניין יובא להצבעה באו"ם בספטמבר הקרוב . " אנחנו תומכים במדינה פלסטינית ,  אך לא כחלק ממהלך חד-צדדי ",  אמר קרצר בראיון לגלי צה"ל . " זה עלול להסיט את תהליך השלום לכיוון לא נכון ".  
עוד הוסיף קרצר כי הוא מעריך שהשליח המיוחד למזרח התיכון ,  ג'ורג' מיטשל ,  התפטר מתפקידו משום שחש  " דיכאון "  בגלל חוסר ההתקדמות לפתרון מדיני ,  וכי הדבר מהווה  " מכה קשה לממשל ".  כן התייחס לנסיונות האחרונים של פלסטינים לחדור לישראל מסוריה ומלבנון ,  ואמר כי הדבר מזכיר מאוד את ההתקוממויות העממיות האחרונות במדינות ערב ,  וכי ישראל  " צריכה להיות מאוד מודאגת "  מההתפתחות הזו .
 
ברק :  על נתניהו לנקוט ביוזמה נועזת למען השלום
שר הביטחון סבור שעל רה"מ לנקוט ביוזמה  " נועזת "  כדי למנוע בידוד עולמי .  בראיון ל"לוס אנג'לס טיימס "  טען כי השלום  " קרוב מתמיד ".  שגריר ארה"ב :  מאמין שלא נכיר במדינה פלסטינית באו"ם

