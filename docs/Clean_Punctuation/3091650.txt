בלשכת רה"מ אמרו כי לא תתלווה לביקור תקשורת - ערוץ 20 דווקא היה
בקרב הכתבים המדיניים והפוליטיים נדמה שיש מעין השלמה עם המצב החדש שנוצר ,  לפיו ערוץ 20 הפך להיות ערוץ הבית של נתניהו ואף מחליף בתפקיד את  " ישראל היום ".  כתב מדיני : " אם אני הייתי טס עצמאית לא הייתי מקבל ראיון ,  וגם לא כתבים אחרים "
 האם הראיון של רה"מ נתניהו לשמעון ריקלין נסגר טרם הנסיעה של כתב ערוץ 20 לסוצ'י ?  בקרב הכתבים המדיניים והפוליטיים נדמה שיש מעין השלמה עם המצב החדש שנוצר ,  לפיו ערוץ 20 הפך להיות ערוץ הבית של נתניהו ואף מחליף בתפקיד את  " ישראל היום ".  
הראיון שהעניק אתמול  ( רביעי )  נתניהו לריקלין הוא השני בתוך כחודש וחצי ,  כשהפעם הוא עסק בפגישתו עם נשיא רוסיה ולדימיר פוטין .  כך ייצא שבעוד רה"מ לא התראיין כשנה לרוב כלי התקשורת ,  ריקלין והצלם שליווה אותו היו היחידים שהצטרפו לביקור נתניהו בסוצ'י .
 על פי כתב פוליטי בכיר מאחד העיתונים ,  באופן מסורתי כתבים לא נוסעים לנסיעות חד-יומיות לרוסיה ,  ואולם במקרה זה מספר כלי תקשורת דווקא פנו ללשכת רה"מ וביקשו לפני הנסיעה לוודא שאכן גם הפעם הוועידה לא תתוקשר ,  ואכן נענו בשלילה .  יש לציין שבנסיעות מהסוג הזה נתניהו טס במטוס קטן שבו אין מקום לעיתונאים .  לדברי הכתב ,  בלשכת רה"מ הודיעו כי מי שרוצה לנסוע עצמאית מוזמן .  כך אכן עשה ריקלין .  
קיבלתי הוכחה שהמוסד אכן מגיע לכל מקום ופותר כל בעיה.נתקעתי בלי חליפה לקראת הראיון .  יוסי כהן נידב את שלו pic.twitter.com/g1lqRGUhLx
כתב מדיני טוען כי הצטרפותו של ריקלין - שאף הוא לא הוזמן לפוטו אופ בין המנהיגים ,  לא נבעה רק משיקולים מידיים שכן הוא  " עושה סרט על ביבי ופעילותו הבינלאומית והוא מקורב לנתניהו ".  עם זאת ,  לדבריו , " אם אני הייתי טס עצמאית לא הייתי מקבל שום ראיון ,  וגם לא כתבים אחרים ". 
בחודש שעבר ,  כאשר פורסם על ההתקדמות המשמעותית בחקירות פרשות השחיתות בהם נתניהו מעורב ,  זימן אליו נתניהו באופן בהול בשעת לילה מאוחרת את ריקלין ואלירן טל מערוץ 20 .  מלבד הסאונד הגרוע שליווה את הראיון ,  הביקורת סביבו הייתה גדולה ואנשי תקשורת רבים טענו כי הראיון היה  " מלטף "  וחסר את השאלות הנוקבות שרה"מ היה צריך להישאל על תיק 1,000 ו-2,000 .
 לא התקבלה תגובה מריקלין וערוץ 20 .  

בלשכת רה"מ אמרו כי לא תתלווה לביקור תקשורת - ערוץ 20 דווקא היה
בקרב הכתבים המדיניים והפוליטיים נדמה שיש מעין השלמה עם המצב החדש שנוצר ,  לפיו ערוץ 20 הפך להיות ערוץ הבית של נתניהו ואף מחליף בתפקיד את  " ישראל היום ".  כתב מדיני : " אם אני הייתי טס עצמאית לא הייתי מקבל ראיון ,  וגם לא כתבים אחרים "
 
