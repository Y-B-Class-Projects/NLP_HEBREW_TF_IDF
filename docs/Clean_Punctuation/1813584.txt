היועמ"ש יחליט האם לבחון מימון נסיעות רה"מ
בעקבות התחקיר בערוץ 10 ,  יבדוק היועמ"ש יהודה וינשטיין האם יש מקום לבחון את המימון הכפול לכאורה של נסיעות נתניהו .  עורך דינו של נתניהו : " שני הגופים המממנים הם בעצם בגוף אחד "
 משרד המשפטים הודיע הערב  ( חמישי )  כי היועץ המשפטי לממשלה יהודה וינשטיין יחליט בקרוב אם לבחון את הטענות בדבר מימון כפול לכאורה של נסיעות ראש הממשלה בנימין נתניהו .  במשרד המשפטים ובפרקליטות יוחלט אם יש מקום להמשיך בבדיקה או שמא יש לחכות לסיום בדיקת מבקר המדינה בנושא .
 עו"ד דוד שמרון ,  פרקליטו של נתניהו סיפק הערב  " הוכחה ניצחת ",  כהגדרתו ,  לכך שלא היו חשבוניות כפולות בנסיעותיו של ראש הממשלה .  לדבריו , " מסתבר ששני הגופים שהוזכרו בערוץ 10 כמי שמימנו את נסיעת נתניהו לניו יורק בשנת 2006 הם בעצם אותו ארגון ",  זאת משום שלדבריהם  " Jewish Heritage Foundation International "   ( הקרן הבינלאומית למורשת יהודית )  ,  הוא הגוף המגייס תרומות בארה"ב עבור  " המרכז הרפואי אשדוד ",  כך שמדובר בגוף אחד .
 לטענתו ,  זאת הסיבה שמשרד הנסיעות ביטל חשבונית שיצאה עבור  " המרכז הרפואי אשדוד ",  משום שנאמר לו ש"Jewish Heritage Foundation International "  הוא הגוף המגייס את התרומות ולכן גם זה שמממן את הנסיעה . " זו גם הסיבה שאנשי 'המרכז הרפואי אשדוד' השיבו בחיוב לשאלה האם שילמו עבור נסיעת ראש-הממשלה ,  שכן הם התכוונו לכך שארגון המגייס עבורם תרומות שילם ".  שמרון חזר והדגיש כי , " בנסיעותיו של ראש הממשלה ,  נתניהו ,  לא היתה אף לא אגורה אחת של תשלומים כפולים .  אנו מקבלים שתפקידו של עיתונאי לבקר את ראשי המדינה ,  אבל אנו מצפים שיפורסמו דברי אמת .  אמש לא שודרה האמת ,  לפיה אין שום כפל תשלומים .  לאור זאת משפחת נתניהו תגיש בשבוע הבא תביעת דיבה הן על דברי אי האמת ששודרו אמש והן על דברי אי האמת והדיבה ששודרו בכתבה הראשונה ". 
משרד הנסיעות  " איילה ",  ארגון Jewish Heritage Foundation International וארגון הבונדס שלחו מכתבים בנושא לעו"ד שומרון .  הקרן אישרה במכתבה כי היא ארגון אמריקאי המגייס תרומות עבור הקמת בית חולים באשדוד ,  וכי נתניהו נסע לניו יורק ב- 2006 עבור הארגון  " לשם הגברת המודעות לצורך הקמת בית חולים באשדוד ".  לדברי הקרן , " אנו היחידים ששילמנו עבור נסיעה זו ושום ארגון אחר לא שילם עבורה .  החשבונית הראשונה הוצאה על שם לא נכון ולכן ביקשנו הוצאת חשבונית על השם הנכון ".  ואילו מסוכנות הנסיעות נכתב , " הרינו לאשר כי חשבונית מס' 39299 בוטלה על ידי במערכת הממוחשבת של 'איילה נסיעות ותיירות' במועד הרלוונטי ,  ובמקומה הוצאה חשבונית מס' 39447 ביום 7/12/06 על אותו סכום .  חשבונית זו אכן שולמה בהמחאה בנקאית דולרית לפקודתינו שהגיעה ביום 28/12/06 .  מעולם לא התקבל כל תשלום בגין החשבונית המבוטלת ". 
מחדשות 10 נמסר כי הפרטים שנחשפו בתוכנית  " המקור "  לגבי שתי הנסיעות של ראש הממשלה ורעייתו לניו יורק וללונדון ראויים לבדיקה על ידי הרשויות המוסמכות .
 
היועמ"ש יחליט האם לבחון מימון נסיעות רה"מ
בעקבות התחקיר בערוץ 10 ,  יבדוק היועמ"ש יהודה וינשטיין האם יש מקום לבחון את המימון הכפול לכאורה של נסיעות נתניהו .  עורך דינו של נתניהו : " שני הגופים המממנים הם בעצם בגוף אחד "
 
