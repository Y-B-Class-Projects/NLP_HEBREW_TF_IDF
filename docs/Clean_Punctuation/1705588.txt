נעם שליט : " מאהל המחאה הפך לביתנו החדש "
 לאחר מסע שארך 12 יום ,  התמקמו בני משפחתו של החייל החטוף ותומכיהם במאהל מחאה סמוך למעון רה"מ בירושלים ,  שם הם מתכוונים לשהות לפחות עד חידוש המו"מ לשחרורו של גלעד
 ( צילום :  גדעון צנטנר ,  עריכת וידאו :  לירז ליבנה ) 
נעם שליט ,  אביו של החייל החטוף גלעד שליט ,  אמר הבוקר  ( שישי )  במאהל המחאה שהוקם מול מעון ראש הממשלה בירושלים כי הוא מקווה שאזרחי ישראל ימשיכו לבוא ולתמוך במשפחה במקום מושבה החדש במאבק לשחרור גלעד . " אנחנו גרים פה ",  קבע שליט האב , " שבת ,  חג ,  כל דבר ".  לגבי המחלוקת באשר לשחרור מחבלים תמורת בנו ,  הבהיר שליט כי המשפחה מודעת לדילמה , " אנחנו לא מתכחשים לה ,  אנחנו מכירים אותה והיא לא חדשה .  היא לא תסתיים עד שגלעד יחזור וגם אחרי שהוא יחזור ,  בתקווה שבמהרה ".  
בתוך כך ,  הבוקר נודע כי ראש הממשלה ,  בנימין נתניהו ,  צפוי להיפגש עם בני המשפחה באוהל המחאה לאחר שובו מהביקור שערך בארה"ב .  כך דווח בערוץ 2 .  עם זאת ,  יואל מרשק ,  אחד מראשי מטה המאבק לשחרור שליט וממארגני צעדת משפחת שליט ,  אמר בראיון לגלי צה"ל כי משפחת שליט תסכים להיפגש עם ראש הממשלה בנימין נתניהו רק אם לנתניהו יהיו דברים חדשים לבשר להם .  
בני משפחתו של גלעד שליט ,  בליווי 15,000 תומכים ,  הגיעו אתמול לירושלים ובתום עצרת המונים הם התמקמו מול מעון ראש הממשלה .  בכך הגיעה הצעדה למען שליט לסיומה ,  12 יום אחרי שהחלה .  אלפים לקחו חלק בעצרת שנערכה בגן העצמאות בירושלים .  עם סיום העצרת התמקמו בני משפחת שליט באוהל מחאה מול מעון ראש הממשלה בירושלים ,  שם הם מתכוונים להישאר ,  לדבריהם ,  עד שישוחרר בנם .
 במהלך העצרת נאמה אביבה שליט ,  אמו של גלעד ,  וקראה לראש הממשלה לשחרר אסירים כדי להביא לשחרורו . " גלעד בני ,  נמצא כבר במרתפי החמאס 1,474 ימים ולילות ארוכים ,  קשים ,  חשוכים ומכאיבים והגיעה העת להגיד :  די ,  מספיק .  ארבע שנים של גיהנום הן יותר מדי ". 
בני משפחתו של החייל החטוף ותומכיהם מתכננים לשהות סמוך למעון ראש הממשלה בירושלים לפחות עד חידוש המו"מ לשחרורו של גלעד ,  ואף לפתוח בשביתת רעב במקרה הצורך .  כך הצהירו שמשון ליבמן ,  יו"ר מטה המאבק למען גלעד שליט ,  ויואל מרשק ,  ממארגני המצעד לשחרורו .  
ליבמן מסר לוואלה !  חדשות כי בני המשפחה ותומכיה מקווים שלא ייאלצו להיגרר לשביתת רעב וכי ראש הממשלה בנימין נתניהו יזמין אותם לפגישה בהקדם .  לדבריו , " בתכניות שלנו להקים מחוץ למעון רה"מ אוהל ענק ,  שצעירים ומתנדבים ילונו בו ויתחזקו אותו מדי יום .  נשקלת האפשרות של שביתת רעב ,  אך אנו מקווים שזהו הצעד האחרון שנעשה .  אנו לא רוצים לתת לרה"מ את העונג ,  שנגיע למצב הזה .  אנו עוד מקווים שנתניהו יזמין אותנו לשיחות בהקדם ,  ושלא נצטרך לעשות את כל הפעולות והתכניות העתידיות ".  
עדכון ראשון - 9:08

נעם שליט : " מאהל המחאה הפך לביתנו החדש "
 לאחר מסע שארך 12 יום ,  התמקמו בני משפחתו של החייל החטוף ותומכיהם במאהל מחאה סמוך למעון רה"מ בירושלים ,  שם הם מתכוונים לשהות לפחות עד חידוש המו"מ לשחרורו של גלעד

