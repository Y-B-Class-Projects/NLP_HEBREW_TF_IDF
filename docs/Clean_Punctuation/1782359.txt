ברק : " יש לי אמון מלא בגלנט ,  הוא יהיה הרמטכ"ל "
 וינשטיין ונתניהו נפגשו בלשכת רה"מ בכנסת .  לוואלה !  חדשות נודע ,  כי הפגישה נסובה בין היתר על פרשת המועמד לרמטכ"ל יואב גלנט .  בלשכת רה"מ הכחישו את הפרסום
שר הביטחון ,  אהוד ברק ,  התייחס הערב  ( רביעי )  לבדיקת המבקר לגבי מינוי יואב גלנט לתפקיד הרמטכ"ל .  לדבריו , " יש לי אמון מלא בגלנט .  אני לא מקיים בדיקה מכל סוג בנושא והאלוף גלנט אמור להיכנס לתפקיד הרמטכ"ל העשרים של צה"ל ב14 בפברואר כמתוכנן ".  ברק הביע את אמונו במערכת המשפטית ואמר כי הוא מאמין שתגיע למיצוי הבדיקה בהקדם האפשרי .
 מוקדם יותר היום נפגש היועץ המשפטי לממשלה ,  יהודה וינשטיין ,  עם ראש הממשלה ,  בנימין נתניהו ,  בלשכת נתניהו בכנסת .  לוואלה !  חדשות נודע ,  כי הפגישה נסובה בין היתר על פרשת המועמד לרמטכ"לות יואב גלנט .  בלשכת ראש הממשלה הכחישו כי נתניהו והיועמ"ש דנו במינוי גלנט ומסרו כי  " הפרסומים אינם נכונים ". 
מבקר המדינה ,  מיכה לינדנשטראוס ,  יקיים בשבוע הבא שימוע לרמטכ"ל המיועד בפרשת הקרקעות במושב עמיקם .  גלנט צפוי להעביר מחר למבקר גרסה בכתב על הפרשה .  שלשום הודיע היועץ המשפטי לממשלה לבג"ץ ,  כי הוא מבקש לדחות בעשרה ימים את הדיון בעתירת התנועה הירוקה נגד מינוי גלנט .  היועמ"ש נימק זאת במידע חדש שהעביר אליו המבקר בפרשת הקרקעות .  
בג"ץ דרש בשבוע שעבר מהמדינה לספק הבהרות בתוך עשרה ימים בנוגע לשאלה כיצד נוספו  " בטעות "  350 מ"ר לשטח הנחלה של גלנט במושב .  בעקבות העתירה שהגישה התנועה הירוקה לבג"ץ ,  ביקשו השופטים מהמדינה לפרט אילו צעדים ננקטו כבר לתיקון הטעות ,  שנתגלתה בפברואר 2008 ,  לרבות הרמה המעשית ,  ומהו לוח הזמנים המשוער לתיקון .
 בתוך כך ,  ועדת טירקל למינויים בכירים התייחסה היום בצהריים לביקורת שהוטחה בה לגבי איכות הליך הבדיקה של אישור מינוי האלוף ,  יואב גלנט ,  לתפקיד הרמטכ"ל .  מהוועדה נמסר כי , " אנו מבקשים להבהיר כי מטרתה של הוועדה ,  כפי שנקבע בהחלטת הממשלה ,  הוא להבטיח את טוהר המידות של מועמדים ,  וכמו כן להבטיח שהמינויים לא ייעשו מסיבות של זיקה אישית ,  עסקית או פוליטית לגורמים בממשלה ".  
עוד נמסר כי  " הוועדה היא איננה ועדת חקירה ,  אין לה את הכלים הדרושים לעריכת חקירה ,  ואין היא מוסמכת לערוך חקירה - אלא רק לחוות את דעתה על פי החומר המוגש לה ". 

ברק : " יש לי אמון מלא בגלנט ,  הוא יהיה הרמטכ"ל "
 וינשטיין ונתניהו נפגשו בלשכת רה"מ בכנסת .  לוואלה !  חדשות נודע ,  כי הפגישה נסובה בין היתר על פרשת המועמד לרמטכ"ל יואב גלנט .  בלשכת רה"מ הכחישו את הפרסום

