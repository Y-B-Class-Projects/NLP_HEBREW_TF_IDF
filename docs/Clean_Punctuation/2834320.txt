איראן :  בהינתן אומץ פוליטי  ייתכן הסכם גרעין כבר השבוע
שר החוץ האיראני אמר כי אם  " ארה"ב ושותפותיה יבינו שסנקציות והסכמים אינם הולכים יד ביד ",  תיתכן פריצת דרך במגעים .  קרי וזריף ייפגשו היום שוב ,  שעות ספורות לפני נאום נתניהו באייפא"ק
שר החוץ של איראן ,  מוחמד ג'וואד זריף ,  אומר כי טהראן תנסה  " ללכת הכי רחוק שאפשר "  במשא-ומתן הישיר שהיא מנהלת עם ארצות הברית בשיחות הגרעין .  לדבריו ,  ניתן לגבש הסכם  " כבר השבוע ",  אך רק בתנאי ש"ארה"ב ושאר מדינות המערב יאזרו רצון פוליטי ויסכימו להסיר את הסנקציות מעל איראן ".  
זריף דיבר בצהריים  ( שני )  עם כתבים בפתיחת המושב ה-28 של מועצת האו"ם לזכויות האדם בז'נווה .  לדבריו , " אנחנו מנסים להגיע הכי רחוק ,  ואנחנו נעים קדימה .  הצלחנו להשיג התקדמות מאז הפעם שעברה ".  
זריף התייחס למפגש שהתקיים בין נציגים בכירים מאיראן וארה"ב בשבוע שעבר בז'נבה ,  שבסיומו דווח על התקדמות רבה בגיבוש הפרטים הטכניים של ההסכם .  איראן ושש המעצמות שואפות לגבש הסכם פוליטי עד סוף חודש מרץ ,  כדי לניח את היסודות לגיבוש הסכם קבע עד 1 ביולי .
 זריף יצא בהמשך למפגש בעיר מונטרה עם שר החוץ האמריקני ,  ג'ון קרי .  בערב ינאם ראש הממשלה ,  בנימין נתניהו ,  בפני ועידת אייפא"ק בוושינגטון .  בנאומו בז'נווה ,  תקף בצהריים קרי את מועצת האו"ם לזכויות האדם ,  ואמר כי עודף תשומת הלב שחבריה מעניקים לישראל פוגע במעמדה .  דבריו של קרי מגיעים בשעה שממשל אובמה הודף ביקורת ולפיה הוא אינו עושה די כדי להגן על ישראל ,  ומעדיף לנהל מו"מ עם איראן .
 קרי הוסיף כי אכן  " נעשתה התקדמות בשיחות הגרעין ",  אך הדגיש כי  " יש עוד דרך ארוכה והשעון מתקתק ",  והביע דאגה מהאפשרות שתוכן השיחות יודלף לתקשורת .  בשבוע שעבר תקף קרי במרומז את ישראל ,  ואמר כי  " מי שמתרוצץ ואומר שהעסקה אינה טובה ,  בכלל לא יודע מה כוללת העסקה ".  
לקריאה נוספתאובמה הפיל חוק המערב את הקונגרס במו"מ עם איראןאיראן :  ההפחדות של נתניהו לא ימנעו את הסכם הגרעיןאובמה בראיון נדיר - בזמן נאום נתניהו בוועידת איפא"ק 
בכתבה נרחבת שפורסמה היום ב"ניו יורק טיימס ",  תוארו מאמציו העיקשים של קרי לגבש הסכם עם איראן ,  וכמי שנחישותו האישית סייעה להזנקת השיחות .  מנגד ,  מציינים מבקריו של קרי כי דווקא נחישותו לחתום על הסכם משחקת לידי האיראנים ,  העשויים לנצל אותה כ"הזמנה פתוחה "  ללחוץ על ארה"ב לוויתורים נוספים .  
הכתבה מציינת כי קרי ,  בן 71 ,  נכשל במאמציו לגבש הסדר שלום בין ישראל לפלסטינים ,  וכי שר החוץ האמריקני נעדר כלים שיסייעו לו להביא קץ למלחמת האזרחים בסוריה .  לפיכך ,  הסכם עם איראן עשוי להיות גולת הכותרת של כהונתו כשר החוץ .  
ב"ניו יורק טיימס "  מציינים כי פגישתו של קרי היום עם הנציגים האיראנים תהיה השמינית בשנה הנוכחית ,  אחרי שכבר נפגש עם משלחות איראניות בז'נווה ,  במינכן ,  בפריס ובדאבוס .  על פי הכתבה ,  במפגשים ,  הכוללים גם פגישות בסגנון אחד-על-אחד ,  קרי וזריף מכנים זה את זה בחיבה ג'וואד וג'ון .
 בהמשך השבוע יבוא קרי לריאד ,  וייפגש עם מלך סעודיה סלמאן .  בפגישתו עם המלך החדש ,  ינסה קרי להרגיע את החששות בממלכה הסונית מפני הסכם הגרעין המתגבש עם איראן .  לאחר מכן ייצא קרי ללונדון לפגישה עם שרי חוץ ממדינות אחרות במפרץ הפרסי .
 לקריאה נוספתהסכם הגרעין המתגבש :  מה דורשת ישראל ומה תקבל איראן ?  

איראן :  בהינתן אומץ פוליטי  ייתכן הסכם גרעין כבר השבוע
שר החוץ האיראני אמר כי אם  " ארה"ב ושותפותיה יבינו שסנקציות והסכמים אינם הולכים יד ביד ",  תיתכן פריצת דרך במגעים .  קרי וזריף ייפגשו היום שוב ,  שעות ספורות לפני נאום נתניהו באייפא"ק

