הליכוד על דוח המבקר : " ניישם המסקנות בקדנציה הבאה "
 תגובות קשות במערכת הפוליטית לאחר פרסום דוח מבקר המדינה על משבר הדיור .  כחלון : " המחדל הגדול ביותר - תכנית מע"מ אפס ".  הרצוג : " דוח אמיץ ".  אולמרט : " העלייה הדרמטית היתה בתקופת נתניהו ".  לפיד : " איום אסטרטגי על דור שלם "
 במערכת הפוליטית מיהרו להגיב הערב  ( רביעי )  לדוח מבקר המדינה על אודות משבר הדיור ,  ממנו עולה כי מחירי הדירות זינקו ב-55% בתוך שש שנים .  עיקר הביקורת הופנתה לראש הממשלה בנימין נתניהו ,  אולם גם שותפיו לקואליציה ספגו אש .
 מהליכוד נמסר בתגובה כי  " מדובר דוח חשוב מאוד ,  אנו נלמד אותו וניישם את מסקנותיו המתבקשות .  ממשלות הליכוד בראשות נתניהו עשו הרבה בתחום הדיור ,  זה מופיע בדוח ,  אבל יש עוד הרבה מאוד מה לעשות ".  עוד פירטו במפלגת את רשימת ההישגים ,  לטענתם ,  שהשיגו חבריה בתקופה שנבדקה . " הגדלנו את כמות התחלות הבנייה מ-32 אלף ל-47 אלף בשנה ;  אנו מפנים את מחנות צה"ל ממרכז הארץ לנגב ,  ובמחנות צה"ל שיתפנו נבנה 100 אלף דירות חדשות ;  הגדלנו דרמטית את שיווק הקרקעות לדיור והשנה נגיע ל-60 אלף יחידות דיור ;  ביטלנו את ההחלטה המונעת בנייה חדשה במרכז הארץ ,  וכבר השנה נגיע לתכנון של 80 אלף יחידות דיור ;  וכמובן הובלנו את מהפכת הכבישים והרכבות ,  שמחברת את הנגב והגליל למרכז הארץ ,  ומאפשרת לגור בקריית גת ולעבוד בתל אביב ",  נמסר .
 עוד נמסר : " בקדנציה הבאה נפעל יחד עם שותפינו הטבעיים ,  שמחויבים כמונו לפתור את משבר הדיור ,  וניישם את מסקנות הדוח .  רק ממשלת ליכוד חזקה בראשות נתניהו תפתור את משבר הדיור ,  בדיוק כפי שעשינו בשורה ארוכה של רפורמות ושינויים מבניים עמוקים ,  שהפכו את המשק הישראלי לחזק ותחרותי ". 
דוח המבקר על משבר הדיור | כותרות נוספות:מצוקת הדיור :  כשל כלל-מערכתי מתמשךכאוס תכנוני ,  אדישות ואילתורים :  כך יצרו שלוש ממשלות משבר דיור"פגיעה מתמשכת בסיכויים לדיור ":  10 ציטוטי מפתח מדוח המבקר 
פרופ' אבי שמחון ,  יועץ לליכוד ,  אמר הבוקר כי נתניהו היה  " הראשון לזהות את משבר הדיור "  בריאיון לגלי צה"ל .  לדבריו , " היה כשל מתמשך ארוך שנים בנושא הדיור .  האם ראש הממשלה זיהה אותו ?  כן ,  הוא זיהה אותו מוקדם מאוד .  האם נעשה מספיק על מנת לפתור את הבעיה ?  נראה שלא ".  

חברת הכנסת מירי רגב אמרה לאחר פרסום הדוח כי הוא  " חידד את חשיבות הגורם לבעיית הדיור ואכן יו"ר קבינט הדיור הלאומי ,  יאיר לפיד ,  נכשל בתפקידו .  ראש הממשלה מינה את לפיד לתפקיד ראש קבינט הדיור והעניק לו סמכויות רחבות .  לפיד לא מימש את סמכויותיו ולא סיפק את הסחורה ". 
לטענתה , " רוב הטענות שעלו בדוח טופלו .  אני יכולה לומר בביטחון שבשנה האחרונה אישרתי חוקי תכנון ובנייה שמקצרים תהליכים וכופים על הממשלה יעדים חברתיים בדמות דיור בר השגה .  אין לי ספק שבממשלה הבאה ראש הממשלה ימנה את האנשים הנכונים שיטפלו בבעית הדיור ויורידו את מחירי הדיור ". 
ממפלגת  " כולנו "  בראשות משה כחלון ,  שמעלה על נס את תכנית הדיור של מפלגתו ,  נמסר בתגובה כי  " מבקר המדינה העניק ציון נכשל לממשלת יוקר המחיה של נתניהו-לפיד-בנט .  הציבור בישראל לא זקוק לדוח כזה או אחר כדי להבין את המצב הקטסטרופלי שבו שאנו נמצאים  הציבור מרגיש את המצב בכיס שלו מדי יום בסופרמרקט ,  בבנק ,  במשכנתה ובשכר הדירה ".  
כחלון הפנה אצבע מאשימה לעבר שר האוצר לשעבר ,  שעמד בראש קבינט הדיור בממשלה הקודמת . " לצערנו ,  הדוח לא סוקר את המחדל הגדול ביותר של השנים האחרונות :  תכנית מע"מ אפס של יאיר לפיד ",  נמסר . " התכנית גרמה לנזק אדיר לציבור בישראל בכלל ולזוגות הצעירים בפרט ,  והרחיקה אותם מחלום הדירה ב-160 אלף שקלים נוספים שממילא אין להם .  באופן תמוה ,  יש עתיד מתעקשת להשאיר את התכנית במצע שלה גם עתה מסיבות שאינן כלכליות .  הגיע הזמן שהאשמים במחדל ,  ובראשם לפיד ,  יקחו אחריות וינהגו ביתר צניעות כאשר הם באים לבקש את תמיכת הציבור פעם נוספת ".  
מלשכתו של ראש הממשלה לשעבר אהוד אולמרט ,  שהדוח האמור מתייחס גם לתקופה בה כיהן בתפקידו ,  נמסר כי  " על פי נתונים רשמיים של הלשכה המרכזית לסטטיסטיקה ,  בארבע השנים שבהן כיהן אולמרט כשר אוצר ואחר כך כראש ממשלה ,  היתה ירידה ריאלית כוללת של כ-2% במחירי הדירות ". 
אולמרט ,  שהותקף על ידי ראש הממשלה על כך שלא קידם בנייה באזור המרכז ,  אמר כי  " העלייה הדרמטית וההרסנית במחירי הדיור היתה בתקופת ממשלות ביבי .  אך אצל ביבי ,  כמו ביבי ,  המנדט הבריטי אשם ,  בן גוריון אשם ,  כולם אשמים חוץ ממי שמכהן כראש ממשלה כבר שש שנים .  במקום לברוח מאחריות ולהמציא תירוצים מבישים ,  הגיע הזמן ,  אחרי שש שנים בתפקיד ,  שביבי יסתכל לציבור בישראל בעיניים ויודה שניכשל ". 
יריבו של נתניהו על תפקיד ראש הממשלה ,  יו"ר המחנה הציוני יצחק הרצוג ,  אמר כי לציבור אין צורך בהטחת האשמות בין פוליטיקאים ,  אלא לפתרון מידי . " זהו דוח אמיץ שמוכיח שכל מי שרוצה בית בישראל יודע  ביבי נכשל ",  אמר . " הוא לא עשה כלום בדיור ,  כלום למען משפחות צעירות וכלום למען אזרחי ישראל שמגיע להם בית .  נמאס לשמוע תירוצים וזריקת אחריות וריבים בין שר האוצר ,  שר השיכון וראש הממשלה ".  
מפלגת יש עתיד הודיעה לאחר פרסום הדוח כי היא מברכת על ממצאיו . " מדובר בדוח חשוב החוקר שנים של כישלון והזנחה של נתניהו בטיפול בבעיות הדיור בישראל ,  וראוי שהציבור ידע מי אחראי למשבר הדיור הלאומי .  במשך שנים הממשלות בישראל הביטו מהצד על משבר הדיור המתעצם ולא עשו דבר כדי לפתור את המשבר ,  שהפך לאיום אסטרטגי על דור שלם של צעירים שכבר מאבדים את האמונה שיום אחד תהיה להם דירה ". 
עוד נמסר : " כל מה שאמרנו כל השנה האחרונה נמצא בדוח הזה ,  שחור על גבי לבן .  עכשיו זו כבר לא טענה של מפלגה אחת נגד מפלגה אחרת ,  זה דוח רשמי של מבקר המדינה שנותן גיבוי לכל הטענות שלנו - משבר הדיור בישראל הוא תוצאה ישירה של ההזנחה של נתניהו והליכוד ". 
טרם פרסום הדוח הודיעו במרצ כי צעירי המפלגה יפגינו מול ביתו של ראש הממשלה בירושלים במחאה על הממצאים . " הדוח הוא פטיש 500 קילוגרמים למדיניות ממשלתית מופקרת ובלתי-אחראית .  כל הרפורמות בהן דובר היו קש וגבבה ,  סיפורי בדים שגרמו להפסדים של מאות מיליונים .  בכל מדינה מתוקנת האחראים למפולת המהדהדת הזו היו עפים מכל מוקד קבלת החלטות ",  האשים חבר הכנסת אילן גילאון ,  יו"ר משותף בשדולת הדיור .  
במפלגת הבית היהודי דחו את הביקורת ומסרו כי  " דוח המבקר מוכיח ששר הבינוי והשיכון אורי אריאל זיהה נכון את הכשלים עם כניסתו לתפקיד וידע לפעול לתיקון נזקים של שנים ". 
מש"ס נמסר בתגובה : " דוח מבקר המדינה מוכיח את מה שהיה ברור מלכתחילה :  לא היו אנשים בעלי ניסיון ויכולת ביצועית בהגה ההנהגה .  התוצאה היתה ניהול חובבני וחסר אחריות ".   
" ש"ס תדרוש את תיק הפנים בשילוב מנהל מקרקעי ישראל ,  שיאפשר ליו"ר התנועה אריה דרעי לשחזר את הישגיו כשר הפנים ",  נמסר .  

הליכוד על דוח המבקר : " ניישם המסקנות בקדנציה הבאה "
 תגובות קשות במערכת הפוליטית לאחר פרסום דוח מבקר המדינה על משבר הדיור .  כחלון : " המחדל הגדול ביותר - תכנית מע"מ אפס ".  הרצוג : " דוח אמיץ ".  אולמרט : " העלייה הדרמטית היתה בתקופת נתניהו ".  לפיד : " איום אסטרטגי על דור שלם "
 
