העולם סופד לטדי קנדי : " האריה של הסנאט "
 עם פרסום החדשות על מותו של הסנאטור אדוארד קנדי ,  מיהרו לזרום גם ההספדים של מנהיגים שונים ברחבי העולם .  נתניהו : " היה ידיד אמת של ישראל במשך 30 שנה "
  ( צילום :  רויטרס .  עריכת וידאו :  גדי וינסטוק .  קריינות :  אילן שניג ) 
מותו של הסנאטור הדמוקרטי אדוארד טדי קנדי היכה גלים ברחבי העולם כולו .  מנהיגים בינלאומיים הספידו אותו ,  בהם ראש הממשלה בנימין נתניהו וראש ממשלת בריטניה גורדון בראון .  משפחת קנדי פירסמה הצהרה בזו הלשון : " אדוארד מ .  קנדי ,  הבעל ,  האב ,  הסב האח והדוד שאהבנו כל כך ,  מת בליל שלישי בביתו שבהייאנס פורט ",  מסרה המשפחה ." איבדנו את מרכז המשפחה ,  והאור השמח בחיינו ,  אולם אמונתו ,  האופטימיות וכוח ההתמדה שלו יישארו לנצח איתנו .  קשה לדמיין חיים בלעדיו ". 
בנימין נתניהו ,  הנמצא בימים אלו בביקור בלונדון ,  אמר כי , " הסנאטור היה ידיד אמת של ישראל במשך 30 שנה ,  פטריוט אמריקאי גדול ,  לוחם לעולם טוב יותר .  נתגעגע אליו עד מאד ".  שר החוץ אביגדור ליברמן הביע בשם מדינת ישראל ובשמו צער עמוק על מותו של הסנאטור טד קנדי . " קנדי היה ידיד גדול של ישראל ושל העם היהודי .  מגן זכויות האדם ובן למשפחה מפוארת .  בשנותיו הרבות כחבר בסנאט ,  עמד לצידה של מדינת ישראל גם בשעותיה הקשות והביא לידי ביטוי את הקשר העמוד והמיוחד בין ישראל לארה"ב ".  
ובעולם ,  ראש ממשלת בריטניה גורדון בראון הגיב לחדשות המצערות : " נתאבל על הסנאטור אדוארד קנדי בכל יבשת .  הוא היה נערץ ברחבי העולם כולו ונחשב לסנאטור של הסנאטורים .  הוא הוביל את העולם בתמיכתו בחינוך ילדים וביטוח בריאות ,  והאמין שלכל ילד צריכה להיות ההזדמנות להגשים את הפוטנציאל הטמון בו במלואו ".  טוני בלייר ,  ראש ממשלת בריטניה לשעבר ,  אמר כי הסנאטור קנדי היה דמות המהווה השראה ,  מעוררת כבוד והערצה ,  לא רק באמריקה כי אם ברחבי העולם כולו . " הוא שרת את הציבור והיה מחויב לערכים של הגינות ,  צדק והזדמנות ".  
ראש ממשלת אירלנד בריאן קוון התייחס לתרומתו של קנדי בתהליך השלום בצפון אירלנד . " טד קנדי עבד ללא לאות למען השלום באי .  הוא מילא תפקיד חשוב בימים המעצבים של תהליך השלום בצפון אירלנד באמצע שנות ה-90 .  אירלנד איבדה היום חבר ותיק ואמיתי ". 
נשיא ארה"ב ברק אובמה אמר כי הוא שבור לב ממותו של הסנאטור אדוארד קנדי . " במשך חמישה עשורים ,  שמו של קנדי הופיע על בכל חקיקה חשובה לקידום זכויות האזרח ,  מערכת הבריאות והמצב הכלכלי של העם האמריקאי .  מישל ואני שבורי לב לאחר ששמענו הבוקר את החדשות על מותו של הידיד היקר הסנאטור טד קנדי .  הערכתי מאד את הייעוץ היקר שלו בסנאט ולמזליף הרווחתי את תמיכתו ,  עידודו וחוכמתו ",  אמר הנשיא . 
" פרק חשוב בהיסטוריה שלנו הגיע לקצו .  המדינה שלנו איבדה מנהיג דגול ,  שהרים את הלפיד של אחיו הנופלים והפך לסנאטור הטוב ביותר של ארה"ב ",  דברי אובמה .
 ננסי רייגן ,  אישתו של נשיא ארה"ב לשעבר רונלד רייגן התייחסה דווקא להבדל בדעות הפוליטיות שהיו בין בעלה הרפובליקני לסנאטור קנדי הדמוקרטי : " בשל ההבדלים הפוליטיים בינינו ,  אנשים הופתעו מהקשר ההדוק ששרר בין רוני למשפחת קנדי .  בשנים האחרונות ,  טד ואנוכי מצאנו מכנה משותף בסוגיית חקר תאי הגזע .  ראיתי בו בן ברית וחבר יקר ואתגעגע אליו ".  
הדוברת הדמוקרטית של בית הנבחרים ננסי פלוסי ספדה אף היא לקנדי : " איש לא עשה יותר למען חינוך ילדינו ,  דאגה למבוגרים ושוויון זכויות לכל האמריקאים מאשר הסנאטור קנדי .  הוא היה פטריוט בכל רמ"ח אבריו ובעל אמונה נצחית ".  מושל קליפורניה הרפובליקני ארנולד שוורצנגר - בעלה מריה שרייבר ,  אחייניתו של קנדי  אמר : " קנדי היה ידוע בעולם כ"אריה של הסנאט ",  לוחם צדק חברתי ואייקון פוליטי .  טדי היווה השראה למדינה באמצעות המחויבות שלו לרפורמת הבריאות ,  מחויבותו לצדק חברתי ולחייו כאיש ציבור ". 

העולם סופד לטדי קנדי : " האריה של הסנאט "
 עם פרסום החדשות על מותו של הסנאטור אדוארד קנדי ,  מיהרו לזרום גם ההספדים של מנהיגים שונים ברחבי העולם .  נתניהו : " היה ידיד אמת של ישראל במשך 30 שנה "
 
