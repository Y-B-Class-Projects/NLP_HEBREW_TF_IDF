ישראל היום ,  עם הפנים אל המחר
יותר ויותר מאמרים ביקורתיים כלפי ראש הממשלה בנימין נתניהו מתפרסמים דווקא בשמורת הטבע הלא רשמית שלו ;  עיתוני קבוצת ישראל היום .  האם הולך ומתהווה כאן לנתניהו מקור נוסף לדאגה ? 
האם נתניהו הולך ומאבד את התמיכה הבלתי מעורערת של עיתונאי קבוצת ישראל היום ?  מספר מאמרי דעה שפורסמו לאחרונה בישראל היום ובמקור ראשון מערערים במעט את התמיכה הבלתי-מסויגת בראש הממשלה ,  במיוחד בתקופה הנוכחית בה הוא סופג אש מכלי התקשורת בעקבות דו"ח מבקר המדינה .  
סיקור הדו"ח בשבוע שעבר זכה בישראל היום לליווי פובליציסטי מצד דרור אידר ,  איציק סבן ,  חיים שיין ומתי טוכפלד ,  כאשר הארבעה הציגו עמדות קלות לניחוש .  דרור אידר הצביע על מו"ל ידיעות אחרונות כמי שבוחש את הפרשה ,  איציק סבן כי נתניהו נרדף ,  חיים שיין המעיט במשמעות דו"ח המבקר ומתי טוכפלד קרא את קריאת לשכת ראש הממשלה לבדוק את בית הנשיא .  אולם מרדכי גילת ודן מרגלית השמיעו קולות שונים .
" הדו"ח הזה פותח חלון לאורח חיים בזבזני וראוותני ולהוצאות מוגזמות במאות אלפי שקלים של משפחת נתניהו .  הוא לא מיטיב עם המשפחה ,  בלשון המעטה ,  הוא דו"ח חמור מבחינה ציבורית .  אי-אפשר להציג אותו אחרת ",  כתב גילת ,  בטור שגורם בתקשורת כינה הבוקר  " חסר תקדים ".  עוד הוא כתב :  נתניהו זקוק למתנות ?  אם לא ,  מותר לצפות שלפחות עכשיו יחזיר את הכסף .  הגיע הזמן ".  
דן מרגלית החריף גם הוא את עמדותיו כלפי ראש הממשלה כפי שבאות לידי ביטוי בעיתון ,  ולא רק בטוויטר ,  וכתב כי  " יש בהתנהלות ראש הממשלה ורעייתו שרה יותר מדי 'טריקים' ו'לא ידעתי' ו'פרס גם לא היה בסדר' ו'מני נפתלי ביזבז' ,  במקום לומר רק משפט אחד ,  ישיר ,  מפי נתניהו ולא פרקליטיו :  שגיתי ,  אני מתנצל .  הוא הוסיף : " ראש הממשלה חייב לדעת כי אפילו האיום ששמו איראן לא מעניק פטור מהאחריות לבזבוז כספי הציבור ". 
אל שני אלה מצטרף מאמר של הפרשן המדיני של  " מקור ראשון "  מבית ישראל היום ,  אריאל כהנא ,  שפרסם מעין מכתב פתוח לראש הממשלה ובו קרא לו לבטל את הנאום בקונגרס . " במשך עשרות שנים בנית גם אתה ,  בעשר אצבעות ,  תמיכה דו ? מפלגתית בך ובישראל .  אינך יכול עכשיו להטביע בים את מעשה ידיך ",  קרא כהנא ,  והתייחסו לאמריקאים , " הם מרגישים שאתה מפר את שני הכללים [ ..  .]  מתבקש אפוא לשאול אותך ,  אדוני ,  האם באמת טוב לישראל להצטייר ככזו ?  האם תפקידו של ראש ממשלת ישראל לגייס את הקונגרס האמריקאי נגד הנשיא המכהן ?  האם נכון לטעת בקרב רבים כל כך את החשד שישראל תופסת צד ?  האם המילים החשובות ביותר שייאמרו מעל הדוכן שוות את הנזקים האלה ?  ".  

ישראל היום ,  עם הפנים אל המחר
יותר ויותר מאמרים ביקורתיים כלפי ראש הממשלה בנימין נתניהו מתפרסמים דווקא בשמורת הטבע הלא רשמית שלו ;  עיתוני קבוצת ישראל היום .  האם הולך ומתהווה כאן לנתניהו מקור נוסף לדאגה ? 

