קריאה לנתניהו :  מנע הקשר בין בנך לזוגתו הנורבגית 
" אביך מתהפך בקברו ",  כתב ארגון הימין להב"ה לראש הממשלה ,  בעקבות הדיווח על הקשר בכלי התקשורת הנורבגיים . " ההשלכות מרחיקות לכת בפן המשפחתי ובפן הלאומי "
 יאיר נתניהו ,  בנו של ראש הממשלה ,  על הכוונת של הימין :  ארגון להב"ה  ( למניעת התבוללות בארץ הקודש )  פנה הבוקר  ( ראשון )  אל ראש הממשלה בנימין נתניהו בקריאה שידרוש מבנו להיפרד מבת זוגו הנורבגית .  לפי דיווחים בתקשורת הנורבגית ,  נתניהו הצעיר החל לצאת באחרונה עם צעירה בשם סנדרה לייקנגר שלומדת בישראל ,  מה שמעורר את חמתו של ארגון להב"ה .
" אביך בן ציון היה יהודי וציוני בעל זכויות רבות אשר טבע בבניו ערכים יהודים .  קשה להאמין שדווקא אצלך בבית תיכנס בדלת הקדמית ההתבוללות ",  כתב מנכ"ל הארגון בנצי גופשטיין ,  תלמידו של מייסד תנועת כך מאיר כהנא . " השלכות מעשיו של בנך הן מרחיקות לכת - הן בפן המשפחתי והן בפן הלאומי .  ילדיו ונכדיך לא יהיו יהודים ובמישור הלאומי מדובר בבנו של ראש ממשלת ישראל .  איזו דוגמא מהווה בנו של ראש ממשלת מדינת היהודים ,  המשקיעה מיליונים במניעת התבוללות בחו"ל ,  שעה שההתבוללות מתרחשת בביתו שלו ?  אביך מתהפך בקברו על מעשהו של בנו והוא בוודאי לא חלם שהמשך מורשתו תיגדע על ידי מי מנכדיו כשיתחתן עם גויה ",  הוסיף .  
גופשטיין אף קבע כי גם לו תתגייר בת זוגו החדשה של יאיר נתניהו ,  הדבר לא יכשיר את הקשר שכן לדבריו לא יהיה מדובר ב"רצון אמיתי להתגייר "  ופונים אל נתניהו בבקשה כי  " ימנע את הקשר הזה ".  על פי הפרסומים ,  נתניהו ובת זוגו הכירו במסגרת לימודיהם המשותפים במרכז הבינתחומי וראש הממשלה עצמו סיפר על הקשר למקבילו הנורבגי במהלך הוועידה הכלכלית בדאבוס .
 הסיפורים החמים בחדשות:בנט נגד לפיד : " יש עתיד דיקטטורה ,  זה לא סוד"ענת קם שוחררה מהכלא : " הייתי עושה דברים אחרת"מצרים :  49 הרוגים אמש ,  4 חיילים נרצחו הבוקר בסיני
לפניות לכתב :  joshjosh@walla.com 

קריאה לנתניהו :  מנע הקשר בין בנך לזוגתו הנורבגית 
" אביך מתהפך בקברו ",  כתב ארגון הימין להב"ה לראש הממשלה ,  בעקבות הדיווח על הקשר בכלי התקשורת הנורבגיים . " ההשלכות מרחיקות לכת בפן המשפחתי ובפן הלאומי "
 
