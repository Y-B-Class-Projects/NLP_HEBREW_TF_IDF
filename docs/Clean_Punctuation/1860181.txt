השמינייה תדון על טורקיה : " ארדואן נובח ,  לא נושך "
 למרות שגורמים מדיניים לא מתרגשים מהתבטאויותיו המתלהמות של ר"מ טורקיה ,  נתניהו יכנס את השמינייה לדון בהדרדרות ביחסים עימה ,  ובתוכנית להתמודדות עם תביעות נגד ישראל בהאג
ראש הממשלה בנימין נתניהו יכנס היום  ( רביעי )  בצהריים את פורום השמינייה ,  כדי לדון במשבר החריף עם טורקיה .  בין היתר ,  השרים יבדקו את האופציות העומדות בפני ישראל להגנה מפני תביעות עתידיות שטורקיה עלולה להגיש לבית הדין הבינלאומי בהאג .  זאת כשברקע הרצון של כל הגורמים המדיניים ,  כולל שרי השמינייה ,  להוריד את הלהבות במשבר עם טורקיה .
 עם זאת ,  בממשלה לא מתרגשים במיוחד מהאמירות האחרונות של ארדואן על היחסים עם ישראל . " הוא נובח ולא נושך ",  אמרו עליו גורמים מדיניים בשיחה עם וואלה !  חדשות .  לדבריהם , " ארדואן נמצא בסוג של אובדן עשתונות .  הוא אומר שספינות קרב טורקיות ילוו משטים עתידיים .  אבל הוא חבר בנאט"ו ,  אין שום סיכוי שהם או האמריקאים יתנו לו .  הוא יורה לחלל החדר ולאחר מכן טוען שדבריו לא תורגמו כמו שצריך .  הוא גם לא ניתק את היחסים .  רואים בתגובה שלו שהמשבר לא רציונלי .  פניו לא לנורמליזציה עם ישראל .  הוא איסלמיסט ". 
עוד על המשבר עם טורקיה :  טורקיה מסירה נ ? צרה : " אפשר ליירט מטוסי ישראל"טורקיה תיירט מטוסים ?   " הם קונים מאיתנו את המערכות"ארדואן בקהיר : " ישראל תשלם על מעשי הטרור שלה "
 למרות שבישראל מבינים שארדואן לא ימהר לחזור בו ולשקם את היחסים ,  השמינייה תכונס היום ,  וככל הנראה יהיו עוד דיונים בנושא בעתיד . " צריך לנתח את הסיטואציה של המשבר החמור ,  במיוחד אם בכוונתו לפנות להאג ",  הסבירו הגורמים המדיניים . " יש משבר ביחסים איתם .  זו מדינה חשובה באזור וצריך להוריד את גובה הלהבות .  עצם זה שלא מגיבים לאמירות הפרובוקטיביות שלו זה כדי לא לתת לו את העונג שבלגרור את ישראל לזה .  אולי זה גם מוציא אותו מהכלים ". 
לפניות לכתב :  pinhas_wolf@walla.co.il

השמינייה תדון על טורקיה : " ארדואן נובח ,  לא נושך "
 למרות שגורמים מדיניים לא מתרגשים מהתבטאויותיו המתלהמות של ר"מ טורקיה ,  נתניהו יכנס את השמינייה לדון בהדרדרות ביחסים עימה ,  ובתוכנית להתמודדות עם תביעות נגד ישראל בהאג

