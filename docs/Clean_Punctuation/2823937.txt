 " אסון נתניהו :  למחיקת אובמה יהיו השלכות נוראיות "
 הפרשן ג'פרי גולדברג פרסם במגזין  " אטלנטיק "  מאמר חריף נגד ראש הממשלה לנוכח נאומו בקונגרס . " הוא רוצה תפקיד בעיצוב הסכם עם איראן ,  אך פעולותיו מוכיחות שהוא לא יודע מה הוא עושה "
  ( נתניהו על ההסכם עם איראן : " לא נסכים לאיום השמדה על ישראל )  
ג'פרי גולדברג ,  הפרשן הפוליטי הבכיר של המגזין האמריקני  " אטלנטיק "  תקף בחריפות את ראש הממשלה בנימין נתניהו במאמר שפורם אתמול  ( שלישי )  במגזין .  במאמר התייחס גולדברג לנאומו של נתניהו בקונגרס האמריקני בחודש מרץ ,  שנעשה מאחורי גבו של הממשל ושל הנשיא ברק אובמה .
" נתניהו מאמין שיש לו משימה אחת והיא למנוע מאיראן להשיג נשק גרעיני ",  כתב גולדברג . " אחת מהאפשרויות שלו היא לתקוף את איראן בצעד מנע ועל אף שאיים לעשות כך ,  נתניהו לא ביצע זאת  ייתכן שבשל האזהרות האמריקניות ,  ההבנה שזה עלול לא לעבוד או משום שהוא בטבעו זהיר ,  חרף הרטוריקה שלו .  בכל מקרה ,  הדרך היחידה של נתניהו לעצור את איראן תהיה באמצעות שכנועו של נשיא ארצות הברית לנקוט גישה תקיפה מול איראן .  בהתמודדותו עם נשיא שהוא מאמין שיחתום על הסכם רע ,  נתניהו ביצע את הבחירה השנייה הכי גרועה שיכול היה לקבל ".  
לטענת גולדברג , " נתניהו לא תקף את איראן  שזה צעד חיובי ,  אולם הוא החליט להרוס את יחסיו עם אובמה .  נתניהו היה יכול מזמן לקיים דיאלוג חשאי ,  מתמשך ומכובד עם הנשיא על נושאים שמעניינים את ארצות הברית  ( התקדמות בתהליך השלום עם הפלסטינים באמצעות לקיחת יוזמה ,  פעם אחת לשם שינוי )  .  במקום זאת ,  נתניהו בחר בצעד נואש מאחורי גבו של הנשיא בניסיון לפנות ישירות לקונגרס כדי להתנגד לצעד שאובמה עוד לא לקח ".  
עוד הסביר הפרשן הבכיר כי  " הקונגרס יכול להטיל סנקציות חדשות על איראן ,  אולם זאת הרשות המבצעת שקובעת את מדיניות ארצות הברית ואיראן .  אובמה יהיה הנשיא למשך שנתיים נוספות וזה לחלוטין חסר היגיון שמנהיג ישראלי יתנגד באופן כה יומרני למדיניות של נשיא מכהן ".  לדבריו , " נתניהו חושב שיש לו מטרה אחת ,  בזמן שהוא מתמודד מול שתיים  הראשונה היא להגן על המדינה מפני איומים קיומיים .  השנייה  לעבוד קשה מאוד כדי להיות ביחסים טובים עם הנשיא ועם העם האמריקני .  הצלחה במשימה הראשונה קשורה לעתים בהשלמת המשימה השנייה .. .מערכת היחסים של נתניהו עם אובמה מאיימת על הקונצנזוס חוצה המפלגות שלו זוכה ישראל בוושינגטון ".  
גולדברג סיפר כי חבר קונגרס יהודי אמר לו שהוא  " חש השפלה וכעס בעקבות תכניתו של נתניהו לדבר בפני הקונגרס מאחורי גבו של הנשיא ".  הפרשן הוסיף כי גורם רשמי לא יהודי במפלגה הדמוקרטית כתב לו כי הנזק שנתניהו עושה ליחסי ישראל וארצות הברית עלול להיות בלתי-ניתן לתיקון ". 
גולדברג תהה  " מדוע נתניהו לא מבין שהניכור שהוא יוצר בקרב הדמוקרטים הוא לא אינטרס של המדינה שלו ?  אני עדיין לא מבין מה נתניהו חשב כשהוא החליט 'למחוק' נשיא מכהן .  זה לא חשוב אם ראש ממשלה ישראלי מצוי בהסכמה עם נשיא אמריקני .  נשיא מכהן לא יכול להימחק על ידי בעלת ברית קטנה ותלותית בלי שיהיו לכך השלכות נוראיות ".  לטענתו , " נתניהו רוצה תפקיד בעיצוב הסכם הגרעין עם איראן ,  אולם פעולותיו האחרונות מעידות על כך שהוא לא ממש יודע מה הוא עושה ". 
 ( עדכון ראשון :  23:51 )   

" אסון נתניהו :  למחיקת אובמה יהיו השלכות נוראיות "
 הפרשן ג'פרי גולדברג פרסם במגזין  " אטלנטיק "  מאמר חריף נגד ראש הממשלה לנוכח נאומו בקונגרס . " הוא רוצה תפקיד בעיצוב הסכם עם איראן ,  אך פעולותיו מוכיחות שהוא לא יודע מה הוא עושה "
 
