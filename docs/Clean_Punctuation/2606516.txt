נתניהו שוקל לצרף למשרדו את מנהל מקרקעי ישראל
בהמשך להצהרות על הכוונה ליטול את הגופים העיקריים העוסקים בנדל"ן ובדיור מידי שרי ש"ס ,  התכנסה פגישה חסויה ובה נידונה האפשרות למהלך שנועד לשפר את התיאום בתחום
ראש הממשלה בנימין נתניהו שוקל לצרף למשרדו ,  או למשרדו של שר ייעודי אחד ,  את הגופים העיקריים העוסקים בנדל"ן ובדיור ובראשם מנהל מקרקעי ישראל ומנהל התכנון .  כך נודע ל"גלובס ". 
היום  ( א' )  בשעות הצהריים התכנסה פגישה חסויה במשרד ראש הממשלה ,  בראשות מנכ"ל המשרד ,  הראל לוקר ,  ובהשתתפות גורמים בכירים בענף הנדל"ן ,  כמו מנכ"ל מנהל מקרקעי ישראל בנצי ליברמן וראש מנהל התכנון בינת שוורץ .  בפגישה נכחו גם בכירי אגף התקציבים בתחום הנדל"ן והתשתיות כולל ראובן קוגן .  ככל הידוע לא השתתפו בדיון נציגי משרד השיכון .  זאת ,  בהמשך להצהרותיו הפוליטויות של ראש הממשלה על כך שמנהל מקרקעי ישראל ילקח מידיו של שר השיכון אריאל אטיאס ומנהל התכנון ילקח מידיו של שר הפנים אלי ישי .  במהלך הדיון נסקרו נסיונות קודמים והצעות קודמות למהלך דומה שעלו שוב ושוב במהלך עשרים וחמש השנים האחרונות ,  אולם לא בוצעו בפועל בגלל התנגדות של השרים ששלטו בגופי הנדל"ן השונים .  הנימוקים העיקריים שהושמעו היום בעד מהלך כזה היו נימוקי שיפור התיאום ושיתוף הפעולה בין מנהל מקרקעי ישראל לבין מנהל התכנון ,  באופן בו השר הממונה ייקח אחריות רוחבית כוללת על תחום הנדל"ן והמגורים ,  על מנת להתמודד בצורה יעילה יותר עם משבר מחירי הדיור .  יחד עם זאת ,  המשתתפים מסכימים כי באופן עקרוני ועדות התכנון ובעיקר הוועדות המחוזיות והמועצה הארצית לתכנון ובניה צריכות לשמור על מידה של עצמאות ,  על מנת לקיים מערכת רצויה של איזונים ובלמים .  הפגישה החסויה לא הסתיימה בקבלת החלטות אלא הוגדרה כישיבה של החלפת דעות ויצירת מסגרת רעיונית למהלך כזה ,  הכרוך בתהליכים מנהליים לא פשוטים שהם בפני עצמם עלולים להכניס את השוק לאי ודאות זמנית .  בכך מוכיח ראש הממשלה נתניהו כי האמירות הפוליטיות מול סיעת ש"ס מגובות בכוונה רצינית לאחד את גופי הנדל"ן במשרד ממשלתי אחד וסביר שזה יהיה במשרד ראש הממשלה עצמו ,  בגלל החשיבות שהוא רואה בתחום מחירי הדירות .  

נתניהו שוקל לצרף למשרדו את מנהל מקרקעי ישראל
בהמשך להצהרות על הכוונה ליטול את הגופים העיקריים העוסקים בנדל"ן ובדיור מידי שרי ש"ס ,  התכנסה פגישה חסויה ובה נידונה האפשרות למהלך שנועד לשפר את התיאום בתחום

