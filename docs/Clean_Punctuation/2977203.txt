הסרטון של אסף הראל שהכעיס את הגולשים : " בשם השנאה לרה"מ מותר לחלל את זכרו של יוני נתניהו ז"ל "
 סרטון ששודר השבוע בתוכנית  " לילה טוב עם אסף הראל ",  ובו נמתחה ביקורת על השתתפותו של נתניהו בטקס באפריקה ,  מעורר את זעמם של מאות גולשים : " אסף הראל וערוץ 10 ירדו מהפסים "
 סרטון ששודר השבוע בתוכנית  " לילה טוב עם אסף הראל ",  ובו נמתחה ביקורת על השתתפותו של ראש הממשלה בנימין נתניהו בטקס באפריקה ,  מעורר את זעמם של מאות גולשים .  בעמוד הפייסבוק של התוכנית פורסמו מאות תגובות הכועסות על שידור הסרטון ובעיקר על ביזוי זכרו של יוני נתניהו ז"ל .
 אחד הגולשים כתב : " איך זה עובד הסיפור הזה ?  מעלים תכנים ואף אחד לא עובר על זה לפני שידור ?  מי אחראי לשידור מהסוג הזה ?  מי מתייצב ואומר אני התרתי ללעוג לחייל שנפל ?  ?  אסף הראל לבד ?  זו סאטירה ?  ?  ". 
גולש נוסף כתב : " חברים יקרים ,  לדעתי נעשה מעשה ופשוט לבטל את הלייק ולא לראות יותר את התוכנית אולי ככה יבינו בערוץ 10 ".  תגובה נוספת : " לא מצחיק ולא מכובד .  לגיטמי להביע דעה על הבזבוז של רה"מ אבל לא על חשבון אחיו שנהרג בפעולה להשבת שבויים ישראלים ". 
עוד תגובה טוענת כי הסרטון  " מזעזע !  !  בשם השנאה לנתניהו נחצו הקווים נשחטו הפרות הקדושות  .. בשם השנאה לרה"מ מותר לרמוס לבזות להשפיל ולחלל את זכרו של יוני נתניהו ז"ל .  אסף הראל וערוץ 10 ירדו מהפסים  .. איבוד רגישות ואנושיות .  חשוב להגיש תלונה לרשות השנייה כנגד הדבר הזה ".  
מערוץ 10 נמסר : " תוכניתו של אסף הראל היא תכנית סאטירית ,  שמעלה לדיון וביקורת גם סוגיות ציבוריות שאינן פשוטות לעיסוק .  בהקשר לדברים שנאמרו בתוכנית ,  ביחס לביקור ראש הממשלה באפריקה ,  נבהיר  לא היתה כל כוונה לפגוע בזיכרון יוני נתניהו ז"ל ,  שנפל במבצע אנטבה  להפך .  הכוונה הייתה למתוח ביקורת סאטירית לגיטימית על עלות הביקור והטקסים באפריקה ,  ולעסוק בשאלה השנויה במחלוקת ,  האם נעשה במקרה זה שימוש ,  שחוצה את גבול הטעם הטוב ,  במבצע אנטבה ובגיבוריו לצרכים תדמיתיים .  אם מי מבין צופינו הבין את המערכון אחרת  אנו מתנצלים על כך ".  

הסרטון של אסף הראל שהכעיס את הגולשים : " בשם השנאה לרה"מ מותר לחלל את זכרו של יוני נתניהו ז"ל "
 סרטון ששודר השבוע בתוכנית  " לילה טוב עם אסף הראל ",  ובו נמתחה ביקורת על השתתפותו של נתניהו בטקס באפריקה ,  מעורר את זעמם של מאות גולשים : " אסף הראל וערוץ 10 ירדו מהפסים "
 
