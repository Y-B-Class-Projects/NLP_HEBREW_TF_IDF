קרי לפני ביקורו בישראל :  צריכים להראות התקדמות
שר החוץ האמריקני שישוב היום לישראל יוועד עם ראש הממשלה ויו"ר הרשות .  הוא רמז כי אינו צופה להגיש התקדמות משמעותית ,  אך יש להשיג אחת עד שישודרג מעמד הפלסטינים האו"ם
שר החוץ האמריקני ג'ון קרי ישוב היום  ( חמישי )  לישראל לסבב שיחות נוסף בניסיון להשיב את ישראל והפלסטינים לשולחן המשא ומתן ,  אך הוא הכיר בכך כי הזמן הולך ואוזל ורמז שאינו צופה התקדמות משמעותית במה שיהיה ביקורו החמישי לאזור בתקופה האחרונה . " אני לא מציב תאריכי יעד ",  אמר קרי מוקדם יותר בביקור בכווית .  עם זאת הוא הוסיף כי  " אנו צריכים להראות איזו שהיא התקדמות "  לפני חודש ספטמבר ,  אז הפלסטינים יקבלו את מעמדם המשודרג באו"ם . " אני לא חושב שיש לנו את המותרות של זמן ",  הוסיף .
 במסיבת עיתונאים עם מקבילו הכוויתי ,  הכחיש קרי את הדיווחים בישראל לפיהם מתוכננת פגישה משולשת בינו לבין נתניהו ואבו מאזן . " אני לא מכיר שום תכנית לעשות זאת ",  הוא אמר .  כל פגישה בין גורמים ישראלים ופלסטינים לא תהיה בדרגים אלו .
 בביקורו הנוכחי של קרי לאזור הוא פקד חמש מדינות ,  ובכל אחת מהן התמקד בנושא הסורי .  הוושינגטון פוסט מעריך כי באופן אישי ,  קרי מחויב יותר לתהליך השלום בין ישראל לפלסטינים ורואה בו את מורשתו האפשרית בכהונתו כדיפלומט האמריקני הראשי .  היום ייפגש קרי עם מלך ירדן עבדאללה השני ומשם ימשיך לירושלים ,  שם ייוועד עם ראש הממשלה בנימין נתניהו .  ביום שישי יפגוש קרי את אבו מאזן בירדן ,  והוא הותיר אפשרות להיפגש שוב עם נתניהו לאחר מכן .  

קרי לפני ביקורו בישראל :  צריכים להראות התקדמות
שר החוץ האמריקני שישוב היום לישראל יוועד עם ראש הממשלה ויו"ר הרשות .  הוא רמז כי אינו צופה להגיש התקדמות משמעותית ,  אך יש להשיג אחת עד שישודרג מעמד הפלסטינים האו"ם

