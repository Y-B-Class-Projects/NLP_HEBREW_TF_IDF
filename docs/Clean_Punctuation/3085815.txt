אחרי ארי הרו :  ניסיונות לגיוס איש סודו הנוסף של נתניהו לעד מדינה
לוואלה !  NEWS נודע כי גיל שפר ,  שהיה ראש הסגל של נתניהו ומקורב לזוג ,  זומן עשרות פעמים בחודשים האחרונים ללהב 433 .  ככל הנראה ביאח"ה פועלים לגייסו לעד מדינה בפרשות 1000 ו-2000 .  מקורביו :  חקירת עבירת המין נגדו נועדה להפעלת לחץ .  שפר : " לא היה ולא נברא "
  ( בווידאו :  נתניהו מתייחס לפרשה 2000 בכנסת ,  ינואר )  
חוקרי יאח"ה פועלים בימים אלה לגיוסו של ראש הסגל לשעבר בלשכת נתניהו ,  גיל שפר ,  לעד מדינה בפרשות 1000 ו-2000 ,  המוכרות כפרשת המתנות ופרשת נתניהו-מוזס שבהן מעורב ראש הממשלה .  לוואלה !  NEWS נודע כי בחודשים האחרונים זומן עשרות פעמים ללהב 433 .  מראש הממשלה נמסר  " בתגובה לגל הפרסומים האחרונים ":   " אנו חוזרים ומודיעים לכל גורמי התקשורת המודאגים ,  שלא יהיה כלום כי לא היה כלום ". 
במקביל ,  הפרקליטות משעה כבר שמונה חודשים את ההחלטה אם להעמיד את שפר לדין בגין עבירות מין לכאורה .  בעבר טענו מקורבי שפר כי כל החקירה סביב עבירת המין שיוחסה לו ,  נועדה להפעיל עליו לחץ בפרשות נתניהו .  לטענתם ,  שפר לא סיפק די מידע במהלך חקירותיו ,  ובהליך מהיר הגישו חוקרי יאח"ה המלצה לפרקליטות להגיש נגדו כתב אישום בעבירות מין .  אלא שמאז ,  הפרקליטות משעה את ההליך והיא טרם הגישה כתב אישום למרות שמדובר בתיק פשוט .
 יחד עם ארי הרו ,  שמילא בעבר את אותו התפקיד ,  נחשב שפר לאחר מהאנשים הקרובים ביותר לבני הזוג נתניהו .  החוקרים מעריכים כי כל מה שקשור להתנהלות האישית של בני הזוג עבר דרך שפר והרו ,  ולכן מעוניינים לגייס אותם להפללתו .  
אתמול פורסם כי כפי שדווח לראשונה בוואלה !  NEWS ,  הפרקליטות מנהלת מגעים מתקדמים עם הרו לחתימה על הסכם עד מדינה .  המגעים להסכם החלו בעקבות תוצאותיו של חיקור דין שנערך להרו בארצות הברית בחודש שעבר בעקבות החשדות נגדו בפרשת מכירת חברת ייעוץ שהייתה בבעלותו ,  בשנת 2013 .
 הרו חשוד בהפרת אמונים ובקבלת דבר במרמה בשל מכירת החברה שבמשטרה נבדק האם התבצעה במסגרת עסקה פיקטיבית .  טרם ברור מה יכלול הסכם עד המדינה עמו ,  שנערך במסגרת השלמת החקירה ,  ביחידת להב 433 .
 במסגרת החקירה נחשפו הקלטות שערך הרו שהובילו לפתיחת תיק 2000 - בחשד שנתניהו ומו"ל  " ידיעות אחרונות "  נוני מוזס ניהלו מגעים לעסקת שוחד שכללה סיקור חיובי תמורת חקיקה נגד העיתון  " ישראל היום ".  הרו עצמו לא חשוד באותה פרשה ,  אך הוא מסר עדות לגבי נסיבות הקלטת השיחות ,  שבגינן נחקר נתניהו .
 גיל שפר מסר בתגובה :  לא היה ולא נברא .  

אחרי ארי הרו :  ניסיונות לגיוס איש סודו הנוסף של נתניהו לעד מדינה
לוואלה !  NEWS נודע כי גיל שפר ,  שהיה ראש הסגל של נתניהו ומקורב לזוג ,  זומן עשרות פעמים בחודשים האחרונים ללהב 433 .  ככל הנראה ביאח"ה פועלים לגייסו לעד מדינה בפרשות 1000 ו-2000 .  מקורביו :  חקירת עבירת המין נגדו נועדה להפעלת לחץ .  שפר : " לא היה ולא נברא "
 
