ארה"ב על הנערים הנעדרים : " דואגים לשלומם "
 ראש הממשלה נתניהו שוחח עם שר החוץ קרי ואמר לו כי האירוע הוא תוצאה של הכנסת חמאס לממשלה הפלסטינית .  לבני נפגשה עם קרי בלונדון וביקשה שיפעל לשחרורם של השלושה
בארצות הברית הגיבו הערב  ( שישי )  לחשש ששלושת תלמידי הישיבה הנעדרים נחטפו .  סגנית דוברת מחלקת המדינה האמריקנית ,  מארי הארף ,  מסרה כי בוושינגטון  " מכירים את הדיווחים ודואגים לשלומם ".  עוד מסרה הארף כי שר החוץ ג'ון קרי הביע את דאגתו בפגישה שקיים עם השרה ציפי לבני בלונדון . 
" אנחנו יודעים שהממשלות בישראל וברשות הפלסטינית עובדות יחד באופן צמוד על מנת לוודא שהמצב ייפתר במהירות ,  ושהנערים יחזרו למשפחותיהם ",  אמרה הארף . " אנחנו מעודדים את שיתוף הפעולה הזה ".  כמו כן ,  היא ציינה כי במחלקת המדינה לא ניתן היה לאשר את הדיווחים על כך שאחד הנערים הוא בעל אזרחות אמריקנית .  בפגישה בין לבני לקרי בלונדון ,  שם היא שוהה במסגרת כינוס בינלאומי למאבק בפשעי מלחמה ,  היא פנתה אליו בבקשה שיפעל מול הרשות הפלסטינית ואבו מאזן על מנת להביא לשחרורם של הנערים החטופים ועל מנת להחזיר אותם הביתה .
 עוד על הנערים הנעדרים:דובר חמאס קרא להתעמת עם חיילים : " להרחיב המאבק"קרובי הנעדרים קיבלו הודעה כוזבת : " חולצו בהצלחה"הנערים נעדרים בשטחים : " קיווינו שהוא ישן אצל חבר "  
גם ראש הממשלה בנימין נתניהו שוחח עם השר קרי בנושא .  נתניהו אמר לשר החוץ האמריקני כי יו"ר הרשות הפלסטינית אבו מאזן נושא באחריות לשלומם של הנעדרים .  ראש הממשלה הוסיף כי מה שקורה בשטח מאז הכנסת חמאס לממשלה הפלסטינית הוא הרסני . " זאת התוצאה של הכנסת ארגון טרור רצחני לממשלה ",  אמר לקרי .
 מוקדם יותר היום קיים ראש הממשלה התייעצות ביטחונית בלשכתו בירושלים בהשתתפות שר הביטחון והשר לביטחון הפנים .  אחרי כן הוא שוחח עם משפחות הנערים הנעדרים ואמר להם : " אני יודע שאתם עוברים רגעי ייסורים .  תהיו חזקים .  מדינת ישראל תעשה כל מאמץ עבור בניכם ואני מבטיח לעמוד איתכם בקשר ".  
אחר הצהריים הותר לפרסום כי שלושה תלמידי ישיבה ,  בני 16-19 ,  נעלמו אמש לאחר שיצאו מישיבה בכפר עציון וטפסו טרמפים לכיוון בנימין .  לאחר שלא הגיעו לבתיהם ולא ענו לשיחות קרובים שהתקשרו ,  התעורר חשד לשלומם .  במערכת הביטחון חוששים כי השלושה נחטפו בידי גורמי עוינים ,  ולפי כרוז שנמסר לסוכנות הידיעות רויטרס ,  ארגון המזוהה עם אל-קאעדה קיבל את האחריות למעשה ,  בטענה שמדובר בנקמה על הרג שלושה מפעיליה .
 החל משעות הבוקר המוקדמות פרסו בצה"ל כוחות מיוחדים וכוחות חי"ר מתוגברים באוגדת יהודה ושומרון על מנת לאתר רמזים להיעלמותם של הנערים .  הרמטכ"ל ,  רב-אלוף בני גנץ ,  הנחה את כל היחידות המיוחדות להיות בכוננות מלאה .
 חפ"ק של פיקוד המרכז של צה"ל בשיתוף עם המשטרה ,  בפיקודו של אלוף ניצן אלון ,  הוקם בקריית ארבע ,  ואליו מתנקז מידע שנאסף מהשטח .  בסריקות ,  שחלקן נעשות בתוך כפרים פלסטיניים בשטחי A ,  משתתפות יחידות עילית של הצבא .  במאמץ לאתר את הנעדרים משתתפים גם שב"כ ,  אגף המודיעין של צה"ל ,  משמר הגבול ומשטרת ישראל .  

ארה"ב על הנערים הנעדרים : " דואגים לשלומם "
 ראש הממשלה נתניהו שוחח עם שר החוץ קרי ואמר לו כי האירוע הוא תוצאה של הכנסת חמאס לממשלה הפלסטינית .  לבני נפגשה עם קרי בלונדון וביקשה שיפעל לשחרורם של השלושה

