ההצבעה על חוק הגיור תידחה בחצי שנה
ראש הממשלה הורה לדחות את ההצבעה על חוק הגיור בחצי שנה בה יוקם צוות בראשות יו"ר הסוכנות היהודית נתן שרנסקי לצורך גיבוש הסכמות שיאפשרו את השלמת חקיקתו . " השינוי בחוק הגיור בישראל צריך להיעשות בהסכמה רחבה בשל הצורך למנוע פילוג בעם יהודי "
 ראש הממשלה בנימין נתניהו הנחה הערב  ( חמישי )  לדחות את ההצבעה על חוק הגיור בחצי שנה .  בנוסף הסכימו התנועה ליהדות מתקדמת והתנועה המסורתית בישראל להקפיא את עתירותיהן לבג"ץ .  גורמים בלשכת ראש הממשלה מסרו כי שר החוץ אביגדור ליברמן הסכים לסידור זה .
 במהלך חצי השנה הקרובה יוקם צוות בראשות יו"ר הסוכנות היהודית נתן שרנסקי ובו יטלו חלק נציגי התנועות ונציגי הממשלה לצורך גיבוש הסכמות שיאפשרו את השלמת חקיקת חוק הגיור .  ראש הממשלה אמר הערב כי  " השינוי בחוקי הגיור בישראל צריך להיעשות בהסכמה רחבה בשל הצורך למנוע פילוג בעם היהודי .  האחדות היא אינטרס לאומי ראשון במעלה של מדינת ישראל ושל העם היהודי ואני מתכוון לשמור על עיקרון זה בנחישות ".  
הצעת חוק הגיור שיזם ח"כ דוד רותם  ( ישראל ביתנו )  ,  קובעת כי הרבנות הראשית האורתודוקסית תהפוך לגוף הבלעדי שבסמכותו לאשר גיורים בישראל .  מדובר בצעד העשוי לשלול את ההכרה בגיורים שאינם אורתודוקסים המבוצעים בחו"ל .  כמו כן ,  במהלך הנגשת תהליכי הגיור לציבור ,  יוכלו גם רבני הערים לבצע גיורים ,  דבר שעד כה הופקד בידי בתי דין מיוחדים לגיור .  
ההצעה גרמה להחרפה נוספת במתיחות ביחסים בין שר החוץ לראש הממשלה אשר הודיע הוא מתנגד אליה .  ביום ראשון אמר נתניהו בישיבת הממשלה כי יתנגד לחקיקת הגיור המוצעת שלדבריו ,  יכולה ליצור קרע בעם היהודי . " ייעשו מאמצים להסיר בהסכמה את הצעת החוק אך אם לא תוסר אבקש מחברי הליכוד ומשאר סיעות הקואליציה להתנגד להצעה ",  אמר נתניהו .
 עדכון ראשון - 23:13

ההצבעה על חוק הגיור תידחה בחצי שנה
ראש הממשלה הורה לדחות את ההצבעה על חוק הגיור בחצי שנה בה יוקם צוות בראשות יו"ר הסוכנות היהודית נתן שרנסקי לצורך גיבוש הסכמות שיאפשרו את השלמת חקיקתו . " השינוי בחוק הגיור בישראל צריך להיעשות בהסכמה רחבה בשל הצורך למנוע פילוג בעם יהודי "
 
