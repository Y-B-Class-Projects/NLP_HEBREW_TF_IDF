גרסת נתניהו בתיק בזק :  שיחותיי עם אלוביץ' היו על רקע אידאולוגי
בחדשות עשר דווח כי ראש הממשלה לא הכחיש כי שוחח עם בעלי החברה על סיקורו באתר וואלה !  NEWS : " אמרתי לו שהאתר שלו זה לא 'הארץ' ".  רעייתו שרה אמרה לחוקרים כי הופתעה מעצם חקירתה באזהרה : " קשה לי עם האבדן של קאיה "
 ראש הממשלה בנימין נתניהו טען בפני חוקרי להב 433 והרשות לניירות ערך כי שיחותיו עם בעל השליטה בזק שאול אלוביץ' התקיימו  " על רקע אידאולוגי "  וכי לא שוחח עמו על הקלות לחברת התקשורת שבבעלותו - כך דווח אמש  ( שישי )  בחדשות ערוץ עשר .  על פי הדיווח נתניהו לא הכחיש כי שוחח עם אלוביץ' כמה פעמים בעבר על אודות סיקורו באתר וואלה !  NEWS אך ציין כי לא דיבר עמו על מתן הקלות בתמורה לאופן סיקור מסוים . " אמרתי לו שהאתר שלו זה לא עיתון הארץ ",  צוטט נתניהו בדיווח .
 על פי הדיווח החוקרים עימתו את נתניהו עם הקלטות שביצע מנכ"ל האתר אילן ישועה עם אלוביץ' ואת רעייתו שרה עם תכתובות מסרונים בין ישועה לבין רעייתו של אלוביץ' ,  איריס .  על פי הדיווח באחד המסרונים כתבה אלוביץ' לישועה  " תעזור להם ,  אנחנו תלויים בהם ",  כשהיא מתייחסת בדבריה לבני הזוג נתניהו .  עוד דווח כי החוקרים השמיעו לשרה נתניהו הקלטה שבה מסבירה לכאורה אלוביץ' לישועה את הסיבה לבקשתה לסיקור אוהד . " חשוב שתעזרו לנו ,  כי בני הזוג נתניהו עוזרים לנו ויעזרו לנו ". 
פרשת בזק | סיקור מיוחד באתר וואלה !  NEWSסוהר ושמו נתניהו :  הסיבה המרכזית שהותירה את חפץ ואלוביץ' במעצרבית המשפט דחה את הערעור :  אלוביץ' וחפץ יישארו במעצר 
בדיווח צוין כי שרה נתניהו נשאלה על המסרונים בינה לבין איריס אלוביץ' על אודות סיקורם באתר והשיבה כי ראש הממשלה לא היה מודע לכך .  היא הוסיפה כי ביקשה מאלוביץ' עזרה  " כחברה שלי ,  על רקע אידאולוגי "  וכי  " מעולם "  לא עסקה בשיחות ביניהן בהטבות לבזק .  נתניהו הופתעה מעצם חקירתה באזהרה ,  כך דווח ,  ואמרה לחוקרים כי חשבה שהיא הגיעה למשרדי יחידת להב 433 על מנת למסור עדות בלבד .  נתניהו אף התייחסה לאבדן כלבת המשפחה קאיה בתחילת השבוע ואמרה כי הדבר מקשה עליה .
 בני הזוג נתניהו נחקרו בנפרד במשך כחמש שעות .  ראש הממשלה נחקר במעונו הרשמי ברחוב בלפור בירושלים ואילו רעייתו במשרדי להב 433 בלוד .  חקירתה ארכה כשעה יותר מזו שלו .  החוקרים ערכו במקביל חקירה של חמישה חשודים בפרשה :  בני הזוג נתניהו ,  יועץ התקשורת ניר חפץ שבעבר היה דוברם ,  שאול אלוביץ' ורעייתו .  במקביל בחדר חקירה נפרד ישב עד המדינה בפרשה שלמה פילבר ,  מנכ"ל משרד התקשורת המושעה ,  ועומת עם גרסאות הנחקרים .  בדרך זו יכלו החוקרים לדמות עימות פנים אל פנים בין המעורבים בפרשה .  
עיקרו של תיק 4000 הוא חשד למתן הקלות רגולטריות לחברת בזק ,  בתקופה שבה החזיק נתניהו בתיק התקשורת ,  בתמורה להטיית הסיקור באתר וואלה !  NEWS לטובתו ולטובת רעייתו .  שלמה פילבר ,  מנכ"ל משרד התקשורת המושעה שמינה נתניהו עם כניסתו לתפקיד ,  חתם על הסכם עד מדינה במסגרת הפרשה לפני כשבועיים .  
חקירתו של נתניהו במסגרת הפרשה אתמול הייתה השמינית במספר בפרשות שבהן נקשר שמו .  בחודש שעבר פרסמה המשטרה את המלצותיה בתיקים 1000 ו-2000 בעניינו של ראש הממשלה .  אתמול אחר הצהריים פרסם נתניהו סרטון בעמוד הפייסבוק הרשמי שלו שבו התייחס לחקירה .  נתניהו פתח את דבריו באזכור ביקורו הקרוב בארצות הברית ובהמשך אמר כי הוא  " בטוח יותר מתמיד שלא יהיה כלום ".  
 ( עדכון ראשון :  21:00 ) 
גילוי נאות :  אתר וואלה !  NEWS הוא חלק מקבוצת בזק 

גרסת נתניהו בתיק בזק :  שיחותיי עם אלוביץ' היו על רקע אידאולוגי
בחדשות עשר דווח כי ראש הממשלה לא הכחיש כי שוחח עם בעלי החברה על סיקורו באתר וואלה !  NEWS : " אמרתי לו שהאתר שלו זה לא 'הארץ' ".  רעייתו שרה אמרה לחוקרים כי הופתעה מעצם חקירתה באזהרה : " קשה לי עם האבדן של קאיה "
 
