מחנה נתניהו חוגג :  הליכוד הביע אמון ברה"מ
במחנה נתניהו מברכים על הניצחון המוחץ שרשם ראש הממשלה נתניהו בהצבעה במרכז הליכוד .  השר כחלון : " נתניהו סחף את הליכוד ".  חה"כ שאמה : " הליכוד ניצל מכניסה לסחרור פוליטי "
  ( צילום :  עוז מרון ,  עריכת וידאו :  דורון שטיין ) 
מחנה נתניהו חוגג לאחר שרשם אמש  ( חמישי )  ניצחון סוחף על מחנהו של משה פייגלין .  על אף הניצחון ,  בליכוד קוראים לחברי המרכז ולהתאחד ותמוך בראש הממשלה ,  במטרה להימנע מקרע במפלגה .
 נתניהו אמר לאחר הניצחון ,  כי  " זהו הישג חשוב שמוכיח שתנועת הליכוד היא תנועה אחראית ושקולה ,  הראוייה להנהיג את המדינה .  אני מודה לחברי הליכוד שנענו לקריאתי ויצאו להצביע בעד דרכה האמיתית של התנועה .  תודה מיוחדת שלוחה לשרים ,  לסגני השרים ,  לחברי הכנסת ,  לראשי הרשויות ולפעילים שנתרמו בהתלהבות ולא חסכו מאמץ כדי להביא לתוצאה המרשימה ".  
יו"ר מרכז הליכוד שר התקשורת משה כחלון הודה לחברי מרכז הליכוד שהשתתפו בהצבעה ,  ואמר כי  " נתניהו סחף את הליכוד ואני שמח שהמרכז קיבל את הצעת ראש הממשלה ".  יו"ר צוות התגובות של הליכוד חה"כ אופיר אקוניס אמר כי  " הבחירות הללו הוכיחו את הדמוקרטיה האמיתית שישנה בתנועת הליכוד .  חברי המרכז הוכיחו שהם ערים וקשובים לאינטרסים הלאומיים האמיתיים של מדינת ישראל ומעדיפים אותם על פני מחלוקות פנימיות ויריבויות מיותרות ". 
יו"ר מזכירות הליכוד שר התחבורה ישראל כץ הצהיר : " היתה כאן הכרעה על נושא ועל דרך .  ההצבעה קבעה איך הליכוד נראה ואיך הוא ייראה בעתיד .  בשנה הבאה יתקיימו הבחירות על בסיס קהל חברים יותר רחב שישקף את עוצמתו של הליכוד .  חברי הליכוד הביעו אמון ברה"מ ובדרך של הליכוד .  רה"מ גילה אומץ ונתן אמון בחברי הליכוד .  זהו לא דבר פשוט .  המשימה להשיג שני שלישים מן המצביעים היא תמיד קשה ולא הרבה מנהיגים היו עושים זאת ". 
יו"ר הקואליציה חה"כ זאב הלקין בירך על ההחלטה ,  ואמר כי  " אני מברך על החלטת מרכז הליכוד לתת תמיכה גורפת להצעת רה"מ ולאפשר לציבורים גדולים שתמכו בליכוד בבחירות האחרונות להצטרף לשורות התנועה ולהשתתף בתהליך הדמוקרטי .  אני קורא לכל חברי סיעת הליכוד לאחד שורות ולפעול ביחד בכנסת למימוש מטרות הליכוד ".  חה"כ כרמל שאמה הוסיף כי  " תנועת הליכוד ניצחה וניצלה היום מכניסה לסחרור פוליטי .  החברים גילו אחריות תנועתית והביאו להכרעה חדה וברורה ,  שיכולה וצריכה לשמש בסיס לאחדות וליציבות הליכוד ". 
הניצחון בבחירות בליכוד מהווה הישג חשוב עבור דרכו של ראש הממשלה ולביסוס אחיזתו במפלגה ,  לאור זאת שרוב גדול של 77% ממצביעי הליכוד תמכו בהצעות ראש הממשלה ,  ביניהן שינוי תקנון המפלגה ודחיית הבחירות למוסדות המפלגה בשמונה חודשים .  
לעומתם ,  מוקדם יותר משה פייגלין ,  ראש מחנה המתנגדים להצבעה ,  קרא למחנה הלאומי להתפקד לליכוד : " מהר מאוד ממה שנראה לנו אנחנו נעמוד בבחירות לראשות המפלגה .  אנחנו לא יכולים להרשות לעצמינו שוב מנהיג לאומי שנותן את קולות הימין לשמאל בצורה כל כך בזויה ". 

מחנה נתניהו חוגג :  הליכוד הביע אמון ברה"מ
במחנה נתניהו מברכים על הניצחון המוחץ שרשם ראש הממשלה נתניהו בהצבעה במרכז הליכוד .  השר כחלון : " נתניהו סחף את הליכוד ".  חה"כ שאמה : " הליכוד ניצל מכניסה לסחרור פוליטי "
 
