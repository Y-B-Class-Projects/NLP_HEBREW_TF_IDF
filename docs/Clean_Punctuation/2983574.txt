חוגגים את ההתקרבות :  נתניהו ציין את היום המצרי הלאומי
לראשונה מזה שבע שנים נערך האירוע במעמד רה"מ והנשיא .  ריבלין אמר כי הזמן שחלף מאז ההסכם עם מצרים הוא  " עדות לחשיבות והתועלת של השלום ",  ונתניהו כינה אותו  " פתח לתקווה עבור האזור "
 ראש הממשלה בנימין נתניהו ורעייתו שרה נתניהו השתתפו אמש  ( חמישי )  בקבלת פנים לרגל היום הלאומי של מצרים ,  בבית השגריר המצרי בהרצליה .  נתניהו בירך את מצרים ביום חגה הלאומי ,  ואמר כי  " שני עמנו הניחו את היסודות החשובים ביותר בתרבות האנושית לפני אלפי שנים ,  והיום שני עמינו ,  ובעצם העולם כולו ,  נמצאים במאבק רצוף ויום-יומי נגד הטרור ונגד אלה שמנסים להחריב את התרבות האנושית .  עלינו לשלב ידיים נגדו ,  עלינו לשלב ידיים למען השלום ".  
נשיא המדינה ראובן ריבלין ,  נשא אף הוא דברים בקבלת הפנים לרגל היום הלאומי ,  ואמר כי  " מאז החתימה על הסכם השלום הפכה מצרים לשותפתנו האסטרטגית בביטחון ,  מסחר ,  ושיתוף פעולה אזורי ".  לדבריו , " השנים שחלפו הן עדות לחשיבות והתועלת הרבה של השלום ".  
זו הפעם הראשונה שראש ממשלת ישראל משתתף באירוע מאז שנת 2009 ,  אז שלט במצרים הנשיא הקודם ,  חוסני מובארק .  בנוסף ,  מדובר בפעם הראשונה מזה כמה שנים שהאירוע נערך במעמד שגריר מצרי הנמצא בישראל במשרה מלאה ,  לאחר שבתחילת השנה הוצב הדיפלומט המצרי חאזם חייראת כשגריר בתל אביב .
 נתניהו התייחס באירוע לשלום עם מצרים ואמר כי הוא  " חזק ואיתן קרוב לארבעה עשורים ".  לדבריו , " הוא עבר דרך כל המהמורות ,  כל הסערות ,  כל האתגרים .  השלום בינינו הוא פתח לתקווה ,  לא רק עבורנו ,  אלא עבור האזור כולו ".  עוד הוסיף נתניהו כי  " אני מעריך מאוד את המאמצים של הנשיא א-סיסי לסייע לקידום השלום בינינו לבין הפלסטינים ,  לקידום הביטחון ברחבי המזרח התיכון ואנחנו נקבל בברכה כל שיתוף של מדינות אחרות במאמצים חשובים אלה ". 
 ( עדכון ראשון :  23:52 )  

חוגגים את ההתקרבות :  נתניהו ציין את היום המצרי הלאומי
לראשונה מזה שבע שנים נערך האירוע במעמד רה"מ והנשיא .  ריבלין אמר כי הזמן שחלף מאז ההסכם עם מצרים הוא  " עדות לחשיבות והתועלת של השלום ",  ונתניהו כינה אותו  " פתח לתקווה עבור האזור "
 
