האזכרה לנספים בכרמל :  צעקות על רה"מ ,  ישי גורש
עם עלייתו של רה"מ לנאום בטקס בבית אורן קמו המשפחות השכולות ודרשו ששר הפנים אלי ישי יוצא מהאולם . " או שהוא יצא או שאנחנו נצא ",  אמרו .  לאחר זמן מה השר ישי יצא מהמקום
 ( צילום :  באדיבות הערוץ הראשון ) 
סערה התחוללה אמש  ( רביעי )  בטקס האזכרה הממלכתי לחללי אסון הכרמל שנערך בקיבוץ בית אורן כאשר עם עלייתו של ראש הממשלה בנימין נתניהו לנאום ,  קראו המשפחות השכולות להוציא מן האולם את שר הפנים אלי ישי ואמרו כי אם הוא לא יוצא ,  הם ייצאו מהאולם .  דני רוזן בן זוגה של אהובה תומר ,  קם ראשון ותבע את הוצאת ישי מהמקום ואחריו קמו כל המשפחות ונוצרה המולה במקום .  לאחר זמן מה ושהרוחות לא נרגעו ,  שר הפנים יצא מהאולם ,  כך גם חלק מבני המשפחות .  רוזן קרא : " שר הפנים לא לא נקף אצבע ובגללו קרה האסון .  עם כל הכבוד עליו לצאת מהאולם ". 
נתניהו שב לנאום ,  אך מיד כשירד מהבמה קמו בני משפחות שכולות נוספים ,  צעקו על ראש הממשלה והטיחו בו דברים קשים בהם : " הרגת את הבן שלי ",   " איפה האמת שתצא לאור ?  ",   " את בעלי הפקרתם ",   " הרגת את בעלי ",   " שלא יטייחו אותנו ",  ו-"ראש הממשלה אשם בהכל ".  מאבטחי ראש הממשלהניסו להוציא מן האולם כמה מבני המשפחות שניסו להתקרב לעבר נתניהו .  הטקס חודש רק לאחר שגלית אלקלעי ,  אלמנתו של סגן גונדר רפאל אלקלעי ,  עלתה לנאום .  
ראש הממשלה אמר בנאומו ,  שהופרע מספר פעמים על ידי קריאות ביניים ,  כי אין נחמה לצער המשפחות השכולות . " אני יודע ,  אני מכיר את הכאב ואני יודע איזו מסכת ייסורים את עוברים .  אני מכיר את החלל שנפער בחייכם ,  אני מכיר את הלילות הארוכים והבית שמתרוקן ,  אחרי שכל המנחמים עוזבים ,  ואתם נשארים לבד עם הכאב והזיכרון והגעגוע ,  והסבל נמשך מערב עד בוקר ואין מרפא ואין מזור ",  אמר נתניהו , " יקירכם עלו בסערה השמימה במרכבות של אש ,  להבות כמו שראינו בכרמל לא ראינו זמן רב אם בכלל ". 
בטקס השתתפו נשיא המדינה שמעון פרס ,  ראש הממשלה בנימין נתניהו ,  נציגי המשפחות השכולות ,  יו"ר הכנסת ראובן ריבלין ,  שר המשפטים יעקב נאמן ,  השר לביטחון פנים יצחק אהרונוביץ' ,  יו"ר האופוזיציה ציפי לבני ,  ח"כים ,  מפכ"ל המשטרה דודי כהן ,  נציב שירות בתי הסוהר ,  נציב שירותי כבאות והצלה וראשי רשויות מקומיות .
 בתחילת הטקס הודלקו נרות זיכרון לנספים על ידי נופר בוקר ,  בתו של ליאור בוקר ז"ל ,  מאור מלינה בנו של יצחק מלינה ז"ל ,  ואלירן שטרן ,  מתנדב בצופי אש חיפה .  לאחר מכן הוקראו שמות כל 44 הנספים באסון .  
פרס אמר בטקס כי  " 44 נפשות טהורות נפלו במערכה הכבדה נגד האש .  האש שלא נחה לרגע ,  הפכה עשרות משפחות בתוכנו למשפחות שכולות .  באותם רגעים ,  כאשר הכבאים עמדו מול האש ,  והיום ,  בתום שלושים ,  ניצב עם מופתע ,  שלא היה מוכן לאסון כזה ". 
פרס הוסיף ואמר כי  " זו האמת ,  גם אם היא כואבת וצורבת :  לא היינו מוכנים לנוכח האש הגדולה ,  לא שיערנו שכך יכול לקרות .  וכך קרה ,  שהלהבות חרכו בלבבות המשפחות ובביטחונו העצמי של העם ".  עוד הוסיף הנשיא כי  " האש אמנם הפתיעה את הכבאים ,  צוערי שירות בתי הסוהר וקציני המשטרה ,  אך אלה לא נסו ולא ברחו .  רבים מהם השליכו נפשם אל מול הלהבות .  כדי להציל חיים ,  כדי לחלץ חברים .  הגבורה שלהם לא נפלה בעוצמתה מעוצמת האש ". 
 ( עדכון ראשון :  5.1 19:31 ) 

האזכרה לנספים בכרמל :  צעקות על רה"מ ,  ישי גורש
עם עלייתו של רה"מ לנאום בטקס בבית אורן קמו המשפחות השכולות ודרשו ששר הפנים אלי ישי יוצא מהאולם . " או שהוא יצא או שאנחנו נצא ",  אמרו .  לאחר זמן מה השר ישי יצא מהמקום

