אורח לא צפוי :  צפו ב"נתניהו "  מגיע למאהל המחאה
ראש הממשלה אמנם לא הקים אוהל במאהל מחאת הדיור בשדרות רוטשילד ,  אך דמותו הגיעה לתמוך במפגינים :  מריאנו אידלמן בתפקיד בנימין נתניהו הגיע להעביר מסרים בשם ממשלת ישראל

לאחר שהציג היום  ( שלישי )  ראש הממשלה ,  בנימין נתניהו ,  את פתרונותיו למצוקת הדיור בארץ ,  הגיעה  " דמותו "  למאהל המחאה בשדרות רוטשילד בתל אביב .  מריאנו אידלמן ,  המגלם את ראש הממשלה ב"ארץ נהדרת ",  הגיע בדמותו לתמוך במפגינים ולהעביר את מסרי התמיכה של ממשלת ישראל ,  כביכול .  
כנראה שלמרות כובד משקל המחאה ,  לא הזיקה לבאי המאהל אתנחתא קומית ,  עת הגיע  " ראש הממשלה "  והצהיר בפניהם כי  " אני באתי לכאן לחזק אתכם .  מצוקת הדיור היא מצוקה אמיתית ,  אני זיהיתי אותה עוד שהייתי שר האוצר ואז הפכתי לראש ממשלה ושכחתי מזה לגמרי ".  
אידלמן המשיך בבדיחות הדעת בנושא ,  אך לא ניתן היה להתעלם מהעקיצות והאצבע המאשימה שהפנה כלפי הממשלה : " כדי לפתור את מצוקת הדיור צריך לשנות כבר את סדר העדיפויות של התקציבים במדינה הזאת .  עד היום התקציבים הלכו קודם למתנחלים ,  אחר כך לדתיים ורק אז לכל השאר .  מהיום נשנה את סדר העדיפויות :  קודם לדתיים ,  רק אז למתנחלים ואז לכל השאר ".  
" אנחנו נספק לכל זוג צעיר קרקע לבנייה במחיר אפס ,  סליחה 2,700,000 שקלים ",  התבדח אידלמן ברצינות מפתיעה לנוכח אי הנוחות שנראה כי בה היה שרוי בתוך חליפת ראש הממשלה . " אנחנו נבנה עבורכם חמישים אלף דירות חדשות בתוך שעה וחצי ,  סליחה שנה וחצי ,  סליחה עשר שנים וחצי ",  הכריז ,  ואמר כי  " הדירות הללו יהיו במרכז העיר ,  וכשאני אומר מרכז העיר אני מתכוון למרכז העיר לוד ". 
מחאת הדיור - כותרות אחרונות:תמיכה מהכנסת :  העוזרים הפרלמנטריים מצטרפים למאבקמחאת הדיור :  9 נעצרו בחיפה ,  בת"א כבר בונים בגבסצעד אחר צעד :  כך התגבשה תכנית הדיור של נתניהו

אורח לא צפוי :  צפו ב"נתניהו "  מגיע למאהל המחאה
ראש הממשלה אמנם לא הקים אוהל במאהל מחאת הדיור בשדרות רוטשילד ,  אך דמותו הגיעה לתמוך במפגינים :  מריאנו אידלמן בתפקיד בנימין נתניהו הגיע להעביר מסרים בשם ממשלת ישראל

