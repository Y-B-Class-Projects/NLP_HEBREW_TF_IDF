ח"כ הרצוג : " עת לאפסן את האגו כדי לעבוד יחד "
 בישיבת סיעה אחרונה לפני ההצבעה על פיזור הכנסת אמר יו"ר העבודה : " נוביל גוש מרכזי גדול ".  לבני : " הבחירות - החלטה של ראש ממשלה שמפחד משריו ".  ברגע האחרון :  תוספת של 3.6 מיליארד שקלים לביטחון
בצל ההתכתשויות בצמרת ,  ואחרי עוד סבב של חילופי האשמות בין ראש הממשלה נתניהו ,  יו"ר האופוזיציה הרצוג ושר האוצר המפוטר לפיד - מתכנסות היום  ( שני )  סיעות הכנסת לישיבה אחרונה לפני ההצבעה על פיזור הכנסת ה-19 הערב .
" מפלגת העבודה חוזרת להיות מפלגת השלטון .  נעשה זאת ,  בין היתר ,  בהובלת גוש מרכזי גדול - שמשמעותו עבודה גדולה ",  הכריז יו"ר העבודה בישיבת הסיעה . " לנגד עינינו טובת המדינה ,  ואנחנו שואפים להוביל אותה לכיוון אחר לחלוטין .  זו העת לאפסן את האגו ולמצוא את המתווה הנכון כדי שנוכל לעבוד ביחד .  נעשה את זה ב-17 במרץ ,  נעשה בגדול ונוביל את המדינה לעתיד טוב יותר ".  
" הבחירות האלה הן תוצאה של החלטה של ראש ממשלה שמפחד ולחוץ משריו שלו ",  אמרה יו"ר התנועה ,  שרת המשפטים המפוטרת ,  ציפי לבני . " ההחלטה שלו ,  אבל הבחירות לא מיותרות  זו ההזדמנות להחליף את ראש הממשלה המכהן וליצור ממשלה אחרת ,  שעומדת על שתי רגליים .  אני מקווה שהציבור יבין את ההזדמנות למדינת ישראל לעשות את שינוי הכיוון הנדרש ". 
בחירות 2015 || עוד ידיעות בוואלה !  חדשותהרצוג תוקף את נתניהו : " לא אתה היית על ההגה 9 שנים ? "נתניהו : " אעביר חוק מע"מ אפס על מוצרי יסוד"לממשלת מעבר אסור לבצע  " מחטפים ".  דעה 
לבני הבהירה כי הצעת מע"מ אפס ,  שהעלה השר לשעבר עמיר פרץ מסיעתה ,  נדחתה על ידי נתניהו בעבר . " פרץ הציג תכנית שהתבססה על ביטול המע"מ למוצרי יסוד .  באותו ערב ,  כשהגיעה ההצבעה ,  מי שהצביע נגד היה ראש ממשלת ישראל .  הציבור צריך לדעת שכשהוא שומע את נתניהו יזכור מה הוא עשה לפני חודש ומה לא יעשה בעתיד ". 
במקביל ,  במה שנראה כמו  " מכירת חיסול "  בכנסת ,  רגע לפני פיזורה - אישרה ועדת הכספים העברת תוספת לתקציב הביטחון בסך 3.6 מיליארד שקלים .  יו"ר ועדת הכספים ,  ח"כ ניסן סלומינסקי  ( הבית היהודי )  ,  אמר כי  " התוספת נועדה להמשך כיסוי הוצאות הביטחון בעקבות מבצע 'צוק איתן' וכי היא תילקח מריכוז כל עודפי 2013 ,  ומהרזרבות של כל המשרדים ".  
ח"כ דב חנין  ( חד"ש )  ביקר את ההחלטה ואמר כי  " זו התוצאה של מדיניות של מלחמות .  יש לה מחיר .  הקיצוץ בתחבורה הציבורית לצורך העברה לביטחון זה חיסול שלה .  בתקופת ממשלת מעבר ,  כשהכנסת מתפזרת זה לא ראוי ולא חוקי ".  
במהלך הדיון הוצאה חברת הכנסת סתיו שפיר  ( העבודה )  מספר פעמים בעקבות ההערות שהשמיעה . " ארבע פעמים פינה אותי היום ניסן סלומינסקי  ( יו"ר הוועדה ע"נ )  מהוועדה בגלל שדרשתי תשובות על תוספות פוליטיות שנתניהו מנסה לחלק ברגע האחרון לחברים בהתנחלויות בניגוד לחוק ",  אמרה ח"כ שפיר . " ב-6:50 הבוקר הגיעה למייל בקשה לשינויים בתקציב :  66 מיליון שקלים לחטיבה להתיישבות ,  33 מיליון לטובת התיישבות חדשה ביהודה ושומרון ,  47 מיליון שהם מענק בטחוני ליהודה ושומרון .  הכל בניגוד לתקנות שהוועדה בעצמה קבעה .  מבלי שחברי הכנסת רשאים לשאול שאלות ,  ללא זמן דיון ,  כשסלומינסקי אוסר אפילו על היועצים המשפטיים לדבר ". 
יו"ר העבודה הרצוג הוסיף בנושא זה : " חברי העבודה עובדים בווליום מלא .  ראו המאבק בוועדת הכספים של הכנסת .  היה מאבק מרשים ונחוש ".  
מוקדם יותר ,  ספג נתניהו ביקורת חריפה מצד יריביו - במיוחד אחרי שהודיע על כוונתו לקדם הצעת חוק מע"מ אפס על מוצרי מזון בפיקוח . " עכשיו נזכרת ?  לא היית בקוק-פיט על ההגה בתשע השנים האחרונות ",  תקף הרצוג . " הציבור לא יקנה הבטחות סרק ,  אני לא אגיד דברים שלא אעמוד בהם ".  
לפיד הוסיף : " בתקופת הממשלה הקודמת שלך אדוני ראש הממשלה ,  כשהיית בה שר-על לענייני כלכלה ,  דור שלם קרס ואתה לא עשית דבר וחצי דבר .  מחירי הדירות זינקו ,  טרפדת את הסיכוי היחיד של זוגות צעירים ששירתו בצבא ,  ואפילו לא טרחת לקרוא את זה ". 
לפניות לכתב עמרי נחמיאס - omri_n@walla.net.il 

ח"כ הרצוג : " עת לאפסן את האגו כדי לעבוד יחד "
 בישיבת סיעה אחרונה לפני ההצבעה על פיזור הכנסת אמר יו"ר העבודה : " נוביל גוש מרכזי גדול ".  לבני : " הבחירות - החלטה של ראש ממשלה שמפחד משריו ".  ברגע האחרון :  תוספת של 3.6 מיליארד שקלים לביטחון

