נתניהו לאבו מאזן :  אתה יכול להמשיך להפיץ שנאה - או לקדם שלום
בנאומו בפני העצרת הכללית תקף רה"מ את האו"ם ,  שלדבריו  " הפך לפארסה מוסרית ומפלה לרעה את ישראל ".   " הדרך לשלום עוברת בי-ם וברמאללה - לא בניו יורק ",  הצהיר בתגובה לכוונת אבו מאזן לקדם הצעה חדשה נגד ההתנחלויות במועצת הביטחון
ראש הממשלה בנימין נתניהו אמר הערב  ( חמישי )  בנאומו בפני עצרת האו"ם כי על יו"ר הרשות הפלסטינית אבו מאזן להכריע בין  " הפצת שנאה "  לבין קידום השלום .  זאת בתגובה לנאומו של אבו מאזן ,  שתקף בחריפות את מדיניותה של ירושלים בנאום שנשא בפני באי העצרת .  נתניהו הזמין את אבו מאזן להופיע בכנסת . 
" לישראל יש עתיד מזהיר באו"ם .  זאת חרפה כיצד שהאו"ם מוטה נגדה ",  אמר נתניהו בפתח דבריו .  הוא אמר כי בכל האזור נשים נאנסות ומיעוטים נרצחים ,  אך בארגון מתמקדים דווקא בישראל . " האו''ם החל ככוח מוראלי ,  והפך לפארסה מוסרית ".  
לטענת ראש הממשלה ,  בשנים הבאות המצב ישתנה ויותר מדינות באו"ם יצביעו לטובת ישראל .  הוא ציין כי מנהיגים בעולם מכירים ביכולותיה של המדינה .  לדבריו , " בעולם הערבי יש שינוי כלפינו ,  הם רואים בנו בעלי ברית נגד איראן ".  נתניהו תקף את אונסק"ו וטען כי הוא  " מכחיש את הקשר בן 4,000 השנה של העם היהודי למקומותיו הקדושים ,  כולל להר הבית ".  
נתניהו הודה לנשיא מצרים עבד אל-פתאח א-סיסי על מאמציו לקידום השלום . " אני מחויב לפתרון שתי המדינות ",  אמר ראש הממשלה . " אני מוכן להתחיל משא ומתן היום ,  לא מחר ,  לא בשבוע הבא ,  היום .  במקום להפיץ שנאה כאן בניו יורק ,  אני קורא לאבו מאזן לנאום בכנסת בירושלים ,  ואני אשא דברים בפני הפלסטינים ברמאללה ".  לדבריו , " עומדות בפניו שתי אפשרויות - להפיץ שנאה או לפעול עמי למען השלום ". 
נתניהו ,  שנפגש אתמול עם נשיא ארצות הברית ברק אובמה ,  אמר כי וושינגטון נותרה בעלת בריתה הקרובה ביותר של ירושלים .  הוא התייחס לדבריו של יו"ר הרשות הפלסטינית ,  שאמר בנאומו כי יעלה בקרוב הצעה נגד ההתנחלויות במועצת הביטחון של האו"ם וכי הוא מקווה ששום מדינה לא תטיל וטו על כך . 
" אני יודע שיש דיבורים על מהלך נגד ישראל עד סוף השנה ",  אמר נתניהו ,  שהדגיש כי  " לא ניתן לאף אחד להכתיב לנו תנאים ".  ראש הממשלה אמר כי  " הדרך לשלום עוברת דרך רמאללה וירושלים ,  לא דרך ניו יורק ".  
יו"ר הרשות הפלסטינית אמר בנאומו כי ההתנחלויות הורסות את האפשרות לפתרון שתי המדינות ,  אולם נתניהו השיב לו בנאומו : " עבור הפלסטינים ,  ההתנחלויות האמיתיות הן תל אביב וחיפה ". 
בקהל ישבו הוריו של הגדר גולדין ,  שנהרג במבצע  " צוק איתן "  ושגופתו מוחזקת בידי חמאס .  נתניהו הזכיר אותם ואמר כי הארגון מסרב להחזיר את גופתו ואת גופתו של אורון שאול ,  שנפל אף הוא במבצע ברצועת עזה . " חמאס מפר את כל העקרונות הבינלאומיים ",  אמר .  נתניהו התייחס בנאומו גם לאיראן ולתכנית הגרעין שלה .  הוא ציין כי היא נותרה התומכת הגדולה ביותר של טרור ברחבי העולם והדגיש : " לא נאפשר לה לפתח נשק גרעיני ".  
 ( עדכון ראשון :  19:37 )  

נתניהו לאבו מאזן :  אתה יכול להמשיך להפיץ שנאה - או לקדם שלום
בנאומו בפני העצרת הכללית תקף רה"מ את האו"ם ,  שלדבריו  " הפך לפארסה מוסרית ומפלה לרעה את ישראל ".   " הדרך לשלום עוברת בי-ם וברמאללה - לא בניו יורק ",  הצהיר בתגובה לכוונת אבו מאזן לקדם הצעה חדשה נגד ההתנחלויות במועצת הביטחון

