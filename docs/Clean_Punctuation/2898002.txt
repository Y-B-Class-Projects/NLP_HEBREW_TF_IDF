אובמה : " לא צריך לחכות לפתרון הסכסוך כדי להרגיע את האלימות "
 מוקדם יותר ,  שר החוץ ג'ון קרי שוחח עם נתניהו והבהיר : " אבו מאזן חייב לגנות את האלימות בקול רם וברור ".  השבוע ייפגשו קרי ונתניהו בגרמניה .  מועצת הביטחון התכנסה לדיון חירום בגל האלימות : " ישראל לא יכולה לשנות את המציאות באגרוף הברזל שלה "
 נשיא ארצות הברית ברק אובמה אמר הערב  ( שישי )  במסיבת עיתונאים שכינס בבית הלבן ,  לצד נשיאת קוריאה הדרומית פארק גון-הייה ,  כי  " לא צריך לחכות לפתרון כל הסוגיות בסכסוך הישראלי-פלסטיני כדי להרגיע את האלימות בשטח ".  
לדבריו , " לישראל יש את הזכות להגן על אזרחיה מפני אלימות ".  אובמה הוסיף כי  " סוג כזה של אלימות חסרת אבחנה לא תוביל לשום דבר פרט להסלמה נוספת ולחוסר ביטחון ".  כמו כן ,  התייחס אובמה לתהליך השלום הישראלי-פלסטיני והבהיר כי שרי החוץ ג'ון קרי והילרי קלינטון השקיעו בכך מאמצים רבים ,  שלא נשאו פרי .
 עוד בוואלה !  NEWS:לאחר הדקירה ,  החיילים טוענים :  חופש הפעולה לעיתונאים מסכן אותנולוחם ביחידת העילית של הזרוע הצבאית של חמאס נהרג בגבול עזהחייל נפצע בינוני בפיגוע דקירה ליד חברון ;  המחבל התחזה לעיתונאי - וחוסל
מוקדם יותר הערב ,  התקשר שר החוץ קרי לראש הממשלה בנימין נתניהו ,  והבהיר לו כי על פי עמדת וושינגטון , " לישראלים יש את הזכות להגן על עצמם נגד כל אלימות כלפי חפים מפשע ,  בעיר העתיקה בירושלים ובכל מקום ".  קרי הוסיף : " הפלסטינים חייבים להפסיק את ההסתה .  יו"ר הרשות הפלסטינית אבו מאזן חייב לגנות את האלימות בקול רם וברור ".  
במהלך השיחה ,  טען נתניהו כי גל האלימות האחרון  " נובע באופן ישיר מהסתה שקרית של הרשות הפלסטינית ובראשה אבו מאזן ,  של חמאס ושל התנועה האיסלאמית בישראל ,  סביב הר הבית ".  ראש הממשלה שב והדגיש כי ישראל שומרת על הסטטוס קוו ומחויבת לו .  כמו כן ,  סיכמו השניים כי ינסו להיפגש בימים הקרובים ,  במסגרת ביקורו הצפוי של נתניהו בברלין ביום רביעי הקרוב לפגישה עם קנצלרית גרמניה אנגלה מרקל .  
בתוך כך ,  התכנסה היום מועצת הביטחון של האו"ם לדיון חירום ב"מצב במזרח התיכון ".  לפני הדיון ,  כינס השגריר הישראלי דני דנון את מסיבת העיתונאים הראשונה שלו במטה האו"ם בניו יורק ,  ואמר : " גל הטרור השוטף את מדינתי מחייב אותי לדבר עמכם .  מועצת הביטחון כינסה הערב עוד פגישה לדון במתח הגואה במדינתי .  עם זאת ,  לא את זה אנחנו צריכים .  מה שאנחנו צריכים הוא שהמועצה תכנס ישיבה על ההסתה המסוכנת שמוביל אבו מאזן ".  
דנון התייחס בדבריו להצתת קבר יוסף ועל אירועי הדקירה האחרונים . " למה שבן 13 יחליט לצאת למסע דקירות ולקחת את חייו של נער אחר ?  ",  תהה . " התשובה היא שמעשי טרור כאלה לא קורים בריק .  כשנער פלסטיני שב מבית הספר ופותח את הטלוויזיה ,  הוא לא רואה את ברני או את דונלד דאק ,  הוא רואה רוצחים שמוצגים כגיבורים .  הוא פותח ספר לעשות שיעורי בית ,  הוא לא לומד על מתמטיקה ומדע  אלא מלמדים אותו לשנוא ". 
דנון הציג תרשים שמציג  " כיצד לדקור יהודי ",  שנלמד כביכול בבתי הספר הפלסטיניים . " אתם יכולים לראות כיצד הסתה נראית ",  אמר . " במקום לחנך לשלום ולסובלנות ,  ההנהגה הפלסטינית שוטפת את מוחם של הצעירים עם הסתה ושנאה ".  
במהלך הדיון במועצת הביטחון של האו"ם ,  הבהירה שגרירת ארצות הברית באו"ם סמנתה פאוור כי וושינגטון מברכת על התחייבות הצדדים לסטטוס קוו ,  אולם הוסיפה כי הוא  " אינו בר קיימא "  לטווח האחרון .  לדבריה , " אנו מבכים את אובדן החיים .  האירועים הנוכחיים מבהירים את הצורך להגיע לפתרון שתי המדינות בהקדם האפשרי ".  
פאוור הוסיפה כי  " הסרטונים שהופצו ברשתות החברתיות החריפו את המצב ".  השגרירה הירדנית דינא קוואר ,  שזימנה את הדיון ,  הבהירה כי ירדן  " דוחה כל ניסיון לחלק את אתרי הקודש או לשנות את העובדות ההיסטוריות והתרבותיות ".  לדבריה , " ישראל לא יכולה לשנות את המציאות באגרוף הברזל שלה ".  
השגריר הפלסטיני ריאד מנסור קרא : " זו חובתה של מועצת הביטחון של האו"ם להגן על הפלסטינים .  מתי הכיבוש יסתיים ?  מתי נגיע לעצמאותנו ?  ".  מנסור קרא לקהילה הבינלאומית לספק הגנה לפלסטינים ,  וטען כי ישראל חייבת לקבל אחריות על האירועים האחרונים .  שגרירים נוספים של מדינות המיוצגות במועצת הביטחון של האו"ם ,  בהן סין ,  צרפת ורוסיה ,  קראו לרגיעה והבהירו את מחויבותן לתמוך בתהליך שלום .
  ( עדכון ראשון :  19:59 )  

אובמה : " לא צריך לחכות לפתרון הסכסוך כדי להרגיע את האלימות "
 מוקדם יותר ,  שר החוץ ג'ון קרי שוחח עם נתניהו והבהיר : " אבו מאזן חייב לגנות את האלימות בקול רם וברור ".  השבוע ייפגשו קרי ונתניהו בגרמניה .  מועצת הביטחון התכנסה לדיון חירום בגל האלימות : " ישראל לא יכולה לשנות את המציאות באגרוף הברזל שלה "
 
