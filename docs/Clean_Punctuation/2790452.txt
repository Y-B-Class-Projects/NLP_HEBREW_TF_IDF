נתניהו : " נפגש גם עם רפובליקנים וגם עם דמוקרטים "
 ראש הממשלה הדף את הביקורת על פגישתו השנויה במחלוקת עם תומכו שלדון אדלסון ,  וטען כי אין בכך פגם .  על מכרזי הבנייה מעבר לקו הירוק : " מה הבעיה ?  שיהודים קונים בתים ?  "
  ( צפו בפגישה בין נתניהו לאובמה ,  ברביעי )  
ראש הממשלה בנימין נתניהו התייחס הערב  ( חמישי )  לקולות הביקורות שנשמעו כלפיו במהלך ביקורו בארצות הברית ,  בין היתר על פגישתו המתוקשרת עם תומכו שלדון אדלסון במסעדה בניו יורק . " אני נפגש עם חברים משני צדי המתרס שיש לי היכרות רבת שנים איתם ,  דמוקרטים ורפובליקנים ",  הדף נתניהו את הביקורת בקטעים מראיונות שפורסמו בחדשות בערוצים 10 ו-2 .  נתניהו נדרש בדבריו לעובדה כי טרם פגישתו עם הנשיא ברק אובמה ,  דווח כי עיריית ירושלים פרסמה מכרז לבניית 2,600 יחידות דיור בשכונת גבעת המטוס שמעבר לקו הירוק בבירה .  לדבריו ,  מאחורי הפרסום מסתתר אינטרס זר . " יש פה חוסר אחריות של גורם  ( תנועת  " שלום עכשיו ")  המפרסם תכנית סטטוטורית כדי לחבל בפגישה חשובה ,  שכללה בין היתר דיון על הגרעין האיראני ובבעיות היסוד שלנו ",  אמר ראש הממשלה . " מה הבעיה ?  שיהודים קונים בתים בירושלים ?  לא יכול לקבל את זה .  אם היית אומר בארצות הברית שליהודים אסור לרכוש במקומות מסוימים בית ,  הייתה קמה זעקה גדולה ". 
ביקורו של נתניהו בארה"ב || כותרות נוספות:נתניהו מגיב לארה"ב : " לא מוכן לקבל את הביקורת "" בנייה במזרח ירושלים תרחיק את ישראל מארה"ב"אובמה לנתניהו : " חייבים לשנות את הסטטוס קוו בעזה "  
עם זאת ,  הדגיש ראש הממשלה כי פגישתו עם אובמה הייתה באווירה טובה . " זו הייתה פגישה טובה ,  מאוד אמתית .  אומר לך על מה אנחנו מסכימים ועל מה אנחנו חלוקים :  שנינו רוצים למנוע מאיראן מלהיות מדינה עם יכולת של נשק גרעיני ,  אבל אני אומר שכרגע זה לא מספיק ",  קבע . " צריך למנוע ממנה לפתח נשק גרעיני בזמן קצר של שבועות או חודשים ,  תקופה המכונה 'זמן פריצה' .  את זה יש למנוע ".  
לדבריו ,  הסכם הביניים שנחתם בין איראן לשש המעצמות  ארצות הברית ,  רוסיה ,  סין ,  בריטניה ,  צרפת וגרמניה  יחזור כבומרנג . " זה הסכם רע מאוד .  אמרתי זאת לנשיא אובמה ואמרתי זאת גם בתקשורת .  ההסכם רע לא רק לישראל ,  אלא גם עבור ארצות הברית והעולם כולו ".  
סימן נוסף למתיחות בין שני המנהיגים הוא העובדה שנתניהו סירב לומר כי יצא מהביקור במצב רוח אופטימי . " לא יצאתי מעודד מהפגישה באשר לסוגיה הזו ,  אבל כן הבעתי את הדברים החשובים לביטחון ישראל .  כל מדינות ערב ,  למעט אולי משטר אסד בסוריה ,  מסכימות על כך ",  הוסיף .  
בתדרוך לכלי התקשורת הלילה בניו יורק ,  אמר נתניהו בתשובה לשאלת וואלה !  חדשות אם יש צעדים שישראל יכולה לנקוט כדי לקדם את ההתקרבות למדינות ערב ,  אותה הוא מציב כסוגיה מרכזית בשבועות האחרונים ,  כי עוד קודם לכן יש לעגן את דרישות הביטחון של ישראל . " החשיבות של הצרכים הביטחוניים שדיברתי עליהם לפני 'צוק איתן' הלכה והתחדדה במהלך המבצע .  זה מחייב התייחסות משמעותית וקונקרטית לצורכי הביטחון שלנו ".  

נתניהו : " נפגש גם עם רפובליקנים וגם עם דמוקרטים "
 ראש הממשלה הדף את הביקורת על פגישתו השנויה במחלוקת עם תומכו שלדון אדלסון ,  וטען כי אין בכך פגם .  על מכרזי הבנייה מעבר לקו הירוק : " מה הבעיה ?  שיהודים קונים בתים ?  "
 
