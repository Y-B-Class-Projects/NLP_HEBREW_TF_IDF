נתניהו :  גלעד שליט בבית ,  המשימה הושלמה
ראש הממשלה קיבל את פניו של גלעד שליט בבסיס תל נוף - והצהיר : " אני מאמין שערבות הדדית אינה רק סיסמה .  לא רציתי שגורלו של גלעד יהיה כגורלו של רון ארד "
  ( צילום :  רויטרס ,  עריכה :  יאיר דניאל )  
" המשימה הושלמה ".  כך הצהיר בצהריים  ( שלישי )  ראש הממשלה בנימין נתניהו זמן קצר לאחר שקיבל את פניו של גלעד שליט בבסיס תל נוף במרכז הארץ .  נתניהו התייחס לשחרורו של שליט משבי חמאס ואמר : " אזרחי ישראל ,  היום כולנו מאוחדים בשמחה ובכאב .  לפני שנתיים וחצי חזרתי לתפקיד ראש הממשלה .  אחת המשימות המרכזיות והמורכבות שמצאתי על שולחני ושאותה שמתי על לוח לבי הייתה להחזיר את חיילנו החטוף גלעד שליט חי ובריא הביתה .  היום המשימה הזו הושלמה ".  נתניהו הוסיף : " המשימה הייתה כרוכה בהחלטה קשה ,  קשה מאוד .  אל מול עיניי עמד הצורך להחזיר את מי שנשלח על ידי מדינת ישראל לשדה הקרב .  כחייל וכמפקד ,  יצאתי פעמים רבות בשליחות צה"ל למשימות מסוכנות ,  אבל תמיד ידעתי שאם אני או חבריי ניפול בשבי ,  ממשלת ישראל תעשה כל שביכולתה כדי להחזיר אותנו הביתה .  זהו הדבר שעכשיו ביצעתי כראש ממשלת ישראל ". 
גלעד שליט שב הביתה - סיקור מיוחד בוואלה !  חדשותגלעד שליט בישראל :  נפגש עם משפחתוגלעד שליט לאחר שחרורו : " חששתי שאשאר עוד שנים"בכירי חמאס משתתפים בחגיגות שחרור האסירים בעזהבמצפה הילה חוגגים את שחרור שליט
עוד אמר ראש הממשלה : " אני מאמין שערבות הדדית אינה רק סיסמה .  היא אחת מאבני היסוד של קיומנו כאן .  אך מנגד עמד גם צורך נוסף - הצורך לצמצם ככל האפשר את הסכנה לביטחון אזרחי ישראל .  לשם כך הצבתי שתי דרישות ברורות :  הראשונה  שצמרת חמאס ,  הכוללת רבי מרצחים ,  תישאר בכלא ,  והשנייה - שרובם המכריע של המשוחררים יגורשו או יישארו מחוץ לשטחי יהודה ושומרון ,  וזאת כדי להרחיק אותם מן היכולת לפגוע באזרחינו .  במשך שנים חמאס התנגד בתקיפות לדרישות הללו .  אבל לפני מספר חודשים ,  קיבלנו סימנים ברורים שהוא מוכן להתפשר מהתנגדותו זו ". 
לדברי נתניהו , " במשך ימים ולילות התנהל בקהיר משא ומתן עיקש בתיווך ממשלת מצרים .  עמדנו על שלנו .  משנתקבלו עיקר דרישותינו ,  נתבקשתי להכריע .  אני יודע היטב שכאבן של משפחות נפגעי הטרור הוא כבד מנשוא .  קשה לראות את בני העוולה שרצחו את יקיריהם משתחררים בטרם מילאו את מלוא עונשם .  אך ידעתי גם שבנסיבות המדיניות הנוכחיות ,  זה ההסכם הטוב ביותר שנוכל להשיגו ,  ולא היה שום ביטחון שהתנאים שאיפשרו את השגתו שהתנאים הללו יתקבלו בהמשך .  ואז ייתכן מאוד שגלעד היה נעלם .  לצערי ,  דבר כזה כבר קרה בעבר .  חשבתי על גלעד ,  ועל חמש השנים שהוא נמק בצינוק של החמאס .  לא רציתי שגורלו יהיה כגורלו של רון ארד .  רון נפל בשבי בדיוק לפני 25 שנים ,  ועד היום לא שב .  זכרתי את בתיה ארד האצילה .  זכרתי את כמיהתה לבנה רון ,  עד יום מותה .  ידעתי שאני נושא באחריות כבדה .  ידעתי את מלוא המשמעות של קבלת ההחלטה .  ברגעים הללו מנהיג נמצא לבדו ,  והוא צריך לקבל החלטה .  שקלתי - והכרעתי ".  
" גלעד שב הביתה ,  למשפחתו ,  לעמו ,  למדינתו ",  אמר ראש הממשלה . " זה רגע מרגש ביותר ,  לפני זמן קצר חיבקתי אותו ברדתו מן המסוק ,  ליוויתי אותו להוריו אביבה ונעם - ואמרתי להם  'החזרתי את בנכם הביתה' .  אבל זהו גם יום קשה ,  כי גם אם המחיר צומצם ,  הוא עדיין כבד .  אני מבקש להבהיר  נמשיך להילחם בטרור ,  וכל מחבל משוחרר שיחזור לטרור ,  דמו בראשו .  מדינת ישראל נבדלת מאויביה .  כאן לא חוגגים שחרור של רוצחים ,  כאן לא נושאים על כפיים את אלה שגדעו חיים .  להיפך :  אנחנו מאמינים בקדושת החיים .  אנחנו מקדשים את החיים ".  
" בימים האחרונים ראינו כולנו לכידות בעם ,  שלא נראתה זמן רבה ,  ואחדות זו היא מקור עוצמה לישראל בהווה ובעתיד .  כולנו מתברכים היום בהשבתו של גלעד הביתה אל מדינתנו החופשית ,  מדינת ישראל .  מחר אנחנו נחגוג את ערב שמחת תורה .  בשבת יקראו בבתי הכנסת בהפטרה של פרשת בראשית ,  את דברי הנביא ישעיהו :  'להוציא ממסגר אסיר מבית כלא יושבי חושך' .  ביום הזה אני יכול לומר בשם כולכם אזרחי ישראל ,  ברוח ערכי הנצח של עם ישראל ,  'ושבו בנים לגבולם ,  עם ישראל חי' .
 
לאחר שהבוקר שוחרר משבי החמאס ,  1941 ימים אחרי חטיפתו ,  והועבר לישראל דרך ממצרים ,  נפגש בצהריים לראשונה רב-סמל גלעד שליט עם בני משפחתו - הוריו נעם ואביבה ,  אחיו יואל ,  אחותו הדס וסבו צבי - בבסיס חיל האוויר תל נוף במרכז הארץ .  מעט קודם לכן ,  ברדתו מהמסוק בבסיס ,  התקבל שליט על ידי ראש הממשלה בנימין נתניהו ,  שר הביטחון אהוד ברק והרמטכ"ל בני גנץ . " שלום גלעד ,  ברוך שובך למדינת ישראל ",  אמר נתניהו לשליט עם נחתיתו . " כמה טוב שבאת הביתה ".  להוריו של שליט אמר : " החזרתי לכם את הילד הביתה ".  לאחר מכן הועברו שליט ובני משפחתו לאזור המפגש המבודד בבסיס .  
שליט הוטס לתל נוף מבסיס אמיתי שבדרום ,  הסמוך למעבר כרם שלום שדרכו נכנס לישראל ממצרים ,  שם עבר  " הליך קליטה ",  התקלח ולבש מדים .  לפני כן עבר בדיקות רפואיות ,  שבין היתר אישרו כי הוא כשיר לטיסה .  עם זאת ,  נמצא כי הוא סובל מתת-משקל ,  עקב תת-תזונה במשך שנות שביו .  עוד נמסרו מצה"ל פרטים ראשונים נוספים שסיפר שליט - שבין היתר אמר כי פגש במעט מאוד אנשים במהלך חמש השנים בשבי ,  כי שוביו לא סיפקו לו משקפי ראייה וכי לא טיפלו היטב בפציעתו מהפיגוע בו נחטף .
 עוד לפני החזרתו לישראל ,  פרסמה הטלוויזיה המצרית סרטון וידאו קצר בו נראה שליט ברגעי שחרורו ,  כשהוא יוצא מרכב ופוסע במעבר רפיח ,  מוקף באנשי חמאס .  לאחר מכן קיים שליט ראיון קצר עם הטלוויזיה המצרית ,  בשפה העברית ,  בו אמר בין היתר כי  " חשבתי שאני יכול למצוא את עצמי במצב הזה עוד הרבה שנים .  קיבלתי את הידיעה  ( על השחרור הצפוי )  לפני כשבוע ,  אבל הרגשתי את זה בחודש האחרון .  הייתי מאושר ,  אך גם חששתי שהמגעים עלולים להשתבש ".  עוד אמר כי למרות שמחתו ,  הוא גם  " מרגיש לא הכי טוב מכל האירוע ,  לפגוש כל כך הרבה אנשים ". 

נתניהו :  גלעד שליט בבית ,  המשימה הושלמה
ראש הממשלה קיבל את פניו של גלעד שליט בבסיס תל נוף - והצהיר : " אני מאמין שערבות הדדית אינה רק סיסמה .  לא רציתי שגורלו של גלעד יהיה כגורלו של רון ארד "
 
