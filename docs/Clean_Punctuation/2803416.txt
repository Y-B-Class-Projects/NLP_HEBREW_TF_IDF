בעקבות המשבר בקואליציה :  נתניהו הפיץ הצעה ל"חוק הלאום "
 ראש הממשלה הציג גרסה מרוככת במעט מההצעות של הח"כים שקד ולוין ,  ושל יו"ר הקואליציה אלקין .  לפי הצעתו ,  הזהות היהודית תופיע באותו סעיף עם הזהות הדמוקרטית ועברית לא תוגדר כשפה הרשמית
 ( נתניהו בתחילת השבוע : " החוק יאזן בין ישראל הדמוקרטית והיהודית ")  
ניסיון לאחות את השברים בקואליציה :  אחרי הצעת חוק הלאום של חברי הכנסת איילת שקד  ( הבית היהודי )  ויריב לוין  ( הליכוד )  ,  ואחרי ההצעה של יו"ר הקואליציה זאב אלקין  ( הליכוד )  ,  מגיעה כעת ההצעה של ראש הממשלה ,  בנימין נתניהו .  ראש הממשלה הפיץ אמש  ( רביעי )  טיוטה של הצעת חוק בניסוחו לחוק הלאום ,  והיא מהווה גרסה מרוככת במעט מיתר ההצעות .
 ההצעה מבטלת את המדרג בין הזהות היהודית לזהות הדמוקרטית של המדינה ,  ושתי הזהויות מופיעות באותו סעיף .  הצעת נתניהו ,  בדומה להצעות האחרות ,  אינה מזכירה בפירוש כי למיעוטים בישראל יינתן שוויון זכויות מלא ,  אך נכתב בה כי  " המדינה תפעל לאפשר לכל תושב ישראל ,  ללא הבדל דת ,  גזע או לאום לפעול לשימור תרבותו ,  מורשתו ,  שפתו וזהותו ".  בהצעת ראש הממשלה גם לא מופיע הסעיף המגדיר כי עברית היא השפה הרשמית במדינה ,  בזמן שלערבית יינתן מעמד מיוחד .  בנוסף ,  נמחק הסעיף הקובע כי המדינה תפעל ליישוב יהודים בתחומיה .
 סערת  " חוק הלאום "  בוואלה !  חדשות:סערה בממשלה בעקבות פיזור הדיון על  " חוק הלאום"נתניהו זימן את בכירי סיעתו לדיון חירום - וביטל אותוליברמן :  מקווה שנמצא פשרה ,  לא הייתי ממליץ על בחירות 
על פי פשרת נתניהו ,  הממשלה תתמוך בהצעות של אלקין ושל שקד ולוין בקריאה טרומית בשבוע הבא ,  בתנאי שהם יתחייבו בהמשך הליך החקיקה לשנות את הנוסח כך שהנוסח של נתניהו יהיה זה שיעבור בכנסת בקריאה שלישית .  מדובר במכה לשרת המשפטים ציפי לבני ,  שהצעת החוק למעשה מאושרת מעל לראשה ,  וחרף התנגדותה .  רק ביום שני אמרה לבני בישיבת סיעת התנועה בכל הצעת חוק כזו צריך להופיע שוויון אזרחי מלא - וההצעה של נתניהו אינה כוללת שוויון כזה .
 לבני ניסתה להוביל צוות שיכין נוסח מוסכם בין הסיעות השונות ,  אולם לדברי יו"ר הקואליציה אלקין  " היא ניסתה למרוח את הזמן כדי שהחוק לא יעבור ".  נראה כי גם ראש הממשלה נתניהו מאס בהמתנה ללבני ,  והחליט לאשר את החוק מבלי להתייעץ עמה .  גם ניסיונה לקדם הצעה משלה זכתה להתעלמות משלוש מסיעות הקואליציה :  הליכוד ,  הבית היהודי וישראל ביתנו ,  שיתמכו בהצעה של ראש הממשלה .  
ביום ראשון נרשמה סערה בממשלה לאחר שלבני פיזרה את הדיון ב"חוק הלאום "  של אלקין רגע לפני שעלה להצבעה בוועדת השרים לענייני חקיקה .  נתניהו ,  ששעות אחדות קודם לכן הביע את תמיכתו בחוק ,  הודיע בתגובה כי ישתמש בסמכותו על מנת לעקוף את לבני ,  העומדת בראשות הוועדה .  נתניהו החליט כי הצעת החוק תעלה לדיון במליאת הממשלה בשבוע הבא ,  ולא בוועדה של לבני ,  כך ששרת המשפטים לא תוכל יותר לעכב את החוק .
 יממה לאחר פיזור הדיון בחוק ,  זימן נתניהו את בכירי סיעתו לדיון חירום בעקבות המשבר המתמשך בקואליציה .  הדיון ,  שתוכנן ל-14:00 בצהריים בלשכת ראש הממשלה ,  היה צפוי לכלול דיון בכלל התרחישים הפוליטיים שעומדים על הפרק ,  לרבות האפשרות של הקדמת הבחירות .  עם זאת ,  כעבור זמן קצר נתניהו ביטל אותו .
 לפניות לכתב עמרי נחמיאס :  omri_n@walla.net.il
 ( עדכון ראשון :  19.11.14 ,  20:55 )  

בעקבות המשבר בקואליציה :  נתניהו הפיץ הצעה ל"חוק הלאום "
 ראש הממשלה הציג גרסה מרוככת במעט מההצעות של הח"כים שקד ולוין ,  ושל יו"ר הקואליציה אלקין .  לפי הצעתו ,  הזהות היהודית תופיע באותו סעיף עם הזהות הדמוקרטית ועברית לא תוגדר כשפה הרשמית

