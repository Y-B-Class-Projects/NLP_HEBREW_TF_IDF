ברק : " הסיוע האמריקאי חשוב מוויכוח בליכוד "
 יממה לאחר שרה"מ הביע נכונות לחדש את הקפאת הבנייה בהתנחלויות בתמורה לחבילת הטבות אמריקאית יוצא שר הביטחון להגנתו . " העסקה תשפר את מצבה של ישראל לדור קדימה "
 שר הביטחון אהוד ברק גונן הבוקר  ( שני )  על עמדת ראש הממשלה בנימין נתניהו בדבר חידוש הקפאת הבנייה בהתנחלויות בתמורה לחבילת ההטבות האמריקאית .  בראיון בתוכנית  " מה בוער "  בגלי צה"ל אמר שר הביטחון כי ההטבות  " חשובות הרבה יותר מהחיכוך בין ביבי ויריב לוין ,  העסקה משנה את מצבה של ישראל לשנות דור קדימה ".  ברק הסביר כי האמריקאים הבטיחו לממן את עסקת 20 מטוסי האף-35 שיועברו לישראל שלא מתוך כספי הסיוע השנתיים .
 ההצעה האמריקאית לחידוש המשא ומתן מונה חמישה סעיפים :  הראשון הוא שממשלת ישראל תכריז על השעייה נוספת של הבנייה החדשה ביהודה ושומרון למשך שלושה חודשים ,  על כל בנייה שהחלה מתום צו ההקפאה הקודם ב-26 בספטמבר 2010 .  האמריקאים הסכימו כי הקפאת הבנייה לא תחול על מזרח ירושלים .  כמו כן ,  הם הבטיחו שהם לא יבקשו הארכה נוספת של ההקפאה .
 לדברי שר הביטחון ,  הבית הלבן הביע נכונות לקחת בחשבון את מכלול בעיות הביטחון הניצבות בפני ישראל , " מאירן ועד סוריה והחיזבאללה ",  תוך רמיזה על יכולותיו של המטוס החדיש .  הוא הוסיף כי ההתייחסות בישראל לעסקת המטוסים כ"צ'ופר "  אמריקאי הוא  " מביך ",  שכן לדבריו מדובר בחלק מניסיון להגיע להבנה עם האמריקאים . " זה או שאנחנו נגיע להבנה עם האמריקאים או שהערבים יגיעו קודם ואז אנחנו נצטרך לאכול את הצפרדעים ". 
נשיא ארה"ב ,  ברק אובמה ,  בירך אמש על היוזמה הישראלית להאריך את הקפאת הבנייה בשטחים בשלושה חודשים נוספים ,  למרות שטרם התקבלה החלטה ישראלית בנושא . " אני חושב שזה מבטיח ",  אמר אובמה ,  שנחת בארה"ב לאחר ביקור מדיני באסיה .  לדבריו , " זה מאותת שראש הממשלה בנימין נתניהו רציני בכוונותיו ". 

ברק : " הסיוע האמריקאי חשוב מוויכוח בליכוד "
 יממה לאחר שרה"מ הביע נכונות לחדש את הקפאת הבנייה בהתנחלויות בתמורה לחבילת הטבות אמריקאית יוצא שר הביטחון להגנתו . " העסקה תשפר את מצבה של ישראל לדור קדימה "
 
