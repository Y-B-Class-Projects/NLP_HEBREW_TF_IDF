תבנו את ההתנחלויות - תחריבו את אובמה
ההחלטה על הפסקת ההקפאה תוביל לחבלה בעניינו של הממשל האמריקאי בתהליך השלום .  בניגוד לפעם הקודמת ,  הפעם ישראל תתקשה לדחות את הביקורת כלפיה
המעורבות האמריקנית לא תאריך ימים ,  במקרה של בנייה ישראלית נחרצת בתום תקופת ההקפאה .  ימי חסד שניתנים לכל נשיא חדש בארה"ב חלפו מזמן ,  והנשיא אובמה נאבק כעת בסוג של מאבק הישרדות  נשארות אומנם לאדמיניסטרציה שלו עוד שנתיים ,  אך תבוסה למפלגתו הדמוקרטית בבחירות לקונגרס שייערכו בעוד שישה שבועות תכרסם את יכולתו המעשית לחולל תיקונים מיוחלים ,  להשקפה הליברלית בארה"ב ,  בתחומי בנקאות ,  חינוך ועוד .  
הצלת תהליך השלום לא יכול להוות סוגיה משמעותית בסדר היום של הנשיא בעת זו .  מה גם שמאז ולתמיד מפעל ההתנחלויות נחשב בעיני הממשל והציבור בארה"ב כמכשול לשלום ,  ואין לאנשי ההסברה שלנו כעת שום סיכוי לשכנע את אובמה ואנשיו כי היו סיבות מוצדקות להחלטת ממשלת נתניהו לא להאריך את תקופת ההקפאה .  
במקרה הטוב ,  הממשל האמריקאי יימנע בימים הקרובים מלהטיח הטחות על ממשלת ישראל עבור כישלון השיחות ההולך ומתגבש .  במקרה הפחות טוב ,  והוא תרחיש אפשרי בהחלט ,  כשל זה בשיחות יביא לפרוץ האינתיפאדה השלישית ,  עשור לאחר שההתקוממות השנייה אירעה על רקע עלייתו של אריאל שרון להר הבית .  אז לא היה קשה כל כך לדוברים ישראלים להסביר לקהלים מתונים ,  יחסית ,  בעולם ,  כי צעדו של שרון שימש עילה עבור הפלסטינים ,  וכי השורש האמיתי לפרוץ האלימות היה סרבנותם של ערפאת ואנשיו להשלים עם הצעות ישראליות סבירות בוועידת קמפ דוויד .  
הפעם ,  להבדיל ,  קשה הרבה יותר יהיה למדינת ישראל לדחות את דברי הביקורת ,  לפיהם ממשלת ימין בארץ התעקשה על חידוש מפעל ההתנחלויות ובדרך זו גרמה לעוד סיבוב עקוב מדם בתולדות הסכסוך היהודי-הערבי .
 
תבנו את ההתנחלויות - תחריבו את אובמה
ההחלטה על הפסקת ההקפאה תוביל לחבלה בעניינו של הממשל האמריקאי בתהליך השלום .  בניגוד לפעם הקודמת ,  הפעם ישראל תתקשה לדחות את הביקורת כלפיה

