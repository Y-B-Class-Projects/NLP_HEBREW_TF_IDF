יד אחת נגד נתניהו :  התקדמות במגעים בגוש המרכז-שמאל
הרצוג ולפיד מתחרים על לבה של לבני ,  שבשלב זה נוטה יותר לחבור לעבודה .  אם המהלך יצליח ,  גם מופז עשוי להצטרף לרשימה המאוחדת .  בעבודה העריכו שלמהלך  " 60% סיכוי ".  הבוקר :  הרצוג העלה תמונה מפגישה עם לבני
החיבור בגוש המרכז שמאל הולך ותופס תאוצה .  מאחורי הקלעים מתחרים בימים האחרונים יו"ר  " העבודה "  יצחק  ( בוז'י )  הרצוג ויו"ר  " יש עתיד "  יאיר לפיד על צירופה של ציפי לבני ,  מתוך הנחה שהראשון שיצליח להביא את  " התנועה "  ישים את השני בעמדת נחיתות באשר לסיכויים להפוך למפלגה הגדולה בגוש .  
כפי שהעניינים נראים כעת ,  לבני נוטה יותר לכיוון החבירה למפלגת העבודה .  המהלך אינו אמור להתבצע דרך התמודדות שלה ושל חברי מפלגתה בפריימריז ,  אלא דרך איחוד רשימות בסגנון  " ישראל אחת ",  כפי שעשה ברק בבחירות 99' .  על פי התכנית ,  תקבל לבני את המקום השני ועוד שני מקומות בעשירייה הראשונה עבור עמרם מצנע ועמיר פרץ .  
בחירות 2015 - סיקור מיוחד:האם גדעון סער יתמודד מול נתניהו על ראשות הליכוד ? ניסיון פילוג או ספין ?  כך ניסו בליכוד להביך את לפידלא רק חברתי :  מה משה כחלון באמת חושב על השלום ? 
אם אכן המהלך ,  שבכירים במפלגה מעריכים שהוא  " בעל סיכוי של 60% ",  ייצא לפועל ,  יתניעו בעבודה גם את השלב השני שהוא צירוף קדימה בראשות שאול מופז .  המפלגה שהקים ראש הממשלה ויו"ר הליכוד לשעבר ,  אריאל שרון ,  תסיים את חייה בתור נספח לא משמעותי לרשימת מרכז שמאל גדולה בראשות העבודה . " חסר לנו ביטחוניסט ומופז יתאים ",  הסביר גורם בעבודה ,  שציין כי מופז יקבל גם הוא שריון בעשירייה הראשונה , " אבל קודם כל נמתין לראות שלבני באה .  בלעדיה זה לא רלוונטי ".  
הלילה  ( שישי )  המריאו לבני והרצוג לוושינגטון כדי להשתתף בפורום סבן .  כבר בטרקלין בנמל התעופה בן גוריון הם ישבו יחד ונראו משוחררים ובמצב רוח מרומם .  הרצוג אף העלה לעמוד הפייסבוק שלו תמונה עם לבני שגרפה תגובות אוהדות מתומכיו .  לאחר מכן ,  המריאו השניים על אותה הטיסה לארצות הברית  יחד עם שר הכלכלה ויו"ר הבית היהודי נפתלי בנט .  היה להם שם עוד די זמן להרהר באפשרות החיבור . " בוז'י בעננים ,  ואני לא מתכוון למטוס ",  אמר מקורב להרצוג .  
זה היה שבוע טוב ליו"ר האופוזיציה .  האפשרות של ריצה עם לבני זיכתה את השניים אתמול בסקר  " גלובס "  ב-24 מנדטים ,  והפיחה רוח חיים בקמפיין שלו .  גם סקר שפורסם הבוקר במגזין  " סוף השבוע "  של מעריב ניבא להרצוג ולבני הצלחה משותפת כשקבע שיחד יש להם 20 מנדטים  שניים יותר מאשר לבד .  על פי אותו סקר ,  אגב ,  גם חבירה של יש עתיד לעבודה תהיה חיובית עוד יותר  הסקר קובע שיחד יש להן 26 מנדטים לעומת 25 בנפרד .
 סקר וואלה !  חדשות :  גוש הימין מתחזק משמעותית ,  לפיד קורס לפי סקרי השבוע האחרון ,  אין ספק שהרצוג חייב לצרף את לבני אם הוא רוצה להפוך מראש מפלגה בינונית לבעל סיכוי להרכיב את הקואליציה .  עם זאת ,  מי שאינם מרוצים מהחבירות המסתמנות הם חברי הכנסת במקומות 10-15 בעבודה ,  שבשיחות סגורות מאשרים בפה מלא כי הם חוששים להיפלט מהרשימה לכנסת .  זאת ,  כיוון שהשריונים והבטחות הייצוג לנשים ומגזרים ידחקו אותם אחורה ,  אל עבר המקומות הלא ריאליים ,  מה שמבטיח ליו"ר גם קרב לא פשוט במוסדות המפלגה בדרך לאישור השריונים .  
נוסף על החבירות המסתמנות במרכז-שמאל ,  קיימת אפשרות שגם שר התקשורת לשעבר משה כחלון ,  שהודיע על הקמת רשימה עצמאית ,  ושר החוץ יו"ר ישראל ביתנו אביגדור ליברמן לא ימליצו על נתניהו לראשות הממשלה .  שניהם אמנם באים מהימין ,  אבל בעלי יחסים אישיים בעייתיים עם ראש הממשלה .  
לכן ,  נתניהו חזר לעשות חושבים .  האם כחלון ,  ליברמן ,  הרצוג ,  לפיד ולבני יקבלו יחד יותר מ-60 מנדטים ?  וגם אם לא ,  למה לקחת את הסיכון ?  מהבוידעם נשלף אחר כבוד המדריך לפיצול מפלגות ,  שבו נגע ראש הממשלה לאחרונה בשנת 2012 ,  כשהכניס את מופז לממשלתו באישון לילה ,  עשר דקות לפני שאושר פיזור הכנסת בקריאה שנייה ושלישית .  בשלב השני ,  כשקדימה יצאה ,  ניסה נתניהו לפתות שבעה מחברי סיעתו שיתפצלו .  זה היה רחוק כפסע מלהצליח ,  אבל פזיזות של ח"כים שרצו לספר לחבר'ה סיכלה זאת ברגע האחרון .  
אז קדימה אמנם כמעט נמחקה ,  אבל במקומה קמה מפלגת מרכז חדשה ,  יש עתיד שמה ,  והפעם הגיע תורה לעבור את ניסיונות הפיצול .  ביום רביעי היו מי שקיבלו ביש עתיד טלפונים מודאגים עם שאלות כמו  " לא חבל שתפסידו את מקומכם בכנסת ?  ",  ורמזים עדינים לפיהם עדיף להם למצוא שליש מחברי הסיעה שיסכימו להתפצל ,  ולהצטרף לממשלת נתניהו .  אלא שבניגוד לאנשי קדימה ,  שמעולם לא נודעו כאנשי עקרונות גדולים ,  לאנשים ביש עתיד היה לפחות את היושרה הבסיסית לסרב ולהישאר נאמנים ללפיד שבזכותו הגיעו לכנסת . " אנשים מסתכלים על מופז ומבינים שזה מה שיקרה לקריירה הפוליטית שלהם אם יתפצלו מיש עתיד ",  ניתח גורם ביש עתיד .  
אז כרגע ,  הסיכויים לפיצול המפלגה או להכנסת החרדים לקואליציה בת 61 חברי כנסת עם ליברמן ובנט ,  נראים נמוכים למדי .  אבל אם יש משהו שלמדנו ב-2012 זה שעד שהכנסת לא מתפזרת בקריאה שלישית ,  הכול יכול לקרות .  אחרי הכול ,  ניסיון העבר מלמד שבין 40 ל-50 חברי כנסת לא חוזרים לכהונה נוספת .  ככל שמועד ההצבעה יתקרב ,  מד הלחץ יעלה ואתו הניסיונות למנוע בחירות .  
בליכוד מתנהלים כעת כמה קרבות במקביל .  אחד הקרבות המשמעותיים הוא על שיטת הבחירות .  לפי ההצעה של השר ישראל כץ ונתניהו ,  הרשימה הארצית תיבחר על ידי כלל המתפקדים והמחוזות ייבחרו בידי המרכז .  בנוסף ,  ייצוג המחוזות יוקדם למקומות 15 או 16 ,  ובתמורה תינתן לנתניהו אפשרות לשריין שני אנשים בכל עשירייה .  המשמעות היא כי חברי הכנסת שנמצאים החל ממקומות 13 ואילך יהיו בבעיה כיוון שהשריונים והמחוזות ידחקו אותם אחורה ,  וחלק מהם לא יחזרו לכנסת .  הדבר מעורר מתיחות של ממש בליכוד ,  ויש כבר מי שדורשים לא ללכת על המהלך בטענה שהבחירות קרובות ואין זמן לעסוק בשינויי חוקה .  בליכוד גם יש מי שהעבירו ביקורת על יו"ר הקואליציה זאב אלקין וישראל כץ ,  בטענה שהם אלה שלחשו על אוזנו של נתניהו ללכת לבחירות - שלא ברור אם הליכוד יחזור מהן כמפלגת השלטון או לא .  
בין לבין ,  שוקל בימים אלה השר לשעבר גדעון סער להתמודד .  אבל האם למהלך יש סיכוי ?  בליכוד מעריכים כי סער לא ייכנס למירוץ ,  אלא אם כן המועמדים האחרים ,  פייגלין ודנון ,  יסירו את המועמדות . " אם הם יוותרו ,  גדעון יידע שיש כ-25% שאינם רוצים בנתניהו ושיתמכו בו .  זו נקודת פתיחה טובה ",  ניתח גורם בליכוד שאינו מקורב לסער . " אבל אם הם יתמודדו ,  אין לו טעם להיכנס למרוץ בסיבוב הזה ",  אמר הגורם .  
לפניות לכתב עמרי נחמיאס :  omri_n@walla.net.il 

יד אחת נגד נתניהו :  התקדמות במגעים בגוש המרכז-שמאל
הרצוג ולפיד מתחרים על לבה של לבני ,  שבשלב זה נוטה יותר לחבור לעבודה .  אם המהלך יצליח ,  גם מופז עשוי להצטרף לרשימה המאוחדת .  בעבודה העריכו שלמהלך  " 60% סיכוי ".  הבוקר :  הרצוג העלה תמונה מפגישה עם לבני

