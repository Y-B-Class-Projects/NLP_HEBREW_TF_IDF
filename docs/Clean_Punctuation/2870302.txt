ישראל ביקשה ממדינות באירופה לתמוך בדוח האו"ם על  " צוק איתן "? 
בעיתון היהודי  " ג'ואיש כרוניקל "  דווח כי לקראת ההצבעה במועצת האו"ם לזכויות אדם ,  ירושלים העבירה בקשה לבריטניה ומדינות נוספות לתמוך בהחלטה המכירה בפשעי המלחמה שביצעו ישראל וחמאס . " שני הצדדים יכחישו ,  אבל זה מה שקרה "
 האם ישראל ביקשה מבריטניה וממדינות נוספות באירופה להצביע בעד הצעת ההחלטה הפלסטינית במועצת האו"ם לזכויות אדם - הקוראת לישראל ולפלסטינים לקבל את דוח ועדת החקירה של האו"ם בנוגע למבצע  " צוק איתן "  - למרות שראש הממשלה בנימין נתניהו ושרי הממשלה תקפו את הדוח ללא הרף מאז פרסומו ?  על פי הדיווח שפורסם אתמול  ( שני )  בעיתון היהודי החשוב בבריטניה , " ג'ואיש כרוניקל ",  בריטניה התכוונה במקור להצביע נגד אימוץ הדוח ,  אולם החליטה ברגע האחרון להצביע בעד - בגלל בקשה מפורשת שהגיעה מישראל .
" שני הצדדים יכחישו את זה ,  אבל זה מה שקרה ",  מסר המקורות המצוטטים בידיעה .  על פי הדיווח ,  המגעים בנושא התנהלו ישירות בין ראש הממשלה נתניהו למקבילו הבריטי דייוויד קמרון .  כמו כן ,  דווח כי בקשות דומות הוגשו מצד ישראל גם לגרמניה ,  להולנד ולמדינות נוספות במערב אירופה .  
עוד בוואלה חדשות:האו"ם קיבל ההצעה הפלסטינית : " לחקור פשעי 'צוק איתן'"חסר שיניים ולא מקצועי :  השורה התחתונה שנעדרת מדוח האו"םלאחר הדוח :  צה"ל יחקור פלילית את אירועי יום שישי השחור ?  
המועצה לזכויות אדם אימצה ברוב קולות את מסקנות ועדת החקירה ,  המאשימות את ישראל ואת חמאס בפשעי מלחמה .  המדינה היחידה שהתנגדה להחלטה הייתה ארצות הברית .  בישראל מחו בתקיפות על ההחלטה ,  שתוארה כ"שערורייתית ".  ואולם על פי הדיווח אתמול ,  בירושלים העדיפו את הנוסח המרוכך ,  הכולל האשמות קשות כלפי חמאס ,  לצד אלה המופנות נגד ישראל .  החשש היה שאם מדינות אירופה יתנגדו למסקנות ,  המועצה תאמץ דווקא נוסח אנטי-ישראלי יותר .
 העובדה שבריטניה הצביעה בעד אימוץ הדוח ,  ובניגוד לעמדתה הרשמית של ישראל ,  גררה ביקורת מצד תומכי ישראל בבריטניה ומהקהילה היהודית .  ראש הממשלה קמרון הואשם בנטישת עקרונותיו ,  לאחר שבמהלך מסע הבחירות שלו הוא הביע תמיכה מובהקת בזכותה של ישראל להגן על עצמה .  
במשרד החוץ בירושלים סירבו לאשר את תוכן הפרסום ,  אך גם לא מיהרו להכחיש אותו .  גורם מדיני שהוסמך להגיב לסוגיה אמר כי  " ישראל הודיעה לכל חברי המועצה לזכויות אדם כי היא מתנגדת בתוקף לנוסח ההחלטה שהתקבלה ,  כפי שבא לידי ביטוי בתגובות הרשמיות של מדינת ישראל .  במקביל ,  ביקשה ישראל מחברות במועצה לוודא שהנוסח המוצע לא יוחמר ".  
כמו כן ,  דיפלומט ישראלי נוסף המעורה בפרטי המגעים שהתנהלו בנושא ,  אמר לוואלה ! NEWS כי  " היה ברור לנו שכך או אחרת תתקבל במועצת זכויות האדם החלטה רעה ,  אבל בתוך המסגרת הזו ,  קיווינו לשפר את הנוסח עד כמה שאפשר .  ברגע שהתברר שאם מדינות אירופה יתמכו בהצעה הן יוכלו להשפיע עליה לטובה ולמתן אותה מעט ,  אותתנו לאירופים שזה כיוון שאנחנו יכולים לחיות אתו ".  
לפניות לכתב :  amir.tibon@walla.co.il
 ( עדכון ראשון :  21:00 )  

ישראל ביקשה ממדינות באירופה לתמוך בדוח האו"ם על  " צוק איתן "? 
בעיתון היהודי  " ג'ואיש כרוניקל "  דווח כי לקראת ההצבעה במועצת האו"ם לזכויות אדם ,  ירושלים העבירה בקשה לבריטניה ומדינות נוספות לתמוך בהחלטה המכירה בפשעי המלחמה שביצעו ישראל וחמאס . " שני הצדדים יכחישו ,  אבל זה מה שקרה "
 
