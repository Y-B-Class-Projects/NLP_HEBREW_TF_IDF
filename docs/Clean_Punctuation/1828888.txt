 " קלינטון סירבה להיפגש עם ליברמן בפריז "
 לפי דיווח בערוץ 10 ,  מזכירת המדינה ביטלה פגישה מתוכננת עם שר החוץ בזמן ששהו במקביל בוועידה בפריז ,  בזמן המשבר בין אובמה לנתניהו .  בלשכת ליברמן מכחישים : " לא נקבעה פגישה "
 מזכירת המדינה האמריקאית ,  הילרי קלינטון ,  סירבה להיפגש עם שר החוץ ,  אביגדור ליברמן ,  בזמן שהשניים שהו במקביל בוועידה בפריז ,  ימים לאחר המשבר שהתפתח בין ראש הממשלה נתניהו לנשיא אובמה ,  במהלך שהותו של נתניהו בוושינגטון .  כך דווח אמש  ( רביעי )  בערוץ 10 .  
לפי הדיווח ,  לשכת שר החוץ קיבלה ברגע האחרון הודעה על כך שפגישה מתוכננת בין שני האישים לא תצא אל הפועל ,  למרות שהיתה בשלבי הכנה מתקדמים ביותר ,  ולאחר שקלינטון כבר נתנה אישור לפגישה .  סיבת הביטול הרשמית אינה ידועה ,  אך בין ליברמן לקלינטון לא מתקיימים יחסי עבודה כבר קרוב לעשרה חודשים ,  וגורמים מדיניים אמרו כי קלינטון מחזיקה ביד נוקשה כלפי ישראל ,  לאור עמדותיה המדיניות של הממשלה .  
בלשכת ליברמן הכחישו את הדיווח וטוענים כי כלל לא תוכננה פגישה : " לא נקבעה פגישה ומשום כך גם היא לא יכלה להתבטל ",  נמסר .
 עדכון ראשון :  21:25 

" קלינטון סירבה להיפגש עם ליברמן בפריז "
 לפי דיווח בערוץ 10 ,  מזכירת המדינה ביטלה פגישה מתוכננת עם שר החוץ בזמן ששהו במקביל בוועידה בפריז ,  בזמן המשבר בין אובמה לנתניהו .  בלשכת ליברמן מכחישים : " לא נקבעה פגישה "
 
