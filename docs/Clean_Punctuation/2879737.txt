נתניהו נגד שקד : " קיימת סכנה בפיצול תפקיד היועמ"ש "
 ראש הממשלה אמר כי התכנית של שרת המשפטים לפיצול התפקיד עלולה לפגוע ביכולת של היועץ המשפטי לממשלה למלא את תפקידו . " הסכנה היא כי המהלך יצמצם את הראייה המערכתית הרחבה שעומדת בפני היועץ ",  אמר נתניהו
 ( וינשטיין על התכנית של שקד ,  לפני חודשיים : " תפיסה בלתי מבוססת ")  
ראש הממשלה ,  בנימין נתניהו ,  התייחס הערב  ( חמישי )  לראשונה לכוונתה של שרת המשפטים ,  איילת שקד ,  לבחון את פיצול תפקידו של היועץ המשפטי לממשלה ,  ואמר כי קיימת סכנה בפיצול התפקיד .  התייחסותו הגיעה בעקבות תחילת הליך איתור המועמדים להחלפתו של היועץ הנוכחי ,  יהודה וינשטיין . 
" הרעיון עלול לפגוע ביכולתו של היועץ למלא את תפקידו באופן מלא ",  אמר נתניהו . " למוסד היועץ המשפטי לממשלה תפקיד קריטי במערכת הבלמים והאיזונים ,  שהיא מיסודות הדמוקרטיה הישראלית ,  והסכנה היא כי פיצול התפקיד יצמצם את הראייה המערכתית הרחבה שעומדת כיום בפני היועמ"ש ואשר נדרשת לביצוע תפקידו באופן המיטבי ביותר ".  
הדברים הקשים של ראש הממשלה כלפי התכנית של שקד מגיעים על רקע יחסיהם האישיים הרעועים .  לשניים עבר משותף ,  מהתקופה שבה עבדה שקד בלשכתו של נתניהו ,  כששימש כיו"ר האופוזיציה .  עבודתם המשותפת וכן יחסיה עם אשת ראש הממשלה ,  הסתיימו בטונים צורמים .  מאז תחילת כהונת הממשלה הנוכחית לא נועדו שקד ונתניהו ביחידות ,  למרות תפקידה הבכיר של שקד .
 בעבר כבר הביעו שרי משפטים תחת נתניהו רצון לפצל את סמכויות היועץ המשפטי לממשלה ,  בין היתר בעת כהונת מקורבו של נתניהו ,  שר המשפטים לשעבר יעקב נאמן .  נתניהו עצמו לא הביע עמדה חד משמעית בעניין ,  ונראה כי דבריו החריפים היום ,  מעידים בעיקר על הקרע בינו לבין שקד .  עתה ברור כי עמדת נתניהו תגנוז למעשה את כוונותיה של שקד ,  אשר זכו לתמיכת משפטנים בכירים .  
על רקע המחלוקת בין ראש הממשלה לבין שרת המשפטים ,  צפויים חברי הוועדה לאיתור המועמדים לתפקיד היועץ המשפטי לממשלה להתכנס למפגש ראשון ביום ראשון בתל אביב .  במהלך הפגישה ,  צפויים חמשת חברי הוועדה להחליט על סדרי עבודתם לקראת השבועות הקרובים .  על מנת להיכנס לרשימת המועמדים ,  צריך כל מועמד לקבל את המלצתם של ארבעה מתוך חמשת חברי הועדה .  המועמד המוביל לתפקיד כיום הוא מזכיר הממשלה אביחי מנדלבליט ,  הזוכה לתמיכה משמעותית של נתניהו עצמו וכן של שרים נוספים בממשלה .
 במסגרת הפיצול נבחנת הקמה של מערך תביעה נפרד ,  שבראשו יעמוד תובע כללי .  כיום ,  משמש היועץ המשפטי לממשלה כראש מערך התביעות ,  כעומד בראש הפרקליטות וכאדם המייעץ לממשלה בענייני חקיקה וביצוע החלטות .  בין הדוחפים לפיצול הסמכויות היה שר המשפטים לשעבר ,  דניאל פרידמן .  

נתניהו נגד שקד : " קיימת סכנה בפיצול תפקיד היועמ"ש "
 ראש הממשלה אמר כי התכנית של שרת המשפטים לפיצול התפקיד עלולה לפגוע ביכולת של היועץ המשפטי לממשלה למלא את תפקידו . " הסכנה היא כי המהלך יצמצם את הראייה המערכתית הרחבה שעומדת בפני היועץ ",  אמר נתניהו

