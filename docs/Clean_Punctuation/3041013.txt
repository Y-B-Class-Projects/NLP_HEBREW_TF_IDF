בנט על פגישת נתניהו וטראמפ : " דגל פלסטין הוחלף בדגל ישראל "
 עם סיום מסיבת העיתונאים הראשונה שקיימו ראש הממשלה ונשיא ארה"ב בוושינגטון ,  בירכו שרי הממשלה את טראמפ על העמדות שהביע ביחס לסכסוך הישראלי-פלסטיני .  בנט : " זה עידן חדש ".  ארדן : " טראמפ מבין ששתי מדינות אינו הפתרון היחיד "
 פגישתם הראשונה של ראש הממשלה בנימין נתניהו ונשיא ארצות הברית דונלד טראמפ עוררה הדי ברכות בקרב הימין בישראל ,  לאחר שטראמפ הבהיר כי לא יתעקש על פתרון שתי המדינות .  יו"ר הבית היהודי השר נפתלי בנט ,  תיאר זאת כ"עידן חדש ".   " אחרי 24 שנים ,  דגל פלסטין הורד היום מהתורן והוחלף בדגל ישראל ",  כתב בחשבון הטוויטר שלו . " מחזק את ראש הממשלה שגילה מנהיגות ותעוזה וביצר את ביטחון ישראל ". 
גם השר לביטחון פנים גלעד ארדן בירך על ההצהרות . " זהו יום חשוב מאוד ,  אמירותיו של טראמפ מוכיחות שאנחנו בעידן חדש ",  אמר .  לטענתו , " העמדות שהביע הנשיא מעידות על ההבנה שפתרון שתי המדינות אינו הפתרון היחיד להשגת שלום ושהגיע הרגע להפוך את המשוואה ולהפעיל את הלחץ על הצד הפלסטיני שהוא הצד הסרבן ולהעביר לו מסר ברור שלסרבנות לשלום ולחינוך לשנאה ואלימות יהיה מחיר ". 
מנגד ,  ראש האופוזיציה ויו"ר המחנה הציוני ,  יצחק הרצוג גינה את התנהלות נתניהו . " היה עצוב ומביש לראות את נתניהו מתפתל רק כדי להתחמק מהרעיון של היפרדות מהפלסטינים בדמות שתי מדינות ",  אמר . " על כל ישראלי הערב להיות חרד מעצם התפיסה שאפשרית מדינה אחת בין הים לירדן שמשמעותה אין מדינה יהודית .  זה אסון מסוכן מאוד וניאבק בו בכל דרך אפשרית ". 
עוד בוואלה !  NEWS :  טראמפ לנתניהו : " אני רוצה לראות את ישראל עוצרת את ההתנחלויות"שר ההגנה האמריקני לנאט"ו : " שלמו יותר - או שנמתן את תמיכתנו "  
במהלך מסיבת העיתונאים ,  הסביר טראמפ כי הוא  " מוכן גם לפתרון של מדינה אחת  וגם לשתיים ,  מה שהישראלים והפלסטינים ירצו ".  עוד הבהיר כי ממשלו החדש  " מחויב לעבודה עם ישראל ,  כולל עבודה על הסכם שלום ,  שבו כל צד יצטרך לעשות פשרות ".  כשנשאל הנשיא על קידום הבנייה בהתנחלויות אמר : " אני רוצה לראות את ישראל עוצרת את הבנייה ".  מנגד ,  הבהיר ראש הממשלה כי לדעתו  " ההתנחלויות הן לא הסוגיה המרכזית בסכסוך .  הנשיא ואני נדבר על זה כדי להגיע להבנה ".  
" זה מתחיל בבתי הספר .  הפלסטינים צריכים להכיר בישראל ,  הם חייבים לעשות את זה ,  אחרת אין דרך להגיע להסכם ",  אמר טראמפ .  נתניהו הוסיף : " יש שני עקרונות לשלום שהנחתי לפני שנים אחדות :  הפלסטינים צריכים להכיר במדינה יהודית ולהפסיק לחנך את אנשיהם להרס ישראל .  לצערי ,  הפלסטינים דוחים את שני העקרונות האלה .  הם קוראים לחורבן ישראל בבתי הספר ובמסגדים .  הם מכחישים את הקשר ההיסטורי שלנו לארצנו .  הם מכחישים לא רק את העבר ,  אלא גם את ההווה ".  
שר המדע אופיר אקוניס  ( הליכוד )  טען גם כן כי  " הערב הושם קץ לפתרון שתי המדינות .  הגיע סופו של רעיון שגוי ומסוכן :  הקמת מדינת טרור פלשתינית בלבה של ארץ ישראל ",  אמר . " גם הנשיא טראמפ מבין שנוסחת 'שתי מדינות' לא תביא לשלום במזרח התיכון ,  ושצריך למצוא פתרונות אחרים כדי להשיג שלום ". 
מנגד ,  יו"ר מרצ זהבה גלאון הסבירה כי פתרון  " שתי המדינות "  הוא הראוי מבין השניים . " לא משנה מה טראמפ אומר ,  ולא משנה מה הוא לא אומר - האינטרס הישראלי הוא פתרון שתי המדינות ",  טענה . " אין פתרון אחר מלבד סיום הכיבוש שישאיר את ישראל יהודית ודמוקרטית ,  וכל פתרון אחר מבטיח מדינת אפרטהייד ,  שמשרת רק את הרצון של נתניהו לשמור על הקואליציה ועל הכיסא ". 
שר הבינוי והשיכון ,  יואב גלנט  ( כולנו )  ,  אמר כי  " נאום היסטורי של טראמפ :  'לא נאפשר לאיראן להחזיק נשק גרעיני לעולם .  הפלסטיניים מלמדים הרבה שנאה ,  הם חייבים להפסיק והם חייבים להכיר בישראל' - אלו הם דבריו .  יש לנו ידיד בבית הלבן ".  
שרת התרבות והספורט מירי רגב  ( הליכוד )  קבעה כי  " הסתיים עידן ההקפאה .  הסתיימה ההקפאה ביהודה ושומרון .  הסתיימה ההקפאה ביחסים בין ארה"ב וישראל .  היום בוושינגטון החל עידן מדיני חדש ".  
שר התחבורה והמודיעין ישראל כץ  ( הליכוד )  בירך גם כן על מדיניות טראמפ . " הוא חיבק את ישראל ,  הבטיח גיבוי בזירה הבי'ל ושלח מסר חד לאירן שלא יאפשר לה לעולם להתחמש בנשק גרעיני ",  אמר .
" דברי הנשיא טראמפ וראש הממשלה נתניהו בפגישה הערב מהווים נקודת מפנה חשובה במדיניות הבטחונית והמדינית של ישראל ",  טען שר החקלאות אורי אריאל  ( הבית היהודי )  . " יישר כוח לראש הממשלה נתניהו ששמר על האינטרסים הלאומיים של מדינת ישראל :  ביטחון ,  התיישבות ,  ציונות .  השלבים הבאים הם תנופה כלכלית של האזור ,  החלת הריבונות ביהודה ושומרון והשבת יהונתן פולארד הביתה - לישראל ".  

בנט על פגישת נתניהו וטראמפ : " דגל פלסטין הוחלף בדגל ישראל "
 עם סיום מסיבת העיתונאים הראשונה שקיימו ראש הממשלה ונשיא ארה"ב בוושינגטון ,  בירכו שרי הממשלה את טראמפ על העמדות שהביע ביחס לסכסוך הישראלי-פלסטיני .  בנט : " זה עידן חדש ".  ארדן : " טראמפ מבין ששתי מדינות אינו הפתרון היחיד "
 
