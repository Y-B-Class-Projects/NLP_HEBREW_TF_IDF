הכול או כלום :  דילמת האסיר שגרמה לפילבר לחצות את הקווים
הגילויים החדשים בפרשת 4000 ,  חייבו בהעברתה מהרשות לניירות ערך לידי המשטרה ,  ושינו את פירמדת החשודים .  במצב החדש עמדו יועץ התקשורת חפץ ,  בעל השליטה בבזק אלוביץ' ,  ומנכ"ל משרד התקשורת לשעבר פילבר ,  בפני בחירה מורכבת שבסופה נענה האחרון להצעה שצפויה להפליל את רה"מ
אף שזה נראה כרגע כמו היסטוריה רחוקה ,  עד לפני כמה חודשים תיק 4000 בכלל לא היה תיק משטרתי ,  ובוודאי לא תיק שוחד .  זו הייתה חקירה של הרשות לניירות ערך שהתמקדה בשאול אלוביץ' - בעל השליטה בבזק ,  ובשלמה פילבר ,  מנכ"ל משרד התקשורת ,  שלכאורה פעל להטות לטובתו שורת החלטות רגולטוריות שהיו שוות לחברה מאות מיליוני שקלים .
 בנובמבר האחרון המליצה הרשות לניירות ערך להעמיד לדין את פילבר ,  אלוביץ' ובכירים נוספים בבזק .  החשדות כלפי אלוביץ' היו בעיקרם מהעולם התאגידי - עבירות שבהן בעל השליטה בחברה מבצע פעולות שמקדמות את טובתו האישית ,  על חשבון החברה ,  ובכך פוגע במשקיעים שמחזיקים במניות המיעוט .  פילבר ,  לפי ממצאי הרשות ,  נחשד ב"פעילות מרמתית ,  מתמשכת ומכוונת "  לטובת בזק ,  ובין היתר נמצא כי הדליף לבכירים בחברה מסמכים מסווגים ,  ניירות עמדה פנימיים ,  תכתובת ומסמכים מדיונים בין-משרדיים ,  כולל כאלה שטרם נדונו בפורומים המוסמכים .
 תיק 4000 | לקריאה נוספת בוואלה !  NEWS:חשש בקואליציה : " בגלל תיק 4000 - נתניהו עלול להקדים את הבחירות"החוליה החסרה :  האם נתניהו היה מודע לדיל שהוצע לשופטת ? דרמה בתיק 4000 :  שלמה פילבר מקורבו של נתניהו חתם על הסכם עד מדינהנמשיך לעשות את העבודה שלנו | הודעת מערכת וואלה !  NEWS 
למרות הממצאים החמורים ,  מעל הכול נותרה שאלה אחת פתוחה :  הרשות לא טענה שפילבר קיבל ולו אגורה שחוקה לכיסו .  אם כן ,  למה שמנכ"ל משרד התקשורת יסתכן בעונש מאסר ,  ובדרך יפגע בציבור הרחב ?  התשובה לשאלה הזו ניתנת בימים האחרונים ,  והיא זו שהביאה להעברת החקירה מרשות ניירות ערך למשטרה ,  ובעקיפין - לחתימה של פילבר על הסכם עד המדינה .  לפי המשטרה ,  התשובה לשאלה מחייבת להרחיב את המבט מעבר ליחסים בין בזק למשרד התקשורת .  מהחשדות שנחשפו לאחרונה עולה כי מנכ"ל משרד התקשורת פעל להיטיב עם בעל השליטה בבזק במצוות ראש הממשלה ושר התקשורת ,  בנימין נתניהו ,  שבתמורה קיבל לכאורה סיקור אוהד באתר וואלה !  NEWS ,  שנמצא בשליטת אלוביץ' .  
בשלב זה ,  החשדות כבר הגיעו לסדר גודל אחר לחלוטין והצריכו את העברת החקירה למשטרה .  המהלך הזה גם שינה את מקומם של פילבר ואלוביץ' בתוך הפירמידה שציירו החוקרים .  אם קודם הם עמדו בראשה ,  הרי שעכשיו ירדו לדרג הביניים ,  ובראש פירמידת החשודים עמד ראש ממשלה מכהן .  
המצב החדש החמיר מאוד את מצבם של פילבר ואלוביץ' ,  והוסיף לקלחת את ניר חפץ ,  יועץ התקשורת שבמשך שנים נחשב מהאנשים המקורבים ביותר לראש הממשלה נתניהו ורעייתו .  חפץ ,  עורך  " מעריב "  ומוסף  " 7 ימים "  לשעבר ,  נחשד כמי שבאמצעותו ניהל נתניהו את הקשר המושחת מול אתר וואלה !  NEWS .
 לפי החשדות הידועים כרגע ,  חפץ ופילבר לא קיבלו את טובות ההנאה לכיסם ,  והיו רק  " מוציאים לפועל "  - אחד בצד של קבלת טובת ההנאה לכאורה ,  הסיקור האוהד ,  והשני שבאמצעותו ניתנה התמורה בדמות הטיית החלטות רגולטוריות .  אלא שמעורבותם העמוקה ,  והעובדה שבלעדיהם לא ניתן היה להוציא את התוכנית לפועל ,  הביאו לכך שמבחינה משפטית החשדות נגדם לא הסתכמו בתיווך לשוחד או עבירות תאגידיות כפי שיוחסו בעבר אלוביץ' ,  אלא קבלת שוחד - עבירת השחיתות שלטונית החמורה בספר החוקרים .  
המצב החדש גם יצר  " דילמת אסיר "  בין חפץ ,  פילבר ואלוביץ' .  אם שלושתם יסרבו לדבר ,  ייתכן שהמשטרה לא תצליח להוכיח את הפרשה ,  והחקירה תסתיים בלא כלום ,  או לפחות תיסוג לחשדות הקלים יותר שיוחסו למעורבים לפני כן .  מנגד ,  אם אחד מהם יהפוך לעד מדינה ,  יודה בחלקו ויפליל את שאר שותפיו לקשר ,  ובעיקר את נתניהו ,  הוא יזכה להקלות ואולי אף לחסינות מלאה .  אלא שההצעה המפתה תחומה בזמן ושמורה בדרך כלל רק לראשון שמסכים לה ,  שכן מרגע שנחתם הסכם עם אחד החשודים ,  המחיר שמוכנה הפרקליטות לשלם תמורת עדות נוספת יורד .  
קשה לדמיין סיטואציה זרה יותר לשלישייה פילבר-חפץ-אלוביץ' מזו שבה הם נמצאים בימים האחרונים .  נעולים בתאי מעצר ,  מבודדים כמעט לגמרי .  האנשים ששלטו בחלקים ניכרים מהתקשורת בישראל וכעת נמנעה מהם לחלוטין תקשורת עם העולם שמחוץ לבית המעצר ,  מלבד פרטי המידע שהחוקרים בחרו להראות להם .  ניתן לשער שבין חקירה לחקירה עברה לכל אחד מהם בראש שאלה אחת :  האם מישהו מהאחרים כבר דיבר .  
לבסוף היה זה פילבר שהסכים לחתום אתמול סמוך לחצות .  הוא צפוי להסביר לחוקרים מדוע יומיים בלבד לאחר שנתניהו נכנס למשרד התקשורת ,  פיטר השר החדש בשיחת טלפון את המנכ"ל הקודם ,  אבי ברגר ,  ומינה אותו עצמו במקומו .  אם אכן יעשה זאת ,  כפי שהתחייב ,  לראש הממשלה לא תוצע עסקה כמו זו שהוצעה למקורביו .  כשנתניהו מסתכל במעלה הפירמידה - אין שם אף אחד שהוא יכול להפליל .
 
גילוי נאות :  אתר וואלה !  NEWS הוא חלק מקבוצת בזק .  

הכול או כלום :  דילמת האסיר שגרמה לפילבר לחצות את הקווים
הגילויים החדשים בפרשת 4000 ,  חייבו בהעברתה מהרשות לניירות ערך לידי המשטרה ,  ושינו את פירמדת החשודים .  במצב החדש עמדו יועץ התקשורת חפץ ,  בעל השליטה בבזק אלוביץ' ,  ומנכ"ל משרד התקשורת לשעבר פילבר ,  בפני בחירה מורכבת שבסופה נענה האחרון להצעה שצפויה להפליל את רה"מ

