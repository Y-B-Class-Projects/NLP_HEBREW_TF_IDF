נתניהו לשרי הליכוד :  נעלה ההצעה להסדרת חוות גלעד בשבוע הבא
נתניהו אמר לשרים טרם ישיבת הממשלה כי הצעת המחליטים שניסח שר הביטחון ליברמן לא תעלה על סדר היום בישיבה הקרובה .  בנט קרא לדון עוד היום בהסדרת המאחז בשומרון : " זה הדבר הנכון לעשות ".  שקד : " היועמ"ש אישר את ההצעה "
 ראש הממשלה בנימין נתניהו אמר היום  ( ראשון )  לשרי הליכוד כי יעלה את הצעת המחליטים בממשלה להסדרת חוות גלעד בשבוע הבא .  בשבועיים האחרונים לוחצים ראשי מפלגת הבית היהודי להעלות את הצעת המחליטים של שר הביטחון אביגדור ליברמן לאישור מידי ,  וראש המועצה האזורית שומרון יוסי דגן אף גייס תמיכה למהלך בקרב בכירי שרי הליכוד .  
הבוקר בפתח ישיבת הממשלה אמר יו"ר הבית היהודי השר נפתלי בנט כי מפלגתו מצפה מנתניהו  " להעלות כבר היום ובהקדם את האישור להסדרת חוות גלעד .  זה הדבר הנכון ,  ההכרחי והטבעי לעשות .  מה שמבטיחים צריך לקיים ".  שרת המשפטים איילת שקד אמרה כי הצעתו של ליברמן מוכנה וקיבלה את אישור היועץ המשפטי לממשלה  " אני מאוד מקווה שבשבוע הבא היא תעלה לאישור .  אין שום סיבה לא לאשר אותה ",  הוסיפה שקד .
 עוד בוואלה !  NEWS:ביטן ביקש מחוקרי להב 433 להתעמת עם הנחקרים שהעידו נגדוהמדינה שבה חיו ונכחדו היהודים עדיין משוכנעת שהיא הקורבןדובר צה"ל בפנייה חריגה לאזרחי לבנון : " איראן משחקת בביטחונכם "  
ראש המועצה האזורית שומרון דגן בירך על דבריו של נתניהו ועל כך שלדבריו , " הממשלה צועדת בדרך הערכית והנכונה ".  דגן הוסיף כי הוא  " מחזק את ראש הממשלה ושר הבטחון .  זו צריכה להיות התשובה הנכונה לטרור וזה העיתוי .  צריך שיהיה ברור לאויבים שלנו שזהו מחיר הטרור .  בנייה והתיישבות ". 
בישיבה התייחס נתניהו לטענה לפיה נשיא ארצות הברית דונלד טראמפ מוטה לטובת ישראל . " הפלסטינים טוענים שטראמפ מוטה צדדית בעד הישראלים ולכן לא מוכנים שארה"ב תשמש מתווך ",  אמר . " אבל אנחנו מעולם לא אמרנו שאובמה לא יכול לשמש מתווך הוגן למרות שהיה מוטה לפלסטינים.זה סתם עוד תירוץ של הפלסטינים ". 
בנוסף הוא התייחס גם לביקורת הציבורית שהתעוררה סביב סוגיית גירוש הפליטים מאריתריאה וסודאן .  לדבריו , " רואנדה זה המקום הבטוח ביותר להחזיר אליו את המסתננים .  יש 180 אלף פליטים שיושבים שם בחסות האו"ם ,  הטענות על מסוכנות הן בדיחה ".  
לפני כשבועיים הניח ליברמן על שולחן מזכירת הממשלה הצעת מחליטים לפיה המאחז יוכר כיישוב מן המניין .  ההצעה קובעת כי יש  " לקדם הקמת יישוב חדש על קרקע בבעלות ישראלית באזור השומרון ,  שיפעל במסגרת המוניציפלית של המועצה האזורית שומרון ,  יקבל סמל יישוב עצמאי ויקלוט בין היתר תושבים שמתגוררים כיום על אדמות פרטיות באזור ".  בנוסף ההצעה מסמיכה את שר הביטחון להטיל על הגורמים הרלוונטיים לבצע את עבודות המטה הנדרשות לשם בחינת ההיבטים המשפטיים הנוגעים להקמת יישוב קבע .
 בפיגוע שאירע מוקדם יותר החודש נורה הרב רזיאל שבח למוות בעת נסיעה בכביש 60 .  הותיר אחריו שישה ילדים ,  ארבע בנות ושני בנים ,  הקטן בהם תינוק בן שמונה חודשים .  שניים מהמחבלים המעורבים בפיגוע נעצרו במבצע שנערך בג'נין על ידי כוחות ימ"מ ,  היחידה המיוחדת ללוחמה בטרור ,  שבמהלכו שני לוחמים נפצעו באורח קשה וקל ופונו לבית החולים .  בנוסף אחד מהמחבלים נהרג במהלך חילופי האש .  בשבוע שעבר נעצר סהיב נאסר ג'ראר ,  אחיו של המחבל מבוקש אחמד נאסר ג'ראר המעורב בפיגוע .  

נתניהו לשרי הליכוד :  נעלה ההצעה להסדרת חוות גלעד בשבוע הבא
נתניהו אמר לשרים טרם ישיבת הממשלה כי הצעת המחליטים שניסח שר הביטחון ליברמן לא תעלה על סדר היום בישיבה הקרובה .  בנט קרא לדון עוד היום בהסדרת המאחז בשומרון : " זה הדבר הנכון לעשות ".  שקד : " היועמ"ש אישר את ההצעה "
 
