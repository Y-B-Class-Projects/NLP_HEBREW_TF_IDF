מפת העדיפות אושרה :  תכלול התנחלויות מבודדות
הממשלה אישרה את מפת אזורי העדיפות הלאומית ,  הכוללת 90 התנחלויות .  21 שרים הצביעו בעדה ,  בעוד חמשת שרי העבודה התנגדו .  ברק : " אסור להעניק פרס להתנחלויות קיצוניות "
 הממשלה אישרה בצהרים  ( ראשון )  את מפת אזורי העדיפות הלאומית ,  מבלי שנערך בה שינוי כלשהו .  21 שרים הצביעו בעד המפה ,  וחמשת השרים מטעם מפלגת העבודה הצביעו נגדה .  זאת משום שהמפה כוללת גם כתשעים התנחלויות ,  בהן התנחלויות מבודדות ממזרח לגדר ההפרדה .  ראש הממשלה בנימין נתניהו אמר לאחר הישיבה כי  " תעדפנו שניים מתוך שבעה מיליון אזרחים .  אנו מתכוונים לגזור את עתיד היישובים ביהודה ובשומרון בהסדר קבע ". 
במהלך ישיבת הממשלה אמר ברק ,  כי  " עדיפות מפלגת העבודה היא לגליל ,  לנגב וליישובי הפריפריה .  נקודה ".  לדברי ברק , " תושבי ההתנחלויות המבודדות מיוצגים במפת העדיפות הרבה מעבר למשקלם באוכלוסייה .  צה"ל מבטיח את ביטחונם של ישראלים בכל מקום וימשיך לעשות זאת בכל מצב ,  גם בעתיד .  אך ישנם מספר יישובים קטנים שבאופן עקבי מהווים מקור לפעילות קיצונית הפוגעת במרקם החיים ביהודה ושומרון .  למשל ,  באירועים כגון האירוע החמור במסגד ביום שישי ". 
ברק אמר כי אינו חושב שיש להעניק להם פרס בצורת הכללתם במפת העדיפות הלאומית . " מצב הביטחון באיו"ש טוב היום לאין ערוך לעומת השנים האחרונות ",  אמר ברק .  ברק הודיע כי אם ההצבעה תתקיים היום ,  שרי העבודה יתנגדו .
 בסופו של דבר ,  דרישתם של יו"ר ש"ס השר אלי ישי ויו"ר הבית היהודי השר דניאל הרשקוביץ לכלול את ישובי המפונים במפת העדיפויות ,  נענתה בחיוב ולאור זאת הצביעו שרי ש"ס בעד .  יו"ר ועדת השרים לסיוע למפוני גוש קטיף ,  השר הרשקוביץ ,  בירך על החלטת הממשלה ואמר כי  " זו החלטה מוסרית מתבקשת ,  אשר עולה בקנה אחד עם פעולות הממשלה לשיקום עקורי גוש קטיף ". 
ראש הממשלה בנימין נתניהו אמר בפתח ישיבת הממשלה כי  " הממשלה רוצה לתת מענה למי שנושא יום-יום בנטל הכלכלי והביטחוני ".  נתניהו הוסיף כי הנושא יעלה היום לדיון ,  אך לא מסר את המועד בו צפויה להתקבל החלטה בנושא .
 יו"ר האופוזיציה ,  ח"כ ציפי לבני ,  מתחה במהלך סוף השבוע ביקורת על מפת אזורי העדיפויות החדשה .  לבני אמרה בכנס שנערך בתל אביב כי  " ההחלטה אתמול היא לא מפה של סדר עדיפויות לאומיות אלא מפה של סדר עדיפויות פוליטי .  הממשלה שרויה בעיוורון מדיני .  מדובר במקומות שכל שר בממשלה יודע שלא יהיו בתוך גבולותיה של ישראל בהסדר עתידי ".  לבני הוסיפה כי  " משמעותה של ההחלטה היא שרוקנו לחלוטין מתוכן את המושג שתי מדינות לשני עמים .  יותר משזה עניין תקציבי ,  זה סדר עדיפויות פוליטי שאין בינו לבין סדר העדיפויות הלאומי דבר וחצי דבר ". 
חבר הכנסת אופיר פינס מהעבודה אמר כי נתניהו  " מצפצף על מפלגת העבודה .  הגיעה העת להפסיק לשחק בנדמה לי .  ראש הממשלה לא הסכים אפילו לדחות את ההצבעה .  אין משמעות להצבעת הנגד של שרי העבודה בממשלה בה היא נמצאת במיעוט מבוטל .  בשלב זה העבודה לא משמשת אפילו עלה תאנה ". 


מפת העדיפות אושרה :  תכלול התנחלויות מבודדות
הממשלה אישרה את מפת אזורי העדיפות הלאומית ,  הכוללת 90 התנחלויות .  21 שרים הצביעו בעדה ,  בעוד חמשת שרי העבודה התנגדו .  ברק : " אסור להעניק פרס להתנחלויות קיצוניות "
 
