נתניהו בשיחות סגורות :  מגבה את ההחלטה להשעות את ח"כ חזן
מרכז הליכוד יכריע היום איך ייבחרו הנציגים לכנסת :  אם המתפקדים יבחרו את צמרת הרשימה והמרכז את המקומות הנמוכים ,  כפי שרוצה נתניהו ,  או שמא המרכז יבחר את כל הרשימה .  נתניהו :  לתמוך בפשרה ,  מוטרד ממיעוט מצביעים
סערת אורן חזן :  ראש הממשלה בנימין נתניהו התייחס בשיחות סגורות בסוף השבוע לפרשה שבה מעורב חבר הכנסת ממפלגתו .  נתניהו גיבה את החלטת יו"ר הכנסת יולי אדלשטיין להשעות את ח"כ חזן מניהול ישיבות המליאה עד לבירור פרטי התחקיר שפורסם על אודותיו בערוץ 2 .  
בצל הסערה הציבורית בעניין הח"כ הצעיר ,  יתכנסו היום חברי מרכז הליכוד להצבעה על אחד הנושאים המשמעותיים שעלו לדיון במפלגה בשנים האחרונות .  3,700 החברים יצטרכו לבחור כיצד ייבחרו נציגי הרשימה לכנסת .  על פי הצעתו של חבר הכנסת דוד ביטן ,  שאותה אימץ ראש הממשלה ,  מתפקדי המפלגה יבחרו את הנציגים במקומות 16-1 וחברי מרכז הליכוד יבחרו את נציגי המחוזות במקומות הנמוכים יותר .  על פי הצעה אחרת של חבר הכנסת דוד אמסלם ,  אשר זוכה לפופולריות רבה ,  חברי המרכז יבחרו לבדם את כל נציגי הרשימה לכנסת .  לפי הצעה שלישית ,  שסיכוייה להתקבל נמוכים ,  חברי מרכז הליכוד ונציגי מועצות הסניפים הם אלה שיכריעו כיצד תיראה הרשימה לכנסת .
 עוד בוואלה ! NEWSלפיד נגד התנהלות הרצוג בפרשת חזן : " קפץ להציל את הליכוד"כאבי הראש של נתניהו :  ההצבעה הגורלית במרכז ושובו של חוק הלאום"הקזינו שניהל אורן חזן היה בבעלות המאפיה הבולגרית "  
בשעה 11:00 ייפתחו 17 קלפיות ברחבי הארץ ,  וחברי המרכז יתבקשו להכריע בעד אחת משלוש ההצעות עד השעה 20:00 בערב .  אם בתום ספירת הקולות יתברר כי לאף הצעה לא יהיה רוב של 50% ,  השיטה הקיימת של פריימריז פתוחים תישאר על כנה .
 את סוף השבוע האחרון הקדישו גם נתניהו וגם אמסלם למרתון שיחות שכנוע עם פעילים .  נתניהו הפציר בחברי המרכז לצאת ולהצביע ,  והדגיש בשיחות שערך כי הוא משוכנע שהצעתו היא מאוזנת וזוכה לתמיכת רוב חברי המרכז ,  אך הוא מוטרד ממצב שבו אחוזי הצבעה נמוכים יגרמו להצעתו של אמסלם לנצח .  הפחד משיעור מצביעים נמוך הביא את נתניהו לפרסם אתמול סרטון ,  ובו הוא פנה למתפקדים וקרא להם לתמוך בהצעת הפשרה .  בסרטון הוא הזהיר כי אם לא יצאו להצביע בעד הפשרה ישיג המיעוט המתנגד לה רוב ויפגע במפלגה .
 לפניות לכתב עמרי נחמיאס :  omri_n@walla.net.il
 ( עדכון ראשון :  20:30 )  

נתניהו בשיחות סגורות :  מגבה את ההחלטה להשעות את ח"כ חזן
מרכז הליכוד יכריע היום איך ייבחרו הנציגים לכנסת :  אם המתפקדים יבחרו את צמרת הרשימה והמרכז את המקומות הנמוכים ,  כפי שרוצה נתניהו ,  או שמא המרכז יבחר את כל הרשימה .  נתניהו :  לתמוך בפשרה ,  מוטרד ממיעוט מצביעים

