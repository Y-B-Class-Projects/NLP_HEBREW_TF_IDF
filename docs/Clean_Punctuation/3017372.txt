שרה נתניהו הודתה ללוחמי האש בחיפה : " אתם הגיבורים שלנו "
 רעיית ראש הממשלה הגיעה לתחנת הכיבוי בעיר יחד עם צביה ריבן ,  אמו של אלעד שנספה באסון הכרמל ,  ויחד ביקרו בבית הכנסת שנחנך במקום ושבו הוכנס ספר תורה על שם אלעד .  נתניהו הודתה גם לטייסים מקפריסין : " הגענו ונגיע כשתזדקקו לנו "
 צביה ריבן ,  אמו של אלעד שנספה באסון הכרמל ,  הגיעה אמש ( ראשון )  יחד עם רעיית ראש הממשלה שרה נתניהו לתחנת הכיבוי בחיפה ,  שם פגשו השתיים כבאים מהעיר ,  טייסי כיבוי שהגיעו לסייע מקפריסין וחיילי פיקוד העורף שהוקפצו לסייע בכיבוי השריפות .  
יחד עם ריבן ,  שעל שם בנה קרא נתניהו את טייסת הכיבוי הישראלית ,  הגיעה בת שבע חייט ,  אמו של לוחם האש שנהרג דני חייט ,  עם בנה רון שהיום לוחם אש בעצמו .  לביקור הצטרף גם הילאל ביסאן ,  שאחיו נספה באסון הכרמל .  
נתניהו הודתה ללוחמי האש ולחיילי פיקוד העורף : " אתם הגיבורים שלנו .  אתם פועלים בתנאים קשים מאוד ובחזית האש .  בזכות אומץ הלב שלכם אתם מצילים חיים ושומרים על אזרחי ישראל בכל שעות היממה ".  
ריבן ונתניהו נכנסו במהלך הביקור לבית הכנסת שנחנך במקום לפני כחצי שנה ,  שם הוכנס ספר תורה על שם אלעד ריבן המנוח .  לטייסים הקפריסאים הודתה נתניהו על התגייסותם ,  באומרה כי  " הגעתם לסייע לנו ואנחנו הגענו ונגיע בכל הזדמנות שבה תזדקקו לנו ". 
 ( עדכון ראשון :  23:13 )  

שרה נתניהו הודתה ללוחמי האש בחיפה : " אתם הגיבורים שלנו "
 רעיית ראש הממשלה הגיעה לתחנת הכיבוי בעיר יחד עם צביה ריבן ,  אמו של אלעד שנספה באסון הכרמל ,  ויחד ביקרו בבית הכנסת שנחנך במקום ושבו הוכנס ספר תורה על שם אלעד .  נתניהו הודתה גם לטייסים מקפריסין : " הגענו ונגיע כשתזדקקו לנו "
 
