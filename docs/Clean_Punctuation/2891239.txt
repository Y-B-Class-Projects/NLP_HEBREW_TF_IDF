בעל חוב : " התביעה נגד שרה נתניהו - לצורך כיסוי חובות הימורים "
 לקראת תחילת שלב נוסף במשפטו של עובד התחזוקה גיא אליהו בנוגע להעסקתו במעון ראש הממשלה ,  לידי וואלה !  NEWS הגיעו עדויות המרמזות לכאורה על חובות הימורים גדולים של אליהו .  בעלי חוב המצפים לגביית חובם טוענים : " מצא את שרה שתציל אותו "
  ( ריאיון עם עורכת הדין במשפטו של אב הבית מני נפתלי )  
מה עומד מאחורי התביעה של עובד מעון בית ראש הממשלה לשעבר ?  היום  ( ראשון )  יתקיים שלב ההוכחות במשפטו של גיא אליהו ,  איש התחזוקה לשעבר שעבד בבית ראש הממשלה בירושלים ותובע בימים אלה על סכום של למעלה מחצי מיליון שקלים ,  בשל מה שמוגדרת כ"העסקה פוגענית של משרד ראש הממשלה ".  בתביעה ,  שהוגשה באפריל 2014 ,  גוללה מסכת של התעמרות לכאורה מצד אשת ראש הממשלה שרה נתניהו כלפי אליהו ועובדים נוספים במעון ראש הממשלה .  מצדו ,  טוען אליהו כי בין היתר ,  פיטוריו לא נעשו כדין ,  והוא דורש הכרה כעובד משרד ראש הממשלה .
 עדויות שהגיעו לידי וואלה !  NEWS - ובהן שיחות מוקלטות ,  צ'קים פתוחים שפיזר באחרונה וטענות של מהמרים כבדים בעולם הימורי הכדורגל  רומזות לכאורה כי מניעי התביעה של אליהו הם בעיקר לצורך כיסוי חובותיו מהימורים הנאמדים בעשרות אלפי שקלים .  בהקלטת שיחה בין שני בעלי חוב של אליהו ,  הטוענים כל אחד בנפרד כי האחרון חייב להם יחד כ-60 אלף קלים ,  טען אחד מהם התביעה למעשה הוגשה על מנת לקבל כספים לכיסוי החובות .  על חובותיו של עובד התחזוקה מעידה גם סדרה של 17 צ'קים פתוחים החתומים עליהם חתם ,  אשר לדברי אחד מבעלי החוב ,  שולמו לצורך כיסוי חוב של כ-30 אלף שקלים בגין הימורים על משחקי ראווה וידידות במהלך הקיץ האחרון .  לדברי בעל החוב ,  הצ'קים הפתוחים כבר הועברו לצורך כיסוי חובותיו שלו .
 עוד בוואלה !  NEWS:סוף עצוב :  גופתו של הישראלי שנעדר באומן נמצאה באגםממיץ גזר ועד נוהל שכן :  מישאל חשין - אמן לשון ושופט אמיץבחירות ביוון :  בצל העוני והמהגרים ,  המפלגות הקיצוניות קורצות לאזרחים  
" זה בנאדם חולה ,  פסיכופט של הימורים ",  סיפר אחד מבעלי החוב .  הוא הוסיף : " אני בדרך כלל מהמר דרך אתרי אינטרנט .  יש לי קוד משלי ועובדים רק עם מי שמשלם ולא מפחדים שאלך למשטרה .  פעם בשבוע אני הולך למקום מסוים לשים כסף ולקחת כסף אם זכיתי .  כבר עבדתי עם גיא לפני שנה ככה והוא הימר על כל מה שזז .  אם זה היה תלוי בו ,  הוא היה מהמר גם על משחקי שכונה .  משחקי ידידות ,  משחקי ראווה ,  גביע הטוטו בלאומית ,  הכל ".  
בעל החוב הרחיב על הניסיון לגבות את חובותיו של אליהו . " פעם אחת ,  לפני שנה בערך הוא הימר דרכי והפסיד בשבוע 30 אלף ",  סיפר . " עכשיו תבין ,  אני בן אדם נורמטיבי ,  לא עבריין .  רדפתי אחריו .  באתי אליו אמרתי לו מה עם הכסף .  פתאום התחיל לאיים שילך למשטרה וייספר שאני בהימורים לא חוקיים .  פחדתי וויתרתי לו .  עכשיו באוגוסט האחרון דרך מישהו שלישי הוא הצליח לשכנע אותו שקיבל חלק מהכסף בתביעה מול שרה .  שוב כמעט 30 אלף ש"ח הפסיד .  הוא נרקומן של הימורים ".  לראיה ,  הציג בעל החוב צ'קים פתוחים על סכום של 1,600 ש"ח שמסר לו אליהו לפני כמה שבועות לצורך כיסוי החוב . " הוא פסיכופט של הימורים .  הוא חייב כסף לכל העולם .  איך בן אדם כזה מגיע לעבוד ליד ראש הממשלה ?  ",  אמר .  
התביעה שמנהל אליהו נגד משרד ראש הממשלה מתנהלת בימים אלה בבית הדין לעבודה בירושלים ,  וכתב התביעה אינו עוסק בהימורים כלשהם .  בכתב התביעה מועלות טענות קשות על ההתנהלות במעון ראש הממשלה ,  וכן נטען כי פיטוריו של אליהו לא היו כדין .  ואולם ,  שיחת טלפון בין שני בעלי חוב לכאורה של אליהו ,  שדרכם הימר על משחקי כדורגל ,  יכולה להעיד עד כמה הם ממתינים לכספי התביעה .  בשיחת טלפון שהגיעה לוואלה !  NEWS נשמעו השניים דנים בתקוותם לזכייה של אליהו .
 בעל חוב א' : " "הוא צריך לקבל בוכטה של כסף משרה .  אני שותק בכוונה עכשיו אבל איך שהוא מקבל  תראה איך אני קופץ עליו .  הוא חושב שאני פראייר ?  ". 
בעל חוב ב'  : " הוא נוכל ,  אין דברים כאלה ". 
בעל חוב א' : " אני בחיים לא אעביר בטים  ( הימורים )  שאין לי .  אני לא אשכח איך האמנתי לו .  אתה יודע מה עשה לי ?  רואים אותי אנשים בבית כנסת ושואלים אותי 'מה אתה מהמר ? ' איזה פאדיחות עשה לי ליד הרב .  אני מחכה לו בפינה .  אחרי שיקבל את הכסף ,  תראה איך אני אחכה לו בפינה ,  איך שיקבל את החבילה ". 
בעל חוב ב' : " איך זבל כזה עובד במקום כזה ואחר כך עוד הם ישלמו לו כסף .  זה יבוא הרי מהכסף שלנו ". 
בעל חוב א' : " אתה חי בעולם הפוך .  אני לא אוותר לו .  אני גמרתי איתו .  הוא סיפר לי שהימר בעוד כמה מקומות .  פה 140 אלף ,  פה 90 ,  פה 70 .  אמר לי במילים האלה :  'אני חולה' ". 
בעל חוב ב' : " מצא עכשיו את שרה שתציל אותו ".  
שיחת טלפון למספר המופיע על הצ'קים הפתוחים הובילה אל אליהו עצמו ,  שמספר תעודת הזהות שלו תואם את מספר זה המופיע גם בכתב התביעה שהוגש בבית הדין האזורי לעבודה בירושלים .  בשיחה עמו ,  הכחיש אליהו את הדברים . " זה לא נכון ,  אין דבר כזה ",  אמר אליהו . " אין שום קשר בין הכסף בצ'קים לבין התביעה .  אין לי שום קשר להימורים ,  אני מכחיש הכל .  לא היה ולא נברא .  לא הימרתי ולא כלום ",  הוסיף .  כשנשאל כיצד הגיעו צ'קים פתוחים הנושאים את חתימתו לידי אנשים הטוענים להיות בעלי חוב שלו ,  אמר אליהו : " אז יש צ'קים .  מי אמר לך שאלה צ'קים של הימורים ?  אין לי קשר להימורים ואני מכחיש הכל ".  עובד התחזוקה הכחיש גם את ההיכרות עם בעלי החוב המדוברים .
 עורכת דינו של אליהו ,  נעמי לנדאו ,  הגיבה לטענות : " מדהים עד כמה נמוך יכולים לרדת אנשי משרד ראש הממשלה .  במקום להתנהג כמו מעסיקים הוגנים ולקחת אחריות על עוולות שבוצעו כלפי עובדיהם ,  הם בוחרים בדרך הנלוזה והנמוכה לפגוע במי שעד לא מזמן שרתו אותם בנאמנות .  זה לא יעזור להם .  חוקי העבודה ברורים ונהירים ואל לו למעסיק להתעמר במי מעובדיו ולפגוע בזכויותיו .  שיטות העולם התחתון בהם נוקטים מקורבי ראש הממשלה בניסיון להלך אימים ערב הדיון המשפטי ראויות לבוז .  מוטב היה שהיו ממליצים לאותם מלעיזים לפנות למשטרה .  ראוי היה כי ערב יום הכיפורים יעשו הנתבעים חשבון נפש עמוק ,  יפסיקו לפגוע ולהתעמר שוב ושוב בעובדיהם ויבקשו סליחה ".  

בעל חוב : " התביעה נגד שרה נתניהו - לצורך כיסוי חובות הימורים "
 לקראת תחילת שלב נוסף במשפטו של עובד התחזוקה גיא אליהו בנוגע להעסקתו במעון ראש הממשלה ,  לידי וואלה !  NEWS הגיעו עדויות המרמזות לכאורה על חובות הימורים גדולים של אליהו .  בעלי חוב המצפים לגביית חובם טוענים : " מצא את שרה שתציל אותו "
 
