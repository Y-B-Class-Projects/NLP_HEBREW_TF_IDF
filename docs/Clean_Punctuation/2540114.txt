שרה נתניהו : " תוקפים אותי במקום לתקוף את בעלי "
 בראיון שהעניקה שרה לעיתון  " בילד ",  סיפרה בין היתר על תדמיתה ויחסיה עם רה"מ ,  שצוטט : " שרה שכנעה אותי לשחרר את שליט ".  תקרית הגידופים בקניון ,  שאירעה בזמן הראיון ,  הושמטה 
" אני מטרה קלה .  אם הם לא יכולים לתקוף את בעלי ,  הם תוקפים אותי ",  כך אומרת רעיית ראש הממשלה ,  שרה נתניהו בראיון נדיר המתפרסם היום  ( ראשון )  בעיתון הגרמני  " בילד ".  אחרי שפירסם בשבוע שעבר ראיון נרחב עם ראש הממשלה ,  בנימין נתניהו ,  מפרסם היום המגזין במהדורת סוף השבוע כתבת פרופיל נרחבת על רעיית רה"מ ,  תחת הכותרת  " כמה מאתגר להיות האישה הראשונה של מדינת ישראל ".  
לכבוד הראיון קיבלה כתבת העיתון ,  סטפני בילגס ,  הזדמנות נדירה להתלוות במשך יומיים לנתניהו ,  שממעטת להתראיין בתקשורת הבינלאומית . " כיצד נראים החיים עם בעל שהוא אחד האנשים החזקים והמאוימים בעולם ?  "  שואלת בילגס בכתבה המחמיאה ,  ימים ספורים בלבד לאחר פרסום כתבת הפרופיל על בנימין נתניהו בעיתון ה"וואניטי פייר "  האמריקאי ,  בה תוארה שרה כמתערבת ופוגעת בתפקודו של בעלה .  
בשבועות האחרונים ,  מאז צורפה קדימה לממשלה ונתניהו הפך לאחד מראשי הממשלה החזקים אי פעם ,  הפנו מספר כלי תקשורת בינלאומיים מובילים את הזרקור לנתניהו ,  ומספר כתבות פרופיל התפרסמו בניסיון לפענח את כוחו - כשהבולטת בהם הייתה כתבת השער בשבועון האמריקאי  " טיים "  בחודש שעבר ,  תחת הכותרת  " קינג ביבי ".  עם זאת ,  ה"בילד "  - אחד מהעיתונים הפופולריים בגרמניה - מתגאה בהיותו כלי התקשורת הבינלאומי הראשון שמראיין את רעיית ראש הממשלה זה 12 שנים .  גם בישראל ממעטת נתניהו להתראיין ,  כאשר הפעם האחרונה בה התראיינה לתקשורת המקומית הייתה בשנה שעברה לכתבת ערוץ 2 סיון רהב-מאיר ,  לאחר פרשת המטפלת .  
בראיון דוחה נתניהו בתוקף את הטענות על תדמיתה בתקשורת הישראלית ,  והפרשות השונות בהן נקשר שמה לתלונותיהם של עובדי משק ביתה על יחס ותנאי עבודה . " במשך עשר השנים בהן בעלי היה מנהיג האופוזיציה ולא ראש ממשלה ,  לא הייתה אפילו תלונה אחת של עובד ",  אומרת נתניהו , " זה לא נראה לך מוזר ?  מיד לאחר שהוא נבחר שוב  ההאשמות החלו פעם נוספת .  עבור חלק מהאנשים ,  ברור שזה רווחי ומפתה לשקר בתקשורת ".  
חלק נרחב מהכתבה מוקדש לחיי הזוגיות של נתניהו ורעייתו . " בעלי הוא לא רק הפרטנר שלי ;  הוא גם החבר הכי טוב שלי ",  אומרת נתניהו בראיון ,  ומדגישה כי בני הזוג אינם נוהגים לדבר על עניני פוליטיקה או מדיניות  בניגוד לנטען בכתבה אחרת שהתפרסמה בסוף השבוע בארה"ב במגזין ה"ווניטי פייר ",  בה הובאו טענות על התערבותה במדיניות בעלה . " יש לנו מעט מאוד זמן יחד .  לכן ,  אנחנו מעדיפים לדבר על עניינים אישיים ,  הילדים שלנו ,  לדוגמה ",  היא אומרת ל"בילד ".  
נתניהו עצמו מתראיין לכתבה ,  ומדגיש גם הוא את הקרבה העמוקה לרעייתו : " היא נותנת לי תמיכה עצומה וחום .  היא אבן הפינה של המשפחה שלנו .  היא מגדלת את הילדים ,  היא כל הזמן אומרת לי שאני צריך לפנות זמן לילדים ".  עם זאת מודה רה"מ בראיון כי רעייתו היא שהכריעה לטובת עסקה לשחרור גלעד שליט .  לדבריו , " שרה הייתה זו ששכנעה אותי סופית לשחרר את גלעד שליט מהשבי .  היא זו שאמרה לי  'תחשוב על הילד גלעד שליט .  תחשוב על הילד במרתף החשוך ,  ללא תקווה ,  בלי אור .  תחשוב עליו כאילו היה הבן שלך .  תחשוב עליו ,  על אמו ,  על אביו  ותקבל את ההחלטה' ".  
הכתבה נפתחת בתיאור ארוחת השישי של בני הזוג נתניהו עם ילדיהם יאיר ואבנר ,  שלגביהם מציינת הכתבת כי הם  " נתפסים כמקבילים לנסיכים הבריטיים וויליאם והארי ".  בילגס מציינת לחיוב את  " הפתיחות המדהימה "  שאפשרה נתניהו לצוות ,  אשר התלווה אליה במשך יומיים בביתה ובסיור ברחבי הארץ . " הרושם הראשוני שלי :  היא רחומה ,  מלאת שמחת חיים ורעננה .  העיניים שלה נוצצות ",  כותבת בילגס ,  ומוסיפה כי  " יש כמעט תחושה שאני אורחת אישית שלה ושמדובר בעוד שיחת חולין נשית ,  ללא הגבלות או אווירה של נוקשות "  
לאחר סיור ברחבי הבית והצצה באלבומי התמונות המשפחתיים ,  התלוותה בילגס גם לסיור שקיימה נתניהו ביום חמישי שעבר ,  בו ביקרה ילדים חולי סרטן בבית החולים שיבא ,  את משפחתו של דני חייט שנספה באסון הכרמל ,  ואת רחל אטיאס מצפת ,  הילדה בת ה-7 שניצלה מתאונת הדרכים קטלנית בה נספו כל בני משפחתה בחודש שעבר . " שרה מברכת את כולם ,  מחבקת את בני המשפחה ,  מתיישבת על הספה כאילו הייתה חברה ותיקה .  יותר משעתיים היא מבלה שם .  מקשיבה לרחל ,  שמציגה לה את כל אחד מהצעצועים שלה .  שרה נתניהו מקשיבה יותר משהיא מדברת ",  מחמיאה הכותבת ,  ואף מציינת את ארוחת הצהריים המשותפת שלה עם נתניהו בקניון בפתח תקווה .  
לפי המתואר בכתבה ,  אחד המבקרים בקניון צעק לעבר נתניהו  " בעלך הוא הכי טוב ".  יש לציין כי ביקור זה בקניון עלה לכותרות בישראל לפני כשבוע וחצי ,  דווקא בהקשר שונה לגמרי מזה המתואר בכתבה :  במהלך הישיבה בקניון הוטרדה נתניהו על ידי עוברת אורח ,  שקראה לעברה קריאות גנאי ואף עוכבה לחקירת משטרה .  עם זאת ,  בכתבה ב"בילד "  לא מופיע אף אזכור לאירוע .
 לדברי נתניהו ,  היא חיה בחשש מתמיד לחיי וביטחון בעלה ומשפחתה . " אני תמיד מודאגת ,  במיוחד כשהוא נוכח באירועים ציבוריים בחו"ל .  אני חיה עם הפחד הזה כבר שנים רבות ,  אבל כן ,  אני מודאגת .  לא רק בגללו .  גם בגלל הילדים שלי ".  הכתבת התרשמה במיוחד מיכולתה של נתניהו להמשיך בעבודתה כפסיכולוגית בעיריית ירושלים ובמקביל לתפקד כאם ולמלא את חובותיה כרעיית רה"מ . " חשוב לי מאוד לעבוד ולקדם את הקריירה שלי ,  למרות שאני הגברת הראשונה ",  אומרת נתניהו בראיון . " למדתי במשך הרבה שנים והשקעתי הרבה מאמץ בהשכלה שלי ".  בהתייחס להחלטתה לסעוד בימיו האחרונים את אביה שהלך לעולמו השנה ,  שמואל בן ארצי ,  בביתה ,  מסבירה נתניהו כי  " אף פעם לא אוכל להבין איך אנשים יכולים להזניח את הוריהם כשהם מבוגרים וזקוקים לעזרה .  זה משהו שלעולם לא אקבל .  ההורים שלנו גידלו אותנו ,  נתנו לנו חיים וזו חובתנו הברורה והטבעית ביותר לדאוג להם כשהם מבוגרים ". 
לקריאה נוספתמגזין אמריקאי : " האם ידה של שרה נתניהו בכל ? "חשד :  גידפה את שרה נתניהו בקניון בפתח תקווההעוזרת בבית נתניהו העידה : " כל מי שעבד שם בכה "
 לפניות לכתבת :  tal_sh@walla.net.il 

שרה נתניהו : " תוקפים אותי במקום לתקוף את בעלי "
 בראיון שהעניקה שרה לעיתון  " בילד ",  סיפרה בין היתר על תדמיתה ויחסיה עם רה"מ ,  שצוטט : " שרה שכנעה אותי לשחרר את שליט ".  תקרית הגידופים בקניון ,  שאירעה בזמן הראיון ,  הושמטה

