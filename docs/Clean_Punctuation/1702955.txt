נעם שליט במסר לרה"מ : " עשרות האלפים אינם טועים "
 הצועדים למען שחרור שליט הגיעו לנתניה ,  שם ישתתפו בעצרת למען החייל החטוף .  בערב צפויה משפחת שליט לערוך קבלת שבת מול ביתו של ראש הממשלה בקיסריה .  גם בר רפאלי ונינט טייב יצטרפו
 ( צילום :  עוז מרון ,  עריכת וידאו :  יאיר דניאל ) 
על רקע המחלוקת והדיאלוג התקשורתי המתנהל בינם לבין ראש הממשלה בנימין נתניהו ,  יצאה משפחת שליט הבוקר  ( שישי )  ממכללת רופין בשרון בהמשך הצעדה לשחרור בנה גלעד .  כמדי יום ,  יצאו נעם ואביבה שליט בראש הצועדים מצומת מעברות על הכביש הישן  ( כביש 4 )  .  
אלפי הצועדים בצעדת שליט הגיעו  ( שישי )  לנתניה .  הם לקחו חלק בעצרת שנערכה בכיכר העמצאות בעיר .  במהלך העצרת אמר אביו של גלעד שליט ,  נעם ,  כי  " יש מי שטוען שאנחנו טועים בדרך הפעולה בה החלטנו לנקוט .  אנחנו אולי טועים ,  אבל עשרות אלפי אנשים אינם טועים ".  
לקראת השעה 15:00 ,  תחל הצעדה על כביש 2 לכיוון שפיים .  בשפיים ילונו משתתפי הצעדה גם בליל שישי ,  שכן בשבת לא תתקיים צעידה .  אם ראש הממשלה חשב שבנאומו מאתמול ענה למשפחת שליט ,  הרי שהיום בערב תקיים המשפחה טקס קבלת שבת מול ביתו של נתניהו בקיסריה .
 עד כה הצטרפו הבוקר למצעד כ-20,000 בני אדם .  היום צפויות הדוגמנית בר רפאלי והזמרת נינט טייב להצטרף גם הן לצעדה .  ניצב משנה ישראל ג'יבלי ,  מפקד משטרת התנועה הארצית ,  מסר לוואלה !  חדשות ,  כי הצועדים במצעד הגיעו הבוקר  ( שישי )  לבית יצחק ,  יוצאים מכביש 4 הישן ופונים לכיוון נתניה .  לדבריו ,  הצעדה מתנהלת בסדר מופתי .
 יו"ר מטה המאבק למען שחרור גלעד שליט ושכן המשפחה במצפה הילה ,  שמשון ליבמן ,  מסר הבוקר  ( שישי )  לוואלה !  חדשות ,  כי  " היום בצעדה אנו עוסקים בשאלה המהותית לא כמה מחבלים ישוחררו ,  אלא האם נגזר דין מוות על גלעד שליט .  מדבריו של ראש הממשלה נתניהו עולה כי הפקרה היא ערך מוביל בחברה הישראלית ,  בניגוד למה שהיה עד ימינו ,  שלא משאירים חייל מאחור .  ביבי כנראה לא מעכל את מה שהציבור אומר לו ,  לכן היום יש להערכתי היום יש להערכתי כ-20 אלף צועדים ,  שמוחים ורוצים להחזיר את הערכים העלונים של החברה הישראלית .  אני מאמין שהוא יכול עוד להגיע להחלטות הנכונות ". 
בנאום שנשא בלשכתו בירושלים ,  אמר אמש ראש הממשלה כי  " עם ישראל מאוחד ברצונו לראות את גלעד שליט חוזר בריא ושלם למשפחתו ,  לביתו ,  לארצו ".  עם זאת ,  נתניהו תיאר בפרוטרוט את ההשלכות ומחיר הדמים של עסקאות קודמות והדגיש כי לנגד עיניו צריך לעמוד ביטחונם של כלל אזרחי ישראל . " ישראל מוכנה לשלם מחיר כבד תמורת שליט ,  אבל היא איננה יכולה לומר 'בכל מחיר' ",  אמר .
 נאומו של ראש הממשלה זכה לקיתונות של ביקורת במערכת הפוליטית ומפי משפחת שליט עצמה .  נעם שליט אמר לאחר הנאום כי נתניהו מצייר תסריטי אימה מלפני 25 שנים . " אנחנו מצרים על כך שאחרי ארבע שנים ,  כל מה שיש לנתניהו להגיד זה דברים שראש הממשלה לשעבר אהוד אולמרט אמר בעבר ,  אבל באף אחד מאותם דברים לא כלול בהם שחרורו של גלעד מידי חמאס ",  אמר שליט .
 לגבי הצעדה שעושה דרכה לעבר מעונו של ראש הממשלה בירושלים ,  אמר נעם שליט כי  " עשרות אלפי אזרחים שצועדים איתנו לירושלים ,  ממשיכים להצטרף אלינו בדרך המתישה וזאת למרות שהם יודעים את המחיר באשר לשחרורו ,  אבל גם יודעים את מחיר הפקרתו של גלעד .  אני פונה לראש הממשלה בנימין נתניהו :  קבל מהם את הכוח להכריע לפני שיהיה מאוחר מדי ". 
עדכון ראשון :  4:58

נעם שליט במסר לרה"מ : " עשרות האלפים אינם טועים "
 הצועדים למען שחרור שליט הגיעו לנתניה ,  שם ישתתפו בעצרת למען החייל החטוף .  בערב צפויה משפחת שליט לערוך קבלת שבת מול ביתו של ראש הממשלה בקיסריה .  גם בר רפאלי ונינט טייב יצטרפו

