נתניהו על מימרן : " התרומה חוקית ,  זו רדיפה פוליטית "
 ראש הממשלה התייחס לתרומה של איש העסקים הצרפתי במסיבת עיתונאים משותפת שקיים עם נשיא רוסיה פוטין במוסקבה .  לדבריו , " מה שלא הצליחו לעשות בקלפי מנסים לעשות בהאשמות שווא "
 ראש הממשלה בנימין נתניהו התייחס היום  ( שלישי )  לפרשת התרומה מאיש העסקים הצרפתי ארנו מימרן בתום פגישתו עם נשיא רוסיה ולדימיר פוטין במוסקבה .  לדבריו , " זאת חלק מרדיפה פוליטית שיטתית .  מה שלא הצליחו לעשות בקלפי ,  מנסים לעשות בהאשמות שווא ".  בתשובה לשאלה שנשאלה על הפרשה בתום מסיבת עיתונאים משותפת עם פוטין ,  אמר נתניהו כי  " ההר הוליד בקושי עכברון .  מדובר על תרומה חוקית ומפוקחת לקרן שהקמתי לטובת מדינת ישראל ,  כשהייתי אזרח פרטי ב-2001 .  אז יצא כל האוויר ".  
לטענת נתניהו , " ברור שזה חלק מרדיפה פוליטית שיטתית .  מה שלא הצליחו לעשות בקלפי מנסים לעשות בהאשמות שווא .  לצורך זה לא בוחלים בשום אמצעים ורומסים את אשתי והופכים אותה לאבק אדם .  אני מציע לכולכם לקרוא את המאמר החשוב שכתבה פרופ' רות גביזון אתמול ,  ולפיו בדמוקרטיה מחליפים ראש ממשלה בבחירות ולא במלחמת התשה משפטית ציבורית .  מכל העניינים האלה לא יצא כלום - כי אין מה ". 
ראש הממשלה התבקש להתייחס גם לפרשת רמי סדן ,  היו"ר החדש של ערוץ 10 ,  שנטען כי התבטא בגזענות כלפי ש"ס וגרם לאיומים מצד המפלגה לעזוב את הממשלה . " סדן מכחיש שאמר את הדברים ",  אמר . " צריך לברר מה נאמר ומה לא .  אם הם נאמרו ,  זה חמור מאוד .  הוא יצטרך להתנצל ,  אבל קודם נברר את הדברים ". 
לקריאה נוספת על הפרשהאיש העסקים הצרפתי : " העברתי כסף לחשבון הפרטי של נתניהו"לשכת רה"מ : " נתניהו קיבל ממימרן 40 אלף דולר בעת שהיה אזרח פרטי "  
במהלך מסיבת העיתונאים ,  העלה נתניהו את ההבנות שאליהן הגיע עם פוטין ,  שעמו נפגש בפעם הרביעית בשנה האחרונה . " שוחחנו על המשך התיאום בין הצבאות שלנו באזור .  תיאום שפועל היטב כדי להבטיח שאנו פועלים נגד הגורמים שמסכנים את כולנו ",  אמר ראש הממשלה בהתייחסותו לתיאום הפעילות בסוריה .  ראש הממשלה הוסיף כי הושגו שורת הסכמים בין המדינות במהלך הפגישה עם נשיא רוסיה .
 פוטין אמר כי מוסקבה תחזק את שיתוף הפעולה עם ישראל בנושא המלחמה בטרור וכי שתי המדינות בעלות ברית בסוגייה זאת .  הוא אף אמר כי רוסיה תומכת בפתרון צודק של הסכסוך הישראלי-פלסטיני .  כשנשאל פוטין בתום מסיבת העיתונאים על הצהרותיה של טורקיה ,  שלפיהן היא רחוקה פגישה אחת או שתיים מפיוס עם ישראל ,  הוא בירך על כך .  רוסיה וטורקיה נמצאות במשבר מאז הפילה האחרונה מפציץ רוסי בגבול סוריה בחודש נובמבר האחרון .  
ד"ר יעקב וינרוט ,  פרקליטו של ראש הממשלה ,  התראיין היום לאולפן וואלה !  NEWS והגיב על פרשת מימרן .  אתמול טען המיליארדר ,  שנשפט בצרפת על הונאת ענק ,  בשיחה עם חדשות 10 כי העביר 170 אלף אירו לחשבון פרטי של נתניהו בשנת 2001 ,  בעוד בלשכת נתניהו טענו כי מדובר בקרן ,  שאליה הועברו 40 אלף דולר בלבד . 
" אני לא מכיר את העובדות השונות האלה ,  אני מצוי בעניין רק מאתמול  אבל אני מאמין שההודעות ניתנו בתום לב ",  אמר וינרוט . " האם היה או לא היה 170 אלף ?  אני לא יודע .  הוא ציין שתי עובדות שלטענתו  " מסירות את העוקץ מכל הספקולציות ".  לדבריו , " ראשית ,  נתניהו ניהל את החשבונות שלו באמצעות עורכי הדין שלו .  הוא לא ניהל את החשבונות לבד .  שנית ,  נתניהו היה אז אדם פרטי ,  וכאדם פרטי היה מותר לו לקבל כל סכום שבעולם ".  

נתניהו על מימרן : " התרומה חוקית ,  זו רדיפה פוליטית "
 ראש הממשלה התייחס לתרומה של איש העסקים הצרפתי במסיבת עיתונאים משותפת שקיים עם נשיא רוסיה פוטין במוסקבה .  לדבריו , " מה שלא הצליחו לעשות בקלפי מנסים לעשות בהאשמות שווא "
 
