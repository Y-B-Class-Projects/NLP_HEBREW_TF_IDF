נתניהו יכנס דיון לאישור הטיוטה להחמרת הפתיחה באש נגד מיידי אבנים
בדיון תובא לאישור טיוטה לפיה יוכלו שוטרים לירות באש חיה לעבר מיידי אבנים ובקבוקי תבערה במזרח ירושלים .  בנוסף ,  מלשכת ראש הממשלה נמסר כי הוקם כוח משימה משותף למשטרה ולשב"כ בתחומי מודיעין וחקירות
 ( נתניהו : " נחמיר מאוד את הוראות הפתיחה באש ")  
ראש הממשלה בנימין נתניהו יכנס היום  ( ראשון )  דיון מיוחד בהמשך למתיחות בירושלים ובו תובא בפני הממשלה טיוטה מהמשטרה להחמרת הוראות הפתיחה באש ,  לפיה יוכלו שוטרים לירות אש חיה באירועים שיש בהם סיכון חיי אדם :  יידוי אבנים ובקבוקי תבערה במזרח ירושלים ובתחומי ישראל .  כמו כן ,  לפי הטיוטה ,  תהיה הבחנה בין הפגנות לבין טרור עממי .  
בנוסף ,  מלשכת ראש הממשלה נמסר כי יחידות מבצעיות מיוחדות של המשטרה יפעלו בירושלים בתקופה הקרובה וכי המשטרה תגברה כוחות במזרח העיר ואף הוקם כוח משימה משותף למשטרה ולשב"כ בתחומי מודיעין וחקירות .  עוד נמסר מהלשכה כי הופץ תזכיר חוק על קנסות להורי קטינים שיידו אבנים ובקבוקי תבערה וכן חקיקה לעונשי מינימום למיידי אבנים ,  בקבוקי תבערה וירי זיקוקים .  
עוד בוואלה !  NEWS:סוף עצוב :  גופתו של הישראלי שנעדר באומן נמצאה באגם"עשו לגל הירש עוול קשה ":  כשחשין נלחם למען המפכ"ל המיועדתיעוד :  שוטר מותקף על ידי אורח במלון - ומרסס גז מדמיע 
בנוגע להר הבית ,  נמסר מלשכת ראש הממשלה כי ישראל מחויבת לשמירת הסטטוס קוו ,  ובמטרה להפחית את אירועי האלימות והמהומות במתחם הוחלט על סינון המתפללים ואישור כניסה בסופי השבוע מגיל 40 בלבד .  
נתניהו כינס ביום שלישי האחרון דיון בנושא המצב הביטחוני בירושלים וסביבותיה .  במהלך הדיון אמר : " אנו נילחם בכל האמצעים הנדרשים נגד מיידי האבנים ,  זורקי בקבוקי התבערה ומטעני צינור ומי שיורה זיקוקים כדי לפגוע באזרחים ושוטרים .  בערב החג הוכח שוב שזריקות אבנים יכולות להרוג .  פעולות כאלה יתקלו בתגובה חריפה מאוד של ענישה ומניעה .  נוביל שינוי מערכתי ונקבע סטנדרט חדש של הרתעה ומניעה ".  בדיון הוחלט לבחון מחדש את נהלי הפתיחה באש ,  לקבוע עונש מינימום לעבירות אלה ולהטיל קנסות גבוהים על קטינים המבצעים עבירות אלה ועל הוריהם ,  ולהפעיל ירי רוגר במזרח ירושלים .
  ( עדכון ראשון :  22:05 )  

נתניהו יכנס דיון לאישור הטיוטה להחמרת הפתיחה באש נגד מיידי אבנים
בדיון תובא לאישור טיוטה לפיה יוכלו שוטרים לירות באש חיה לעבר מיידי אבנים ובקבוקי תבערה במזרח ירושלים .  בנוסף ,  מלשכת ראש הממשלה נמסר כי הוקם כוח משימה משותף למשטרה ולשב"כ בתחומי מודיעין וחקירות

