אחרי הזכייה באליפות :  נבחרת ההתעמלות התארחה במעון ראש הממשלה
נבחרת הבנות הוכתרה השבוע אלופת אירופה .  נתניהו בירך אותן ואמר : " הבאתן גאווה גדולה וכבוד למדינה ".  רעייתו שרה הוסיפה : " תזכרו לנצור את הרגעים הללו כדי לספר לילדים ולנכדים "
 ראש הממשלה בנימין נתניהו ורעייתו שרה נתניהו אירחו שלשום  ( חמישי )  במעון ראש הממשלה בירושלים את נבחרת ישראל בהתעמלות אומנותית ,  שהוכתרה השבוע אלופת אירופה .  
הנבחרת זכתה השבוע בפעם הראשונה במדליית זהב ותתחרה באולימפיאדה בריו בחודש הבא .  ראש הממשלה בירך את המתעמלות ואמר להן : " כל הכבוד .  הבאתן גאווה גדולה וכבוד למדינה .  יש לכן את זה בלב ,  ובזיכרון ,  גם של העולם ,  גם שלנו ובעיקר שלכן .  תמשיכו להצליח .  אנחנו מאוד גאים בכן ואוהבים אתכן ואתן צריכות להיות גאות במה שעשיתן ".  
לקריאה נוספת:התעמלות אומנותית :  נבחרת ישראל זכתה בזהב בצרפתהתעמלות אומנותית :  נבחרת ישראל הוסיפה מדליות זהב וכסף בפינלנד 
שרה נתניהו הוסיפה : " זה הישג מדהים מה שעשיתן .  הבאתן המון כבוד למדינת ישראל .  זה מרגש מאוד .  תזכרו לנצור את הרגעים הללו כדי לספר לילדים ולנכדים .  זאת זכות ".  
בתגובה ,  הודתה להם אחת המתעמלות והוסיפה : " אנחנו מאוד גאות לייצג את המדינה והיה מאוד מרגש כשעמדנו על הפודיום בזכייה .  היו לי דמעות בעיניים ,  כשהבנתי שהבאתי גאווה למדינה .  תודה לכם ".  

אחרי הזכייה באליפות :  נבחרת ההתעמלות התארחה במעון ראש הממשלה
נבחרת הבנות הוכתרה השבוע אלופת אירופה .  נתניהו בירך אותן ואמר : " הבאתן גאווה גדולה וכבוד למדינה ".  רעייתו שרה הוסיפה : " תזכרו לנצור את הרגעים הללו כדי לספר לילדים ולנכדים "
 
