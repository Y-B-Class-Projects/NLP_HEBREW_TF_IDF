זועבי :  כבוד הוא לי לבגוד בערכים של אלי ישי
על רקע הסערה סביב התיקון המוצע לחוק האזרחות ,  הצהיר שר הפנים כי הוא מגבש יוזמה לשלילת אזרחות מישראלים ש"בוגדים במדינה ,  כמו חנין זועבי שהשתתפה במשט לעזה ".  זועבי בתגובה :
" אני בוגדת בגזענות בדיוק כפי שישי בוגד בערכי האדם ובזכויותיו "
  ( עריכת וידאו :  עידן גוראל ) 
אלי ישי נגד חנין זועבי ולהיפך :  חברת הכנסת מבל"ד שהשתתפה במשט הטורקי לעזה הגיבה על דברים שאמר הבוקר  ( ראשון )  שר הפנים ויו"ר ש"ס ,  לפיהם הוא מקדם הצעת חוק שתקבע כי  " כל אדם שמשתף פעולה עם הטרור או בוגד במדינה ,  כמו חנין זועבי שהשתתפה במשט ,  תישלל לו האזרחות ודינו יהיה כעובד זר ".  לדברי זועבי , " כבוד הוא לי להיות בוגדת בערכיו של אלי ישי ובגזענותו המאפיינת את התרבות הפוליטית הרווחת ואת עונת החקיקה הנוכחית .  אני בוגדת בגזענות בדיוק ,  כפי שישי בוגד בערכי האדם ובזכויותיו ".  
חברת הכנסת מבל"ד הוסיפה ,  כי  " שרי הממשלה הנוכחית נלחמים על תואר 'אב הגזענים' ,  אך בפועל הם מוסיפים לטיפשות ולשיגעון חוצפה ושחצנות .  כבוד הוא לי לבגוד בערכים אלה ,  ומחובתי הפוליטית והמוסרית להילחם נגד ערכים אנטי-דמוקרטיים ותרבות פשיסטית זו ". 
חברת הכנסת התייחסה גם לתיקון המוצע לחוק האזרחות ,  לפיו מתאזרחים שאינם יהודים יידרשו להצהיר אמונים לישראל כ"מדינה יהודית ודמוקרטית ".  לדבריה , " הזיותיו של ליברמן הפכו את המדינה למשוגעת ולמטופשת עוד יותר .  הרי טיפש מי שחושב כי ניתן לכפות על האזרחים הערבים נאמנות לערכי הציונות ,  ומשוגע מי שחושב כי ניתן להשיג נאמנות למדינה בצורה הזו .  במקום שהמדינה תשנה את מדיניותה כלפי האזרחים הערבים ,  הכופרת בזיקתם הטבעית למולדתם ,  היא כופה את מערכת הערכים הגזענית עליה נשענת מדיניות זו ודורשת את נאמנותם כלפיה ".  זועבי הוסיפה כי  " הריבונות במדינה דמוקרטית היא היא ריבונות האזרחים .  כל ריבונות שבאה על חשבון זכויות האזרחים או חלק מהם היא ריבונות דיקטטורית ולא לגיטימית ,  גם אם נעשית על דעת הרוב ". 
בתוך כך ,  שרי הממשלה צפויים לאשר היום את התיקון המוצע לחוק האזרחות .  לפני תחילת הדיון אמר שר החוץ ויו"ר מפלגת  " ישראל ביתנו "  אביגדור ליברמן כי התיקון המוצע לחוק האזרחות מהווה  " צעד חשוב ביותר ",  אך  " ברור שבזה לא נגמר הטיפול בנושא הנאמנות והאזרחות ". 
ליברמן הוסיף : " אני חושב שההחלטה שצפויה להתקבל היום היא חשובה .  למילים יש משמעות .  זה ממקד את הוויכוח ברמה העתידית .  האם נהיה מדינה יהודית וציונית או מדינת כל אזרחיה ". 
לעומתו ,  שר הביטחון ויו"ר מפלגת העבודה אהוד ברק הצהיר ,  כי בכוונתו להתנגד לנוסח המוצע אם לא תאושר הצעתו לשנותו ,  כך שהמתאזרחים יצהירו אמונים ל"מדינה יהודית ודמוקרטית ברוח מגילת העצמאות ". 
ראש הממשלה בנימין נתניהו התייחס בפתח ישיבת הממשלה לתיקון המוצע לחוק האזרחות והצהיר : " התיקון לחוק הוא תמצית הציונות ותמצית מהותה של מדינת ישראל .  ישראל היא מדינת הלאום של העם היהודי והיא מדינה דמוקרטית .  יש בעולם כאלה שנמסים לטשטש את הקשר הייחודי בין העם היהודי למדינתו ,  אך הקשר הוא נשמת אפנו ואין בלתו .  כך גם בעניין המדינה הדמוקרטית .  אין מקום להטיף לנו על דמוקרטיה ונאורות .  אין דמוקרטיה אחרת במזרח התיכון .  אין מדינה יהודית אחרת בעולם .  השילוב של שני אלה מבטא את ייחודה של מדינת ישראל ,  ומי שרוצה להצטרף אליה צריך להכיר בה ". 

זועבי :  כבוד הוא לי לבגוד בערכים של אלי ישי
על רקע הסערה סביב התיקון המוצע לחוק האזרחות ,  הצהיר שר הפנים כי הוא מגבש יוזמה לשלילת אזרחות מישראלים ש"בוגדים במדינה ,  כמו חנין זועבי שהשתתפה במשט לעזה ".  זועבי בתגובה :
" אני בוגדת בגזענות בדיוק כפי שישי בוגד בערכי האדם ובזכויותיו "
 
