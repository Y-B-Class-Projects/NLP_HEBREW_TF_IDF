נתניהו צפוי להכריז על מתווה הקלות לציבור
בצל האיומים על שורה של פעולות מחאה בשל עליית המחירים במשק ,  צפוי רה"מ להכריז על מתווה שגיבש להורדת העומס הכלכלי המוטל על הציבור בישראל .  בתוכנית :  הורדת מחירים בדלק ,  במים ועוד
ראש הממשלה ,  בנימין נתניהו יערוך הערב  ( חמישי )  מסיבת עיתונאים בה הוא צפוי להציג את חבילת ההקלות הכלכליות לציבור .  לפי הערכות ,  יפרט נתניהו את ההחלטות שהתקבלו על ידיו בנוגע להתייקרות מחירי הלחם ,  המים והדלק ויציג מתווה שגיבש להורדת המחירים .
 במסגרת חבילת ההטבות שיציג ,  צפוי נתניהו לכלול את ביטול התוספת הנוכחית למס הבלו על הדלק וביטול תוספת נוספת המתוכננת ב-2012 .  כמו כן ,  על פי ההערכות יבוטל המע"מ על המים ושכר המינימום יעלה במאות שקלים כבר באפריל הקרוב .  עוד צפוי נתניהו להרחיב את הקריטריונים למס הכנסה שלילי ,  ויודיע על מתן סבסוד ממשלתי של מוצרי היסוד ופיצוי מיוחד למעוטי יכולת שנפגעו מגל ההתייקרויות .  כן יגדל הסבסוד לנסיעה בתחבורה ציבורית וידווח על השקעה של מאות מיליונים בתחבורה ציבורית .
 כזכור ,  ההודעה על הצגת המתווה נועדה להיערך אתמול ,  אולם לאחר ששר האוצר אושפז בבית החולים לאחר שחש ברע ,  הודיע ראש הממשלה על דחיית מסיבת העיתונאים ביום וזו תיערך בשעות אחר הצהריים .  
עם זאת ,  למרות המתווה המתגבש ,  מסרו אתמול בהסתדרות העובדים בתום פגישת ראשי מטה המאבק להורדת המחירים ,  כי ראש הממשלה לא הציג פעולות קונקרטיות לטיפול בנושא שכר המינימום והקלה על הגזירות .  ההסתדרות הודיעה כי תכריז היום על סכסוך עבודה כללי במשק ,  אשר בסופו תוכל להשבית את המשק כולו .
 בנוסף ,  הכריזו שלושת הגופים הציבוריים הגדולים במשק ,  הסתדרות העובדים ,  לשכת התיאום של הארגונים הכלכליים ומרכז השלטון המקומי ,  על הקמת מטה מאבק משותף שבראשו יעמוד ראש האגף לאיגוד מקצועי בהסתדרות ,  אבי ניסנקורן .
 במסגרת החלטות המטה ,  מתכננים שלושת הגופים לקיים שורה של פעולות מחאה עוד לפני השביתה הכללית שמתוכננת להתקיים בעוד כשבועיים ,  אם הממשלה לא תיענה לדרישותיהם .
 בין פעולות המחאה המתוכננות ,  צפויים כבר ביום שישי הקרוב על ידי הנוער העובד והלומד ,  תנועת דרור ישראל וארגונים חברתיים שיצטרפו למטה .  הנוער העובד והלומד ותנועת דרור ישראל מתכננים לחסום כ-70 צמתים ברחבי המדינה בשעות 11:00-13:00 .  המטה יתכנס מחר בבוקר להחליט על פעולות מחאה נוספות .  המטה אף מתכנן עצרת גדולה בכיכר רבין בתל אביב .  
מקורבי נתניהו אמרו השבוע לוואלה !  חדשות כי  " ראש הממשלה יקבל החלטה שתהיה אחראית ותכלול מרכיבים שיעזרו למעמד הביניים ולשכבות החלשות .  ראש הממשלה קשוב ומודע לקשיים של הציבור נוכח עליית מחירי הסחורות בעולם ,  אך יקבל החלטה אחראית ושקולה ולא החלטה שתכניס את המשק לסחרור כלכלי .  חשוב לציין שלכל החלטה יהיה מחיר ". 

נתניהו צפוי להכריז על מתווה הקלות לציבור
בצל האיומים על שורה של פעולות מחאה בשל עליית המחירים במשק ,  צפוי רה"מ להכריז על מתווה שגיבש להורדת העומס הכלכלי המוטל על הציבור בישראל .  בתוכנית :  הורדת מחירים בדלק ,  במים ועוד

