נתניהו מבקש מהגולשים :  הציעו גוגל דודל ישראלי רשמי
לקראת פגישתו עם יו"ר גוגל בשבוע הבא ,  מבקש ראש הממשלה מגולשי פייסבוק :  הציעו דודל שמבטא את מה שישראלי בעיניכם
אחרי פייסבוק ,  יו טיוב ואינסטגרם ,  ראש הממשלה בנימין נתניהו מסתער גם על גוגל .  בשבוע הבא צפוי נתניהו להיפגש עם יו"ר גוגל העולמי אריק שמידט ,  שיגיע לישראל במסגרת ועידת הנשיא .
 לקראת המפגש החליטו אנשי לשכתו כי נתניהו יציג בפני שמידט גוגל-דודל  ( איור הלוגו המתחלף של מנוע החיפוש המציין אירועים ,  אישים או נושאים מיוחדים מיוחדים )  ישראלי למהדרין .  נתניהו פנה בדף הפייסבוק הרשמי של משרד ראש הממשלה לגולשים ,  וביקש מהם לקבל רעיונות להצעה שיציג בפני שמידט ,  כאשר הוא משתמש דווקא במוטו המזוהה עם יאיר לפיד ,  הצפוי להיות יריב פוליטי שלו בעתיד הלא רחוק :   ? מה ישראלי בעיניכם ?  ".  בין ההצעות שהוצעו עד עכשיו :  מנת פלאפל ,  מגן דוד ,  מנורה ,  הכותל המערבי ויונתן פולארד .
 יצוין כי זו אינה הפעם הראשונה שישראל מקבלת ביטוי בדודל של גוגל ,  המוצג בעמוד מנוע החיפוש של החברה ,  אליו נחשפים מיליארדי אנשים בכל העולם מדי יום .  בראש השנה 2006 צוין לראשונה חג ישראלי בלוגו .  גם בחגיגות השישים של המדינה ב-2008 נערכה תחרות רשמית לציור דודל בנושא ישראל שלי ,  אך זו הפעם הראשונה שבה יוזם ראש הממשלה באופן רשמי את הנושא .
 
נתניהו מבקש מהגולשים :  הציעו גוגל דודל ישראלי רשמי
לקראת פגישתו עם יו"ר גוגל בשבוע הבא ,  מבקש ראש הממשלה מגולשי פייסבוק :  הציעו דודל שמבטא את מה שישראלי בעיניכם

