ליברמן : " גם אם יהיה כתב אישום - נתניהו לא צריך להתפטר "
 שר הביטחון אמר ב"פגוש את העיתונות "  כי היחס שיש לתת לראש ממשלה בחקירה ,  שונה מהיחס שצריך להינתן לחשודים אחרים . " דין ראש ממשלה הוא לא כדין בוזגלו או ליברמן .  אמליץ לו להישאר גם עם כתב אישום "
 שר הביטחון אביגדור ליברמן יצא הערב  ( שבת )  להגנתו של ראש הממשלה בנימין נתניהו ,  ברקע החקירות העומדות נגדו . " גם אם יהיה כתב אישום ,  הוא יצא זכאי .  אם הוא ישאל אותי ,  אמליץ לו להישאר בתפקיד גם במקרה שמגישים כתב אישום ",  אמר ב"פגוש את העיתונות ".  
" גם אני הייתי תחת חקירה ובסוף לא קרה כלום .  אני זוכר שלפני כמה שנים לקחו שר חוץ ,  הגישו כתב אישום ,  הוא התפטר ואחר כך זוכה פה אחד וחזר למשרד החוץ ",  אמר ,  בהתייחס לעצמו . " דין ראש הממשלה הוא לא כדין בוזגלו או ליברמן .  אם הוא ישאל אותי ,  אמליץ לו להישאר גם במקרה שמגישים כתב אישום .  גם אם יהיה כתב אישום הוא יצא זכאי .  גם כשמוגש כתב אישום ,  דין ראש ממשלה הוא אחר לגמרי ".  
במהלך השבוע פורסם בוואלה !  NEWS כי חקירות נתניהו צפויות להסתיים בעוד כחודש .  על פי הערכות ,  בעוד כמה שבועות תעביר המשטרה את חומרי החקירה בתיקים 1000 ו-2000 לידי הפרקליטות .
 על אף שחקירת נתניהו מנוהלת על ידי מפקד יאח"ה ,  תת-ניצב כורש ברנור ,  הדמות הדומיננטית בסוגיה היא המפכ"ל רוני אלשיך ,  שהורה לתת קדימות לחקירה .  לעתים תכופות הנחה על פעולות חקירה שונות במטרה להעניק גיבוי לצוות החוקרים .  לדברי גורמים ,  מספר מצומצם של אנשי משטרה  פחות מעשרה חוקרים וקצינים  מעודכנים או משתתפים בפרטי החקירות .  עובדה זו אפשרה לחוקרים לפעול בסודיות ולהפתיע את הנחקרים  ולעתים גם את העדים בפרשות .  לדברי גורם המקורב לחקירה ,  אלמנט ההפתעה היה קריטי ,  ובמשטרה אף סבורים כי העיכובים שחלו בתיק לא פגעו בממצאי החקירות .  

ליברמן : " גם אם יהיה כתב אישום - נתניהו לא צריך להתפטר "
 שר הביטחון אמר ב"פגוש את העיתונות "  כי היחס שיש לתת לראש ממשלה בחקירה ,  שונה מהיחס שצריך להינתן לחשודים אחרים . " דין ראש ממשלה הוא לא כדין בוזגלו או ליברמן .  אמליץ לו להישאר גם עם כתב אישום "
 
