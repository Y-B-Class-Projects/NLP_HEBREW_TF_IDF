ביטן תוקף את השב"כ : " פחדנים ,  הם רק רוצים לחזור הביתה בשלום "
 יו"ר הקואליציה הגן בריאיון לגל"צ על החלטתו של נתניהו לשנות את עמדתו בנוגע להר הבית וביקר את השירות .  דבריו זכו לביקורת חריפה מהאופוזיציה ולשכת נתניהו התנערה מדבריו . " ראש הממשלה מגבה ראש השב"כ ואנשיו "
 יו"ר הקואליציה ח"כ דוד ביטן  ( הליכוד )  תקף היום  ( חמישי )  את שב"כ בעקבות המלצותיו להסיר את המגנומטרים בהר הבית ,  וכינה את השירות  " פחדן ".  בעקבות הסערה הפוליטית שלה גרם ביטן ,  פרסמה לשכתו של ראש הממשלה בנימין נתניהו הודעת תמיכה בשירות ודחתה את ההתקפה עליו .  
בריאיון לגל"צ ,  הגן ביטן על החלטתו של נתניהו לקבל את המלצות השב"כ . " אני אומר את זה במפורש ,  בכל ההמלצות הם רוצים לחזור הביתה בשלום ",  אמר ביטן .  לדבריו ,  השינוי בעמדתו של נתניהו נבע גם מהמשבר עם ירדן סביב התקרית בשגרירות ,  שלטענתו  " הכניס אלמנט חדש למשוואה ".  
במהלך הדיונים בקבינט המדיני-ביטחוני בשבוע האחרון הזהירו בשב"כ ובצה"ל מפני הסלמה במצב אם לא יוסרו כל האמצעים שהוצבו בכניסה למסגד אל-אקצא מאז פיגוע הירי .  זאת בניגוד לעמדתה המקורית של המשטרה .
 לקריאה נוספת בנושאאלפי מוסלמים שבו להתפלל במסגד אל-אקצא - אך העימותים נמשכיםהמפכ"ל בירושלים :  אחריות הביטחון בהר הבית הייתה ונשארה של המשטרה 
באופוזיציה תקפו בחריפות את דבריו של ביטן .  ח"כ יצחק הרצוג  ( המחנה הציוני )  אמר כי  " מלך ירדן זועם ,  המוני מוסלמים חוגגים על ההר ,  כישלון אחר כישלון של בנימין נתניהו ,  ויו"ר הקואליציה ביטן מצא את הקרבן התורן הבא :  השב"כ ".  
לדבריו , " הכפשת שירות הביטחון הכללי היא חציית קו אדום ופגיעה חמורה ביותר כלפי הלוחמים האלמונים המגנים על אזרחי ישראל יום ולילה מסביב לשעון ,  באחריות ובמקצועיות רבה .  על נתניהו לצאת בהתנצלות ובגינוי ברור כנגד דבריו של יו"ר הקואליציה ".  ח"כ ציפי לבני ,  חברת סיעתו ,  אמרה דברים דומים . " ראש ממשלה שמאפשר לשליחיו זילזול בשב"כ ובהתראות שיכולות להציל חיי אדם - לא ראוי לקבל החלטות על חיי אדם .  זה לא עניין של פחדנות ,  אלא של אחריות ". 
יו"ר יש עתיד ח"כ יאיר לפיד אמר כי  " לא ייתכן שיו"ר הקואליציה יקרא לאנשי השב"כ שמגינים על חיינו 'פחדנים' .  נתניהו צריך להעמיד אותו על מקומו ".  חבר מפלגתו וראש השב"כ לשעבר יעקב פרי אמר כי  " דבריו של ביטן הם חרפה .  הודות לכוחות הביטחון אנו יכולים לישון בלילות ,  ולצאת כנגדם זו אמירה בעלת אופי מסוכן .  אני קורא ליו"ר הקואליציה לחזור בו מאמירותיו ".  
מלשכת נתניהו נמסרה הודעת גיבוי לשב"כ . " שירות הביטחון הכללי הוא ארגון מודיעין מסכל מהטובים בעולם ,  שמוביל בהצלחה את חזית הלחימה בטרור ",  נמסר . " חיי ישראלים רבים ניצלו בשל פעולות הסיכול הרבות שבוצעו על ידו בשנים האחרונות ".  עוד נמסר כי  " העמדות של שב"כ שהוצגו לדרג המדיני ,  מבוססות על מידע מודיעיני ,  הערכות מצב וניתוח אסטרטגי של הזירות השונות .  ראש הממשלה מגבה את ראש השב"כ נדב ארגמן ואנשיו ודוחה את ההתקפות עליהם ".  
 ( עדכון ראשון :  17:58 )  

ביטן תוקף את השב"כ : " פחדנים ,  הם רק רוצים לחזור הביתה בשלום "
 יו"ר הקואליציה הגן בריאיון לגל"צ על החלטתו של נתניהו לשנות את עמדתו בנוגע להר הבית וביקר את השירות .  דבריו זכו לביקורת חריפה מהאופוזיציה ולשכת נתניהו התנערה מדבריו . " ראש הממשלה מגבה ראש השב"כ ואנשיו "
 
