לשכת נתניהו :  ירידה של 19% בהוצאות מעון ראש הממשלה
לשכתו של ראש הממשלה פרסמה את הפירוט השנתי של הוצאות המעון .  לפי הדוח ,  סך כל ההוצאות בשנה החולפת נמוך ב-35% מהתקציב שאושר מראש .  עם זאת ,  הפירוט לא כולל הוצאות על אבטחה
לשכתו של ראש הממשלה בנימין נתניהו פרסמה אמש  ( חמישי )  פירוט שנתי של הוצאות מעון ראש הממשלה .  על פי הפירוט ,  שהועלה לאתר משרד ראש הממשלה ,  בשנת 2014 חלה ירידה של 19% בהוצאות לעומת השנה הקודמת .  הפירוט אינו כולל הוצאות על אבטחה .  גם ב-2013 הן לא נכללו בפירוט .  בלשכת ראש הממשלה מדגישים כי סך כל ההוצאות ב-2014 נמוכה ב-35% מהתקציב שאושר מראש .
 עו"ד אלונה וינוגרד ,  מנכ"לית התנועה לחופש המידע : " בליל חמישי ,  בשקט בשקט ,  הונח באתר משרד ראש הממשלה דו"ח הוצאות המעונות של ראש הממשלה .  כידוע ,  לפני כשנתיים עתרה התנועה לקבל את הדו"ח המפורט ומאז בכל שנה פונה התנועה לקבל תמונת מצב מעודכנת לגבי ההוצאות .  על פניו ,  טוב עשו במשרד רה"מ ,  הם פרסמו את המידע באופן יזום .  אך מי שמסתכל על הדו"ח שפורסם מגלה מציאות מעט יותר מורכבת .  
מהתנועה לחופש המידע נמסר : " הדוח ,  בן מסמך אחד ,  כולל הוצאות כלליות .  ללא פירוט וללא הסבר .  בעבר קיבלה התנועה טבלת אקסל מפורטת של ההוצאות בחלוקה לחודשים .  לא ניתן להסתפק במה שבחרו לפרסם היום במשרד ראש הממשלה וזה מעורר חשש וחשד ששיקולים לא ראויים הביאו לפרסום המסמך בטיימינג הספציפי הזה ".  עוד נמסר : " אנו מבקשים לשוב ולהזכיר לכל הנוגעים בדבר - את הוצאות המעונות של ראש הממשלה משלם הציבור .  משלם מכיסו ממש .  כספי המסים שלנו מאפשרים זאת ,  ולכן ,  זוהי זכותנו לראות את פירוט ההוצאות ,  לבקר או לתמוך בהן .  לא יעלה עוד על הדעת הסתרת מידע זה מהציבור .  התנועה תמשיך במאבקה לשקיפות שלטונית .  אנו רואים חשיבות רבה בשקיפות מלאה של הוצאות מעונות ראש הממשלה ,  בדיוק כפי שכלל הוצאות כספי הציבור צריכים להתנהל ."  
לפני כשלושה חודשים פרסם מבקר המדינה השופט יוסף שפירא דוח שעסק בהוצאות מעון ראש הממשלה ובביתו הפרטי .  עיקרי הדוח מצאו כי הוצאו 162 אלף שקלים בשנתיים להלבשה ואיפור מעבר לתקציב הקיים ;  הזמנת עבודות מחשמלאי במכרז מפוקפק ,  כולל קריאה ביום כיפור לווילה בקיסריה ;  תשלום  " מס בצורת "  במעון הפרטי על חשבון משלם המסים ;  עובדים ששילמו מכיסם עבור ראש הממשלה או משפחתו ולא קיבלו החזרים ;  תקציב ניקיון מנופח לשני מעונות המשפחה ;  הזמנת מזון בעשרות אלפי שקלים בשנה במקביל להעסקת מבשלת ;  התערבות והשפעה של ראש הממשלה על הוועדה שקובעת את מקורות המימון של מעונות ראש הממשלה .
 עוד בוואלה ! NEWSבעקבות חשיפת וואלה ! NEWS :  פנייה לביטול מינוי ראש המטה של לויןדרעי על המשרד לפיתוח הנגב והגליל : " כלי חזק - בלי בירוקרטיה "
  ( עדכון ראשון :  22:29 )  

לשכת נתניהו :  ירידה של 19% בהוצאות מעון ראש הממשלה
לשכתו של ראש הממשלה פרסמה את הפירוט השנתי של הוצאות המעון .  לפי הדוח ,  סך כל ההוצאות בשנה החולפת נמוך ב-35% מהתקציב שאושר מראש .  עם זאת ,  הפירוט לא כולל הוצאות על אבטחה

