הנחיה מראש הממשלה :  לא לפנות אוהלים
ראש הממשלה שוחח עם השר לביטחון פנים וביקש לוודא כי לא הוגשו בקשות לפינוי מאהלים ,  וכי המשטרה תכבד כל בקשה להפגנה מטעם המחאה .  מחר יתקיימו 12 הפגנות ברחבי הארץ אך לא בתל אביב
ראש הממשלה ,  בנימין נתניהו ,  שוחח אמש  ( שישי )  בטלפון עם השר לביטחון פנים ,  יצחק אהרונוביץ' ,  על המחאה החברתית וההיערכות מצד המשטרה .  ראש הממשלה ביקש לוודא שלא הוגשו עוד בקשות לפינוי מאהלים ברחבי הארץ ,  וכן ביקש לוודא כי המשטרה מכבדת כל בקשה להפגנה שהוגשה ברישיון כדין מטעם המחאה .  מבדיקה שנערכה במשרד לביטחון פנים עלה כי עד כה לא הוגשו בקשות לפינויים ,  וסוכם כי כל בקשה תיבחן משפטית ותקבל את אישורה של המשטרה .
 מחאת האוהלים - כותרות אחרונות:יוצאים מהמרכז :  12 הפגנות יערכו מחר ברחבי הארץחודש למחאה : " גל מדהים של חשיבה אמיצה"המאהל שלי - הכירו את פעילי המחאה מדן ועד אילתמרגול מצטרפת :  תופיע מחר בעצרת המחאה בבאר שבע
מוקדם יותר הגיע פקח מטעם עיריית תל אביב למאהל שדרות נורדאו בעיר ,  והוציא צו פינוי מיידי לסוכה שנמצאת בתחילת השדרה .  יצויין כי הסוכה משמשת כמטבח המאהל והיא נמצאת במקום מיום הקמתו לפני כשבועיים .  לפני כן הגיע למקום גם פקח מטעם  " הסיירת הירוקה ",  וטען כי קיבל הוראה לפנות את הסוכה על פי סעיף של חוק שמירה על הסדר והניקיון ,  אך שב על עקבותיו לאחר שהתעוררה התנגדות לפינוי בקרב יושבי המאהל .
 אנשי המאהל סיפרו לוואלה !  חדשות כי פעולה זאת היא בניגוד למה שהובטח להם מהעירייה ,  וכי סגנית ראש העיר ,  מיטל להבי ,  ביקרה אתמול במקום וציינה כי לא קיבלה כל החלטה לפנות שום חלק מהמאהל . " אנו קוראים לעירייה להבהיר באופן חד משמעי את עמדתה בעניין ",  מסרו חברי המאהל והוסיפו כי  " למרות הניסיונות לפינוי ,  המחאה תימשך ". 
בתוך כך ,  בערי האוהלים בכל הארץ המשיכו בהכנות האחרונות לקראת שבת נוספת של הפגנות ,  כאשר הפעם מוקדי המחאות יהיו ערי הפריפריה . " אני קורא לכל העם היקר שלנו לבוא ולתמוך בנו הצעירים פעם נוספת במוצאי שבת ",  אמר הערב יו"ר התאחדות הסטודנטים ,  איציק שמולי ,  בקבלת השבת שנערכה במאהל בשדרות רוטשילד בתל אביב . 
" המאבק שלנו הוא מאבק חברתי שנוגע לכל העם בישראל .  יוקר המחיה פוגע בכולנו ,  ללא קשר לעמדות הפוליטיות או למקום המגורים ".  בקבלת השבת השתתפו רבנים מארגון צהר ,  תנועות הנוער ,  ארגונים חברתיים וגרעין של בני עקיבא . " כולנו מאוחדים תחת קורת גג אחת ",  הוסיף שמולי .  
ההפגנות יתקיימו מחר ב-12 מוקדים ברחבי הארץ ,  כאשר האירועים המרכזיים צפויים להתקיים בבאר שבע ,  עפולה וחיפה .  בנוסף ,  ייערכו הפגנות באילת ,  מודיעין ,  דימונה ,  בית שאן ,  קריית שמונה ,  מודיעין ,  רמת השרון ,  נתניה ופתח תקווה .  בנוסף ,  באשקלון צפויה להתקיים צעדה תחת הכותרת  " מצעד החיים ",  בטענה כי מעמסת יוקר המחיה קוברת את האזרחים בעודם בחיים .  המפגינים ייצעדו כשהם עטופים בתכריכים ויקראו לממשלה  - " אל תקברי אותנו בחיים ". 
עדכון ראשון :  23:27
לפניות לכתב :  bobi1979@walla.com

הנחיה מראש הממשלה :  לא לפנות אוהלים
ראש הממשלה שוחח עם השר לביטחון פנים וביקש לוודא כי לא הוגשו בקשות לפינוי מאהלים ,  וכי המשטרה תכבד כל בקשה להפגנה מטעם המחאה .  מחר יתקיימו 12 הפגנות ברחבי הארץ אך לא בתל אביב

