הפגישה במוסקבה הוכיחה :  כשזה מגיע לרמת הגולן ,  פוטין לא עם ישראל
ראש הממשלה הודה לאחר פגישתו עם מקבילו הרוסי במוסקבה ,  שבה דנו בין היתר על העברת מערכות הנשק הרוסיות לאיראן ,  כי היה חיכוך ביטחוני בין הצדדים .  ואולם בנוגע להכרה הבינלאומית ברמת הגולן ,  פוטין לא שונה מאובמה ומרקל
ראש הממשלה בנימין נתניהו נשמע שבע רצון בשיחה שקיים עם הכתבים המדיניים אמש  ( רביעי )  ,  טרם המראתו חזרה ארצה מהביקור במוסקבה . " הייתה לנו פגישה מצוינת ",  אמר על שיחתו עם הנשיא הרוסי ולדימיר פוטין , " פגישה חשובה מאוד לביטחון ישראל ".  נתניהו סיפר כי השניים דנו בהידוק התיאום הביטחוני בין ישראל לרוסיה בזירה הסורית ,  במטרה למנוע תקלות ואי-הבנות ,  כפי שאירע לאחרונה - לפי דיווחים - כשמטוס רוסי הוזנק לעבר מטוס ישראלי שטס ליד חוף סוריה .  לא היה חיכוך בין המטוסים .  הוא הודה כי היו לאחרונה  " בעיות "  בתיאום בין הצדדים ,  ולכן לדבריו היה חשוב כל כך לקיים את הפגישה בעת הזו .  
ראש הממשלה הדגיש הישג נוסף שלדבריו נחתם בפגישה :  הסכם על סוגיית הפנסיות של העולים ממדינות ברית המועצות לשעבר ,  שנותרו ללא פנסיה לאחר הגעתם ארצה .  נתניהו צפוי לבקר במוסקבה פעם נוספת בתחילת חודש יוני ,  ולדבריו בביקור ההוא ייחתם ההסכם בין ישראל לרוסיה שישים קץ לסוגיה זו . " שני הישגים חשובים ,  אחד בתחום הביטחוני ואחד בתחום החברתי ,  שיש בהם גם בשורה לחג הפסח ",  דברי ראש הממשלה .  
לקריאה נוספת:עמוס גלעד על ההיערכות בגבול הצפון : " מי שיתקוף אותנו  יותקף מיד"צרפת תכנס ועידה בינלאומית לתהליך השלום הישראלי-פלסטיני בסוף מאיהליגה הערבית תכנס דיון חירום על דברי נתניהו בנוגע לרמת הגולן 
עם זאת ,  היה נושא אחד ,  שנתניהו פחות שש לדבר עליו בתדרוך הטלפוני הקצר עם העיתונות :  רמת הגולן .  בתחילת השבוע ,  כזכור ,  כינס נתניהו את הממשלה בצפון ,  והכריז מול המצלמות כי  " הגיע הזמן שהקהילה הבינלאומית תבין שהגולן יישאר בידינו ".  חלפה יממה בלבד עד שממשלות ארצות הברית וגרמניה ,  שתיים מהמדינות הידידותיות ביותר לישראל בעולם ,  הרחיקו את עצמן מדבריו של נתניהו והבהירו כי מבחינתן ,  אין כל שינוי במעמדה של רמת הגולן  שטח כבוש שעתידו צריך להיקבע במשא ומתן עתידי .  הגרמנים אמנם הדגישו כי בעת הנוכחית אף אחד לא דורש מישראל לרדת מהגולן ,  על רקע המצב הכאוטי בסוריה  אך אין זה אומר שהסיפוח הישראלי מתקבל .  
בפגישה עם פוטין ,  מתברר ,  הנושא של רמת הגולן לא תפס מקום מרכזי  אם בכלל עלה לדיון .  כאשר נתניהו נשאל על כך בתדרוך עם העיתונאים ,  הוא השיב כי  " פוטין לא הביע שום עמדה בנושא הזה .  יש עמדה רשמית של משרד החוץ הרוסי ,  אבל בפועל דברים נקלטו ואני חושב שהם גם הובנו ".  העמדה הרשמית של משרד החוץ הרוסי היא ,  כמובן ,  שהגולן שייך לסוריה ,  לא לישראל .  רוסיה היא התומכת החשובה ביותר של משטר אסד הרצחני בסוריה ,  ולצד התמיכה הצבאית והכלכלית שהיא מספקת לו ,  היא גם תומכת בו בזירה הבינלאומית .  לנתניהו כנראה לא היו תקוות גדולות שזה ישתנה ,  ואם לשפוט על פי דבריו ,  זה אכן לא עומד לקרות בקרוב .  
פוטין מצטרף בכך לנשיא ברק אובמה ,  שגם הוא שמע מנתניהו בפגישה שהתקיימה בבית הלבן לפני כחצי שנה את המסר ,  שלפיו הגיע הזמן להכיר בסיפוח הישראלי של הגולן  ונמנע מלהגיב .  מול אובמה ,  נתניהו קיווה להעלות את סוגיית הגולן כמעין פיצוי עבור הסכם הגרעין עם איראן ,  אלא שהוא עשה זאת רק כמה חודשים לאחר שההסכם כבר עבר את מכשלת הקונגרס ,  כלומר בשלב בו לאובמה כבר לא היה שום צורך לנהל משא ומתן כלשהו עם נתניהו .  מול פוטין ,  כוח המיקוח של ישראל קטן עוד יותר מאשר מול אובמה ,  ובכל מקרה יש לישראל דרישות חשובות הרבה יותר :  בראש ובראשונה שרוסיה תפעל למנוע העברת נשק מתקדם משדה הקרב בסוריה לידי חיזבאללה .  
סוגיה נוספת שנתניהו התייחס אליה בקצרה בשיחה עם העיתונאים היא העברת מערכות הנשק הרוסיות המתקדמות לידי איראן ,  במיוחד בתחום ההגנה האווירית . " זה נושא שעלה ונידון בצורה רצינית ",  השיב ראש הממשלה .  בעבר הצליחה ישראל לעכב את הלהיטות הרוסית למכור נשק למדינות אויב ,  אבל כעת ,  עם הסרת הסנקציות הבינלאומיות מעל איראן והפריחה הכלכלית הצפויה שם ,  נראה שהאינטרס הרוסי גובר על ההבנה וההתחשבות בישראל .  
למרות כל זאת ,  אפשר לומר בסיכום הדברים כי נתניהו יכול לחזור מרוצה ממוסקבה .  זו הייתה הפגישה השלישית בינו לבין פוטין בחודשים האחרונים .  פגישה נוספת ביניהם תתקיים בעוד כחודש וחצי ,  כאשר נתניהו יגיע למוסקבה לרגל 25 שנה לחידוש היחסים בין שתי המדינות .  העובדה שנתניהו נפגש ושוחח עם פוטין יותר מאשר עם אובמה בחצי השנה האחרונה ,  מעידה על מצב היחסים עם ארצות הברית ,  אבל לא פחות מכך על תפקידה הגובר של רוסיה באזורנו .  אפשר לראות משמעות סמלית רבה לכך שנתניהו ביטל בחודש שעבר ביקור בוושינגטון ופגישה עם אובמה בבית הלבן ,  אבל מגיע פעמיים בתוך חודש וחצי לביקורים במוסקבה ופגישות עם פוטין בקרמלין .  

הפגישה במוסקבה הוכיחה :  כשזה מגיע לרמת הגולן ,  פוטין לא עם ישראל
ראש הממשלה הודה לאחר פגישתו עם מקבילו הרוסי במוסקבה ,  שבה דנו בין היתר על העברת מערכות הנשק הרוסיות לאיראן ,  כי היה חיכוך ביטחוני בין הצדדים .  ואולם בנוגע להכרה הבינלאומית ברמת הגולן ,  פוטין לא שונה מאובמה ומרקל

