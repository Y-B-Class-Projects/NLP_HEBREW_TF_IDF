פרשת הרפז :  נתניהו נתן עדות במסגרת החקירה
ראש הממשלה ,  שאינו חשוד בפרשה ,  תושאל לפני כשבוע על ידי בכירים במשטרה בלשכתו שבירושלים .  בשבוע האחרון נחקרו באזהרה הרמטכ"ל לשעבר גבי אשכנזי ודובר צה"ל לשעבר אבי בניהו
חקירת פרשת הרפז עולה מדרגה :  משטרת ישראל הודיעה הערב  ( שלישי )  כי ראש הממשלה בנימין נתניהו תושאל לאחרונה במסגרת פרשת הרפז .  נתניהו ,  שאינו חשוד בחקירה של  " פרשה 404 ",  כפי שהיא מכונה על ידי המשטרה ,  נתן עדות בלשכתו עם ראש אגף החקירות במשטרה ,  ניצב יואב סגלוביץ ,  וראש היחידה הארצית לחקירות הונאה  ( יאח"ה )  ,  תת-ניצב אפרים ברכה .
 השניים ערכו עמו ,  על פי הודעת המשטרה , " בירור של היבט נקודתי הקשור בפרשה ".  אותו בירור התאפשר לאחר אישור של היועץ המשפטי לממשלה ,  יהודה וינשטיין ,  ופרקליט המדינה שי ניצן .
 בשבוע האחרון נחקרו באזהרה הרמטכ"ל לשעבר גבי אשכנזי ודובר צה"ל לשעבר אבי בניהו כמה פעמים בנוגע לפרשה ,  שתחילתה במסמך שזויף על ידי בועז הרפז ,  מתוך מטרה להכפיש את האלוף  ( במיל' )  יואב גלנט על רקע המרוץ לתפקיד הרמטכ"ל ,  לכאורה .
 עוד ידיעות בנושא פרשת הרפז:פרשת הרפז :  אשכנזי נחקר במשטרה פעם נוספתבתום שעות של חקירה :  בניהו ווינר שוחררו למעצר ביתמהרפז ועד לנמל אשדוד :  גבי אשכנזי - מסתבך סדרתי 
אשכנזי ,  שהגיע עם רעייתו למשרדי להב 433 ,  נחקר כמה וכמה פעמים במשרדי היחידה הארצית לחקירות הונאה ,  חשוד בביצוע עבירות של הפרת אמונים ,  שיבוש מהלכי חקירה ומסירת מידע לגורם בלתי מוסמך .  בניהו ,  מצדו ,  חשוד בשיבוש הליכי חקירה ,  הפרדת אמונים ,  השמדת ראיה ,  קשירת קשר והפרת חובת גילוי .  גם הוא הגיע יותר מפעם אחת למשרדי יאח"ה ,  של ההיחידה הארצית של המשטרה למלחמה בשחיתות ,  להב 433 .
 בעבר נחקרו באזהרה במסגרת הפרשה גם מזכיר הממשלה אביחי מנדלבליט ,  לשעבר הפרקליט הצבאי הראשי ,  והממונה על הביטחון במערכת הביטחון ,  אמיר קין .  מנדלבליט חשוד שהחזיק במסמך הרפז המזויף ולא דיווח על כך ,  ובביצוע עבירות של מרמה והפרת אמונים .  קין חשוד שהעביר מידע מסווג מלשכת ראש הממשלה ללשכתו של אשכנזי ,  מבלי שתהיה לו הסמכות לכך .  בחודש מרץ נחקר ארז וינר ,  עוזר הרמטכ"ל לשעבר ,  שהודח מהצבא בעקבות הפרשה .  וינר חשוד בעבירות של שיבוש מהלכי משפט ,  פגיעה בפרטיות ,  מרמה והפרת אמונים ,  השמדת ראיה ,  גילוי בהפרת חובה וקשירת קשר לביצוע פשע .  

פרשת הרפז :  נתניהו נתן עדות במסגרת החקירה
ראש הממשלה ,  שאינו חשוד בפרשה ,  תושאל לפני כשבוע על ידי בכירים במשטרה בלשכתו שבירושלים .  בשבוע האחרון נחקרו באזהרה הרמטכ"ל לשעבר גבי אשכנזי ודובר צה"ל לשעבר אבי בניהו

