רה"מ ל"ביאליק רוגוזין ":  אפעל למנוע גירוש הזרים
בפגישה שנערכה בין הנהלת ביה"ס לבין רה"מ לפני מספר שבועות ,  הבטיח נתניהו כי יפעל למנוע גירושם של 120 מתלמידי ביה"ס .  לשכת רה"מ : " בשלב זה איננו מוצאים בסיס להבטחה שכזו "
 בשורה משמחת לילדי העובדים הזרים בביה"ס  " ביאליק רוגוזין "  בתל אביב :  גורמים במשרד החינוך סיפרו לוואלה !  חדשות כי במהלך פגישה שנערכה לפני מספר שבועות בין ראש הממשלה ,  בנימין נתניהו לנציגי בית הספר ,  הבטיח ראש הממשלה לפעול במטרה למנוע את גירושם של 120 מתלמידי בית הספר בגילאי גן עד י"ב בתום שנת הלימודים .  
הבטחתו של ראש הממשלה מצטרפת לפעולותיה של אשתו ,  שרה נתניהו ,  שאמרה בתחילת חודש מאי האחרון כי קיימה פגישה בנושא עם שר הפנים אלי ישי ,  בה הבהירה לו שהיא תמשיך לפעול גם בעתיד למען השארת הילדים בארץ .  שר הפנים הודיע בתחילת חודש מרץ כי אכיפת גירושן של משפחות עם ילדים הלומדים במוסדות חינוך ישראליים תידחה ,  ובשבוע הבא ,  לקראת סוף שנת הלימודים ,  צפוי דיון מכריע בעניין זה במשרדו .  מלשכת ראש הממשלה נמסר בתגובה ,  כי  " בשלב זה איננו מוצאים בסיס להבטחה שכזו ".   25 ראשי ערים מרחבי העולם ביקרו הבוקר בבית הספר ,  כחלק מהכינוס הבינלאומי ה-27 של ראשי ערים מהעולם בחסות משרד החוץ ,  מרכז השלטון המקומי והוועד האמריקני ליהדות העולם .   קארן טל ,  מנהלת בית הספר תעזוב את תפקידה בסוף שנת הלימודים הנוכחית ותקים עמותה חדשה לייעוץ לבתי ספר  " מורכבים ",  דוגמת ביאליק רוגזין . " ישנם 1,000 בתי ספר המוגדרים מורכבים במערכת החינוך שלנו ,  ובכוונתי לגייס את כל התובנות והלקחים שצברתי מהעבודה פה ,  ולהנחיל אותם בבתי ספר אחרים ",  לדבריה .
 עוד באותו נושא:שרה נתניהו לילדה המועמדת לגירוש :  אפעל להשאירךרשת תשדר את זוכה האוסקר התיעודי  " כבר לא זרים"בביאליק-רוגוזין חגגו את האוסקר ,  אך חוששים מגירוש
לפניות לכתב :  bobi1979@walla.com

רה"מ ל"ביאליק רוגוזין ":  אפעל למנוע גירוש הזרים
בפגישה שנערכה בין הנהלת ביה"ס לבין רה"מ לפני מספר שבועות ,  הבטיח נתניהו כי יפעל למנוע גירושם של 120 מתלמידי ביה"ס .  לשכת רה"מ : " בשלב זה איננו מוצאים בסיס להבטחה שכזו "
 
