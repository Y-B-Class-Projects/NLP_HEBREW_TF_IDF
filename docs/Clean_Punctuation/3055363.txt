פוטין נזף בנתניהו :  ההאשמות סוריה בשימוש בנשק כימי - חסרות בסיס
נשיא רוסיה שוחח עם ראש הממשלה בטלפון ,  לאחר שליברמן תקף את דמשק בשל המתקפה באידליב .  לדברי פוטין ,  שתומך באסד ,  טענות אלו לפני השלמת החקירה  " לא מתקבלות על הדעת ".  נתניהו בתגובה : " קראתי בשיחה לנקות את סוריה מנשק כימי "
 נשיא רוסיה ולדימיר פוטין שוחח היום  ( חמישי )  בטלפון עם ראש הממשלה בנימין נתניהו ונזף בו על  " האשמות חסרות בסיס "  כלפי השימוש שעשה צבא סוריה בנשק כימי באידליב .  לדבריו ,  האשמות כאלו לפני השלמת החקירה הן  " לא מתקבלות על הדעת ".  נתניהו גינה את דמשק ביום שני וקרא לקהילה הבינלאומית לסלק את הנשק הכימי לסוריה ,  כפי שהתחייבה בהסכם שנחתם בין ארצות הברית לרוסיה ב-2013 .  
מלשכת נתניהו נמסר כי השיחה התקיימה ביוזמת ראש הממשלה ,  שהתקשר לפוטין כדי להביע תנחומים בעקבות הפיגוע בסנט פטרבורג ו"זעזוע עמוק על הנפגעים באידליב ".  עוד נמסר כי נתניהו אמר לפוטין שעל  " הקהילה הבינלאומית צריכה להשלים את המאמץ לנקות את סוריה מנשק כימי כפי שסוכם ב 2013 ". 
במוסקבה ,  התומכים במשטרו של בשאר אסד ,  טוענים כי עשרות הקורבנות ,  שלפי עדויות וגורמים מערביים נפגעו ככל הנראה מגז סארין ,  נפגעו לאחר שחיל האוויר הסורי הפציץ מפעל נשק כימי של המורדים בעיירה חאן שייחון .  דובר הקרמלין דימיטרי פסקוב כינה היום את האירוע  " פשע מפלצתי ",  אך אמר כי המידע שעליו מסתמכת וושינגטון  " אינו אמין ".  שר החוץ של סוריה וואליד אל-מועלם אמר כי דמשק לעולם  " לא תשתמש בנשק כימי ,  גם לא נגד טרוריסטים ".  
לקריאה נוספת על המתקפה הכימית באידליבשר החוץ הסורי : " לעולם לא נשתמש בנשק כימי ,  גם לא נגד טרוריסטים"אסד : " המורדים מסייעים לישראל - ניצחון המורדים הוא ניצחון עליה"דיון באו"ם על סוריה : " כמה ילדים ימותו עד שלרוסיה יהיה אכפת ?  "  
הרקע לנזיפה של פוטין הוא ככל הנראה ריאיון שהעניק שר הביטחון אביגדור ליברמן לעיתון  " ידיעות אחרונות ",  שבו אמר כי  " שתי ההתקפות הכימיות הרצחניות על אזרחים במחוז אידליב נעשו בהוראה ישירה ומתוכננת של נשיא סוריה בשאר אסד ובאמצעות מטוסים סוריים .  אני קובע את זה בוודאות של 100% ". 
נתניהו עצמו התבטא פומבית פעמיים בנוגע לטבח האחרון באידליב ,  ביום שלישי באירוע אזכרה בהר הרצל לנשיא לשעבר חיים הרצוג ובאותו ערב באירוע באור יהודה .  אך באף אחת מההתבטאויות הוא לא התייחס למשטר אסד ולא אמר כי הוא זה שאחראי לטבח .  
המתקפה הקטלנית באידליב עוררה מחדש דיון סוער בקהילה הבינלאומית סביב עתידו של אסד ,  שש שנים אחרי תחילת מלחמת האזרחים .  נשיא ארצות הברית דונלד טראמפ ,  שבמהלך קמפיין הבחירות אמר כי אסד יכול לשמש שותף למלחמה בדאעש ,  אמר כי המתקפה היא  " עלבון לאנושות ".  כשנשאל אתמול במהלך מסיבת עיתונאים משותפת בבית הלבן עם עבדאללה מלך ירדן לגבי מדיניות אמריקנית חדשה בנושא ,  השיב : " עוד תראו ".  
בדיון במועצת הביטחון של האו"ם הציגה אתמול שגרירת ארצות הברית באו"ם ניקי היילי הזהירה כי אם הארגון הבינלאומי לא יפעל , " אנחנו אולי נעשה זאת ".  השגריר הרוסי ולדימיר ספרונקוב דחה את הטענות ובסופו של דבר לא הצביעה המועצה על הצעת החלטה לגנות את המתקפה ,  שהייתה זוכה לווטו מצד מוסקבה ,  כפי שאירע פעמים רבות מאז החלה מלחמת האזרחים לפני שש שנים .  
בתוך כך ,  היום פרסם משרד החוץ של רוסיה הצהרה מיוחדת שבה הכיר לראשונה במערב ירושלים כבירת ישראל .  מדובר בצעד נדיר ויוצא דופן ,  לאור העמדה הרווחת בקהילה הבינלאומית ,  שאינה מכירה בריבונותה של ישראל על העיר ואינן מתייחסות לירושלים כבירתה .  בהודעה שפורסמה היום באתר משרד החוץ נכתב כי במוסקבה  " מאשרים מחדש את מחויבותנו לעקרונות שאושרו על ידי האו"ם להסדר פלסטיני-ישראלי ,  הכולל את מעמדה של ירושלים המזרחית כבירת המדינה הפלסטינית העתידית .  עם זאת ,  עלינו לציין בהקשר זה כי אנו רואים במערב ירושלים את בירת ישראל ".  משרד החוץ בישראל מסר בתגובה כי הוא לומד את ההודעה .
 תחת הכותרת  " הצהרת משרד החוץ בנוגע לפתרון הסכסוך הישראלי פלסטיני ",  הביע משרד החוץ הרוסי דאגה מהקיפאון המדיני ומכך ש"פלסטין וישראל לא קיימו משא ומתן מדיני במשך כמעט שלוש שנים ,  והמצב בשטח הולך ומידרדר ".  מוסקבה אישרה מחדש את תמיכתה בפתרון שתי המדינות כאופציה הטובה ביותר , " שעונה על האינטרסים הלאומיים של העם הפלסטיני והעם הישראלי ,  שניהם בעלי יחסי ידידות עם רוסיה ,  ואת האינטרסים של כל המדינות האחרות באזור והקהילה הבינלאומית כולה ".  
מוסקבה הוסיפה בהצהרה כי העקרונות הקונקרטיים לפתרון כל הסוגיות על מעמד השטחים הפלסטיניים צריכים להתברר בשיחות ישירות בין הצדדים ,  והדגישה כי רוסיה  " תמשיך לספק סיוע להשגת הסכם ישראלי-פלסטיני .  אנו נתמקד בהבטחת גישה חופשית למקומות הקדושים בירושלים לכל המאמינים ". 

 ( עדכון ראשון :  16:58 )  

פוטין נזף בנתניהו :  ההאשמות סוריה בשימוש בנשק כימי - חסרות בסיס
נשיא רוסיה שוחח עם ראש הממשלה בטלפון ,  לאחר שליברמן תקף את דמשק בשל המתקפה באידליב .  לדברי פוטין ,  שתומך באסד ,  טענות אלו לפני השלמת החקירה  " לא מתקבלות על הדעת ".  נתניהו בתגובה : " קראתי בשיחה לנקות את סוריה מנשק כימי "
 
