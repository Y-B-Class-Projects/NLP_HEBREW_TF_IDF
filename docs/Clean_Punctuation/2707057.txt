נתניהו פונה לבית חולים כי חש ברע ;  שוחרר לביתו
ראש הממשלה בנימין נתניהו פונה לבית החולים הלל יפה בחדרה כיוון שלא חש בטוב .  הוא סובל מהצטננות וכאבי ראש .  בתום טיפול שוחרר לביתו
ראש הממשלה ,  בנימין נתניהו ,  עבר הלילה  ( שבת )  בדיקות בבית החולים הלל יפה בחדרה בעקבות כאב ראש מלווה בהצטננות .  לראש הממשלה לא נשקפת סכנה והוא שוחרר לביתו כעבור כשעתיים .  האבחנה הרפואית הייתה שמדובר בהצטננות .
 עוד בוואלה !  חדשות :" קרי הציע - פולארד תמורת שחרור ערבים-ישראלים"3 פצועים קשה בתאונה בחיפה ;  הנהג הפוגע נמלט ונלכדמאות מפגינים נגד ממשלת ארדואן בטורקיה : " גנבים "
 מלשכת ראש הממשלה נמסר : " בעקבות הצטננות מלווה בכאבי ראש ,  עבר ראש הממשלה בנימין נתניהו בשעתיים האחרונות בדיקות בבית החולים הלל יפה בחדרה ,  שבסיומן שוחרר לביתו ".  עוד נמסר כי  " האבחנה שמסר מנהל בית החולים ,  פרופ' מאיר אורן ,  היא של דלקת מערות האף כחלק מהצטננות ".  
בחודש אוגוסט השנה עבר ראש הממשלה נתניהו ניתוח לטיפול בבקע טבורי בבטנו .  הניתוח ,  אותו ערך צוות רופאים בראשות פרופ' אבירם ניסן ,  מנהל המחלקה הכירורגית בבית החולים והמומחה לכירורגיה פרופ' אריה דורסט בוצע בהרדמה מלאה וארך כשעה .  בתום הניתוח הועבר ראש הממשלה לחדר ההתאוששות בבית החולים הדסה עין-כרם בירושלים .  כעבור כמה שעות הוא שוחרר לביתו .  
בעקבות כאבים שחש ראש הממשלה הוא נבדק על ידי רופאו האישי ,  ד"ר צביקה ברקוביץ' ,  ועל ידי פרופ' דורסט .  האבחנה הראשונית הייתה חשש לבקע .  בדיקת סי.טי שהתקיימה בבית החולים איששה את החשש והוחלט לקיים את הניתוח במהלך הלילה . " מה שהיה כלוא זו רק רקמה שומנית ולא המעי הדק ",  סיפר ד"ר ברקוביץ' , " היה חשוב לבצע את הניתוח מיד לאחר האבחנה כדי שהמצב לא יסתבך ".  

נתניהו פונה לבית חולים כי חש ברע ;  שוחרר לביתו
ראש הממשלה בנימין נתניהו פונה לבית החולים הלל יפה בחדרה כיוון שלא חש בטוב .  הוא סובל מהצטננות וכאבי ראש .  בתום טיפול שוחרר לביתו

