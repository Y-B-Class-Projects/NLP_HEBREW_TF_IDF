ישי : " רה"מ יעמוד איתן על האינטרסים שלנו "
 יו"ר ש"ס הביע תקווה כי במהלך מפגש הפסגה עם אובמה ואבו מאזן ,  ימשיך נתניהו את הקו שבו החל נגד הקפאת הבנייה בהתנחלויות .  ח"כ תמיר : " נתניהו לא רוצה לקדם את המו"מ "
 במערכת הפוליטית ניצלו את צאת החג כדי להתייחס למפגש הפסגה הצפוי להתקיים ביום שלישי בין נשיא ארצות הברית ברק אובמה לראש הממשלה בנימין נתניהו וליו"ר הרשות הפלסטינית אבו מאזן .  על פי הצהרתו של השליח האמריקאי למזרח התיכון ג'ורג' מיטשל ,  הנשיא אובמה ,  שצפוי להגיע לניו יורק לעצרת הכללית של האו"ם יפגוש תחילה את נתניהו ואבו מאזן בנפרד ורק לאחר מכן יקיים עם השניים מפגש משותף .  
יו"ר ש"ס השר אלי ישי ,  אמר הערב  ( ראשון )  בהתייחסו לפגישת הפסגה כי  " אני בטוח שראש הממשלה יעמוד איתן על האינטרסים של מדינת ישראל ,  כמו שעשה עד היום ".  ישי אמר את הדברים ,  לאחר שבערב החג ,  נתניהו נפגש עם מנהיגה הרוחני של ש"ס הרב עובדיה יוסף ,  בין שתי פגישותיו עם השליח האמריקאי למזרח התיכון ג'ורג' מיטשל .  בפגישה ,  הרב יוסף אמר לראש הממשלה כי הוא מחזק אותו על עמידתו בלחצים .
 מנגד אמרה הערב ח"כ יולי תמיר  ( העבודה )  כי  " נתניהו נוסע לפגישת הפסגה תוך שהוא מפגין חוסר רצון לקדם את המשא ומתן .  בראיונות לחג הוא התרברב שהבנייה ביו"ש תימשך ובכך גורם שלצד הפלסטיני לא תהיה יכולת להתחיל במשא ומתן אמיתי ".  ח"כ דני דנון  ( הליכוד )  אמר כי  " נתניהו ידע בעבר להאבק כשניסו לאנוס אותו .  עלינו להמשיך להילחם על עמדתנו ולא להסכים לתנאים מוקדמים כמו הקפאות למיניהן .  הדיאלוג עם הפלסטינים לא יכול להתנהל ב 'מתן ומתן' אלא בצורת משא ומתן ". 
בהצהרה שמסר מיטשל בנוגע לפגישה נכתב כי  " הפגישות יהוו המשך לנסיונות הנשיא אובמה להניח את היסודות לחידוש המשא ומתן ,  ויצירת אווירה חיובית לשיחות כדי שיהיו בנות קיימא ".  כמו כן ,  נכתב כי  " זהו סימן נוסף למחויבותו העמוקה של אובמה להביא לשלום באזור ".  דובר לשכת ראש הממשלה ניר חפץ מסר כי נתניהו קיבל בברכה את ההזמנה לפגישה .  מקורב לנתניהו אמר כי  " הפגישה תיערך ללא תנאים מוקדמים ,  כפי שראש הממשלה רצה מלכתחילה ". 
ח"כ מיכאל בן ארי  ( האיחוד הלאומי )  תקף את ראש הממשלה נתניהו ואמר כי  " תמורת זרקורים בוועידת האו"ם נתניהו כרע ברך לתכתיבים של אויבי ישראל ,  שוב הוכח שלנתניהו אין כושר עמידה ,  לחץ וזרקורים חושפים אצלו את תכונת הזיקית ". 
גם חמאס התייחס לפסגה המשולשת .  בדרשה תקיפה שנשא באצטדיון אל-ירמוכ בעיר עזה לרגל עיד אל-פיטר החל היום ,  אמר ראש ממשלת חמאס ברצועת עזה איסמעיל הניה ,  כי  " לאף אחד אין זכות לוותר על ירושלים או על הפליטים .  לא אש"ף ולא שום גורם אחר רשאי לחתום על הסכם הפוגע בזכויות הפלסטיניות ובעקרונותיו .  כל הסכם כזה שיושג הוא בטל ואינו מחייב את עמנו ". 

ישי : " רה"מ יעמוד איתן על האינטרסים שלנו "
 יו"ר ש"ס הביע תקווה כי במהלך מפגש הפסגה עם אובמה ואבו מאזן ,  ימשיך נתניהו את הקו שבו החל נגד הקפאת הבנייה בהתנחלויות .  ח"כ תמיר : " נתניהו לא רוצה לקדם את המו"מ "
 
