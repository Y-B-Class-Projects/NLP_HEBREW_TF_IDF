בעקבות אי סדרים :  נתניהו הורה להקליד מחדש את תוצאות הפריימריז
ח"כים ושרים רבים בליכוד פנו לוועדת הבחירות המרכזית והגישו ערעורים על חלק מתוצאות הפריימריז לאחר שהתגלו פערים בכמה מהקלפיות .  בליכוד אומרים שמדובר בבעיית הקלדה ,  ולכן ראש הממשלה החליט להורות על הקלדה מחודשת של התוצאות שצפויה להסתיים עד סוף השבוע
בעקבות גילוי אי סדרים בקלפיות ,  ראש הממשלה בנימין נתניהו הורה היום  ( שני )  להקליד מחדש את סיכומי הקלפיות של הפריימריז בליכוד .  מוקדם יותר היום פנו ח"כים ושרים רבים בליכוד לוועדת הבחירות המרכזית והגישו ערעורים על חלק מתוצאות הקלפיות של הפריימריז מהשבוע שעבר ,  זאת לאחר שהתגלו פערים בכמה קלפיות בין מספר בעלי זכות ההצבעה למספר הקולות שקיבלו חלק מהמועמדים .  
בין היתר ,  ישנן קלפיות שלא נספרו כלל בערד ,  מועצה אזורית גלבוע והכפר כיסרא סמיע .  בקלפי במצפה יריחו השר אופיר אקוניס קיבל 229 קולות בעוד בקלפי היו רשומים כ-153 בעלי זכות הצבעה ,  בקלפי בקרית מלאכי השר יואב גלנט זכה ל-100 קולות יותר ממספר בעלי זכות ההצבעה ,  וכך גם מירי רגב בבני ברק .
 בחירות 2019 - סיקור מיוחד בוואלה !  NEWS:תודה לדיל ,  תודה לרב ,  תודה לגלעד שרון :  הפתעת הנגב בליכודהמעונים ,  המחוסלים ,  הסוחפים והמזנקים :  הליכוד הוכיח שהוא לא רק ביביקצין הנפגעים שחולם לעזור לנכים :  מועמד הליכוד שיחליף את איוב קרא 
בעקבות הדברים ,  שרים וח"כים ,  בהם צחי הנגבי ויואב קיש ,  הגישו היום ערעורים על חלק מתוצאות הפריימריז ודרשו ספירה מחודשת של חלק מהקלפיות .  מכיוון שהפערים בין המקומות ברשימה עומדים במקרים מסוימים על עשרות קולות בלבד ,  ספירה או הקלדה מחודשת עשויות להביא לשינוי קל במיקומים ברשימות .  
בינתיים ,  לאחר בדיקות ראשוניות ,  בליכוד אומרים שמדובר בבעיות הקלדה ,  ולכן ראש הממשלה החליט להורות על הקלדה מחודשת של כל התוצאות .  ההקלדה מחדש של הנתונים תתחיל ביום רביעי וצפויה להימשך כיומיים ,  כך שהתוצאות הסופיות יפורסמו לקראת סוף השבוע .  
בתוך כך ,  בית הדין העליון של הליכוד דן היום בכמה עתירות של ח"כים ופעילים הדורשים לבטל את שלושת השריונים שניתנו לנתניהו במקומות 21 ,  28 ו-36 .  
העותרים ,  בהם יו"ר הקואליציה לשעבר דוד ביטן ,  יו"ר ועדת הכנסת מיקי זוהר ,  הנחשבים שניהם לנאמנים לנתניהו ,  וכן ח"כ שרן השכל ושבח שטרן ,  המנצח במחוז יו"ש בפריימריז ,  טוענים כי לראש הממשלה אין סמכות להביא שריונים לאישור המתפקדים ,  כפי שהיה בשבוע שעבר ,  אלא שהסמכות לאישור שריונים נתונה בידי מרכז הליכוד בלבד .  טרם התקבלה הכרעה לגבי העתירות .  לדברי גורמים בליכוד ביטן וזוהר מאוכזבים ממיקומם ברשימה ,  שניהם בעשירייה השלישית ,  וגם מכך שלא זכו לתמיכה פומבית של ראש הממשלה לפני הפריימריז למרות נאמנותם אליו .  

בעקבות אי סדרים :  נתניהו הורה להקליד מחדש את תוצאות הפריימריז
ח"כים ושרים רבים בליכוד פנו לוועדת הבחירות המרכזית והגישו ערעורים על חלק מתוצאות הפריימריז לאחר שהתגלו פערים בכמה מהקלפיות .  בליכוד אומרים שמדובר בבעיית הקלדה ,  ולכן ראש הממשלה החליט להורות על הקלדה מחודשת של התוצאות שצפויה להסתיים עד סוף השבוע

