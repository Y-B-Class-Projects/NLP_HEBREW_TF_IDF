הדרישה של משרד הביטחון :  לא הגדלה ,  אלא תיקון עיוות
בוויכוח המתארך ? מתחדש מדי שנה על תקציב הביטחון יש מישהו שצריך להתבונן הרחק לעבר האופק ,  אל קצה המנהרה שאין בה אור :  אם שנה אחר שנה יפגר תקציב הביטחון אחרי הצרכים ;  ואם לנוכח התחדשות הגורמים העוינים המצטיידים ביכולת למלחמת סייבר ובטילים מודרניים ישראל תצלע ,  ותמעד ותקום על רגליה ,  ושוב תמעד - היא תגיע למצב  ( לא עתה ,  בעוד מספר ניכר של שנים )  שבו תעמוד בפני שתי אפשרויות גרועות :  התפוררות ,  חלילה ,  או הסתמכות על דוקטרינה בלתי ? מומלצת של הישענות על הפוטנציאל הגרעיני שלה ,  גם חלילה .
 בעבר הרחוק ,  מעבר לאוקיינוס ,  בשנות ה ? 70 למאה שעברה ,  העיר שר ההגנה האמריקני ג'יימס שלזינגר כי אם יקרה הגרוע מכל ,  ארצו תשתמש בנשק הגרעיני להגנתה וגם תעמידו לרשות בעלות בריתה ,  והנרי קיסינג'ר זעם על עצם האמירה אף כי לא שלל את תוכנה .  איני ממליץ להגיע לשיחה ההיא ,  שראויה למעצמת ? על ,  בשפה העברית .
 מי שקיצץ בתקציב הביטחון עד כה ,  ומי שרוצה להמשיך בכך בשנים הקרובות ,  חייב לשאול את עצמו אם הוא מבין כי בעתיד  ( הלא ? קרוב ,  כאמור )  שיחת קיסינג'ר ? שלזינגר עלולה להירשם בפרוטוקול רשמי וסודי .
 אך גם אם תוחמים את הדיון למצב העכשווי בלבד - לגופו של עניין תביעת משה  ( בוגי )  יעלון ובני גנץ לקבל לידיהם 63 מיליארד שקלים  ( רובם תשלומים קשיחים )  אינה בבחינת גידול בתקציב הביטחון .  היא תיקון עיוות ,  חזרה מסטייה אל המקובל .  
בוועדה בראשות דוד ברודט היו חברים אישי צבא נכבדים בדימוס ,  אבל היו גם כלכלנים בעלי שיעור קומה כאלי הורוביץ המנוח וקרנית פלוג ועמנואל טרכטנברג ,  והם שירטטו את מתווה התקציב לעשור שנים .  63 מיליארד הם לפי התוואי של ברודט ,  ללא העלאה וללא תוספת .
 בשנה שעברה חלקתי על הסכמת יעלון ? גנץ לתקציב של 52 מיליארד בלבד ,  אם כי היתה תוספת .  השנה יש להחזיר עטרה ליושנה .  לא מדובר בעטרה חדשה ,  אם כי יש לי יסוד להעריך כי בנימין נתניהו סבור כי אם מתעלמים משיקולים אחרים צריך להגדיל את תקציב הביטחון לא מ ? 52 ל ? 63 אלא בפועל להוסיף 16 מיליארד ,  בסך הכל 68 .
 נפרדו במשיכת כתף
הוא הקים את ועדת יוחנן לוקר לבחון את הסוגיה  ( למה ?  מה רע בברודט ?  אבל ניחא )  ,  אלא שעד אז יש להעמיד את תקציב הביטחון על התחייבות הממשלה ל ? 63 ,  שבסטייה ממנה החל אהוד אולמרט ונתניהו לא תיקן ;  ואם הוועדה החדשה תקבע כי יש לצמצם את ההוצאה לביטחון - יחויב צה"ל להחזירו למימדים החדשים שייקבעו .
 אך נוכח הסייבר והטילים ודאעש  ( מלחמה זולה לכאורה ,  אבל עלולה להצית את המזרח התיכון )  ופעילות חיזבאללה בגבול הצפון ,  יש לקבל את תביעת משרד הביטחון והצבא .  
שינויים ?  הפחתה ?  רק לאחר הדו"ח החדש ,  לא לפניו .  זה הבסיס להסכם על תקציב 2015 בלי לפרק את הממשלה אף שנתניהו ויאיר לפיד נפרדו אתמול במשיכת כתף .  

הדרישה של משרד הביטחון :  לא הגדלה ,  אלא תיקון עיוות
nan
