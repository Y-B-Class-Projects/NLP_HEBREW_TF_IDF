עולם קטן וחשוך
חד מיניות זה שקר שניתן להירפא ממנו ,  הפוליטיקאים חוטאים כשהם מגנים טרור יהודי ,  והשמאל אשם ביצירת הטרוריסטים היהודים .  זה מה שחושבים בשבועון הפופולרי לנוער מהמגזר הדתי-לאומי  " עולם קטן "  על הפיגועים שאירעו בשבוע שעבר .  שנאה ,  הדור הבא
לא להיכנע לטרור הלהט"בי ,  חד מיניות זה שקר שניתן להירפא ממנו ,  מדוע פוליטיקאים מגנים טרור יהודי בפייסבוק ,  ומדוע השמאל אשם ביצירת הטרוריסטים היהודים ?  הדברים הללו לא נכתבו באתר חרדי זניח או בפוסט של תומכי להבה ,  אלא במאמר מערכת רשמי של העיתון הפופולרי  " עולם קטן "  המופץ על ידי  " מקור ראשון "  ונחשב לאחד הפופולריים ביותר לבני הנוער מהמגזר הדתי-לאומי .
 בגיליון סוף השבוע האחרון שהופץ היום  ( חמישי )  הקדישו עורכיו של  " עולם קטן "  את מאמר המערכת לפיגוע ולרצח במצעד הגאווה בירושלים ופיגוע ההצתה ורצח הפעוט בכפר דומא .  במאמר המערכת תחת הכותרת  " על נאורות וחשכות ",  מסבירים בעיתון לבני הנוער : " ויכוח ארוך ניטש השבוע על ענייני גינויים והכללות נגד הימין והדתיים .  לצד צביעות וההכפשות האלה שכנגזן צריך לעמוד הכי זקופים שיש ולא להיגרר להתנצלויות מטופשות - צריך לומר את האמת ".  ומהי האמת ?  בטור לא מוזכר ולו פעם אחת פיגוע הטרור והצתת הפעוט עלי דוואבשה .  אבל יש אזכור לאויבים האכזריים וגם פתרון לסכסוך הדמים : " יו"ש כבר ארבעים שנה תחת כיבוש צבאי ,  המעמיק את תחושת האנרכיה וניתוק מהממלכה ובעיקר בקרב אויבינו הפלשתינים ,  אבל לצערנו גם בקרב לא מעט תושבים יהודים .  תחושת המערב הפרוע שהולכת ומעמיקה ביו"ש היא תוצר של מדיניות הניתוק של השמאל ".  

מאמר המערכת מתייחס גם לפיגוע במצעד הגאווה בירושלים .  מצעד הגאווה ,  חלילה ,  לא מוזכר ,  גם לא שמה של הנרצחת שירה בנקי .  היא על פי עורכי העיתון  " נערה בת 16 ",  בגיל של מרבית קוראי השבועון שמתבקשים להיזהר מליפול למלכודות ההון הפוליטי ומהניסיון לשחזר את הימים שלאחר רצח רבין ,  בהם  " הורידו ראשים לחבורה שלמה ".  בסיבוב הזה ,  מבטיחים העורכים ,  לא יהיה כיפוף אלא השבת מלחמה .  
בהמשך המאמר שזכה להפניית שער עם הכותרת  " די לשקר החד מיני ",  מציינים העורכים : " הטרור בעל האופי המאפיונרי של אנשים מהקהילה שיושבים בצומתי תקשורת ודעת קהל הוא דבר שיש להילחם בו בנחישות "  ומוסיפים שהתפיסה הדתית להתעלם מתופעת החד מיניות כדי להעלים אותה היתה טעות חמורה , " שאיש לא יודע כמה נצטרך לשלם עליה ".  הקהילה המוצגת כ"חבורה צעקנית "  בסך הכל רוצה למוטט את פירוק המשפחה הבנויה על השלמה הדדית בין המינים .
 המאמר קורא לקוראים הצעירים  - " אחד מהשניים :  או שאנשים אמיצים יתחילו להשיב מלחמה ,  ולחדול מכניעה לטרור הלהט"בי ,  או שהאנושות תדרדר את עצמה שוב למחוזות שפלים ".  ואיך הקוראים הצעירים ישיבו מלחמה ויסבירו ברשתות החברתיות שחד מיניות לא לגיטמית והורסת את החברה .  את השיעור בהסתה קיבלו הקוראים הצעירים לא לפני שקיבלו שיעור שלימד אותם כי גופים שעסוקים בשינוי נטייה מינית מדווחים על הצלחה מוכחת . " ולכן קיימת אחריות קולקטיבית לבער את התופעה הזו מקרבנו ולהחזיר אותה לתוך הארון ".  

בעולם קטן ,  המופץ ביותר מ-50,000 עותקים לא מסתפקים רק במאמר המערכת .  בהמשך הגיליון מקדישים לקוראים כתבה שבה נערכת השוואה בין תגובות הפוליטקאים לטרור יהודי לבין תגובותיהם כשמדובר בטרור ערבי . 
" מצעד הצביעות ",  זועקת הכותרת . " בבדיקה בפייסבוק בדפים של המנהיגים הישראלים שלפניכם ספרנו על פי הפוסטים שהעלו עד כמה כל אירוע הטריד את מנוחתם ",  מסבירים העורכים לכתבים הצעירים , " לפני שמתמרמרים כנגד חוסר הפרופורציה של התגובות העולמיות כלפי רצח ערבים אל מול רצח יהודים ,  כדאי שנעשה קצת בדק בית ".  כך ,  באמצעות טבלה ,  מגלה הכתב ארנון סגל לקוראים שראובן ריבלין ,  בנימין נתניהו ,  שמעון פרס ,  זהבה גלאון ובוגי יעלון ,  מיהרו לגנות את מעשי הרצח במצעד הגאווה ובכפר דומא ,  אבל לא התייחסו לטרור שהופנה נגד יהודים .  חלק מהטרור שהופנה כלפי היהודים כולל את הטבח בהר נוף וההתנקשות יהודה גליק .  
ממערכת עולם קטן נמסר לוואלה ברנז'ה בתגובה : " לא משנה כמה סטטוסים וכמה הסתות יספוג הציבור הדתי לאומי - לעולם לא תצליחו לקשור אותנו שוב למעשי רצח שאינם קשורים לנו .  מי שיעשה זאת נקשור אותו בחזרה למעשי רצח ואלימות שמגיעים עשרות מונים מהחברה החילונית - כזו או אחרת .  לעניין עצמו - אנחנו סובלניים עד בלי די כלפי האנשים ובפרט כלפי בעלי נטיות הפוכות אך מאוד לא סובלניים כלפי דעות ואנשים שמנסים באלימות להנחיל דעות שהולכות נגד הטבע וכנגד תרבות ישראל הנאורה שחקוקה בתורה שמהווה אור לכל הגויים .  כלי התקשורת שעוסקים באובססיביות במתן לגיטימציה לפירוק המשפחה ונכנעים לטרור הלה"טבי מוזמנים להתרשם כיצד מטפלים בנושא החשוב הזה מעל גבי שבועון עולם-קטן ברגישות עליונה כלפי הפרטים וביחד עם זה בלי להעניק לגיטימיציה לרעה החולה של החד מיניות שמקודמת מעל כל במה אפשרית בשיח הישראלי .  די להפצת השקרים בדבר הממצאים הטיפוליים .  אלימות לא עוצרים בכניעה לאלימות - לא עוד להשתלטות הקהילה הלה"טבית על השיח ".  

עולם קטן וחשוך
חד מיניות זה שקר שניתן להירפא ממנו ,  הפוליטיקאים חוטאים כשהם מגנים טרור יהודי ,  והשמאל אשם ביצירת הטרוריסטים היהודים .  זה מה שחושבים בשבועון הפופולרי לנוער מהמגזר הדתי-לאומי  " עולם קטן "  על הפיגועים שאירעו בשבוע שעבר .  שנאה ,  הדור הבא

