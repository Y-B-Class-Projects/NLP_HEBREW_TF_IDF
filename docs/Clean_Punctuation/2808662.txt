תומכי סער אוספים חתימות שיאפשרו את התמודדותו מול נתניהו
פעילי ליכוד המזוהים עם גדעון סער החלו לאסוף את 500 החתימות הדרושות כדי לאפשר את התמודדותו של השר לשעבר לראשות הליכוד .  ייתכן והדבר מצביע על כך שסער שוקל ברצינות להתמודד מול נתניהו על הנהגת המפלגה
תחילה זה היה נראה כמהלך שלא ייצא אל הפועל ,  אולם ככל שעוברים הימים נראה כי גדעון סער שוקל ברצינות להתמודד מול בנימין נתניהו לראשות הליכוד .  היום  ( שני )  צפויים פעילי ליכוד המזוהים עם סער לסיים לאסוף מפעילי המפלגה את 500 החתימות הדרושות כדי לאפשר פורמלית את התמודדותו לתפקיד יושב ראש הליכוד ,  הליך שהחלו רק לפני כמה ימים .  עצם איסוף החתימות לא אומר בהכרח שסער יתמודד ,  אך מוכיח כי התלבטותו רצינית .  במקביל ,  יתכנס ביום שלישי מרכז הליכוד על מנת לדון בהצעות הקשורות בהצבעה לראשות הליכוד ולפריימריז לרשימה .  ביום רביעי יגיעו חברי המרכז להצביע האם הבחירות ייערכו ב-30 בדצמבר או ב-6 בינואר .  כך או כך ,  יצטרך סער לקבל את החלטתו לכל המאוחר ביום ראשון הבא ,  ועל פי הערכות ההחלטה תתקבל כבר באמצע השבוע .
 בחירות 2015 || כל העדכונים בוואלה !  חדשות:נקודת האל-חזור :  הכנסת תצביע היום סופית על פיזורהאיחוד בגוש המרכז-שמאל :  האם זה ישתלם בקלפי ? אחרי שהתפטר ,  פירון חוזר ללמד : " זה מה שאני יודע לעשות "  
לפני כמה ימים פורסם כי נתניהו פועל להקדמת הפריימריז לראשות הליכוד ,  באופן שיקשה על סער להצטרף למרוץ . " הדבר יקצר את תקופת הפריימריז ,  יחסוך משאבים ויאחד את הליכוד לקראת הבחירות שבהן יוכרע מי יהיה ראש הממשלה הבא ומי תהיה מפלגת השלטון ",  נמסר מהליכוד בתגובה לשיקולי נתניהו .  
סער הודיע על פרישתו באמצע חודש ספטמבר ,  הודעה שהפתיעה לחלוטין את חבריו בליכוד . " בחיים לפעמים צריך לעשות שינוי ,  וזה לא קל ",  אמר אז סער במהלך כנס תומכים בכפר המכביה . " לאחר ששקלתי ,  התייעצתי רבות וחשבתי היטב ,  החלטתי לקחת פסק זמן מהחיים הפוליטיים ".  סביר להניח שכאשר סער פרש הוא לקח בחשבון את האפשרות שיחזור בעתיד ,  אלא שהתמודדות אחרי פרק זמן כל כך קצר עלולה להאיר באור תמוה למדי את דבריו המפורשים לפיהם אחרי שני עשורים של שירות ציבורי הוא קיבל החלטה לבלות יותר זמן עם רעייתו גאולה ובנו דוד .
 בתוך כך ,  מליאת הכנסת תצביע הערב בקריאה שנייה ושלישית על פיזורה .  זאת ,  לאחר שבשבוע שעבר הצביעה המליאה ,  ללא מתנגדים ,  על פיזור הכנסת בקריאה ראשונה .  כדי לאשר את הפיזור בקריאה שלישית ,  יש צורך בתמיכה של 61 חברי כנסת .  בהתחשב בעובדה שאף ח"כ לא הביע את התנגדותו למהלך בקריאה הראשונה ,  לא נראה שתהיה בעיה להשיג תמיכה כזו .
 לפניות לכתב עמרי נחמיאס :  omri_n@walla.net.il 

תומכי סער אוספים חתימות שיאפשרו את התמודדותו מול נתניהו
פעילי ליכוד המזוהים עם גדעון סער החלו לאסוף את 500 החתימות הדרושות כדי לאפשר את התמודדותו של השר לשעבר לראשות הליכוד .  ייתכן והדבר מצביע על כך שסער שוקל ברצינות להתמודד מול נתניהו על הנהגת המפלגה

