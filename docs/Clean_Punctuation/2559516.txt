מופז דורש מנתניהו : " קיים פגישת עדכון בנושא אירן "
 יו"ר האופוזיציה שלח לראש הממשלה מכתב ובו ביקר את מדיניותו סביב תקיפה באירן .  הוא האשים אותו ב"הפקרות מוחלטת "  של הדיון הציבורי ודרש ממנו לקיים עמו פגישת עדכון בנושא
 ( צפו בכתבה מהשבוע שעבר ) 
הנושא האירני במוקד הוויכוח בין הקואליציה לאופוזיציה :  יו"ר האופוזיציה ,  שאול מופז ,  שלח הבוקר  ( שני )  מכתב חריף לראש הממשלה ,  בנימין נתניהו ,  על התנהלות הממשלה בנושא האירני . " בימים האחרונים ,  ממשיכים להיחצות קווים אדומים משמעותיים בהתנהלות המדינית והביטחונית שלך ושל צמרת ממשלתך ",  תקף מופז במכתבו ,  אותו הוא מיען גם ליועץ המשפטי לממשלה ,  יהודה וינשטיין . " זוהי הפקרות מוחלטת של הדיון הציבורי בנושאים האינטימיים ביותר מבחינה ביטחונית ,  שהפכה לנוהג שגור שלך ושל ממשלתך ". 
מופז טען כי המניעים מאחורי פומביות הדיון על תקיפה באירן הם  " מניעים זרים לטובת המדינה ,  מנוגדים לאינטרסים הביטחוניים והמבצעיים שלה ומהווים שיא חדש בהשחתת המידות בכל ממדי השלטון בישראל ".  עוד טען כי  " פעולה צבאית שתוצאותיה מוגבלות ושבצידה חוסר ודאות ,  חוסר סימטריה ואובדן חיי אדם ,  תוך פגיעה קשה בעורף ושחיקה עמוקה במצבה המדיני של מדינת ישראל  פעולה כזו היא בלתי מוסרית וחסרת היגיון מבצעי בנסיבות העניין ". 
בימים האחרונים ,  נכתב על חילוקי הדעות בין ארצות הברית לישראל בסוגיה הרגישה הזו .  מופז הקשה ושאל : " מהי המטרה האמיתית מאחורי הרחבת הקרע עם ארצות הברית ?  מהן החלופות המדיניות ,  הכלכליות והמבצעיות שיש למדינתנו אל מול חוסר האמון בין ממשלתך לבין הממשל האמריקאי ?  גורמים בכירים בממשל הבהירו לך ,  לשר הביטחון וגם לח"מ את המשמעויות הדרמטיות שיש לפעולה ישראלית ,  שתביא להתערבות בוטה ובלתי לגיטימית בתהליכים פוליטיים בתוך ארצות הברית ,  לקראת הבחירות הנשיאותיות בחודש נובמבר השנה ".  
מוקד נוסף במתקפה של מופז הוא הביקורת החריפה שמקורבי נתניהו מתחו על נשיא המדינה ,  שמעון פרס ,  בגין התבטאויותיו נגד תקיפה באירן .  את הביקורת מכנה מופז  " מתקפה שלוחת רסן שמצביעה על אובדן עשתונות ואיבוד מוחלט של קור הרוח ".  עוד הוא האשים : " דמה שאבדה לך יכולת השליטה העצמית ,  כמו גם השליטה על חבורת יועציך שבעילום שם .  אין מנוס מן ההכרה ,  כי כעוצמת ההיסטריה שאתה מפגין ,  כך חמורה התמונה הכוללת המצטיירת מאחורי כוונותיך האמתיות לעת הזו ".  
" במעשיך אתה מסכן את הריבונות הישראלית ,  את עצמאות המדינה ואת שרידותה המדינית ,  הכלכלית והחברתית ",  האשים מופז את נתניהו .  בסיום מכתבו ,  דורש יו"ר האופוזיציה מראש הממשלה לקיים בדחיפות את פגישת העדכון החודשית אותה הוא מחויב לקיים עם ראש האופוזיציה בנושא  " היערכותה הכוללת על כוונתך להוביל את מדינת ישראל למלחמה ".  למכתבו צירף מופז מסמך מסווג בנושא שהועבר לנתניהו ,  לשר הביטחון ,  אהוד ברק ,  לווינשטיין ,  וליו"ר ועדת החוץ והביטחון ,  ח"כ רוני בר-און .  
לקריאה נוספת:דיכטר נכנס לתפקיד : " אירן היא איום קיומי לישראל"ברק על תקיפה באירן : " את ההחלטה תקבל הממשלה"דיין :  נתניהו וברק עוד לא החליטו על תקיפה באירן
לפניות לכתבים:פנחס וולף - pinhas_wolf@ walla.co.ilטל שלו - tal_sh@walla.net.il 

מופז דורש מנתניהו : " קיים פגישת עדכון בנושא אירן "
 יו"ר האופוזיציה שלח לראש הממשלה מכתב ובו ביקר את מדיניותו סביב תקיפה באירן .  הוא האשים אותו ב"הפקרות מוחלטת "  של הדיון הציבורי ודרש ממנו לקיים עמו פגישת עדכון בנושא

