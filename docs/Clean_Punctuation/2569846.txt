בבוקר שאחרי :  נתניהו בעד חקיקה להארכת שעון קיץ
בישיבת שרי הליכוד נרשמה תמימות דעים בהתנגדות לשעון החורף ,  שנכנס לתוקפו .  שטייניץ : " האינטרס - גם של הדתיים ".  סער הביע אופטימיות ,  ולבנת תהתה : " אנחנו עוד בקיץ "
 ההפגנות נגד הזזת השעון ,  אתמול 
עכשיו באים ?  ראש הממשלה ,  בנימין נתניהו ,  אמר הבוקר  ( ראשון )  בישיבת שרי הליכוד כי פנה ליושב ראש הקואליציה ,  זאב אלקין ,  בדרישה לפעול במושב החורף של הכנסת לקידום הצעת החוק להארכת שעון הקיץ .  הבוקר ,  הוזזו המחוגים ונכנס שעון החורף לתוקפו .  גם שרי הסיעה הביעו תמיכה בלתי מסויגת בהארכת השעון והתנגדו למצב הנוכחי . " אין סיבה בעולם ששעון החורף לא יתחיל בסוף אוקטובר ",  אמר שר האוצר יובל שטייניץ . " זה אינטרס גם של הדתיים והחרדים .  צריך להאריך את השעון ,  ואני מקווה שנגיע לחקיקה בקרוב ".  
שרת התרבות והספורט לימור לבנת אמרה : " אנחנו עוד בקיץ .  לא הבנתי את הנימוק של החרדים על קיצור שעון הקיץ בגלל יום כיפור .  בתשעה באב הצום מסתיים בשמונה וחצי בערב ,  וגם כך צמים אותו מספר של שעות .  מדובר בבזבוז של אנרגיה וחשמל ",  הוסיפה לבנת .  
שר החינוך גדעון סער התייחס גם הוא להזזת השעון ואמר : " אני מצטער שהחקיקה טרם הושלמה ושמקדימים את השעון מוקדם מדי ".  סער הביע אופטימיות באשר לקידום החקיקה בנושא . " בשנה הבאה ניהנה משעון קיץ מוארך ",  הוא אמר , " זה טוב גם לכלכלה וגם לאזרחים ". 
יושב ראש מפלגת הבית היהודי ,  השר דניאל הרשקוביץ ,  התייחס גם הוא לנושא הבוקר . " צריך להפסיק את השימוש בנושא הדת כעילה לקיצור שעון הקיץ ",  הוא אמר לפני ישיבת הממשלה . " אין דבר וחצי דבר בין נושא שעון הקיץ לענייני דת ומדינה ,  והגיע הזמן להפסיק את הסאגה הזו ".  הרשקוביץ הוסיף כי  " מי שצריך לקבוע את מועדי החלפת השעון הם מומחים מקצועיים שטובת המשק לנגד עיניהם .  שום עניין דתי לא ייפגע מהחלטה כזו או אחרת ,  וצום יום כיפור יימשך כ-25 שעות בכל מקרה ".  
בימים האחרונים התחדשו המחאות נגד הזזת השעון ,  שהגיעו לשיאן בהפגנות שהתקיימו אמש בירושלים ובתל אביב .  בכיכר רבין התאספו כמה עשרות פעילים ממפלגת מרצ ומתנועת  " ישראל חופשית ".  מול בית שר הפנים אלי ישי בירושלים מפגינים הניפו לפידים והחזיקו בידיהם שלטים שעליהם נכתב  " באנו חושך לגרש ".  
חבר הכנסת ניצן הורוביץ  ( מרצ )  שנכח בהפגנות ,  אמר לוואלה !  חדשות כי הגיע להפגנה  " כדי למחות על האיוולת של שר הפנים ושל מפלגת ש"ס ".  הורוביץ הגדיר את הזזת השעון בתאריך זה כגחמה חסרת היגיון ,  ואמר : " כבר הכנתי בבית את המעילים והסוודרים ,  כי כנראה מחר יתחילו השלגים .  אם לא ישנו את החוק ,  בשנה הבאה השעון יוזז כבר בשמונה בספטמבר ".  
שר הפנים אלי ישי ,  הגיב אתמול להאשמות שהטיחו בו גורמים שונים שקראו להארכת שעון הקיץ ,  שהיה השנה קצר במיוחד .  מלשכתו נמסר כי  " שר הפנים הוביל שינוי יסודי במדיניות שעון הקיץ כדי להאריכו ,  ואימץ את המלצות ועדת קהת שדנה בנושא ".  עוד נכתב בתגובה ,  כי דווקא מרצ וסיעות אחרות הן שמעכבות את החקיקה בנושא בוועדות הכנסת .  
לקריאה נוספת:זכרתם להזיז את המחוגים ?  ישראל עברה לשעון חורף"שעון החורף זה בגלל השמש ,  הירח וכל החארטות האלה"חרף ההתנגדות :  מחר בלילה תעבור ישראל לשעון חורף 

בבוקר שאחרי :  נתניהו בעד חקיקה להארכת שעון קיץ
בישיבת שרי הליכוד נרשמה תמימות דעים בהתנגדות לשעון החורף ,  שנכנס לתוקפו .  שטייניץ : " האינטרס - גם של הדתיים ".  סער הביע אופטימיות ,  ולבנת תהתה : " אנחנו עוד בקיץ "
 
