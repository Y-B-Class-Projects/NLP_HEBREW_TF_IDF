נתניהו התקפל וביטל את מתווה מבקשי המקלט : " נמצא פתרונות אחרים "
 פחות מיממה לאחר שהציג את ההסכם מול האו"ם כהישג ,  נתניהו נכנע ללחצים מימין והודיע על ביטולו של המתווה  " לאחר מאזן מחודש של היתרונות והחסרונות ",  לדבריו .  גורמים שנכחו בפגישתו עם נציגי השכונות מסרו : " הנטייה כרגע היא לחזור לתוכנית הגירוש הקודמת "
 כיממה לאחר שהכריז יחד עם שר הפנים אריה דרעי על ההסכם התקדימי לפתרון משבר מבקשי המקלט ,  ראש הממשלה בנימין נתניהו הודיע על ביטול ההסכם . " שמעתי בקשב רב הערות רבות ",  אמר נתניהו בפגישה עם נציגי שכונות דרום תל אביב ונציגי מועצת העיר ,  זאת לאחר שנכנע ללחץ הפוליטי והודיע על השעיית ההסכם . " בעקבות ההתייעצויות ,  ולאחר שערכתי מאזן מחודש של היתרונות והחסרונות ,  החלטתי לבטל את ההסכם ". 
גורמים שנכחו בפגישת נתניהו עם נציגי השכונות מסרו כי  " ההחלטה לסגת מהמתווה החדש הייתה של ראש הממשלה בלבד .  הנטייה כרגע היא לחזור לתוכנית הגירוש הקודמת .  המדינה עוד צריכה לתת את תשובתה לבג"ץ בנושא ". 
בפתח הפגישה ,  נתניהו הסביר את החלטתו ואת הנסיבות שהובילו לביטול המתווה . " מדי שנה אני מקבל אלפי החלטות שמיטיבות עם מדינת ישראל ועם אזרחי ישראל ",  אמר . " מעת לעת מתקבלת החלטה שיש צורך לשקול אותה מחדש ".  הוא אף הסביר כי ההחלטה הסופית התקבלה בתום התייעצויות עם שר הפנים דרעי ,  גורמי מקצוע ונציגי תושבי השכונות . " למרות המגבלות המשפטיות והקשיים הבינלאומיים שהולכים ונערמים ,  אנחנו נמשיך לפעול בנחישות למצות את כל האפשרויות העומדות לרשותנו להוצאת המסתננים .  במקביל נמשיך לחפש פתרונות נוספים ".  
הסדר מבקשי המקלט | לקריאה נוספת בוואלה !  NEWS:נכנע ללחץ מימין :  נתניהו השעה את יישום הסכם מבקשי המקלטביקור חשאי ונסיגת המדינה השלישית :  כך נולד מתווה מבקשי המקלטכעס בקרב השרים על מתווה ביטול הגירוש : " על הממשלה לחשב מסלול מחדש "  
נתניהו הוסיף כי ההחלטה להקים מנהלת שתפעל לשיקום שכונות דרום תל אביב תישאר על כנה . " המנהלת תתחיל את פעולתה בזמן הקרוב ,  בשיתוף נציגי השכונות בדרום תל אביב ",  אמר .
 נציבות האו"ם לפליטים קראה לנתניהו  " לשקול מחדש "  את החלטתו בקרוב . " אנחנו ממשיכים להאמין בצורך בהסכם שירצה את כל הצדדים וייטיב עם ישראל ,  עם הקהילה הבינלאומיות ועם מבקשי המקלט ",  נמסר .
 מוקדם יותר בנציבות האו"ם לפליטים נשמעו בטוחים יותר ביציבותו של ההסכם ואמרו כי ביטולו אינו על הפרק .  דובר האו"ם ,  אדריאן אדוארדס ,  אמר בשיחה עם וואלה !  NEWS ,  כי הנציב עמד בקשר הדוק עם לשכת ראש הממשלה ,  גם לאחר ההודעה אמש על השעיית ההסכם . " אנחנו מאמינים כי ההסכם הוא הצלחה לשני הצדדים ",  טען . " מדינת ישראל תוכל לעמוד בהתחייבותה לאמנת הפליטים ,  וכך גם תציל חיי אדם .  אנחנו לא מאמינים שההסכם יבוטל ,  וכפי שראש הממשלה כתב בעמוד פייסבוק שלו ,  מדובר בהשעייה בלבד ".  אדורארס הוסיף כי  " ההסכם הוא הסכם חתום וביטולו הוא ספקולציה שלא נמצאת על השולחן ". 
זמן קצר לאחר מסיבת העיתונאים בה הכריז על ההסדר ,  גורמים בימים ושרים בממשלה הפעילו לחץ כבד על נתניהו ,  מה שהוביל להחלטה אמש להשעות את ההסכם .  הבוקר ,  יו"ר הבית היהודי נפתלי בנט המשיך לדחוק בנתניהו כדי שיפעל לביטולו הסופי של ההסכם . 
" ההסכם מול האו"ם על קליטת המסתננים הוא רע לישראל ",  צייץ בחשבון הטוויטר שלו . " ‏לא די להשעותו ;  אני קורא לראש הממשלה לבטלו כליל .  ‏אישורו יהווה בכייה לדורות ,  ויקבע תקדים שישראל מעניקה תושבות למסתננים בלתי חוקיים במוצהר .  ‏ממשלת ישראל לא תצליח לשכנע בעתיד איש שההסתננות לישראל אינה כדאית ".  עם ההודעה על הביטול ,  בירך בנט את נתניהו : " נמעה בכייה לדורות ". 
נתניהו נפגש עם כמה מנציגי התושבים בשכונות דרום העיר ,  ובהם נציג שכונת יד אליהו עובד חגי ,  חברת מועצת העיר מקריית שלום סוזי כהן ,  הפעילה החברתית משכונת שפירא שפי פז ויאיר קרן ויהונתן יעקובוביץ' מהמרכז למדיניות הגירה .
 בתחילה ,  כהן פנתה ללשכת ראש הממשלה וביקשה שהפגישה תתקיים במתכונת מצומצמת וללא חברי מרכז ליכוד ,  כדי לשמור על אופייה המקצועי . " פנינו ליואב הורוביץ ,  ראש לשכת ראש הממשלה ,  ואמרנו שאנחנו לא רוצים שזאת תהיה פגישת מחזור של כל תושבי דרום תל אביב או חברי מרכז ליכוד ",  אמרה כהן . " אנחנו מעוניינים שזו תהיה פגישה מקצועית ,  נו מקווים שהמסר יובן ".  למרות זאת ,  לפגישה הצטרפו סגן ראש העיר ארנון גלעדי ,  חבר המועצה שלמה מסלאווי ,  והפעילה החברתית מאי גולן .  
כהן סיפרה כי הביעה תמיהה על פשרו של ההסכם מיד לאחר שנודע לה אודותיו . " הבנתי שזה אסון לתושבי דרום תל אביב ",  אמרה לוואלה !  NEWS . " המצב שלנו היום הוא בלתי נסבל .  זה לא המצב שלפני חמש שנים ,  אלא יותר גרוע .  הזרים הרימו את האף שלהם .  הם צברו ביטחון והם נהנים מארגוני הסיוע שעוטפים אותם .  הם מדברים אלינו בצורה לא יפה .  הפחד ברחוב הולך וגובר ,  והביטחון האישי נפגע .  אתמול ,  לאחר מסיבת העיתונאים שבה הוכרז ההסכם ,  הרגשתי שהולכים לקבור אותנו עם האנשים האלה עד גיל 80 ". 
בתום הפגישה ,  כהן הביעה שביעות רצון מהחלטת נתניהו על ביטול המתווה . " אני שמחה שראש הממשלה החליט לחזור בו מביטול תכנית גירוש המסתננים ולקדם פתרונות למען השכונות כולל גירוש המסתננים ",  מסרה . " אני רוצה לחזק בשמי ובשם תושבי השכונות את ראש הממשלה שקשוב לנו ולצרכי התושבים ".  
לקראת פגישת ראש הממשלה עם נציגי השכונות ,  עשרות מפגינים בעד יישום המתווה מחו נגד השעייתו בשלושה מוקדים שונים ,  בהם משרד ראש הממשלה בירושלים ,  בסיס הקריה בתל אביב וביתו של שר האוצר משה כחלון בחיפה .  המפגינים נושאים שלטים עליהם נכתב  " כל אדם הוא אדם ,  אין הבדל בין דם לדם "   ," הכרה בפליט זו חובה מוסרית "  ו"זכויות אדם לכולם ".  יעל אורבך ,  מתנועת  " עוצרים את הגירוש "  הסבירה כי : " צריך מתווה שייתן פתרון וייקח אחריות כמו המתווה שהוצג אתמול ,  אחרת המצב יישאר כמו שהיה בעשור האחרון ".  
בטרם הכריז ראש הממשלה על פניית הפרסה בעקבות הלחץ שהופעל עליו ,  העביר ארנון גלעדי בקשה לשר העבודה והרווחה חיים כץ ,  העומד גם בראש מרכז הליכוד ,  פנייה דחופה לכינוס המרכז כדי לדון בהסכם .  גלעדי אף החל במלאכת גיוס 700 חתימותיהם של חברי המרכז הדרושות כדי להביא לכינוסו .
" אני סבור שהחלטת הממשלה זורה חול בעיני הציבור וחמור מכך בעיני תושבי דרום תל אביב ",  כתב גלעדי בפנייתו . " היא מהווה כניעה מוחלטת לקמפיין שניהלו לאחרונה עמותות שמאל וגורמים אנטי ציונים .  לשכת ראש הממשלה ניסתה בימים האחרונים לשוחח עם פעילים מרכזיים בדרום תל ביב על מנת לשכנע אותם לתמוך במהלך הזה .  אני וחבריי סירבנו בתוקף ואנחנו נמשיך להיאבק להוצאת כל המסתננים המהווים עול קשה ונוראי על תושבי דרום תל אביב ".  

נתניהו התקפל וביטל את מתווה מבקשי המקלט : " נמצא פתרונות אחרים "
 פחות מיממה לאחר שהציג את ההסכם מול האו"ם כהישג ,  נתניהו נכנע ללחצים מימין והודיע על ביטולו של המתווה  " לאחר מאזן מחודש של היתרונות והחסרונות ",  לדבריו .  גורמים שנכחו בפגישתו עם נציגי השכונות מסרו : " הנטייה כרגע היא לחזור לתוכנית הגירוש הקודמת "
 
