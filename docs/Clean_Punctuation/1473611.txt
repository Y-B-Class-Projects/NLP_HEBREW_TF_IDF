לבני לאירופה : " אל תקפיאו שדרוג היחסים "
 יו"ר האופוזיציה שלחה מכתב לראשי האיחוד הארופי בו ביקשה מהם לא לערב בין נושא המו"מ המדיני ויחסיהם עם ישראל
 ( צילום :  גדעון צנטנר ) 
יו"ר האופוזיציה ,  ח"כ ציפי לבני ,  שיגרה היום  ( חמישי )  מכתב לראשי האיחוד האירופי ובו הפצירה בהם להימנע מהקפאת שדרוג היחסים בין ישראל לאיחוד האירופי . " כולכם מכירים את מחויבותי העמוקה לשלום בר קיימא בין ישראל לשכנותיה ולהגשמת חזון שתי מדינות לשני עמים .  מחויבות המשותפת לרוב המכריע בציבור הישראלי ",  כתבה . " אני מאמינה שגישה שכזו ,  המייצרת זיקה ישירה בין שני הנושאים ,  מתכחשת לרווחים המשמעותיים שהשדרוג יספק הן לאזרחי ישראל והן לאזרחי אירופה .  אני מבקשת מכם לפנות למדינות האיחוד ולא לאפשר לשותפות האסטרטגית בינינו להיות מושפעת לרעה על ידי איזשהו נושא ". 
מוקדם יותר קיימה נציבת האיחוד האירופי לקשרי חוץ ,  בניטה פררו ולדנר ,  מסיבת עיתונאים בבריסל ובה התייחסה לשאלת שדרוג היחסים בין ישראל לאיחוד האירופי . " אנחנו מאמינים שיחסים טובים ומלאי אמון עם ישראל ועם המדינות השותפות לנו במסגרת מדיניות השכנות אירופית זה דבר חשוב ,"  אמרה פררו ולדנר . " עם זאת ,  איננו מאמינים שהשעה הזאת היא הנכונה להתקדם ביחסים מעבר לרמה הנוכחית .  נשארו יותר מדי נקודות לא ברורות ".  
פררו ולדנר הוסיפה ואמרה : " אנחנו מצפים להתייחסות ברורה מממשלת ישראל החדשה באשר לניהול המשא ומתן עם הפלסטינים ולגבי הפתרון של שתי מדינות .  בימים האלו יש הרחבת התנחלויות על בסיס יומי .  ישראל יודעת מה יש לאיחוד האירופי להציע ובמספר הזדמנויות הפגנו את רצוננו הטוב ומחויבותנו לחיזוק היחסים אולם הכדור נמצא בידי ישראל ".  
ראש הממשלה בנימין נתניהו נפגש היום עם ראש ממשלת צ'כיה ,  מירק טופולאנק .  במסיבת עיתונאים שקיימו השניים לאחר הפגישה ,  בירך נתניהו את טופולאנק על החלטתו להורות למשלחת הצ'כית לוועידת האו"ם למאבק בגזענות ,  שהתקיימה מוקדם יותר השבוע בז'נבה ,  לעזוב את אולם הדיונים בעת נאומו של נשיא אירן מחמוד אחמדינג'ד . " אני מברך אותך ,  אדוני על ההחלטה הזאת ",  אמר נתניהו . " היא הראתה שלצ'כיה יש בהירות מוסרית וחשוב שהבהירות הזו תימשך ותתרחב כדי שתהיה נחלת כל עמי התרבות ".  
נתניהו התייחס גם ליחסים בין ישראל לצ'כיה ,  שמשמשת כיום כנשיאה התורנית של האיחוד האירופי ואמר כי  " אנחנו מתכוונים לפעול בשלושה נושאים :  בתחום הישיר בינינו ,  בתחום של שיפור ושדרוג היחסים עם אירופה ,  וגם בתחום קידום השלום פה ,  שהוא בוודאי בראש מעיינינו .  אנחנו שני עמים תרבותיים ,  שתי דמוקרטיות חזקות שעומדות יחד עם העולם התרבותי מול אויב משותף נוסף שמאיים על כל הערכים שלנו ". 
עיתון  " הארץ "  דיווח הבוקר כי במסמך פנימי של משרד החוץ מהשבוע האחרון נכתב כי ארבע מדינות אירופיות כבר הודיעו שללא הסכמה ישראלית לפתרון של שתי מדינות לשני עמים הן מתנגדות להמשך המגעים לשדרוג היחסים .  בנוסף ,  לדברי העיתון ,  סגן המנכ"ל של משרד החוץ השוודי ,  רוברט רידברג ,  שביקר בישראל לקראת העברת נשיאות האיחוד לארצו ביולי ,  אמר לסגן שר החוץ ,  דני איילון ,  כי אם הממשלה החדשה תבחן מחדש את מדיניות השלום שלה ,  גם שדרוג היחסים עם האיחוד יוקפא .  
שדרוג היחסים עם אירופה היה אמור להיות אחת התוצאות של הצהרת אנאפוליס ,  שהתקבלה בסוף 2007 ,  בעניין פתרון של שתי מדינות לשני עמים .  עיקר משמעותו של הצעד הוא הסכמה אירופית להשתתפות ישראלית בתוכניות וסוכנויות של האיחוד .  להחלטה עליו נדרשת הסכמה פה אחד של כל חברות האיחוד .
 
לבני לאירופה : " אל תקפיאו שדרוג היחסים "
 יו"ר האופוזיציה שלחה מכתב לראשי האיחוד הארופי בו ביקשה מהם לא לערב בין נושא המו"מ המדיני ויחסיהם עם ישראל

