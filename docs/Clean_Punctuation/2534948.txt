ח"כ אקוניס יוזם הצעת חוק לדחיית חובות ערוץ 10
ההצעה מתגבשת בתיאום עם לשכת ראש הממשלה ושר התקשורת .  אם תאושר ,  יגדלו הסיכויים שמשקיעים יזרימו כסף לערוץ
האם מגיע הפתרון לבעיית חובותיו של ערוץ 10 ?  ח"כ אופיר אקוניס  ( הליכוד )  מתכוון להגיש הצעת חוק שלפיה יידחו חובותיו של ערוץ 10 עד 2015 או שיומרו במחויבויות תוכן - כך נודע ל-TheMarker .  הצעת החוק מתגבשת בתיאום עם לשכת ראש הממשלה ,  בנימין נתניהו ,  ועם לשכת שר התקשורת ,  משה כחלון .  החלטה סופית בעניין תתקבל בקרוב .
 זו הפעם הראשונה שגורם מתוך הקואליציה ,  ובעיקר מתוך מפלגת הליכוד ,  מציע הצעת חוק שתציל את ערוץ 10 מסגירה .  עד כה ,  הציעו הצעות בעניין חברי כנסת מקדימה והעבודה ,  וההצעות נפלו בוועדת הכלכלה בעקבות משמעת קואליציונית שהוטלה על חברי הכנסת .  כעת ייתכן כי הצעת החוק תקודם ותזכה לרוב .
 אקוניס העלה את הצעת החוק לאחר שנפגש באחרונה עם מנכ"ל ערוץ 10 ,  יוסי ורשבסקי ,  שהעלה בפניו את הצורך לסייע לערוץ .  לפי הערכות בכנסת ,  הצעת החוק תוגש בקרוב על מנת שניתן יהיה להשלים את החקיקה עד לסיום מושב הקיץ של הכנסת בסוף יולי 2012 .
 מלשכת אקוניס נמסר בתגובה כי הוא בוחן כמה דרכים לחקיקה בנושא ערוץ 10 .  בתקופת כהונתו של אקוניס כיו"ר ועדת הכלכלה ,  האריכה הוועדה בשנתיים את מועד תשלום החוב על ידי ערוץ 10 עד לסוף 2011 .
 המהלך אושר לאחר דיונים רבים בכנסת שבמהלכם סירב אקוניס לאשר את הארכת הזיכיון .  ח"כ כרמל שאמה-הכהן  ( הליכוד )  ,  המשמש כיום יו"ר ועדת הכלכלה ,  אף האשים את אקוניס באותם ימים וטען כי אקוניס אמר לו : " אסור לעזור לערוץ 10 .  זה ערוץ שמאלני שצריך להיסגר ". 
לפני כחצי שנה ,  בעת עריכת ההצבעות על חיובו של ערוץ 10 לשלם את חובותיו למדינה ,  החליט הליכוד להטיל משמעת קואליציונית - בין היתר לנוכח כוונתו אז של אקוניס להימנע בהצבעה .
 ערוץ 10 חייב למדינה כ-60 מיליון שקל  ( 15 מיליון שקל מתוכם אמורים להיות מושבים לערוץ )  עבור דמי זיכיון ותמלוגים משנים קודמות .  זיכיון הערוץ אמנם הוארך עד 2013 ,  בעקבות חוות דעת של היועץ המשפטי לממשלה ,  אך עד כה סיכויי הערוץ לשרוד היו מוטלים בספק .  הסיבה :  הערוץ לא יוכל לקבל רישיון לשידור ב-2013 בשל ההפרה המהותית של אי פירעון חובותיו למדינה .
 אם אכן תעבור הצעת חוק שתסדיר את חובות הערוץ ,  יגדלו הסיכויים כי ייכנסו לערוץ משקיעים חדשים .  הערוץ זקוק כעת להזרמה של כ-120 מיליון שקל כדי לשרוד את 2012 ולעמוד במחויבויות הרגולטוריות .  עד כה המשקיעים הפוטנציאליים התנו את ההשקעה בהסדרת חובותיו של המדינה ,  ולכן ההשקעות לא יצאו לפועל .  כעת ,  אם יוסדרו חובותיו של המדינה ,  ייתכן כי המשקיעים הפוטנציאליים יבחרו להזרים כסף לערוץ .  

ח"כ אקוניס יוזם הצעת חוק לדחיית חובות ערוץ 10
ההצעה מתגבשת בתיאום עם לשכת ראש הממשלה ושר התקשורת .  אם תאושר ,  יגדלו הסיכויים שמשקיעים יזרימו כסף לערוץ

