לימור לבנת נגד התקשורת : " מסע שיסוי מכוער נגד שרה נתניהו "
 לטענת שרת התרבות והספורט ,  יחס התקשורת כלפי השמלה שלבשה אתמול רעיית ראש הממשלה היה  " עליהום שובינסטי שנראה כי חצה קווים אדומים "
 שרת התרבות והספורט תוקפת הבוקר  ( רביעי )  חלקים מכלי התקשורת הישראלית בתגובה לסיקור אתמול את האופן בו התלבשה רעיית ראש הממשלה שרה נתניהו בטקס השבעת הכנסת ה-19 . " ושוב ,  במחזוריות קבועה  " עליהום "  על שרה נתניהו ,  והתירוץ הפעם- השמלה .  שמלה !  כמה שוביניסטי ,  רדוד ונמוך ",  כותבת לבנת בעמוד הפייסבוק שלה .  
לטענתה , " הבוקר כל אישה באשר היא אישה ,  וללא קשר לשיוכה המפלגתי או לטעמה האישי בלבוש ,  אמורה לחוש עלבון צורב ,  צריכה לכעוס נוכח מפגן השטנה השוביניסטי ומסע השיסוי המכוער שבחרו אמש לנהל מספר כלי תקשורת ,  סביב לבושה של רעיית ראש הממשלה שרה נתניהו בטקס השבעת הכנסת ה-19 ".  
לבנת אף תוקפת במרומז כלי תקשורת ספציפיים שהתייחסו לנושא באופן נרחב במיוחד .  הכוונה היא ככל הנראה לאתר ynet ולתוכנית הטלוויזיה של גיא פינס בערוץ 10 . " לגיטימי לחלוטין לבקר ולהביע דעה ,  אולם יש לכך יש דרך ויש לכך מקום .  
העובדה שאתר חדשות מוביל בחר בעמוד החדשות הראשי שלו להקדיש לנושא  " מאמר "  בעילום שם ,  והעובדה שתוכנית טלוויזיה נצפית בוחרת להקדיש לכך דיון מיוחד ,  מוכיחות שמי שבעיקר סובל מטעם רע מאוד הם לא אחרים מאשר אותם כלי תקשורת .  נדמה לי שמישהו כאן חצה קווים אדומים ". 
טרם התקבלה תגובת ynet וערוץ 10 לדברים .  

לימור לבנת נגד התקשורת : " מסע שיסוי מכוער נגד שרה נתניהו "
 לטענת שרת התרבות והספורט ,  יחס התקשורת כלפי השמלה שלבשה אתמול רעיית ראש הממשלה היה  " עליהום שובינסטי שנראה כי חצה קווים אדומים "
 
