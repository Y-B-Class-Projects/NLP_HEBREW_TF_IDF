המכון הדמוקרטי לנתניהו :  סגירת התאגיד - פגיעה בתקשורת החופשית
המכון שלח מכתב לראש הממשלה ,  לשרים ולחברי הקואליציה לפני הדיון שלהם בהצעת החוק של ח"כ ביטן .  בהודעה החריפה נטען כי מדובר ב"תרגיל לוליינות חשבונאי שמעביר כספי ציבור מיד ליד "
  ( יו"ר הקואליציה בריאיון לאולפן וואלה !  NEWS )  
המכון הישראלי לדמוקרטיה יוצא למתקפה חריפה נגד הכוונה לסגור את תאגיד השידור הציבורי .  הוא מתריע כי הצעת החוק לפירוק התאגיד של יו"ר הקואליציה ח"כ דוד ביטן  ( הליכוד )  היא הצעה  " שערורייתית ".  במכתב ששלח המכון לראש הממשלה בנימין נתניהו ,  לשרים ולחברי הקואליציה לקראת הדיון מחר בנושא בפורום ראשי הקואליציה מתריעים אנשי המכון : " ההצעה היא עץ אחד ביער של ניסיונות לערער את מעמדה של התקשורת הישראלית ולהכניסה למצב של חוסר ודאות .  ללא עיתונות חופשית ,  המסוגלת למלא את תפקידה הביקורתי ,  לא מתקיימת דמוקרטיה ,  גם במובן הצר של המושג ".  
מחר צפוי ראש הממשלה לדון עם ראשי המפלגות בקואליציה על הצעת החוק של ביטן לפירוק תאגיד השידור הציבורי .  ייתכן שתעלה גם יוזמה נוספת שמתגלגלת בשבועות האחרונים בלשכת ראש הממשלה לרפורמה כוללת בשידור הציבורי ,  שתוביל להקמת גוף חדש שיאחד חלקים מרשות השידור ,  הטלוויזיה החינוכית ,  התאגיד וגלי צה"ל .  ההצעה מעוררת התנגדות בקרב ראשי הקואליציה .
 יו"ר כולנו ושר האוצר משה כחלון הצטרף ליו"ר הבית היהודי נפתלי בנט וליו"ר ש"ס אריה דרעי ,  ושבר שתיקה בנושא בסוף השבוע ,  ואמר כי הוא מתנגד להצעת החוק של ביטן .  ואולם ,  אם נתניהו יאמץ את הצעת ביטן ,  כל הסיעות מחויבות בסעיף מיוחד בהסכמים הקואליציוניים לתמוך בכל הרפורמות של שר התקשורת בנושא .  שר הבריאות יעקב ליצמן אמר בשבוע שעבר ברדיו  " קול חי "  כי  " בהסכם הקואליציוני חתמנו שבנושא התקשורת נצביע עם שר התקשורת נתניהו ,  ולכן בנושא 'התאגיד' נעשה כרצונו ".  
במכון הישראלי לדמוקרטיה שיגרו בסוף השבוע חוות דעת לחברי הכנסת וראשי סיעות הקואליציה ,  שבה תקפו בחריפות את הכוונה  " לחסל "  את התאגיד ואת  " הניסיון הבוטה והגלוי של הפוליטיקאים להשתלט על אמצעי התקשורת בישראל ".  
תהליך סגירת רשות השידור ופתיחת התאגיד החדש היא אחת הרפורמות המשמעותיות ביותר עבור במדינת ישראל ,  כתבו אנשי המכון  הנשיא וחבר הכנסת לשעבר יוחנן פלסנר ,  סגן הנשיא מרדכי קרמניצר ,  וראש פרויקט תקשורת במכון ,  תהילה שוורץ אלטשולר , " הרס התהליך הזה עכשיו צריך ללמד לקח שהוא רחב עשרת מונים מהסיפור של השידור הציבורי .  הלקח הוא שבמדינת ישראל כמעט בלתי אפשרי להעביר רפורמות משמעותיות בצורה עניינית ".  
בחוות הדעת מבקרים אנשי המכון בחריפות את התחשיב הכלכלי של הצעת החוק של ח"כ ביטן .  לטענתם ,  מדובר ב"תרגיל לוליינות חשבונאי שמעביר כספי ציבור מיד ליד ,  מלא סתירות פנימיות במטרה לייצר אחיזת עיניים .  אין בתחשיב ובהצעת החוק שמוביל ח"כ ביטן שום מודל עסקי חדש ,  שום חזון ולמעשה אפס יכולת להביט מעבר לשנת 2018 ולתכנן כיצד ייראה השידור הציבורי של ישראל ".  

המכון הדמוקרטי לנתניהו :  סגירת התאגיד - פגיעה בתקשורת החופשית
המכון שלח מכתב לראש הממשלה ,  לשרים ולחברי הקואליציה לפני הדיון שלהם בהצעת החוק של ח"כ ביטן .  בהודעה החריפה נטען כי מדובר ב"תרגיל לוליינות חשבונאי שמעביר כספי ציבור מיד ליד "
 
