דרוש ראש ממשלה עם ביצים
לא המחוות יחזקו את אבו מאזן וחבר נאמניו האימפוטנטים המתונים ,  רק חד משמעיות ישראלית בניהול המשא ומתן לשחרור גלעד שליט תאפשר איזה סיכוי לדיאלוג ישראלי  פלסטיני שיביא שקט לאזור
לראש ממשלה במדינת ישראל אין את הפריבילגיה להסס או להחליט שלא לקבל החלטה .  במזרח התיכון במציאות העכשווית ,  ההיגיון הערבי המוסלמי מתרגם כל היסוס כחולשה ,  ואי החלטה מחזקת את עמדת האידיאולוגיה האסלאמית הקיצונית .  יתר על כן ,  היסוס או דחית החלטה במו"מ עם הפלסטינים והחמאס משפיע באופן מידי על מוטיבאציות החיזבאללה ודרך התנהלותו .
 כך ,  ככל שנמשך המשא ומתן על  " המחיר "  לשחרורו של גלעד שליט ,  מתחזקת אמונתו של החמאס בצדקת דרכו ,  וכך ,  אי התגובה הנאותה למאות אירועי הפח"ע ברצועת עזה מאז  " עופרת יצוקה ",  מאפשרים לחמאס לא רק להמשיך ולחדש את כוחו הצבאי ,  אלא שהוא אף מגדיל את אחיזתו הפוליטית והאידיאולוגית בעזה וביו"ש .  ראש ממשלת ישראל שם את כל ביצי ההפתעות בסל אחד ומסר אותו בידי אלה המבקשים את רעתנו .  ראש ממשלה בישראל היה צריך להודיע  " קבל עם ועולם "  מה מוכנה ישראל לתת תמורת החזרת גלעד הביתה .  ומאידך ,  היה אם לא תבוצע  " ההחלפה ",  איזה פעולות מתכוונת ישראל לבצע ,  כמו למשל ,  הפסקת ביקורי אסירים ,  חטיפת ראשי הנהגה צבאית או פוליטית של החמאס וכד' .  ראש ממשלת ישראל היה צריך להורות את צה"ל לחסל מנהיג צבאי או פוליטי של החמאס מיד לאחר כל אירוע של מטען ,  ירי פצצת מרגמה או שיגור קסאם ,  ולא להסתפק ב"הוצאת העצבים "  על איזה מנהרה נידחת או מסגריה שוממת .  מנהיגי הטרור צריכים להבין כי אנחנו לא מנהלים איתם משא ומתן הנותן להם לגיטימציה להמשיך ולערער את שגרת חיינו וכי הם יהיו הראשונים לשלם את המחיר .  החזרת גלעד הביתה כמוה כסיכול אירוע פח"ע  נעשה כל שנדרש גם במחיר סיכון חיי אדם כדי להגן על זכותנו לחיי שגרה נורמאליים .  
אפשר כמובן להתווכח על איכות וצדקת ההחלטות ,  כל אחד על פי השקפת עולמו .  אך בכל פעם שישראל לקחה יוזמה והחליטה ,  היא העמידה את יריביה חסרי אונים ,  מופתעים ובעיקר מתוסכלים .  ההכרזה על הקמת המדינה ,  היציאה למלחמת ששת הימים ,  תקיפת הכור בעיראק ,  הסכם השלום עם מצרים ,  ההתנתקות ומבצע  " עופרת יצוקה "  הם רק חלק מהדוגמאות ליוזמה ולשליטה בתהליכים המעצבים את מציאות חיינו .  ההססנות ,  אי ההסכמות ואי יכולת קבלת ההחלטות היו ועודם מאפייני העולם הערבי .  התחלנו להתנהג כמו אויבנו ,  אז מה הפלא שגם התוצאות שלנו נראות רע .
 לחמאס אין אינטרס עכשווי לבצע עסקה להחלפת גלעד באסירים .  החמאס היה שש לבצע  " עסקה "  כזו אילו היה ערב בחירות לרשות .  החמאס יודע כי אלה שלא ישוחררו יהיו לו לרועץ יותר מאשר הכבוד שיביאו המשוחררים .  לא פחות חשוב מכך ,  החמאס למד מהחיזבאללה כי רגע לאחר ביצוע  " עסקה "  הוא מאבד את כוחו הבינלאומי ואת האטרקטיביות שלו כנושא ונותן .  נדמה כי גם אצלנו החליטו למשוך את ניהול  " העסקה "  עד למועד בו ניתן יהיה לעשות ממנו רווח פוליטי ,  בינתיים אפשר להריץ את משפחת שליט בין משרדי הממשלה ולצבור שעות מסך ועוד כמה שורות בעיתון .
 ראש הממשלה כל כך עסוק בריצוי מיעוטים ובפוליטיקה זוטרה עד שאינו מבחין כי אפילו הגמד האיראני לועג לו ולמנהיגי העולם המערבי שכל כך מתמהמהים ומהססים .  כשאובמה ונתניהו מפיקים שלכת ,  אחמדיניג'אד ,  נאסראללה וחאלד משעל זוקפים ראש ומוריקים על קיר הטרור וההתנגדות .  לכל החלטה שתתקבל יהיו תומכים ומתנגדים ,  אי החלטה והססנות משאירים אותנו תלויים בידיהם של שונאינו .  ממשלה עם ביצים הייתה מחזירה את גלעד וקובעת כי לא יהיו יותר החלפות של אסירים בחטופים .  ממשלה עם אופי הייתה גובה מחיר אישי ממנהיגי הטרור ונותנת מחוות רק לאלה שבאמת מסוגלים להוביל תהליך של הסכמים .  מגיע לנו ראש ממשלה שמסוגל לקבל החלטות שלנו אין אומץ לקבל .  את מה שהוא לא עושה היום אנחנו יכולים לא לעשות טוב יותר .
 
דרוש ראש ממשלה עם ביצים
לא המחוות יחזקו את אבו מאזן וחבר נאמניו האימפוטנטים המתונים ,  רק חד משמעיות ישראלית בניהול המשא ומתן לשחרור גלעד שליט תאפשר איזה סיכוי לדיאלוג ישראלי  פלסטיני שיביא שקט לאזור

