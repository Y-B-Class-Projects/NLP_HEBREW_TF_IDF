על מה שוחחו בטלפון נתניהו ומובארק ? 
ראש הממשלה ונשיא מצרים דנו בנושאים מדיניים והכחישו כי העלו בשיחתם את עסקת שליט .  ראש המועצה לביטחון לאומי עוזי ארד נמצא כעת בקהיר
ראש הממשלה בנימין נתניהו שוחח היום  ( שני )  עם נשיא מצרים חוסני מובארק ודן איתו בשורה של נושאים מדיניים וביטחוניים .  נתניהו הביע בשיחתו הערכה למובארק על המאמצים שעושה מדינתו לביטחון האזור ,  ובין השאר על מעצר החולייה שתכננה להתנקש בשגריר ישראל בקהיר .  
בתוך כך ,  ראש המועצה לביטחון לאומי עוזי ארד נמצא כעת בקהיר ודן בנושאים מדיניים .  מלשכת ראש הממשלה נמסר ,  כי ביקורו אינו קשור לסוגיית החייל החטוף גלעד שליט .
 מוקדם יותר הבהיר בכיר חמאס ברצועת עזה ד"ר מחמוד א-זהאר כי  " אין כל חדש במשא ומתן לגיבוש עסקת שליט ".  א-זהאר ,  העומד בראש משלחת של חמאס לקהיר ,  אמר את הדברים במסיבת עיתונאים שקיים בקהיר לאחר פגישתו עם מזכ"ל הליגה הערבית עמרו מוסא .
 א-זהאר נראה כמי שחש שלא בנוח כשהוא נשאל על שליט .  הוא קטע את שאלתה של העיתונאית המצרית ,  אמר לה בקצרה  " אין כל חדש ,  אין כל חדש ",  והעביר את רשות הדיבור לעיתונאים אחרים .
 
על מה שוחחו בטלפון נתניהו ומובארק ? 
ראש הממשלה ונשיא מצרים דנו בנושאים מדיניים והכחישו כי העלו בשיחתם את עסקת שליט .  ראש המועצה לביטחון לאומי עוזי ארד נמצא כעת בקהיר

