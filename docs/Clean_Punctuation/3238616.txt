מזכירות הליכוד אישרה את שילוב כולנו ברשימה : " נהיה מעל 40 מנדטים "
 לקראת אפשרות של בחירות ,  מזכירת הליכוד אישרה את הצעת רה"מ לביטול הבחירות המקדימות ,  חוק נורבגי מורחב וצירוף כולנו ,  עם שריון לכחלון במקום ה-5 .  שני ח"כים מהליכוד עתרו נגד הדיון .  נתניהו :  ככל שגדל הסיכוי לבחירות ,  גדל הסיכוי להקמת ממשלה
מזכירות הליכוד אישרה את הצעת נתניהו על צירוף כחלון וכולנו לרשימהההצעה כוללת בנוסף את ביטול הפריימריז לרשימה וליו"רכחלון ישוריין במקום ה-5 ,  סער יידחק למקום 6נתניהו למזכירות הליכוד :  אם נשלב את כחלון נהיה מעל 40 מנדטיםרה"מ יצטרך לקבל את אישור המרכז או את אישור ועדת החוקה של הליכוד 
מזכירות הליכוד אישרה היום  ( שלישי )  את הצעת ראש הממשלה לקראת האפשרות של הקדמת הבחירות ,  שכוללת את ביטול הפריימריז לרשימה וליושב הראש ,  וכן שילוב של מפלגת כולנו .  עם זאת ,  מדובר באישור טכני בלבד שכן על פי חוקת הליכוד - רק מרכז המפלגה רשאי לאשר החלטות מסוג זה .  חברי הכנסת מיכל שיר ואריאל קלנר ,  שמוקדם יותר עתרו נגד הדיון ,  הצביעו נגד ההצעה .
 לפי הצעתו של נתניהו ,  שבהמשך תובא לאישור מרכז המפלגה ,  לכחלון ולכולנו ישוריינו ארבעה מקומות ברשימת הליכוד - כחלון ישובץ במקום 5 ,  אלי כהן במקום 15 ,  יפעת שאשא ביטון במקום 29 ורועי פולקמן במקום 35 .  שיבוצו של כחלון במקום ה-5 יגרום לדחיקתו של ח"כ גדעון סער מחוץ לחמישיה הראשונה ,  וכעת הוא יהיה במקום ה-6 .  בנוסף לכך ,  חלק מהח"כים הנוכחיים ,  ובעיקר מי שמוקמו אחרי המקום ה-30 ברשימת הליכוד לכנסת ה-21 ,  יידחקו לאחור .
 שלושת הסעיפים שולבו בהצעה אחת ,  כדי לבלום התנגדויות אפשרויות של חברים בתנועה למהלך הקפאת הפריימריז והשריונים לכחלון .  ראש הממשלה בנימין נתניהו ,  שהגיע למזכירות הליכוד במלון קראון פלאזה בירושלים כדי לוודא את אישור ההצעה ,  הסביר כי יש להיערך לאפשרות של בחירות חוזרות . " אני במאמץ גדול מאוד להקים ממשלה .  הפרדוקס הוא שככל שיודעים שאם לא נרכיב ממשלה נלך לבחירות ,  כך גדול הסיכוי שמשהו יקרה ",  אמר .  הוא הוסיף כי  " ייתכן שלא תהיה ברירה לבחירות חוזרות .  לצורך זה אנחנו רוצים לשבץ את כחלון ואנשיו .  השיבוץ הזה ייתן לנו כוח ,  את זה בדקנו .  אנחנו נהיה יותר מ-40 מנדטים ". 
לקריאה נוספת:יחסי האהבה/שנאה עם ליברמן עלולים למוטט את מגדל הקלפים של נתניהולקראת בחירות ?  הצעת החוק לפיזור הכנסת אושרה בקריאה ראשונהפתאום נתניהו חושש מבחירות :  ליברמן הצליח לכבול את הקוסם בשלשלאות 
בסיום הישיבה הודה נתניהו למזכירות על אישור ההצבעה . " ההליכה יחד כתף אל כתף הביאה לנו ניצחון ועוצמה גדולה .  עמדנו מול התקשורת מול השמאל ומול ההתארגנויות ,  הלכנו יחד וניצחנו .  אני נרגש מהאמון שנתתם לי במהלך הבחירות ,  במהלך השנים האחרונות ובישיבה הזאת .  הולכים יחד מה שלא יהיה ,  ואם נלך יחד ננצח ". 
לדברי גורמים בליכוד ההצבעה במזכירות היא הצהרתית בלבד ונועדה להבטיח את תמיכתו של כחלון בפיזור הכנסת במידה והיא אכן בסוף תתפזר .  במידה שלא יהיו בחירות מוקדמות - כולנו תישאר בשלב זה סיעה עצמאית ולא תתמזג עדיין לתוך הליכוד לסיעה משותפת ,  אך לפי ההערכה המהלך יקרה בחודשים הקרובים .
 השר ישראל כץ נשאל אם המזכירות יכולה לקבל את ההחלטה .  כץ הבהיר במענה לשאלה כי מזכירות הליכוד סוברנית לקבל את ההחלטה ,  וההחלטה התקבלה סופית .  עם זאת ,  כבר הוגשה עתירה נגד חוקיות ההחלטה של שיר וקלנר וייתכן שיהיו עתירות נוספות .  
בהמשך ההצעה תצטרך לקבל את אישור המרכז או את אישור ועדת החוקה לעקוף את הגוף המוסמך .  בכל מקרה ,  יו"ר מרכז הליכוד ,  חיים כץ ,  הבהיר כי הוא יכנס את ועדת החוקה ומרכז הליכוד בהמשך כדי להביא את ההצעות לאישור חברי המרכז ,  כפי שדורשת חוקת הליכוד .  כחלון זימן את חברי כולנו לישיבת סיעה שהתקיימה במקביל לישיבת מזכירות הליכוד .
 בפתח הישיבה אמר השר ישראל כץ כי לליכוד יהיו 40 מנדטים  " אני לא נוטה לטעות ,  אולי יתנו לנו אפשרות למקצה שיפורים .  אני מציע להחליט שלא לקיים פריימריז חדשים מאחר ומדובר בבחירות חוזרות שמנסים לכפות עלינו .  חייבים לשדר אחדות למקרה שיכפו עלינו בחירות ".  
טרם אישור ההצעה ערך נתניהו שיחות שכנוע לח"כים בליכוד שהתנגדו לשילובו של כחלון ושלושה ח"כים נוספים מכולנו .  בין היתר ,  נתניהו אמר כי בכנסת הבאה יעבור חוק נורבגי גדול - שאומר שבכל סיעה יכולים להתפטר שני שרים שייכנסו במקומם שני חברי כנסת - כך שלסיעה המאוחדת של הליכוד וכולנו יהיו ארבעה שרים שיתפטרו ובמקומם ארבעה ח"כים ייכנסו לכנסת .
 הח"כים קלנר ושיר ,  המקורבת לגדעון סער ,  הגישו טרם ההצבעה עתירה לבית הדין של הליכוד נגד קיום הדיון במזכירות המפלגה .  הם טענו כי אך ורק למרכז הליכוד יש את הסמכות לשנות את חוקת המפלגה או לאפשר שילוב של גוף פוליטי נוסף .  אמש נפגשו כמה חברי כנסת צעירים מהליכוד שחוששים מתרחיש זה והם שוקלים את צעדיהם בהמשך ,  ובין היתר מאיימים להצביע נגד פיזור הכנסת במידה וההצעה לכחלון לא תצומצם .  
שרת התרבות מירי רגב הביעה בתחילת השבוע הסכמה להקפאת הרשימה שתמנע את ההתמודדות המתישה בפריימריז ואמרה  " אסור לגעת - תעשה קופי פייסט ",  אבל השמיעה התנגדות לשריון של כחלון ואמרה שזו טעות .  השר זאב אלקין העיר כי עלולה להיווצר בעיה משפטית בשילוב ח"כים מכולנו ברשימת הליכוד אם לא מבוצעים בה שינויים אחרים ,  שכן שילוב של ח"כים מכולנו ידחק חלק מהח"כים של הליכוד למקומות האחוריים ברשימה .  נתניהו השיב והבהיר את ההיגיון : " אם אתה לא נדיב לזה שאתה צריך אותו ,  אם אתה גרידי  ( תאב בצע - ט"ש )  ורשע ,  אתה בעצם דוחף אותו למקום אחר ". 
בתוך כך ,  הוועדה המיוחדת שדנה בכנסת בהצעת החוק לפיזור הכנסת ה-21 המשיכה היום את דיוניה על הצעת החוק לקראת אישורה לקריאה שניה ושלישית .  עד כה אין תאריך מוסכם לבחירות הבאות ,  ככל שיתקיימו לבסוף .  ביאן ותד מאגף התקציבים באוצר אמר בדיון כי  " משמעות הצעת החוק לפיזור הכנסת היא עלות של לכל הפחות 475 מיליון שקלים שמצריכה מקור תקציבי שאין ,  והיום אנחנו בחריגה .  על הממשלה להצביע על מקור תקציבי לכך וזה יהיה רק מצמצום פעילות הממשלה ". 
ח"כ אורי מקלב מיהדות התורה אמר לוואלה NEWS : " כמה שזה נראה הזוי ,  לא סביר ודימיוני אבל אנחנו מתקרבים במהירות לפיזור הכנסת .  מה שהכי תמוה זה שיש שוויון נפש אצל אלו שגורמים לכך ".  מקלב אמר על ליברמן כי  " הוכח סופו על תחילתו ,  על פסיק נקודה מפעלים ממשלה ?  יש הרבה הוכחות שחלקן יתבררו בהמשך שזה לא החרדים וחוק הגיוס אלא הניסיון להקים ממשלה ולא על ידי נתניהו .  ההצהרות החוזרות והנשנות שלו לא מוכיחות אחרת ". 
 ( עדכון ראשון :  11:58 )  

מזכירות הליכוד אישרה את שילוב כולנו ברשימה : " נהיה מעל 40 מנדטים "
 לקראת אפשרות של בחירות ,  מזכירת הליכוד אישרה את הצעת רה"מ לביטול הבחירות המקדימות ,  חוק נורבגי מורחב וצירוף כולנו ,  עם שריון לכחלון במקום ה-5 .  שני ח"כים מהליכוד עתרו נגד הדיון .  נתניהו :  ככל שגדל הסיכוי לבחירות ,  גדל הסיכוי להקמת ממשלה

