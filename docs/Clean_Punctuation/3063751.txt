יומיים לאחר ההמלצות על קצבאות הנכות - רה"מ הקים ועדה חדשה
חודשים אחרי שעבד פרופ' זליכה על גיבוש דוח להעלאת קצבאות הנכים הודיע נתניהו כי פרופ' אבי שמחון יעמוד בראש צוות חדש שיקבע את אופן חלוקת הכספים לנכים . " ימסמסו את זה בעוד חודשים והנכים לא יראו את הכסף "
 ראש הממשלה בנימין נתניהו הורה הערב  ( רביעי )  על הקמת צוות שיקבע את גובה קצבאות הנכות ואת אופן חלוקתן .  המהלך מתבצע יומיים לאחר שהוגשו מסקנות הצוות בראשות פרופ' ירון זליכה ,  לשעבר החשב הכללי באוצר ,  בנוגע להעלאת הקצבאות לנכים .  הצוות ,  שהוקם בהוראת שר האוצר כחלון ,  הציג את המסקנות בפני כחלון ,  שר הרווחה כץ ובכירים נוספים במשרדי הממשלה ובביטוח הלאומי .
 ההוראה התקבלה לאחר פגישה שזימן נתניהו עם שר האוצר משה כחלון ,  שר הרווחה חיים כץ ויושב ראש הקואליציה דוד ביטן .  הצוות אמור להגיש המלצות ראשוניות בתוך כחודש .  זליכה סירב להגיב לשאלה מה הצורך בעוד צוות שיגבש מסקנות לפתרון משבר הנכים ,  אך אמר בשיחה עם וואלה !  NEWS : " זכותו של רה"מ לבחון את המלצותיי ולמען הנכים ,  אני רק יכול לקוות כי הוא יאמצן במהרה כפי ששר האוצר אימץ אותן ". 
לפי מתווה זליכה ,  קצבת הנכות תעלה לסכום של 4,000 שקל בארבע פעימות ,  בעוד שכץ הציע הערב להשוות אותה לשכר המינימום ,  העומד על 5,000 שקל ,  בארבע פעימות החל משנת 2018 .  לדברי כץ , " יש להביא פתרון ממשי למצוקה הכלכלית של הנכים ".  הוא המליץ לאשר את מסקנות זליכה בכל הקשור להקטנת המיסוי לנכים שנקלטים בשוק העבודה .  
לקריאה נוספת:קצבת הנכים תעלה ל-4,000 שקלים בחודש - שיחולקו לארבע פעימותמחאת הנכים :  עשרות חסמו לסירוגין את כביש 1 בכניסה לירושליםהנכים זועמים על תכנית כחלון : " שלא יגידו שאין כסף ,  הכול פוליטי "  
גורם בארגוני הנכים הביע הערב אכזבה מהקמת הצוות החדש בשיחה עם וואלה !  News ,  ואמר : " מקימים צוותים ועוד צוותים כדי לגרוף קרדיטים ,  ימסמסו את זה בעוד חודשים והנכים לא יראו את הכסף .  היו השבוע שתי הפגנות מול משרד האוצר ,  זה לא מוצא חן בעיני כחלון הוא רוצה לגלגל את משבר הנכים לפתחו של רה"מ שמצדו הקים עוד ועדה שאת מסקנותיה יביאו לממשלה ,  אחרי שבמשך חודשים עבד זליכה על מסקנות ". 
התוכנית עמדה בלב מחלוקת קואליציונית בשבועות האחרונים עקב דרישתו של ביטן לקדם אותה לפני אישור תוכנית  " משפחה נטו "  של כחלון .  בפגישה סוכם כי התוכנית תגובש בחודש הקרוב על ידי צוות בראשות יו"ר המועצה הלאומית לכלכלה אבי שמחון ,  הכפוף לראש הממשלה ,  ובכך למעשה האחריות על המשך קידומה עברה לידי נתניהו .  
גורם המעורה בפרטי הישיבות הסביר כי הקמת הצוותים היא תולדה של מאבקי קרדיט . " מצד אחד כחלון רוצה לעזור ,  אבל הוא הבין בשלב מסוים שמה שלא ייתן יגידו לו 'למה לא נתת יותר' .  מצד שני ,  זליכה הוא סדין אדום במשרד רה"מ ,  ומצד שלישי ארגוני הנכים רבים בינם לבין עצמם ולא מאוחדים ,  לא מצליחים להוציא אנשים לרחובות ,  הם מביאים לייקים בפייסבוק אבל זה לא שווה ארבעה מיליארד שקלים .
" באים חברי הכנסת של הליכוד שאומרים שכחלון לוקח את כל הקרדיט ,  והם אלו שרוצים לתת לנכים .  נוצר מצב שכחלון לא רוצה להתעסק בזה ,  הליכוד וראש הממשלה נכנסו לעניין בטירוף ואמרו שהם רוצים לחלק את הכסף ,  וזה הוביל למצב שאין פתרון ".  
הגורם הוסיף כי אנשיו של נתניהו ,  ובהם שמחון ,  היו מעורים במסקנות זליכה שהוגשו לכחלון ,  ולמעשה כל העבודה נעשתה על ידי ביטוח לאומי והאוצר . " למה להקים עוד צוות ?  זה הכל מאבקי קרדיט מטומטמים ". 
מה הצוות החדש יעשה שזליכה לא עשה ?  
" הצוות החדש יהיה ללא זליכה ,  וזה הכי חשוב .  צריך לראות מה הם יעשו .  כץ אמר שצריך לעלות את זה לשכר המינימום ,  אבל מאיפה הם יביאו את הכסף ?  לא יודע .  זה המון כסף ,  זה לא מעשי מבחינה תקציבית .  פשוט ימסמסו את זה במשך שלושה חודשים ". 
אלכס פרידמן ,  יו"ר ארגון  " נכה - לא חצי בן אדם "  אמר הערב : " הם רוצים למרוח את הנושא עוד שלושה חודשים לפחות ,  ואז לצמצמם את ההמלצות של זליכה ולהמשיך לפגוע בציבור הנכים .  את הכסף נראה בקבר ,  הם פשוט רוצים להיפטר מאיתנו .  אנחנו נכים אבל אנחנו לא טיפשים ,  נגיב לניסיון המביש למרוח את הנושא ולא לזכור את מצוקת הנכים ".  

יומיים לאחר ההמלצות על קצבאות הנכות - רה"מ הקים ועדה חדשה
חודשים אחרי שעבד פרופ' זליכה על גיבוש דוח להעלאת קצבאות הנכים הודיע נתניהו כי פרופ' אבי שמחון יעמוד בראש צוות חדש שיקבע את אופן חלוקת הכספים לנכים . " ימסמסו את זה בעוד חודשים והנכים לא יראו את הכסף "
 
