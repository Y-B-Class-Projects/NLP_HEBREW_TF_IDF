נתניהו מכחיש : " לא ניתן פיצויים לנפגעי המשט "
 רה"מ הודה כי מתקיימים מגעים עם טורקיה בניסיון להסדיר את יחסי המדינות ,  אך הכחיש כי ישראל תעביר פיצויים למשפחות הרוגי המשט . " המגעים נועדו כדי להסיר תביעות נגד חיילי צה"ל "
 ראש הממשלה בנימין נתניהו הודה בישיבת סיעת הליכוד שהתקיימה בשעות הצהריים  ( שני )  כי מתקיימים מגעים בין ישראל לטורקיה .  במענה לשאלת ח"כ דני דנון האם יש אמת בפרסום לגבי כוונתה של ישראל להתנצל בפני טורקיה והאם הפרסומים על מתן פיצויים נכונים ,  נתניהו הכחיש את עניין הפיצויים ואמר כי  " מערכת היחסים עם טורקיה חשובה ".  
לדברי נתניהו ,  ישראל מבקשת שטורקיה תכיר בכך שישראל לא פעלה בזדון ושתיסגר ועדת החקירה של מועצת זכויות האדם של האו"ם שנפתחה ביוזמת טורקיה .  ראש הממשלה הודיע כי המגעים נועדו כדי להסיר את מערך התביעות נגד חיילי צה"ל .
 בשבוע שעבר פרסם העיתון הטורקי  " הורייט "  כי המגעים בין ישראל לטורקיה בניסיון לגבש הבנות שישימו קץ למשבר בין המדינות הסתיימו ללא תוצאות .  מקורות מסרו לעיתון כי אף שסבבי השיחות בין הנציגים הישראלים לטורקים נכשלו , " אם תימצא הנוסחה הנכונה שתוביל להתנצלות ישראלית ,  טרם נסתם הגולל על הסיכויים להתפייס ".  העיתון ציטט בכיר בישראל שאמר כי  " אם ישראל וטורקיה רוצות להגיע להסכם ,  עליהן לפתוח מילון ולמצוא מילה אחרת במקום 'התנצלות' ". 

נתניהו מכחיש : " לא ניתן פיצויים לנפגעי המשט "
 רה"מ הודה כי מתקיימים מגעים עם טורקיה בניסיון להסדיר את יחסי המדינות ,  אך הכחיש כי ישראל תעביר פיצויים למשפחות הרוגי המשט . " המגעים נועדו כדי להסיר תביעות נגד חיילי צה"ל "
 
