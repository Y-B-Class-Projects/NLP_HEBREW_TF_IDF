כך פעלו מנגנוני הליכוד לסיכול ההצבעה החשאית
השר מיכאל איתן הצליח להשיג 450 חתימות לצורך הצבעה חשאית על האיחוד בין הליכוד לישראל ביתנו ,  אולם בעקבות עתירה של ועדת הבחירות של המפלגה ,  נערכה הצבעה מהירה בגלוי
מחטף או לא מחטף ?  ראש הממשלה ,  בנימין נתניהו ,  זכה הערב  ( שני )  לרוב עצום בוועידת הליכוד לאיחוד הסיעות  " הליכוד ביתנו ".  הוא ככל הנראה היה זוכה ברוב גדול גם בהצבעה חשאית  איש מהשרים ,  מחברי הכנסת ומפעילי הליכוד הבולטים לא הסכים לעמוד מול נתניהו  אך לא מעט חברי ועידה זעמו על כך שדקדקו עם השר מיכאל איתן ולא אפשרו לבצע הצבעה חשאית .  
אז מה אירע מהמחשבה שלא תהיה בעיה לגייס את מספר החתימות הדרוש ועד להצבעה המהירה ?  עד אתמול בערב ,  היה ברור שכמו תמיד השר איתן יוכל להגיש את החתימות עד לתום הנאומים ותחילת ההצבעה .  נתניהו אמור היה להגיע לוועידה בשעה 19:30 ולנאום בסביבות השעה 20:00 .  לשעה זו ,  או לפחות לשעה 18:30 כיוון איתן את צעדיו .  
אלא שאתמול בערב ,  מסרה ועדת הבחירות של הליכוד ללשכת איתן הודיעה לפיה עליו להגיש את החתימות עד השעה 12:00 ,  היום בצהריים .  איתן לא ויתר ,  והגיש עתירה לבית הדין של התנועה ,  שהחליט היום בצהריים לאפשר את הגשת החתימות עד לתום הנאומים .  
גם ועדת הבחירות לא ויתרה :  היא עתרה לבית הדין ,  בטענה כי נדרש זמן לבדיקת מהימנות החתימות .  בעקבות כך ,  הורה בית הדין להגביל את זמן הגשת החתימות עד לתום הנאומים ,  או לשעה 17:30 ,  המוקדם מבין שניהם .  מובן שזו החלטה לגיטימית ,  אלא שפעילים בליכוד ,  חלקם אף תומכים באיחוד ,  טענו הערב כי ההחלטה ניתנה רק בסביבות השעה 17:00 ,  וזאת לאחר שהיה עיכוב מצד השומרים בכניסת עוזרי שרים למתחם ההצבעה ,  וביניהם גם עוזריו של איתן - דבר שהקשה עליהם לספק את החתימות בשעה היעודה .  בסופו של דבר ,  בסביבות השעה 18:30 ,  הגיש איתן 450 חתימות - יותר מהנדרש על פי החוקה ,  אלא שלפי החלטת בית הדין זה היה מאוחר מדי .
 איתן הודיע כי אין בכוונתו לצאת נגד החלטת הוועידה ,  והוא לא יעתור לבית הדין של הליכוד בעניין . " המאבק שלי היה על עקרונות ,  הוא ייצג הרבה מאוד אנשים ",  אמר לאחר הוועידה . " הרוב קובע .  אני מקבל את ההכרעה בצורה דמוקרטית ונמשיך הלאה .  אני לא יודע אם זה הורס .  אמרתי מה שאני מאמין .  משנת 66' אני פעיל בליכוד .  לפעמים הייתי בצד של המנצחים ,  לפעמים במפסידים ,  אבל תמיד נשארתי בליכוד ".  
לפניות לכתב :  pinhas_wolf@ walla.co.il

כך פעלו מנגנוני הליכוד לסיכול ההצבעה החשאית
השר מיכאל איתן הצליח להשיג 450 חתימות לצורך הצבעה חשאית על האיחוד בין הליכוד לישראל ביתנו ,  אולם בעקבות עתירה של ועדת הבחירות של המפלגה ,  נערכה הצבעה מהירה בגלוי

