במערכת הפוליטית נפרדים : " פואד ייזכר עם חיוך תמידי וצ'פחות חבריות "
 ראש הממשלה ספד לשר הביטחון לשעבר ,  ומסר : " הערכתי את תרומתו ואת דמותו המיוחדת ".  ריבלין : " הוא העניק את מיטב שנותיו להגנת המדינה ולביצורה ".  ח"כ פרץ : " פואד שבר את תקרת הזכוכית שחסמה ציבור רחב "
 ראש הממשלה בנימין נתניהו ספד הערב  ( ראשון )  לשר הביטחון לשעבר בנימין בן אליעזר ,  שהלך היום לעולמו בגיל 80 . " פואד שירת עשרות שנים את מדינת ישראל ,  כלוחם ,  כמפקד ,  כאיש ציבור וכשר בכיר בממשלה ",  מסר נתניהו . " הכרתי אותו והערכתי את תרומתו ואת דמותו המיוחדת .  בשיחות רבות איתו הביע פואד את דאגתו ומחויבותו לעתיד המדינה שאותה כל כך אהב ". 
שר הביטחון אביגדור ליברמן ספד גם הוא לשר לשעבר . " מדינת ישראל ומשרד הביטחון מרכינים את ראשם עם לכתו של בנימין בן אליעזר ",  מסר ליברמן . " תרומתו של בן אליעזר לביטחון המדינה הייתה גדולה ,  אך מעבר לכל התארים הרשמיים פואד תמיד היה בן אדם במלוא מובן המילה ,  עם חיוך תמידי וצ'פחות חבריות שהורגשו עוד זמן רב אחרי שניתנו .  אנו נזכור אותו תמיד בכבוד ובחיבה ". 
עוד בוואלה !  NEWS:5 פרשות שוחד באישום חמור אחד :  בן אליעזר מת בעודו נלחם על חפותובמערכת הפוליטית נפרדים : " פואד ייזכר עם חיוך תמידי וצ'פחות חבריות"הנער שעלה מעיראק והפך לשר הביטחון :  פואד ,  תמונות חייו 
גם יו"ר האופוזיציה יצחק הרצוג ספד לבן אליעזר ,  שכיהן בעבר כיו"ר מפלגת העבודה .  הרצוג תיאר את בן אליעזר כ"נער בודד מעיראק ,  לוחם עז נפש שסיים שירות צבאי בדרגת תת-אלוף ,  ומשם בדרך פוליטית מרשימה ".  הרצוג הוסיף : " ניהלתי עם פואד בתקופה האחרונה שיחות רבות על העננה שרבצה עליו בשלהי חייו ,  והוא שב והתעקש על חפותו .  מוקף חברים ואוהבים רבים אנו נפרדים מאדם וחבר של רבים מאיתנו שנים רבות ". 
שר הביטחון לשעבר משה יעלון ספד ,  ומסר כי  " בן אליעזר סימל את קיבוץ הגלויות של עם ישראל בארצו ".  לדבריו , " פואד ,  שעלה לישראל כנער צעיר שגדל בעיראק ,  הפך במדינה הצעירה לסמל ההשתלבות ,  ושירת אותה לאורך כל חייו הבוגרים במגוון תפקידים .  בכל תפקידיו ,  כמפקד מנוסה ואמיץ לב שהוביל לוחמים בתעסוקה מבצעית ,  במבצעים ובמלחמות - גילה פואד בשדה הקרב מנהיגות ,  קור רוח ויוזמה ,  אך מעל הכול היה איש של אנשים ,  תמיד ידע להיות רגיש וקשוב ,  חם ואבהי ,  דלתו פתוחה בכל עת ".  
" כל מי שפגש את פואד התאהב בו מיד ",  הוסיף יעלון . " היחס החם אליו חצה מגזרים ,  עדות ודתות .  אהבת האדם שהייתה טבועה בו ניכרה במבטו ,  בהליכותיו ,  בדבריו .  וכפי שהעניק אהבה וחום ,  כך גם זכה להם והיה לקונצנזוס במציאות הפוליטית והחברתית השברירית של מדינת ישראל .  לכן גם הצטערתי כל כך ,  שבשנים האחרונות לחייו הסתבך בחשדות לפלילים ".  
נשיא המדינה ראובן ריבלין אמר כי  " פואד היה אדם עתיר זכויות ,  אשר העניק את מיטב שנותיו להגנת המדינה ולביצורה .  תת-אלוף בצה"ל ,  אשר שירת כמפקד יהודה ושומרון וכמתאם פעולות הממשלה בשטחים ,  בשנותיו הרבות כפרלמנטר וכשר עשה למען העם והמדינה במסירות ובלב חפץ .  בלכתו ,  נעלה על נס את אהבתו לארץ הזו ,  את מסירותו לביטחונה ,  ואת כל שהעניק לה ולפיתוחה ". 
יו"ר הכנסת יולי אדלשטיין מסר כי  " תרומתו האדירה של בן אליעזר לישראל ולביטחונה לא תסולא בפז .  פואד הקדיש את מירב ומיטב שנותיו למען ביצור העם היהודי במולדתו והיה קול חשוב ודומיננטי בחיינו הציבוריים במשך שנים רבות ".  לדבריו , " לצד חוש ההומור הייחודי שלו ,  תיחקק דמותו עוד זמן רב כאישיות מיוחדת במינה .  אני מרכין ראש ושולח תנחומים כנים למשפחתו ולמוקיריו הרבים ,  בשמי ובשם כנסת ישראל ".  
חבר הכנסת עמיר פרץ ,  שכיהן גם הוא בעבר כשר ביטחון והיה חבר סיעתו של בן אליעזר ,  הוסיף : " לאורך השנים היו ימים שהיינו קרובים יותר ופחות ,  אך רמת החברות והאהבה שהייתה לפואד היא דבר שקשה למצוא בפוליטיקה ".  לטענתו , " פואד שבר את תקרת הזכוכית שחסמה ציבור רחב .  פואד היה נחשב ל'בולדוזר' בכל מה שעשה ,  אך בשיחות הקטנות הוא היה איש רגיש ,  ולפעמים אף הייתה בו חינניות שברירית ". 
גם הנשיא לשעבר שמעון פרס ספד לבן אליעזר ,  ומסר : " אני אזכור את פואד כלוחם ומפקד אמיץ בצה"ל ,  כאדם חם ,  אוהב אנשים ,  שליבו היה שתול עמוק באדמת המדינה ובגורל אנשיה ".  ראש הממשלה לשעבר אהוד ברק הוסיף : " אנחנו נפרדים מאיש רב פנים ועתיר עלילות ,  שפעל בזירה הציבורית בתפקידים בכירים לאורך עשרות שנים .  פואד תרם רבות לבטחון המדינה בשלל תפקידיו וכך נרצה לזכור אותו .  היו גם צללים ,  אך זהו לא יומם ".  
כמו כן ,  מתנועת ש"ס נמסר כי בן אליעזר  " הקדיש את מיטב שנותיו לעשייה ציבורית ,  ביטחונית וחברתית ,  והיה מחובר למסורת היהודית השורשית ".  ממפלגת הבית היהודי נמסר : " פואד הקדיש את חייו להגנה על ביטחונה של מדינת ישראל כלוחם ,  כמפקד וכשר .  בעשרות השנים האחרונות שירת את אזרחי מדינת ישראל בממשלת ישראל ובכנסת ישראל והיה לסמל של חיבור לעם ישראל ". 
ראש הממשלה לשעבר אהוד ברק נפרד גם הוא מבן אליעזר ותיאר אותו כ"איש רב פנים ועתיר עלילות ,  שפעל בזירה הציבורית בתפקידים בכירים לאורך עשרות שנים ".   " נער עולה מעיראק ,  קצין בצה"ל ,  מפקד סיירת 'שקד' בששת הימים ובהתשה ,  איש הצבא המרכזי ביחסינו עם דרום לבנון ועם הפלסטינים שבשליטתנו לאורך שנים ארוכות ,  פוליטיקאי מוכשר עם עזר ויצמן ובמפלגת העבודה ,  שר בהרבה מהמשרדים ,  יו"ר העבודה ושר הביטחון .  פואד תרם רבות לבטחון המדינה בשלל תפקידיו וכך נרצה לזכור אותו .  היו גם צללים אך זהו לא יומם .  כל ימיו היה פואד חבר נאמן לחבריו הרבים שצעדו איתו לאורך כל הדרך .  לא עוד ",  אמר .  יהי זכרו ברוך .  

במערכת הפוליטית נפרדים : " פואד ייזכר עם חיוך תמידי וצ'פחות חבריות "
 ראש הממשלה ספד לשר הביטחון לשעבר ,  ומסר : " הערכתי את תרומתו ואת דמותו המיוחדת ".  ריבלין : " הוא העניק את מיטב שנותיו להגנת המדינה ולביצורה ".  ח"כ פרץ : " פואד שבר את תקרת הזכוכית שחסמה ציבור רחב "
 
