נתניהו מבהיר : " לא נשב בממשלת אחדות עם העבודה "
 ראש הממשלה פרסם הודעה תקיפה נגד הרשימה לכנסת ,  שאותה בחרו השבוע חברי מפלגת העבודה . " אין מפגש בין התפיסה הלאומית והאחראית של הליכוד בראשותי לבין הרשימה השמאלית של ציפי ובוז'י ,  שהיא שמאלנית-קיצונית "
 ראש הממשלה ,  בנימין נתניהו ,  שולל את האפשרות של הקמת ממשלת אחדות עם מפלגת העבודה והתנועה אחרי הבחירות ,  ואמר כי ההכרעה בבחירות הקרובות היא בין  " ממשלת ליכוד חזקה בראשותי או ממשלת שמאל בראשות ציפי ובוז'י ". 
בהודעה שפרסם היום  ( שישי )  בצהריים כתב ראש הממשלה : " מפלגת העבודה בחרה רשימת שמאל קיצוני ואנטי ציוני .  תהום פעורה בין הליכוד בראשותי לבין העבודה ".  עוד הוסיף נתניהו ,  כי מפלגתו לא תשב  " בממשלה אחת עם אנשים שאומרים :  'נשים ישראליות לא צריכות לשלוח את ילדיהן לצבא' ,  'התקווה הוא שיר גזעני' ,  'הזהות הפלסטינית שלי חזקה מזו הישראלית' ,  ו'אני לא מתחבר למושג הזה ,  ציונות' ".  לדברי נתניהו , " אין מפגש בין התפיסה הלאומית והאחראית של הליכוד בראשותי לבין הרשימה השמאלית של ציפי ובוז'י ,  שעכשיו מתברר שהיא רשימה שמאלנית-קיצונית ". 
בחירות 2015 בוואלה !  - עוד כותרות:סקר וואלה !  חדשות : " המחנה הציוני "  מטפסת ועוקפת את הליכוד"מי יענה לטלפון האדום ?  ":  הסרטון של נתניהו נגד הרצוג ולבניבן ארי נגד בנט : " הבית היהודי דואג לערבים ,  זה לא ימין "  
ביום שלישי השבוע נערכו הבחירות המקדימות במפלגת העבודה ,  ובבוקרו של יום רביעי פורסמו התוצאות הסופיות ,  שמהן עלה כי המנצחת הגדולה היא שלי יחימוביץ' .  היא הגיעה למקום הראשון עם 22,865 קולות ,  שהם 80.6% מהקולות .  גם חברת הכנסת סתיו שפיר רשמה הישג מרשים ,  והגיעה למקום השני והמפתיע עם 21,588 קולות ,  שהם 76.1% מכלל הקולות וכמעט כפול ממספר הקולות שלהם זכתה בפריימריז הקודמים .  איציק שמולי הגיע למקום השלישי עם 18,193 ,  ואחריו עמר בר-לב .  
מרב מיכאלי הגיעה למקום החמישי ותדורג במקום התשיעי ברשימה המשותפת ,  וחברה ל"דיל "  איתן כבל ,  שדובר כמי שעשוי לנצח את הפריימריז - הגיע למקום השישי בלבד וידורג רק במקום העשירי ברשימה לכנסת .  אראל מרגלית ,  שותפם של השניים לדיל ,  הגיע רק למקום השביעי בפריימריז ,  כך שידורג במקום ה-12 ברשימה הסופית .  מיקי רוזנטל ,  שהוזכר כמי שעלול להיפלט מהרשימה ,  הצליח להגיע למקום ה-13 .  
בנאום שנשא שלשום באולם הכנסים של קיבוץ שפיים ,  הציג הרצוג את הרשימה שנבחרה בפריימריז ,  ותקף את ראש הממשלה בנימין נתניהו . " אני מרגיש שיש לצדי את הנבחרת הטובה ביותר שיכולה להיות ",  אמר הרצוג . " עד לא מזמן לא התייחסו אליי ולעבודה ברצינות כשהעזנו להגיד 'מהפך' .  היום אני מבטיח לכם שכולם כבר הפנימו - את המהפך אי אפשר לעצור .  הוא התלקח בלבבות האזרחים ,  בקרבם של כל סוכני התקווה והשינוי שנואשו מהשלטון ,  אבל לא ויתרו על ההזדמנות להביא את השלטון .  הנבחרת הזו תנצח ".   
" אבל הניצחון הוא לא אלא הפרק הראשון בבשורה הגדולה שלה מצפים אזרחי ישראל ",  הדגיש הרצוג . " הניצחון האמיתי יגיע כשנצליח לתקן את הליקויים הכואבים שהותירה לנו ממשלת נתניהו .  נוכל לומר שניצחנו כשנשיב לאזרחי ישראל את הביטחון האישי והכלכלי ,  כשנעצור את הבידוד המדיני של ישראל ". 
לפניות לכתב :  omri_n@walla.net.il 

נתניהו מבהיר : " לא נשב בממשלת אחדות עם העבודה "
 ראש הממשלה פרסם הודעה תקיפה נגד הרשימה לכנסת ,  שאותה בחרו השבוע חברי מפלגת העבודה . " אין מפגש בין התפיסה הלאומית והאחראית של הליכוד בראשותי לבין הרשימה השמאלית של ציפי ובוז'י ,  שהיא שמאלנית-קיצונית "
 
