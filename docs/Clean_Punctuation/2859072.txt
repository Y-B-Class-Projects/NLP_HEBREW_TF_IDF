רשות השידור :  יש משכורות - אין כסף לספקים
עד הרגע האחרון לא היה ברור האם יצליחו ברשות השידור לשלם את משכורת חודש מאי לעובדים .  כעת ממתינים ברשות למשרד האוצר ובמקביל פנו למשרד התחבורה בבקשה לקבל את הכסף מגביית אגרת הרכב
ברשות השידור לא יכולים לשלם לספקים ולנתוני השירות החיצוניים .  זאת לאחר שברגע האחרון ,  רק היום בבוקר ,  נמצא כסף לתשלום משכורות לעובדים עבור חודש מאי .  
כפי שפורסם השבוע בוואלה ברנז'ה ,  ברשות השידור פנו לאוצר בבקשה להעברה מידיית של 17 מיליון שקלים ,  על מנת שאפשר יהיה לשלם שכר לעובדים וחובות לספקים .  באוצר טרם השיבו לפנייה ורק היום  ( ראשון )  בבוקר התברר לעובדים שבכל זאת יקבלו את שכרם עבור חודש מאי .  אולם את החובות לספקים ,  הנאמדים בכ-20 מיליון שקלים ,  לא תוכל הרשות לשלם .  מדובר בחובות לחברות המספקות תקשורת ,  השכרות רכב ,  משדרים ,  אבטחה ,  ביטוח ועוד .  
בינתיים ,  במקביל לפנייה למשרד האוצר ,  פנו ברשות למשרד התחבורה בבקשה להקדים את גביית אגרת הרכב ,  עד למועד שבו ניתן היה לגבות אגרה .  אלא שמדובר במיליוני שקלים בודדים .  
ברשות מתמודדים עם חוסר של כ-400 מיליון שקלים שאמור היה להיכנס מגביית האגרה .  סכום שלא נכנס לקופת הרשות בשל חוסר הוודאות בסוגיית גביית האגרה ,  ההצהרות על ביטולה והיעדר החתימה של שר התקשורת ,  ראש הממשלה בנימין נתניהו ,  על התקנות לגביית אגרה ,  עד שיוקם תאגיד השידור הציבורי החדש .
 מכונס הנכסים הרשמי ברשות השידור לא התקבלה תגובה ,  כך גם ממשרד האוצר .  

רשות השידור :  יש משכורות - אין כסף לספקים
עד הרגע האחרון לא היה ברור האם יצליחו ברשות השידור לשלם את משכורת חודש מאי לעובדים .  כעת ממתינים ברשות למשרד האוצר ובמקביל פנו למשרד התחבורה בבקשה לקבל את הכסף מגביית אגרת הרכב

