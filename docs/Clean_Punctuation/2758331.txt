לפיד מיישר קו עם נתניהו :  יתמוך בחוק הזנה בכפייה
יומיים לאחר שאיימו להפיל את החוק השנוי במחלוקת שיאפשר להזין בכפייה אסירים שובתי רעב הודיעו ביש עתיד שהם יורדים מהעץ ,  וההצעה תעלה בקריאה שנייה ושלישית כבר בשני הקרוב
48 שעות אחרי שאיימו בסיעת יש עתיד להפיל את החוק שיאפשר הזנה בכפייה של אסירים ביטחוניים שובתי רעב ,  יישרו אתמול  ( שלישי )  קו חברי סיעתו של יאיר לפיד עם הליכוד ,  והודיעו כי יתמכו בחוק השנוי במחלוקת .  תמיכת חברי יש עתיד הגיעה אחרי סיכום בין יו"ר ועדת הפנים ,  ח"כ מירי רגב ,  ויו"ר סיעת יש עתיד ,  ח"כ עפר שלח ,  וזאת אחרי שהחוק אושר בוועדת הפנים אתמול אחר הצהריים .  לאור הסיכום ,  יועלה החוק להצבעה בקריאה שנייה ושלישית כבר ביום שני הקרוב .
 ביש עתיד התגאו בהסתייגויות שהתקבלו ,  שלפיהן הרף הנדרש להזנה בכפייה יועלה ,  כך שיוזנו אסירים בסכנת חיים בלבד ,  וכן רופאים לא יחויבו לבצע את ההליך בניגוד לרצונם .  אולם ,  באופוזיציה לא התרשמו ותקפו את סיעתו של לפיד . " ליש עתיד לקח בדיוק יומיים לרדת מהעץ וליישר קו עם קואליציית הימין הקיצוני שהם חברים בה ",  אמרה ח"כ תמר זנדברג  ( מרצ )  .  לדברי זנדברג , " השינוי שנעשה בחוק הוא קוסמטי בלבד .  מהות החוק היא האפשרות להזין בכפייה ,  שמהווה פרקטיקה של עינוי ,  והיא נשארת בחוק .  החוק הזה מאפשר לשקול שיקולים פוליטיים ולא רק שיקולי בריאות ולכן הוא פסול מוסרית .  אין דרך לתקן את החוק הזה וחובה למחוק אותו ". 
עוד בוואלה !  חדשות :" רפורמת הפרגולות "  עברה :  מה תוכלו לבנות בלי היתר ? הקרב על השר"פ :  ועדת גרמן תציג מחר את מסקנותיההמכתבים מוכיחים :  הרב עובדיה תמך בלימודים אקדמיים 
רק ביום ראשון בערב איימו ביש עתיד להצביע נגד החוק ולהפיל אותו ,  אם לא יתאפשר שבוע נוסף של דיונים בפרטי החוק .  אלא שההסתייגויות שהתקבלו הערב סיפקו את ראשי המפלגה ,  שהחליטו להתייצב מאחורי ראש הממשלה נתניהו ולאפשר לו לסיים את חקיקת הבזק של החוק המורכב בשלוש קריאות תוך שלושה שבועות בלבד .  
חוק ההזנה בכפייה הוא חוק שנוי במחלוקת אותו מבקש לקדם ראש הממשלה מחשש שאסירים ביטחוניים השובתים רעב בכלא בישראל ימותו ,  דבר שיצית גל אלימות .  למעשה ,  ההצעה מבקשת להסמיך את נציב שירות בתי הסוהר לפנות לבית המשפט המחוזי בבקשה לקבל היתר למתן טיפול רפואי לאסיר שובת רעב ,  אם ראה ,  על סמך חוות דעת של רופא ,  כי בשל שביתת הרעב קיימת אפשרות ממשית שתיגרם בתוך זמן קצר סכנה חמורה לבריאותו .
 לפניות לכתב עמרי נחמיאס :  omri_n@walla.net.il
 ( עדכון ראשון :  23:01 )  

לפיד מיישר קו עם נתניהו :  יתמוך בחוק הזנה בכפייה
יומיים לאחר שאיימו להפיל את החוק השנוי במחלוקת שיאפשר להזין בכפייה אסירים שובתי רעב הודיעו ביש עתיד שהם יורדים מהעץ ,  וההצעה תעלה בקריאה שנייה ושלישית כבר בשני הקרוב

