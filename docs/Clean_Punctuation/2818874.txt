נתניהו ליהודי פריז : " הגיע הזמן להילחם בטרור יחד "
 ראש הממשלה הגיע לבית הכנסת הגדול שבבירה ,  לטקס מיוחד של הקהילה היהודית לזכר ארבעת ההרוגים בפיגוע במרכול  " היפר כשר ".  הנשיא הולנד עזב לפני נאומו . " שנאת הדמוקרטיה ,  שנאת היהודים - זו אותה שנאה "
" חופש הביטוי ,  חופש המחשבה ,  חופש האמונה .  אלה ערכים שעליהם נבנתה צרפת ,  ואלה ערכים שראוי להילחם עבורם "  - כך אמר אתמול  ( ראשון )  ראש הממשלה בנימין נתניהו ,  בטקס מיוחד של הקהילה היהודית בבית הכנסת הגדול שבפריז ,  לאחר ששכלה הקהילה ארבעה מבניה בפיגוע הירי במרכול  " היפר כשר "  במזרח העיר ,  ביום שישי .  בטקס השתתפו גם נשיא צרפת פרנסואה הולנד ,  בכירי הקהילה היהודית וחלק ממשפחות ההרוגים .  מנהיגים מוסלמים ונוצרים השתתפו אף הם בטקס .  
נתניהו התקבל בקריאות שמחה בבית הכנסת ,  וכמה מהנוכחים נופפו בדגלי ישראל .  עם זאת ,  לפני שנשא דברים ,  עזב את המקום הנשיא הולנד יחד עם מרבית הפוליטיקאים הצרפתים .  הטקס נפתח בשירת המזמור  " אדון עולם ",  ובקריאת תפילת הגומל .  ההרוגים ,  יואב חטאב ,  בן 21 ,  פיליפ ברהאם ,  בן 40 ,  יוהאן כהן ,  בן 22 ,  ופרנסואה-מישל סעדה ,  בן 60 ,  יובאו לקבורה בהר הזיתים שבירושלים ביום שלישי .
 עוד בוואלה !  חדשות:שני מיליון בצעדת הזיכרון לנרצחי מתקפת הטרור בפריזעצרות תמיכה ברחבי המזרח התיכון : " לטרור אין גבולות"הדילמה של יהודי צרפת :  האם עלייה לישראל שווה את המחיר ?  
נתניהו הוסיף : " ביום הזה אזרחי ישראל כולם ,  ויהודים בעולם כולו עומדים ולצידה של צרפת ושל העם הצרפתי .  אני מאוד מעריך את עמדתם הנחושה של נשיא צרפת ,  העמדה הזאת חשובה מאוד לצרפת ולעולם ".  הוא סיפר : " צעדתי היום ברחובות פריז בשורה אחת עם מנהיגי העולם כדי לומר ,  די לטרור ,  הגיע הזמן להילחם יחד בטרור !  ".  
מוקדם יותר אתמול ,  צעדו כשלושה מיליון בני אדם ברחבי צרפת ,  בקריאה לאחדות לאומית ולגינוי סדרת הפיגועים בשבוע האחרון בפריז .  יותר משני מיליון מהצועדים התכנסו בכיכר נאסיון  ( האומה )  שבפריז ,  לאחר שצעדו מכיכר הרפובליקה שבשדרות וולט .  נוסף על כך ,  התקיימו צעדות המוניות נוספות בכמה ערים אירופיות ,  בהן וינה ,  דבלין ואנקרה .
" אני אומר שם שכל יהודי שרוצה לעלות לארץ יתקבל כאן בזרועות פתוחות ",  הדגיש ראש הממשלה טרם המראתו לפריז אתמול בבוקר .  מנהיגי הקהילות היהודיות בצרפת שנשאו דברים ,  הבהירו כי יהודי צרפת רוצים להישאר בארצם - ולא יעלו לישראל  " מתוך פחד ".  
ז'ואל מרגי ,  נשיא הקהילה היהודית בפריז ,  הודה בפתח דבריו כי למרות  " הכאב והצער הרב "  שהוא חש , " יש לי כבוד גדול לקבל את פניכם ,  כה רבים מכם ".  הוא אמר : " היום ,  צרפת יצאה לרחוב  כל צרפת ,  עבור חופש הביטוי ,  עבור הדמוקרטיה ,  עבור 'שרלי' ,  עבור העתיד .  אנחנו פה הערב ,  כדי להגיד לילדינו ,  אהבו את האחר ".  
עם זאת ,  הזהיר הרב קורסיה מפני התעוררות האנטישמיות במדינה ,  וקרא לנשיא הולנד לפעול בנושא . " חייבים להתעורר ,  אני לא רוצה לשמוע עוד שהיהודים חיים בפחד ",  אמר . " שנאת הדמוקרטיה ,  שנאת היהודים ,  שנאת המדינה היהודית  זו אותה שנאה .  מי שרוצה להשמיד אותנו בטולוז ,  בבריסל או בפריז ,  הוא מי שרוצה להשמיד את ישראל ". 
מרגי התייחס לדבריו של נתניהו ,  לפיהם יהודי צרפת מוזמנים לעלות לישראל ,  ואמר : " אם הם רוצים להגיע לישראל ,  אסור שזה יהיה בגלל שהם מפחדים ".  הוא הדגיש את הקשר שבין הקהילה היהודית למסורת הדמוקרטית בצרפת ,  ואמר : " פגיעה ביהודים ,  זה פגיעה בדמוקרטיה ".  
הרב הראשי של צרפת ,  חיים קורסיה ,  אמר : " הגיע הזמן שנעשה עבודת חינוך וחינוך מחדש ".  הוא הקריא בפתח דבריו שמותיהם של 17 ההרוגים ,  והוסיף : " אנו שואלים את האל ,  כמו משה :  'מדוע הסבל ? ' ".  קורסיה הבהיר : " אנחנו לעולם לא נהפוך לעוד דף בהיסטוריה ".  בסיום דבריו ,  הודלקו 17 נרות זיכרון ,  עבור כל אחד מקורבנות הפיגועים ,  היהודים והלא-יהודים .
 שלשום התקיים בתל אביב טקס הזדהות לזכר הנרצחים בפיגוע ב"היפר כשר ".  עשרות בני אדם השתתפו בטקס ,  ברובם חברי הקהילה הצרפתית בישראל ,  יוצאי המדינה ,  וכן אנשי דיפלומטיה ואנשי ציבור .  סגן שר הדתות אלי בן דהן השתתף אף הוא באירוע ,  ונשא תפילה לזכר ההרוגים .
  ( עדכון ראשון :  20:28 )  

נתניהו ליהודי פריז : " הגיע הזמן להילחם בטרור יחד "
 ראש הממשלה הגיע לבית הכנסת הגדול שבבירה ,  לטקס מיוחד של הקהילה היהודית לזכר ארבעת ההרוגים בפיגוע במרכול  " היפר כשר ".  הנשיא הולנד עזב לפני נאומו . " שנאת הדמוקרטיה ,  שנאת היהודים - זו אותה שנאה "
 
