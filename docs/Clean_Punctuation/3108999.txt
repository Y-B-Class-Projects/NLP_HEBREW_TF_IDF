פרשת הצוללות :  עו"ד שמרון ומקורב מאוד לנתניהו עוכבו לחקירה
המשטרה עיכבה את שני הגורמים הבכירים ,  בחשד למעורבות בתיק 3000 ,  שבמסגרתו חשודים גורמים בכירים במערכת הפוליטית והצבאית בשוחד בעסקה לרכישת הצוללות מגרמניה
שני מקורבים לראש הממשלה בנימין נתניהו ,  בהם עורך דינו הפרטי ובן דודו דוד שמרון עוכבו היום  ( ראשון )  לחקירה במסגרת חקירת תיק 3000 ,  המכונה פרשת הצוללות .  הפרשה נחקרת בלהב 433  ( יאל"כ )  .  במשטרה בחרו לערוך את המעצרים לפני חזרתו של נתניהו מביקורו בבריטניה ,  ובכך להגביר את הלחץ בסביבתו הקרובה של ראש הממשלה .  מאז שנכנס רב ניצב רוני אלשיך לתפקיד המפכ"ל ניסו בלהב 433 טקטיקה של מעצר בכירים הנחשדים בעבירות פליליות .  
‏גורם בכיר בלשכת נתניהו אמר היום בשיחה עם כתבים בלונדון כי הוא  " מציע לברנז'ה לסחוט שלושה לימונים ולשתות כדי שהחיוך יימחק להם מהפרצוף .  ראש הממשלה לא קשור לחקירה ". 
לקריאה נוספת:גורמים בישראל :  גרמניה אישרה את עסקת הצוללות - עם הסתייגותחוזרים לחקירות :  במשטרה נערכים לגל מעצרים נוסף בפרשת הצוללותהמפכ"ל על חקירות נתניהו : " זו תהיה שנה מורכבת ,  נהפוך כל אבן "  
במשטרה החליטו על שיטת פעולה ולפיה מגיעים לעצור את החשוד בשעת בוקר מוקדמת ,  עוד לפני שהוא מתעורר ,  עורכים חיפוש מהיר בביתו ולאחר מכן לוקחים אותו לחדר החקירות .  כך עשו עם כל העצורים הבכירים בפרשת הצוללות ,  פרשת המרמה והשוחד הנחקרת בעיריית נתניה ,  למיליארדר בני שטיינמץ ,  וכך עשו גם הבוקר כשהגיעו לעוזרו הקרוב של נתניהו .  בדרך הזאת מצליחים החוקרים לגייס עליונות פסיכולוגית כבר בדקה הראשונה של החקירה על הנחקר למרות מעמדו הרם .
 לפני שלושה שבועות נודע כי המשטרה נערכת לגל מעצרים בתיק ,  בעקבות השלמת עדותו של עד המדינה מיקי גנור לפני ראש המשנה .  אלשיך אמר לפני כחודש וחצי ,  בערב ראש השנה ,  כי יש התקדמות בחקירה ,  וכי עדותו של גנור לא עסקה רק בדרג הנחקרים עד עתה .  המפכ"ל התפאר במידור סביב החקירה ובעובדה כי שמות מעורבים נוספים לא דלפו ,  רובם נחקרו או נעצרו .  
בערב ראש השנה ,  אמר מפכ"ל המשטרה אלשיך כי  " אנחנו הולכים לשנה מורכבת "  ביחס לחקירותיו של ראש הממשלה ולפרשת הצוללות .  בשיחה עם כתבים לקראת ראש השנה ,  אמר אלשיך כי  " אנחנו הופכים את כל האבנים כדי להגיע לחקר האמת ,  כדי שלא ייווצר מצב שבו יגידו שלא התעמקנו ופעלנו בנושא כזה או אחר ". 
אלשיך רמז בדבריו בין השאר ,  על התפתחות משמעותית בפרשת הצוללות . " הייתי ממליץ לכם שלא לצאת לחופש ",  אמר לכתבים .  אלשיך אמר כי חומרי החקירה הרבים שנאספים לא דולפים בפרשה . " פעילות רבה נעשית תוך דגש על דרגים בכירים יותר ממה שנחקרו או נעצרו לאחרונה ",  אמר המפכ"ל .  
על גיוסם של עדי המדינה  ארי הרו במסגרת חקירות ראש הממשלה ומיקי גנור במסגרת פרשת הצוללות  אמר המפכ"ל : " כשאנחנו מגיעים לגייס עד מדינה אנחנו יודעים בדיוק מה הוא אמור לספק לנו ,  ואנחנו עושים את השיקול שלנו אם אנחנו רוצים לקנות את מה שהוא נותן בהסכם עד מדינה .  לא מגייסים סתם .  אם העד לא מספק את מה שהיה צריך ,  ההסכם מבוטל ". 
בנוסף ,  המשטרה מתכוונת לערוך השלמות בחקירת פרשות 1000 ו-2000 ,  שראש הממשלה נתניהו חשוד בשתיהן .  לנתניהו צפויות שלוש או ארבע חקירות נוספות ,  במהלכן צפויים חוקרי היחידה הארצית לחקירות הונאה להציג בפני ראש הממשלה חומרי חקירה חדשים בחודשים האחרונים - בהם עדותו של איש העסקים ארנון מילצ'ן ,  שעשויה לסבך את נתניהו בעבירות שוחד לכאורה ,  וכן בעדות עד המדינה ארי הרו ,  שהיה בעבר ראש הסגל בלשכת נתניהו .  

פרשת הצוללות :  עו"ד שמרון ומקורב מאוד לנתניהו עוכבו לחקירה
המשטרה עיכבה את שני הגורמים הבכירים ,  בחשד למעורבות בתיק 3000 ,  שבמסגרתו חשודים גורמים בכירים במערכת הפוליטית והצבאית בשוחד בעסקה לרכישת הצוללות מגרמניה

