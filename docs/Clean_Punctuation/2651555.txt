נתניהו על הבחירות באיראן : " חמינאי הוא שקובע בנושא הגרעין "
 ראש הממשלה ביקש לצנן את ההתלהבות מבחירתו של איש הדת המתון רוחאני לנשיא איראן ,  וקרא לעולם  " לא להיתפס למשאלות לב "  ולהגביר את הלחץ על איראן כדי שלא תפתח נשק גרעיני 
" אסור להיתפס למשאלות לב "   כך הזהיר היום  ( ראשון )  ראש הממשלה ,  בנימין נתניהו ,  בהתייחסו לתוצאות הבחירות באיראן ,  שהביאו לעלייתו של חסן רוחאני ,  שנחשב למועמד המתון יחסית . " איננו משלים את עצמנו ",  אמר נתניהו בפתח ישיבת הממשלה . " אסור לקהילה הבינלאומית להיתפס למשאלות לב ,  להתפתות ולהרפות את הלחץ על איראן כדי שתפסיק את תוכנית הגרעין שלה ". 
לדברי נתניהו , " צריך לזכור ששליט איראן מלכתחילה פסל מועמדים שלא התאימו להשקפותיו הקיצונית ,  ומתוך אלו שאפשר את מועמדותם ,  נבחר מי שנתפס כמועמד הפחות-מזוהה עם המשטר ,  ועדיין מדובר במי שמכנה את מדינת ישראל כ'שטן הציוני הגדול' ". 
גם הנשיא פירס התייחס לבחירת רוחאני לנשיאות איראן ואמר לסוכנויות זרות כי המפסיד מתוצאות הבחירות הוא חמינאי בעצמו ,  אשר היה בטוח כי העם יצביע בהתאם להחלטתו ,  והתוצאות הראו אחרת . " את רוחאני נוכל לשפוט בעתיד רק על פי מעשיו ,  אך אנו יודעים כי נחשב המועמד המתון ביותר ברשימה והצהיר בעבר כי לא ייתן למדיניות הקיצונית להימשך ",  אמר פרס .
 נשיא חדש באיראן - סיקור נרחב בוואלה !  חדשותפרופיל :  משפטן ,  איש דת ואסיר לשעבר - מיהו הנשיא החדש ? פרשנות :  כלל לא בשורה - חמינאי רצה בניצחונו של רוחאניפרשנות :  הפתעה גדולה באיראן :  המחנה הרפורמיסטי חי וקיים 
רוחאני זכה אמש במפתיע כבר בסיבוב הראשון של הבחירות ,  לאחר שזכה ל-50.71% מקולות הבוחרים .  16.56% מהאיראנים ,  שנהרו לקלפיות בשיעור הצבעה גבוה במיוחד  ( למעלה מ-72% )  ,  בחרו במקום השני בראש עיריית טהרן ,  מוחמד באקר קליבאף .  
נתניהו הדגיש כי גם בחירתו של רוחאני אינה משנה דבר מבחינת תכנית הגרעין ,  שהרי  " בכל מקרה ,  שליט איראן ,  המכונה 'המנהיג העליון' ,  ולא הנשיא ,  הוא זה שקובע את מדיניות הגרעין .  ככל שהלחץ על איראן יגבר ,  כך יגדל הסיכוי להביא לעצירת תוכנית הגרעין האיראנית ,  שנשארה האיום הגדול ביותר על שלום העולם .  לפני חמש עשרה שנים ,  בחירתו של נשיא אחר ,  שנחשב במערב כמתון ,  לא הביאה לשינוי במדיניות התוקפנית הזאת .  בעשרים השנים האחרונות הדבר היחיד שהביא להקפאה זמנית של תוכנית הגרעין באיראן ,  היה החשש של איראן מפעולה תקיפה נגדה ב-2003 .  איראן תיבחן על פי מעשיה .  אם היא תמשיך להתעקש לפתח את תוכנית הגרעין שלה ,  המענה צריך להיות ברור - עצירת תוכנית הגרעין בכל דרך ". 
גם התגובה הישראלית הראשונה לתוצאות הבחירות הייתה צוננת . " הנשיא החדש באיראן נבחר מתוך רשימת מועמדים שאישר האייתוללה חמינאי ,  המנהיג העליון של איראן ",  אמר דובר משרד החוץ יגאל פלמור בתגובה שהופצה בעולם . " מועמדים שלא התאימו להשקפת עולמו הקיצונית נפסלו .  תכנית הגרעין האיראנית נקבעה עד היום על ידי חמינאי ולא על ידי נשיא איראן .  גם אחרי הבחירות ,  איראן תישפט על פי מעשיה בתחום הגרעין והטרור .  על איראן לכבד את דרישות הקהילה הבינלאומית ,  להפסיק את תכנית הגרעין ולחדול מהטרור שהיא מפיצה ברחבי העולם ",  הוסיף פלמור .  

נתניהו על הבחירות באיראן : " חמינאי הוא שקובע בנושא הגרעין "
 ראש הממשלה ביקש לצנן את ההתלהבות מבחירתו של איש הדת המתון רוחאני לנשיא איראן ,  וקרא לעולם  " לא להיתפס למשאלות לב "  ולהגביר את הלחץ על איראן כדי שלא תפתח נשק גרעיני

