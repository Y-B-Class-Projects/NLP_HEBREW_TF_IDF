הבוקר :  נתניהו ישתתף בדיון בנושא מערך הכבאות
לאחר שעות של התלבטויות וביקורות ,  ראש הממשלה החליט להשתתף בדיון שייערך בוועדה לביקורת המדינה על מערך הכבאות .  כמו כן הוחלט על קיום מפגש מקדים בלשכתו עם המשפחות השכולות
לאחר ההתלבטויות רבות ,  החליט ראש הממשלה ,  בנימין נתניהו ,  להשתתף בדיון שייערך היום בוועדה לביקורת המדינה בנושא הכבאות .  מלשכת ראש הממשלה נמסר הלילה  ( שני )  כי יו"ר הוועדה ,  ח"כ חסון  ( קדימה )  ,  אמר כי יבטיח שהדיון יהיה  " מכובד ,  ענייני וללא הפרעות ,  כראוי לדיון חשוב זה ".  כמו כן ,  ראש הממשלה קיבל את הצעת חסון לקיים בשלכתו מפגש מקדים בנוכחות כל המשפחות השכולות מאסון השריפה בכרמל שינכחו גם הן בדיון .
" לא כדאי לראש הממשלה לצאת מהבית ,  אם לדיוני הוועדה לביקורת המדינה יגיעו המשפחות השכולות מהדרום "  כך אמרה אולגה אוחנה ,  אלמנתו של מישר כפיר אוחנה ,  שנספה בשריפה בכרמל .  בתגובה לפרסומים לפיהם נתניהו שוקל מחדש את הגעתו לדיון . " אני חושבת שראש הממשלה צריך להיות שם .  אם אני הייתי יכולה להגיע לשם הייתי רוצה לראות את נתניהו .  אני הייתי שואלת אותו - למה הוא מונע הקמת ועדת חקירה ממלכתית ?  למה הוא מתחמק ?  אני משתוקת לדעת מה הוא יאמר ,  אם כי אני יודעת שתשובה חד משמעית אני לא אקבל .  יתר השאלות גם צריכות להיות מופנות למשטרה ,  לשב"ס ולכבאות .  אבל ועדת החקירה היא שאלת השאלות ".  
מוקדם יותר מסרה לשכת נתניהו כי חסון ביקש לזמן לוועדה לביקורת המדינה את המשפחות השכולות ,  על אף שאין קשר בין הדיון לשריפה .  לשכת ראש הממשלה ביקשה לתאם הגעתם של נציגי המשפחות במטרה לקיים דיון ענייני בנושא .  
ככל הנראה ,  התסריט ממנו חושש ראש הממשלה הוא זה שחווה שר הפנים אלי ישי בטקס האזכרה לנספים בשריפה ,  שהתקיים בחודש ינואר .  כשעלה ראש הממשלה לנאום אז באירוע ,  קראו המשפחות השכולות להוציא מן האולם את שר הפנים אלי ישי .  גם לאחר עזיבתו של ישי ,  נשמעו מעת לעת קריאות ביניים במהלך נאומו של ראש הממשלה .
 
הבוקר :  נתניהו ישתתף בדיון בנושא מערך הכבאות
לאחר שעות של התלבטויות וביקורות ,  ראש הממשלה החליט להשתתף בדיון שייערך בוועדה לביקורת המדינה על מערך הכבאות .  כמו כן הוחלט על קיום מפגש מקדים בלשכתו עם המשפחות השכולות

