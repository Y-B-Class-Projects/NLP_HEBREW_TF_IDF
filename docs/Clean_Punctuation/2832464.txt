נציגי נפתלי פרסמו הקלטה של עובד לשעבר : " הזוג נתניהו משקר "
 בהקלטה נשמע העובד במעון ראש הממשלה אומר לאריק רוזנטל ,  האמון בין היתר על יחסי הציבור של אב הבית לשעבר : " אני ראיתי בעיניים שלי ,  הטענות שלהם לא נכונות .  מני לא בזבז את הכספים "
 לאחר שהצטייד בסוללת עורכי דין ,  פרסמו אמש  ( שני )  נציגיו של מני נפתלי ,  אב הבית לשעבר במעון ראש הממשלה ,  הקלטה של שיחה בין אריק רוזנטל ,  האמון בין היתר על יחסי הציבור של נפתלי ,  עם עובד לשעבר במעון ,  שטוען שהיה עד להתנהלותו של נפתלי .  בין היתר ,  התייחס העובד לטענות שעלו בסביבת ראש הממשלה ,  בנימין נתניהו ,  שלפיהן נפתלי הוא האשם בהוצאות החריגות במעון . " אם הם אומרים שמני היה בזבזן אז זה שקר .  זה בכלל לא נכון ,  ברור שזה שקר ",  אמר .  
רוזנטל העלה את ההקלטה לעמוד הפייסבוק שלו . " הם משקרים ?  ",  שאל רוזנטל את העובד . " לפי מה שהיה שם ,  ואני ראיתי בעיניים שלי ,  כן .  זה בכלל לא נכון מה שהם טוענים .  חד וחלק ,  מני לא בזבז את הכספים ,  אני ראיתי ,  זה בכלל לא נכון ",  השיב .
 לקריאה נוספת:המשטרה מכינה תשתית לחקירת בעלי תפקידים במעון נתניהומני נפתלי למפכ"ל :  מאיימים על חיי ,  דורש אבטחה צמודהדנינו :  יש מקום לבדיקה בעניין מעון ראש הממשלה  
" אני הייתי מאוד מופתע שהפילו את זה על מני ,  את כל האחריות על מה שהיה בדוח המבקר ",  הוסיף העובד לשעבר . " אני הייתי שם באותו זמן וזה בכלל לא נכון .  זה לא נכון כי כל ההוצאות שהיו שם זו היא  ( שרה נתניהו - ג"ג )  ,  היא ביקשה את כל הדברים האלה ומני בסך הכול היה המבצע .  הוא ביצע את כל מה שהיא ביקשה ,  את כל ההזמנות .  מה שהיא רצתה הוא דאג שזה יהיה ,  ובגלל שהוא אדם כזה טוב והביא לה את כל מה שהיא ביקשה אז זה המשיך ..  .  עד שזה הידרדר למצב שזה הגיע להוצאות כאלה גדולות ".  
לאחר מכן שאל רוזנטל : " חלק מההוצאות בכלל לא עברו דרכו ,  נכון ?  ".   " נכון ,  אבל הם טוענים שכן ",  השיב העובד . " זה לא נכון .  כששמעתי את זה אמרתי 'איך הם בכלל אומרים את זה על מני ,  כשמה שהם ביקשו הוא עשה בשבילם ועבד שעות לא שעות ? ' גם הייתי מופתע ,  שהם ירדו לרמה כזאת של להפיל עליו את הדבר הזה ".   
" אני יודע כי אני הייתי שם ,  אני יודע בוודאות שכל מה שהוא קנה וכל מה שהוא הביא זה בקשות שלה ושל ראש הממשלה ",  הוסיף . " הוא לא החליט פתאום על דעת עצמו להזמין אוכל מהמסעדה הזאת או הזאת .  הם ביקשו ספציפית ,  'תביא מפה אוכל לארוחת ערב ,  מפה לצהריים ,  יש לנו אורחים' .  הם ביקשו ממנו להזמין ,  אני הייתי לידו ".  
בהמשך תיאר העובד איך פעלה הזמנת המזון במעון .  לדבריו ,  שרה הייתה מתקשרת אל מני ואומרת מה היא רוצה לאכול . " הייתי לידו ברוב המקרים ",  אמר . " היא הייתה מתקשרת ואומרת 'אני רוצה לאכול ככה וככה היום' והוא היה מזמין לה .  ואז היה צריך לשאול גם את הילדים ואת ראש הממשלה ,  זה לא נגמר אצלה ".  
לדבריו ,  היו מקרים שבהם נאלץ להזמין אוכל מכמה מקומות שונים . " יכול להיות שיאיר היה רוצה סושי והיא רצתה לאונרדו או קדוש וראש הממשלה רוצה המבורגר ".  על כמויות המזון אמר כי נפתלי הזמין רק כמה שהתבקש . " הוא לא היה מזמין 10 מנות ,  20 מנות .  כמה שהיה צריך באותו רגע ".  
בשבוע שעבר האשימו בקרבת ראש הממשלה את נפתלי בהוצאות החריגות שהתגלו בדוח המבקר . " ההוצאות גדלו משמעותית בתקופה מסוימת ,  שבה ניהל את המעון הרשמי מני נפתלי - עובד ממורמר לשעבר ,  המוביל מסע השמצות והכפשות נגד ראש הממשלה ,  על מנת להוציא כספים שלא כדין מקופת המדינה ולפגוע בראש הממשלה ובליכוד בתקופת בחירות ",  נמסר בתגובת הליכוד לדוח . " הוצאות המעון הרשמי ירדו ופחתו משמעותית לאחר עזיבתו של נפתלי את התפקיד ". 
לפניות לכתבת :  gali.gnt@walla.com
 ( עדכון ראשון :  20:47 )  

נציגי נפתלי פרסמו הקלטה של עובד לשעבר : " הזוג נתניהו משקר "
 בהקלטה נשמע העובד במעון ראש הממשלה אומר לאריק רוזנטל ,  האמון בין היתר על יחסי הציבור של אב הבית לשעבר : " אני ראיתי בעיניים שלי ,  הטענות שלהם לא נכונות .  מני לא בזבז את הכספים "
 
