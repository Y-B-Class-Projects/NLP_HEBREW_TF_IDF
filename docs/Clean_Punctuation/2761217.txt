פרשנות :  חמאס מריח את הפחד הישראלי ממבצע בעזה
ישראל ממשיכה באיומי  " תחזיקו אותי ",  אולם נתניהו והצמרת הצבאית מבינים שעימות משמעותו טילים לעבר גוש דן .  חמאס מודע לזה ,  ומנצל את הזעם ברחוב הפלסטיני להציב עצמו כ"מגן "  העם
עשרות רקטות נורו לעבר ישראל מרצועת עזה ביממה האחרונה .  גם בימים שלפני כן .  ועדיין ,  ישראל נוקטת במדיניות ה"תחזיקו אותי ".  שוב ושוב מופרחים לאוויר התקשורתי איומים של בכירים ישראלים ,  חלקם בעילום שם ,  אחרים בגלוי ,  ללא כיסוי של ממש .  חמאס ממשיך בשלו בהבנתו את הסיטואציה המדינית-ביטחונית שנוצרה .  כלומר ,  ראש הממשלה בנימין נתניהו ,  שר הביטחון משה יעלון והרמטכ"ל בני גנץ - שלושתם מקרינים על סביבתם הקרובה והפחות קרובה ,  חשש אמיתי מעימות צבאי נרחב בעזה .  
עוד על המתיחות הצבאיתנתניהו : " אם הירי לדרום יימשך נדע להגיב בעוצמה"חמאס : " נפתיע את האויב הציוני"המתווך האמריקני לשעבר :  תהליך השלום התאדה לחלוטין
חמאס ,  שמריח את הפחד הזה ,  ממשיך לירות - אף שבשלב זה לנגב בלבד .  הוא עושה זאת בעיקר כדי להראות שאינו נכנע ללחץ הישראלי ולאיומים .  יתרה מכך ,  הזרוע הצבאית של הארגון ,  עז א-דין אל-קסאם ,  כינסה אמש מסיבת עיתונאים שגם בה הבטיח להפתיע את ישראל ,  אם זו לא תחדל מה"מתקפה "  נגד העם הפלסטיני .  
הדובר של הזרוע הצבאית אבו עוביידה איים כי  " אם האויב יעז לבצע שטות ,  יהיה לנו בנק מטרות שהוא לא מצפה לו ",  אמר . " יש לנו תכניות שיאפשרו לנו לנהל מערכה עם הציונים ,  וביכולתנו להפתיע את האויב ואת בעלות בריתו .  על האויב להבין כי תוקפנותו בגדה ,  ההתעללויות באסירים והמצור על עזה - אלה מהווים דלק להצתת מהומות ,  כל עוד מעשי התוקפנות הללו לא נפסקים ".  
אתמול ,  במהלך שיחה עם עיתונאים ,  העביר גורם צבאי בכיר בצה"ל מסר לחמאס לפיו ישראל אינה רוצה בהסלמה .  ייתכן שבשכונה שבה רק שפת האיומים נשמעת ,  מסר מתון כזה התפרש על ידי חמאס כצעד של חולשה .  לארגון אין לכאורה אינטרס בהסלמה רבתית ,  ולפחות עד הימים האחרונים נמנע מלתקוף ישירות את ישראל - אולם מאז שנהרג אחד מאנשיו בתקיפה על הגבול ,  ככל הנראה בשוגג  ( צה"ל חשב שהוא יורה לעבר קבוצה של משגרי רקטות בעוד מדובר היה באנשי המוראבטון - משמר הגבול של חמאס שמונעים ירי קסאמים )  - הוא שינה את גישתו .  
מעודד מהתגובה הנרפית והמהוססת מצד ישראל ,  חמאס המשיך בימים האחרונים בטפטוף הרקטות כדי להצטייר כ"מגנו של העם הפלסטיני ".  
לחשש הישראלי מפני עימות עם חמאס ,  יש כמובן לא מעט סיבות טובות .  ראשית ,  הסלמה ברצועה ,  משמעותה טילים על גוש דן וראש הממשלה רוצה להימנע מכך בכל דרך .  שנית ,  לצבא אין כל רצון להסתבך בפעולה קרקעית בעזה - כזו שייתכן ותידרש בתום  " כתישה "  מאוויר ,  כפי שהיה ב"עמוד ענן ".  ולבסוף ,  גם בצד הישראלי ובעיקר במשרד הביטחון ,  מבינים כי אין כיום חלופה שלטונית לחמאס ,  שהפך בשנים האחרונות לכתובת לעשיית עסקים .  חמאס גילה פרגמטיות לא מבוטלת בתקופה זו והצליח למנוע יותר מפעם אחת ירי של רקטות לעבר ישראל .  
הבעיה שמשהו במשוואה הזו השתנה בימים האחרונים .  קשה להניח את האצבע ולהסביר מה הביא את השינוי .  ייתכן שזו התחושה בחמאס שאין להם מה להפסיד על רקע משבר המשכורות  ( אי תשלום משכורות אנשיהם ברצועה )  והחרפת המצב הכלכלי בעזה .  אך לכך צריך להוסיף את התחושה הרווחת בארגון ש"הם מ-פ-ח-ד-י-ם "  ומכאן גם שאפשר לשגר ולצאת מכך  ( כמעט )  בשלום .  
בשעות האחרונות מפיצים מקורות פלסטינים דיווח כי ישראל העבירה לחמאס באמצעות המודיעין המצרי אולטימטום לפיו אם ב-48 השעות הבאות לא יהיה שקט ,  הרי שבכוונתה להכות בעזה .  ספק אם גם בתום היומיים הללו ,  אפילו אם יימשך הירי ,  יימצא מישהו בהנהגה הישראלית שירצה לצאת לפעולה נרחבת ברצועה ולהסתכן בטילים על תל אביב .
  ( עדכון ראשון :  23:10 )  

פרשנות :  חמאס מריח את הפחד הישראלי ממבצע בעזה
ישראל ממשיכה באיומי  " תחזיקו אותי ",  אולם נתניהו והצמרת הצבאית מבינים שעימות משמעותו טילים לעבר גוש דן .  חמאס מודע לזה ,  ומנצל את הזעם ברחוב הפלסטיני להציב עצמו כ"מגן "  העם

