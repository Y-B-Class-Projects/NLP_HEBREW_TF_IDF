אובמה לנתניהו :  מחויבותנו לא ניתנת לערעור
נשיא ארה"ב התקשר לברך את רה"מ הנכנס והשניים סיכמו להיפגש בקרוב .  פוטין שוחח גם כן עם נתניהו על הידוק היחסים בין שתי המדינות
נשיא ארצות הברית ברק אובמה וראש ממשלת רוסיה ולדימיר פוטין צלצלו לראש הממשלה בנימין נתניהו כדי לברך אותו על כניסתו לתפקידו .  מלשכת נתניהו נמסר כי אובמה חזר על מחויבותה הבלתי ניתנת לערעור של ארצות הברית לביטחונה של ישראל .  סוכם כי השניים יעבדו בשיתוף פעולה הדוק וכי הם ייפגשו בקרוב .  פוטין ונתניהו דיברו על הידוק היחסים בין שתי המדינות ,  על צרכי הביטחון באזור ועל הצורך בקידום השלום והיציבות .
 מוקדם יותר הגיב הבית הלבן לנאומו של שר החוץ הנכנס אביגדור ליברמן ,  לפיו ישראל איננה מחויבת לתהליך אנאפוליס .  מהבית הלבן נמסר כי ממשל אובמה נותר מחויב לפתרון של שתי מדינות לשני עמים ,  הפתרון היחיד לסכסוך הישראלי-פלסטיני . " עמדתנו היתה ונשארה כי פתרון של שתי מדינות ,  ישראלית ופלסטינית ,  המתקיימות זו לצד זו בשלום וביטחון ,  הוא הפתרון הטוב ביותר שישרת את האינטרסים שלנו ושל האזור ",  אמר בכיר בממשל האמריקאי .
 טוני בלייר ,  שליח הקוורטט למזרח התיכון וראש ממשלת בריטניה לשעבר ,  אמר כי הפלסטינים צריכים לקבל מדינה משלהם אחרת אין סיכוי שהאלימות באזור תדעך . " החלופה לשתי מדינות לשני עמים היא מדינה אחת .  במקרה כזה ,  צפו למאבק גדול ",  אמר בלייר .  בלייר הוסיף כי מצרים מנהלת משא ומתן עם חמאס בעבור הקהילה הבינלאומית כולה .
 
אובמה לנתניהו :  מחויבותנו לא ניתנת לערעור
נשיא ארה"ב התקשר לברך את רה"מ הנכנס והשניים סיכמו להיפגש בקרוב .  פוטין שוחח גם כן עם נתניהו על הידוק היחסים בין שתי המדינות

