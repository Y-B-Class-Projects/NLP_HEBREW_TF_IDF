פרקליט המדינה על חקירות נתניהו : " הלחצים על המערכת לא יעזרו "
 שי ניצן התייחס בנאומו בכנס של לשכת עורכי הדין לפרשות שבהן מעורב ראש הממשלה ,  והבהיר כי הפרקליטות והיועץ המשפטי  " עיוורי צבעים ,  ופועלים משיקולים ענייניים בלבד ".  לדבריו , " האינטרס הציבורי האמיתי הוא שמירה על חשאיות החקירה "
 פרקליט המדינה שי ניצן התייחס אמש  ( חמישי )  בכנס הפורום הפלילי של לשכת עורכי הדין באילת לטענות על שיקולים פוליטיים שהובילו להחלטה לפתוח בחקירת פרשות 1000 ו-2000 ,  שבמרכזן עומד ראש הממשלה בנימין נתניהו . " לאורך השנים נשמעות נגדנו טענות כאילו פתחנו בחקירה נגד אישי ציבור מסוימים רק משום שהם משתייכים לצד הימני או השמאלי של המפה הפוליטית ,  לעדה מסוימת ,  למיעוט מסוים ,  וכיוצא בזאת ",  אמר . " הכול הבל ורעות רוח .  אין דבר רחוק יותר מן האמת ".  
לדברי ניצן , " מערכת אכיפת החוק של מדינת ישראל הוכיחה שאיננה מהססת לפעול מקום שבו עולה חשד לעבירות פליליות  גם כאשר החשודים הם בדרגים הבכירים ביותר ".  הוא הוסיף כי הפרקליטות והיועץ המשפטי לממשלה אביחי מנדלבליט  " הם 'עיוורי צבעים' בהקשר הזה ,  ואין דבר שמנחה אותנו בעשייה זולת אותו שיקולים ענייניים ומקצועיים .  לחצים כלשהם על המערכת לא יעזרו ,  שכן המערכת בנויה כך שרק שיקולים מקצועיים נלקחים בחשבון .  כך היה וכך יהיה ". 
עוד בוואלה !  NEWS:בניגוד למצע מפלגתו :  לפיד נמנע מלנקוט עמדה בנוגע לחקירות נתניהוליברמן על פרשת נתניהו-מוזס : " על דיבורים לא מגישים כתב אישום"סערה בעקבות הפרסום על יחסי ראש המוסד ומילצ'ן : " לפתוח בחקירה " 
" לעתים אני מדמה את עצמנו לרופאים המבצעים עבודתם בחדר הניתוח ",  הוסיף הפרקליט . " כאשר החולה מכוסה ורק אזור הניתוח גלוי ,  המנתח אינו מסתכל על השתייכותו הלאומית ,  הדתית או הפוליטית של המנותח ,  והוא עושה כמיטב יכולתו ומיומנותו המקצועית .  כך גם אנו  מסתכלים על הראיות ,  ועל הראיות בלבד  במנותק לחלוטין משאלת זהותו ,  השתייכותו ,  לאומו ונטיותיו של החשוד ".  
ניצן התייחס גם לסוגיה של עדכון הציבור בחקירות של אישים בכירים ,  והבהיר כי  " השיקול העליון מבחינתנו הוא טובת החקירה ".  לטענתו , " השיקול הזה מחייב במקרים רבים לנהל את ההליך בחשאיות מרבית ולשמור על מידור .  אמת ,  לכאורה יש בכך משום פגיעה לכאורה בזכות הציבור לדעת ,  אך דומני שניתן להבין בקלות כי באיזון בין זכות הציבור לדעת ב'זמן אמת' או בסמוך לכך במה עוסקת החקירה ,  לבין טובת החקירה  ידה של האחרונה צריכה להיות על העליונה .  זה האינטרס הציבורי האמיתי ".  
" בהקשר זה ,  אני חושב שמגיע צל"ש למשטרה ,  לפרקליטות ולאנשי היועץ המשפטי ,  שהן בפרשה 1000 והן בפרשה 2000 שמרו על סודיות רבה ,  וכמעט שדבר לא דלף עד שהבדיקה הפכה לחקירה ועד שנחקרו חשודים באזהרה ",  הוסיף ניצן .  הוא טען כי  " כך צריכה להתנהל כל חקירה רגישה ",  והוסיף : " גם בעניינים הנוספים שנבדקו במקביל והוחלט שאין מקום להמשיך בבדיקתם ,  לא דלף כמעט דבר ,  ואני גאה בכך ".  
פרקליט המדינה הוסיף בדבריו : " לצערי ,  אנו מותקפים מעת לעת על כך שנגד אישי ציבור אנו מנהלים לעתים בשלב ראשון בדיקה בלבד ולא חקירה מלאה ,  והטענה הנטענת היא כאילו אנו מפלים לטובה אישי ציבור ".  לדבריו , " בטענה זו אין כל ממש .  הבדיקה המקדימה משמשת ,  במקרים המתאימים ,  כלי עזר לצורך קבלת החלטה מושכלת אם לפתוח בחקירה או לסגור תיק ,  והיא מבוססת על ההכרה בהשלכותיה הנרחבות של ההחלטה לפתוח בחקירה פלילית ".  
" עניין נוסף שדומני שהציבור אינו מודע לו ,  הוא החובה הקבועה בחוק לקבל אישור של היועץ המשפטי לממשלה עצמו לפני פתיחה בחקירה של ראש ממשלה ",  עוד הסביר ניצן . " אין מחלוקת על חשיבות עיקרון השוויון בפני החוק ",  אמר . " עם זאת ,  חוק יסוד הממשלה קובע במפורש שחקירה של ראש ממשלה  להבדיל מחקירה של שרים אחרים ,  חברי כנסת ,  ראשי ערים וכדומה  טעונה אישור מראש של היועץ המשפטי לממשלה דווקא .  מטעם זה ברור מדוע היועץ גם מלווה בליווי צמוד את חקירת ראש הממשלה ".  
בנוגע להתנהלות החקירה הנוכחית בעניינו של נתניהו ,  טען : " לא אחת יש מחלוקות בין הדרגים המקצועיים השונים ,  אך בסופו של דבר יש היררכיה וההחלטות מתקבלות על ידי ראשי המערכת ".  לדבריו , " לעתים יש הדלפות אודות החקירה ,  חלקן אמת וחלקן שקר .  אני מציע להיזהר מאוד כאשר מסיקים מסקנות על סמך מידע חלקי ומגמתי .  אני מציע לכולנו להמתין בסבלנות לסוף התהליך ".   
" אנו נעשה כל הנדרש כדי להגיע במהירות האפשרית לחקר האמת ",  הבהיר ניצן . " בתום החקירה פרקליטות המחוז תגבש המלצתה ותעבירנה אלי .  לאחר שאבחן אותה  אני כפרקליט המדינה אגבש המלצתי ואעבירנה ליועץ המשפטי לממשלה ,  ואזי היועץ המשפטי לממשלה יגבש החלטתו ".  
אתמול הגיעו ערן טיפנברון ,  עורך ynet לשעבר ,  והשר להגנת הסביבה זאב אלקין למשרדי להב 433 ,  להעיד במסגרת חקירת פרשת 2000 .  טיפנברון צפוי למסור עדות בפרשת נתניהו-מוזס ,  שבמרכזה נרקמה עסקה לכאורה בין ראש הממשלה למו"ל  " ידיעות אחרונות ",  לפיה נתניהו יזכה לסיקור אוהד בעיתון בתמורה לקידום חוק  " ישראל היום ",  אז שימש אלקין יו"ר הקואליציה .
 שלשום נחקרו העיתונאי אבי רצון ומנכ"ל משרד התקשורת שלמה פילבר למסור עדות במשרדי יחידת להב 433 בלוד .  שמו של רצון הוזכר בתמלולי פגישה בין ראש הממשלה נתניהו למו"ל  " ידיעות אחרונות ",  שנחשפו בחדשות 2 .
 מנכ"ל משרד התקשורת שלמה פילבר מסר לפני הבחירות האחרונות בשנת 2015 ,  כשהיה יו"ר מטה הליכוד ,  תצהיר ובו טען כי אין כל קשר בין נתניהו למערכת  " ישראל היום ".  זאת ,  בתגובה לתלונה שהגיש עו"ד שחר בן מאיר לוועדת הבחירות המרכזית ולמבקר המדינה ,  בה ביקש להכריז על  " ישראל היום "  כשופר תעמולה למען נתניהו בניגוד לחוק הבחירות  לאחריהן מונה פילבר על ידי נתניהו לתפקידו הנוכחי .
 ביום שלישי הגיע העורך הראשי של  " ישראל היום ",  עמוס רגב ,  למסירת עדות בפני החוקרים ,  במשך כחמש שעות .  בהמשך הגיע גם המו"ל מוזס לחקירתו החמישית במסגרת פרשה 2000 ונחקר במשך כשבע שעות .  ראש הממשלה צפוי להיחקר פעם נוספת במעונו בירושלים .
  ( עדכון ראשון :  19:35 )  

פרקליט המדינה על חקירות נתניהו : " הלחצים על המערכת לא יעזרו "
 שי ניצן התייחס בנאומו בכנס של לשכת עורכי הדין לפרשות שבהן מעורב ראש הממשלה ,  והבהיר כי הפרקליטות והיועץ המשפטי  " עיוורי צבעים ,  ופועלים משיקולים ענייניים בלבד ".  לדבריו , " האינטרס הציבורי האמיתי הוא שמירה על חשאיות החקירה "
 
