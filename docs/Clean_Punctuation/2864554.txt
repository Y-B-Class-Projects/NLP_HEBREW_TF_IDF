עשר שנים להתנתקות  לקח ההיערכות
אם נתניהו באמת מתכוון להתחיל במו"מ עם הפלסטינים ,  הוא ידרש להתמודד עם המתיישבים שייאלצו להתפנות במסגרת הסדר .  ולכן יש להכין תכנית לאומית לקליטת המתנחלים ולחוקק חוק פינוי מרצון שיחול מיידית .  אם יש לקח מההתנתקות  זהו הלקח
לאחרונה פורסם כי ראש הממשלה בנימין נתניהו אמר בפגישתו עם שרת החוץ של האיחוד האירופי ,  פדריקה מוגריני ,  כי הוא מעוניין לחדש את המו"מ עם הפלסטינים ,  במטרה להגיע להבנות על גבולות גושי ההתנחלויות שיסופחו לישראל במסגרת הסכם שלום עתידי .  
אם אכן כך ,  והכוונה הינה רצינית ,  נדרש נתניהו להתמודד עם סוגיית המתיישבים שייאלצו או יבחרו להתפנות במסגרת הסדר קבע .  ההתמודדות אינה כרוכה בפינוי אקטיבי בעת הזאת ,  אך על הממשלה להכין תכנית לאומית לקליטת המתנחלים  ( בתחומי הקו הירוק וגושי ההתנחלויות שיהיו חלק ממדינת ישראל בהסכם עתידי )  ולחוקק חוק פינוי מרצון ,  שיחול מיידית על המתנחלים המתגוררים מחוץ לגושים וממזרח לגדר הביטחון .  אם יש לקח מההתנתקות שבוצעה לפני עשר שנים בדיוק  זהו הלקח .
 גם המשנה לנשיא בית המשפט העליון בדימוס השופט אליהו מצא ,  בשבתו כראש ועדת החקירה הממלכתית בנושא טיפול הרשויות במפוני גוש קטיף וצפון השומרון  ( 2010 )  כתב במפורש :
"  על המדינה להיערך אפוא מראש ולהכין תשתית תכנונית וקרקעית הולמת עבור משתקמים עתידיים .. .על המדינה לתכנן מראש את הקמת יישובי הקבע המיועדים למשתקמים ,  וזאת בדרך הבאה :  יש לדאוג לאישורה של תכנית מתאר ארצית ייחודית ,  וכן לתכנון עד לרמה המקבילה לתכנון מחוזי .. .יש להניח כי יהיה צורך לטפל באוכלוסייה בסדר גודל של עד כ 100,000 משתקמים ..  .
 ראשהממשלה הוא המופקד על הרשות המבצעת של המדינה - ממשלת ישראל .  יישומו של דוח זה מונח אפוא על שולחנושלו .  המדובר במשימה לאומית דחופה ,  שלא ניתן להוציאה מגדר אחריותו האישית של ראשהממשלה ..  ..  .. על ראשהממשלה מוטלת גם האחריות להיערך מבעוד מועד ,  היום ולא מחר ,  לאירועים עתידיים שעשויים לדרוש את יישובם מחדש ואת שיקומם של אזרחים ..  .
 היערכות כזו כוללת תחיקה ייעודית והקמת גוף רבתחומי שיופקד על הנושא .  היא מצריכה עבודת מטה מקצועית ,  תכנון מפורט והכנה שוטפת של תשתית שתהיה מוכנה לשימוש ,  בעת הצורך ,  תוך זמן קצר .  היא כרוכה גם בהקצאת משאבים .  אך כפי שהתברר בפרשת ההתנתקות ,  המשאבים שנדרשים לכך כעת ,  הם כאין וכאפס לעומת המשאבים שיידרשו בעתיד כתוצאה מהיעדר היערכות מוקדמת ". 
כמובן שאין צורך לכפות פינוי על איש על מנת לזכות באמינות .  אבל נדרשים צעדים כאמור להכנת הציבור בישראל למציאות של שתי מדינות ולקליטת המתנחלים שיתפנו לפני השלמת הסכם הקבע ,  וזאת מתוך אינטרס ישראלי וציוני ראשון במעלה .  חקיקה משמעותית ,  משולבת בעבודת מטה רצינית וגלויה ומבוססת על לקחי ההתנתקות ,  תוך כדי דיון ציבורי פתוח ודיאלוג עם המתנחלים ,  יוכיחו לקהלים הרלוונטיים  בעולם ,  בצד הפלסטיני ובציבור הישראלי  שישראל מתייחסת ברצינות לתהליך ומתכוונת בכנות לצעוד לפתרון של שתי מדינות .
 המהלך של נתניהו נתפס כניסיון להתמודד עם הדה-לגיטימציה הגוברת בעולם ,  ולכן לא יועיל כל עוד לא ייתפס כאמין .  לעומת זאת ,  אם ייתפס כאמין ,  הוא לא רק יקל את בעיותיה המדיניות של ישראל ,  אלא גם יוכיח כי ישראל נכונה לצעוד בכנות לכיוון של פתרון  עם או בלי פרטנר פלסטיני  ויזכה אותה באשראי רב .  המהלך גם יבהיר לפלסטינים ,  שכדאי להם לשוב לשולחן המו"מ כי אחרת ,  במקום גבולות 67' ,  גדר הביטחון עשויה להפוך לגבול הבינלאומי המוכר בעולם .  המהלך החד-צדדי הפלסטיני של הכרזה על מדינה והכרה בה על ידי האו"ם ינוטרל באמצעות מהלך חד-צדדי נגדי של ישראל ,  שיזכה לתמיכת העולם המערבי .  
רוב הישראלים מבינים שלמדינת ישראל אין דרך להיוותר יהודית ודמוקרטית בלי להיפרד מהפלסטינים .  רוב חברי הכנסת החדשה מחזיקים גם הם בדעה זו ,  ולכן גם הם יראו בתכנון קליטת המתנחלים צעד בכיוון הנכון ,  שנעשה באופן חיובי ובאמפתיה ,  על פי המלצת ועדה החקירה ללקחי ההתנתקות ,  ולפיכך יאפשר להם לתמוך בתהליך ואף להתגייס ליישומו .  
טיפול אמיתי בנושא המתיישבים שגרים בהתנחלויות המבודדות הוא נייר הלקמוס של כוונותיו של נתניהו .  עד שלא יבוצעו מעשים המדגימים את נכונותה של ישראל לצעוד באמת ובתמים לקראת מציאות של שתי מדינות ,  הסקפטיות כלפי הצהרותיו של נתניהו מוצדקת לחלוטין 
לפרסום מאמרים בוואלה דעות לחצו כאן
המאמרים המתפרסמים במדור הדעות משקפים את עמדת הכותבים בלבד .  

עשר שנים להתנתקות  לקח ההיערכות
אם נתניהו באמת מתכוון להתחיל במו"מ עם הפלסטינים ,  הוא ידרש להתמודד עם המתיישבים שייאלצו להתפנות במסגרת הסדר .  ולכן יש להכין תכנית לאומית לקליטת המתנחלים ולחוקק חוק פינוי מרצון שיחול מיידית .  אם יש לקח מההתנתקות  זהו הלקח

