נתניהו : " הנחיתי לברר דרכים להביא לישראל פצועים מחאלב "
 ראש הממשלה הכריז במפגש עם התקשורת הזרה כי  " כבר טיפלנו באלפי פצועים מהטרגדיה הסורית בישראל ",  והוסיף כי הבאת  " נשים ,  ילדים וגברים ,  אם הם לא לוחמים "  נמצאת בבדיקה של משרד החוץ
 ( בתחילת השבוע :  מפגינים מול שגרירויות רוסיה וארה"ב בתל אביב )  
ראש הממשלה בנימין נתניהו אמר היום  ( שלישי )  במפגש עם התקשורת הזרה כי  " ביקשתי ממשרד החוץ לברר דרכים להביא הנה פצועים ,  אזרחים מחאלב ,  לטפל בהם בבתי חולים ישראליים ".  לדבריו , " כבר טיפלנו באלפי פצועים מהטרגדיה הסורית בישראל ,  אבל עכשיו אני מבקש למצוא דרכים להביא לטיפול בבתי חולים בישראל נשים ,  ילדים ,  גם גברים אם הם לא לוחמים ,  מחאלב ,  והדבר הזה נמצא כרגע בבדיקה ". 
דבריו של נתניהו מגיעים לאחר קריאות במערכת הפוליטית ובציבור הישראלי לתת סיוע הומניטרי לנפגעים בחאלב ,  לאחר כחמש שנים של לחימה עזה ובתום כמה חודשים של מצור ,  שהוסר רק בימים האחרונים עם כיבוש מזרח העיר על ידי כוחות משטר אסד .  על פי הדיווחים מסוריה ,  מצבם של האזרחים חמור ,  וקיים מחסור חמור בציוד בסיסי כמו גם בשירותי רפואה .  
עוד בוואלה !  NEWS:נחלצה מהתופת :  הילדה בת השבע שצייצה מחאלב פונתה מהעיר"זה למען חאלב ":  שוטר טורקי התנקש בחייו של שגריר רוסיהמטר מהטבח :  תיירים מגיעים לחאלב לעשות צילומי סלפי 
אתמול פנה הרש הראשי יצחק יוסף בנושא לנתניהו ,  וטען כי  " יש אפשרות לסייע ולשתף פעולה ,  ותוך תיאום עם הצלב האדום או ארגונים דומים אחרים להגיש לאותם פליטים עזרה הומניטרית ".  לדבריו , " זו תהיה אמירתנו לעולם ,  כי אנו בני ישראל האמונים על קדושת החיים ,  איננו מבדילים בין דם ולדם ואנו מתייחסים לכל בני האדם כמי שנבראו בצלם אלוקים ואפילו אם מדובר באויבים ".  
אתמול אישרה מועצת הביטחון של האו"ם פה אחד את הצעת צרפת לשליחת משקיפים שיפקחו על הפינוי במזרח חאלב .  15 חברות המועצה אימצו את הצעת ההחלטה שהועלתה על ידי צרפת ,  הדורשת  " מכל הצדדים לאפשר גישה בטוחה ,  מידית וחופשית לפקחים ".  היום התחדשו הפינויים מהעיר ,  אחרי הבנות חדשות בין ממשלת סוריה למורדים ,  שכללו גם פינוי כפרים שיעיים נצורים במחוז אידליב .
 לפי הארגון הסורי לזכויות אדם ,  מאז יום חמישי ,  אז הושגו ההבנות הראשונות בין רוסיה לטורקיה ,  פונו כבר 13 אלף אזרחים ממזרח חאלב .  לפי שר חוץ של טורקיה מבלוט צ'בושואלו ,  יותר מ-20 אלף כבר פונו בשיירות האוטובוסים והאמבולנסים שנכנסו לעיר בימים האחרונים .  שר החוץ של רוסיה ,  סרגיי לברוב ,  אמר היום כי פינוי העיר יסתיים בתוך יומיים לכל היותר .
  ( עדכון ראשון :  19:54 )  

נתניהו : " הנחיתי לברר דרכים להביא לישראל פצועים מחאלב "
 ראש הממשלה הכריז במפגש עם התקשורת הזרה כי  " כבר טיפלנו באלפי פצועים מהטרגדיה הסורית בישראל ",  והוסיף כי הבאת  " נשים ,  ילדים וגברים ,  אם הם לא לוחמים "  נמצאת בבדיקה של משרד החוץ

