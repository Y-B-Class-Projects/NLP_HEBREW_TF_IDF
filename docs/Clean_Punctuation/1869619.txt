נתניהו הודה לגרמניה על הסיוע בגיבוש עסקת שליט
ראש הממשלה נפגש עם המתווך הגרמני בעסקה לשחרורו של גלעד שליט והודה לו על הסיוע .  נתניהו הודה גם לשליח הקודם ,  חגי הדס : " אתה יודע טוב מכולם שהעסקה הזו הייתה טובה מקודמותיה "
 על רקע שחרור גלעד שליט משבי חמאס ,  נפגש אתמול  ( שלישי )  ראש הממשלה ,  בנימין נתניהו ,  עם המתווך הגרמני שסייע בתיווך בגיבוש העסקה לשחרורו .  על פי פרסומים זרים המתווך הוא גרהארד קונארד ,  איש ביון גרמני שתיווך בעבר בעסקאות בין ישראל וחיזבאללה .  בפגישה ,  בה השתתף גם נציגה של קנצלרית גרמניה ,  אנגלה מרקל ,  הודה ראש הממשלה לגרמניה על הסיוע בהשגת ההסכם .
 נשיא המדינה ,  שמעון פרס ,  נפגש גם הוא אתמול עם המתווך הגרמני ועם נציגים בכירים של שירותי המודיעין והממשל הגרמניים .  פרס הודה למתווך ולקנצלרית גרמניה ,  אנגלה מרקל ,  על תרומתה המשמעותית של גרמניה לקידום השבתו של גלעד שליט לביתו .
 גלעד שליט חוזר הביתה - סיקור מיוחד בוואלה ! 
סוף סוף בבית :  גלעד שליט הגיע למצפה הילהגלעד שליט נפגש עם משפחתו לראשונה לאחר שחרורואחרי חמש שנים :  לילה ראשון של גלעד בביתנעם שליט על חזרת גלעד : " חווינו לידה מחדש של בן "
 נתניהו התקשר אמש גם לחגי הדס ,  שסיים לפני כשישה חודשים את תפקידו כשליח למשא ומתן להשבת גלעד שליט ,  והודה לו על תרומתו במגעים להשבת החייל הביתה . " אתה יודע טוב מכולם שהעסקה הזו הייתה טובה מקודמותיה ",  אמר ראש הממשלה להדס .  הדס פעל בעניינו של שליט משנת 2009 ועד חודש אפריל השנה כשפרש מתפקידו .  לאחר פרישתו של הדס מונה דוד מידן לשליח הממונה על המשא ומתן .
 דוד מידן ,  סיפר אתמול לוואלה !  חדשות על מפגשו הראשון עם גלעד עם שחרורו משבי החמאס . " שוחחתי עם גלעד ,  סיפרתי לו כי אני הייתי האיש שניהל את המשא ומתן ",  סיפר מידן . " לא שמעתי ממנו יותר מדי פרטים מאחר והוא היה מוקף במצרים .  הוא נראה טוב ,  אני שמח על כך ,  אני מאמין שעוד אדבר איתו והדבר הראשון שאני הולך לעשות זה לישון ",  הוסיף .
 אתמול השתחרר גלעד שליט לאחר 1,941 ימים בשבי חמאס .  בשעות הבוקר המוקדמות החל שליט לעשות את דרכו מרצועת עזה ,  מלווה באנשי חמאס ,  למעבר הגבול ברפיח שם הועבר לידי המתווכים המצרים .  בהמשך ,  הוסע שליט ברכב מצרי למעבר כרם שלום שם התקבל על ידי קציני צה"ל ,  סגן אלוף הדר אלעד וראש מחלקת בריאות הנפש בצה"ל ,  אלוף משנה אייל פרוכטר שליוו אותו למחנה אמיתי לבדיקות רפואיות .  שליט הועבר במסוק לבסיס חיל האוויר תל נוף שם חבר למשפחתו והתקבל על ידי ראש הממשלה בנימין נתניהו ,  שר הביטחון אהוד ברק והרמטכ"ל ,  רב-אלוף בני גנץ .  לבסוף ,  טסה משפחת שליט חזרה לביתה במצפה הילה .
 השתתף בהכנת הידיעה :  אמיר בוחבוט

נתניהו הודה לגרמניה על הסיוע בגיבוש עסקת שליט
ראש הממשלה נפגש עם המתווך הגרמני בעסקה לשחרורו של גלעד שליט והודה לו על הסיוע .  נתניהו הודה גם לשליח הקודם ,  חגי הדס : " אתה יודע טוב מכולם שהעסקה הזו הייתה טובה מקודמותיה "
 
