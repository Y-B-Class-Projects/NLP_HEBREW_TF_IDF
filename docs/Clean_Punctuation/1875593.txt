פרס בטקס לזכר רבין : " עדיין יש גידולי פרא המזלזלים בחוק "
 נשיא המדינה פרס ,  נשיאת העליון ביניש והמשנה לראש הממשלה יעלון ,  שהחליף את נתניהו ,  הגיעו לטקס הממלכתי בהר הרצל . " עלינו לשאול אם עשינו די כדי שמעשה כזה לא יחזור ",  אמר הנשיא
 ( באדיבות הערוץ הראשון ) 
בחלקת גדולי האומה בבית העלמין בהר הרצל התקיים הערב  ( רביעי )  טקס האזכרה הממלכתי לציון 16 שנה להירצחו של ראש הממשלה יצחק רבין .  באירוע השתתפו בני משפחתו של רבין ,  נשיא המדינה שמעון פרס ,  נשיאת בית המשפט העליון דורית בייניש ואנשי סגל א' של המדינה .  ראש הממשלה ,  בנימין נתניהו ,  לא הגיע לאירוע .  זמן קצר לפני הטקס הוא שוחח עם בתו של רבין ,  דליה ,  ועדכן אותה שייבצר ממנו להשתתף באירועים לזכרו של אביה ,  עקב האבל העמוק בו שרויה משפחתו בעקבות פטירת חמיו ,  שמואל בן ארצי ,  לפני מספר שעות .  רבין אמרה כי היא מבינה את כאב המשפחה וביקשה למסור את תנחומיו הכנים לגברת נתניהו ולמשפחה .  המשנה לראש הממשלה ,  משה בוגי יעלון ,  ממלא את מקומו של נתניהו בטקס .
 עוד בנושאהקצין דורש הכרה בנכות :  חליתי בעקבות רצח רביןפרס בטקס לזכרו של יצחק רבין :  רב חובל בים סוערעמיר פרץ :  צריך לעשות חיסול ממוקד ליגאל עמיר
הנשיא פרס אמר בפתח דבריו כי  " הרוצח הנתעב היה יהודי ,  אלא שיהודי שרצח הוא רוצח ,  הוא פושע ,  שפשעו לא יישכח ולא ייסלח .  יצחק כבש את לב עמו ,  כמנהיג אמין ,  נאמן למורשתו ,  יודע אדמתו ,  מגן לביטחונה ושוחר שלום ".  פרס ,  שהיה שר החוץ בזמן כהונת רבין כראש ממשלה סיפר על העבודה לצדו של רבין וסיפר כי הוא  " ידע להתעלות מעל לחישובים פוליטיים .  עמדו בו החוכמה להגביה עין לאופק הרחוק ".  בנוסף ציין הנשיא כי  " יצחק נרצח בפסגת הישגיו ,  ואנחנו חייבים לשאול את עצמנו האם עשינו די כדי שאסון כזה לא יחזור .  אך בחברה הישראלית עדיין צומחים גידולי פרא המזלזלים בחוק וחלקם נתפסים למעשים מטורפים של השחתה ,  שריפה ,  חילול מקומות קדושים  זוהי אלימות לשמה .  חובתנו לאתר ולבודד את האלימים והמזיקים ,  ולהביאם לדין כראוי ". 
אחרי הנשיא עלה לנאום נציג הממשלה בטקס ,  המשנה לראש הממשלה ,  משה  ( בוגי )  יעלון ,  שהתייחס בדבריו למחויבות של רבין לביטחון ישראל ולתפקידים הציבוריים שמילא לאורך השנים .  גם יעלון התייחס לאירועי  " תג מחיר "  שהתרחשו לאחרונה והבהיר כי  " ניאבק בכל האמצעים נגד מי שייקח את החוק לידיים ,  ויעז לבצע פעולות נקם בשכנינו ופעולות הפחדה כנגד בעלי דעות אחרות ". 
בתו של יצחק רבין ,  דליה רבין-פילוסוף ,  נאמה אף היא ,  כנציגת המשפחה בטקס וסיפרה על כאב המשפחה על מות יצחק ואשתו לאה ,  מספר שנים לאחריו . " אני יודעת ששעון החול של החיים לא נעצר ,  ואבא כבר אמור היה להיות בן 90 השנה .  גיל מופלג על פי כל דעה .  ואולי ברוח הטבע ,  בין החיים הוא כבר לא היה ",  סיפרה .  היא המשיכה ואמרה כי דור  " נוער הנרות "  שיצא לרחובות לאחר רצח אביה הוא הדור שיצא בקיץ האחרון להפגין נגד יוקר המחיה בארץ ו"על דגלו חרט את כל תורת "  אביה .  הם  " ביקשו סדר עולם נכון ,  שאותו הובלת ביד רמה .  וזעקו למנהיג אמין וקשוב ,  שאותם יוביל .  ואני יודעת כי הגעגוע הזה שבו אני לוקה ,  מפעם לא רק בי אלא בלב כל הרבים שאבא גדול איבדו ולו הם מייחלים .  ואני מתחזקת בידיעה ובזו ההרגשה שאת זכר מעשיך וגדולתם ,  אבא ,  שום זמן אבוד לא יימחה ". 

פרס בטקס לזכר רבין : " עדיין יש גידולי פרא המזלזלים בחוק "
 נשיא המדינה פרס ,  נשיאת העליון ביניש והמשנה לראש הממשלה יעלון ,  שהחליף את נתניהו ,  הגיעו לטקס הממלכתי בהר הרצל . " עלינו לשאול אם עשינו די כדי שמעשה כזה לא יחזור ",  אמר הנשיא

