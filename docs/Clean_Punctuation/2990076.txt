בחדשות 2 תוקפים :  נתניהו התייחס לכתבה אודותיו ;  לקשישים - לא
בחברת החדשות של ערוץ 2 זועמים על הפוסט של נתניהו ,  שהתעלם מהכתבה על הקשישים שנאלצים לעבוד כשליחי פיצה ,  אך ביקר את העובדה שחלק קטן מתגובתו על כתבה אחרת ב"אולפן שישי "  לא פורסם ;   " רה"מ היה שמח בוודאי לשכפל את מודל 'ישראל היום' "

" לצערנו ,  ראש הממשלה בחר שלא להגיב לכתבתו של אילן לוקאץ' - שבה הוצג כיצד קשישים בני 80 ומעלה בישראל נאלצים לעבוד כשליחי פיצה וכעובדי ניקיון כדי להתקיים ",  כך אמר היום לוואלה ברנז'ה גורם בחדשות 2 .  זאת בתגובה לפוסט שפרסם אמש  ( שבת )  ראש הממשלה בנימין נתניהו ,  ובו תקף את חברת החדשות מכיוון שהסירה חלק קטן מהתגובה של לשכתו ,  בכתבה שעסקה בכוורת של נתניהו ושודרה ב"אולפן שישי ". 
עוד אמר הגורם כי  " לצערנו ,  ראש הממשלה ממשיך במתקפה היומיומית שלו על התקשורת החופשית בישראל .  אנחנו סומכים על הציבור שמבין שתפקיד התקשורת הוא לחשוף ולבקר .  אנחנו נמשיך בתפקידנו ".  לסיכום אמר : " ראש הממשלה היה שמח בוודאי לשכפל את מודל 'ישראל היום' ,  אך עליו להבין שבמדינה דמוקרטית 'ישראל היום' היא החריג ". 
כזכור ,  לאחרונה התנהלו מגעים בין חדשות 2 לנתניהו על קיום ראיון שלבסוף לא יצא לפועל .
 לכתבה של לוקאץ' נחשפו כ-2 מיליון גולשים בפייסבוק  והיא עוררה סערה ברשתות החברתיות וזכתה לאלפי שיתופים .  עם זאת ,  נתניהו בחר להתעלם ממנה לחלוטין ,  והתייחס אך ורק לכתבה של אודי סגל ששודרה ב"אולפן שישי ".  הכתבה עוסקת בשיטת המינויים של נתניהו ,  לפיה ראש הממשלה מקיף את עצמו בלשכתו בצעירים חסרי ניסיון .  הכתבה גם בודקת עד כמה יש השפעה לשרה נתניהו על הלשכה של נתניהו .
 נתניהו כתב בפוסט : " אני מבקש לשתף אתכם במה שמסתמן כתופעה חדשה אצל חלק מגופי התקשורת :  צינזור הביקורת עליהם בתוך תגובות המועברות אליהם .  כך למשל נהגו ב"אולפן שישי "  בערב שבת ,  כשהחלק הבא צונזר מתוך תגובה לכתבה ארוכה שעסקה כולה בהכפשת לשכתי ,  רעייתי ובני : " זה לא אולפן שישי בלי כתבה מגמתית ומכפישה נגד נתניהו או הימין ".  

בחדשות 2 תוקפים :  נתניהו התייחס לכתבה אודותיו ;  לקשישים - לא
בחברת החדשות של ערוץ 2 זועמים על הפוסט של נתניהו ,  שהתעלם מהכתבה על הקשישים שנאלצים לעבוד כשליחי פיצה ,  אך ביקר את העובדה שחלק קטן מתגובתו על כתבה אחרת ב"אולפן שישי "  לא פורסם ;   " רה"מ היה שמח בוודאי לשכפל את מודל 'ישראל היום' "
 
