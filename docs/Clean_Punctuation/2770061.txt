מזכ"ל האו"ם : " הנזק שנגרם בעזה - כהוריקן מעשה ידי אדם "
 באן קי-מון התייחס למשבר ויצא בהצהרה חריגה בחריפותה נגד ישראל : " עולות שאלות על המידתיות של התקיפות .  העזתים לכודים ".  נתניהו : " החלטת האו"ם נותנת מענה לצורכי ארגון טרור רצחני "
 - מזכ"ל האו"ם תוקף בחריפות את פעולת ישראל בעזה- נתניהו יוצא נגד החלטת מועצת הביטחון- בירושלים מאוכזבים מהגישה של וושינגטון בנוגע למשבר- הירי לדרום נמשך ,  רקטות לאשקלון ויירוטים
הלחץ הבינלאומי על ישראל נמשך ,  ועולה עוד מדרגה :  בהתבטאות חריפה במיוחד תקף היום  ( שני )  מזכ"ל האו"ם באן קי-מון את ישראל על המשך הלחימה וטען כי הנזק שגרם צה"ל ברצועה הוא ברמה קטסטרופלית .
" הייתה לנו הפסקת אש הומניטרית בסוף השבוע ,  ובמהלכה אפשר היה לראות כמה נזק גרמה המתקפה הישראלית .  היו שתיארו זאת כ'הוריקן מעשה ידי אדם' ",  אמר באן במסיבת עיתונאים במטה האו"ם בניו יורק . " הנזק וההרוגים מעלים שאלות על המידתיות של התקיפות .  יותר מ-173 אלף עזתים מחפשים מקלט - עשירית מהאוכלוסיה .  קראתי לישראל ולכל הצדדים להבטיח את האתרים של האו"ם ואת ביטחון האנשים שחיפשו מקלט ".  באן המשיך ותקף : " אין לעזתים לאן ללכת .  הם נצורים ולכודים ".  
לסיכום דבריו הדגיש את הצורך בהפסקת אש ובחידוש המו"מ . " על הצדדים מוטלת האחריות להפסיק את האלימות ואת האש ולטפל בשורש הבעיות ,  שבבסיס סיבובי ההסלמה .  יש לסיים חצי מאה של כיבוש ",  אמר .  לדבריו ,  האו"ם ממשיך לעבוד עם אבו מאזן ומנהיגים אחרים במטרה להשיג שלום בין ישראל והפלסטינים . " זה עניין של רצון פוליטי .  צריך קודם לעצור את הלחימה ,  ואז לשבת ולדבר ".   
" צוק איתן ":  סיקור מיוחד בוואלה !  חדשותחמאס חוזר למתווה המצרי להפסקת אשזעם בירושלים : " אובמה עוצר אותנו "" צה"ל פיזר כרוז עם רשימת המחוסלים "  
מוקדם יותר תקף ראש הממשלה בנימין נתניהו את החלטת מועצת הביטחון של האו"ם ,  שקראה להפסקת אש מידית וללא תנאים וטען כי הדבר משחק לידי חמאס . " הודעת הנשיאות של מועצת הביטחון של האו"ם מתייחסת לצורכי ארגון טרור רצחני ,  שתוקף אזרחים ישראלים ",  אמר נתניהו בשיחה שקיים אחר הצהריים עם מזכ"ל האו"ם .  הוא יצא נגד הטון הפייסני של הארגון וטען כי ההחלטה לא נותנת  " מענה לצורכי ביטחון ישראל ובכלל זה פירוז רצועת עזה על פי העיקרון שכבר נקבע בהסכמי הביניים עם הפלסטינים ".  
לדברי ראש הממשלה , " אין בהודעה זו התייחסות לפגיעה באזרחים ישראלים או התייחסות לעובדה שחמאס הפך את תושבי עזה למגן אנושי ,  וכן שהוא משתמש במתקנים של האו"ם כדי לפגוע באזרחי ישראל ".  הוא הוסיף כי ישראל נענתה שלוש פעמים להצעת האו"ם להפוגות הומניטאריות  וכי חמאס הפר את כולן . " הם ממשיכים לירות גם עכשיו לעבר אזרחים .  ישראל תמשיך לטפל במנהרות הטרור ,  זהו רק צעד ראשון בפירוז .  הקהילה הבינלאומית צריכה לפעול לפירוז עזה ". 
מזכ"ל האו"ם מצדו אמר כי  " הצדדים בעימות ברצועת עזה הביעו עניין רציני "  בבקשתו להאריך את הפסקת האש ההומניטרית ב-24 שעות נוספות ,  אולם  " טרם הסכימו על לוח הזמנים ליישומה ".  
הדברים הללו של נתניהו מגיעים אחרי שבלילה שוחח עמו נשיא ארה"ב ברק אובמה ,  והדגיש בפניו את הצורך בהפסקת אש הומניטרית ללא דיחוי וללא כל תנאי .  עמדתו של הנשיא האמריקני מנוגדת לזו הישראלית שגורסת כי יש להתנות את הפסקת המבצע בשורת ערבויות ביטחוניות ,  בהן פירוז הרצועה .  
מבצע  " צוק איתן "  | היום ה-21 :  עדכונים שוטפים
בעקבות הדברים של הנשיא האמריקני ,  שאמנם גינה בתוקף את ירי הרקטות ואמר כי הסכם ארוך טווח יכלול פירוק הארגוני ברצועה מנשק ,  הביעו גורמים בירושלים אכזבה גדולה מההתייחסות של וושינגטון למשבר . " אובמה עוצר את ישראל דווקא בשעה שחמאס נכנס ללחץ ונמצא עם הגב אל הקיר ",  אמר לוואלה !  חדשות גורם בכיר שעודכן בפרטי השיחה בין השניים . " ההתנהלות האמריקנית מכעיסה לא רק את ישראל ,  אלא את כל הכוחות המתונים באזור ".  
הכעס על הממשל האמריקני בא לידי ביטוי גם בדברים שאמרו במהלך היום שורת שרים בממשלה ,  אשר טענו כי יש להמשיך בלחימה ולא לשעות לדרישה להסכים למתווה הפסקת האש . " כרגע המבצע מתנהל בתנאים שלנו ",  אמר השר להגנת הסביבה ,  עמיר פרץ ,  בראיון למשדר המיוחד של וואלה !  חדשות . " צריך להמשיך ללחוץ על חמאס בפעילות קרקעית ,  מבלי לסמן כיבושי שטח חדשים ,  אלא להשתמש בשטחים שכבר בידינו ".  הוא הוסיף כי ברגע שהפסקת האש תופר ,  על ישראל להתחיל לפגוע בבנק המטרות שצברה .  זה הרגע שבו לא צריך למצמץ ". 
שרת התרבות והספורט ,  לימור לבנת ,  טענה כי  " אסור לממשלה להסכים למדיניות שעל פיה צה"ל מגיב כאשר חמאס יורה ".  לדבריה , " זאת מדיניות של פספוס גדול מאוד של מה שעשינו עד עכשיו ,  וכמובן היא תאפשר לחמאס להמשיך ולהתעצם ,  להמשיך לירות ולפגוע באזרחי ישראל ".  לדברי לבנת ,  לפני המבצע היה מצב של  " טפטוף מתמשך של ירי חמאס ,  תוך כדי בניית עיר מפלצת תת קרקעית שהגיעה אל מתחת לשטח הריבוני של מדינת ישראל ".  כעת ,  הכתה ישראל בחזרה ,  מערך הרקטות ספג פגיעה קשה מאוד , " אבל עדיין יש להם יכולת ירי רקטות .  הם עדיין פועלים וההנהגה עדיין קיימת ".  
בעוד היחסים בין ישראל לארה"ב ממשיכים להתערער ,  היום נודע לוואלה !  חדשות כי משלחת מטעם הפתח והרשות הפלסטינית צפויה לצאת בימים הקרובים לקהיר כדי לנהל שם מגעים עם בכירים בחמאס ,  בנוכחות נציגים מצריים ,  באשר להפסקת אש בלחימה ברצועת עזה על פי המתווה המצרי .  את המשלחת מטעם הרשות יובילו עזאם אל-אחמד ,  מקורבו של יו"ר הרשות הפלסטינית אבו מאזן ,  וראש המודיעין הפלסטיני ,  מאג'ד פראג' .  את חמאס ייצג סגן ראש הלשכה המדינית של הארגון ,  מוסא אבו מרזוק ,  ולא ברור אם יצטרפו אליו אישים אחרים מחמאס .  המודיעין המצרי יתווך בין הצדדים .  על פי המקורות ,  הנוסח המצרי להפסקת האש הוא היחיד שיידון בקהיר .  
עוד בטרם נפגשו המשלחות בקהיר ,  אמר סגן ראש הלשכה המדינית של חמאס ,  מוסא אבו מרזוק ,  כי בשעות הקרובות נראה שינוי בעמדתה של מצרים בנוגע להפסקת האש .  בראיון לביטאון הארגון  " א-ריסאלה ",  הדגיש אבו מרזוק כי המצרים ישנו את היוזמה שלהם להפסקת האש ,  באופן שעונה בצורה טובה יותר לדרישותיו של חמאס .  בצהריים הביע שר החוץ הרוסי ,  סרגיי לברוב ,  תמיכה במתווה המצרי להפסקת אש ,  וטען כי ביוזמה יש  " אופק רב "  עבור תושבי הרצועה ,  ויש לפעול למען הפסקת אש ארוכת טווח בעזה .
 בינתיים ובמקביל להתפתחויות הדיפלומטיות ממשיכים ארגוני הטרור בעזה ,  ובראשם חמאס ,  לירות רקטות ופצמ"רים לישראל .  אזקעות נשמעו אחר הצהריים באשקלון ובמועצה האזורית חוף אשקלון .  לא דווח על נזק או על נפגעים ,  וככל הנראה היו כמה יירוטים .  

מזכ"ל האו"ם : " הנזק שנגרם בעזה - כהוריקן מעשה ידי אדם "
 באן קי-מון התייחס למשבר ויצא בהצהרה חריגה בחריפותה נגד ישראל : " עולות שאלות על המידתיות של התקיפות .  העזתים לכודים ".  נתניהו : " החלטת האו"ם נותנת מענה לצורכי ארגון טרור רצחני "
 
