 " אובמה ינסה להגיע להישג ברגע האחרון "
 גורמים בפמליית רה"מ המשיכו גם הבוקר להנמיך ציפיות ,  אך הוסיפו כי אובמה יפעיל את כל כובד משקלו כדי להגיע להישג .  השגרירה באו"ם : " זו ראשיתו של התהליך לו ייחלנו "
  ( צילום :  רויטרס ,  עריכת וידאו :  גדי וינסטוק ) 
ראש הממשלה בנימין נתניהו נחת הבוקר  ( שלישי )  בארה"ב לקראת פגישתו הצפויה בהמשך היום עם נשיא ארה"ב ברק אובמה ויו"ר הרשות הפלסטינית אבו מאזן .  גורמים בפמליית ראש הממשלה ביקוש גם היום להנמיך ציפיות ואמרו כי לא צפויה התקדמות במשא ומתן עם הפלסטינים .  
הם הוסיפו כי ישראל לא תשנה את עמדתה בנוגע להמשך הבנייה בהתנחלויות .  עם זאת ,  הם הוסיפו כי יש חישבות רבה בעצם קיום המפגש ,  שעשוי להוביל בהמשך הדרך להתנעת המשא ומתן .  הגורמים ציינו כי הם צופים שאובמה ינסה להפעיל לחץ ברגע האחרון על נתניהו ואבו מאזן כדי להגיע להישגים
שגרירת ישראל באו"ם ,  פרופ' גבריאלה שלו ,  אמרה הבוקר לגלי צה"ל כי כי בניגוד לציפיות הנמוכות - הפסגה המשולשת שתהיה היום  " חשובה ומשמעותית יותר מעוד הזדמנות לצילום ".   " זו ראשיתו של התהליך שייחלנו לו ",  ציינה שלו , " לדאבוננו ,  הפלסטינים בעצם ישבו וחיכו שהאמריקנים יעשו עבורם את העבודה ולא היו מוכנים לשום ויתור ". 
אתמול אמר שר הביטחון אהוד ברק כי  " ישראל תדרוש כי במסגרת הסכם עם הפלסטינים יכריזו שני הצדדים על קץ הסכסוך ".  בתום פגישה עם מקבילו האמריקאי בוושינגטון ,  הוסיף ברק כי כי ישראל מעוניינת בתהליך המדיני ,  שמוביל הנשיא האמריקאי ברק אובמה ,  במרכזו הסכם עם הפלסטינים תוך שמירת האינטרסים הביטחוניים של ישראל .

" אובמה ינסה להגיע להישג ברגע האחרון "
 גורמים בפמליית רה"מ המשיכו גם הבוקר להנמיך ציפיות ,  אך הוסיפו כי אובמה יפעיל את כל כובד משקלו כדי להגיע להישג .  השגרירה באו"ם : " זו ראשיתו של התהליך לו ייחלנו "
 
