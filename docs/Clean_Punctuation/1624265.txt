ועדת הכספים תומכת בפרוייקט ה"ביבי בואינג "
 הועדה התכנסה היום לדון בהצעה לרכישת מטוס פרטי עבור נסיעות ראש הממשלה ומשלחות ישראל לחו"ל .  היו"ר גפני : " רכישת מטוס לאומי הוא צעד נכון ,  יש לשקול את ההיבטים הכלכליים "
 ועדת הכספים תומכת ברכישת מטוס ממלכתי לראש הממשלה בנימין נתניהו .  בדיון שקיימה הבוקר הוועדה בעניין ,  אמר יו"ר הועדה ח"כ משה גפני  ( יהדות התורה )  כי  " רכישת מטוס לאומי הוא צעד נכון ,  יש לשקול את ההיבטים הכלכליים ". 
גפני ציין כי שוחח עם נציג השב"כ שאמר לו כי גם עמדתם ועמדת היחידה לאבטחת אישים היא בעד מטוס למדינה , " אבקש ממשרד האוצר להשיב בתוך כחודש ימים בדבר העלויות והאם הם מתכננים להתקדם בנושא ". 
ח"כ אבי דיכטר  ( קדימה )  ,  שיזם את הדיון ,  אמר כי הצורך ברכישת מטוס למדינה נובע מהיבטים רבים , " ראשית ,  ההיבט הביטחוני ;  כאשר אבטחת ראש הממשלה והשרים במטוסים זרים קשה ומורכבת מאד .  ההיבט הכלכלי הוא גם שיקול ,  מאחר ובין חמש לשבע שנים ניתן להחזיר את ההוצאה על רכישת המטוס ,  ובעיקר ההיבט התדמיתי של המדינה ,  המטוס הוא סמל לאומי ולא יתכן שראשי ממשלה ונשיא המדינה צריכים לחפש 'טרמפ' בכל פעם מחדש במטוסים של נשיאי מדינה אחרים ". 
נציגת משרד ראש הממשלה ,  דרורית שטיין ,  אמרה כי הנושא נבחן בימים אלו בחיוב ,  וללא ספק הרבה יותר נוח למדינה להחזיק מטוס משלה כאשר התחזוקה תהיה בטיפול חיל האוויר .
 נציגת משרד האוצר ,  אילה אברהם הלוי ,  אמרה כי בתוך כשבועיים המשרד יקבל את הנתונים הכלכליים בדבר עלות המטוס למדינה ואחזקתו ,  ותמסור על כך דיווח לוועדת הכספים .
 ח"כ פאינה קירשנבאום  ( ישראל ביתנו )  אמרה כי בנסיעתה לקזחסטאן עם שר החוץ התבזתה המשלחת הישראלית בעובדה כי הגיעו במטוס זר ,  תוך עצירה במדינות אחרות וללא אבטחה מספקת ,  והיא תומכת ברכישת המטוס הלאומי .
 ח"כ אלכס מילר  ( ישראל ביתנו )  אמר כי נושא הסמל הלאומי הוא זה שצריך להיות השיקול העיקרי בנושא רכישת המטוס לטובת הסעת ראש הממשלה ונשיא המדינה .
 
ועדת הכספים תומכת בפרוייקט ה"ביבי בואינג "
 הועדה התכנסה היום לדון בהצעה לרכישת מטוס פרטי עבור נסיעות ראש הממשלה ומשלחות ישראל לחו"ל .  היו"ר גפני : " רכישת מטוס לאומי הוא צעד נכון ,  יש לשקול את ההיבטים הכלכליים "
 
