ממשלה רחבה - אינטרס לאומי
אובדן הקולות של הליכוד והצלחתן המרשימה של יש עתיד ושל הבית היהודי בבחירות עשויים להתגלות כברכה לישראל ולראש הממשלה בנימין נתניהו .  הוא יוכל להציג רפורמות פנימיות שזמנן עבר ולהתוות גישה מאוזנת כלפי הפלשתינים מטעמה של ממשלה לאומית רחבה .
 מלבד תשלום מס שפתיים כלשהו נגד התנהלותה של הממשלה במשא ומתן ,  מפלגות האופוזיציה המרכזיות התרכזו באופן גורף בנושאים כלכליים-חברתיים פנימיים .  מדיניותו של לפיד ,  המופנית נגד הקיצוניות החרדית ,  וקריאתו להכללתם בגיוס ובכוח העבודה משכו מצביעים רבים .
 בהקשר של יחסי החוץ ,  למרות ההידרדרות המאסיבית בתמיכה בליכוד ביתנו ,  רוב ציבור הבוחרים מעדיף את נתניהו כמנהיג ,  מעל ומעבר לכל מועמד אחר .  יש קונצנזוס בקרב הישראלים התומך בעמדת נתניהו ,  ולפיה אין אפשרות להגיע לשלום עם הפלשתינים לנוכח הנהגתם הנוכחית .
 עם זאת ,  יש מודעות גבוהה לכך שמדובר ברגע מכריע .  אנו מוקפים ביריבים המחויבים לחורבננו .  נוסף על חמאס ועל חיזבאללה ,  יש משטרים איסלאמיסטיים כאוטיים בסוריה ,  במצרים וייתכן שאף בירדן .  אנו עומדים בפני איום קיומי מצד איראן ,  שממנה יש לשלול את האפשרות להפוך למעצמת גרעין .  בסביבה זו ,  יחסינו עם ארה"ב הם חיוניים מתמיד ,  אולם האיתותים האחרונים מצד הממשל מטרידים ביותר .  אובאמה מינה לתפקיד שר ההגנה אדם בעל רקורד עקבי של עוינות כלפי ישראל ,  המתנגד לכל מתווה של פעולה צבאית נגד איראן .
 אובאמה לא היסס להתערב בענייניה הפנימיים של מדינה ריבונית ,  ודבריו ערב הבחירות היו הפגנת בוז כלפי בעלת ברית .  אם הקונגרס יעניק לאובאמה יד חופשית בטיפול בישראל ,  הוא עלול להפוך את חיינו לקשים ביותר בארבע השנים הקרובות .  ארה ? ב עלולה להימנע מהפעלת הווטו האמריקני נגד החלטות או ? ם חד-צדדיות המבקרות את ישראל .  תיתכנה גם קריאות לקבלת קווי שביתת הנשק הבלתי ניתנים להגנה מ-1949 בתור גבולות  ( נוסף על חילופי שטחים שהפלשתינים לעולם לא יסכימו לקבל )  ;  קריאות לוויתורים טריטוריאליים נוספים ;  דרישה להקפאת ההתנחלויות ,  גם בתוך גושי ההתיישבות המרכזיים ובירושלים היהודית ;  ולחץ לחלוקת ירושלים .  
עם זאת ,  אף שאובאמה אינו נזקק עוד לקולות או לתמיכה לקראת בחירה מחדש ,  ולמרות סלידתו הברורה מנתניהו ,  הוא אינו יכול פשוט להתעלם מהחלטות הקונגרס או לפסוק נגדן .  כדי לשמר את קשרינו החזקים עם הקונגרס ,  על נתניהו להקים ממשלה רחבה ,  שתפגין כי הוא פועל בשם העם כולו .  עליו לשמר את היכולת לבצע ויתורים בנושאים משניים ,  תוך כדי עמידה איתנה באותם נושאים העלולים להשפיע על דרישות הביטחון הבסיסיות של ישראל .  הוא יוכל להראות לעולם שמדיניותו זוכה לתמיכה של רוב הישראלים ,  תוך כדי חשיפת שקרי הליברלים ,  המבקשים לתאר את מדיניותה של ישראל ככזאת המוכתבת על ידי אלמנטים מהימין הקיצוני ולא כקונצנזוס לאומי .
 המכשול העיקרי הניצב בפניו של נתניהו הוא הצורך לשמר את תמיכתה של ש ? ס ,  תוך כדי מתן מענה לדרישות הפופולריות ,  ולפיהן החרדים ישתתפו בגיוס או בשירות לאומי ויעבדו למחייתם במקום להתקיים מתשלומי רווחה .  הדבר ישמש ,  ללא ספק ,  תנאי מפתח להצטרפותו של לפיד לממשלה ,  וש"ס ,  שרבים מתומכיה ,  בשונה מיהדות התורה ,  משרתים בצה"ל ,  תהיה חשופה ללחץ רב לפשרה בנושא הזה .
 אם ש"ס ,  יש עתיד ,  קדימה והבית היהודי יצטרפו לליכוד ביתנו להקמת קואליציה ,  נתניהו יעמוד בראש ממשלה יציבה המבוססת על 74 ח ? כים ,  אשר אינה נתונה להפחדה מצד פלג יחיד כלשהו .  אם לא תוקם ממשלה יציבה ,  הדבר יערער את יכולתנו להתעמת עם יריבינו ולעמוד בלחצים הגלובליים .  כדי להימנע מכך ,  שמורה לנו הזכות לדרוש כי נציגינו הפוליטיים יפעלו כישראלים פטריוטים ,  יניחו בצד את חילוקי הדעות שלהם וישתפו פעולה כדי לקדם את האינטרס הלאומי .  

ממשלה רחבה - אינטרס לאומי
nan
