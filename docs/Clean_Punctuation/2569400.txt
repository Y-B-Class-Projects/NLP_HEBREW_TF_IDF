נתניהו חגג עם הקואליציה : " יש להעביר תקציב אחראי "
 במהלך אירוע גיבוש לחברי הקואליציה ,  אמר ראש הממשלה לנוכחים כי ראשי הסיעות הביעו נכונות להעביר את תקציב 2013 ולקיים את הבחירות במועדן . " אם אנחנו רוצים ,  אנחנו יכולים "
 תקציב 2013 או בחירות בפברואר ?  במהלך גיבושון לכבוד השנה החדשה שערך במעונו ,  ראש הממשלה ,  בנימין נתניהו ,  לחברי הקואליציה ,  הוא סיפר כי נפגש לפני כן עם ראשי סיעות הקואליציה וכולם אמרו שהם מעוניינים להעביר את תקציב 2013 ,  כך שהבחירות יתקיימו במועדן  אוקטובר 2013 .  אמנם עדיין מתקיים משא ומתן בין נתניהו לבין סיעות הקואליציה ,  ובמשרדי הממשלה עדיין לא עובדים על התקציב .  מדבריו של נתניהו ברור שגם הוא מעדיף ,  לעת עתה ,  לקיים את הבחירות במועדן ,  ורק אם המשא ומתן עם שותפיו יתפוצץ ,  הוא יודיע על הליכה לבחירות בסביבות חודש פברואר 2013 .
" יש פה קואליציה יוצאת מן הכלל ,  הבאתם תוצאות גדולות לאזרחי מדינת ישראל ",  אמר נתניהו ל-50 מתוך 60 חברי הקואליציה ,  שהגיעו לגיבושון . " ההישגים שלנו כבירים בכל זמן ,  והם נדירים בזמן שאנו פועלים .  אל מול הטלטלה האזורית מסביבנו והמשבר הכלכלי הגדול ביותר ב-80 השנים האחרונות ,  ישראל היא אי של יציבות .  יש נחשול גדול שעולה במזרח התיכון ואנחנו ,  שיודעים איפה אנחנו חיים ,  מנווטים היטב מולו ונמשיך לשמור על מדינת ישראל ". 
נתניהו הוסיף כי  " היציבות השלטונית שלנו מעניקה המון לאזרחי ישראל ולמדינת ישראל .  כדי להמשיך בעשייה וביציבות אנחנו צריכים להעביר תקציב אחראי .  בישיבות שערכתי עם ראשי הסיעות אני יכול להגיד שכולם רוצים עכשיו ,  ואם אנחנו רוצים ,  אנחנו יכולים - זה תלוי רק בנו .  מול האתגרים שמדינת ישראל ניצבת זה הדבר הנכון לאזרחי ישראל ,  ואני מתרשם בערב זה שיש רצון ,  אז ניפגש בפעם החמישית בשנה הבאה ונהיה בטוח במערכת בחירות .  נציין את יום הכיפורים ולאחריו ניסע לאו"ם יחד עם שר החוץ ליברמן כדי להשמיע את קולנו הצלול ".  
חברי הכנסת התלוננו על אוכל ,  שהיה דל לטעמם  ( כיסוני בשר ,  רוסטביף ,  חצילים ומים בלבד )  .  גם נתניהו התלוצץ על האוכל ותהה במליצה : " זה חלק מהקיצוצים ?  ".  ילדי תכנית הטלוויזיה  " בית הספר למוזיקה "  הנעימו לחברי הכנסת ולשרים בתוכנית האומנותית .  בתחילת הערב אמר ח"כ דני דנון לנתניהו : " טוב שקדימה לא בקואליציה .  חסכנו 28 מנות של אוכלי חינם שייעלמו בקרוב מהזירה הפוליטית ".  
עוד על התקציב:בכירים בירושלים : " ספטמבר ואין תקציב ל-2013 ,  גם הנגיד מודאג"ריבלין : " העברת התקציב בפתיחת המושב - או בחירות"העברת התקציב בממשלה נדחתה לאחרי החגים
לפניות לכתב :  pinhas_wolf@walla.co.il
עדכון ראשון :  22:05 

נתניהו חגג עם הקואליציה : " יש להעביר תקציב אחראי "
 במהלך אירוע גיבוש לחברי הקואליציה ,  אמר ראש הממשלה לנוכחים כי ראשי הסיעות הביעו נכונות להעביר את תקציב 2013 ולקיים את הבחירות במועדן . " אם אנחנו רוצים ,  אנחנו יכולים "
 
