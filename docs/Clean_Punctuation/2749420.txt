נתניהו : " הרצח בבריסל הוא תוצאת הסתה בלתי פוסקת "
 ראש הממשלה הגיב לירי ,  ואמר כי קיימת צביעות אירופית בדמות הכחשת הטרור .  ליברמן : " תוצאה של הקריאות לחרם על ישראל ".  בנט : " שימו לב לאנטישמיות בתחפושת אנטי-ישראליות "
 ראש הממשלה בנימין נתניהו גינה אמש  ( שבת )  בחריפות את הרצח שבוצע אתמול במוזיאון היהודי בבריסל והשתתף בצער משפחות הקורבנות .  לדבריו , " מעשה הרצח הזה הוא תוצאה של הסתה בלתי פוסקת נגד היהודים ומדינתם ".  נתניהו ,  כמו כן ,  אזכר התעלמות שיטתית של אירופה מפעולות הטרור בשטחי ישראל .  הפתרון ,  לדבריו ,  הוא דבקות באמירת האמת תוך חיזוק מתמשך של צה"ל . " על אדמת אירופה ממשיכות להישמע עלילות וכזבים נגד ישראל ,  תוך התעלמות שיטתית מהפשעים נגד האנושות ומעשי הרצח שנעשים באזורנו .  התשובה שלנו לצביעות הזאת היא אמירה בלתי פוסקת של האמת ,  המשך מאבק עיקש בטרור וביצור כוחנו ",  אמר .
 גם שר החוץ ,  אביגדור ליברמן ,  גינה אץ תקרית הירי החמורה . " אירוע הטרור הזה הוא התוצאה בשטח של ההסתה האנטי-ישראלית והאנטישמית שמתבטאת ,  בין היתר ,  בקריאות לחרם על ישראל ובחרמות על מוצרים ישראליים ,  בפעילויות נגד ישראל בפורומים בינלאומיים ובעמדה חד-צדדית אוטומטית נגד ישראל ". 
עוד בכותרות:העיר הנצורה :  כל החסימות בבירה בעת ביקור האפיפיורכך נחשפים הסודות הכמוסים של חיל האווירתיעוד :  טבעונים השחיתו חנויות בשר ודגים בתל אביב 
ליברמן התייחס גם לפעילות הפרו-פלסטינית כפעילות אנטישמית גרידא . " הפעילות הזו ,  כמו בימים האפלים ההם ,  קוראת להחרים 'סחורות של יהודים' ופועלת באגרסיביות נגד הדמוקרטיה היחידה במזרח התיכון .  זו פעילות אנטישמית נטו ,  ולא חלק מוויכוח מדיני לגיטימי לגבי סכסוך על שטח שכמוהו יש במקומות רבים בעולם ". 
כמו כן ,  התייחס שר החוץ לגינויי הבניה בשטחים מצד ישראלים ,  וקרא לאחרונים לשים לב ל"נורת אזהרה גדולה ומהבהבת "  שהאירועים האנטישמיים בעולם משדרים להם . " האירועים האחרונים בקנזס ,  בטולוז והערב בבריסל ,  הם נורת אזהרה לכל אלו שמדעת או לא ,  משתפים פעולה עם ההסתה הזו כשהם ממהרים ,  בכול פעם מחדש ,  לגנות את ישראל ולהשוות בנייה של בית עבור משפחה יהודית בארץ אבותינו לפעולות טרור רצחניות ואכזריות של אנטישמים וטרוריסטים בני-בליעל ,  בעזה או בבריסל ".  
גם שר הכלכלה ,  נפתלי בנט ,  התבטא לגבי תקרית הירי .  בעמוד הפייסבוק שלו ,  פירסם סטטוס בו קרא ליהודים להתגאות ביהדותם ולשים לב ל"אנטישמיות בתחפושת אנטי-ישראליות ".  
" למה שונאים את היהודים ?  ככה .  למה שונאים את ישראל ?  ככה ",  כתב בנט בעמוד הפייסבוק שלו ,  והוסיף : " אז מה עלינו לעשות ?  להיות אנחנו .  יהודים גאים החיים על אדמתינו בגאווה גדולה ".  
שרת החוץ של האיחוד האירופי ,  קתרין אשטון ,  גינתה אף היא את הפיגוע . " אני מגנה בכל תוקף את ההתקפה המחרידה על המוזיאון היהודי בבריסל ",  אמרה אשטון . " אני שולחת את תנחומיי למשפחות ההרוגים .  צריך לעשות הכל כדי למצוא את האחראים לפיגוע - אסור שתהיה חסינות לטרור ". 
מחקירה ראשונית של התקרית היום ,  עלה כי אדם נכנס למוזיאון כשעל גבו הוא נושא תיק ופתח באש .  הוא יצא מהמוזיאון ונמלט במכונית מסוג  " אודי ",  כשאתו אדם נוסף או שניים .  ריסטוף גווסאנס ,  היועץ המשפטי של הליגה הבלגית נגד אנטישמיות ,  הודה מוקדם יותר היום כי  " היינו מודעים לתעמולה האנטישמית של פוליטיקאים נגד יהודים בתקופה האחרונה ,  ואם מדובר בפגיעה אנטישמית קרוב לוודאי שזה תוצר לוואי של הרעיונות האנטישמיים המופצים בבריסל מזה עשור ". 
 לפניות לכתב אמיר תיבון :  amir.tibon@walla.co.il 

נתניהו : " הרצח בבריסל הוא תוצאת הסתה בלתי פוסקת "
 ראש הממשלה הגיב לירי ,  ואמר כי קיימת צביעות אירופית בדמות הכחשת הטרור .  ליברמן : " תוצאה של הקריאות לחרם על ישראל ".  בנט : " שימו לב לאנטישמיות בתחפושת אנטי-ישראליות "
 
