יוזמה בפייסבוק של ראש הממשלה :  בחרו את לוגו ביקור אובמה
הפייסבוק של ראש הממשלה מזמין את הגולשים לבחור אחת משלוש אפשרויות ללוגו של ביקור אובמה .  ההצעה שתגרוף את מספר הלייקים הגבוה ביותר תזכה לעטר את כל הפרסומים בנושא
משרד ראש הממשלה פירסם אחר הצהריים  ( ראשון )  בדף הפייסבוק שלו שלוש הצעות לבחירות הלוגו הרשמי שילווה את ביקורו בישראל בחודש הבא של נשיא ארצות הברית ,  ברק אובמה . " ברית עמים "   ( UNBREAKABLE ALLIANCE )  - הוא השם שנבחר לתוכנית הביקור ,  עליו הופקד היועץ לביטחון לאומי ,  יעקב עמידרור .
 ב-48 השעות הקרובות יוכלו גולשי הפייסבוק לבחור בין שלוש האפשרויות ,  וההצעה שתגרוף את מספר הלייקים הגבוה ביותר תזכה לעטר את כל הפרסומים הרשמיים לקראת הביקור .  ההצבעה תסתיים ביום שלישי ,  19 בפברואר 2013 ,  בשעה 16:00 .
 אלו הכרזות המועמדות :  
שרי הממשלה שמעו היום את סקירת התוכניות הראשוניות לשלושת ימי שהותו של הנשיא האמריקני בישראל ,  שהוכנו במשרד ראש הממשלה בשבועות האחרונים .  בפתח הישיבה ,  שב נתניהו והדגיש את שלוש מטרות הביקור - הגרעין האירני ,  החשש מהתפרקות המשטר בסוריה וחידוש התהליך המדיני בין ישראל והפלסטינים . " בביקור הצפוי אנחנו נדון בעצם בנושאים המשמעותיים ביותר לביטחונה של מדינת ישראל ולהבטחת עתידה ",  אמר נתניהו בישיבה .
 בישיבות שקוימו במטה ההסברה הלאומי במשרד רה"מ בשבוע שעבר הוחלט לנצל את הביקור  " להדגשת הקשר ההדוק בין ישראל וארצות הברית ובין הציבור הישראלי והאמריקני ".  היועץ לביטחון לאומי עמידרור ציין כי לאור ההתעניינות הבינלאומית בביקור ייעשה מאמץ גם להציג את פיתוח תעשיית ההיי-טק הישראלית .  בהמשך השבוע צפוי עמידרור לצאת לוושינגטון ולהציג בפני מקביליו האמריקנים את תוכניות הביקור הראשוניות ,  בעוד השליח המיוחד של ראש הממשלה ,  עורך דין יצחק מולכו ,  שב בסוף השבוע מהבירה האמריקנית שם החל לדון עם גורמים בממשל בהיערכות לחידוש המו"מ בין ישראל והפלסטינים .  
מטוס אייר פורס 1 הנשיאותי ,  מלווה במשלחת של מאות אנשי ביטחון ,  עובדי הבית הלבן ופמליה תקשורתית מכובדת ,  ינחתו בנמל התעופה בן גוריון ביום רביעי ה-20 במרץ ,  שם יתקבלו על ידי נשיא המדינה וראש הממשלה בטקס ממלכתי מלא .  משם ייסע הנשיא האמריקני לירושלים לפגישת עבודה בבית הנשיא ,  ולאחר מכן יבקר ביד ושם ובהר הרצל .  בשעות הערב יקיים אובמה פגישת עבודה ארוכה עם ראש הממשלה במעונו .
 ביומו השני של הביקור ייסע אובמה לרמאללה לפגישות עם בכירי הרשות הפלסטינית ,  ועם שובו הוא צפוי לשאת נאום לציבור הישראלי ,  אך טרם נקבע מקום לקיום הנאום .  לאחר הנאום צפוי הנשיא פרס לקיים במעונו ארוחת ערב ממלכתית לכבודו של אובמה .  ביומו האחרון של הביקור אובמה ונתניהו ייפגשו שוב ,  ובשעות הצהריים צפוי אובמה להמריא לרבת עמון ,  שם ייפגש עם המלך עבדאללה .
 במשרד ראש הממשלה מעריכים כי יחד עם אובמה צפויים להגיע לישראל מאות עיתונאים מרחבי העולם אשר עבורם ייפתח מרכז תקשורת בירושלים .  
לקריאה נוספת:הבית הלבן :  אובמה לא יציע בישראל תכנית שלום חדשההערכה :  המחוות לאובמה - אקדחים לפלסטיניםנתניהו לפני ביקור אובמה :  צריך עוד לחץ על אירן 

יוזמה בפייסבוק של ראש הממשלה :  בחרו את לוגו ביקור אובמה
הפייסבוק של ראש הממשלה מזמין את הגולשים לבחור אחת משלוש אפשרויות ללוגו של ביקור אובמה .  ההצעה שתגרוף את מספר הלייקים הגבוה ביותר תזכה לעטר את כל הפרסומים בנושא

