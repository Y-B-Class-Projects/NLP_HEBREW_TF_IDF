נתניהו מתנגד לשחרורם של רוצחים לגדה
לוואלה !  חדשות נודע כי ראש הממשלה מתנגד לשחרור של אסירים עם דם על הידיים לגדה .  יו"ר מטה המאבק ,  שמשון ליבמן : " השעות הקרובות הן קריטיות ".  הוריו של שליט במכתב אישי לנתניהו : " אלה ימי הכרעה בין חיים למוות "
  ( צילום :  גדעון צנטנר ,  עריכת וידאו :  גדי וינסטוק ) 
ראש הממשלה בנימין נתניהו מתנגד לשחרורם של אסירים עם דם על הידיים לשטחי יהודה ושומרון ודורש שהם יגורשו לרצועת עזה או לאירופה ,  כך נודע אמש  ( ראשון )  לוואלה !  חדשות .  לפי דיווחים ממקורות שונים ,  על פי מתווה העסקה לגביה צפויה הממשלה להכריע ,  ישוחררו האסירים גם לגדה .
 מוקדם יותר אמר יו"ר מטה המאבק למען גלעד שליט ,  שמשון ליבמן ,  כי  " השעות הקרובות הן קריטיות ומכריעות .  ליבמן הוסיף כי  " על סמך מקורותינו ,  ישיבת פורום שרי השביעייה שמתקיימת בשעה זו הינה מכריעה .  באופן חד משמעי ,  היא תכריע בין חיים או מוות של גלעד שליט ". 
פורום השביעייה התכנס הערב פעם נוספת ,  זו הפעם השלישית במהלך היום ,  על מנת לדון בעסקת שליט .  בלשכת ראש הממשלה אישרו כי הפורום מקיים דיונים בנושא העסקה לשחרורו של החייל החטוף גלעד שליט .  
בתוך כך ,  מסרו אחר הצהריים הוריו של החייל החטוף גלעד שליט ,  לראש הממשלה בנימין נתניהו מכתב ,  בעקבות הדיווחים האחרונים על הכרעה אפשרית בעסקה לשחרור בנם .  במכתב שהועבר לראש הממשלה ,  כותבים ההורים נעם ואביבה כי  " אנו חשים כי הימים הקרובים הם הרי גורל לבננו האהוב גלעד ". 
עוד כתבו בני הזוג שליט לנתניהו כי  " אנחנו עוקבים בדאגה עמוקה ובתקווה גדולה אחרי מהלכיה של ממשלת ישראל ושלך במאמציכם הכנים להחזיר את גלעד הביתה .  אנו פונים אליך לפני שיהיה מאוחר מדי .  אנא אל תפילו על כתפיו הצרות של בננו את כל בעיות המזרח התיכון .  אנא ראו את בננו כחייל היושב במרתפי החמאס כבר 1,274 ימים ולילות קשים מנשוא .  במהלך השנים הללו נעשו טעויות ומשגים שלא ניתן לתקנם או לשנותם  ( הכוונה לממשלת אולמרט .  פ.ו )  .  על כל הללו ,  בננו גלעד לא צריך להיות הקורבן ולשלם את מחיר חייו ". 
בהמשך כתבו ההורים לראש הממשלה כי  " אנו מפצירים בך לא לחזור על הטרגדיה של רון ארד .  חלילה לנו להוסיף על הפצע שנצרב בחברה הישראלית המהווה בכיה לדורות .  ליבנו אומר כי הפרק הזה של המשא ומתן מגיע לנקודת האל-חזור .  כל האפשרויות מוצו במהלך שלוש וחצי שנים של שבי .  אנחנו בצומת החלטה שבה שתי אפשרויות בלבד :  הצלתו של גלעד שליט והשבתו הביתה כמצופה ממדינה ומראשיה האחראים על חייליה ,  או הפקרתו לגורלו בידי חמאס .  צומת של בחירה בין חיים ומוות .  אנו מביעים תמיכה מלאה בך ראש הממשלה ובממונה מטעמך על פעולות הממשלה לפדות חייל צה"ל אשר יד המקרה הביאה לכך כי הוא בננו האהוב גלעד ". 
בסיום מכתבם מדגישים ההורים בפני נתניהו כי  " אנו נותנים אמון בשריך שהביעו ברובם את דעתם הנחרצת לצדד בהסכם שיחזיר את גלעד על התמורה הכרוכה בכך .  אנו מצפים ומקווים כי אתה ושריך תשקלו מעשיכם כמנהיגים של עם הנשען על צבא העם ,  על פי ערכים מושרשים ועל פי רוח תורתו .  אנחנו פונים בזעקה של הרגע האחרון :  אנא הצל את בננו ,  הצל את גלעד ". 

נתניהו מתנגד לשחרורם של רוצחים לגדה
לוואלה !  חדשות נודע כי ראש הממשלה מתנגד לשחרור של אסירים עם דם על הידיים לגדה .  יו"ר מטה המאבק ,  שמשון ליבמן : " השעות הקרובות הן קריטיות ".  הוריו של שליט במכתב אישי לנתניהו : " אלה ימי הכרעה בין חיים למוות "
 
