השליח המיוחד והשנוי במחלוקת של נתניהו - שהסתבך בפרשת הצוללות
יצחק מולכו נחקר ביומיים האחרונים שעות ארוכות לצד עו"ד שמרון ,  עם הסתעפות תיק 3000 .  רבים עדיין חלוקים על פועלו של מי ששימש מעין שר חוץ פרטי במשך עשרות שנים ,  וסבורים כי הייתה זו טעות קשה של נתניהו . " המשרד שלו הפך ליותר חזק מהמדינה "
 עו"ד יצחק מולכו ,  שליחו המיוחד של ראש הממשלה בנימין נתניהו ,  הוא המקורב שנחקר ביומיים האחרונים בפרשת הצוללות יחד עם עו"ד דוד שמרון - כך הותר הבוקר  ( שלישי )  לפרסום .  השניים נחקרו שעות ארוכות ,  ועומתו אתמול במשרדי להב 433 עם עד המדינה בפרשה מיקי גנור .  
מולכו פרש מתפקידו בחודש שעבר בעקבות עתירה לבג"ץ שהוגשה על ידי עו"ד שחר בן מאיר ,  שבה תקף את המשך העסקתו של מולכו כשליח מיוחד לעניינים מדיניים ,  בעת שבן דודו של נתניהו ושותפו למשרד ,  עו"ד שמרון ,  נחקר כחשוד בפרשת הצוללות .
 לקריאה נוספת:פרשת הצוללות :  שמרון והמקורב לרה"מ נחקרו - ועומתו עם גנורפרשת הצוללות :  מתגבש חשד להפרת אמונים נגד מקורבו של נתניהו שנחקרחוזרים לחקירות :  במשטרה נערכים לגל מעצרים נוסף בפרשת הצוללות 
מולכו בחר לתאר את משרדו באתר האינטרנט שלו כך : " במהלך כל השנים מאז היווסדו קיים המשרד קשרים עם ממשלות ישראל ,  תוך שמירה על גישה א-פוליטית .  למשרד קשרים עם המנהיגות הכלכלית של המדינה ,  והוא מייצג אישי ציבור מהבולטים בישראל "   .  
לאורך השנים שבהן שירת כשליח מיוחד של מדינת ישראל בנושאי חוץ שונים ומגוונים ,  הנחות היסוד שבבסיסו של משפט זה הוטלו בספק ,  הותקפו בבג"ץ ובריאיונות לתקשורת .  מה טיב היחסים בין מולכו לנתניהו ?  מהי עמדתו הפוליטית ?  מכוח מה הוא ינק את סמכותו לבצע פעולות בשמה של מדינת ישראל ?  מדוע מדינה שאין לה שר חוץ מכהן מעסיקה עורך דין פרטי בתור סוגר הסכמים ? 
איש אינו מטיל ספק בכישוריו הייחודיים של מולכו ובתרומתו העצומה למדינת ישראל ,  אולם שאלות אלו ,  ושאלות חדשות צפו לאחרונה ,  עם התפטרותו של מולכו מתפקידו ועל רקע חקירתו במשטרה .
" הסכמי אוסלו ,  החשובים ביותר שישראל חתמה עליהם ,  הושגו על ידי אנשים פרטיים ,  כמו פרופ' יאיר הירשפלד ועו"ד יואל זינגר ואיש לא כיהה בהם .  הפרקטיקה הזו מקובלת בממשלות רבות בעולם ",  אמר אלוף  ( במיל' )  יעקב עמידרור ,  בשיחה עם וואלה !  NEWS . " שם המשחק הוא אמון ,  ולפי התרשמותי ,  מולכו הוא בן אדם שטובת המדינה היא המניע היחיד שלו ".  
עמידרור אינו בודד בלימוד הזכות על מולכו .  רבים מאלו שפנינו אליהם במסגרת כתבה זו סירבו לעסוק בדמותו של אחד האנשים המסתוריים ביותר שפעלו בשירות מדינת ישראל .  ובמקביל ,  אחד האנשים הנאמנים ביותר לראש הממשלה . " הפעלה של שליח מיוחד היא דבר מקובל .  מדינות רבות עושות את זה .  זה לא דבר יוצא מן הכלל .  במיוחד בנושאים רגישים ",  אמר לוואלה !  NEWS גורם הבקי בנבכי מערך הדיפלומטיה של ישראל .
 חידת מולכו מורכבת מכמה חלקי תצרף .  כדי להשיג את פתרונה המלא ייאלץ הציבור הישראלי להמתין תקופה ארוכה ,  שייתכן שתימשך גם אחרי סיום חקירת פרשת הצוללות . 
" עו"ד מולכו מטפל בנושאים המדיניים הרגישים ביותר לקידום האינטרסים של מדינת ישראל ,  וזוכה לאמונם ולהערכתם של הגורמים המדיניים הבכירים בישראל ומחוצה לה ",  נאמר בהודעה מטעמו של נתניהו לאחר ההודעה שקדמה לה על סיום העסקתו של מולכו .  
לא מקרי שסיום תפקידו של מולכו ,  שנמשך ,  כולל הפסקות ארוכות ,  מאז סוף שנות ה-90 ,  כרוך בפרשת הצוללות .  סוגיית השחיתות ברכש הביטחוני והחשדות סביב שמרון ומולכו מעוררות זעם רב כלפי מעורבות  " כל אנשי נתניהו "  בפעילות הצבא .  בהקשר של מולכו ,  קיים זעם רב במערכת הביטחון ובגופי המודיעין על מעורבותו של השליח הפועל לבדו ,  מבלי לשתף אף אחד ומבלי לדווח על תוכן פגישותיו במדינות זרות .  שם ,  גם קוראים תיגר על תרומתו של מולכו למדינת ישראל .
" הוא לא הביא תוצאות .  מערכת הביטחון היא זו שהביאה תוצאות .  לאף אחד אין מושג מה הוא עשה .  הוא לא עדכן אף אחד ,  אין דוחות .  הוא היה נוסע לבד ופועל לבד ",  אומר בכיר לשעבר במערכת הביטחון ,  המכיר היטב את פעילותו של מולכו . " הוא איש נעים הליכות ופיקח ,  חלקלק ,  שמייצג תופעה מחליאה .  יש הרבה זעם במערכת הביטחון עליו .  אני כועס שככה המדינה שלנו נראית ".  
מולכו ,  עו"ד דוד שמרון ונתניהו הם גרסה מצומצמת וייחודית במיוחד של  " כנופיית רחביה ",  הכינוי שהוצמד לשופטי בית המשפט העליון .  שלושתם משתייכים למשפחות ירושלמיות ותיקות ואמידות .  שמרון הוא איש ליכוד ואילו מולכו מעולם לא חשף את עמדותיו הפוליטיות ,  למרות זיקתו הברורה לנתניהו .  את נתניהו מולכו הכיר מנעורים ,  ובחוגים שהסתובב בהם כצעיר פגש גם בטדי קולק ,  ש"תמיד היה בסביבה ". 
ההשתייכות הזו איננה שולית והיא מהווה חלק מה-DNA של מולכו .  ההיכרות עם קולק וחיבה אותנטית לאומנות ותרבות הובילו את מולכו לכהן כיו"ר מועצת המנהלים של מוזיאון ישראל  אולי המוסד התרבותי החשוב ביותר בירושלים . " חושבים אצלנו שביטחון וכלכלה הם בסיס הקיום של המדינה ,  אבל התרבות היא הערך העליון .  אימפריות התפרקו בגלל התפוררות התרבות ולא בגלל צבא חלש ",  אמר מולכו בריאיון נדיר ל"גלובס "  בשנת 2014 .  
לקלישאת בן הטובים הירושלמי אפשר להוסיף את העובדה שהיה אלוף הנוער של ירושלים בטניס ולמד בתיכון היוקרתי שליד האוניברסיטה העברית ,  ליד"ה .  בחודש ינואר הקרוב הוא יחגוג את יום הולדתו ה-73 .  במוצאו הוא משתייך לקהילת מגורשי ספרד שהיגרה לסלוניקי .  סבו ,  יצחק רפאל ,  עלה לארץ מהעיר היוונית כשנתיים לאחר הצהרת בלפור ,  והתגלה כאיש עסקים מחונן ,  כשרכש קרקעות בעלות ערך רב בשכונת רחביה והפיץ בארץ את סרטיה של חברת MGM .
 מולכו למד דברים רבים מסבו ,  אבל בתחום אחד ספציפי  ביצוע פעילות בהתנדבות בתחום החוץ בעבור ממשלת ישראל - הוא דווקא הולך בדרכי אביו רפאל .  האב היה ממייסדי בנק דיסקונט ופעל בהתנדבות כראש האגף למטבע זר והאחראי על סחר החוץ תחת לוי אשכול בעת שהאחרון היה שר אוצר .  הוא נישא לשלומית שמרון ,  בתו של ארווין שמרון ,  שבמשרדו התמחה לאחר לימודי משפטים באוניברסיטה העברית ,  ולימים הפך לשותף המנהל והבכיר במשרד ,  שבו שותף גם דוד שמרון ,  גיסו .
 עם השנים ,  הפכו מולכו את שמרון לא רק לעורכי דין מצליחים ואמידים ,  אלא לשני הפרקליטים הקרובים לראש הממשלה .  אנשי סודו ושלומו .  האחד הופקד על תחום החוץ ,  ניהול משא ומתן חשאי עם הפלסטינים ,  מדינות ערב והאמריקאים ,  והאחר הופקד על הגנת האינטרסים של משפחת נתניהו .  האחד פועל בצל ,  השני פועל באור .  אתמול נחקרו שניהם מתחת למנורה בחדר החקירה של היחידה הארצית למאבק בפשיעה הכלכלית ,  גם לאחר רדת החשיכה .  
מהו סוד כוחו של מולכו ?  האם מדובר בגלגול מודרני של ניקולו מקיאוולי ,  שליחם המיוחד של בני מדיצ'י לעניינים מדיניים ?  האם מדובר בעורך דין חכם ומוצלח שהרוויח את מעמדו בקהילה המשפטית ביושר ?  או שאולי מדובר במי שהרוויח מנאמנותו הבלתי מסויגת לבנימין נתניהו ומקשריו עם ראש ממשלת ישראל ?  ייתכן שחקירת פרשת הצוללות תשפוך אור ,  ולו מעומעם ,  על שאלות אלו .  בינתיים ,  יש רבים שמשוכנעים שהעסקתו הייתה טעות של נתניהו .  טעות ערכית ,  משפטית וציבורית .
" יש בעיה מאוד קשה עם העסקה של עורך דין פרטי שאינו עובד מדינה ויש לו הרבה לקוחות עסקיים ,  שלא חלים עליו החוקים שחלים על עובד ציבור ומדינה ,  לא התקש"יר ולא חוקים אחרים הנוגעים לעובדי ציבור כמו הפרת אמונים .  למרות זאת ,  הוא משמש כשר החוץ של מדינת ישראל ",  אמר לוואלה !  NEWS בכיר לשעבר במערכת המשפט . " כשאין שר חוץ וראש הממשלה ממלא את התפקיד הזה ,  באופן טבעי ,  החלל שצריך למלא גדול יותר .  את החלל הזה ממלא מולכו ". 
אז מה אם מולכו אינו עובד מדינה ,  אולי מבקריו נצמדים לפרוצדורות טכניות במקום להכיר בכישורים שלו ובתרומה שלהם למדינת ישראל ?  
" אם הוא אכן פותר בעיות כל כך טוב ,  שיגויס לשירות המדינה .  כמו שיורם טורבוביץ'  ( שהיה ראש לשכתו של אולמרט בתקופתו כראש ממשלה ,  א"ס )  גויס על ידי אולמרט ועשה המון כסף אחרי זה במגזר העסקי .  ממילא מדובר במשרות אמון שלא מצריכה ועדות איתור או מכרז .  הבעיה היא מהותית ולא פרוצדורלית .  מחר יאמרו שהיועץ המשפטי לממשלה לא צריך להיות עובד מדינה אלא עורך דין פרטי .  גם ויינשטיין סגר משרד פרטי שהרוויח המון כסף ובא להיות יועמ"ש ".  
אחד השמות שבהם נוקבים מבקריהם של מולכו ונתניהו בהקשר זה הוא עו"ד דובי וייסגלס ,  ראש לשכתו של ראש הממשלה המנוח אריאל שרון . " רק אחרי שווייסגלס חדל להיות ראש הלשכה של שרון הוא פרש וחזר לעיסוקיו כעורך דין פרטי .  בניגוד למולכו הוא עדיין הועסק חלקית כעובד מדינה ונקבעו הסדרי ניגוד עניינים מאוד מחמירים ". 
מנגד ,  טוענים המגבים ,  ישראל איננה המדינה היחידה שבה מופעל שליח שאינו עובד מדינה מטעמו של נשיא או ראש ממשלה . " הפעלה של שליח מיוחד היא דבר מקובל .  מדינות רבות עושות את זה .  זה לא דבר יוצא מן הכלל .  במיוחד בנושאים רגישים .  כמו למשל במקרה של ריצ'רד הולברוק ,  אחד הדיפלומטים הבכירים של ארצות הברית בשנות ה-90 ",  אמר גורם הבקיא במערך הדיפלומטי של ישראל . 
" התפקיד של מולכו היה בעיקר חשוב לערוצים הפלסטינים .  זה היה התפקיד המרכזי שלו .  אני לא יודע איך זה נולד אבל זה היה הגיוני בהקשר הפלסטיני במיוחד ,  וההקשר הזה רלוונטי גם למדינות אחרות ,  ירדן ,  מצרים ,  ארצות הברית .  שליח מיוחד יכול למצוא את עצמו במגעים עם מדינות רבות ",  הוסיף .  
תת-אלוף  ( במיל' )  ,  מיכאל הרצוג ,  שהיה שותף לחלק גדול מהשליחויות שביצע מולכו ,  ושכללו בין היתר ,  ניהול מגעים חשאיים עם הפלסטינים ומשא ומתן עקיף עם סוריה שלפני מלחמת האזרחים אמר כי הוא מעריך אותו כאדם . " הוא איש מנוסה מאוד שמנהל משא ומתן קשוח והוגן .  הוא מקורב מאוד לנתניהו .  אני התרשמתי מהאינטראקציה ביניהם בתקופת המשא ומתן שיש ביניהם אמון מלא ,  בשונה מאנשים אחרים שראיתי במשבצות מסביב לנתניהו .  זהו קשר אישי ולא פוליטי ",  אמר לוואלה !  NEWS .  
לדבריו , " אני לא בא להגן על המודל הזה שלוקחים איש פרטי כשליח מיוחד .  הוא ראוי לדיון ציבורי ולגיטימי לבקר אותו .  באותה נשימה אני סבור שבמידה וראש הממשלה בוחר באדם שיש לו אמון בו ,  הוא רשאי לקחת מישהו חיצוני שיעבוד איתו ,  ובלבד שיהיה ברור שישנה הפרדה מוחלטת בין העולם הפרטי לעולם הציבורי .  מההיכרות שלו עם מולכו ,  הוא ,  למיטב שיפוטי ,  לא ערבב בין העולמות השונים ".  
הסכם ניגוד העניינים שעליו חתם מולכו חושף את הבעייתיות המובנית הכרוכה בהעסקתו של עורך דין מוכר כמותו בתפקידים מדיניים רגישים .  משרד המשפטים האמריקני ,  הקונסוליה האמריקאית ,  CNN ,  הם רק חלק קטן מלקוחות המשרד שאותו מנהל מולכו  ( הוא התחייב שלא לעסוק בנושאים הקשורים בממשל האמריקני באופן שיעמיד אותו בניגוד עניינים )  .  לפי הידוע כיום אין חשד כי מולכו הפר את הסכם ניגוד העניינים שחתם עליו ,  אולם יש כאלו שסבורים כי שום מסמך משפטי לא יכול להגן על הנזק שנגרם מהעסקתו .
" משרד עורכי דין הפך ליותר חזק מהמדינה עצמה .  אף אחד במערכת הביטחון לא יודע מה הוא עשה .  הוא לא עדכן על ההליך הפלסטיני ,  על הפגישות שלו בעולם הערבי .  היינו יכולים להיות אפקטיביים פי 800 אם הוא היה משתף אותנו ומדווח לנו ",  אומר גורם בכיר לשעבר במערכת הביטחון ,  בשיחה עם וואלה !  NEWS .
 כך ,  לדבריו של אותו גורם ,  לא זו בלבד שמולכו לא תרם למדיניות החוץ של ישראל  הוא אף פגע בה . " מערכת הביטחון היא זו שהביאה תוצאות ביחסים בין מדינת ישראל לפלסטינים ומדינות ערב .  מולכו לא הביא לשום הישג .  תגיד לי איזה הישג הוא הביא ?  הפעילות שלו ,  בין היתר ,  הייתה אחד הגורמים לכך שמשרד החוץ הפך להיות גוף לא רלוונטי בכל הקשור ליחסים בין ישראל לפלסטינים ולערבים ". 
לדברי אותו גורם ולדבריהם של גורמים נוספים ,  הסיבה לכך שמולכו לא הביא להישגים בתחום מדיניות החוץ לא קשורה לבעיה ביכולותיו ,  אלא למוטיבציה שעמדה בבסיס שליחתו לכל אותן פגישות מתחת לרדאר . " ההישג שלו היה סיכול ההליך המדיני ",  אומר הגורם . " המשימה שלו הייתה שלא יהיה הסכם שלום ". 
הסוגיה שאותה ציינו רבים מהאנשים ששוחחנו עמם היא סוגיית הנאמנות .  מצדדיו של מולכו מדברים על האמון הרב שרוחש לו ראש הממשלה ועל השירות החשוב שהעניק למדינת ישראל .  מבקריו ,  שכעת קיבלו חיזוק מחקירת פרשת הצוללות ,  טוענים שנאמנותו נתונה לפרסונה ,  לנתניהו ,  ולא לראש הממשלה . " הוא נאמן רק לאיש אחד ואין לו מחוייבות למדינה ",  אומר גורם משפטי בכיר . " לא בטוח שהגבול הזה בכלל ברור ".  
מקורביו של מולכו מסרו בתגובה : " ראש הממשלה אמר בעצמו שבעתיד יתפרסם מלוא היקף תרומתו של מולכו למדינה .  שר החוץ המצרי הגיע לישראל בניגוד לכל התחזיות .  הוא מצא לנכון לציין את תרומתו של מולכו למהלך .  גם אובמה בזמנו שיבח בפומבי את מולכו שפעל לשחרר 19 אמריקנים שהיו נתונים במצרים ולא היו יכולים לצאת מהמדינה .  מולכו קיבל טלפונים ממדינות ערב ,  מאנשים שהיו מודאגים מכך שהוא פורש מתפקידו ".  
בנוגע לטענות כי מולכו לא שיתף גורמים צבאיים רלוונטיים בנוגע לשליחויות שמילא מטעמו של ראש הממשלה ,  מסרו המקורבים : " מולכו שיתף את כל הגורמים הרלוונטיים ,  ובכלל זה המזכירים הצבאיים לדורותיהם ,  שתיאמו את הפעילויות שלהם כלפי פנים וכלפי חוץ .  אם יש מישהו שלא שותף כנראה שלא היה צריך לשתף אותו .  
בנוגע לטענות כי תפקיד של מולכו היה למעשה לסכל את תהליך השלום ,  נמסר : " לא מיניה ולא מקצתיה .  הוא ניסה לקדם את תהליך השלום בכל דרך אפשרית ".  

השליח המיוחד והשנוי במחלוקת של נתניהו - שהסתבך בפרשת הצוללות
יצחק מולכו נחקר ביומיים האחרונים שעות ארוכות לצד עו"ד שמרון ,  עם הסתעפות תיק 3000 .  רבים עדיין חלוקים על פועלו של מי ששימש מעין שר חוץ פרטי במשך עשרות שנים ,  וסבורים כי הייתה זו טעות קשה של נתניהו . " המשרד שלו הפך ליותר חזק מהמדינה "
 
