אם אין כסף לחרדים - אין כסף למשרד ראש הממשלה
יו"ר ועדת הכספים מעכב העברת 211 מיליון שקלים לטובת פרויקטים של משרד ראש הממשלה ,  ובהן  " תגלית ",  זאת בשל קיצוץ בתקציב קליטתם של תלמידי ישיבות שמגיעים ארצה מחו"ל
ועדת הכספים נגד משרד ראש הממשלה :  יו"ר הוועדה ,  ח"כ ניסן סלומיאנסקי  ( הבית היהודי )  ,  מעכב העברה תקציבית בגובה 211 מיליון ש"ח שמיועדת לשורת פרויקטים של משרד ראש הממשלה .  סלומיאנסקי מסרב להעביר את התקציבים ,  שרובם מיועדים לפרויקטים לעידוד עלייה  " תגלית "  ו"מסע ",  עד שלא יוחזר תקציב בגובה כ-48 מיליון שקלים לטובת תלמידי ישיבות מחו"ל שמגיעים לישראל .
 מכיוון שסוף השנה מתקרב ,  אם המחלוקת התקציבית לא תיפתר בימים הקרובים - הכסף לא יועבר והפרויקטים המדוברים יספגו פגיעה קשה .  מבין אותם 211 מיליון שקלים ,  כ-181 מיליון מיועדים לפרויקטים  " תגלית "  ו-"מסע "  שעוסקים בעידוד עלייה וחיזוק הקשר בין ישראל לקהילות יהודיות בעולם .  חלק מהכסף אמור לכסות סיורים של שני הפרויקטים שכבר התבצעו .  פגיעה בפרויקטים הללו תגרור בעקיפין גם פגיעה כלכלית בחברות התעופה ובשורת עסקים שקשורים בחוזים לפרויקטים הללו .  
מעבר לתקציבי  " תגלית "  ו"מסע ",  כ-30 מיליון שקלים נוספים שמעוכבים מיועדים לשורה של נושאים בהם מטפל משרד ראש הממשלה - החל מפרויקטים חברתיים במגזר הדרוזי ,  שצפויים להיסגר אם התקציב לא יועבר ,  דרך תקציבים לתחזוקת הכותל המערבי ולפיתוח העיר העתיקה ועד לתקציב הוועדה לבדיקת תחליפי נפט .  
ח"כ סלומיאנסקי מעכב את התקציבים במחאה על הקיצוץ בתקציב שמיועד לקליטת תלמידי ישיבות מחו"ל ,  בגובה כ-48 מיליון שקלים .  מדובר בקיצוץ עליו הוחלט במשרד החינוך ,  שאין לו קשר ישיר למשרד ראש הממשלה .  אלא שסלומיאנסקי מתנגד להעברת תקציבים לפרוקיטים  " תגלית "  ו-"מסע ",  בשעה שמקצצים לתלמידי הישיבות .  בהקשר הזה ,  יש לציין כי בפרויקט  " מסע "  אמורים להשתתף השנה אלפי תלמידי ישיבות תורניות .
 כותרות פוליטיות אחרונותחוק הריכוזיות עבר פה אחד : " חג לכלכלת ישראל"בנט מסביב לעולם :  שהה 32 ימים בחו"ל ב-8 חודשיםבנט : " כאילו שחסר לי כסף לטוס לחו"ל אחרי האקזיט "  

אם אין כסף לחרדים - אין כסף למשרד ראש הממשלה
יו"ר ועדת הכספים מעכב העברת 211 מיליון שקלים לטובת פרויקטים של משרד ראש הממשלה ,  ובהן  " תגלית ",  זאת בשל קיצוץ בתקציב קליטתם של תלמידי ישיבות שמגיעים ארצה מחו"ל

