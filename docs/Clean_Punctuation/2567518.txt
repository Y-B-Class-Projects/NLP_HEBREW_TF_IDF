מועצת העיתונות :  ניגוד עניינים בכתיבת נאומים על ידי עיתונאים בעבור פוליטיקאים
בישיבתה הערב דחתה המועצה את עמדת המשנה ליועצת המשפטית ,  וקבעה כי תקנון האתיקה יתוקן בהתאם .  עוד הוחלט על הקמת צוות מעקב שילווה מקרוב את המשבר העובר על העיתונות
מליאת מועצת העיתונות קבעה היום  ( רביעי )  כי קיים ניגוד עניינים בכתיבת נאומים על ידי עיתונאים בעבור פוליטיקאים ,  והחליטה לתקן את תקנון האתיקה בהתאם .  המועצה דנה לראשונה בנושא לפני חודשיים ,  זאת בעקבות טענות שהועלו לגבי אורי אליצור ,  עורך המשנה של  " מקור ראשון ",  ודרור אידר ,  פובליציסט ב"ישראל היום ",  על כך שעיסוקם של השניים בכתיבת נאומים לראש הממשלה ולמשרדי ממשלה נוספים מהווה הפרה של תקנון האתיקה של המועצה .  המועצה דנה אז בתלונה ודחתה אותה ,  אולם עו"ד חיים שיבי ,  נציג אגודת העיתונאים בנשיאות ,  ביקש דיון חוזר ובבקשתו תמכו חברים נוספים במועצה ,  ד"ר נעמה כרמי והרב יובל שרלו . " על פני הדברים ,  ככלל קיים ניגוד עניינים בין תפקידו של עיתונאי ,  לבין עיסוק בכתיבת נאומים עבור פוליטיקאים ,  וכי יש לתקן ברוח זו את תקנון האתיקה של מועצת העיתונות ",  נקבע הערב .
 בישיבת המליאה דנה המועצה במשבר בשוק העיתונות .  המועצה  " הביעה דאגה עמוקה מהמשבר החמור בו מצויה העיתונות בכללה ,  העיתונות המודפסת בעיקר ועיתון מעריב במיוחד ".  בדיון היום הוחלט על הקמת צוות מעקב שילווה מקרוב את המשבר העובר על העיתונות ,  וימליץ למועצה על דרכי פעולה מעשיות לסייע בפתרון . " משבר זה פוגע פגיעה חמורה בחופש העיתונות ,  וממילא בדמוקרטיה במדינה ",  נמסר ממועצת העיתונות ,  אשר קראה הערב לממשלת ישראל ולכנסת ללכת בדרכן של מדינות באירופה הפועלות  " להבטיח את המשך קיומה של עיתונות חופשית ,  יציבה ,  ופלורליסטית ,  ולגלות מחויבות לשמירה על הדמוקרטיה בישראל ".  יצוין כי השבוע הודיעה חברת הכנסת שלי יחימוביץ' כי תגיש לכנסת הצעת חוק ברוח זו .  

מועצת העיתונות :  ניגוד עניינים בכתיבת נאומים על ידי עיתונאים בעבור פוליטיקאים
בישיבתה הערב דחתה המועצה את עמדת המשנה ליועצת המשפטית ,  וקבעה כי תקנון האתיקה יתוקן בהתאם .  עוד הוחלט על הקמת צוות מעקב שילווה מקרוב את המשבר העובר על העיתונות

