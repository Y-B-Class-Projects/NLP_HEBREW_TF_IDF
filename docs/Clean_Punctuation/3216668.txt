 " הליכוד TV ":  נתניהו ישיק מהדורת חדשות בהנחיית אלירז שדה
בליכוד נערכים להחלטת היועמ"ש ,  וישיקו מהדורה בעמוד הפייסבוק של תנועת הליכוד ובחשבונותיו של ראש הממשלה שאף יתראיין לשידור הראשון .  ח"כ יחימוביץ' : " תקשורת כפי שנתניהו רואה - צייתנית ,  מסורסת ,  מושפלת ומתחנפת "
 בתנועת הליכוד נערכים לקראת החלטת היועמ"ש אביחי מנדלבליט בנוגע לתיקי ראש הממשלה בנימין נתניהו ,  והחל ממחר ישיקו מהדורת חדשות עצמאית שתשודר בעמוד הפייסבוק של התנועה ובהנחיית פליט הריאליטי אלירז שדה .  
היום  ( שבת )  הפיץ הליכוד קדימון למהדורה  " הליכוד TV ",  ובה סיסמת הקמפיין שתלווה את השידורים : " מעיפים את הפייק מהניוז ".  בערב הראשון יתראיין נתניהו בשידור חי שיועבר בחשבונות הדיגיטל שלו .  בהמשך צפויים להתראיין שרי ליכוד נוספים .  המהדורה תשודר ממצודת זאב בתל אביב ,  שם נבנה בשבועות האחרונים אולפן מיוחד .  
בחירות 2019 - סיקור מיוחד בוואלה !  NEWS :" לעצב מחדש את דרישות הערבים ":  בל"ד בחרה את נציגיה לכנסתמפלגתו של גנץ אחרי הסקרים : " לא מתלהבים מעלייה ,  הציבור יקבע"המחוזי קבע :  גלעד שרון לא יוכל להתמודד בפריימריז לליכוד 
בסרטון נתניהו מסביר לשדה על המהדורה . " אז מה אתה מבקש שאני אעשה בעצם ",  אומר שדה .  נתניהו עונה לו : " אתה תסקר רק את המציאות ,  אני אמשיך לדאוג שהיא תהיה חיובית ".   " כשכל הערוצים מייצרים לכם חדשות בדמותם ,  אנחנו כאן כדי לספר את האמת "  מסיים שדה את הסרטון . " הצטרפו אלי לאולפן הליכוד TV בפייסבוק ,  נדבר גם על מה שטוב וגם על האתגרים .  דבר אחד אני יכול להבטיח לכם ,  יהיה פה סיקור חיובי ,  אמיתי ".  הסרטון נחתם בסיסמה  " מעיפים את הפייק מהניוז ".  
זו לא הפעם הראשונה שנתניהו עוקף את הערוצים המסורתיים ויוצר קשר עם בוחריו באופן כזה .  בפברואר 2017 נתניהו הפציע במבזקי חדשות ספונטניים כמעט מדי ערב .  הוא נהג לעלות לשידור חי בפייסבוק ,  לעתים אפילו בישר לעוקביו ברשת החברתית את החדשות לפני כולם .  
המודל בו בחר נתניהו אינו מקורי ונשען על קמפיין נשיא ארצות הברית דונלד טראמפ .  במהלך הבחירות לנשיאות ואחריהן ,  מטהו של טראמפ שיתף פעולה עם רשת שידור ימנית אמריקאית שכיסתה את כל ההופעות ,  הנאומים והאירועים הציבוריים שלו מאז 2015 ,  במה שנודע בתור ה"טראמפ-טיוי ".  המטה הפיק יחד עם הרשת גם מהדורות חדשות חלופיות ושידורים מיוחדים בעמוד הפייסבוק שלו בהשתתפות פרשנים וראיונות עם אנשי הקמפיין . 
" לא מצחיק ",  אמרה יו"ר האופוזיציה ,  ח"כ שלי יחימוביץ' ,  בתגובה לסרטון . " כיוון שזה פיילוט מדויק לתקשורת כפי שנתניהו רואה בעיני רוחו ואף נוסה באופן פעיל לייצר :  צייתנית ,  מסורסת ,  מושפלת ,  כורעת ברך ומתחנפת למנהיג .  בלי שאלות קשות ,  בלי תחקירים ,  ובלי בלבולי מוח על טוהר מידות ושלטון חוק ".  
אמש החריף נתניהו את התקפותיו על היועמ"ש ,  שהודיע שלא ימתין עם החלטתו עד לסיום הבחירות .  בסרטון שהעלה לחשבון הפייסבוק שלו האשים נתניהו את מנדלבליט בכך שהוא  " נכנע ללחץ של השמאל והתקשורת ".   
" הם לוחצים להגיש נגדי כתב אישום בכל מחיר ,  גם כשאין כלום ,  העיקר שיהיה לפני הבחירות ",  המשיך נתניהו . " אחת ההחלטות הגורליות ביותר בתולדות המדינה ,  החלטה שעלולה להביא להעלאת השמאל לשלטון ,  מתקבלת בחיפזון ובמהירות שיא ".  לדברי נתניהו ,  היועמ"ש  " מסתפק בקריאת סיכומים ובחוות דעת של צוות הפרקליטות .  זה אבסורד ".  
במכתבו לפרקליטיו של ראש הממשלה דחה מנדלבליט את בקשתם להמתין עם ההחלטה בעניין תיקי נתניהו עד לסיום בבחירות . " אם תתגבש בשבועות הקרובים החלטה כי היועץ המשפטי לממשלה שוקל להגיש כתב אישום נגד ראש הממשלה ,  בכפוף לשימוע ,  לא תהיה כל מניעה לקבל החלטה זו ,  או לפרסמה ברבים ",  נמסר מטעמו של מנדלבליט . 

" הליכוד TV ":  נתניהו ישיק מהדורת חדשות בהנחיית אלירז שדה
בליכוד נערכים להחלטת היועמ"ש ,  וישיקו מהדורה בעמוד הפייסבוק של תנועת הליכוד ובחשבונותיו של ראש הממשלה שאף יתראיין לשידור הראשון .  ח"כ יחימוביץ' : " תקשורת כפי שנתניהו רואה - צייתנית ,  מסורסת ,  מושפלת ומתחנפת "
 
