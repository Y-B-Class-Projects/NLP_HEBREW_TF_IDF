נתניהו התאושש ,  הושבו לו סמכויות ראש הממשלה
כמה שעות לאחר תום ניתוח הבקע הטבורי שעבר בהרדמה מלאה ,  הושבו סמכויות ראש הממשלה לנתניהו שצפוי להשתחרר מבית החולים אחר הצהריים .  הוא הודה לצוות הרופאים שטיפל בו
מלוא הסמכויות הוחזרו הבוקר  ( ראשון )  לראש הממשלה בנימין נתניהו לאחר שהתאושש מהניתוח שעבר במהלך הלילה בבית החולים הדסה עין כרם בירושלים לטיפול בבקע טבורי בבטנו .  נתניהו עבר הרדמה מלאה ובזמן נבצרותו מילא את מקומו שר הביטחון ,  משה יעלון  עד השעה 11:00 לערך .  ההחלטה להשיב את הסמכויות לראש המשלה ניתנה לאחר שיחה שקיים מזכיר הממשלה ,  אביחי מנדלבליט עם מנהל בית החולים ,  ד"ר יובל וייס .  
ראש הממשלה ביקש להודות לצוות הרפואי המקצועי והמסור שטיפל בו ,  ו"לכל האזרחים שהתעניינו בשלומי ".  עוד הוסיף נתניהו כי הוא  " ממשיך לדאוג כל הזמן לשלומכם וביטחונכם'' .  מנהל בית החולים העריך לאחר הניתוח כי יידרשו לנתניהו כמה ימי התאוששות בביתו ,  שבמהלכם יוכל לקיים ישיבות ,  אולם יהיה מוגבל מבחינה פיזית .  
נתניהו עבר ניתוח דחוף בבטנו בהרדמה מלאה 
לאחר סיום הניתוח ,  שארך כשעה ,  הועבר נתניהו לחדר ההתאוששות בבית החולים והוא צפוי להשתחרר מהאשפוז בשעות הקרובות .  העובדה כי סמכויותיו הושבו לו מעידות על התאוששות מלאה מההרדמה .  הצורך בקיום הניתוח התעורר אתמול ,  לאחר שנתניהו חש כאבים חזקים בבטנו .  
רופאו האישי ,  ד"ר צביקה ברקוביץ' ,  אבחן יחד עם מומחה הכירורגיה פרופ' אריה דורסט כי מדובר בבקע טבורי .  בדיקת סי.טי שהתקיימה בבית החולים איששה את החשש והוחלט לקיים את הניתוח במהלך הלילה . " מה שהיה כלוא זו רק רקמה שומנית ולא המעי הדק ",  סיפר ד"ר ברקוביץ' לגלי צה"ל הבוקר , " היה חשוב לבצע את הניתוח מיד לאחר האבחנה כדי שהמצב לא יסתבך ". 
בשל היעדרות ראש הממשלה ,  לא התקיימה היום ישיבת הממשלה השבועית במועדה הקבוע ,  ובמקום נתניהו ,  שר הביטחון ינהל את הדיון בצוות השרים לענייני אסירים שאמור לאשר שחרור 26 אסירים פלסטינים במסגרת המשא ומתן המדיני .  

נתניהו התאושש ,  הושבו לו סמכויות ראש הממשלה
כמה שעות לאחר תום ניתוח הבקע הטבורי שעבר בהרדמה מלאה ,  הושבו סמכויות ראש הממשלה לנתניהו שצפוי להשתחרר מבית החולים אחר הצהריים .  הוא הודה לצוות הרופאים שטיפל בו

