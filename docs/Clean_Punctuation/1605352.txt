נתניהו בארה"ב : " הביקור יתגלה כחשוב ביותר "
 למרות שהבית הלבן לא שש להזמין את ראש הממשלה ,  נתניהו יצא שבע רצון מהביקור בארה"ב .  בדרך לתחנתו הבאה בפריז אמר ראש הממשלה כי הוא  " מעריך את הגישה העניינית והחיובית "
 ראש הממשלה בנימין נתניהו סיים את ביקור הבזק בארה"ב במסגרתו נועד אמש  ( שני )  עם הנשיא ברק אובמה .  נתניהו הפגין ביטחון רב בכך ששיחותיו בבית הלבן יניבו תועלת לביטחון ישראל ולמאמצי השלום באזור . " זו היתה פגישה ממוקדת מאד וחיובית ביותר ",  אמר נתניהו . " בשיחה דנו במגוון נושאים הקשורים לביטחון ישראל ובמאמצינו המשותפים להתקדם בתהליך השלום ".  מארה"ב המריא נתניהו לפריז ,  שם ייפגש עם הנשיא הצרפתי .  
נתניהו לא הרחיב בנושא המו"מ המדיני אך אמר כי הוא  " חושב שהביקור יתברר כחשוב ביותר ".  נתניהו הוסיף כי הוא  " מעריך את הגישה העניינית והחיובית שגיליתי .  יש הבנה שאנחנו רוצים להתקדם בתהליך השלום ". 
אמש נאם נתניהו בפני העצרת הכללית של הקהילות היהודיות בוושינגטון שבארה"ב והתייחס למאמצים שעושה ממשלתו במטרה להתקדם בתהליך השלום . " אין לנו זמן לבזבז .  עלינו לנוע לעבר השלום בדחיפות .  מטרתי היא להשיג בקרוב שלום קבע בין ישראל לפלסטינים .  אבל לשם כך עלינו לפתוח במו"מ ,  במקום לנהל מו"מ על תחילת המו"מ .  בואו נתקדם עם זה .  בואו נזוז ".  נתניהו פנה בנאומו לאבו מאזן והצהיר : " אני אומר היום למחמוד עבאס ,  מנהיג הרשות הפלסטינית .  בוא ננצל את הרגע ונגיע להסכם היסטורי .  בוא נפתח מיד בשיחות ".  
נתניהו התייחס בנאומו גם לסכנות הביטחוניות . " עלינו להבטיח שנשק לא יזרום לשטחים הפלסטינים בגדה המערבית ,  שצופה על תל אביב ומקיפה את ירושלים ",  אמר . " לא נוכל להרשות עוד עזה ודרום לבנון בלב מדינתנו .  מה שאנחנו רוצים זה שלום הדדי ,  בר קיימא ,  שלום שנוכל להגן עליו .  אני מקוה ששלום כזה ייכון .  אני מתכונן אליו ואני מתפלל שהוא יקרה .  אבל עלינו להיערך להגן על עצמנו במקרה שהוא לא יקרה ". 

נתניהו בארה"ב : " הביקור יתגלה כחשוב ביותר "
 למרות שהבית הלבן לא שש להזמין את ראש הממשלה ,  נתניהו יצא שבע רצון מהביקור בארה"ב .  בדרך לתחנתו הבאה בפריז אמר ראש הממשלה כי הוא  " מעריך את הגישה העניינית והחיובית "
 
