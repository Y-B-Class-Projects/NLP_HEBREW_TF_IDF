ההקפאה החלה - האם נפתחה גם מחאת הימין ? 
לאחר שהודעת ראש הממשלה בנימין נתניהו התקבלה בזעם בקרב אנשי הימין ,  יידו מתנחלים אבנים לעבר חיילי צהל .  במקביל הפגינו מתנחלים בכניסה לשכם בדרישה לחזור לקבר יוסף
מתנחלים רעולי פנים יידו הערב  ( חמישי )  אבנים לעבר כוח צה"ל סמוך ליצהר שבשומרון .  הנערים אף ניקבו את צמיגיו של ג'יפ צבאי .  הכוח פתח במרדף אחריהם אבל לא הצליח לתפוס אף אחד מהנערים .  במקביל כ-50 מתנחלים ופעילי ימין הפגינו בכניסה לשכם בדרישה לשוב לקבר יוסף .  לטענתם מדובר בשטח ישראלי וזו  " תהייה התשובה להקפאת הבנייה ". 
הכרזת ראש הממשלה בנימין נתניהו על הקפאת ההתנחלויות עוררה תגובות סוערות בימין .  השר יולי אדלשטיין תקף בחריפות את ההחלטה ואמר כי  " הקפאת הבנייה ,  משמעותה הקפאת היילודה ,  המשך ויתורים וטרנספר של יהודים המבקשים ליישב את ארץ ישראל .  לא אתן את ידי למהלך שבסופו יסכן את ביטחון ישראל ולא יקרב כהוא זה את השלום ".  יו"ר ש"ס ,  השר אלי ישי אמר כי  " לא נוכל להסכים להקפאת בנייה ולו ליום אחד .  מהלך זה לא יחזק אף אחד ,  אלא ייצור מצג של חולשה ".  גם השר גלעד ארדן התנגד להקפאה .
 גם המטה להצלת העם והארץ התייחס להכרזת ההקפאה ומסר כי  " מר נתניהו וברק יסיימו את עתידם הפוליטי כמו אולמרט ושרון .  מי שפוגע בארץ ישראל ,  גורם רעה לעם ישראל ולעצמו ".  בהודעת חירום של רבני המטה להצלת העם והארץ נאמר כי  " על אזרחי ישראל ,  להפר את הצו הבלתי חוקי ,  שמשמעותו להקים את המדינה הפלסטינית על חורבות יישובי יהודה ושומרון ,  כפי שקרה בגוש קטיף ". 
נתניהו הכריז אמש על הקפאת הבנייה בהתנחלויות .  ההקפאה לא תכלול בנייה לצורך גידול טבעי ובנייה בשטח מזרח ירושלים וכן הקמת מבני ציבור ומוסדות לימוד .  במסיבת עיתונאים שקיים בלשכתו אמר נתניהו כי  " זה צעד לא קל ,  כואב ,  ואנחנו נוקטים אותו מתוך שיקולים לאומיים כדי להתקדם בנתיב השלום .  הבהרתי פעמים רבות שבכוונתי לפעול בנחישות עם שותפינו האמריקאים כדי להשיג הסכם שלום ". 

ההקפאה החלה - האם נפתחה גם מחאת הימין ? 
לאחר שהודעת ראש הממשלה בנימין נתניהו התקבלה בזעם בקרב אנשי הימין ,  יידו מתנחלים אבנים לעבר חיילי צהל .  במקביל הפגינו מתנחלים בכניסה לשכם בדרישה לחזור לקבר יוסף

