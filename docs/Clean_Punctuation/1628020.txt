המטה למען ארץ ישראל :  לבטל מינוי וינשטיין
במטה טוענים כי אסור למנות את וינשטיין לתפקיד היועמ"ש מכיוון שבעברו ייצג את ראש הממשלה בנימין נתניהו והוא לא יוכל להורות על פתיחת חקירה במקרה שיעלו חשדות נגדו
סאגת מינוי היועץ המשפטי לממשלה נמשכת .  המטה למען ארץ ישראל עתר היום  ( ראשון )  לבג"ץ בדרישה לבטל את מינויו של עו"ד יהודה וינשטיין לתפקיד ,  בטענה שרק ליועץ המשפטי סמכות להורות על פתיחת חקירה נגד ראש ממשלה ,  ומכיוון שווינשטיין ייצג בעבר את בנימין נתניהו ,  הוא לא יוכל להורות על פתיחת חקירה במקרה ויעלו חשדות נגדו .  
בעתירה ,  שהוגשה באמצעות עו"ד אביעד ויסולי ,  נטען כי חוק יסוד הממשלה קובע במפורש כי הסמכות לפתיחה בחקירה ולהגשת כתב אישום כנגד ראש הממשלה כרוכה בהסכמת היועץ המשפטי לממשלה . " נראה כי סמכותו זו הינה סמכות ייחודית ויוצאת דופן המסורה לו באופן בלעדי ",  ולא ניתן להאציל את הסמכות .  
לטענת המטה ,  מינוי של וינשטיין לתפקיד כרוך בניגוד עניינים חמור . " חשוב למנות לתפקיד זה אדם נטול-פניות ,  א-מפלגתי ושאינו נגוע בשום ניגוד עניינים מהותי שיפגע ביכולתו למלא את תפקידו בצורה מלאה ונאותה ",  נכתב בעתירה . " עו"ד וינשטיין שימש כסנגורו של ראש הממשלה המכהן בנימין נתניהו וכסנגורו של ראש הממשלה הקודם אהוד אולמרט בעניינו עדיין מתנהל הליך משפטי .  נראה כי ההשוואה בין מערכת היחסים בינו ובין ראש הממשלה ובין מערכת היחסים המתבקשת לאור סמכויות היועמ"ש ,  מעלה חשש ממשי לניגוד עניינים חמור .  יש בכך בכדי למנוע ממנו לכהן בתפקיד היועמ"ש ולמנוע ממנו להתמנות לתפקיד זה ".  העותרים מודים שמבחינה כמותית ,  רק בנוגע לאחת מסמכויות היועמ"ש קיים חשש לניגוד עניינים ,  אולם הם טוענים כי מדובר בסמכות מרכזית וחשובה .  
עוד נטען בעתירה ,  שתהליך מינוי של וינשטיין אינו כשיר ,  מכיוון שנתניהו לא נמנע מלהשתתף בו . " ראש הממשלה נתניהו לא רק שלא נמנע מלדון במינוי עורך הדין שלו לשעבר ,  אלא אף כיוון והוביל את הממשלה לאשר את המינוי ללא כל אפשרות להצביע עבור מועמד אחר .  די בכך כדי לפסול את הדיון וההצבעה על המינוי של עו"ד וינשטיין למשרת היועץ המשפטי לממשלה ",  נכתב בעתירה .
 
המטה למען ארץ ישראל :  לבטל מינוי וינשטיין
במטה טוענים כי אסור למנות את וינשטיין לתפקיד היועמ"ש מכיוון שבעברו ייצג את ראש הממשלה בנימין נתניהו והוא לא יוכל להורות על פתיחת חקירה במקרה שיעלו חשדות נגדו

