נתניהו על הטבח : " הפשע הגדול ביותר נגד יהודים בתולדות ארה"ב "
 בישיבת הממשלה ,  שנפתחה בדקת דומייה ,  אמר ראש הממשלה כי ישראל עומדת  " ביחד עם ארצות הברית נגד הברבריות הזאת "  וקרא לעולם להילחם באנטישמיות .  השר בנט המריא לפיטסבורג בעקבות הטבח .  בנו של טראמפ : " עומדים עם ישראל וישראל עומדת איתנו "
 אחרי ש-11 בני אדם נרצחו בטבח בבית הכנסת  " עץ החיים "  בפיטסבורג שבפנסילבניה ,  ישיבת הממשלה נפתחה היום  ( ראשון )  בדקת דומייה .  ראש הממשלה בנימין נתניהו הצהיר בפתח הישיבה כי  " זה הפשע הגדול ביותר בתולדות ארצות הברית נגד יהודים ",  ושלח את תנחומיו למשפחות ששכלו את יקיריהם בשם עם ישראל .
" עם ישראל מתאבל כולו ",  הוסיף נתניהו . " קשה להפריז ברצח יהודים שמתכנסים בבית כנסת בשבת ונרצחו רק בגלל שהם יהודים .  אנחנו עומדים ביחד עם ארצות הברית נגד הברבריות הזאת ואני קורא לעולם להילחם באנטישמיות ".  הוא התייחס בהקשר זה גם לקנאות האיסלאמית והוסיף כי יש גילויי אנטישמיות קשה גם במערב אירופה .
 לקריאה נוספתהמסרים מחלחלים :  הרוצח בבית הכנסת מאגף את טראמפ מימין לפני הבחירותהרוצח בבית הכנסת בפיטסבורג הואשם בפשע שנאה : " כל היהודים צריכים למות"אחרי הטבח בבית הכנסת ,  היהודים כבר מתכוננים ל"משוגע הבא שיפתח באש "  
במהלך הטבח שהרתחש אתמול ,  היורה ,  רוברט בווארס ,  התפרץ אל בית הכנסת הקונסרבטיבי שבשכונה היהודית  " סקווירל היל ",  ופתח באש לעבר המתפללים בקריאת  " כל היהודים האלה צריכים למות ".  אחר כך הוא יצא ,  ניהל חילופי אש עם השוטרים ,  ושב אל המבנה ,  שם הוא התבצר תוך שהתנהל בינו לבין המשטרה משא ומתן .  הוא נתפס לבסוף בקומה השלישית של המבנה .
 הטבח גרם לזעזוע בקהילה היהודית בפרט ובארצות הברית בכלל ,  ובעקבותיון הוגברה האבטחה סביב מוסדות יהודיים ברחבי ארצות הברית ,  כולל בניו יורק ובלוס אנג'לס .  
שר החינוך נפתלי בנט המריא לארצות הברית כנציגה הרשמי של ממשלת ישראל והוא ימסור במקום דברים בשם נתניהו . " אני רוצה להביע את תנחומיי הכנים ,  בשם כל מדינת ישראל ,  על המתקפה הנוראית שהתרחשה היום ",  אמר לפני המראתו . " אני בדרכי לפיטסבורג כדי לחזק את הקהילה היהודית ,  את אנשי פיטסבורג ואת ההנהגה המקומית ". 
בנו של נשיא ארצות הברית ,  דונלד טראמפ ג'וניור ,  צייץ מחדש את בנט וכתב : " אנחנו עומדים עם ישראל ,  וישראל עומדת איתנו .  תודה לכם נפתלי וראש הממשלה נתניהו ".  
הקונסול הכללי של ישראל בניו יורק ,  דני דיין ,  הגיע הבוקר לזירת הרצח בבית הכנסת  " עץ החיים "  בפיטסבורג ,  והוא צפוי להשתתף בלוויות הנרצחים ובאירועי אבל ציבוריים . " כשהגעתי לשליחותי בארצות הברית לא דמיינתי שאצטרך להתמודד עם אירועים מן הסוג הזה ",  אמר דיין .
" היום הוא יום להרכין ראש ולהזיל דמעה .  אבל ממחר צריך להגביר כפל כפליים את המלחמה חסרת הפשרות בחיה האנטישמית שמרימה ראש .  אירוע אנטישמי - גם אם קורה אלפי קילומטרים מירושלים - הוא אירוע מקומי עבור מדינת ישראל ",  הוא הוסיף .  

נתניהו על הטבח : " הפשע הגדול ביותר נגד יהודים בתולדות ארה"ב "
 בישיבת הממשלה ,  שנפתחה בדקת דומייה ,  אמר ראש הממשלה כי ישראל עומדת  " ביחד עם ארצות הברית נגד הברבריות הזאת "  וקרא לעולם להילחם באנטישמיות .  השר בנט המריא לפיטסבורג בעקבות הטבח .  בנו של טראמפ : " עומדים עם ישראל וישראל עומדת איתנו "
 
