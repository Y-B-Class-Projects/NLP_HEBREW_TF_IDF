לשכת ראש הממשלה נגד ההדלפות מהקבינט : " לא פוסלים פוליגרף "
 לאחר שהודלפו דבריו של ראש הממשלה לשרי הקבינט המדיני-ביטחוני לקראת הפגישה הראשונה עם טראמפ ,  ראש הסגל הבהיר כי  " צריך לפעול כדי למצוא הדלפות על חם ".  בלשכה מחריפים את הטון ,  ומבהירים : " נטפל בהן בהמשך "
 ראש הסגל בלשכת ראש הממשלה יואב הורוביץ אמר הלילה  ( שלישי )  כי  " צריך לפעול כדי למצוא הדלפות על חם באופן ברור ,  ואני לא פוסל שימוש בפוליגרף ".  דבריו של הורוביץ מגיעים על רקע ישיבת הקבינט המדיני-ביטחוני שהתכנסה בתחילת השבוע ,  לקראת הפגישה הראשונה בין ראש הממשלה בנימין נתניהו לנשיא ארצות הברית דונלד טראמפ ,  שממנה הודלפו ציטוטים לתקשורת .  
לדברי הורוביץ ,  בשיחה עם הכתבים המלווים את נסיעת נתניהו לארצות הברית ,  בלשכת ראש הממשלה רואים בחומה רבה את ההדלפות מישיבות הקבינט ומתכוונים  " לטפל בהן בהמשך ".  בלשכתו של נתניהו הופתעו לגלות כבר זמן קצר לאחר סיום הישיבה חלק מהדברים שנאמרו בה בכלי התקשורת ,  ובעקבות כך הוחרף הטון נגד ההדלפות .  בין היתר ,  צוטט ראש הממשלה צוטט באומרו כי ישנה חשיבות עליונה להימנעות מחיכוכים ולהתנהלות  " זהירה ורגישה "  מול טראמפ .  לוואלה !  NEWS עוד נודע כי במהלך הישיבה אמר נתניהו כי  " אסור להתעמת עם הנשיא החדש ,  בגלל אופיו ומורכבותו ". 
עוד בוואלה !  NEWS :" מתייצבים לימינך ":  הליכוד מתכונן לפגישת נתניהו-טראמפבמרכז פגישת נתניהו-טראמפ :  סנקציות על איראן ומאבק בחיזבאללההחיבוקים והמחלוקות :  תקוות נתניהו יפגשו את האינטרסים של טראמפ 
טרם יציאתו לביקור הרשמי בוושינגטון ,  התייחס נתניהו לדיון הקבינט ביום ראשון בערב שממנו דלפו ציטוטים מפיו לתקשורת . " היה לנו דיון לקראת הביקור ",  הבהיר ראש הממשלה , " כמה וכמה דיונים שהיו לי עם ראשי מערכת הביטחון ,  עם המועצה לביטחון לאומי ,  עם משרד החוץ ,  וכמובן גם בקבינט .  דיון יסודי ,  מעמיק ורציני ".  
" בסוף הדיוק אמרתי משהו שאני רוצה לשתף אתכם ,  אני אעשה לו פרפראזה ",  הוסיף נתניהו ,  בשיחה עם הכתבים המלווים את נסיעתו , " אמרתי בפשטות 'אני אוביל ואני אנווט' ,  וזה בדיוק מה שאני מתכוון לעשות  להוביל ולנווט את הברית ההיסטורית בין ישראל לארצות הברית ,  לטובת האינטרס הלאומי של מדינת ישראל ולטובת כל אזרחי ישראל ".  
בלשכת ראש הממשלה פרסמו הודעה בתום דיון הקבינט ,  ובה נמסר שהיה  " דיון ארוך ,  מעמיק ויסודי "  עם אווירה  " נינוחה ועניינית ".  בהודעה נמסר כי השרים הציגו את עמדותיהם באשר לסוגיות שעל הפרק ,  כולל היחסים עם הממשל החדש ,  ו"כל השרים הסכימו כי יש חשיבות גדולה להדק את היחסים עם ארצות הברית גם ברמת הממשל וגם ברמה הבין אישית ". 
פגישתם הרשמית הראשונה של נתניהו ושל הנשיא טראמפ תיערך מחר בערב ,  ובמהלכה צפויים שני המנהיגים לדון בין היתר בסוגיה האיראנית ,  במשבר בסוריה ,  ביחסים עם הפלסטינים ובחיזוק שיתוף הפעולה הביטחוני והמודיעיני בין ירושלים לוושינגטון .  על רקע התבטאויות שונות של שרים לגבי הפגישה ,  ובראשם יו"ר הבית היהודי נפתלי בנט שהתבטא בסוגיה הפלסטינית ,  אמר בסוף השבוע גורם בלשכת נתניהו כי  " התבטאויות שרים לפני שנשמעה עמדת הנשיא בפורומים סגורים עלולה לחבל בשיחות .  יש מערכת יחסים טובה וחמה בין שני המנהיגים וצריך לחזק אותה ".  

לשכת ראש הממשלה נגד ההדלפות מהקבינט : " לא פוסלים פוליגרף "
 לאחר שהודלפו דבריו של ראש הממשלה לשרי הקבינט המדיני-ביטחוני לקראת הפגישה הראשונה עם טראמפ ,  ראש הסגל הבהיר כי  " צריך לפעול כדי למצוא הדלפות על חם ".  בלשכה מחריפים את הטון ,  ומבהירים : " נטפל בהן בהמשך "
 
