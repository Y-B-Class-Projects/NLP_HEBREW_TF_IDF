ישי : " הממשלה לא תתקפל בפני האמריקאים "
 בראיון לביטאון ש"ס ,  התייחס שר הפנים ישי לפרסומים לפיהם ישראל הסכימה להקפיא את הבנייה בבירה . " הבנייה בירושלים לא תוקפא .  נבנה בכל מקום בבירת מולדתו של העם היהודי "
" אני שב ומצהיר :  הבנייה בירושלים לא תוקפא "   כך אמר סגן ראש הממשלה ושר הפנים אלי ישי בראיון לעיתון  " יום ליום ",  הביטאון הרשמי של תנועת ש"ס שהתפרסם הבוקר  ( חמישי )  .  במקביל מתכוון השר להורות על כינוסה של הוועדה לתכנון ובנייה בירושלים בהקדם האפשרי ,  כדי להשיג את האישורים הנדרשים לבנייה בשכונת רמת שלמה .  
השר ישי התייחס לפרסומים לפיהם ישראל הסכימה להקפיא לשנתיים את הבנייה בשכונת רמת שלמה במזרח ירושלים ,  ואמר : " ממילא התכנון לוקח זמן רב ,  כך שזה לא שייך לשום הקפאה ".  ישי הצהיר כי  " ממשלת ישראל לא תתקפל בפני האמריקאים .  ישראל תבנה בכל מקום בירושלים ,  בירת מולדתו של העם היהודי לנצח נצחים ". 
הצהרותיו של שר הפנים בדבר כוונת ישראל להמשיך בבנייה בירושלים מגיעות לאחר שבמהלך השבוע האחרון נשמעו בממשל האמריקאי קולות בדבר הקפאת הבנייה .  בתחילת השבוע אמר השליח האמריקאי המיוחד למזרח התיכון ג'ורג' מיטשל כי ראש ממשלת ישראל בנימין נתניהו הבטיח להקפיא את הבנייה בשכונת רמת שלמה למשך שנתיים .  מספר שעות לאחר מכן מסר גורם מטעמו של נתניהו כי  " לא ניתנה שום התחייבות לכך ,  אך באופן מעשי הליכי התכנון של רמת שלמה יימשכו לפחות שנה ,  והבנייה בפועל תחל רק בעוד כמה שנים ". 
נתניהו הגיב לדברים במספר מועדים במהלך השבוע ,  וחזר וטען כי ישראל תמשיך לבנות בירושלים ואין בכוונת הממשלה להפסיקה . " לעולם לא נחזיר את ירושלים להיות שוב עיר חלוקה קודרת וחצויה ",  אמר אתמול נתניהו בנאומו בטקס הזיכרון הממלכתי לציון 43 שנים לשחרור ואיחוד ירושלים בגבעת התחמושת . " נמשיך לבנות ולהיבנות בירושלים .  נמשיך לתכנן ",  הוסיף .
 
ישי : " הממשלה לא תתקפל בפני האמריקאים "
 בראיון לביטאון ש"ס ,  התייחס שר הפנים ישי לפרסומים לפיהם ישראל הסכימה להקפיא את הבנייה בבירה . " הבנייה בירושלים לא תוקפא .  נבנה בכל מקום בבירת מולדתו של העם היהודי "
 
