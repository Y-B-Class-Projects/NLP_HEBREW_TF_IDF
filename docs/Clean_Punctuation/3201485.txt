בנט ושקד לא מתפטרים :  מסירים את כל דרישותינו ,  רוצים להאמין לנתניהו
לאחר לחץ רב שהופעל על ראשי הבית היהודי ,  החליטו שר החינוך ושרת המשפטים להישאר בתפקידיהם . " המבחן יהיה במעשים ולא במילים ",  אמר בנט . " לא נברח מאחריות ,  לא נבחר בחרפה ",  אמרה שקד .  כחלון טרם הגיב ,  אך הסיכוי לבחירות קטן
שרי הבית היהודי נפתלי בנט ואיילת שקד הודיעו הבוקר  ( שני )  כי הם לא יתפטרו מתפקידיהם ,  זאת למרות סירובו של ראש הממשלה בנימין נתניהו להעביר לידיהם את תיק הביטחון אחרי התפטרות אביגדור ליברמן .  במסיבת עיתונאים מיוחדת ,  הם הסבירו כי הם מוכנים לתת הזדמנות לנתניהו ,  ובכך קטן הסיכוי לבחירות מוקדמות על אף שבממשלה יש רק 61 חברים .  עם זאת ,  טרם ברור כיצד יגיב שר האוצר משה כחלון ,  שאמר כי ממשלה כה צרה אינה יכולה לתפקד . 
" עדיף שראש הממשלה ינצח אותי בקרב פוליטי מאשר שהנייה ינצח את מדינת ישראל ",  אמר בנט ,  שהוסיף כי במפלגתו מסירים את דרישותיהם הפוליטיות . " אנחנו נכונים לנסות ,  אם באמת הממשלה תתחיל סוף סוף להוביל לנתיב הנכון .  הכדור עובר לראש הממשלה .  המהפך הביטחוני יעמוד למבחן בשבועות הקרובים - האם נפסיק את המדיניות הרופסת מול חמאס ?  המבחן יהיה במעשים ולא במלים .  הציבור שבע מילים .  ולא נעמוד בצופים ביציע שבוחנים את ראש הממשלה אלא ניתן כתף בשמחה לסייע ". 
לקריאה נוספת:מתכננים להתפטר ?  שקד ובנט ימסרו היום הצהרה לתקשורת"לא נצביע עם הקואליציה ":  הבית היהודי דורש את חזרתו של דהן לביטחוןבדרך לבחירות ?   " פגישת נתניהו-כחלון הסתיימה ללא תוצאות "  
בדבריו תקף בנט את נתניהו על מדיניותו הביטחונית ,  וטען כי  " ישראל חדלה מלנצח "  מול איומי הטרור . " מדינת ישראל מצויה במשבר אמון ביטחוני הבעיה איננה באויבינו ,  תמיד היו לנו ,  ולא פחות מהיום ".  בנט תיאר את האתגרים הביטחוניים בתולדות ישראל ואף ציין כי  " אין אפוקליפסה ביטחונית .  המצב היום איננו מסוכן יותר מלפני כמה חודשים כאשר ראש הממשלה פעל להפיל את ממשלתו שלו מסיבות פוליטיות או בגלל התאגיד .  גם אז לא היה נכון לעשות פוליטיקה מהביטחון ". 
לדבריו , " הלוחמים שלנו פוחדים יותר מהפצ"ר מיחיא סינוואר ,  לאחרונה דברים שפעם היו דברים פתאום מוטלים בספק .  לאחר ירי של למעלה מ-500 רקטות אל עבר יישובי ישראל וטיל קורנט לעבר אוטובוס אנחנו מספרים לעצמנו שהכל בסדר וחמאס מורתע יותר ממה שהיה מעולם .  ממשלת ישראל נכנסת לתבהלת שווא ומפחדת לפנות את חאן אל אחמר מהפחד מה יגידו באירופה ומה יעשו בהאג ".  
שקד הצטרפה לדבריו . " אנחנו שליחי ציבור ולא נברח מאחריות ",  אמרה שקד . " לא נבחר בחרפה .  לא נעצים את ההישג התדמיתי שליברמן העניק לרצועה .  בחרנו לנהוג באחריות לאומית ".  היא הוסיפה : " אין זה סוד שנתניהו לא רצה אותנו בממשלה למרות שאנחנו השותפים הטבעיים במישור האידיאולוגי .  שותף טבעי נבחן בראש ובראשונה בערכים אידיאולוגים משותפים ".  
זמן קצר לאחר הנאום ,  שר הביטחון לשעבר ליברמן תקף בחזרה את בנט ושקד . " עכשיו כולם מבינים למה איבדנו את ההתרעה ",  כתב בחשבון הטוויטר שלו .  
מנגד ,  סגנית שר החוץ ציפי חוטובלי  ( ליכוד )  בירכה : " בעת הזאת האינטרס הלאומי הוא המשך קיומה של הממשלה ,  מתוך הבנת גודל האתגרים וההזדמנויות ".  
להצהרתם של השניים קדמה ישיבת סיעה ,  במהלכה לפחות שלושה ח"כים התנגדו ליציאה מהממשלה .  במקביל ,  נתניהו קרא לבנט ולשקד בפתח ישיבת ועדת החוץ והביטחון שלא להתפטר מתפקידיהם . 
" בתקופה ביטחונית קשה כזו זה חוסר אחריות להפיל את הממשלה ",  אמר נתניהו .  בין אם שותפינו יחליטו לעשות זאת ובין אם לאו ,  אנחנו נמשיך לפעול כדי להבטיח את ביטחון המדינה .  נעשה זאת באחריות ובנחישות .  אני סומך על צה"ל ,  על כוחות הביטחון ואזרחי ישראל .  יחד נוכל לכל אתגר ונבטיח את ביטחון ישראל ".  
במהלך הלילה פנו רבנים בכירים וכן גורמים בכירים בהתיישבות לבנט ושקד בניסיון ללחוץ עליהם שלא להתפטר .  במקביל ,  חברי כנסת העבירו מסרים ללשכת ראש הממשלה ולפיהם הם מתנגדים למהלך ומקווים למנוע אותו .  
בניגוד לדבריהם של השניים הבוקר ,  גורם בבית היהודי העריך אמש כי בנט ושקד יודיעו על התפטרותם ,  זאת אף על פי שבאופן רשמי בבית היהודי סירבו לאשר או להכחיש כי ההצהרה נועדה להתפטרות .  להערכה זו הצטרף גם שר החקלאות אורי אריאל ,  שאמר את הדברים בריאיון לגלי צה"ל .  
על אף אישורם של חברי המפלגה את המהלך ,  גורם בבית היהודי מתח אתמול ביקורת על התנהלות בנט ושקד ואמר לוואלה !  NEWS : " ב'מופע השניים' שלהם מושכים את כל המדינה לסאגת בחירות מיותרת .  לא מאוחר לרדת מהעץ הזה ".  הגורם הזהיר כי אם הם לא ירדו - הבית היהודי תרד לשלושה מנדטים ויזכרו מי הפיל את  " הממשלה הכי ימנית שהייתה פה ". 
גם השרה גילה גמליאל קראה לשר בנט שלא להתפטר מתפקידו . " יש לך הישגים יפים במשרד החינוך ",  צייצה בחשבון שהטוויטר שלה . " נפתלי שאני מכירה תמיד מקבל את ההחלטות הנכונות בשביל המדינה לא בשביל האגו או הקידום האישי .  יש לך עוד שעה וחצי .  נתק את הטלפון וקבל את ההחלטה הנכונה .  העם יעריך את זה .  תשאיר את הממשלה הטובה הזו עד הסוף ".  
נתניהו מצדו הסביר אמש כי הוא נכנס לראשונה לתפקיד שר הביטחון ,  בידיעה שיש ביקורת ביחס למדיניות הביטחונית של ישראל . " חלק מהביקורת נובע מכך שלא ניתן להציג בפניכם את מה שרואים ראשי מערכת הביטחון וגם אני ",  אמר . " לכן אתם רואים רק תמונה חלקית של מערכה רחבת היקף שאנחנו עדיין בעיצומה ושאני מחויב להשלים כדי להביא ביטחון מלא לתושבי הדרום .  לא אגיד כאן מתי נפעל ואיך נפעל .  יש לי תוכנית ברורה אני יודע מה לעשות ומתי לעשות ואנו נעשה זאת ". 
באיחוד הלאומי ,  המהווה מפלגה בתוך סיעת הבית היהודי אמרו כי הם תומכים בדרישה לקבל את תיק הביטחון .  השר אורי אריאל המשמש כיו"ר המפלגה וח"כ בצלאל סמוטריץ' אמרו כי מאמנים ש"רק הכרעה צבאית ברורה והנחתת מכה קשה על ראשי חמאס ועל כל מי שמעורב בטרור נגדנו תחזיר לישראל את ההרתעה ותעביר מסר לכל האזור כי מדינת ישראל לא תשלים עם פגיעה בריבונותה או באזרחיה ". 
מנגד נמשכו מאמציו של נתניהו לשמר את הממשלה ,  והוא נפגש עם כחלון .  לפי גורמים בסביבת שר נתניהו נתניהו לא הצליח לשכנע את כחלון שהממשלה יכולה להמשיך לתפקד ביציבות גם עם 61 ח"כים .  עם זאת ,  הגורם הדגיש כי ההידברות תימשך בהמשך השבוע .
  ( עדכון ראשון :  07:39 )  

בנט ושקד לא מתפטרים :  מסירים את כל דרישותינו ,  רוצים להאמין לנתניהו
לאחר לחץ רב שהופעל על ראשי הבית היהודי ,  החליטו שר החינוך ושרת המשפטים להישאר בתפקידיהם . " המבחן יהיה במעשים ולא במילים ",  אמר בנט . " לא נברח מאחריות ,  לא נבחר בחרפה ",  אמרה שקד .  כחלון טרם הגיב ,  אך הסיכוי לבחירות קטן

