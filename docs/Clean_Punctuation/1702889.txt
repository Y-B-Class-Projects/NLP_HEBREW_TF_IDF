חמאס על נאום נתניהו :  הוא בלחץ ומוליך שולל
בתנועת חמאס לא התרגשו מדברי ראש הממשלה ואמרו כי אין כל חדש במגעים לגיבוש עסקת שליט . " ברור שהוא וממשלתו עומדים בפני משבר ולכן הוא מנסה לנקות את שמו ולהטיל את האשמה עלינו "
  ( צילום :  רויטרס .  עריכה :  עידן גוראל ) 
בתנועת חמאס מיהרו הערב  ( חמישי )  להגיב לנאום ראש הממשלה בנימין נתניהו ולדבריו לגבי עסקת שחרורו של החייל החטוף גלעד שליט .  בכיר חמאס איסמעיל רדוואן ,  אמר כי נתניהו מוליך שולל את דעת הקהל הישראלית . " אין כל חדש במגעים לגיבוש עסקת שליט .  אם ישראל רוצה לגבש עסקה לשחרורו ,  עליה לשלם את המחיר ולהיענות לדרישות של חמאס ",  הוסיף רדוואן .
 בכיר אחר בחמאס ,  סלאח ברדוויל ,  אמר כי ארגונו מוכן לחדש את המגעים לגיבוש עסקה ,  מהנקודה שבה הם הופסקו . " הגענו בסיוע המתווך הגרמני להבנות מסוימות ,  אך נתניהו נסוג בו ברגע האחרון .  אם יגיעו הצעות חדשות ורציניות ,  נבחן אותן ונפעל לחדש את המגעים מהנקודה שבה הם הופסקו ".  לדבריו ,  לנתניהו אין זכות להציב תנאים מוקדמים .  בנוסף תקף את נתניהו שכינה את האסירים 'מחבלים' ואמר כי  " אלו גיבורים ואסירי חופש ולא רוצחים ". 
גם איימן טהא ,  בכיר אחר בחמאס בעזה ,  הגיב בזלזול לנאום נתניהו ואמר כי  " ברור שהוא וממשלתו עומדים בפני משבר בנושא זה .  לכן הוא מנסה באמצעות הנאום לנקות את שמו ולהטיל את האשמה על חמאס .  שנית ,  הוא מנסה להתמודד עם הלחץ המופעל עליו בישראל ,  הקורא להשלמת העסקה .  לכן הוא מפעיל לחץ נגדי ,  בכדי להקל על עצמו ,  באמצעות דיבורים על האסון שיקרה אם ישוחררו אסירים פלסטינים המהווים איום על הכיבוש ". 

חמאס על נאום נתניהו :  הוא בלחץ ומוליך שולל
בתנועת חמאס לא התרגשו מדברי ראש הממשלה ואמרו כי אין כל חדש במגעים לגיבוש עסקת שליט . " ברור שהוא וממשלתו עומדים בפני משבר ולכן הוא מנסה לנקות את שמו ולהטיל את האשמה עלינו "
 
