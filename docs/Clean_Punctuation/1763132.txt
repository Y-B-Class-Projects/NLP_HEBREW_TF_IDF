רה"מ :  תודה לארדואן על הסיוע ,  נשקם את הנפגעים
במהלך כינוס מיוחד של הקבינט המדיני-ביטחוני הצהיר נתניהו ,  כי הממשלה תפעל לשיקום הנפגעים בשריפה בכרמל .  הוא גם הודה למנהיגי המדינות שנרתמו לסייע ,  בהם גם ראש ממשלת טורקיה
 ( צילום :  נועם אשל ,  עריכה :  יותם בן-דוד )  
" כ-15 אלף ישראלים פונו מבתיהם .  אנחנו מחזקים אותם ונדאג לכולם .  אנחנו נדאג גם לשיפוץ ,  שיקום ופיצוי לכל הדברים הנדרשים כדי להחזיר אותם לחיים נורמליים .  אנו נדאג לשקם את הכרמל ונגבש תכנית שיקום לאומית ".  כך אמר הבוקר ראש הממשלה בנימין נתניהו בישיבה מיוחדת של הקבינט המדיני-ביטחוני בקריה בתל אביב .
 בישיבה ,  שעסקה במאמצים להשתלט על השריפה שמשתוללת בכרמל ,  הצהיר נתניהו : " אנחנו באירוע מאוד קשה .  יש לנו למעלה מ-40 הרוגים .  יש לנו פצועים ,  ואנחנו מטפלים בהם .  חלק מהם נספו במעשי גבורה מעוררי השתאות .  אנו משתתפים בכאב המשפחות ושולחים ברכות החלמה לפצועים ". 
ראש הממשלה גם הודה למנהיגי המדינות הזרות שנרתמו לסייע למאמצים ,  בהם ראש ממשלת יוון ג'ורג' פפנדראו ,  ראש ממשלת בריטניה דיוויד קמרון וראש ממשלת טורקיה רג'פ טייפ ארדואן . " אני מבקש להודות לארדואן שהציע וקיבלנו בברכה שני מטוסים מטורקיה שנמצאים פה כאן ",  הצהיר נתניהו .  
ראש הממשלה הוסיף : " אני רוצה להודות גם לראש ממשלת בולגריה ,  ששלח מאה כבאים שכבר הגיעו הנה .  אני רוצה להודות לולדימיר פוטין ששלח מטוס רוסי גדול מאוד ,  אולי הגדול מסוגו בעולם .  המטוס בדרך לכאן והוא יגיע אחר הצהרים .  כמו כן קיבלנו סיוע והצעות לעזרה ממצרים ואזרבייג'ן ,  מספרד ,  מקרואטיה ,  מצרפת ומירדן ששלחה לכאן כבאים ,  עזרה מאוד משמעותית .  הם הגיעו כבר .  אני חושב שהדבר הזה מסמל היענות חסרת תקדים לפנייתנו לסיוע בינלאומי ". 

רה"מ :  תודה לארדואן על הסיוע ,  נשקם את הנפגעים
במהלך כינוס מיוחד של הקבינט המדיני-ביטחוני הצהיר נתניהו ,  כי הממשלה תפעל לשיקום הנפגעים בשריפה בכרמל .  הוא גם הודה למנהיגי המדינות שנרתמו לסייע ,  בהם גם ראש ממשלת טורקיה

