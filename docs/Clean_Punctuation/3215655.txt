שני פעילי שמאל נחקרו בחשד למעורבות בהשחתת קבר אביו של היועמ"ש
שני החשודים מפעילי מחאת פתח תקווה נחקרו בלהב 433 בחשד למעורבות בהשחתת קבר אביו של מנדלבליט .  השניים שוחררו לביתם והכחישו כל מעורבות במעשה אולם המשטרה החרימה את הפלאפונים שלהם .  נתניהו : " מקווה שהיועמ"ש לא ייכנע ללחץ האדיר הזה "
 שני פעילי שמאל הלוקחים חלק במחאת פתח תקווה ,  אורן סימון ופעיל נוסף ,  נחקרו הערב  ( ראשון )  ביחידת בלהב 433 ,  בחשד למעורבות בהשחתת קבר אביו של היועץ המשפטי לממשלה אביחי מנדלבליט .  השניים שוחררו כעבור מספר שעות לביתם והמשטרה החרימה את הטלפונים שלהם .
 פעיל מחאת פתח תקווה סימון הכחיש בפני החוקרים את מעורבותו במעשה .  הוא מיוצג על ידי עו"ד כרמל בתו .  במהלך החיפוש בביתו החרימו השוטרים את המחשב והטלפון הנייד וכן איזמל שהיה בארגז הכלים בבית .  הפעיל נשאל באשר לאיזמל והאם בעזרתו הוא פגע במצבה והשיב כי מדובר בכלי עבודה שיש לכל אדם בביתו .  כמו כן ,  יחידת 433 עדיין חוקרת את החשוד הנוסף ,  שסנגורו הוא עו"ד דניאל חקלאי .
 ראש הממשלה ,  בנימין נתניהו ,  צייץ בטוויטר בעקבות הדברים כי  " כבר שלוש שנים שהשמאל מפגין כל שבוע מול ביתו של היועץ המשפטי לממשלה .  פעילי שמאל מטרידים את היועץ בבית הכנסת ובמכולת .  עכשיו גם נחקר חשד כי הם חיללו את קבר אביו .  לחץ בריוני מטורף כדי להגיש נגדי כתב אישום בכל מחיר .  אפשר רק לקוות שהיועץ לא ייכנע ללחץ האדיר הזה ". 
לקריאה נוספת :  פרקליטי נתניהו ליועמ"ש :  פתח בחקירה נגד  " שיטפון ההדלפות מחקירותיו"מתנחלים זומנו למסור עדות : " גם צה"ל ירה בעימותים שבהם נהרג פלסטיני "" תגידו בלי בחורות ":  כך המליץ ח"כ ביטן לחרדים לפתור את משבר הגיוס 
עורך דין דניאל חקלאי ,  שמייצג את ראשי מחאת כיכר גורן וכן את ראשי המחאה הארצית נגד השחיתות ,  מסר שהפעיל שנחקר הוא  " מבוגר ונורמטיבי שמאמין בכל לבו בשלטון החוק ,  במשטר הדמוקרטי ,  בעיקרון השוויון לפני החוק ,  בטוהר המידות ובשמירה על זכויות האדם והאזרח ".  לדברי חקלאי : " הוא אכן נחקר בחשד המופרך שממוקד בהשחתת מצבת אביו של ד"ר מנדלבליט .  הוא ענה לכל שאלות החוקרים והבהיר את המובן מאליו :  אין שום קשר בינו לבין המעשה האלים הזה ". 
בחודש שעבר פורסם ב"חברת החדשות "  כי מנדלבליט עלה לקבר אמו ביום השנה למותה ,  ושם הופתע לגלות כי אלמונים השחיתו את המצבה של אביו .  במשרד המשפטים אישרו כי מנדלבליט דיווח למשטרה באותו היום על חבלה מכוונת שהתגלתה במצבת אביו . " יובהר כי המצבה נותרה שלמה ,  אך יש עליה סימני השחתה שנוצרו ככל הנראה תוך שימוש בכלי כלשהו במטרה לגרום נזק לכיתוב שעל המצבה .  ליועץ המשפטי לממשלה לא ידוע מה הרקע לאירוע ",  נמסר .  
נתניהו הורה לשר לביטחון פנים גלעד ארדן לבדוק מי חילל את קבר אביו של מנדלבליט.ראש הממשלה אמר כי מדובר ב"מעשה מזעזע שיש לגנותו בכל לשון ". 
בנוסף לכך ,  בחודש שעבר כתובת נאצה  " מנדלבליט משת"פ "  רוססה נגד היועמ"ש בכביש החוף על חומת העיר אור עקיבא .  מהמשטרה נמסר כי התקבלה קריאה במוקד 100 בסוף השבוע על הכתובת ,  וכי ניידת משטרה הגיעה למקום והמשטרה פתחה בבדיקת המקרה .
  ( עדכון ראשון :  18:47 )  

שני פעילי שמאל נחקרו בחשד למעורבות בהשחתת קבר אביו של היועמ"ש
שני החשודים מפעילי מחאת פתח תקווה נחקרו בלהב 433 בחשד למעורבות בהשחתת קבר אביו של מנדלבליט .  השניים שוחררו לביתם והכחישו כל מעורבות במעשה אולם המשטרה החרימה את הפלאפונים שלהם .  נתניהו : " מקווה שהיועמ"ש לא ייכנע ללחץ האדיר הזה "
 
