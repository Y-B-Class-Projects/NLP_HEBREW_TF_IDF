המוסד חולק על נתניהו ?   " אירן טרם החליטה אם לפתח פצצה "
 הניו יורק טיימס מדווח כי המוסד שותף להערכת גופי הביון בארה"ב .  פקידים בכירים :  אירן - יעד מודיעיני סבוך יותר מצפון קוריאה ,  המידע מיושן ,  מבלבל ולא מתבסס על מרגלים
המוסד למודיעין ולתפקידים מיוחדים סבור כי אין הוכחות מוצקות לכך שאירן כבר החליטה לפתח נשק גרעיני ,  הערכה המקבילה להערכה הרווחת בגופי הביון של ארצות הברית - כך מדווח הבוקר  ( ראשון )  העיתון ניו יורק טיימס .
 הערכת המודיעין שהתגבשה במוסד ,  נוגדת אפוא את הצהרותיו של ראש הממשלה ,  בנימין נתניהו ,  לפיהן אירן נמצאת על סף פיתוחה של פצצה גרעינית .  אם הדיווח נכון ,  הרי שהוא מתלווה להצהרותיהם של כמה מראשי המוסד לשעבר ,  בהם מאיר דגן ,  שהביעו בפומבי התנגדות נחרצת לתקיפה ישראלית של מתקני הגרעין באירן ,  ואמרו כי הסכנה הנשקפת מאירן אינה גדולה כפי זו שמצייר הדרג המדיני .  
פקידים אמריקנים בכירים וגורמי מודיעין לשעבר ששוחחו עם העיתון ,  אמרו כי על אף שאזרחי ישראל מעלים  " שאלות קשות מאוד "  בנוגע לתכנית הגרעין של אירן ,  הרי שבכל הנוגע לעובדות ,  אין הבדל בין ההערכה שגובשה במוסד לבין זו שגובשה בארצות הברית .  
העיתון מדווח כי כמה סוכנויות מודיעין אמריקניות השקיעו מאמצים  " של שנים "  במעקב אחר פעילות העשרת האורניום של אירן ,  ובניסיונותיה לפתח טכנולוגיית טילים .  בין היתר ,  דווח כי בנוסף להאזנות ,  להפעלת מתקנים לאיסוף אותות בשטח אירן ולניתוחי תמונות לוויין ,  בוצעו גם טיסות ריגול של מטוסים ללא-טייס מעל מתקני הגרעין שלה .  בזמנו ,  כשהופל מל"ט אמריקני בשטח אירן ,  טענו בוושינגטון כי ארה"ב אינה מפעילה מטוסי ריגול בשמי המדינה .
 גורמי מודיעין שצוטטו בכתבה אמרו כי המידע שמגיע מאירן הוא לעתים קרובות מעורפל ולא מעודכן .  גורם אחד אמר כי  " אירן היא היעד המודיעיני הסבוך ביותר שיש ,  אפילו יותר מצפון קוריאה ".  לדבריו , " המערכת האירנית "  מבלבלת מאוד ,  וכאשר בוחנים אותה ,  קשה להבחין  " מי מדבר אמת ובאיזה הקשר ".  לדבריו ,  בהיעדר מידע אמין המגיע ממרגלים , " קשה להבחין בניואנסים ".  
גורם נוסף אמר כי ,  להערכתו , " יש רק 75 אחוזים של אמת בהערכה לפיה אירן לא הזניקה מחדש את התכנית ".  בכך התייחס לתכנית הגרעין הצבאית שלה ,  שנעצרה ,  כביכול ,  לפני כעשר שנים .  
תכנית הגרעין האירנית - כותרות נוספותמאיר דגן :  תקיפה באירן כעת - טעות ,  יש עוד זמןמומחי מודיעין :  גם אם תהיה פצצה ,  לא בטוח שנדעארה"ב :  גם אנחנו מגבשים תכנית לתקיפה באירןבוושינגטון חוששים :  טהרן תגיב לתקיפה בחומרהנתניהו : " אירן קרובה לפצצה יותר ממה שחושבים "  

המוסד חולק על נתניהו ?   " אירן טרם החליטה אם לפתח פצצה "
 הניו יורק טיימס מדווח כי המוסד שותף להערכת גופי הביון בארה"ב .  פקידים בכירים :  אירן - יעד מודיעיני סבוך יותר מצפון קוריאה ,  המידע מיושן ,  מבלבל ולא מתבסס על מרגלים

