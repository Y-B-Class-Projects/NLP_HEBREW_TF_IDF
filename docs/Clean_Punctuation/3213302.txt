ברוב של 63% :  מרכז הליכוד אישר את שינויי נתניהו בתקנון הפריימריז
חברי מרכז הליכוד אישרו את הצעת ראש הממשלה לתקנון הפריימריז לקראת בחירות 2019 ברוב של 1,017 תומכים מול 575 מתנגדים .  בנוסף ,  אושר ברוב דחוק הסעיף שיאפשר לח"כ נגוסה להתמודד במשבצת העולים החדשים .  אחוז ההצבעה היה נמוך יחסית ועמד על 42.5% גם לאחר הארכה של שעתיים
חברי מרכז הליכוד אישרו הערב  ( שלישי )  את הצעת ראש הממשלה ויו"ר הליכוד בנימין נתניהו ,  לתקנון הפריימריז לקראת בחירות 2019 .  זאת ,  ברוב של 1,017 תומכים מול 575 מתנגדים - 63% תומכים מול 36% מתנגדים .  בנוסף לכך ,  אושר בהצבעה נפרדת ברוב דחוק של 10 קולות בלבד  ( 781 בעד ו-771 נגד )  הסעיף שיאפשר לחבר הכנסת אברהם נגוסה להתמודד במשבצת העולים החדשים .  
בהצבעה שהתקיימה היום ב-20 מוקדים ברחבי הארץ השתתפו פחות ממחצית מחברי המרכז ,  ואחוז ההצבעה הסופי היה נמוך יחסית ועמד על 42.5% גם לאחר שניתנה הארכה של שעתיים .  יו"ר מרכז הליכוד ,  שר העבודה והרווחה חיים כץ ,  בירך על אישור התקנון ואמר הערב כי  " ההצבעה היום היא נקודת הפתיחה של תנועת הליכוד לקראת הבחירות הכלליות לכנסת .  הליכוד היא המפלגה הגדולה והדמוקרטית ביותר בישראל .  נעשה ככל שיידרש כדי לסייע ליו"ר התנועה רה"מ בנימין נתניהו לנצח בבחירות ולשמור על שלטון הימין ". 
הצעה למבנה הרשימה שיבחרו מתפקדי הליכוד ב-5 בפברואר כוללת שריון אחד לראש הממשלה ויו"ר התנועה במקום ה-21 ,  וכן הגדלת מספר המקומות הריאליים השמורים למתמודדים ותיקים ברשימה הארצית הנבחרים בפריימריז על ידי המתפקדים .  זאת ,  תוך דחיקתם לאחור של מועמדי המחוזות - שהם מתמודדים חדשים שמתמודדים בתוך מרכז הליכוד עצמו .
 עוד בוואלה !  NEWS:מחסן הטילים האיראני הושמד כליל :  תוצאות התקיפה בסוריה נחשפות"שיתוף פעולה מתמשך ":  טראמפ וארדואן דנו ביצירת אזור חיץ בסוריהמבקר המדינה ליועמ"ש :  לבדוק את העברת הכספים לנתניהו מבן דודו 
ההצבעה על הצעת נתניהו אושרה בשבוע שעבר בוועדת החוקה של הליכוד .  בימים האחרונים בוצעו כמה תיקונים בהצעה והוקצבו למחוזות יותר מקומות בעשירייה הרביעית .  למרות זאת ,  חברי מרכז בכירים מיהודה ושומרון ,  בראשות הפעיל הוותיק שבח שטרן ,  קראו להצביע נגדה בשל המיקומים הלא מכובדים למחוזות ברשימה .
 חברי המרכז אשרו בהצבעה נפרדת את הסעיף שיאפשר לח"כ נגוסה להתמודד מחדש על המשבצת השמורה לנציג העוליםלאחר עתירתם של פעילי ליכוד מהעדה האתיופית ,  וכן של פעילים שהם עולים חדשים שביקשו להתמודד על המשבצת לבית הדין של התנועה .  לטענתם ,  החלטת ועדת החוקה שמאפשרת לח"כ מכהן להתמודד שוב במשבצת הזו - קובעת קריטריון  " עולה חדש "  מותאם למידותיו של נגוסה  ( 1985 )  ,  ופוגעת ביכולת של מועמדים חדשים להיכנס לרשימה .  
לשם השוואה ,  במשבצת השמורה לנציג המיעוטים הלא-יהודי ,  שמוקמה במקום ה-30 ,  נתניהו לא ביקש להחיל את אותה הקלה ,  וכפי שפורסם לראשונה בוואלה !  NEWS ,  לא איפשר לשר איוב קרא להתמודד מחדש במשבצת הזו .  קרא ייאלץ להתמודד ברשימה הארצית ,  מה שפתח מרוץ חם על הכיסא של פעילים בדואים ,  דרוזים וערבים-נוצרים בליכוד .  
לפי ההצעה של נתניהו שאושרה הערב ,  עד המקום ה-18 הרשימה תהיה כולה ארצית ,  ואילו שריוני המחוזות יתחילו רק במקום ה-19 ,  כשעד המקום ה-30 יישמרו חמישה מקומות למועמדי המחוזות ,  שיתמקמו בעיקר בעשירייה הרביעית .  בנוסף למשבצת עולה חדש ומקבלת המיעוטים ,  ארבעה מקומות יישמרו בהבטחת ייצוג לנשים  ( 10 ,  20 ,  25 ,  ו-31 ,  כששני המקומות האחרונים שמורים לנשים חדשות )  ,  ושריון אחד לנתניהו במקום ה-21 .  
נתניהו ביקש בתחילה לקבל שלושה שריונים ,  אך נאלץ להתפשר על שריון אחד במקום ה-21 ועל סעיף שיאפשר לו להביא להצבעה נוספת שריונים נוספים בהמשך .  ההצעה ,  שאושרה בשבוע שעבר על ידי ועדת החוקה שבראשה יושב השר חיים כץ ,  מיטיבה עם הח"כים המכהנים של הליכוד שמתמודדים בפריימריז והיא תאפשר לרבים מהם להשתלב בקלות ברשימת הליכוד הבאה .  עם זאת ,  לפי ההערכה ,  בכל מקרה שמונה עד תשעה ח"כים מכהנים יידחקו למקומות לא ריאליים ,  והצעה דוחקת אחורה את מקומם של המתמודדים החדשים ברשימה .  מאחורי הקלעים ,  גורמים בליכוד טוענים כי נתניהו מעוניין להכניס כמה שיותר ח"כים שנאמנים לו ולבלום כניסה של מועמדים חדשים המזוהים עם מוקדי כוח אחרים ,  כמו גדעון סער וחיים כץ .
  ( עדכון ראשון :  7:46 )  

ברוב של 63% :  מרכז הליכוד אישר את שינויי נתניהו בתקנון הפריימריז
חברי מרכז הליכוד אישרו את הצעת ראש הממשלה לתקנון הפריימריז לקראת בחירות 2019 ברוב של 1,017 תומכים מול 575 מתנגדים .  בנוסף ,  אושר ברוב דחוק הסעיף שיאפשר לח"כ נגוסה להתמודד במשבצת העולים החדשים .  אחוז ההצבעה היה נמוך יחסית ועמד על 42.5% גם לאחר הארכה של שעתיים

