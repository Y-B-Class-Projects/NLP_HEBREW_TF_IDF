הניו יורק טיימס לנתניהו :  מספיק עם המשחקים
העיתון שנחשב מהחשובים בעולם ומופץ במיליוני עותקים פירסם מאמר מערכת בו נקרא נתניהו להמשיך את הקפאת הבנייה בהתנחלויות ומובהר כי  " לקהילה הבינלאומית לא תהיה סבלנות אינסופית "
 מאמר מערכת שפירסם היום  ( שבת )  הניו יורק טיימס מתייחס לקיפאון בשיחות הישירות בין ישראל לפלסטינים ומטיל את עיקר האשמה על ראש הממשלה ,  בנימין נתניהו .  במאמר ,  שכותרתו  " מספיק לשחק משחקים "  נכתב בין היתר כי  " אנו סבורים כי הנטל לגרום לדברים להתחיל לזוז שוב מוטל על מר נתניהו .  ההתנחלויות אינן חוקיות על פי החוק הבינלאומי ,  והמשך הקפאת הבנייה בהתנחלויות לא יפגע באינטרס הלאומי של ישראל ". 
במאמר יוחסה אשמה בקיפאון אף ליו"ר הרשות הפלסטינית ,  אבו מאזן ,  אך עיקר האש הופנתה כלפי נתניהו . " הנשיא אובמה העניק הצעה מאוד נדיבה  יותר מידי נדיבה ,  אנו מאמינים  לישראל ,  על מנת שמר נתניהו ימשיך בהקפאת הבנייה ",  נכתב במאמר . " ההצעה כללה ערבויות ביטחוניות נוספות ,  עוד מטוסי קרב ,  הגנה מפני טילים ולווינים .  מר נתניהו עמד בסירובו ,  והתעקש כי חבריו לקואליציה לא יסכימו להמשך ההקפאה בשום פנים ואופן .  לאחר מכן ,  הוא הוסיף למחלוקת כשהציע שהפלסטינים יכירו בישראל כמדינה יהודית ".  
" ישראלים רבים חוששים שנתניהו מציב יותר מידי מכשולים בדרך להסכם ,  ומעלה שאלות בלתי נחוצות בנוגע לזהותה של ישראל ,  שכבר מוכרת וידועה ",  נכתב עוד במאמר . " מספיק לשחק משחקים .  נתניהו צריך לקבל את ההצעה של אובמה ולהיות מוכן להקים קואליציה חדשה אם חלק מחברי זו הנוכחית יעשו שרירים .  ארצות ערב צריכות לעשות יותר כדי לדחוק באבו מאזן לחזור לשולחן המשא ומתן ולהעניק לו את התמיכה הפוליטית לה הוא זקוק כדי להישאר שם ". 
המאמר נחתם במילים : " הישראלים אולי דוחים את איומי הפלסטינים ללכת לאו"ם כאיומי סרק .  היום הם אולי כאלו .  אולם הישראלים לא יכולים להמר על סבלנות אינסופית ,  הן מצד העם הפלסטיני  ומצד הקהילה הבינלאומית ". 

הניו יורק טיימס לנתניהו :  מספיק עם המשחקים
העיתון שנחשב מהחשובים בעולם ומופץ במיליוני עותקים פירסם מאמר מערכת בו נקרא נתניהו להמשיך את הקפאת הבנייה בהתנחלויות ומובהר כי  " לקהילה הבינלאומית לא תהיה סבלנות אינסופית "
 
