רה"מ :  אפשר להשיג שלום לא רק עם הפלסטינים
נתניהו עדכן את שרי הממשלה על פתיחת המו"מ הישיר עם הרשות הפלסטינית .  לדבריו , " הרושם שלי מנכונותם של מובארק ועבדאללה להגיע לארה"ב חרף ההתקפות כלפיהם הוא שזה משקף תחושה של בשלות ,  שזה הזמן להשגת שלום בינינו לפלסטינים ולהרחיבו למעגל רחב יותר "
  ( צילום :  גדעון צנטנר ,  עריכה :  יאיר דניאל ) 
ראש הממשלה בנימין נתניהו התייחס הבוקר  ( ראשון )  לפתיחת המו"מ הישיר בין ישראל לפלסטינים .  בפתח ישיבת הממשלה השבועית בירושלים אמר נתניהו : " אנו מוכנים ללכת כברת דרך לשלום ,  אך נצטרך ללמוד מהלקחים של 17 השנים האחרונות .  נצטרך לחשוב מחוץ לקופסה בצורה מקורית ועל פתרונות חדשים .  אני מאמין שהדבר אפשרי ומוכן להשיג פשרה היסטורית ,  ובלבד שהיא תשמור על האינטרסים של ישראל ובראשם הביטחון ".  
" חזרתי ביום שישי מוושינגטון ",  אמר נתניהו לשרים , " ואני מבקש להודות לנשיא ארה"ב ברק אובמה ,  למזכירת המדינה הילרי קלינטון ולסנטור ג'ורג' מיטשל - גם על האירוח הלבבי ובעיקר על התפקיד החשוב של כינון השיחות הישירות ".  נתניהו הוסיף : " אני מבקש גם להודות לנשיא מצרים חוסני מובארק ולמלך ירדן עבדאללה על השתתפותם באירוע ועל נכונותם העקבית לקדם את השלום בינינו לפלסטינים ובינינו לבין העולם הערבי כולו ". 
לדברי ראש הממשלה , " גם אם יש מדינות חשובות שטרם התייצבו לצד מהלך השלום ,  הרושם שלי מנכונותם של מובארק ועבדאללה להגיע חרף ההתקפות כלפיהם הוא שזה משקף תחושה של בשלות ,  שזה הזמן להשגת שלום בינינו לפלסטינים ולהרחיבו למעגל רחב יותר ".  הוא הוסיף ,  כי  " התחושה הזו נובעת מהבנתי את המשמעות של האלטרנטיבות האחרות לשלום ומהצטברות של הכרה שיש להגיע להסכם עם ישראל .  לאחר שנה וחצי שדיברתי על החשיבות בשיחות ישירות ללא תנאים מוקדמים ,  היתה לי הזדמנות לנהל שיחה ארוכה עם נשיא הרשות הפלסטינית מחמוד עבאס אני מקווה שהשיחה הזו ועוד שיחות יאפשרו לשנינו לפתח קשר ישיר ,  רציף ואמין החיוני לגיבוש הסכם ".  
נתניהו ציין כי הציע לאב ומאזן להיפגש אחת לשבועיים לשיחה בארבע עיניים .  לדברי נתניהו  " מה שדרוש לקידום זה לא ריבוי צוותים אלא מנהיגים .  הנעת השיחות היתה צעד חשוב בדרך לכינון הסכם מסגרת ,  אנו מודעים לקשיים ,  הם עוד לפנינו בטווח הקצר ובטווח הביניים אך נמשיך במאמצים להגיע להסכם שעוגניו נמצאים בנאום בר אילן ". 

רה"מ :  אפשר להשיג שלום לא רק עם הפלסטינים
נתניהו עדכן את שרי הממשלה על פתיחת המו"מ הישיר עם הרשות הפלסטינית .  לדבריו , " הרושם שלי מנכונותם של מובארק ועבדאללה להגיע לארה"ב חרף ההתקפות כלפיהם הוא שזה משקף תחושה של בשלות ,  שזה הזמן להשגת שלום בינינו לפלסטינים ולהרחיבו למעגל רחב יותר "
 
