ברקע קידום פסקת ההתגברות :  נתניהו נפגש עם נשיא העליון לשעבר ברק
ראש הממשלה נועד עם השופט שנודע בשל קידום המהפכה החוקתית בישראל ,  בעוד הוא מבקש לקדם חקיקה עוקפת בג"ץ .  נתניהו אמר בפגישה כי  " הגיע הזמן להסדיר מחדש את מערכת היחסים בין הרשות השופטת למחוקקת "
 ראש הממשלה בנימין נתניהו נפגש אתמול  ( שבת )  עם נשיא בית המשפט העליון לשעבר ,  אהרן ברק ,  ודן עמו ברצונו לקדם חקיקה שתשנה את היחסים בין הרשות השופטת למחוקקת ,  על רקע הלחץ בימין לקדם חקיקה עוקפת בג"ץ במענה לבעיית המסתננים ומבקשי המקלט .  נתניהו אמר לשופט ברק שבכוונתו לקדם פסקת התגברות מורחבת - שתטפל לא רק בנושא המסתננים  - " מפני שהגיע הזמן להסדיר את מערכת היחסים בין הרשות השופטת למחוקקת ".  גורמים בסביבת נתניהו אישרו את קיום הפגישה ,  עליה דווח לראשונה בחברת החדשות .
 הפגישה עם ברק היא חלק מסדרת פגישות שנתניהו מתכוון לקיים עם משפטנים בכירים בימים הקרובים ,  כחלק מהרצון בקידום חקיקה שתסדיר את היחסים בין הכנסת ובג"ץ .  בין היתר ,  הוא צפוי להיפגש עם נשיאת בית המשפט העליון ,  אסתר חיות .  מוקדם יותר היום נתניהו סיכם עם שר האוצר משה כחלון כי התהליך בנושא בג"ץ יתבצע בהסכמת סיעות הקואליציה ובליווי היועץ המשפטי לממשלה ,  ונתניהו הודיע כי הוא מתכוון לכנס דיון נוסף כבר מחר .  
עוד בוואלה !  NEWS:פרסום ראשון :  השליח המיוחד לאוגנדה בדרכו חזרה לישראלהלוחם שנהרג בתאונת הטנק הובא למנוחות : " החיוך שלך האיר כל חדר"בזכות המתינות :  התקיפה ה"עדינה "  בסוריה תשרת את ביטחון ישראל 
בישיבת ראשי הקואליציה שהתקיימה היום מנדלבליט אמר כי הוא מוכן לבחון חקיקה של חוק יסוד :  חקיקה ,  שתאפשר לכנסת לחוקק מחדש חוק שנפסל על ידי בג"ץ רק ברוב של 70 ח"כים ותדרוש רוב של שישה מבין תשעה שופטים כדי שבג"ץ יוכל לפסול חוק .  עם זאת ,  בבית היהודי ובליכוד דורשים שהרוב הדרוש לפסילת חוקים יהיה נמוך הרבה יותר ויעמוד על 61 ח"כים .  כמו כן ,  נתניהו והשר יריב לוין דורשים תנאי סף מחמיר הרבה יותר לרוב שיידרש מבית המשפט כדי לפסול חוקים .  לוין אמר היום כי הדרישה צריכה להיות החלטה פה אחד בהרכב של 15 שופטים .
 כמו כן ,  יו"ר הבית היהודי נפתלי בנט ממשיך ללחוץ על נתניהו לקדם חקיקה מהירה בנושא ,  גם אם מדובר בחקיקה צרה שתפתור את בעיית המסתננים בלבד . " אדוני ראש הממשלה :  תעביר כבר חוק מסתננים בכל גרסה שתבחר ,  רק תעביר כבר !  ",  אמר היום וחזר על הצעתו שניתן לחוקק גם פסקת התגברות צרה ,  שתתווסף לחוק הכניסה לישראל ,  שתאפשר לכלוא מבקשי מקלט שיסרבו לעזוב את הארץ לתקופות זמן ארוכות למרות שבג"ץ פסל את ההסדר הזה בעבר.גם כחלון אמר כי יסכים לחקיקה נקודתית של פסקת התגברות כדי לטפל בבעיית המסתננים . 
" אני קורא לראש הממשלה להעביר כבר את חוק המסתננים ופיסקת ההתגברות .  העיקר להתחיל כבר לפעול להוצאת המסתננים הבלתי חוקיים מישראל !  ",  בנט כתב .  מנגד ,  שר הביטחון אביגדור ליברמן פרסם הודעת גיבוי לראש הממשלה בה מסר כי הוא  " מגבה את ראש הממשלה בתכניתו לערוך שינוי ביחסים בין בית המשפט העליון והכנסת .  מיומה הראשון של ישראל ביתנו אנו דורשים להחזיר את המנדט לנבחרי הציבור שנבחרו בבחירות .  כעת נוצרה הזדמנות לתיקון משמעותי ".  

ברקע קידום פסקת ההתגברות :  נתניהו נפגש עם נשיא העליון לשעבר ברק
ראש הממשלה נועד עם השופט שנודע בשל קידום המהפכה החוקתית בישראל ,  בעוד הוא מבקש לקדם חקיקה עוקפת בג"ץ .  נתניהו אמר בפגישה כי  " הגיע הזמן להסדיר מחדש את מערכת היחסים בין הרשות השופטת למחוקקת "
 
