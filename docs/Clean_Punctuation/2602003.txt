תולה תקווה בתקווה :  לבני השיקה קמפיין בחירות
התנועה פתחה רשמית את הקמפיין תחת הכותרת  " התקווה תנצח את הפחד ".  מסרי המפלגה ידגישו עתיד מדינה קודר אם יזכה נתניהו בבחירות ,  לעומת חתירה לשלום ולשוויון בראשות לבני
מפלגת התנועה השיקה היום  ( ראשון )  רשמית את קמפיין הבחירות שלה ,  תחת הכותרת  " התקווה תנצח את הפחד ".  בהתאם לשלטי החוצות שהופיעו ברחבי הארץ בשבועות האחרונים ,  המסר המרכזי שמבקשת המפלגה בראשות ציפי לבני להעביר לציבור הוא הניגוד בין עתיד המדינה אם יעמוד בנימין נתניהו בראשות הממשלה ,  לעומת עתיד המדינה בהנהגת לבני .
 הקמפיין ,  כמו גם הסרטון שפרסמה התנועה היום ,  מאופיין באזהרות והפחדות מפני שלטון נתניהו וליברמן ומדגיש את הכרזותיהם בנוגע להחלשת החמאס לעומת המצב הנוכחי בו ,  לדברי המפלגה ,  החמאס דווקא מתחזק .  לבני ,  לעומת זאת ,  מתמקדת במסר המדיני וקוראת לציבור לעשות  " מהפכה "  ביום הבחירות .
 כל הדיווחים ,  העדכונים והפרשנויות - וואלה !  בחירות 2013  
" לכל אדם יש זכות שאף אחד לא יכול לקחת ממנו - לקוות לטוב .  לא רק לאדם יש זכות לתקווה אלא גם לעם .  וגם לעם יש זכות לקוות ",  אמרה לבני באירוע פתיחת הקמפיין . " ארבע שנים התקווה מתחלפת בייאוש .  ארבע שנים אני רואה את פוליטיקת הפחד שמבקשת בכוונת מכוון לשלול את התקווה .  כל מה שהציבור מקבל זה רק פחד .  לאף אחד אין זכות לקחת מאיתנו את התקווה ,  לא לנתניהו ולא לאף אחד אחר .  חזרנו לפוליטיקה כדי להחזיר את התקווה .  הכי פשוט שיש .  תקווה למילים שהיה אסור להשמיע אותן בלקסיקון במשך ארבע שנים :  שלום ,  שוויון הזדמנויות ,  פרנסה ,  להוציא את עצמנו מהבידוד ,  לחזור להיות חלק מהעולם ". 
מצביעים ללבני או לנתניהו ?  סקר הפייסבוק הגדול של וואלה !  
לבני הבחינה בין המדינה אותה יוביל נתניהו , " מדינה שתמשיך להיות מבודדת ,  מובלת על ידי גורמים קיצוניים שמבחינתם מדינה יהודית משמעותה מדינת הלכה .  מדינה מסוגרת ,  מבודלת ,  מבוהלת ",  לבין המדינה שתוביל היא עצמה , " אנחנו מייצגים את המשמעות של הציונות האמיתית של מדינת ישראל .  אנחנו מחזקים לא רק את התקווה אלא גם את המימוש המעשי שלה .  אנחנו אלה שנוביל את סדר העדיפות הלאומי - לא רק להוביל להסדר מדיני אלא גם לשיוויון הזדמנויות ושוויון בנטל ". 
בנוסף לפרסום בשלטי חוצות ובאינטרנט ,  יחלו מחר חברי המפלגה במסע בן ארבעה ימים ברחבי הארץ .  כל יום יעמוד בסימן נושא אחר ,  כגון שוויון בנטל ,  שינוי סדר העדיפויות ושלום .  אנשי המפלגה יבקרו באתרים משמעות סמלית כגון מפעל פיניציה בירוחם ,  לשכת הגיוס בתל השומר ,  מוזיאון אסירי המחתרות בעכו ,  קבר ז'בוטינסקי בהר הרצל ואף ביקור בגושי ההתנחלויות .  המסע יצא מקבר בן גוריון , " האיש שמסמל יותר מכל ,  את הקמת מדינת ישראל ואת האופטימיות שבציונות המעשית ",  לדברי המפלגה .  

תולה תקווה בתקווה :  לבני השיקה קמפיין בחירות
התנועה פתחה רשמית את הקמפיין תחת הכותרת  " התקווה תנצח את הפחד ".  מסרי המפלגה ידגישו עתיד מדינה קודר אם יזכה נתניהו בבחירות ,  לעומת חתירה לשלום ולשוויון בראשות לבני

