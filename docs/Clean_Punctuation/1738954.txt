 " רה"מ מוכן להאריך ההקפאה בתמורה לעוד הטבות "
 גורמים בישראל מסרו לעיתון ערבי ,  כי נתניהו הביע נכונות עקרונית להאריך בחודשיים נוספים את הקפאת הבנייה בהתנחלויות בתמורה לערבויות נוספות מארה"ב .  בין השאר דורש נתניהו מהממשל להתחייב כי במסגרת הסדר קבע יוצבו כוחות ישראליים בבקעת הירדן - לא רק לתקופת מעבר
ראש הממשלה בנימין נתניהו מסכים באופן עקרוני להאריך בחודשיים נוספים את תקופת הקפאת הבנייה בהתנחלויות ,  אולם הוא מציב בתמורה לכך תנאים חדשים .  כך מסרו  ( שני )  מקורות ישראליים לעיתון  " א-שרק אל-אווסט "  היוצא לאור בלונדון .  לפי העיתון ,  התנאים החדשים הם בבחינת  " סחיטה ",  והם כוללים בין היתר דרישה מארה"ב לאפשר לישראל להציב כוחות ישראליים בבקעת הירדן במסגרת הסכם שלום עם הפלסטינים - ולא רק לתקופת מעבר .
 המקורות מסרו עוד כי הדרישות הישראליות כוללות גם דרישה מנשיא ארה"ב ברק אובמה להפסיק לדרוש מישראל להאריך את ההקפאה בתקופה נוספת לאחר הקפאה זו ולהמשיך לבנות בפרויקטים שבנייתם החלה בימים האחרונים .  לכך יש להוסיף את ההתחייבויות האמריקאיות הקודמות ,  הכוללות שימוש בזכות הווטו אם מועצת הביטחון תדון בהחלטה להקים מדינה פלסטינית וכן סיוע צבאי .
 על פי המקורות ,  נתניהו ביקש מארה"ב שתסייע לו להתגבר על המתנגדים בממשלתו להמשך ההקפאה וביקש  " חבילת הטבות "  שיוכל להציג לשרים כדי לשכנעם להאריך את ההקפאה בתקופה נוספת .

" רה"מ מוכן להאריך ההקפאה בתמורה לעוד הטבות "
 גורמים בישראל מסרו לעיתון ערבי ,  כי נתניהו הביע נכונות עקרונית להאריך בחודשיים נוספים את הקפאת הבנייה בהתנחלויות בתמורה לערבויות נוספות מארה"ב .  בין השאר דורש נתניהו מהממשל להתחייב כי במסגרת הסדר קבע יוצבו כוחות ישראליים בבקעת הירדן - לא רק לתקופת מעבר

