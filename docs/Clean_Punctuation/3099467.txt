לא תודה שבאתם :  את מי הסלבס לא ירצו בסוכה שלהם ? 
בעוד שאתם תקבלו את המוזמנים שלכם עם רימונים מתוקים ,  וואלה !  סלבס מכירה כמה צמדים מפורסמים שאמנם לא בדיוק מסוכסכים  ( מישהו אמר סנדרה וניקול ?  )  - אך בחג הסוכות הקרוב כנראה יעדיפו לארח תחת הסכך אושפיזין אחרים .  חג שמח וזה
יש כאלה שמחכים כל השנה לרגע שבו ינעצו מסמרים בקרשים ,  ילקטו ענפים עבור הסכך ויצרו שרשראות צבעוניות - רק כדי לארח את כל המי ומי בסוכה המוארת שלהם ,  במהלך ימי אחד החגים הארוכים ביותר בלוח השנה העברי .  עם זאת ,  ממש כמו לכל אחד ,  יש אנשים שכנראה פחות ישמחו לראות אושפיזין מסוימים מתארחים אצלם .
 בסדר ,  כולם מוזמנים לבחון את הסוכה של וואלה !  סלבס בברכה ובשמחה וששון ,  לשבת אחים גם יחד ,  אבל ברור לכם שקותי סבג כנראה יחמיץ פנים אם יקלע לכיסא הסמוך לזה של חברתו במיל' יאנה יוסף ,  כאשר צופי ערוץ הילדים מחבבים את טל מוסרי בערך כמו שהנשיא האמריקאי טראמפ חש חיבה לשליט קוריאה הצפונית .  מי עוד ?  הנה כמה דוגמאות מלבבות לכבוד החג ,  באדיבות וואלה !  סלבס .  
אי שם לפני שנים לא רבות ,  הם בכלל תפקדו על תקן חברים טובים - רק שאז בר רפאלי הבריזה לאסי עזר מהשתתפות בהסדרה שכתב ,  מה שהפך למלחמת התשה של חילופי האשמות הדדיים בראיונות לאורך השנים .  התוצאה :  אין סיבה שאסי ישתף את בר בהילולת לולבים ,  בעוד שהדוגמנית לא תשוויץ בתמונות של הבייביז שלה בפני המנחה .  אין צורך ,  זה לא שהשניים יתנהגו בהתאם לחוקי הנימוס האירופי אם יפגשו בתוך חלל סגור אחד .  
מה משותף למיה דגן ויעל גולדמן ?  הכל .  שתיהן יפות ,  שתיהן מצליחות ומפורסמות ,  שתיהן מצטלמות לקטלוגים ,  מבלות עם אותן חברות נוצצות ,  מתעמלות באותו הסטודיו ושתיהן חולקות את חייהן עם גבר בעל מטען גנטי זהה .  ככה זה כשכל אחת מאוהבת באח אחר לבית משפחת פפר - גולדמן ודגן נפגשות בארוחות שישי אצל החמות ,  אז אולי במהלך החג ,  הן פשוט יכולות ליהנות כל אחת בנפרד .  
שנים שאביבה תבורי נותרה אושיה מוכרת  ( יחסית )  ,  בזכות נישואיה ההיסטוריים לזמיר שימי תבורי ,  אך בו בעת אנונימית יחסית .  רק שאז הגיעה אשתו החדשה של הגרוש שלה ,  יהודית באומן ,  שלא חוסכת במילים ומביעה את דעתה על הכל בפני כל מי שרק רוצה להקשיב ,  מייצרת רוח וסלסולים ,  כך שאביבה ?  לפתע חזרה להיות לשם דבר עם הצעות להשתתפות בריאליטי מפה ועד לכביש החוף ..  .  ותראו ,  תראו ,  יהודית לא בדיוק רלוונטית לחייה הנוצצים .  שתחגוג היא עם האקס .  
כאשתו של  " דובי ",  או כפי שאתם מכנים אותה שלומית מלכה - עוד היתה יפהפייה אנונימית יחסית - היא תפקדה על תקן הישראלית שעושה את קמפיין הלנז'רי של מותג הלבשה תחתונה אירופי לוהט .  חלפו השנים ,  המלכה אכן צמחה למלכת הדוגמניות המקומית ,  רק שאת הסטטוס שלה בחברת התחתונים תפסה אחרת ,  בשם ניבר מדר ,  שבמקרה מדגמנת בארץ לצד בעלה של שלומית כבר שנים .  אין צורך להתווכח על מותג אינטרנשיונל ,  בנות ,  יש מספיק תחתונים וחזיות לכ-ו-ל-ן .  
הסטייליסטית של המדינה ,  הלבישה את גברת ראש הממשלה של המדינה ,  עד שהגיעה המעושרת של המדינה ובמחי שמלת קוטור אחת ,  תפסה פחות או יותר את תקן היועצת האופנתית של המדינה  ( והדוברת הלא רשמית של בית רה"מ )  .  קרב פאשניסטות ?  אין צורך ,  ניקול ראידמן וסנדרה רינגלר יכולות שתיהן לבלות בחברת שרה נתניהו ,  רק כל אחת מהן בנפרד - לא יחד .  הרי אף אחד לא רוצה להכתים בטעות את השמלה של מוגלר או לקרוע אוברול סקיני של מיסוני .  

לא תודה שבאתם :  את מי הסלבס לא ירצו בסוכה שלהם ? 
בעוד שאתם תקבלו את המוזמנים שלכם עם רימונים מתוקים ,  וואלה !  סלבס מכירה כמה צמדים מפורסמים שאמנם לא בדיוק מסוכסכים  ( מישהו אמר סנדרה וניקול ?  )  - אך בחג הסוכות הקרוב כנראה יעדיפו לארח תחת הסכך אושפיזין אחרים .  חג שמח וזה

