אובמה מאשים את הימין בטרפוד המו"מ 
נשיא ארה"ב האשים את הפוליטיקה הפנימית בישראל וברשות כגורם המרכזי לכישלון בתהליך השלום . " נתניהו עושה מאמצים ללכת צעד אחד רחוק יותר ממה שהקואליציה שלו מוכנה "
 נשיא ארה"ב ברק אובמה אמר היום  ( חמישי )  כי הוא לעולם לא יהסס לתמוך בביטחונה של ישראל אך התעקש כי ארצו צריכה לתת תשומת לב למצוקתם של הפלסטינים . " אנו פועלים על מנת לחזק את היכולת של שני הצדדים לשבת לשולחן המשא ומתן ",  אמר אובמה במהלך ישיבה בעיר טמפה שבארה"ב .
 אובמה האשים את הפוליטיקה הפנימית הן בישראל והן ברשות הפלסטינית כאחראית לכשלון הדיפלומטי בתהליך השלום .  הוא ציין כי ראש הממשלה בנימין נתניהו  " עושה מאמצים ללכת צעד אחד רחוק יותר ממה שהקואליציה שלו מוכנה ". 
אובמה אמר כי יו"ר הרשות הפלסטינית אבו מאזן  " באמת מעוניין בשלום ",  אך עליו להתמודד עם שלטון חמאס ,  בו ישראל לא מוכנה להכיר .  אובמה הוסיף כי גם לישראל וגם לפלסטינים יש  " שאיפות לגיטימיות ".  הוא אישר כי ממשלו יכול לתפקד כמתווך נטול פניות .
" ישראל היא אחת מבנות בריתנו החזקות ביותר ",  הוסיף אובמה . " אך מצוקתם של הפלסטינים זה משהו שעלינו לשים לב אליו .  זה לא טוב עבור ביטחוננו ועבור ביטחונה של ישראל אם יש מיליוני אנשים שחשים חסרי אונים ". 

אובמה מאשים את הימין בטרפוד המו"מ 
נשיא ארה"ב האשים את הפוליטיקה הפנימית בישראל וברשות כגורם המרכזי לכישלון בתהליך השלום . " נתניהו עושה מאמצים ללכת צעד אחד רחוק יותר ממה שהקואליציה שלו מוכנה "
 
