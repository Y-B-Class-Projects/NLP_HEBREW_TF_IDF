מקורבי נתניהו תקפו את לפיד : " אין ויתורים ללא תמורה "
 גורמים בלשכת ראש הממשלה תקפו את התכנית המדינית של שר האוצר ,  שהתנגד לסיפוח יישובים חד-צדדי וקרא לסגת משטחים שבהם אין התיישבות . " ראינו בעזה את תוצאת הנסיגה החד-צדדית "
 גורמים בלשכתו של ראש הממשלה ,  בנימין נתניהו ,  תקפו אמש  ( ראשון )  את התכנית המדינית שהציג שר האוצר ,  יאיר לפיד ,  שאיים להפיל את הממשלה במידה שהיא תוביל ניסיונות לסיפוח חד-צדדי של התנחלויות .  לדברי לפיד ,  יש לסגת מהשטחים שבהם אין התנחלויות ואין צורך בפינוי תושבים . " כל מי שיש לו ניסיון מדיני יודע שלא עושים ויתורים ללא תמורה - בטח מול ממשלה שחבר בה ארגון טרור שרוצה להשמיד את מדינת ישראל ",  אמרו מקורבי נתניהו . " ראינו בעזה מה התוצאה של נסיגה חד-צדדית ",  הוסיפו .  
במהלך דבריו ,  בפני באי כנס הרצליה של המכון למדיניות ואסטרטגיה במרכז הבינתחומי ,  טען יו"ר יש עתיד כי יש  " לשרטט מפה שתגדיר לנו מהם בדיוק גושי ההתיישבות ,  איפה עלינו להקפיא את הבנייה ואיפה אפשר לתגבר אותה .  לסיבוב הבא של המשא ומתן ישראל צריכה להגיע עם מפות מפורטות ".  גם את העניין הזה דחו מקורבי נתניהו מכל וכל והסבירו שצעד כזה ישרת בעיקר את הפלסטינים : " כל מפה שתוצג תהיה נקודת הפתיחה של הדרישות הפלסטיניות "
 לדברי המקורבים ,  נתניהו  " ימשיך להוביל את מדינת ישראל באחריות תוך שמירה על האינטרסים הלאומיים של אזרחי ישראל ובראשם הביטחון ". 

מקורבי נתניהו תקפו את לפיד : " אין ויתורים ללא תמורה "
 גורמים בלשכת ראש הממשלה תקפו את התכנית המדינית של שר האוצר ,  שהתנגד לסיפוח יישובים חד-צדדי וקרא לסגת משטחים שבהם אין התיישבות . " ראינו בעזה את תוצאת הנסיגה החד-צדדית "
 
