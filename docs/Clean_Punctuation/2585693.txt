נתניהו : " נבחר את העיתוי המתאים לגבות מחיר כבד "
 ראש הממשלה נפגש עם ראשי רשויות בבאר שבע והבהיר כי ישראל לא תעמוד מנגד נוכח ירי הרקטות המתמשך : " מי שחושב שיוכל לפגוע בשגרת החיים של אזרחי ישראל מבלי לשלם - טועה "
 על רקע המשך המתיחות בגבול רצועת עזה והקריאות להחרפת תגובת צה"ל לירי הרקטות ,  הבהיר היום  ( שלישי )  ראש הממשלה ,  בנימין נתניהו ,  כי ישראל לא תעמוד מנגד . " מי שחושב שיוכל לפגוע בשגרת החיים של אזרחי ישראל מבלי שישלם על כך מחיר מאוד כבד  טועה ",  אמר נתניהו . " האחריות שלי ,  כראש ממשלה ,  היא לבחור את העיתוי המתאים והמועד הנכון לגבות את המחיר הכבד ביותר .  כך יהיה ". 
נתניהו ,  שכינס הבוקר את פורום שרי התשיעייה להתייעצות מדינית-ביטחונית בעקבות ההתפתחויות האחרונות ,  ביקר מיד לאחר מכן בבאר שבע . " הארגונים הללו מבצעים פשע מלחמה כפול :  גם יורים על אזרחים בכוונה תחילה וגם מסתתרים מאחורי אזרחים בכוונה תחילה .  זה פשע מלחמה כפול ",  אמר נתניהו לראשי הרשויות בדרום עמם נפגש בצהריים . " זו זכותה וחובתה של ממשלת ישראל ,  ממשלה בראשותי ,  לפעול להחזיר את הביטחון ".  
את הבוקר פתח ,  כאמור ,  נתניהו בהתייעצות מדינית-ביטחונית של פורום התשיעייה ,  ומיד לאחר מכן חנך רשמית יחד עם שר התחבורה ,  ישראל כץ ,  את קו הרכבת המהיר לבאר שבע ,  שהושק כבר לפני למעלה מחודשיים . " בחרתי לרדת לדרום כדי לחוות אישית את החיבור המהיר בין המרכז לדרום ובין הדרום למרכז ",  אמר נתניהו ברכבת ,  לאחר שגם אתמול נפגש עם שגרירים זרים באשקלון . " הייתי בדרום אתמול .  אני יורד לדרום בימים קשים וגם בימים שמחים .  ניפגש עם ראשי הרשויות באזור ונשמע אותם במטרה לפתור את הבעיות שלהם ולאפשר להם עתיד טוב יותר ".  
עם הגעתו לבאר שבע ,  קיבל את פניו של נתניהו ראש העיר רוביק דנילוביץ' ,  שהמשיך עמו לישיבת ראשי הרשויות מהדרום בעיריית באר שבע .  מרבית הבכירים שהגיעו לפגישה ניסו להדגיש בפני ראש הממשלה את קריאתם להחרפת התגובה הישראלית להמשך ירי הטילים מהרצועה . " אנחנו יודעים שיש לך את היכולת לתת מענה הולם ,  אנחנו לא ששים אלי קרב ,  אבל אי אפשר בכל יום להטריד את מנוחתנו ",  אמר דנילוביץ' לנתניהו . " נדרשת הכרעה - להציב קווים אדומים ולומר עד כאן ".   
" יש לכם גיבוי מוסרי לכל מהלך .  אסור שנהיה חלוקים ,  בנושא הזה אין ימין ושמאל ואין מקום לניגוח פוליטי ,  אלא מחויבות ואחריות לאומית ",  הוסיף דנילוביץ' .  ראש העיר שדרות ,  דוד בוסקילה ,  אמר לנתניהו כי  " המצב ביישובי עוטף עזה לא דומה לבאר שבע ,  אשקלון ואשדוד .  כמות הטילים ,  כמות נפגעי החרדה ,  אין פה שום דמיון ".  בוסקילה שיבח את נתניהו ,  אך הבהיר כי  " אנו מצפים ממך להפסיק התופעה בה המרצחים בני העוולה מעבר לגדר קובעים את סדר היום ,  כמו שהפסקת מחבלים סכינאים ומתאבדים .  אנו מבקשים שתחיש ידיך ושכל אדם שגר בעוטף עזה יידע שמי שירה עליו אתמול - יירו עליו מחר ".  
בשעות הערב השתתף נתניהו בטקס חלוקת פרס ראש הממשלה ליזמות ולחדשנות באוניברסיטת בן גוריון .  נתניהו חזר על הדברים גם בטקס חלוקת הפרס ,  המוענק זו השנה השלישית על ידי ראש הממשלה וראש המועצה הלאומית לכלכלה יוג ? ין קנדל ,  והדגיש כי  " יש דברים שממשלות חייבות לעשות .  יש לנו משימה אחת גדולה - להגן על אזרחי ישראל ,  תושבי הדרום ". 
לאחר מספר ימים של ירי רקטי בלתי פוסק לעבר יישובי הדרום ,  בשעות האחרונות קיים שקט יחסי בגזרה .  עם זאת ,  הבוקר נורתה רקטה לעבר העיר אשדוד ,  אך היא התפוצצה בשטח פתוח מבלי לגרום לנזק או לנפגעים .  מאוחר יותר התפוצצה רקטת קסאם בשטח פתוח במועצה האזורית חוף אשקלון .  גם במקרה הזה לא היו נפגעים ולא נגרם נזק .  
הסלמה בדרום - כותרות אחרונותתלמידי נתיבות נשלחים לביתם :  אין מקום במקלטיםתיעוד :  טיל הנט פוגע בגיפ צהל בנחל עוזברק באוגדת עזה :  מתכוונים להחזיר את ההרתעה
לפניות לכתבת :  tal_sh@walla.net.il 

נתניהו : " נבחר את העיתוי המתאים לגבות מחיר כבד "
 ראש הממשלה נפגש עם ראשי רשויות בבאר שבע והבהיר כי ישראל לא תעמוד מנגד נוכח ירי הרקטות המתמשך : " מי שחושב שיוכל לפגוע בשגרת החיים של אזרחי ישראל מבלי לשלם - טועה "
 
