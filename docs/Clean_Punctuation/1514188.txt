יו"ר סיעת מרצ : " ממשלת נתניהו - חמאס חברתי "
 חבר הכנסת אילן גילאון תקף בחריפות את הממשלה בעקבות העלייה במחירי הלחם והמים . " צריך להציל את המדינה ממכירת חיסול לטייקונים "
" ממשלת נתניהו היא חמאס חברתי ,  שמפורר כל רקמה של סולידריות חברתית ".  כך האשים אחר הצהריים  ( שישי )  יו"ר סיעת מרצ ,  חבר הכנסת אילן גילאון ,  בעקבות העלאת שיעור המע"מ וההתייקרות שחלה בעקבותיו במחירי הלחם ,  המים והדלק .  
במפגש עם פעילים בכפר סבא קרא גילאון להקמת גוש סוציאל דמוקרטי רחב ,  במטרה  " להחזיר את הבעלות על מדינת ישראל לאזרחיה ".  לדבריו , " צריך להציל את המדינה ממכירת חיסול לטייקונים ". 
בתוך כך ,  שר האוצר לשעבר ,  חבר הכנסת מאיר שטרית  ( קדימה )  ,  מתח ביקורת חריפה על התוכנית הכלכלית של האוצר .  בראיון לוואלה !  חדשות אמר שטרית : " "אני לא מסוגל להבין את הראש .  נתניהו ושטייניץ מורידים מסים ישירים ,  אבל באותו זמן מעלים מסים אחרים .  מפחיתים מס הכנסה ליחידים ולחברות ,  דבר שיעלה לקופת המדינה 70 מיליארד שקל ,  מתוכם 50 מיליארד למס ליחידים ,  בעוד שההכנסות מהעלאת המע"מ יהיו 18 מיליארד שקל בלבד ". 
לדבריו , " הנהנים מכך יהיו מי שמרוויח למעלה מ- 8,000 שקל שזה יותר מהשכר הממוצע במשק .  כמה מגיעים לשכר הזה ?  70 אחוז לא מגיעים לכך .  אלו שמרוויחים מעל 34 אלף שקל יקבלו הטבות מס בשווי אלפי שקלים .  אין כלכלן רציני בעולם שיגיד שהפחתת המיסים תביא לצמיחה .  מאותן סיבות התנגדתי להפחתת המסים בשנת 2005 ,  ואז הפחתת המסים עוד היתה הגיונית משום שהיתה צמיחה במשק .  היום ממילא יש ירידה דרסטית בהכנסות ממסים ". 
עוד אמר שטרית , " ישראל נמצאת בעשירייה הראשונה במסים העקיפים הגבוהים ובעשירייה הראשונה במסים הישירים הנמוכים ,  אז צריך להפחית מסים עקיפים .  אמרתי גם בוועדת הכספים שבמידה שהקואליציה תסיר את הפחתות המסים ותעצור את העלאת המע"מ ,  אנחנו נסיר את ההסתייגויות שלנו לתקציב .  העלאת המע"מ גם מפחיתה את הצריכה במשק .  זה אכזרי חברתי ולא נכון כלכלית ". 

יו"ר סיעת מרצ : " ממשלת נתניהו - חמאס חברתי "
 חבר הכנסת אילן גילאון תקף בחריפות את הממשלה בעקבות העלייה במחירי הלחם והמים . " צריך להציל את המדינה ממכירת חיסול לטייקונים "
 
