נתניהו ייפגש עם עיני בניסיון למנוע סכסוך עבודה
ראש הממשלה ויו"ר ההסתדרות ייפגשו בלשכת נתניהו ,  בניסיון האחרון למנוע מההסתדרות הכרזה על סכסוך עבודה בנמלי ישראל ,  בעקבות הרפורמה המתוכננת בנמלים
הבוקר ייפגשו ראש הממשלה בנימין נתניהו ויו"ר ההסתדרות עופר עיני בלשכת ראש הממשלה ,  בניסיון האחרון מצד נתניהו למנוע מההסתדרות הכרזה על סכסוך עבודה בנמלי ישראל ,  בעקבות הרפורמה המתוכננת בנמלים .
 אתמול בערב נתניהו הזמין את עיני לפגישה ב-10:00 לאחר שההסתדרות הודיעה על כוונתה להכריז על הסכסוך היום ב-12:00 ,  מה שלפי חוק יאפשר לה כבר בעוד 14 יום להשבית את הנמלים .
 בהסתדרות טוענים למבוי סתום במגעים שהתנהלו בין עיני לנתניהו בנוגע לרפורמה בנמלי ישראל ,  כשעד כה נתניהו סירב להקפיא את המכרזים להקמת שני נמלי ים פרטיים בסמוך לנמלים הקיימים באשדוד ובחיפה ,  וביקש  " להידבר עם עיני תוך כדי תנועה ".  על-פי יו"ר איגוד עובדי התחבורה בהסתדרות אבי אדרי ,  רק הקפאה של המכרזים תמנע את הכרזת הסכסוך המתוכננת .
 עיני עשוי להסכים לבניית נמלים חדשים בתנאי שייחתם הסכם קיבוצי ענפי שיחול גם על הנמלים החדשים ,  ובתנאי שהעובדים הקיימים יזכו לרשת ביטחון ארוכת שנים ,  למשל באמצעות ויסות היקף העבודה בנמלים החדשים .
 בעוד שהוועד בנמל אשדוד הסכים בעבר להפרטה ואפילו להקמת נמל פרטי סמוך לנמל הקיים ובכפוף לכך שעובדיו יוכפפו תחת ועד אחד ,  הוועד של נמל חיפה נחשב למתנגד הגדול יותר לרפורמה .  
לקריאה נוספת :
 83% מתנגדים לשביתה למען עובדי הנמליםדעה :  ממדינת הפרטה למדינת משטרההמכרזים להקמת נמלים חדשים - בחיפה ובאשדוד 

נתניהו ייפגש עם עיני בניסיון למנוע סכסוך עבודה
ראש הממשלה ויו"ר ההסתדרות ייפגשו בלשכת נתניהו ,  בניסיון האחרון למנוע מההסתדרות הכרזה על סכסוך עבודה בנמלי ישראל ,  בעקבות הרפורמה המתוכננת בנמלים

