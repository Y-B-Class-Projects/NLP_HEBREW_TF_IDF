א-סיסי :  פוטין מוכן לארח במוסקבה את נתניהו ואבו מאזן לשיחות ישירות
הנשיא המצרי אמר בשיחה עם עורכי עיתונים בארצו כי האצת תהליך השלום חיונית ליציבות באזור .  לדבריו ,  אין מנוס מלהשיג פיוס בין חמאס ופתח ,  במאמץ להקים מדינה פלסטינית
 ( באפריל :  נתניהו נפגש במוסקבה עם הנשיא פוטין )  
נשיא מצרים ,  עבד אל-פאתח א-סיסי ,  אמר הלילה  ( שני )  כי נשיא רוסיה ,  ולדמיר פוטין ,  מוכן לארח את ראש הממשלה בנימין נתניהו ויו"ר הרשות הפלסטינית אבו מאזן לשיחות ישירות במוסקבה .  בשיחה עם עורכי העיתונים הגדולים במצרים ,  אמר א-סיסי כי ישראל משתכנעת יותר ויותר בחשיבות שבהשגת השלום ,  וכי האצת תהליך השלום היא המפתח ליציבות באזור .  לדבריו ,  במאמץ להקים מדינה פלסטינית אין מנוס מלהשיג פיוס בין חמאס ופתח .
 מוקדם יותר דיווחה סוכנות הידיעות הגרמנית כי משלחת ישראלית הגיעה לקהיר כדי לדון עם בכירים מצרים בנושא יוזמת השלום של א-סיסי .  לפי הדיווח ,  במהלך הביקור דנו הצדדים בפרטי היוזמה המצרית לשלום בין ישראל לפלסטינים ,  וכן בנושאים נוספים הנוגעים לשתי המדינות .
 לפני כחודשיים נפגש נתניהו עם פוטין במוסקבה .  בסיום הפגישה בין השניים אמר הנשיא הרוסי במסיבת עיתונאים משותפת כי ארצו תתמוך ב"הסדר מקיף וצודק של הסכסוך הישראלי-פלסטיני ".  לפני כשבועיים דווח כי אבו מאזן סירב להצעה אמריקנית לפגישה בהשתתפות נציגים ממדינות האזור להתנעה מחדש של המשא ומתן עם ישראל .  בדיווח בעיתון  " אל-קודס "  צוטטו אז מקורות פלסטיניים שלדבריהם אבו מאזן ראה בהצעה  " עקיפה "  של יוזמת השלום שניסתה לקדם צרפת בחודשים האחרונים .
 עוד בוואלה !  NEWS:בפעם השנייה ביממה :  צה"ל תקף מטרות בעזה בתגובה לירי לשדרותחצי שנה חלפה מרצח גרושת עד המדינה - ואין קצה חוטעשרות הפגינו בירושלים ובבית שמש נגד מעצר סרבן גיוס חרדי 

א-סיסי :  פוטין מוכן לארח במוסקבה את נתניהו ואבו מאזן לשיחות ישירות
הנשיא המצרי אמר בשיחה עם עורכי עיתונים בארצו כי האצת תהליך השלום חיונית ליציבות באזור .  לדבריו ,  אין מנוס מלהשיג פיוס בין חמאס ופתח ,  במאמץ להקים מדינה פלסטינית

