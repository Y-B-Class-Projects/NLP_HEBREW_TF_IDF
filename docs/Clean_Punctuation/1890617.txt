עמותת לחופש נולד :  משפחות הנעדרים בהלם מהסגירה
מנכ"ל עמותת לחופש נולד ,  האלוף במיל' אייל בן ראובן ,  אמר הערב  ( שני )  בשיחה עם וואלה !  חדשות כי  " ראש הממשלה ,  בנימין נתניהו ,  קיבל החלטה לעצור את התקציב לעמותה בהמלצת שר הביטחון ,  אהוד ברק ,  וזאת החלטה שגויה ומצערת ".  בן ראובן ,  שאישר מוקדם יותר היום כי עבודת העמותה תיפסק ,  הוסיף כי  " סגירת העמותה שעבדה ברציפות במשך שמונה שנים מהווה פגיעה אנושה וערכית במאמץ להשיב את הבנים הביתה ".  בן ראובן ציין כי הוא זה שהודיע למשפחות על ההחלטה לסגור את העמותה והתגובות שלהן קשות . " ענת פלדמן ,אחות של הנעדר צבי פלדמן ,  שאלה אותי 'איזו עוד מכה יכולה להטיל עלינו המדינה ?  למה זה מגיע לנו ? ' ,  ונזמי חלבי ,  אביו של החייל מג'די ,  נותר בהלם .  הוא לא האמין לי ",  אמר .  עוד ציין מנכ"ל העמותה כי  " יו"ר ועדת חוץ וביטחון ,  שאול מופז ,  פנה לנתניהו וביקש ממנו לעכב את ההחלטה בחצי שנה אך האחרון סרב בסוף ".  

עמותת לחופש נולד :  משפחות הנעדרים בהלם מהסגירה
nan
