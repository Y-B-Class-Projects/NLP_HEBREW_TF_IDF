 " חוק נתניהו ":  האם יוגבל משך כהונתו של ראש הממשלה ? 
בין החותמים על ההצעה של ח"כ מרב מיכאלי :  אביגדור ליברמן ,  איימן עודה ,  ו-30 ח"כים נוספים .  הצעת חוק נוספת של האופוזיציה מבקשת להגביל משך הכהונה לשמונה שנים : " החוק אינו פרסונלי "
 שיתוף פעולה פנים-אופוזיציוני נדיר ,  שכלל בין היתר חתימה של יו"ר ישראל ביתנו אביגדור ליברמן ויו"ר הרשימה המשותפת איימן עודה על אותה הצעת החוק ,  הוליד את  " חוק נתניהו ".  מדובר בשתי הצעות חוק שהונחו על שולחן הכנסת בשבוע שעבר ומבקשות להגביל את משך כהונתו של ראש הממשלה ,  האחת לשתי קדנציות והשנייה לשמונה שנים .  
הצעה הראשונה נוסחה על ידי ח"כ מרב מיכאלי  ( המחנה הציוני )  ,  ומלבד ליברמן ועודה חתמו עליה 33 חברי כנסת מכל סיעות האופוזיציה ,  בהם יצחק הרצוג וציפי לבני  ( המחנה הציוני )  ,  יאיר לפיד  ( יש עתיד )  ואילן גילאון  ( מרצ )  .  על פי ההצעה ,  תוגבל כהונתו של ראש ממשלה לשתי קדנציות לכל היותר .  החוק ,  אם יאושר ,  ייכנס לתוקפו רק החל מהכנסת ה-22 ,  במטרה למנוע מראית עין כי החוק נועד לפגוע אישית בנתניהו . 
" יש חשיבות לתחלופה בדמוקרטיה ,  כדי שזו לא תהפוך להיות מונרכיה ,  במיוחד שמדובר בכל כך הרבה כוח ",  אמרה מיכאלי לוואלה ! NEWS . " זה מקובל בהרבה משרות בכירות ,  שלא לדבר על נשיא ארצות הברית ".  לדבריה , " אין פה הצעה פרסונלית כלפי ראש ממשלה מסוים ,  לא לנתניהו ולא לאחר ".  
בהצעת החוק של ח"כ מיכאלי ישנה התייחסות ישירה לנתניהו .  בדברי ההסבר להצעה נכתב כי  " מי שמכהן כיום כראש ממשלת ישראל ,  מר בנימין נתניהו ,  תמך בשנות ה-90 בהגבלה של כהונת ראש הממשלה במסגרת ההצבעה על חוק הבחירה הישירה ". 
עוד בוואלה ! NEWS:3 שרים יעדרו ,  ליברמן לא מתחייב :  נתניהו ישיג רוב בהצבעה על הגז ? אחרי הפסיקה בארה"ב :  יש עתיד תגיש מחדש את ברית הזוגיותעודה על בנט : " דיבר לראשונה בצורה דמוקרטית ושוויונית "  

הצעה נוספת ,  שאותה ניסחה ח"כ קארין אלהרר  ( יש עתיד )  ,  ועליה חתומים 19 חברי כנסת מהאופוזיציה ,  תוגבל כהונת ראש ממשלה לשמונה שנים לכל היותר ,  מהרגע שבו יאושר החוק במליאת הכנסת .  בדברי ההסבר להצעה נכתב כי  " הגבלה זו ,  שהיא אחד האיזונים החשובים בדמוקרטיה ,  נועדה למנוע ריכוז של כוח רב מדי בידיו של אדם אחד ולאפשר גיוון בהנהגת המדינה ובמדיניות שמובילה הממשלה ".   
" כך נשמר אחד העקרונות המהותיים של הדמוקרטיה ,  שבה השלטון לעולם אינו ניתן באופן בלתי-מוגבל לאדם אחד ",  צוין עוד בדברי ההסבר . " כהונה רצופה למשך זמן רב של ראש ממשלה מעניקה לו מעמד פוליטי רב עוצמה ויתרון על פני יתר המועמדים ,  אשר מקשה על תחלופה סדירה של השלטון .  כהונה ארוכה אף מאפשרת לראש הממשלה להעמיד בנקודות מפתח את אנשי שלומו כך שהאפשרות להחליפו נעשית קשה עוד יותר ". 
בשיחה עם וואלה ! NEWS ,  הבהירה ח"כ אלהרר כי בניגוד להצעה של מיכאלי ,  הצעתה לא כוונה באופן ספציפי נגד ראש הממשלה בנימין נתניהו . " הדבר שעומד מאחורי ההצעה הוא עיקרון שאומר שכשאדם נמצא הרבה זמן באותו מקום ,  ולא משנה הזהות הספציפית ,  זה פשוט מייצר יציבות שלטונית שהיא לא תמיד טובה לאזרחי ישראל ",  טענה , " אתה מבצר את מעמדך ויותר חסין מביקורת מאשר מישהו חדש ".  
עם זאת ,  הודתה אלהרר כי ההשראה להצעת החוק הגיעה ,  בין היתר ,  מכהונתו הרביעית של נתניהו . " אני מניחה שהעובדה שבחיים הפוליטיים הקצרים שלי ראיתי כמה ראש ממשלה יכול להמשיך ולהמשיך באין מפריע לימדה אותי על הבעייתיות ",  הסבירה , " אבל אין לי ספק שזה לא יחול עליו ,  וזה לא נועד להפריע לעבודתו ".  
לפניות לכתב :  omri_n@walla.net.il  

" חוק נתניהו ":  האם יוגבל משך כהונתו של ראש הממשלה ? 
בין החותמים על ההצעה של ח"כ מרב מיכאלי :  אביגדור ליברמן ,  איימן עודה ,  ו-30 ח"כים נוספים .  הצעת חוק נוספת של האופוזיציה מבקשת להגביל משך הכהונה לשמונה שנים : " החוק אינו פרסונלי "
 
