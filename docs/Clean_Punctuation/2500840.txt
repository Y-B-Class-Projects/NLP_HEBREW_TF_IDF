מופז :  נתניהו שקרן ,  מקורביו הוציאו דיבתי בתקשורת
יו"ר ועדת החוץ והביטחון טען שמקורבי ראש הממשלה הוציאו את דיבתו בתקשורת וייחסו לו דברים שלא אמר על תקציב הביטחון ועל הרמטכ"ל .  נתניהו : " תירגע ,  לא אמרתי ולא הנחיתי "
  ( צילום :  גדעון צנטנר ;  עריכת וידאו :  יאיר דניאל ;  קריינות :  אביב אברמוביץ' )  
עושה שרירים :  יו"ר ועדת החוץ והביטחון של הכנסת ,  ח"כ שאול מופז  ( קדימה )  ,  תקף באופן חסר תקדים את ראש הממשלה בנימין נתניהו וקרא לו  " שקרן ".  לדבריו ,  נתניהו  " עשה מעשה נבלה ",  ושיקר  " במצח נחושה ,  בדיון מול חברי הוועדה ,  בישיבה מוקלטת ". 
מופז התעמת עם נתניהו במהלך ישיבת הוועדה שנערכה הבוקר  ( שני )  .  הוא טען כי מקורביו של ראש הממשלה נתניהו הוציאו את דיבתו בתקשורת ,  ונעל בזעם את הישיבה חצי שעה לפני הזמן שבו היתה אמורה להסתיים .  כמו כן ,  הודיע מופז כי יכנס תדריך חירום לתקשורת .
 בישיבה ,  טען מופז כי אנשיו של ראש הממשלה נתניהו ציטטו אותו באופן שגוי באחד מכלי התקשורת בהתייחס לדברים שאמר על הרמטכ"ל ,  בני גנץ ,  ועל תקציב הביטחון .  מופז זעם על כך שבאחד מכלי התקשורת נכתב שהוא אמר לראש הממשלה ,  לכאורה ,  כי גנץ  " לא דיווח לנתניהו ולשר האוצר אמת לגבי ההוצאות בתקציב הביטחון ".   
" נעשה מעשה חסר תקדים בוועדת החוץ והביטחון על ידי ראש הממשלה ודובריו .  זה מעשה נבלה ",  אמר מופז לאחר מכן ,  ותיאר את השתלשלות העניינים .  לטענתו : " ביקשנו מראש הממשלה לומר מה הם יעדי התקציב ל-2012 ,  ודנו גם בסוגיות הקשורות לתקציב הביטחון ושהיו קשורות ב-2011 .  אמרתי לראש הממשלה שהתהליכים שנעשו לא היו סדירים ,  וראש הממשלה אמר שכיוון שהיו בעיות של שקיפות ושל ניצול תפקידים וביצוע תקציבי על ידי משרד הביטחון וצה"ל ,  נקבעו יעדים חדשים .  אמרתי שמעולם צה"ל לא דיווח לא-אמת על התקציב ,  ושאני סומך עליהם בכל הקשור בדיווח אמת בתקציב ".  
לדברי מופז ,  לאחר מכן , " נתניהו הורה לדובריו לדווח ,  תוך כדי הדיון ,  שאני אמרתי שהרמטכ"ל לא דיווח אמת בנושא תקציב הביטחון .  הוא עשה זאת במצח נחושה ,  בידיעה שהוא משקר ,  בדיון שהוא מוקלט ומתומלל ,  ולנוכח חברי הוועדה .  ראש הממשלה הזה הוא שקרן .  מה שהוא עשה כאן היום ,  שום ראש הממשלה לא הרשה לעצמו לעשות .  להוציא את דובריו החוצה ,  ולומר שאני טענתי שהרמטכ"ל שיקר ,  זה מעשה נבלה ,  שאסור שראש הממשלה בישראל יגיע למצבים כאלה .  הוא משקר לאזרחי ישראל בתחום הכלכלי ,  והיום הוא גם משקר בנושאים הקשורים במערכות הרגישות ביותר של תקציב הביטחון ".  
מופז ביקש  " להתריע ",  ואמר : " שידעו אזרחי ישראל ,  שיש להם ראש ממשלה שקרן ,  ושאת השקר הזה הוא לא יוכל לשנות .  שמעו זאת יותר מדי אנשים ,  זה מוקלט .  אני רוצה לומר לידידי ,  רב-אלוף בני גנץ :  הקשר בינינו הוא אינטימי ומאוד איכותי ,  ואני אומר לו :  תמשיך בדרכך ,  תמשיך לחזק את צה"ל .  ראש הממשלה היום ניסה ליצור מצג שווא - שאני מאשים את הרמטכ"ל בשקר ?  לא !  הרמטכ"ל דובר אמת ,  ראש הממשלה בנימין נתניהו הוא שקרן .  הוא היה צריך מיד לומר - לא אמרתי ,  לא הנחיתי ,  דובריי לא אמרו את זה .  הוא ישב כאן ואמר :  תוציאו את הפרוטוקול .  ראש ממשלה אמין היה אומר :  לא הנחיתי ואבדוק את הדברים ".  
אחרי ההאשמות ,  נתניהו השיב למופז : " אני רואה שאתה מאבד את העשתונות מהר מאוד ",  ומופז ענה לו : " אם אתה לא נותן הוראה לאנשיך ,  שיצאו ויאמרו לעיתונאים שהדברים לא היו ולא נבראו ,  אני נועל את הישיבה ".  נתניהו לא נרתע ,  ואמר למופז : " תירגע .  לא הנחיתי - ולא אמרתי לאנשיי .  קח את הדברים בפרופורציות ".  בשלב זה ,  פוצץ מופז את הישיבה .  גורמים בלשכת ראש הממשלה אמרו לוואלה !  חדשות כי הם דוחים את  " ההצגה של מופז ואת טענותיו ".  עוד אמרו כי  " אנחנו קוראים למופז לשחרר את כל ההקלטות מהישיבה ,  בהן הוא התייחס לרמטכ"ל ".  

מופז :  נתניהו שקרן ,  מקורביו הוציאו דיבתי בתקשורת
יו"ר ועדת החוץ והביטחון טען שמקורבי ראש הממשלה הוציאו את דיבתו בתקשורת וייחסו לו דברים שלא אמר על תקציב הביטחון ועל הרמטכ"ל .  נתניהו : " תירגע ,  לא אמרתי ולא הנחיתי "
 
