לראשונה :  ועדת הכספים תכונס בלשכת ראש הממשלה
ראש הממשלה צפוי להופיע בפני הוועדה ולהתייחס למתרחש בבורסות ובשוקי ההון ,  ולשינוי סדרי העדיפויות בתקציב נוכח המחאה .  גפני : " על הממשלה לפעול לשינוי מדיניות המסים ולרווחה כלכלית "
 על הממשלה להיערך כראוי לנוכח המתרחש בשוקי ההון ובבורסות העולם ,  ולפקח עליהם על מנת שלא ייגרמו נזקים לכל אותם חוסכים בקרנות ובקופות הגמל לאור התנודות בשוק ההון ",  כך אומר יו"ר ועדת הכספים ח"כ משה גפני  ( יהדות התורה )  לקראת הדיון שתקיים בוועדה בצהריים בנוגע למצב במשק לנוכח ירידות השערים בבורסות העולם .
 זו הפעם הראשונה בתולדות ועדת הכספים בה היא תכונס בלשכת ראש הממשלה ,  בנימין נתניהו .  נתניהו עצמו יופיע בפני הוועדה ויתייחס לא רק למצב המשק ולבורסות העולם ,  אלא גם לתוכנית לשינוי סדרי העדיפויות בתקציב המדינה לנוכח המחאה החברתית הגוברת .  הח"כים יתבעו ממנו לשנות את תמהיל המסים ,  להוריד את המסים העקיפים ולעצור את הפחתת מס החברות .
 לדברי גפני , " הזעזועים בכלכלה העולמית מחייבים את ממשלת ישראל לשמור על המסגרת התקציבית ולא לבצע צעדים מהפכניים שיגרמו לזעזוע ולפגיעה ביציבות הכלכלה והמשק הישראלי ששרדו את המשבר הקודם ".  עם זאת ,  טוען יו"ר ועדת הכספים כי  " יש צורך לבצע שינויים משמעותיים בכל ההיבטים החברתיים ,  כדי לאפשר לאזרחים לצרוך מוצרי בסיס בצורה זולה יותר ומפוקחת ולשנות את מדיניות המיסוי הנוכחית בכך שיופחת משמעותית המיסוי העקיף ,  שהוא מהגבוהים בעולם המערבי ". 
גפני הוסיף כי  " בשנתיים האחרונות קיימה הוועדה עשרות דיונים בכל הנושאים החברתיים והכלכליים ,  החל מהדיור ועלויות מוצרי הבסיס וכלה במדיניות המיסוי ועליית המחירים בכל תחומי החיים במדינה ".   
" ועדת הכספים התריעה שוב ושוב בשנים האחרונים כי המצוקות הן אמיתיות וכי מדובר בפצצת זמן חברתית ,  וכעת לקראת השינויים ,  ראוי ונכון שהוועדה תהיה חלק מהם כפי שדנה במצוקות ,  בשנתיים האחרונות ללא הרף ".  עוד ציין גפני כי  " מצוקת הדיור לא תיפתר ביום אחד .  על הממשלה להמשיך בחשיבה ובמציאת פתרונות שיועילו לטווח הארוך ". 

לראשונה :  ועדת הכספים תכונס בלשכת ראש הממשלה
ראש הממשלה צפוי להופיע בפני הוועדה ולהתייחס למתרחש בבורסות ובשוקי ההון ,  ולשינוי סדרי העדיפויות בתקציב נוכח המחאה .  גפני : " על הממשלה לפעול לשינוי מדיניות המסים ולרווחה כלכלית "
 
