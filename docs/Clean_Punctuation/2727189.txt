נתניהו : " ברור שחלק מההתנחלויות לא יהיו בהסדר "
 ראש הממשלה הודה שוב שלא יהיה מנוס מוויתור על חלק מההתנחלויות כחלק מהסכם שלום עם הפלסטינים ,  אך לא התייחס ישירות לפינוי מתנחלים .  לצד זאת ,  הדגיש שירושלים לא תחולק
שינוי בטרמינולוגיה :  רק לפני כמה חודשים הצהיר נתניהו בדאבוס כי אין לו כוונה לפנות או לעקור מביתו אף ישראלי ,  אולם אמש  ( שישי )  הציג עמדה לפיה  " הצורך לפנות התנחלויות כחלק מהסכם שלום עתידי הוא מובן מאליו ".  בראיונות לכלי תקשורת ישראליים במהלך ביקורו בוושינגטון ,  אמר נתניהו : " ברור שחלק מההתנחלויות לא יהיו בהסדר ,  זה ברור ,  כל אחד מבין את זה ,  אני אדאג שזה המצומצם ביותר  במידת האפשר ,  אם נגיע לשם .  אני לא אפקיר אף אחד ".  בכך שבר נתניהו שתיקה בת יותר משנה בה לא התראיין לכלי התקשורת בישראל .
 עוד בוואלה !  חדשות:דעה :  כיצד להשיג כדי להשיג פתרון בר קיימא לסכסוךפרס לגולשים מאיראן : " אינכם אויב של ישראל"צעירי האיחוד האירופי :  לא לחרם על מוצרי התנחלויות
יש לציין כי אין זו הפעם הראשונה שנתניהו מודה כי יהיה צורך בפינוי התנחלויות במסגרת הסכם שלום .  בנאום שנשא ראש הממשלה בקונגרס האמריקני במאי 2011 ,  אמר : " בכל הסכם שלום שיביא לסיום העימות ,  חלק מההתנחלויות יהיו מעבר לגבולות ישראל .  התיחום של הגבולות הללו חייב להיות נדון במסגרת המשא ומתן .  אנחנו נהיה נדיבים מאוד באשר לגודל המדינה הפלסטינית העתידית ". 
בעבר היה נראה כי מבחינת נתניהו ,  התסריט האופטימלי הוא הסכם שלום מדורג ,  כאשר שלבי היישום הסופיים שלו יתרחשו רק במשמרת של ראש הממשלה הבא ,  ואילו כעת הוא מתבטא כמי שמוכן לאפשרות להגיע להסכם מלא כבר בקדנציה הנוכחית . " יהיו כאן ויתורים הדדיים ,  אם יהיה הסכם ,  אני מוכן להתקדם ,  אני מוכן גם להגיע לסוף הסכסוך הזה  חייב להיות סוף לסכסוך ",  אמר לערוץ 2 .  
לצד השינוי בעמדתו ,  חזר נתניהו על אותם קווים אדומים שאינו מוכן לחצות .  בראיון לערוץ 10 התייחס נתניהו לדרישת ישראל לקבל הכרה מהפלסטינים כמדינה יהודית .  לטענתו ,  על המדינה הפלסטינית שתקום  " להכיר במדינת היהודים כמו שהיא מבקשת מאיתנו להכיר במדינת הפלסטינים .  הדברים האלה צריכים להיות ברורים ואני לא מסתיר את הדברים ".  
ההתבטאות הזאת מגיעה על רקע דבריו של יו"ר הרשות הפלסטינית אבו מאזן מוקדם יותר היום כי  " אין סיכוי "  שיכיר בישראל כמדינה יהודית . " אנחנו הכרנו בישראל והם הכירו באש"ף .  למה הם מבקשים זאת ממני ?  למה הם לא ביקשו זאת ממצרים או מירדן ?  לעולם לא נקבל את הנושא הזה .  הם  ( ישראל )  ימשיכו ללחוץ ולהגיד שאין שלום בלי ההכרה במדינה יהודית "  צוטט אבו-מאזן בסוכנות הידיעות הפלסטינית  " וואפא ".  
ייתכן כי זוהי דרכו של נתניהו להכין את הציבור לאפשרות של ויתורים לטובתה הוא מאמץ טון שמכיר באפשרות הפינוי .  יחד עם זאת ,  עמדותיו הבסיסיות בנוגע להכרת הפלסטינים בישראל כמדינה יהודית ובנוגע לרצונו להשאיר את ירושלים מאוחדת  " תחת ריבונות ישראלית "   לא השתנו במאומה . " עמדתנו היא שירושלים לא תחולק  היא תישאר מאוחדת בריבונות ישראל ",  אמר .  גם לאפשרות שתחול הקפאה נוספת בבנייה בהתנחלויות התייחס נתניהו בשלילה והוסיף : " אנחנו כבר עברנו הקפאה אחת וראינו שהדבר הזה לא נותן תוצאות ,  יצא מזה משהו ?  ".  
מגמתו החדשה של נתניהו נראתה גם בנאומו השבוע בפני ועידת איפא"ק בו הכיר באופן יוצא דופן בפירות השלום .  אחד היתרונות של הסכם שלום ,  טען נתניהו בנאומו ,  היא האפשרות ליצירת קשרים רשמיים בין ישראל לבין מדינות מובילות בעולם הערבי .  עוד הבהיר כי הוא מוכן להגיע לשלום היסטורי עם הפלסטינים אך הסתייג וטען כי ההתקדמות בתהליך השלום תלויה אך ורק בצד הפלסטיני לו קרא  " להימנע מתירוצים ומעיכובים ". 
 ( עדכון ראשון :  22:15 )  

נתניהו : " ברור שחלק מההתנחלויות לא יהיו בהסדר "
 ראש הממשלה הודה שוב שלא יהיה מנוס מוויתור על חלק מההתנחלויות כחלק מהסכם שלום עם הפלסטינים ,  אך לא התייחס ישירות לפינוי מתנחלים .  לצד זאת ,  הדגיש שירושלים לא תחולק

