נתניהו לאחר ההצבעה בקבינט : " חאן אל אחמר יפונה בהסכמה או בלי "
 לאחר שהקבינט אישר את הצעתו לדחות את פינוי המאחז על מנת לתת הזדמנות למו"מ עם התושבים ,  הבהיר ראש הממשלה כי ביצוע המהלך הוא רק עניין של זמן .  לביקורת מימין על המהלך הוא השיב : " יוצרים כאן 'פייק ויכוח' ,  כולנו מאוחדים תחת אותה מטרה "
 אחרי שהקבינט המדיני-ביטחוני אישר את הצעת ראש הממשלה לדחות את פינוי המאחז חאן אל-אחמר ,  אמר נתניהו המאחז יפונה בסופו של דבר ,  אם או בלי הסכמה . " זה לא ייקח הרבה שבועות ,  זה יהיה הרבה יותר קצר ",  הבהיר ראש הממשלה . " נעשה כמה מהלכי היערכות חיוניים בזירה הבינלאומית ,  ניתן הזדמנות אחרונה לפינוי בהסכמה ,  אבל בכל מקרה ,  חאן אל-אחמר יפונה .  אני לא מדבר על פינוי קוסמטי ,  אלא על פינוי של ממש ".  
החלטה על דחיית הפינוי מעוררת ביקורת חריפה מימין וח"כ בצלאל סמוטריץ'  ( הבית היהודי )  הודיע אתמול כי הוא מתכוון להחרים מחר את ההצבעות במליאת הכנסת ולהגיע לחאן אל-אחמר במחאה על  " ההחלטה העצובה והמכאיבה ".  עם זאת ,  נתניהו ממשיך בהצגת חזית אחידה : " אני לא זקוק לאולטימטום פיקטיבי ,  כי כולנו מאוחדים במטרה - לפנות את הבנייה הבלתי החוקית הזאת .  אין על זה שום ויכוח .  יוצרים 'פייק' ויכוח .  חאן אל-אחמר יפונה ובקרוב מאוד ".  
הצעת ראש הממשלה שאושרה בישיבת הקבינט נועדה לתת הזדמנות למצות את המשא ומתן עם התושבים במאחז ולהגיע לפינוי מרצון .  הישיבה ,  שזומנה הבוקר במפתיע ,  נמשכה כארבע שעות ,  ובמהלכה נרשמו מחלוקות חריפות בין ראש הממשלה ושרי הבית היהודי נפתלי בנט ואיילת שקד ,  שהצביעו בסופו של דבר נגד ההחלטה ,  גם אחרי שיחה בארבע עיניים בין נתניהו ובנט בה ניסו ללבן המחלוקות .  בהודעת הקבינט אחרי הישיבה נמסר כי  " הקבינט החליט על פינוי חאן אל אחמר .  בהתאם להמלצות גורמי המקצוע ,  הקבינט מאפשר ארכה של כמה שבועות למיצוי המו"מ לפינוי בהסכמה ".  
שר הביטחון אביגדור ליברמן ,  שאתמול הודיע כי הוא מתנגד להחלטה לדחות את הפינוי ,  אך בהצבעה בקבינט הצביע בעד ,  הסביר הערב כי שינה את עמדתו אחרי ששמע את עמדת היועץ המשפטי לממשלה ,  אביחי מנדלבליט ,  בישיבת הקבינט . " ברגע שהקבינט אישר את פינוי חאן אל-אחמר ,  התהליך הוא בלתי הפיך - אבל ,  יש עוד כמה נדבכים ",  הסביר ליברמן בכנס מכון ירושלים למחקרים אסטרטגיים . " אם ראש הממשלה והיועץ המשפטי שבא ואומר 'בואו תנסו למצות עוד פעם אחת ניסיון למשא ומתן ,  פינוי מרצון ,  זה חשוב מבחינה משפטית .  עוד ניסיון למצות משא ומתן' ,  אני לא רואה בזה שום בעיה ". 
ליברמן הוסיף : " אני גם חושב שהחזית האחידה והאחדות היא חשובה מאוד .  אני חושב שלא צריך להיות כל הזמן לעומתי לראש הממשלה .  ברגע שהצגת את העמדה העקרונית ,  בסופו של דבר רה"מ והקבינט מאשרים את זה .  צריך גם לפעמים להתגמש ,  לא צריך להפוך כל דבר למאבק פנימי ,  למאבק בתוך המחנה ולהרוויח עוד כמה קולות .  לכן ,  אני חושב שההחלטה הייתה נכונה לאור בקשתו של היועץ המשפטי לממשלה לנסות למצות עוד ניסיון לפינוי מרצון .  אבל ,  ברגע שהקבינט קבע שחאן אל-אחמר יפונה זה הליך שהוא בלתי הפיך ".  

נתניהו לאחר ההצבעה בקבינט : " חאן אל אחמר יפונה בהסכמה או בלי "
 לאחר שהקבינט אישר את הצעתו לדחות את פינוי המאחז על מנת לתת הזדמנות למו"מ עם התושבים ,  הבהיר ראש הממשלה כי ביצוע המהלך הוא רק עניין של זמן .  לביקורת מימין על המהלך הוא השיב : " יוצרים כאן 'פייק ויכוח' ,  כולנו מאוחדים תחת אותה מטרה "
 
