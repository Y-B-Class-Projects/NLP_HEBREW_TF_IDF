בחדשות 13 רתחו מזעם ,  אבל עיכוב נאום נתניהו עשה להם טובה ענקית
אחרי שערוץ 13 כעסו על החלטת השופט מלצר לאפשר את שידור נתניהו בהשהיה של עשר דקות ,  התגלה דבר מדהים :  באמת לא היה ערך חדשותי לנאום . " שום כותרת לא נאמרה כאן ",  הודתה איילה חסון .  פתאום כל מבצע השידור המורכב נראה מגוחך והיה פנאי לצפות בכתבות מגזין מעניינות
החלטת יו"ר ועדת הבחירות ,  השופט חנן מלצר ,  למנוע שידור ישיר של כנס הבחירות של הליכוד ולאפשר זאת רק בהשהיה של עשר דקות לפחות ,  תפסה את ערוצי הטלוויזיה בהפתעה .  ההחלטה של מלצר ,  שהגיעה בעקבות עתירה של מפלגת העבודה ,  נועדה למנוע שידור תעמולה בטלוויזיה - אלא שבעידן של רשתות חברתיות ,  עדכונים שוטפים בטוויטר ושידורים חיים דרך האינטרנט ,  המגבלה על כלי התקשורת המסורתיים נראתה מגוחכת ,  בוודאי כשמדובר בנאום של ראש הממשלה ,  שפוטנציאלית יכול להיות אחראי לכותרות הגדולות של המהדורה  ( ובראשן הסוגיה הרכילותית הבוערת של הרגע :  תהיה או לא תהיה לחיצת יד בין נתניהו לסער ?  )  .
 חדשות 13 הגיבו לכך בחריפות יתרה ,  והפכו את הפסילה לסיפור עצמו . " ההחלטה הדרמטית של יו"ר ועדת הבחירות "  נותחה על ידי מיטב הכתבים והפרשנים של הערוץ במשך דקות ארוכות .  אנשי הערוץ שחתך בעצמו את  " נאום ההודעה הדרמטית "  של נתניהו לפני זמן לא רב מטעמים דומים ,  טענו בעצם כי הם מעדיפים להחליט בעצמם אם לשדר נאומים פוליטיים ובאיזה אופן ,  ולא שהשופט מלצר יחליט זאת בשבילם .  טענה לגיטימית ,  כמובן ,  וכנראה גם נכונה .
 עקבו אחרי וואלה !  תרבות גם באינסטגרם 
אלא שאחרי שזמן ההשתהות הסתיים ,  התגלה דבר מדהים :  באמת לא היה ערך חדשותי לנאום . " שום כותרת לא נאמרה כאן ",  הודתה איילה חסון .  עשר הדקות שנועדו לבדוק אם יש טעם בשידור הוכיחו את עצמן יפה .  
פתאום כל מבצע השידור - ארבעת הכתבים הפרוסים בכפר המכביה  ( חסון ,  נוביק ,  דרוקר ועובדיה )  ,  המאבק לשדר חי את הנאום - הם שנראה מגוחך .  במקום בסיסמאות ריקות ,  באוויר חם של ימי בחירות ,  התמלאה מהדורת חדשות 13 בכתבות מגזין מעניינות - מראיון עם מילצ'ן ועד פתיחת ארכיוני הוותיקן ,  מהמוות של לוק פרי ועד האירוויזיון .  תארו לכם שההחלטה של מלצר לא הייתה מתקבלת ,  והנאום היה אוכל את זמנה של המהדורה .  מה היה עדיף לצופים ? 
אחרי הפנייה ההיא ,  טלי מורנו בכלל לא הביטה אחורה לכפר המכביה .  רק בסוף המהדורה היא חזרה לחסון ונוביק כדי לסגור את השידור ולברר אם היו עוד עדכונים . " 45 נאום של נאום ,  שמאל ,  תקשורת וכולי ",  אמרה חסון ,  פלוס כמה משפטים על הסרת הכפפות והמסר החדש מבית היוצר של בלפור ביחס לכחול-לבן  ( מפלגה שעוצבה על ידי פרסומאים )  .  ממש חדשות .  גם אם בחדשות 13 כעסו על ההחלטה שהתקבלה מעל ראשם ,  עכשיו כבר היה ברור :  השופט מלצר עשה להם טובה ענקית .  

בחדשות 13 רתחו מזעם ,  אבל עיכוב נאום נתניהו עשה להם טובה ענקית
אחרי שערוץ 13 כעסו על החלטת השופט מלצר לאפשר את שידור נתניהו בהשהיה של עשר דקות ,  התגלה דבר מדהים :  באמת לא היה ערך חדשותי לנאום . " שום כותרת לא נאמרה כאן ",  הודתה איילה חסון .  פתאום כל מבצע השידור המורכב נראה מגוחך והיה פנאי לצפות בכתבות מגזין מעניינות

