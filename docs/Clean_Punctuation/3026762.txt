יעלון : " מנהיגות אחראית הייתה מונעת את החלטת מועצת הביטחון "
 שר הביטחון לשעבר יצא נגד התנהלותו של ראש הממשלה בעקבות אימוץ ההחלטה נגד ההתנחלויות במועצת הביטחון ,  וטען : " החלטת האו"ם מחייבת טיפול מדיני - לא אובדן עשתונות ".  לדבריו ,  הממשלה  " פוגעת באופן יזום ביחסינו הבינלאומיים "
 שר הביטחון לשעבר משה יעלון מתח היום  ( רביעי )  ביקורת על התנהלותו של ראש הממשלה בנימין נתניהו בעקבות החלטת מועצת הביטחון של האו"ם המגנה את ההתנחלויות הישראליות בגדה המערבית .  לדברי יעלון בכנס  " כלכליסט ",   " מנהיגות אחראית יותר הייתה צריכה ויכולה למנוע את המהלך הזה ".   
" ההחלטה המבישה של מועצת הביטחון ,  שטמנה בחובה סטייה מהברית האיתנה בין ישראל לארצות הברית ,  מצערת ומדאיגה מאוד ",  הוסיף יעלון .  הוא טען כי  " זה מחייב טיפול דיפלומטי-מדיני ולא אובדן עשתונות ופגיעה יזומה על ידינו ביחסים הבינלאומיים ,  במסווה של דיבורים ריקים על גאווה לאומית ".  יעלון עוד טען כי  " עם ידידינו בעולם צריך לדבר גם כשאיננו מסכימים וגם כשאנו כועסים ,  ולא לעסוק בחרמות ועונשים שהם גול עצמי ". 
עוד בוואלה !  NEWS:ח"כ חזן בכנסת :  המשותף לגטאס ואובמה - שניהם מסייעים למחבליםעריקאת לוואלה !  NEWS : " מצפים שקרי יפעל לפי החלטת מועצת הביטחון"ארה"ב :  קרי יציג היום  " חזון מקיף בנוגע לפתרון הסכסוך הישראלי-פלסטיני "  
מוקדם יותר היום כינסה סיעת המחנה הציוני ישיבה מיוחדת לדיון במשבר המדיני ,  לקראת נאומו הצפוי הערב של שר החוץ של ארצות הברית ג'ון קרי ,  שבו הוא צפוי לשטוח את חזונו בנוגע לתהליך השלום הישראלי-פלסטיני ,  ועל רקע החלטה 2334 של מועצת הביטחון .  בפתח הישיבה תקף יו"ר האופוזיציה ח"כ יצחק הרצוג את נתניהו ,  וטען : " ארגוני ה-BDS יכולים לנוח ,  כי נתניהו עושה עבורם את העבודה ".  לטענת הרצוג ,  תגובתו של ראש הממשלה לאירועים המדיניים האחרונים מהווה  " קריסת מדיניות החוץ של ישראל ". 
ביום שני הציגה מפלגת  " יש עתיד "  דרישה לזמן את ראש הממשלה לדיון דחוף בוועדת החוץ והביטחון ,  על רקע קבלת ההחלטה במועצת הביטחון .  בפנייה ששיגרו יו"ר המפלגה יאיר לפיד וחבר הכנסת עפר שלח ליו"ר הוועדה ,  ח"כ אבי דיכטר ,  הם דורשים להתכנס בהקדם כדי להתעדכן בצעדי הממשלה בנושא .
" אנו עדים להידרדרות מסוכנת ביחסי החוץ של ישראל ,  ובכלל זה עם המעצמות הגדולות ,  ועם כמה מהטובות שבידידותינו .  איננו נכנסים במכתב זה לניתוח התהליכים שהובילו להחלטת מועצת הביטחון ,  החלטה עוינת וקשה ",  נכתב . " לדעתנו חובה לכנס בהקדם האפשרי את מליאת הוועדה ולזמן אליה את ראש הממשלה ",  חתמו .  

יעלון : " מנהיגות אחראית הייתה מונעת את החלטת מועצת הביטחון "
 שר הביטחון לשעבר יצא נגד התנהלותו של ראש הממשלה בעקבות אימוץ ההחלטה נגד ההתנחלויות במועצת הביטחון ,  וטען : " החלטת האו"ם מחייבת טיפול מדיני - לא אובדן עשתונות ".  לדבריו ,  הממשלה  " פוגעת באופן יזום ביחסינו הבינלאומיים "
 
