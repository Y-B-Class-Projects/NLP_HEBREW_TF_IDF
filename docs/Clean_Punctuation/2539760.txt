נתניהו : " תומך בחוק הספרים ,  הוא יוצר איזון ראוי "
 ראש הממשלה בנימין נתניהו הודיע היום  ( חמישי )  כי הוא תומך בהצעת החוק להגנת הספרות והסופרים בישראל ,  שצפויה לעלות להצבעה ביום ראשון הקרוב בוועדת שרים לחקיקה .  אתמול שוחח נתניהו עם שרת התרבות והספורט ,  לימור לבנת ,  שמשרדה עומד מאחורי הצעת החוק ,  וכן עם ראש המועצה הלאומית לכלכלה יוג ? ין קנדל שהבהירו לו כי לנוכח כשלי השוק בתחום הספרים היום ,  אין מנוס מהסדרת הנושא בחקיקה ,  וכן כי להערכת הגורמים המקצועיים העסוקים בנושא ,  כתוצאה מהחוק ירד המחיר הנקוב לצרכן של ספר ביחס למחיר המומלץ לצרכן כיום ,  מאחר שכללי השוק החופשי יכתיבו למו"לים לקבוע מחירים שיהיו סבירים על מנת ליצור בקרב ציבור הקוראים ביקוש ראוי לספרים .  נתניהו אמר היום כי  " כעם הספר אנו מחויבים לשמירה על פרנסתם של הסופרים אשר יוצרים את אוצרות התרבות שלנו .  חוק הסופרים יוצר את האיזון הנכון בין השאיפה לכך שספרים לא יהיו מוצר יוקרה ושכולם יוכלו ליהנות מחוויית הקריאה ,  לבין הצורך להגן על היוצרים ועל היצירה ".  

נתניהו : " תומך בחוק הספרים ,  הוא יוצר איזון ראוי "
 nan
