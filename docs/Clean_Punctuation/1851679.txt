ליברמן נגד טרכטנברג :  אי אפשר לנהל מדינה בוועדות
שר החוץ אביגדור ליברמן תוקף את ועדת טרכטנברג להידברות עם המוחים על יוקר המחיה ,  אותם כינה  " צעקנים בתשלום ",  ומסביר : " יש ממשלה שצריכה לטפל בבעיות ,  צעקות וסיסמאות לא יקדמו דבר "
 אחרי שתקף את פעילי המחאה על יוקר המחייה וכינה אותם  " צעקנים בתשלום ",  תקף היום  ( חמישי )  שר החוץ ,  אביגדור ליברמן ,  גם את ועדת טרכטנברג להידברות עם המוחים וטען כי היא מיותרת ופוגעת בסמכות הממשלה .  ליברמן אמר בראיון לקול ישראל כי  " אפשר ליישם פתרונות בלי ועדה .  אי אפשר לנהל מדינה עם ועדות כל הזמן .  על כל בעיה מקימים פה ועדה .  יש ממשלה ריבונית שצריכה לטפל בבעיות .  לא צריך להתעסק בוועדות בצורה אובססיבית כזאת .  בוא נתחיל לבנות דירות במקום לחכות למסקנות של ועדה ". 
ליברמן התייחס גם למוחים עצמם ,  והדגיש כי הוא אינו מזלזל במחאתם : " לא מזלזל בבעיות שעלו על סדר היום הציבורי של המחאה .  אנחנו נפגשים עם התושבים ומבינים במה מדובר .  אנחנו גם מביאים פתרונות .  עם צעקות וסיסמאות הם לא יקדמו דבר ".  
עוד על מחאת האוהלים:ליברמן לפעילי מחאת האוהלים : " צעקנים בתשלום"טרכטנברג : " נחוייב להתעמת עם בחירות קשות"מפת המחאה :  2,349 אוהלים בישראל
שר החוץ התייחס גם לדרישה הטורקית כי ישראל תתנצל על אירועי המשט לעזה בשנה שעברה ,  זאת לאחר שראש הממשלה בנימין נתניהו הצהיר אתמול בפני ארצות הברית שישראל אינה מוכנה ,  בשלב זה ,  להתנצל על הריגת תשעה מנוסעי ספינת המרמרה ,  ועל עצירתה בכוח בלב ים .  ליברמן אמר כי הדרישה להתנצלות על אירועי המרמרה והודאה בכך שהמצור על עזה אינו חוקי ,  כפי שטוענים הטורקים ,  מהווים פגיעה בלגיטימציה של ישראל .
 עוד הסביר ליברמן ,  כי דרישות הטורקים אינן תואמות את העמדה הבינלאומית ,  שכן לטענתו דו"ח פאלמר מטעם האו"ם הצפוי להתפרסם ,  תומך בעמדת ישראל ,  ולכן טורקיה מנסה לעכב את פרסומו .  באשר לטענה כי התנצלות בפני טורקיה תמנע תביעה של מפקדי וחיילי צה"ל אמר ליברמן כי  " עצם ההתנצלות היא הודאה באשמה וזה מסכן את חיילי צה"ל ,  וחושף אותם לתביעות ברחבי העולם .  התנצלות לא תמנע תביעות ,  אלא תעביר מסר לא נכון לעולם ,  מסר של חולשה ". 
עוד על יחסי ישראל-טורקיה:טורקיה : " לא נשקם היחסים עם ישראל ללא התנצלות"קלינטון ביקשה התנצלות בפני טורקיה - נתניהו סירבהשר יעלון : " הדרישה הטורקית להתנצלות - חצופה "
 
ליברמן נגד טרכטנברג :  אי אפשר לנהל מדינה בוועדות
שר החוץ אביגדור ליברמן תוקף את ועדת טרכטנברג להידברות עם המוחים על יוקר המחיה ,  אותם כינה  " צעקנים בתשלום ",  ומסביר : " יש ממשלה שצריכה לטפל בבעיות ,  צעקות וסיסמאות לא יקדמו דבר "
 
