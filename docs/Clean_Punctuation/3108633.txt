נתניהו נפגש עם מיי בלונדון : " יש לשנות את הסכם הגרעין "
 ראש הממשלה ,  המבקר בבריטניה לרגל מאה שנה להצהרת בלפור ,  אמר לעמיתתו כי איראן שואפת לפתח נשק גרעיני וכי על הפלסטינים להכיר בזכות העם היהודי לבית לאומי . " ישראל מחויבת לשלום ואני מחויב לשלום "
 ראש הממשלה בנימין נתניהו אמר היום  ( חמישי )  לראשת ממשלת בריטניה תרזה מיי כי יש לשנות את הסכם הגרעין עם איראן ,  שלדבריו נחושה  " לפתח נשק גרעיני ".  השניים נפגשו בלונדון לרגל ציון מאה שנה להצהרת בלפור ,  ובהמשך נועד נתניהו גם עם שר החוץ בוריס ג'ונסון וישתתף באירוע רשמי .
" תודה על קבלת הפנים ועל שהזמנת אותי לציין בגאווה אירוע היסטורי גדול ",  אמר נתניהו למיי בפגישתם בדאונינג 10 . " לפני מאה שנים ,  הצהרת בלפור סייעה לסלול את הדרך להקמתה מחדש של מדינה עצמאית לעם היהודי בארץ אבותינו .  כעבור מאה שנה ,  שתי הדמוקרטיות שלנו ,  ישראל ובריטניה ,  הן שותפות ובנות ברית חזקות ". 
נתניהו אמר כי  " ישראל מחויבת לשלום ואני מחויב לשלום ",  אך הוסיף כי על הפלסטינים  " להשלים סוף סוף עם בית לאומי יהודי ועם מדינה יהודית .  וכאשר הם יעשו זאת ,  הדרך לשלום תהיה קרובה הרבה יותר ,  ולדעתי ,  השלום יהיה בר השגה ".  במהלך היום ,  התקיימו מחאות מול שגרירויות בריטניה ברחבי העולם ,  במחאה על ההצהרה שרבים בעולם הערבי מתנגדים לה עד היום .
 עוד בוואלה !  NEWS:הקרב על חוק ההמלצות : " שוקלים האפשרות שיחול רק על נבחרי ציבור"מדריך גלישה ומטייל נהרגו בתאונות טיפוס בגלבוע ובגלילבית ספר ברמת גן פרסם לוח חוגים - המיועד לבנים בלבד 
נתניהו העלה את הסכם הגרעין במהלך שיחתו עם מיי ,  ואת החשש של ישראל מפני התבססותה באזור . " ישנם דברים גדולים שמתחוללים במזרח התיכון ,  כיוון שמדינות ערביות רבות רואות כעת את ישראל לא כאויב ,  אלא כבת ברית חיונית במאבק נגד האסלאם הקיצוני ",  אמר . " האיום שכולנו רואים הוא עלייתה של איראן שנחושה לא רק להשיג הגמוניה אזורית ,  אלא לפתח נשק גרעיני ". 
ראש הממשלה הוסיף כי היעד מבחינתו הוא לא לשמר את העסקה או לבטל את העסקה , " אלא לשפר את העסקה ולתקן את הכשלים שבה ".  לדבריו , " אני חושב שאלה שרוצים לשמר את העסקה צריכים לשתף פעולה בתיקון כשליה ".  בחודש שעבר סירב נשיא ארצות הברית דונלד טראמפ לאשרר את ההסכם שנחתם עם איראן ב-2015 ,  ואף אמר כי הוא עשוי לבטל אותו לחלוטין .  
הוא גם הודה למיי על מאבקה באנטישמיות בממלכה . " אני רוצה שוב להודות לך על עמדתך הנחרצת לצד האמת ההיסטורית ועל ידידותך ",  אמר .  מיי הביעה במהלך הפגישה את דאגתה מההתנחלויות הבלתי חוקיות ביהודה ושומרון .  השניים דנו ב"מכשולים שעליהם יש להתגבר למען השלום "  - כך נמסר בהודעת משרדה של מיי .
  ( עדכון ראשון 15:28 )  

נתניהו נפגש עם מיי בלונדון : " יש לשנות את הסכם הגרעין "
 ראש הממשלה ,  המבקר בבריטניה לרגל מאה שנה להצהרת בלפור ,  אמר לעמיתתו כי איראן שואפת לפתח נשק גרעיני וכי על הפלסטינים להכיר בזכות העם היהודי לבית לאומי . " ישראל מחויבת לשלום ואני מחויב לשלום "
 
