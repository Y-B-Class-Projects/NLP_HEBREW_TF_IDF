עימותים בין מפגינים לשוטרים בהפגנות נגד מתווה הגז ;  13 נעצרו
אלפי בני אדם הפגינו בתל אביב ,  בירושלים ,  בחיפה ובבאר שבע נגד כוונתו של ראש הממשלה לחתום על סעיף 52 וליישם את מתווה הגז . " הגז הזה שלנו ".  בת"א ובב"ש ניסו כמה מהמפגינים לחסום כבישים - ונעצרו
אלפי בני אדם השתתפו אמש  ( שבת )  בהפגנות בתל אביב ,  בחיפה ובירושלים ,  בדרישה לעצור את הוצאתו לפועל של מתווה הגז .  ההפגנות נערכו יומיים לאחר שהודיע ראש הממשלה בנימין נתניהו ליו"ר ועדת הכלכלה ח"כ איתן כבל  ( המחנה הציוני )  כי בכוונתו להפעיל את סעיף 52 ,  המאפשר לו לעקוף את הממונה על ההגבלים העסקיים וליישם את המתווה .  בסמכותו של נתניהו להפעיל את הסעיף ,  משום שהוא מכהן בפעול כשר הכלכלה מאז התפטר יו"ר ש"ס אריה דרעי מהתפקיד ,  לפני כשבוע .
 בתל אביב ,  שם היו אלפי בני אדם ,  פרצו עימותים אלימים ודחיפות הדדיות בין המפגינים לבין כוחות המשטרה .  בקבוק זכוכית הושלך לעבר השוטרים ,  שבתגובה עיכבו כמה מהם לחקירה .  לאחר זמן קצר הצליחו השוטרים להשיב את המפגינים מאחורי המחסומים .  המפגינים המשיכו בצעידתם לעבר צומת עזריאלי ,  שם חסמו לזמן קצר את הצומת .  בסך הכל המשטרה עצרה עשרה בני אדם שהתפרעו וחסמו שלא כחוק את נתיבי הנסיעה .
 גם בבאר שבע ,  שם הפגינו מאות וחסמו לזמן קצר את רחוב רגר ,  הפכה ההפגנה לאלימה .  שלושה מפגינים בשנות ה-20 לחייהם נעצרו לאחר שחסמו את הכביש ,  התפרעו וסיכנו את חייהם וחיי הנהגים .  השלושה סירבו להתפנות ותקפו את השוטרים ,  עד שאלו נאלצו לעצור אותם .
 
עימותים בין מפגינים לשוטרים בהפגנות נגד מתווה הגז ;  13 נעצרו
אלפי בני אדם הפגינו בתל אביב ,  בירושלים ,  בחיפה ובבאר שבע נגד כוונתו של ראש הממשלה לחתום על סעיף 52 וליישם את מתווה הגז . " הגז הזה שלנו ".  בת"א ובב"ש ניסו כמה מהמפגינים לחסום כבישים - ונעצרו

