אבו מאזן שוחח עם נתניהו ;   " מגנה את חטיפת הנערים "
 יו"ר הרשות הפלסטינית הבהיר כי  " אין מקום להיגרר לאלימות בכל צד ".  ראש הממשלה שוחח עמו ואמר לו כי הוא מצפה ממנו לסייע בהשבת הנערים . " השותפות עם חמאס רעה לישראל ולפלסטינים "
 יו"ר הרשות הפלסטינית אבו מאזן גינה היום  ( שני )  את חטיפת שלושת הנערים איל יפרח ,  גיל-עד שער ונפתלי פרנקל . " הרשות הפלסטינית מבהירה שוב את הצורך לא להיגרר לאלימות בכל צד שהוא ,  בעיקר לנוכח העובדה שעמדתו של אבו מאזן היא שיש להמשיך ולפעול באינטנסיביות למען שחרור האסירים הפלסטינים ".  אבו מאזן הבהיר שמנגנוני הביטחון הפלסטיניים משקיעים מאמצים כדי לשמור על הסדר ,  על השקט ועל היציבות ומונעים מהמצב להידרדר לכדי אנרכיה ואי-יציבות ",  נכתב בהודעה .
 ראש הממשלה בנימין נתניהו שוחח היום עם אבו מאזן בטלפון ,  ואמר לו : " אני מצפה ממך לסייע בהשבת הנערים החטופים ובלכידת החוטפים ".  בשיחה שיזם יו"ר הרשות ,  אמר נתניהו לאבו מאזן כי  " החוטפים מחמאס יצאו משטח בשליטת הרשות וחזרו לשטח בשליטת הרשות .  מקרה זה חושף את אופיו של הטרור שאנחנו נלחמים בו .  טרוריסטים חוטפים ילדים ישראלים חפים מפשע ,  ואילו אנחנו עוסקים בבתי החולים שלנו בהצלת ילדים פלסטינים חולים ".  הוא הוסיף : " צריך להבין את ההשלכות של השותפות עם חמאס - זה רע לישראל ,  רע לפלסטינים ,  וזה רע לאזור ". 
חטיפת הנערים - כל הכותרות:אמו של החטוף איל יפרח : " הלב מאמין שתחזור בשלום"בלעדי :  האדם האחרון שדיבר עם שלושת הנערים החטופיםקצין בכיר : " לצה"ל מידע רב על הנערים החטופים "  
אתמול העביר נתניהו מסר לאבו מאזן ,  שלפיו משבר החטופים יוביל לפגיעה משמעותית ברשות - כך מסר גורם פלסטיני לוואלה !  חדשות .  לטענתו ,  דבריו של נתניהו הועברו לאבו מאזן באמצעות גורמים רשמיים בישראל כ"מסרים מאיימים ",  ולא בשיחה ישירה .  גורמים מדיניים בישראל אמרו בתגובה כי  " לאבו מאזן הועבר מסר ישיר ,  לא דרך המצלמות ,  שלפיו הרשות הפלסטינית אחראית לאירוע ולגורלם של החטופים ".  
גורמים בישראל וברשות הפלסטינית אמרו כי המסר התקיף שהועבר מישראל לאבו מאזן כלל שורת נזקים שעשויים להיגרם לרשות הפלסטינית כתוצאה מהמשבר הנוכחי ,  ובהם הקשחת תנאי התנועה בשטחי הרשות ,  הגברת הפעילות הצבאית בגדה המערבית ופגיעה במעמדה הכלכלי והבינלאומי של הרשות .  כמו כן ,  הוזהר יו"ר הרשות הפלסטינית מפני האפשרות של קריסת התיאום הביטחוני עם ישראל .  עם זאת ,  בין הצדדים מתקיים לפי שעה שיתוף פעולה תקין ,  שכן זהו אינטרס משותף לרשות ולישראל ,  והפלסטינים אף מנסים לסייע לאתר החטופים .  
בסוף השבוע דווח בתקשורת הפלסטינית והבינלאומית כי נתניהו ואבו מאזן שוחחו בטלפון בערב שבת בעקבות המשבר ,  אולם בלשכת ראש הממשלה מיהרו להכחיש את הדיווחים . " לא הייתה שיחה בין ראש הממשלה לבין אבו מאזן ",  אמרו בתגובה .  נתניהו חזר בכל הופעותיו הפומביות מאז פרוץ המשבר על כך שאבו מאזן נושא באחריות לגורלם של החטופים .  הוא דחה בתוקף את הטענה הפלסטינית שלפיה הרשות אינה אחראית לאירוע ,  מכיוון שהחטיפה התבצעה בשטח C שנמצא בשליטה ביטחונית מלאה של ישראל .  

אבו מאזן שוחח עם נתניהו ;   " מגנה את חטיפת הנערים "
 יו"ר הרשות הפלסטינית הבהיר כי  " אין מקום להיגרר לאלימות בכל צד ".  ראש הממשלה שוחח עמו ואמר לו כי הוא מצפה ממנו לסייע בהשבת הנערים . " השותפות עם חמאס רעה לישראל ולפלסטינים "
 
