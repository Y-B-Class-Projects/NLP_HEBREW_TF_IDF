נתניהו : " צדקת הדרך היא נכס אסטרטגי של ישראל "
 בדברים שנשא בטקס סיום קורס חובלים הבהיר ראש הממשלה שלמרות הסירוב להתנצל ,  ישראל רוצה בשיפור היחסים עם טורקיה .  גם ארדואן מתבצר : " לא משנה המחיר ,  לא ניתן לאיש לרמוס את כבודנו "
" המשבר המדיני עם טורקיה לא היה מבחירה שלנו ,  וזו עדיין לא הבחירה שלנו "   כך אמר הערב  ( רביעי )  ראש הממשלה ,  בנימין נתניהו ,  בדברים שנשא בטקס סיום קורס חובלים בבסיס חיפה של חיל הים . " אנחנו מכבדים את העם הטורקי ",  המשיך נתניהו , " ורוצים בשיפור היחסים .  אבל אני רוצה לומר הערב דבר שהוא כלל אמת ,  בקול צלול ורם :  צדקת הדרך היא הנכס האסטרטגי של מדינת ישראל ".  
המשבר עם טורקיה - כותרות אחרונותנספח צהל בטורקיה שב לארץ :  עד שהמצב יירגעיעלון :  יחסים עם טורקיה ?  הם מתחברים לחיזבאללהלבני לעיתון טורקי :  המשבר - מהתנהגות אמוציונלית
נתניהו פנה ללוחמים ואמר כי  " אתם נשענים על צדקת הדרך הזו ,  כשאתם נקראים למשימות חשאיות בלב ים .  אתם נשענים על צדקת הדרך הזאת כשאתם מגינים על חופי ישראל ,  כשאתם נדרשים לעצור משטים בחופי עזה כדי למנוע ירי טילים על ערינו ועל ילדינו ". 
ומנגד ,  טורקיה ממשיך להתבצר בשלה . " לא אכפת לנו אם זה יעלה לנו 15 מיליון דולרים או 150 מיליון דולרים  לא ניתן לאף אחד לדרוך על כבודנו ",  אמר ראש ממשלת טורקיה ,  רג'פ טייפ ארדואן ,  בעקבות סירובה של ממשלת נתניהו להתנצל בפני אנקרה על אירועי משט ה"מאוי-מרמרה "  בשנה שעברה .  ארדואן אמר כי בכוונת ממשלו להטיל סנקציות נוספות על ישראל ,  אך סירב לפרט את תוכנן . 
" כלי טיס בלתי מאוישים שקנינו מישראל ,  ואשר נשלחו אליה לצורך תחזוקה ,  מעוכבים אצלה ,  והיא לא מחזירה אותם אלינו ",  אמר ארדואן . " בכך הפרה ישראל באופן בוטה את ההסכמים בינינו בתחום התעשייה הצבאית ",  הסביר ראש הממשלה הטורקי לעיתונאים .  בעיניו ,  עיכוב כלי הטיס הוא מעשה  " בלתי מוסרי ":   " יכול להיות שיש לך בעיה עם מישהו .  אבל מדובר באתיקה מסחרית ,  ובהסכמים בינלאומיים ,  ואתה חייב ליישר קו עם החוקים הללו ". 
בישראל הופתעו למשמע הודעתו של ארדואן .  גורם ישראלי המצוי בפרטי העסקה מסר לוואלה !  חדשות כי בהתאם להסכם שנחתם בין התעשייה האווירית לטורקים ,  הוחלט שתחזוקת המנועים של כלי הטיס תיעשה בישראל .  בנוסף לכך ,  סוכם שהטורקים ירכשו מנועים חלופיים ,  כדי שיוכלו לשמש אותם בזמן שהמנועים המקוריים נמסרים לטיפול תחזוקתי שוטף .  הגורם הדגיש כי המנועים ,  ולא כלי הטיס ,  נמסרו לתחזוקה במפעל התעשייה האווירית ,  ובתום הטיפול הנדרש הם יוחזרו לטורקיה . " אין שום עיכוב בלוחות הזמנים ,  והכל מתנהל כשורה ",  הבהיר הגורם .
 לפניות לכתב :  פנחס - pinhas_wolf@walla.com ,  אמיר - amirbohbot@walla.co.il

נתניהו : " צדקת הדרך היא נכס אסטרטגי של ישראל "
 בדברים שנשא בטקס סיום קורס חובלים הבהיר ראש הממשלה שלמרות הסירוב להתנצל ,  ישראל רוצה בשיפור היחסים עם טורקיה .  גם ארדואן מתבצר : " לא משנה המחיר ,  לא ניתן לאיש לרמוס את כבודנו "
 
