 " יש מגעים בין נתניהו והחרדים ;  לא הוצגו דרישות "
 גורמים בליכוד אמרו כי נתניהו  " בוחן ברצינות "  מהלך של שותפות עם החרדים ,  מה שעשוי להוביל לבחירות .  ח"כ גפני מיהדות התורה ציין כי כעת הנושא עדיין לא מעשי ,  אולם כבר הודיע : " נדרוש לתקן את הדברים שפגעו בנו "
 החרדים מנהלים מגעים עם ראש הממשלה בנימין נתניהו ,  אך לא הציגו דרישות :  ח"כ משה גפני  ( יהדות התורה )  אמר היום  ( שישי )  כי בימים האחרונים נתניהו מנסה באמצעות שליחים לגייס את תמיכת הסיעה אחרי הבחירות הבאות ,  אך הוסיף שבשלב זה לא הוצגו דרישות מצדם . " בכל השנתיים האחרונות שכחו מאיתנו ,  עכשיו נזכרו שיש חרדים ?  בינתיים לא הוצגה אף דרישה ",  אמר לוואלה !  חדשות .
 גורם בכיר אחר ביהדות התורה הוסיף : " אנחנו עוד עסוקים בשאלה אם לענות בחיוב לדרישה של נתניהו ולתמוך בו אחרי הבחירות ".  עם זאת ,  אמר הגורם , " ברור שכשזה יהיה מעשי יותר ,  אנחנו נדרוש לתקן את הדברים שפגעו בנו .  אנחנו גם לוקחים בחשבון שאם נסרב לבקשת נתניהו ,  ממשלת נתניהו-לפיד תשרוד כאן עוד שנה נוספת ,  ואנחנו פחות מעוניינים בכך ". 
עוד ידיעות פוליטיות בוואלה !  חדשותמנהיג העדה הדרוזית :  נתניהו הבטיח לעגן זכויותנו בחוק הלאוםח"כ הרצוג : " הציבור מאמין לי ,  אבל לא מאמין בי"חשאי ,  חשאי מדי :  הערוץ שהוביל לקריסת תהליך השלום
עם זאת ,  גורם בכיר במערכת הפוליטית המעורה במגעים בין הסיעות אמר היום לוואלה !  חדשות כי במסרים שהועברו בין שני הצדדים ,  הבהירו הסיעות החרדיות כי ידרשו את ביטול סעיף הסנקציות הפליליות בחוק הגיוס - מה שלמעשה יעקר אותו מתוכן .  לדבריו ,  החרדים גם צפויים לדרוש את העלאת קצבאות הילדים לרמה שהייתה נהוגה טרם כניסתו של לפיד לתפקיד שר האוצר ,  וכן תוספות תקציביות שונות .
 יש לציין כי עבור נתניהו הסיכום עם החרדים הוא הדרך הבטוחה ביותר ללכת לבחירות ,  שכן מרגע שעובר חוק פיזור הכנסת אין אפשרות להקים קואליציה חלופית .  גורמים בליכוד העריכו כי  " נתניהו בודק את המהלך בשיא הרצינות ",  וכי ייתכן שייצא לדרך כבר בשבוע הבא . 

" יש מגעים בין נתניהו והחרדים ;  לא הוצגו דרישות "
 גורמים בליכוד אמרו כי נתניהו  " בוחן ברצינות "  מהלך של שותפות עם החרדים ,  מה שעשוי להוביל לבחירות .  ח"כ גפני מיהדות התורה ציין כי כעת הנושא עדיין לא מעשי ,  אולם כבר הודיע : " נדרוש לתקן את הדברים שפגעו בנו "
 
