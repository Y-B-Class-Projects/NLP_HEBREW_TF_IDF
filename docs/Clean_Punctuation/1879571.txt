סער נגד נתניהו : " החינוכית לא תיקרע במשמרת שלי "
 אחרי שדווח כי ראש הממשלה בוחן להכפיף את החינוכית לרשות השידור ,  מתייצב מולו השר הממונה על הערוץ .  משרד האוצר סבור כי מתקציב הערוץ שייחסך ניתן יהיה לממן הזנה של 100 אלף תלמידים
שר החינוך גדעון סער ,  התייחס בצהריים  ( רביעי )  לדיווחים לפיהם ראש הממשלה בנימין נתניהו בוחן להכפיף את הטלוויזיה החינוכית לרשות השידור .  סער פרסם הודעה בה נאמר כי  " בתקופת כהונתי כשר החינוך לא תיקרע הטלוויזיה החינוכית ממערכת החינוך ". 
השר סער הוסיף כי  " קריעת הטלוויזיה החינוכית ממערכת החינוך והכפפתה לרשות השידור ,  הנמצאת במשבר עמוק ,  תהיה סוף דרכה של הטלוויזיה החינוכית ,  דבר שלא יקרה במשמרת שלי ".  ממשרד החינוך נמסר עוד כי  " מובן וברור ששר החינוך מתנגד גם לסגירתה של הטלוויזיה החינוכית באותו התוקף ".  
על רקע הסערה שהתעוררה בעקבות כוונתו של ראש הממשלה לערוך שינויים מבניים רחבי-היקף בטלוויזיה החינוכית ,  במשרד האוצר כבר החלו לבחון חלופות לניצול התקציב של הערוץ ,  שעומד כיום על 90 מיליון שקלים  ( אך בשנה האחרונה חרג והגיע ל-103 מיליון שקלים )  .
 מוקדם יותר אמרו בלשכת ראש הממשלה לוואלה !  חדשות כי התקציב שייחסך כתוצאה מהשינוי המבני יופנה למטרות חינוכיות .  כעת נודע שבמשרד האוצר כבר בוחנים כיצד ניתן להשתמש בתקציב החינוכית :  לפי חישוב שעשו באוצר ,  בתקציב שייחסך מהטלוויזיה החינוכית ניתן יהיה לממן 100 אלף תלמידים נוספים במפעל ההזנה של משרד החינוך  ( בנוסףל-140 אלף התלמידים כיום )  .  בלשכת ראש הממשלה ממשיכים להדגיש את הנטל הכלכלי שהטלוויזיה החינוכית מציבה ,  ואת העובדה שראש הממשלה סבור כי  " החינוכית כבר מזמן לא ממלאת את הייעוד שלשמו היא קמה ". 
עוד בנושא :
 מקורבי נתניהו רמזו :  הוא בוחן את סגירת החינוכית
לפניות לכתבים :
 בועז - boby1979.walla.comטל - tal_sh@walla.net.il

סער נגד נתניהו : " החינוכית לא תיקרע במשמרת שלי "
 אחרי שדווח כי ראש הממשלה בוחן להכפיף את החינוכית לרשות השידור ,  מתייצב מולו השר הממונה על הערוץ .  משרד האוצר סבור כי מתקציב הערוץ שייחסך ניתן יהיה לממן הזנה של 100 אלף תלמידים

