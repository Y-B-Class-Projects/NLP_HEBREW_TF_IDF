נתניהו ולפיד ייפגשו :  כל הפרטים על פשרת התקציב
ראש הממשלה ושר האוצר ייפגשו כדי לסגור את הפרטים האחרונים בפשרה על תקציב המדינה לשנת 2015 - כשדבר אחד ברור :  הוא לא יהיה חברתי .  מה מרוויח כל אחד מהצדדים מהפשרה הפוליטית ? 
 ( צפו בדברי נתניהו על התקציב בישיבת הממשלה ,  הבוקר )  
ראש הממשלה ,  בנימין נתניהו ,  ושר האוצר ,  יאיר לפיד ,  צפויים להיפגש היום  ( ראשון )  אחר הצהריים בירושלים כדי לסגור את הפרטים האחרונים בפשרה שרקחו הצוותים המקצועיים סביב תקציב 2015 .  על פי מתווה הפשרה ,  יועלה יעד הגירעון ל-3.4% מן התוצר ,  תינתן תוספת של שישה מיליארד שקלים לתקציב הביטחון ,  לא יוטלו בשלב זה מסים חדשים על הציבור ותאושר תכנית  " מע"מ אפס "  לדירה ראשונה של לפיד .
 בסביבת לפיד שאבו בסוף השבוע עידוד מהחלטת סוכנות דירוג האשראי S & P ;  לאשרר את דירוג האשראי של ישראל ולהותירו על A+ ,  אולם לא ברור כיצד ההחלטה של ראש הממשלה ושר האוצר להעלות את יעד הגירעון מתיישבת עם האיומים של נתניהו לפיהם צעד זה יפגע בעתיד בדירוג האשראי ובחוסן הכלכלי של ישראל .
 עוד בוואלה !  חדשות:מסכמים שנה :  מה השמות הנפוצים של ילדי תשע"ד ? חיזבאללה : " במלחמה הבאה עם ישראל נשתלט על אצבע הגליל"תיעוד :  היכתה באכזריות אישה שהעירה לה על חנייה 
הפשרה הזו ,  יותר משהיא פשרה תקציבית ,  היא פשרה פוליטית שמאפשרת לשני המנהיגים לנופף בהישגים מול קהל המצביעים שלהם .  די היה לצפות במסיבת העיתונאים התמוהה שכינס לפיד בפתח ביתו אתמול כדי להבין שהקרב בין השניים הוא מאבק קוסמטי על כותרות ,  ולא דיון על מדיניות כלכלית שונה .  לפיד יוכל לנפנף באי העלאת מסים ,  למרות שהגדלת הגירעון משמעותה ,  כפי שהיטיב שר האוצר להסביר בעבר , " הלוואה שהדור שלי לוקח מהדור שלכם בלי שיש לו מושג מאיפה הוא הולך להחזיר אותה ".  לפיד גם יצליח סוף סוף להעביר את תכנית  " מע"מ אפס ",  למרות שלא נמצא כלכלן אחד שיסכים להגן עליה ולטעון שתביא לירידה במחירי הדיור .
 נתניהו ,  מנגד ,  יקבל את ההישג שלו :  תוספת של שישה מיליארד שקל לביטחון .  עושה רושם כי התוספת הזו ,  שניתנת לביטחון ללא כל דרישת התייעלות מצד מערכת הביטחון ,  ואשר תביא את תקציב הביטחון לשיא של כל הזמנים ,  דרושה לנתניהו בעיקר מסיבות פוליטיות :  הצורך לחזור ולהצטייר כ"מר ביטחון "  מחד ,  והרצון לתגמל את שותפו הנאמן ,  שר הביטחון משה יעלון ,  מאידך .  
נתניהו ,  שעומד בראשות הממשלה ברצף מאז שנת 2009 ,  לא הצליח בחמש וחצי שנות כהונה  ( מתוכן כמעט ארבע כשר על לענייני כלכלה )  להקל על יוקר המחיה או על בעיית הדיור בישראל ,  ולכן הוא מעוניין לקחת את השיח סביב התקציב לאזור הנוחות שלו - תקציב הביטחון .  
לפיד ,  מנגד ,  הפגין פריכות במשבר בין השניים .  נתניהו הצליח לקחת את הדיון לרמה העקרונית ,  על הצורך בסוללות  " כיפת ברזל "  והחשש מדאעש  ( את חמאס בעזה הוא דווקא נמנע מלהזכיר ,  לאור דעת הקהל על האופן שבו הסתיים מבצע  " צוק איתן ")  בזמן ששר האוצר התעסק בעיקר בתהליך :  תחילה איים במשבר ולאחר מכן הבהיר שאינו מעוניין בו .  בכך ,  אפשר לפיד לנתניהו לקבוע את סדר היום התקשורתי .
 תקציב 2015 לא יהיה תקציב חברתי .  לא יהיו בו בשורות בתחומי הבריאות ,  החינוך והרווחה .  לפיד ,  שנשחק באופן עקבי בסקרים ,  פספס הזדמנות נדירה לפרוש מהקואליציה על עניין עקרוני - מחלוקת תקציבית בין צרכים ביטחוניים לבין צרכים אזרחיים .  כעת נותר לו לעסוק בנושא שהוא מכיר היטב :  כיצד לשווק את התקציב הזה לציבור .
 לפניות לכתב עמרי נחמיאס :  omri_n@walla.net.il 

נתניהו ולפיד ייפגשו :  כל הפרטים על פשרת התקציב
ראש הממשלה ושר האוצר ייפגשו כדי לסגור את הפרטים האחרונים בפשרה על תקציב המדינה לשנת 2015 - כשדבר אחד ברור :  הוא לא יהיה חברתי .  מה מרוויח כל אחד מהצדדים מהפשרה הפוליטית ? 

