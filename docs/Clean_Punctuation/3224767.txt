יועצו של גנץ תוקף :  דובר ראש הממשלה מנצל מידע ביטחוני לשקרים
היועץ האסטרטגי האסטרטגי של יו"ר כחול לבן צייץ כי דוברו של נתניהו אחראי להפצת השמועות על תוכן המידע שהיה במכשיר הטלפון שנפרץ על ידי גורמים איראניים . " תדרוך שקרי נגד היריב הפוליטי הקשה ביותר ",  כתב רונן צור .  גנץ טען כי מדובר ברכילות וב"סיפור פוליטי הזוי "
 היועץ האסטרטגי של יו"ר כחול לבן בני גנץ ,  רונן צור ,  האשים היום  ( שבת )  בטוויטר את דובר ראש הממשלה בהפצת מידע שקרי על התוכן שהיה בנייד הפרוץ של גנץ . " ‏36 שעות אחרי חשיפתו של עמית סגל ,  המציאות החדשה ברורה :  דובר ראש הממשלה והאחראי על מערך הסייבר הלאומי ועל השב"כ והמוסד ,  מנצל מידע בטחוני רגיש ביותר על כוונות האויב המר ביותר ,  לתדרוך שקרי נגד היריב הפוליטי הקשה ביותר .  גם ניקסון חשב שלא יגלו אבל ..  ". 
צור התייחס בדבריו לפרסום ב חדשות 12 כי איראן פרצה לטלפון הנייד של גהץ ושאבה את כל תכולתו ,  כולל פרטים אישיים ותכתובות פרטיות ומקצועיות .  במסיבת עיתונאים שקיים אתמול ,  הוא הגדיר את הדיווחים בנושא כרכילות וטען כי מדובר בניסיון להסיט את השיח מהבעיה הביטחונית . " אנחנו נמצאים פה בסיפור על אירוע ביטחוני מתמשך ופתאום מישהו הוציא סיפור פוליטי .  זה סיפור רכילותי הזוי ".  
ח"כ לשעבר אראל מרגלית ,  כיום יזם בתחום ההייטק והסייבר ובעבר חבר ועדת חוץ וביטחון ,  פרסם אתמול פוסט חריג על אירוע הפריצה לנייד של גנץ והזהיר כי נתניהו ואנשיו עשויים לעשות בו שימוש פוליטי .
" נכנסתי לפוליטיקה בשביל לשרת את ישראל ,  אני יודע שאני משלם מחירים קשים ואשלם מחירים קשים יותר ",  המשיך . " אני משחק עם אנשים שהכללים האתיים שלהם במקום הכי נמוך ברצפה .  לא היה עליי איום ביטחוני ,  אין שם חומר ביטחוני ואני לא נתון לסחיטה .  באשר לסוגיה הביטחונית שהיא המהותית יותר ,  אני מפציר בכם - מישהו עושה עליכם ספין והופך את הבעיה הגדולה לבעיה לא קיימת .  הבעיה הביטחונית כואבת ונתניהו צריך לעמוד מאחורי המדיניות שלו ולפעול לא בהססנות לטובת האנשים שחיים פה ,  שם ובכל מקום אחר ".  
בכחול לבן תקפו אתמול את ראש הממשלה  " אין שחר לתדרוכים המתבצעים על ידי מקורבי ראש הממשלה ",  אמרו בכחול לבן ,  ואף הכחישו את השמועות לפיהן בטלפון היה סרטון אינטימי . " בטלפון האישי של גנץ ,  שהותקף לפני חודשים ספורים לא היה מידע בטחוני ,  לא היו סרטונים מביכים והוא מעולם לא עמד בפני סחיטה ". 
מהליכוד נמסר כי  " נתניהו והליכוד לא קשורים לפרסומים בעניינו של גנץ בשום צורה .  לעומת זאת ,  גנץ שעומד ליד הגדר ואומר שצריך להיות יותר תקיפים ,  תמך בהסכם הגרעין המסוכן עם איראן והשתתף באירוע לזכר אלף מחבלי חמאס שנהרגו במבצע צוק איתן .  זה מראה לא רק על שיקול הדעת הלקוי שלו ,  אלא גם על כמה שהוא חלש ".  

יועצו של גנץ תוקף :  דובר ראש הממשלה מנצל מידע ביטחוני לשקרים
היועץ האסטרטגי האסטרטגי של יו"ר כחול לבן צייץ כי דוברו של נתניהו אחראי להפצת השמועות על תוכן המידע שהיה במכשיר הטלפון שנפרץ על ידי גורמים איראניים . " תדרוך שקרי נגד היריב הפוליטי הקשה ביותר ",  כתב רונן צור .  גנץ טען כי מדובר ברכילות וב"סיפור פוליטי הזוי "
 
