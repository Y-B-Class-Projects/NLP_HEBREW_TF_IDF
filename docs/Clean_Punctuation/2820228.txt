ריבלין בהשבעת נשיאת העליון : " רשויות השלטון במסלול התנגשות "
 השופטת מרים נאור הושבעה בבית הנשיא בירושלים במעמד הנשיא וראש הממשלה ,  ותחליף בתפקידה את אשר גרוניס .  נתניהו : " ישראל היחידה במזרח התיכון הפועלת מתוך עיקרון שלטון החוק "
 בבית הנשיא בירושלים התקיים היום  ( חמישי )  אחר הצהריים טקס השבעת נשיאת בית המשפט העליון הנכנסת ,  השופטת מרים נאור ,  ופרידה מהנשיא היוצא ,  השופט אשר גרוניס ,  שכיהן בתפקיד בשלוש השנים האחרונות .  במהלך הטקס נשאו דברים נשיא המדינה ראובן ריבלין ,  וראש הממשלה בנימין נתניהו .
 ריבלין התייחס בדבריו לביקורת שנשמעה על מערכת המשפט ,  בין היתר מצד חברי כנסת ושרים . " חרף המתקפות הקשות וחצי הביקורת הארסיים ,  זוכה בית המשפט העליון לרמת אמון גבוהה יחסית מצד הציבור ",  אמר . " פעם אחר פעם מצויות הרשות המחוקקת מכאן והרשות והשופטת מכאן על מסלול התנגשות .  במקרים אלה ,  בתוכם חוק שימוע לשופטים ,  הקורבן היחיד הוא הדמוקרטיה הישראלית .  היום יותר מתמיד חוק יסוד החקיקה הוא כורח שגם אם לא יזכה אותנו בחוקה ,  יסדיר לפחות את כללי המשחק - מעמדם של חוקי היסוד והביקורת השיפוטית - ויאפשר חקיקה מחודשת של חוקים שלא עמדו בביקורת השיפוטית .  רק כך נוכל לעצור את הזליגה של בית המשפט לכנסת .  כולנו יודעים שהקמת בית משפט לחוקה שאינו העליון יהיה תחילת הקץ של הדמוקרטיה הישראלית ,  אם לא הקץ עצמו ". 
לקריאה נוספת :  עוד בכיר פורש ?  השר יאיר שמיר לא הגיש מועמדות בישראל ביתנוממשיך להסתבך :  האיום המרומז של ראש העיר עפולה .  האזינותצלומי לוויין חושפים את ממדי הטבח של  " בוקו חראם "  בניגריה 
נתניהו פתח בדברי ברכה לנשיאת בית המשפט העליון הנכנסת . " אני בטוח שאת הפיקדון היקר שניתן לך תשכילי לטפח בהצלחה רבה למען עם ישראל כולו ",  אמר .  בהמשך דבריו שזר את אירועי הדמים בצרפת לצורך בשמירה על הפרדת רשויות . " בימים אלה ניצבות המדינות הדמוקרטיות בשורה אחת אל מול שלום העולם .  אנחנו מכירים את מה שעברה צרפת ,  כמדינת למודת מאבקים .  חוסנו של המשטר הדמוקרטי הוא גורם מפתח בהצלחת המערכה .  להדוף את הסכנות ,  לפרוח ולשגשג .  דמוקרטיה חפצת חיים חייבת להיות חזקה מבפנים ומבחוץ .  לשם כך עלינו לבצר בהתמדה את כוחן של הרשויות הדמוקרטיות במדינה ,  בראשן מערכת המשפט .  חייבת להיות חזקה ועצמאית .  יותר מכך ,  זהו מגדלור של צדק ומוסר שתואם את היותנו חברה שוחרת חופש ומדינה שומרת חוק .  עלינו להבטיח אופייה היהודי של ישראל וגם לשמור באופן קפדני על כבוד האדם וחירותו ". 
לדבריו ,  מערכת המשפט בישראל זוכה לשבחים בקרב עורכי דין ושופטים ברחבי העולם . " כשאנו שומעים מה חושבים משפטנים בינלאומיים בולטים על בית המשפט העליון ,  אנחנו מתמלאים בגאווה רבה .  פרופ' אלן דרשוביץ כתב כי ישראל היא המדינה יחידה במזרח התיכון שפועלת מתוך עיקרון שלטון החוק ,  וכי בית המשפט העליון שלה נמנה עם הטובים בעולם ",  אמר .  
נשיא בית המשפט העליון היוצא אשר גרוניס מתח ביקורת חריפה על הדברים שאמרו דמויות פוליטיות ,  ורמז בכך להתנהלות חברי הכנסת לאחר ביטול חוק ההסתננות . " ניתן להשמיע ביקורת על פסק דין כזה או אחר .  הרי השופטים אינם חסינים לביקורת .  שופטים ככל אדם יכולים לטעות .  בשנים האחרונות השתרש לו מנהג פסול - להטיח ביקורת לא עניינית ככלי לצבירת הון פוליטי .  הנהלות כזו מהווה מתקפה על הדמוקרטיה .  כולנו השופטים פועלים מתוך תחושת מסירות עמוקה .  קשה לנו השופטים להגן על עצמנו מפני ביקורת לא עניינית ,  שהרי השופטים לפי תפיסתי שלי אמורים לדבר רק דרך פסקי הדין ",  אמר .  
הבוקר ,  ביומו האחרון על כס השיפוט ,  נתן גרוניס את פסק הדין האחרון שלו .  בהרכב מורחב של שבעה שופטים התקבלה בקשת המדינה ברוב של ארבעה שופטים  ובהם גרוניס - לדחות את תביעתו של מוסטפא דיראני נגד המדינה על סך שישה מיליון שקלים .  בדעת מיעוט היו השופטים סלים ג'ובראן ,  יורם דנציגר ונירה הנדל .  בכך הפך גרוניס החלטה קודמת של העליון ,  שהתקבלה על ידי הרכב מצומצם .
 תקופתו של גרוניס בבית המשפט העליון תיזכר כתקופה שמרנית ,  במיוחד בהשוואה לשני הנשיאים שקדמו לו ,  דורית ביניש ואהרון ברק .  אם שני אלה הפכו את בית המשפט העליון למעוז האקטיביזם ,  גישתו של גרוניס התאפיינה בהפך הגמור והוא מעולם לא היסס לומר שהוא מעדיף ריסון שיפוטי .  
כניסתו לתפקיד של גרוניס לוותה באקורדים צורמים :  שיטת הסניוריטי הנהוגה בבית המשפט העליון ,  לפיה הוותיק שבשופטי הבית יתמנה לנשיא ,  הייתה אמורה להביא למינויו הוודאי .  אלא שחוק שעבר ביוזמתו של שר המשפטים לשעבר ,  דניאל פרידמן ,  קבע כי לתפקיד הנשיא יתמנו רק שופטים שנותרו להם לפחות שלוש שנים עד סיום כהונתם .  לגרוניס היו חסרים 41 ימים לשלוש שנים עד ליום הולדתו ה-70 ,  תאריך פרישתו .  ביוזמתו של חבר הכנסת יעקב כ"ץ  ( האיחוד הלאומי )  שונה החוק ,  שלימים כונה  " חוק גרוניס ",  וכך הוסרה המגבלה ,  והתאפשר מינויו לנשיא בית המשפט העליון .  על החוק נמתחה ביקורת רבה מצד גורמים שהעלו את הטענה שמדובר בחוק פרסונלי שנועד לקדם מועמדותו של אדם אחד .
 עם זאת ,  החשש שליווה את מינויו בדבר היותו מינוי פוליטי שיחליש את בית המשפט העליון התפוגג במהלך כהונתו - כבר בנאומו הציבורי הראשון ,  חודשיים לאחר שנכנס לתפקיד ,  מתח גרוניס ביקורת על העובדה שחוק  " עוקף בג"ץ "  גובש במשרד המשפטים בראשות השר יעקב נאמן . " בנוסח הנוכחי מעוררת הצעת החוק קשיים לא מעטים ",  אמר גרוניס . " יש מקום לדיון מעמיק בהצעה לשם שמירה על כך שהצעת החוק תבצר את משטרנו החוקתי ,  ולא תהווה 'בכיה לדורות' ".  לדבריו , " הסדרת היחסים בין הפרלמנט לבין בתי המשפט בהקשר החוקתי והגדרה של ההיררכיה הנורמטיבית של דברי החקיקה לסוגיהם ,  הינם מרכיבים מרכזיים של חוקה .  על כן ,  יש חשיבות עליונה להצעת חוק הבאה לטפל בנושא ,  שאמור היה להיות מוסדר עוד לפני שנים ". 
לפניות לכתבת גלי גינת :  gali.gnt@walla.com 

ריבלין בהשבעת נשיאת העליון : " רשויות השלטון במסלול התנגשות "
 השופטת מרים נאור הושבעה בבית הנשיא בירושלים במעמד הנשיא וראש הממשלה ,  ותחליף בתפקידה את אשר גרוניס .  נתניהו : " ישראל היחידה במזרח התיכון הפועלת מתוך עיקרון שלטון החוק "
 
