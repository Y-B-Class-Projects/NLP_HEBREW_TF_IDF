 " ביבי-טורס ":  המבקר מפסיק את העסקת חוקר הפרשה
מינויו של נצ"מ בדימוס נחום לוי על ידי מבקר המדינה הקודם עורר בזמנו כעס בסביבת נתניהו .  במסגרת עבודתו ,  חקר את ראש הממשלה פעמיים .  משרד המבקר : " אין הדחה .  זו משרת אמון "
 מבקר המדינה יוסף שפירא החליט לסיים את העסקתו של ניצב-משנה בדימוס נחום לוי ,  החוקר הראשי בפרשת מימון הנסיעות של ראש הממשלה בנימין נתניהו ורעייתו שרה  ( "ביבי-טורס ")  .  כך פורסם הבוקר  ( רביעי )  בעיתון  " הארץ ",  המוסיף כי לוי צפוי לעזוב את תפקידו בעוד כמה שבועות .  מינויו של לוי עורר בזמנו כעס רב בסביבתו של נתניהו .
 לוי מונה אשתקד על ידי מבקר המדינה הקודם ,  מיכה לינדנשטראוס ,  כעוזרו לענייני שחיתות ציבורית ,  ועסק בשנה החולפת בחקירת מימון הנסיעות של בני הזוג נתניהו .  לבקשתו של לינדנשטראוס ,  הוענקו ללוי סמכויות של ועדת חקירה ,  הכוללות אפשרות לזמן עדים שאינם משתייכים למשרדי ממשלה או לארגונים ממשלתיים ,  ולחייב אותם להופיע בפניו .  
במסגרת עבודתו בפרשה ,  גבה לוי פעמיים עדות מנתניהו וקבע כי בהתנהגות בני הזוג נתניהו נפל חשד לכאורה לפגיעה בטוהר המידות .  
עיקר התרעומת בסביבתו של נתניהו כלפי המינוי התעוררה בשל מעורבותו בתחילת העשור הקודם בחקירת פרשת נתניהו-עמדי ,  שבה נחשד נתניהו בקבלת מתנות וטובות הנאה שונות מהקבלן אבנר עמדי .  באותה פרשה סבר לוי כי התגבשה תשתית ראייתית להעמדת נתניהו לדין ,  אולם היועץ המשפטי דאז ,  אליקים רובינשטיין ,  המליץ לסגור את התיק מחוסר ראיות .  
פרשת הנסיעות של בני הזוג נתניהו לחו"ל ,  שזכתה לכינוי  " ביבי טורס ",  נחשפה בשנה שעברה בערוץ 10 על ידי העיתונאי רביב דרוקר .  בתחקירו של דרוקר נטען בין היתר ,  כי בשני מקרים שונים שילמו מספר גופים על אותו כרטיס טיסה של נתניהו .  דרוקר אף רמז כי ייתכן שהעודף שנוצר נוצל למימון הטיסה של רעיית ראש הממשלה .  על פי הדיווח בערוץ 10 ,  אחד מהגופים מימן את טיסת ראש הממשלה ואילו הגוף השני שילם עבור רעייתו שרה - חרף העובדה ששתי החשבוניות הוצאו על שמו של ראש הממשלה עצמו .  
ממשרד המבקר נמסר בתגובה : " ניצב משנה בדימוס נחום לוי מונה לתפקידו במשרד מבקר המדינה במשרת אמון .  כפי שמקובל בכל מוסד ציבורי או ממלכתי ,  כך גם במשרד מבקר המדינה ,  כאשר מסתיימת הכהונה של מבקר המדינה מסיימים את תפקידם גם נושאי משרות האמון .  בהתאם לכך ב-31.10.12,יסיים נחום לוי את תפקידו כעוזר מבקר המדינה .  יחליף אותו בתפקידו קצין משטרה בדרגה בכירה ביותר .  בתוך כך ,  יודגש כי באותו מועד ,  האגף לתפקידים מיוחדים ,  שממונה בין השאר על המאבק בשחיתות הציבורית ,  יתוגבר וצוותו יוגדל ".  
עוד באותו נושא"ביבי-טורס ":  נתניהו תובע 3.5 מיליון ש' מערוץ 10"נתניהו נחקר על ידי המבקר בפרשת ביבי-טורס"מסתמן :  סמכויות המבקר בפרשת  " ביבי טורס "  יורחבו  

" ביבי-טורס ":  המבקר מפסיק את העסקת חוקר הפרשה
מינויו של נצ"מ בדימוס נחום לוי על ידי מבקר המדינה הקודם עורר בזמנו כעס בסביבת נתניהו .  במסגרת עבודתו ,  חקר את ראש הממשלה פעמיים .  משרד המבקר : " אין הדחה .  זו משרת אמון "
 
