משפחות שכולות :  נתניהו נפגש עם הורה במטרה לסכל ועדת חקירה ל"צוק איתן "
 אב שאיבד בנו במבצע בעזה לפני שנתיים ומתנגד לתביעתן של משפחות שכולות אחרות להקים ועדת חקירה ,  נפגש עם ראש הממשלה . " נתניהו מתנהג כאחרון המאפיונרים ",  תקף אחד ההורים
 ( אב שכול התפרץ לעבר נתניהו בטקס אזכרה : " לא שילמתי מחיר יקר כדי שתפגע בדמוקרטיה ",  בחודש שעבר )  
ראש הממשלה בנימין נתניהו נפגש השבוע בתל אביב עם אב ששכל את בנו במבצע  " צוק איתן ",  אשר אינו תומך בתביעתן של משפחות אחרות ששכלו את בניהן במבצע להקים ועדת חקירה ממלכתית  כך נודע לוואלה !  NEWS .  בשונה מ-32 המשפחות המובילות את המאבק להקמת הוועדה ,  האב הביע בשבועות האחרונים אמון ביכולותיהם של הדרג המדיני והדרג הצבאי לחקור את האירועים בעצמם ולהסיק מסקנות .  לטענת חלק מההורים השכולים ,  נתניהו נפגש עמו כדי לנסות להשפיע על דרישתם להקים ועדת חקירה ממלכתית . 
" נתניהו מתנהג כאחרון המאפיונרים .  הוא מזמן אליו לפגישה הורה שכול כדי להתייעץ איתו ולבדוק איך אפשר להוריד את לחץ ההורים להקמת ועדה חקירה .  ואת מי הוא מזמין ?  הורה שלא תומך בהקמת הוועדה ,  שהוא במיעוט מקרב 67 משפחות הנופלים ",  אמר לוואלה !  NEWS אילן שגיא ,  שבנו ארז נפל במבצע  " צוק איתן ",  וכעת הוא ממובילי מאבק ההורים השכולים .  
לדברי שגיא ,  על ראש הממשלה לזרז את פרסום דוח מבקר המדינה ולהורות לכל המבוקרים להגיב לו בהקדם . " כולם מבינים כי רוח המפקד היא למסמס את הדוח ,  כך שיפול לנבכי השיכחה .  אבל אנו ,  הורי 'צוק איתן' ,  נעמוד על המשמר כדי שהדוח יפורסם .  אנו דורשים שייערך דיון אמיתי בוועדה לביקורת המדינה והליקויים שצריך לתקן יתוקנו ",  הדגיש .  מלשכת ראש הממשלה לא נמסרה תגובה לדברים .  

משפחות שכולות :  נתניהו נפגש עם הורה במטרה לסכל ועדת חקירה ל"צוק איתן "
 אב שאיבד בנו במבצע בעזה לפני שנתיים ומתנגד לתביעתן של משפחות שכולות אחרות להקים ועדת חקירה ,  נפגש עם ראש הממשלה . " נתניהו מתנהג כאחרון המאפיונרים ",  תקף אחד ההורים

