בין פרס לגרעין :  מה מונע מנתניהו לבודד את רוחאני ? 
בסיומה של פגישת הפורום הכלכלי העולמי ראש הממשלה טען כי  " העולם מקשיב לנו ",  אך גורמים מדיניים סיפרו ששוב - רוחאני גנב את ההצגה .  מה למדנו מדאבוס על עתיד המזרח התיכון ? 
 ( נאומו של נתניהו בדאבוס ,  חמישי )  
ראש הממשלה ,  בנימין נתניהו ,  השתדל להפגין אופטימיות אמש  ( שישי )  במסיבת העיתונאים שכינס בדאבוס ,  שם הוא שוהה לרגל הפורום הכלכלי העולמי . " לתחושתי העולם מקשיב לנו בנושא איראן ",  אמר נתניהו ,  והוסיף : " נפגשתי פה עם הרבה מנהיגים שלא קונים את השקרים של רוחאני ".  גורם במשלחת הישראלית לדאבוס מצייר תמונה קצת פחות ורודה : " רוחאני הוא כוכב האירוע .  הוא שוב גנב את ההצגה ".  
הגורם הוסיף כי  " חלק מהמנהיגים שמדברים נגד האיראנים ,  כבר בודקים במרץ את האפשרויות לחזור לשיתופי פעולה כלכליים עם איראן ,  לאור הסכם הביניים בנושא הגרעין ".  האמת הכואבת היא שבכינוס בדאבוס ,  כמו בעצרת האו"ם לפני ארבעה חודשים ,  רוחאני הוכתר כמנצח .  נתניהו אמנם דיבר בצורה משכנעת על הכלכלה הישראלית על כל נפלאותיה ,  אבל בשורה התחתונה ,  את הכותרות המרכזיות סיפק הנשיא האיראני ,  עם נאום מתון ,  אופטימי ומלא תקווה .  רוחאני דיבר על רצונו לשקם את יחסי איראן-ארה"ב ,  להגיע לנורמליזציה עם אירופה ולחזק את שיתופי הפעולה של איראן עם מדינות המזרח התיכון  כולן ,  למעט ישראל ,  שאותה הוא נמנע מלהזכיר .  
עוד כותרות מהפורום הכלכלי העולמי:קרי : " ישראל לא תיסוג אם תקבל עוד עזה בגדה"נתניהו בדאבוס : " יש התעניינות עצומה בכלכלה שלנו"רוחאני בדאבוס :  נכנסים לעידן חדש של יחסים עם ארה"ב 
התשובה הציונית ההולמת לרוחאני הגיעה דווקא מכיוון הנשיא פרס ,  שכינס מסיבת עיתונאים מיוחדת כדי לתקוף את הנשיא האיראני ,  והעלה את התהייה המתבקשת מאליה  אם תכנית הגרעין היא למטרות שלום ,  מדוע איראן מייצרת טילי ארוכי טווח שיכולים לשאת ראש נפץ גרעיני ?  פרס הותקף השבוע ,  שוב ,  על כך שהוא  " מביע עמדות מדיניות ".  העילה למתקפות הפעם הייתה האמירה שיוחסה לו ,  לפיה ההתעקשות של נתניהו על הכרה במדינה יהודית הינה מיותרת .  בדאבוס התברר פעם נוספת ,  שהתעקשותו של פרס להישאר מעורב בשיח המדיני ,  הינה נכס עבור מדינת ישראל .  אמירותיו לגבי רוחאני ואיראן יצרו כותרות ברחבי העולם וקיבלו אוזן קשבת מהמנהיגים שהגיעו לחלוק לו כבוד .  זה לא יעכב את הרכבת האווירית לטהראן ,  אבל אין ספק שהטיעון הישראלי מעורר יותר אמפתיה והבנה בעולם כאשר הוא יוצא מפיו של פרס  הפנים המתונות של ישראל .  
הכוח ה"הסברתי "  של פרס מדגיש גם את חולשתו של נתניהו .  מצד אחד הוא מנסה לגייס את העולם נגד איראן .  מצד שני ,  הוא מרגיז את כל ידידי ישראל בעולם  למעט ראש ממשלת קנדה  בהצהרותיו בנושא הפלסטיני .  במסיבת העיתונאים אמש ,  הצהיר נתניהו שאין בכוונתו לפנות אף מתנחל מהגדה המערבית .  מי שמכירים מקרוב את ההיסטוריה של המשא ומתן עם הפלסטינים ,  יכולים לפרש את דבריו כרצון להגיע להסכם בלי פינוי בכוח של מתנחלים  אולי באמצעות הישארותם תחת ריבונות פלסטינית ,  אולי באמצעות חכירת ההתנחלויות ,  או אולי פשוט תוך פריסת ההסכם לאורך שנים ארוכות ,  כך שהפינוי יתבצע רק בעתיד הרחוק .  אבל באוזני רוב העולם ,  שלא מכיר את הדקויות של המשא ומתן ,  ההצהרה הזו נראית כמו אמירה ימנית קיצונית ,  של מנהיג שלא באמת מעוניין להגיע להסכם עם הפלסטינים .  
נשיא ארה"ב ,  ברק אובמה ,  אמר לאחרונה בראיון מקיף ל"ניו יורקר "  שמבחינת ארה"ב ,  שלוש הסוגיות הבוערות ביותר במזרח התיכון  איראן ,  סוריה והסכסוך הישראלי-פלסטיני  קשורות זו לזו .  נתניהו כפר במשך כל כהונתו הקודמת כראש ממשלה בכך שיש קשר בין הדברים ,  וזאת למרות ששר הביטחון שלו ,  אהוד ברק ,  חזר באוזניו פעמים רבות על כך שבלי התקדמות בנושא הפלסטיני ,  יהיה לו קשה לקבל תמיכה בינלאומית למהלכים נגד איראן .  ברק הדגיש במיוחד את העובדה ששליטי מדינות ערב המתונות ,  ששונאים את האיראנים עוד יותר מאיתנו ,  רוצים לשתף פעולה נגד איראן  אבל הרחוב הערבי מונע מהם לעשות זאת ,  כל עוד ישראל לא מביעה נכונות כלשהי להתקדמות מול הפלסטינים .  
בקדנציה הנוכחית שלו ,  נתניהו שינה גישה והכיר בכך שיש קשר בין הסוגיות  אבל ההבנה הגיעה מאוחר מדי ,  והמעשים שבעקבותיה מעטים מדי .  רוחאני נתפס במערב כמנהיג שביצע פשרות אמיצות ,  תוך התמודדות עם ביקורת קשה מתוך איראן ,  בשביל להגיע להסכם בנושא הגרעין .  נתניהו יכול היה ליהנות ממעמד דומה בעקבות שחרור האסירים הפלסטינים ,  החלטה קשה וכואבת מאוד  אבל הוא התעקש להצמיד לכל שחרור אסירים סבב של הכרזות בנייה בהתנחלויות ,  כדי לרצות את גורמי הימין בממשלה .  כך ,  בשעה שכל מדינות אירופה מגששות כיצד לחדש קשרים עם איראן ,  שגרירים אירופים בישראל מזהירים מפני צעדים כלכליים נגד ההתנחלויות .  
העסקה המפוקפקת  " יצהר תמורת בושהר "  לא מתקיימת ,  וספק אם אי פעם התקיימה ,  אבל גם נתניהו כבר מבין שאי אפשר לנתק את התנהלותו בנושא הפלסטיני מיחסי האמון שלו עם מנהיגי העולם בנושא האיראני .  לנתניהו ישנו נתיב פעולה אפשרי להצבת זרקור של ביקורת בינלאומית על רוחאני ,  תוך שיפור מעמדה האיזורי והבינלאומי של ישראל .  מה שנדרש לשם כך :  להגיד כמה משפטים חיוביים ,  מול המצלמות ,  על יוזמת השלום הערבית .  
במסגרת היוזמה הזו ,  אותה יזם בית המלוכה הסעודי בשנת 2002 ,  הציעו כל מדינות ערב להכיר בישראל ולכונן איתה יחסי שלום  ברגע שייחתם הסכם שלום עם הפלסטינים .  היוזמה זכתה בהמשך לתמיכה של כל מדינות האיסלאם ,  למעט מדינה אחת  איראן  שנמנעה בהצבעה .  12 שנים לאחר ניסוח היוזמה ,  ישנן אך ורק שתי מדינות במזרח התיכון שלא הביעו בה תמיכה :  איראן וישראל .  
התייחסות חיובית של נתניהו ליוזמה הערבית  גם מבלי לקבל את כל סעיפיה ,  שחלקם ,  למשל בנושא הפליטים ,  לא היו עוברים גם אצל זהבה גלאון  עשויה להיות פתח להידוק היחסים עם מדינות המפרץ ,  בדגש על הסעודים . " נתניהו כל כך רוצה לחזק את הקשרים איתם ,  זה פשוט בלתי נתפס שהוא לא מבין עד כמה התייחסות שלו ליוזמה הערבית תסייע בכך ",  אמר לוואלה !  חדשות גורם מדיני ישראלי שתומך ביוזמה .  הגורם הוסיף כי  " התייחסות של נתניהו ליוזמה ,  תדגיש את העובדה שאיראן היא המדינה היחידה בעולם המוסלמי שלא תומכת בה ".  מהלך כזה יקל עלינו לצייר את איראן כפי שהיא באמת  מכשול לשלום האזורי .  כרגע ,  למרבה הצער ,  הרבה גורמים בעולם המערבי מדביקים את התווית השלילית הזו דווקא לישראל .  

בין פרס לגרעין :  מה מונע מנתניהו לבודד את רוחאני ? 
בסיומה של פגישת הפורום הכלכלי העולמי ראש הממשלה טען כי  " העולם מקשיב לנו ",  אך גורמים מדיניים סיפרו ששוב - רוחאני גנב את ההצגה .  מה למדנו מדאבוס על עתיד המזרח התיכון ? 

