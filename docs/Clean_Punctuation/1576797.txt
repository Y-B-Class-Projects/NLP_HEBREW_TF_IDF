נשיא רוסיה :  ישראל התחייבה לא לתקוף באירן
דמיטרי מדבדב אמר בראיון לרשת CNN כי הנשיא פרס הבטיח לו שצה"ל לא יתקוף את מתקני הגרעין באירן .  לדבריו , " מתקפה ישראלית כזו היא הדבר הגרוע ביותר שניתן לדמיין "
" ישראל הבטיחה לרוסיה כי לא תתקוף את מתקני הגרעין באירן ".  כך אמר היום  ( ראשון )  נשיא רוסיה דמיטרי מדבדב בראיון לרשת הטלוויזיה האמריקאית CNN .  לדבריו ,  הנשיא שמעון פרס הוא זה שמסר לו את ההתחייבות בעת ביקורו ברוסיה באוגוסט . " כשהנשיא הישראלי ביקר אותי ",  סיפר מדבדב , " הוא אמר כי ישראל אינה מתכוונת לתקוף את אירן .  הוא אמר לי :  'ישראל היא מדינה שוחרת שלום ואנו לא נעשה זאת' ".  נשיא רוסיה תיאר התקפה אפשרית של ישראל נגד אירן כ"דבר הגרוע ביותר שניתן לדמיין ".  
הסוגייה האירנית היוותה את מוקד הפגישה בין שני המנהיגים באוגוסט .  לפי הדיווחים ,  פרס אמר אז לעמיתו הרוסי כי  " הבעיה באירן היא לא רק השאיפה לפיתוח נשק גרעיני אלא אופי המשטר .  מבחינתי פצצה גרעינית בידי אירן משמעותה אחת  מחנה השמדה מעופף .  העובדה שאירן משקיעה מיליארדי דולרים בפיתוח טילים ארוכי טווח ,  במקביל לתוכנית הגרעין שלה היא אינדיקציה ברורה על כוונותיה ". 
מדבדב ציין בתגובה כי  " רוסיה מתנגדת להימצאותו של נשק גרעיני בידי אירן .  מצב זה מטריד את כולנו ואין לנו ספק כי אם תשיג אירן נשק גרעיני ,  הדבר יוביל למרוץ גרעיני של מדינות נוספות במזרח התיכון וזהו תסריט גרוע ביותר ".  
בתחילת החודש ביקר ראש הממשלה בנימין נתניהו ברוסיה .  בתחילה נשמר הביקור בחשאי ,  ובראיון ב-CNN אישר מדבדב כי אכן נפגש עם נתניהו .  הפגישה בין השניים ככל הנראה עסקה בתוכנית הגרעין של אירן .
 
נשיא רוסיה :  ישראל התחייבה לא לתקוף באירן
דמיטרי מדבדב אמר בראיון לרשת CNN כי הנשיא פרס הבטיח לו שצה"ל לא יתקוף את מתקני הגרעין באירן .  לדבריו , " מתקפה ישראלית כזו היא הדבר הגרוע ביותר שניתן לדמיין "
 
