משפחת נתניהו על ההמלצה להעמיד לדין : " הרשויות יתעלמו מהתקשורת "
 יועץ התקשורת של המשפחה ,  ניר חפץ ,  התייחס להמלצה להעמיד לדין את רעייתו של ראש הממשלה בחשד לקבלת דבר במרמה בשלוש פרשות שונות . " יתברר שמדובר באבסורד שאין בו כלום ,  ואפילו פחות מזה ",  אמר
משפחת נתניהו דחתה הערב  ( ראשון )  את המלצת המשטרה להעמיד לדין את רעיית ראש הממשלה ,  שרה נתניהו ,  בגין קבלת דבר במרמה בשלוש פרשות . " הגברת נתניהו לא עברה שום עבירה ",  אמר יועץ התקשורת של המשפחה ניר חפץ .  
לדבריו ,  הרשויות ידעו לפעול כפי שצריך . " מדובר בנושאים שאפילו לא מגרדים את זוטי הדברים .  על מה מדובר ?  על אוכל ?  על טיפול של כמה ימים באביה ,  שהגברת שילמה עליו מכספו ?  לכן ,  אנחנו בטוחים שרשויות החוק ידעו להתעלם מהניתוח בתקשורת ויתברר שמדובר באבסורד שאין בו כלום ,  ואפילו פחות מזה ". 
עוד ידיעות בוואלה !  NEWS :" כנראה בנכם בין ההרוגים ":  אלה הנהלים החדשים בצה"ל בזמני מלחמהעיריית בית שמש ארגנה אירוע חינוכי עם הפרדה בין נשים וגבריםאחד הצעירים שנעצר באלימות ברחובות : " אני מושפל ,  הכול סטיגמות "  
מוקדם יותר היום הודיעה היחידה הארצית של משטרת ישראל כי בסיומה של החקירה ,  הועברו כל הראיות ,  הממצאים והתובנות שנאספו לפרקליטות מחוז ירושלים ,  אשר ליוותה את החקירה ,  לצורך עיון והחלטה .  במסגרת החקירה נמצאה תשתית ראייתית להעמדת נתניהו לדין בחשד לקבלת דבר במרמה בשלוש פרשות - שתיים הנוגעות להזמנת ארוחות שף לבית ראש הממשלה ,  ואחת בהזמנת מטפלת סיעודית לאביה על חשבון המדינה לכאורה .  
כמו כן ,  נמצאה תשתית ראייתית נגד סמנכ"ל משרד ראש הממשלה עזרא סיידוף ונגד החשמלאי אבי פחימה ,  שהועסק במעון וחשוד בזיוף ובקבלת דבר במרמה .  
עו"ד גדי טל ,  המייצג את עזרא סיידוף ,  מסר : " אנו מברכים על סיום החקירה ,  שלטעמנו נמשכה מעט יותר מהאפשרי .  העברת התיק היא אקט פורמלי ומתחייב ,  כשמי שמחליט האם להגיש כתב אישום היא הפרקליטות ,  והיא בלבד .  אנו סומכים על פרקליטות מחוז ירושלים שתשקול את כל השיקולים הראויים ,  משפטיים וציבוריים ,  ותגיע למסקנה הראויה לפיה אין כל מקום להעמדתו לדין של מרשי ". 
קרוב משפחתו של החשמלאי פחימה אמר כי הוא לא נהנה משום הטבה ולא היה שותף לכל מעשה מרמה . " אבי עשה מה שדרשו ממנו על הצד הטוב ביותר ",  אמר . " נטפלים אליו כי הוא חבר מרכז ליכוד שאירח את נתניהו במימונה ,  אבל הוא עובד קשה ומתפרנס בכבוד .  מנסים להפליל את שרה נתניהו ולכן מלחיצים אותו ,  אם יוחלט להגיש נגדו כתב אישום הוא יתמודד .  הוא לא חושש ומאמין בחפותו ".  

משפחת נתניהו על ההמלצה להעמיד לדין : " הרשויות יתעלמו מהתקשורת "
 יועץ התקשורת של המשפחה ,  ניר חפץ ,  התייחס להמלצה להעמיד לדין את רעייתו של ראש הממשלה בחשד לקבלת דבר במרמה בשלוש פרשות שונות . " יתברר שמדובר באבסורד שאין בו כלום ,  ואפילו פחות מזה ",  אמר

