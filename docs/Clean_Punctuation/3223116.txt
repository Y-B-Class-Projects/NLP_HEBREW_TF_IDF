גוש הימין נחלש ,  ש"ס נמחקת :  מה היה קורה בבחירות לנשים בלבד ?  | סקר וואלה !  NEWS
פילוח סקר הבחירות האחרון מאפשר הצצה לאיך הייתה נראית המפה הפוליטית אילו רק נשים היו קובעות אותה .  בנוסף לחיזוק משמעותי למרצ ולאורלי לוי אבקסיס ,  כחול לבן הייתה נחלשת - אך לנתניהו היה קשה עוד יותר להרכיב ממשלה
בעולם ללא גברים - איך הייתה נראית המפה הפוליטית בישראל אם רק נשים היו מצביעות בקלפי ?  מרצ הייתה מתחזקת ,  ש"ס הייתה נמחקת ,  אורלי לוי הייתה עוברת את אחוז החסימה ,  ולבנימין נתניהו היה קשה עוד יותר להרכיב ממשלה - כך עולה מבדיקה מיוחדת של וואלה !  NEWS ומכון Panels Politics לרגל יום האישה הבינלאומי .  
פילוח מגדרי של תוצאות הסקר השבועי האחרון שפורסם בוואלה !  NEWS ,  שכלל כ-516 נשים שמהוות מדגם מייצג של האוכלוסייה היהודית והערבית בישראל ,  מאפשר לבצע תרגיל מחשבתי מעניין - ולבחון כיצד היו מתחלקים המנדטים בבחירות הקרובות אם רק המין הנשי היו שולט במושכות .
 מהסקר עולה כי אם היו מצביעות רק נשים ,  מפלגת כחול לבן עדיין הייתה המפלגה הגדולה עם 34 מנדטים ,  אך היא נחלשת ב-2 מנדטים לעומת התוצאה שלה בציבור הכללי  ( 36 )  .  עם זאת ,  לגנץ וחבריו במפלגת כחול לבן היה כנראה הרבה יותר קל להרכיב ממשלה - שכן גוש המרכז שמאל היה זוכה ליתרון ברור של 65 מול 55 .  אצל הנשים יש יותר כוח לשתי מפלגות השמאל - מפלגת העבודה ומרצ .  העבודה עם 9 מנדטים  ( לעומת 8 בציבור הכללי )  ,  ואילו מרצ קופצת ב-3 מנדטים מ-6 בציבור הכללי ל-9 בהצבעה הנשית בלבד .  
בחירות 2019 - סיקור מיוחד בוואלה !  NEWS"גאה להיות קיצוני ":  לוחם הנח"ל שמתנגד לציונות ונפסל מריצה לכנסתדרעי וליצמן בהודעה משותפת :  ניכנס יחד רק לקואליציה בראשות נתניהוברקע פרסום הקשר לטענת ההטרדה נגד גנץ :  דוברה של רגב הודיע על עזיבה 
גם גשר של ח"כ אורלי לוי אבקסיס הייתה עוברת את אחוז החסימה אם הבחירות היו נקבעות על ידי נשים בלבד .  ש"ס ,  לעומת זאת ,  לא הייתה עוברת את אחוז החסימה ,  כמו גם ישראל ביתנו ,  שגם בציבור הכללי וגם בקרב נשים לא עוברת את הרף .  
בעוד שקולות הנשים משנות את חלוקת המנדטים בגוש המרכז שמאל ,  היא לא פוגעת בכלל במפלגת השלטון ,  שהייתה נותרת עם 31 מנדטים ,  כמו התוצאה שלה בציבור הכללי .  גם יהדות התורה לא נפגעת ונשארת עם 7 מנדטים בכל מקרה .  איחוד מפלגות הימין ,  שקיבל בסקר הכללי 7 מנדטים ,  מקבל רק 6 מהנשים ,  והימין החדש של בנט ושקד מקבל חמישה מנדטים .  חיתוך הסקר הנשי גם לא מראה שינוי כלשהו בקרב המפלגות הערביות ,  חד"ש-תע"ל בראשות איימן עודה ואחמד טיבי היו מקבלות 9 מנדטים ואילו רע"מ-בל"ד לא עוברת את אחוז החסימה .
 ההבדל הבולט ביותר בין הסקר הכללי לבין נתוני הנשים בלבד הוא בגוש המרכז-שמאל .  בנתוני הנשים ניתן לראות היחלשות של 4 מנדטים אצל מפלגת כחול לבן ואת היעלמותה של ש"ס מהמפה .  בכחול לבן ,  שהנהגתה מורכבת משלושה רמטכ"לים לשעבר ולפיד ,  הייצוג הנשי בעשירייה הראשונה לוקה בחסר עם שתי נשים בלבד .  על כך המפלגה סופגת ביקורת שככל הנראה משפיעה גם על תמונת המנדטים .  
גם בליכוד ,  שמולה מתמודדת כחול לבן על הבכורה ,  יש רק שתי נשים בעשיריה הראשונה ,  אך בין הימין והשמאל יש פערים גדולים בחשיבות ייצוג הנשים .  מחקר שפרסם המכון הישראלי לדמוקרטיה בפברואר השנה ,  התגלה כי ל-52% מהציבור היהודי חשוב שרשימת המפלגה שיצביעו עבורה יהיה מספר גדול של נשים במקומות ריאליים .  בקרב מצביעי שמאל שיעור האנשים שהייצוג הנשי חשוב להם קופץ ל-80% ,  במחנה המרכז השיעור עומד על 57% ואצל בוחרי הימין - רק 45% .
 לדברי עורך הסקר ,  מנחם לזר ,  אורלי לוי מושכת קולות נשים ובמידה פחותה גם מרצ ,  ולכן הן עולות במדגם הנשי .  זאת ,  לעומת כחול לבן שאצלה ההצבעה מעט יותר גברית ולכן שם יש ירידה .  בנוגע להיעלמותה של ש"ס מהסקר אומר לזר כי  " ש"ס נמחקת כי מלכתחילה היא על הסף ,  וכל שינוי יכול להשפיע .  מדובר בציבור מסורתי שבחלקו לא מקבל את העובדה שגם נשים שאינן מיוצגות צריכות להצביע למפלגה חרדית ממש כמו יהדות התורה - יש התחלה של מחאת נשים חרדיות אבל עדיין בשוליים ".  

גוש הימין נחלש ,  ש"ס נמחקת :  מה היה קורה בבחירות לנשים בלבד ?  | סקר וואלה !  NEWS
פילוח סקר הבחירות האחרון מאפשר הצצה לאיך הייתה נראית המפה הפוליטית אילו רק נשים היו קובעות אותה .  בנוסף לחיזוק משמעותי למרצ ולאורלי לוי אבקסיס ,  כחול לבן הייתה נחלשת - אך לנתניהו היה קשה עוד יותר להרכיב ממשלה

