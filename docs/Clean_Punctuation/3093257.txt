בכיר בקהילת יהודי ארה"ב : " אי-יישום מתווה הכותל - מסר ליהודים "
 לקראת הדיון בבג"ץ בעתירת הרפורמים והקונסרבטיבים בנוגע למתווה שהוקפא ,  קרא נשיא הפדרציות היהודיות בצפון אמריקה ליישם את המתווה כדי להבהיר שישראל היא בית לכל יהודי . " הנושא הזה לא צריך להיות משחק פוליטי "
 נשיא הפדרציות היהודיות בצפון ארצות הברית ג'רי סילברמן ,  קורא לממשלה ליישם את מתווה הכותל שהוקפא לאחר לחץ מהחרדים ,  לקראת כינוסו של בג"ץ הבוקר  ( חמישי )  לדיון בעתירה שהוגשה בנושא .  סילברמן אמר בריאיון לוואלה !  NEWS כי  " צריך ליישם את מה שהוחלט ,  הנושא הזה לא צריך להיות משחק פוליטי ".  לדבריו של סילברמן ,  העומד בראש ארגון המייצג יותר מ-150 פדרציות ו-300 קהילות יהודיות ברחבי ארצות הברית וקנדה . " כל החלטה אחרת שולחת מסר ליהדות העולם ומציבה סימני שאלה סביב ההבטחה של ישראל להיות הבית של העם היהודי כולו ",  הוסיף .  
שופטי בג"ץ ידונו כאמור בעתירת התנועות הרפורמיות והקונסרבטיביות וארגון  " נשות הכותל ",  הדורשים להורות לממשלה ליישם את מתווה הכותל מינואר 2016 ,  שקבע שתוקם רחבת תפילה משותפת לנשים וגברים באזור קשת רובינסון ,  הנמצאת מצפון לפינה הדרומית-מערבית של הר הבית .  עוד דורשים הארגונים שאופייה השוויוני פלורליסטי של הרחבה יעוגן בתקנות המקומות הקדושים ,  ושהיא תנוהל על ידי מועצה משותפת לממשלה ,  לזרמים ולסוכנות היהודית .  הרפורמים והקונסרבטיבים חידשו את ההליכים המשפטיים בנושא כשהתברר שיישום המתווה מתעכב .  הוא הוקפא בסופו של דבר ביוני האחרון ,  בעקבות לחץ של הסיעות החרדיות .  
לקריאה נוספת:הממשלה אישרה  והתחרטה :  מה עומד מאחורי הקפאת מתווה הכותל ? יו"ר הסוכנות היהודית מתריע : " כל יום יהודים מוותרים על ישראל"הישג לחרדים :  חוק הגיור אושר בוועדת שרים לחקיקה ;  מתווה הכותל הוקפא 
ההחלטה על הקפאת המתווה  שהתקבלה בישיבת ממשלה שבה הוחלט לאשר גם את חוק הגיור שקבע מונופול חרדי על גיורים  הובילה לסערה וביקורת קשה בקרב יהודי ארצות הברית .  בניסיון לרכך את המשבר ,  ראש הממשלה החליט בסופו של דבר להקפיא את קידום חוק הגיור ולהקים ועדה שתדון בנושא בחצי השנה הקרובה .  בתחילת החודש נתניהו אף הודיע כי מי שיעמוד בראש הוועדה הוא השר לשעבר משה ניסים ,  ובמקביל הנחה לקדם את העבודות הפיזיות ברחבת התפילה המשותפת .  כמו כן ,  בלשכת נתניהו מדגישים כל העת כי המתווה לא בוטל ,  אלא הוקפא ,  וכי העבודות נמשכות .  עם זאת ,  מתשובת המדינה לעתירה שהוגשה בחודש שעבר עולה כי מי שאמור לנהל את המקום זו ועדת היגוי של משרד ראש הממשלה לצד החברה לשיקום ופיתוח הרובע המערבי ,  ללא נציגות של הזרמים המתפללים במקום  כלומר בניגוד לדרישת הארגונים העותרים .  לכן ,  הם דורשים כעת ליישם את החלטת הממשלה ,  או להקים עזרת תפילה שלישית שוויונית במסגרת רחבת התפילה הקיימת בכותל המערבי .  
הפדרציות היהודיות ,  שבראשן עומד סילברמן ,  היו שותפות לשלוש וחצי שנות המשא ומתן בין הממשלה ,  הסוכנות והזרמים הלא אורתודוקסים שקדמו לאימוץ מתווה הכותל בממשלה .  לכן ,  הקהילות היהודיות הגיבו בזעם להקפאת המתווה ,  שאותו הגדירו כ"סטירת לחי "  לקשר בין ישראל ויהדות התפוצות ,  תוך איום בהפסקת תרומות לישראל .  לדברי סילברמן ,  המצב לא השתפר בחודשיים שחלפו מאז . " יש תחושה של מתח בקהילות ,  במיוחד בקרב הצעירים ,  וכולנו מאוד מודאגים מהנושא .  המהלכים האחרונים של הממשלה היו פוגעניים עבור 85% מיהדות התפוצות .  אנחנו מנסים לשמור על הלהבות נמוכות ,  ממתינים לבג"ץ ומחכים לראות מה יהיה עם הוועדה העוסקת בגיור ,  אבל לא מרגישים שיצירת וריאציות אחרות למתווה זה מהלך נכון .  צריך ליישם את מה שכבר הוסכם ".  
בנוגע לתשובת המדינה לעתירה לפיה לא תהיה נציגות לזרמים בניהול רחבת התפילה ,  אמר סילברמן כי  " במהלך שנות המשא ומתן נעשו הרבה פשרות מצד כל הצדדים ,  אבל היה לו תנאי מוקדם שראש הממשלה הסכים לו המתחם ינוהל על ידי הזרמים ".  לדבריו ,  ניהול זה יבטיח תפילה משמעותית . " כרגע זה לא באמת אזור תפילה רשמי .  קביעת עובדות בשטח ,  בלי להתמודד עם המהות של ההחלטה שאמרה שצריך לאפשר לכולם להתפלל בכבוד ובצורה משמעותית ,  לא תפתור את הבעיה ". 
מנגד ,  בסביבת נתניהו אומרים כי הצעדים הפיזיים שנעשים בפועל מיישמים את מהות מתווה הכותל - וכי ההקפאה של המתווה חלה בעיקר על צדו הסמלי יותר ,  והשנוי במחלוקת ,  הנוגע לניהול ולהכללת רחבת קשת רובינסון תחת תקנות המקומות הקדושים .  לדברי גורמים בסביבתו של ראש הממשלה ,  מלכתחילה הובהר במשא ומתן כי לא מדובר ב"הכרה רשמית "  של מדינת ישראל בזרמים הלא-אורתודוקסיים ,  ושמתווה הכותל בפירוש עסק רק במציאת פתרון להסדרי התפילה . " ראש הממשלה אמר להם אז שלא לערב את סוגיית ההכרה בזרמים כי זה יקשה על יישום המתווה ,  והזהרנו אותם לא לתת את זכות הווטו לשר הדתות בתקנות המקומות הקדושים ",  טען אחד הגורמים . " בפועל ,  בפעם הראשונה מזה שנה וחצי יש התקדמות ברחבת התפילה ",  הוסיף .  גורם נוסף בסביבת נתניהו הוסיף כי באותה ישיבת ממשלה שבה נתניהו הנחה להאיץ את הכשרת הרחבה ,  הוא הטיל על השר צחי הנגבי להמשיך בהידברות עם כל הצדדים כדי להגיע לפתרון לגבי הסוגיות האחרות סביב הכותל .  

בכיר בקהילת יהודי ארה"ב : " אי-יישום מתווה הכותל - מסר ליהודים "
 לקראת הדיון בבג"ץ בעתירת הרפורמים והקונסרבטיבים בנוגע למתווה שהוקפא ,  קרא נשיא הפדרציות היהודיות בצפון אמריקה ליישם את המתווה כדי להבהיר שישראל היא בית לכל יהודי . " הנושא הזה לא צריך להיות משחק פוליטי "
 
