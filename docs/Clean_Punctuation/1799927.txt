נתניהו : " מקווה שגלעד שליט ישוחרר בקדנציה שלי "
 נתניהו נועד עם משלחת הכורים מצ'ילה ,  המבקרים בארץ .  במהלך הפגישה התייחס נתניהו לחייל החטוף שליט : " אנו פועלים כל יום כדי להביא לשחרורו ".  אביו נעם מיהר להגיב : " רוצים תוצאות "
" אני לא יכול לפרט מה אנחנו עושים למען שחרורו של גלעד שליט ,  אבל אתם יכולים לצאת מהנחה שגם בלי הפירוט לא עובר יום ולא עובר שבוע שלא נעשים דברים "  - כך אמר היום  ( רביעי )  ראש הממשלה ,  בנימין נתניהו ,  בפגישה בלשכתו עם משלחת הכורים מצ'ילה ,  המבקרים בישראל .  
נתניהו הוסיף : " גם אם אי אפשר לספר מה עושים ,  היעד הוא אותו יעד כמו בחילוץ בניו זילנד - להוציא אותו ממעמקי האדמה ולהחזיר את גלעד הביתה ".  כאשר נשאל ראש הממשלה האם לדעתו גלעד ישוחרר עוד בקדנציה שלו ,  השיב : " אני מקווה ".  
נעם שליט ,  אביו של גלעד שליט הגיב לדברי נתניהו ואמר : " אנחנו כבר מאסנו בהצהרות ובדיבורים ,  אנחנו אפילו לא רוצים לראות מעשים ,  אנחנו רוצים לראות תוצאות ". 
ביום שישי האחרון העיד נעם שליט ,  בפני הוועדה לבדיקת ביצוע מסקנות דו"ח גולדסטון של האו"ם ,  שקבע כי ישראל וחמאס ביצעו פשעי מלחמה במבצע  " עופרת יצוקה ".  
בעדות שניתנה בטלפון ,  הצהיר שליט כי בדו"ח נאמר במפורש כי יש לשחרר את גלעד .  כמו כן ציין כי עד שחרורו יש לתת לו את התנאים הבסיסיים של שבויי מלחמה על פי אמנת ז ? נבה השלישית ,  הכוללים ביקורים ,  בדיקת רופא ושליחת מכתבים .
 
נתניהו : " מקווה שגלעד שליט ישוחרר בקדנציה שלי "
 נתניהו נועד עם משלחת הכורים מצ'ילה ,  המבקרים בארץ .  במהלך הפגישה התייחס נתניהו לחייל החטוף שליט : " אנו פועלים כל יום כדי להביא לשחרורו ".  אביו נעם מיהר להגיב : " רוצים תוצאות "
 
