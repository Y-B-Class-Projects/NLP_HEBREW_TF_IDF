נתניהו הכריע :  שדה דב ייסגר הלילה
ראש הממשלה החליט שכל ניסיון לעצור את פינוי שדה התעופה  " יעלה למדינה מיליארדים ",  אך הורה על תכנית לפיתוח אילת בסך 400 מיליון שקלים .  הצעדים כוללים הטבות לחולים מאילת שמקבלים טיפול רפואי במרכז ,  הטבות לרופאים שמגיעים לעיר והטבות לתושבים ולנוסעים בתדירות גבוהה
שדה דב יפונה :  נתניהו החליט שכל ניסיון דחייה  " יעלה למדינה מיליארדים"ראש הממשלה הורה על שורת הטבות לנוסעים ,  חולים ורופאים מאילתתושבי אילת מחו ותועדו משליכים וגוזרים תעודות זהותח"כ קיש : " רה"מ נהג באחריות ולקח את ההחלטה הקשה והלא פופולארית "  
ברקע מחאת התושבים ובעלי העסקים מאילת ,  ראש הממשלה בנימין נתניהו החליט היום  ( ראשון )  כי שדה התעופה שדה דב יפונה הלילה .  בהתאם לכך ,  עד חצות יפונה שדה התעופה ממטוסיו .  במקביל הורה רה"מ להביא לממשלה בתוך שלושה שבועות תכנית לפיתוח העיר אילת בסך 400 מיליון שקלים .
 הצעדים ,  שעליהם סוכם עם שר האוצר ושר התחבורה ,  באישור היועץ המשפטי לממשלה ,  הטבות לחולים מאילת שמקבלים טיפול רפואי במרכז ,  הטבות לתושבי אילת ולנוסעים בתדירות גבוהה ,  הטבות לרופאים שמגיעים לאילת ומתן עדיפות בנתב"ג .  שר האוצר וצוותו התחייבו להעמיד את המקור התקציבי לתכנית .
 כמו כן ,  הוחלט על הקמת צוות שרים בראשות ראש הממשלה שיוודא ביצוע של התכנית לפיתוח העיר אילת .  בנוסף לכך ,  סיכמו ראש הממשלה ושר התחבורה על הבטחת רציפות התחבורה התעופתית לאילת דרך נתב"ג באותה תדירות שקיימת היום בין אילת לשדה דב . " לאחר דיונים מעמיקים עם שר התחבורה ,  היועצים המשפטיים וגורמי המקצוע ,  החליט ראש הממשלה כי אין דרך לעצור את פינוי שדה דב וכל ניסיון יעלה למדינה מיליארדי שקלים ויגרום למדינה לנזק כבד ",  נמסר .
 עוד בוואלה !  NEWS:פעילים בימין החדש :  שקד מוכרת את המפלגה בתמורה לשריון בליכודשכר העובדים ישולם :  בוטלה השביתה שתוכננה במעברי הגבול בנתב"גמות הילד בן ה-9 בבת ים :  הפרקליטות תאשר רשימת בכירים בעירייה שיחקרו 
ההטבות כוללות מימון מונית חינם מנתב"ג לבית החולים ובחזרה ,  ומימון מעטפת לחולים כרוניים שכוללת מימון מונית מפתח הבית לשדה התעופה רמון ,  מימון טיסה ,  מימון מונית לבית החולים ומימון לינה .  בנמל התעופה בן-גוריון תינתן עדיפות לטיסות מנתב"ג לאילת ובחזרה ,  טרמינל 1 ישודרג בעלות של 230 מיליון שקלים ,  יוכשרו 400 מקומות חנייה בטרמינל 1 לטסים מאילת ותינתן חניה בחינם בשדה התעופה רמון למשך 36 שעות .
 לתושבי אילת ולנוסעים בתדירות גבוהה יסופקו הסעות חינם מכבש המטוס בטרמינל 1 בנתב"ג ישירות לרכבת ארלוזורוב בתל אביב .  בנוסף לכך ,  יופעל שאטל ייעודי מאילת מטרמינל 1 לתחנת הרכבת שיותאם ללוח הטיסות מאילת ויינתן כרטיס קבוע שיחסוך את הבידוק הביטחוני לפני הטיסה ויקצר את זמן ההמתנה והשהות בשדה התעופה .
 בנוגע לרופאים שמגיעים לאילת ,  ההטבות כוללות חיזוק מערך הרפואה באמצעות תמריצים ייעודיים לרופאים שטסים לאילת לצורך מתן שירות רפואי ומתן מענקים לצוותים רפואיים שיעתיקו את מקום מגוריהם לאילת למשך תקופה של חמש שנים .  
מטעם יו"ר ההסתדרות ,  ארנון בר-דוד ,  נמסר : " לאחר דיון ארוך ,  ואף היסטורי עם ראש הממשלה ,  החליט ראש הממשלה שהוא לא עומד בלחצים של היועצים המשפטיים שלו וחוות הדעת המשפטיות .  ראש הממשלה החליט לסגור את שדה דב ".  בר-דוד הוסיף : " זה יום עצוב לתושבי מדינת ישראל ,  זה יום עצוב לתושבי העיר אילת וגם לעובדים באילת .  אנחנו ,  אנשי ההסתדרות ,  נתמקד כרגע בהגנה על העובדים .  לא אתן שאף שיערה משיערות ראשו של עובד אחד תיפגע כתוצאה ממהלך הסגירה .  אני מקווה שהעיר אילת תקבל חבילת סיוע מהממשלה ,  כפי שהתחייב ראש הממשלה ,  על מנת להתגבר על המכה שאילת חטפה היום ".  
במקביל להודעתו של נתניהו ,  הועלו ברשתות החברתיות סרטונים שמתעדים את תושבי אילת משליכים וגוזרים תעודות זהות במחאה .  
יו"ר ועדת הפנים ח"כ יואב קיש ,  שלקח חלק בדיונים עם נתניהו ,  אמר לוואלה !  NEWS כי  " הייתה חשיבה וניסינו להוביל מהלך של דחיית פינוי השדה בכמה חודשים והיועמ"ש נשאר בעמדתו לאורך כל הדרך ,  שכל דחייה גם של מספר חודשים בשינוי מהמתווה והשארת הפעילות בשדה לכמה חודשים תחייב קיצוץ של מעל ארבעה מיליארד שקלים בתקציב המדינה .  ראש הממשלה נהג באחריות ולקח אולי את ההחלטה הקשה והלא פופולארית על הפינוי והחליט לחזק את העיר אילת ולתת אמצעים בתוכנית מקיפה של 400 מיליון ש"ח ,  שכוללת גם חיזוק ליוספטל מצד אחד ומענה תחבורתי מצד שני ". 
ארקיע ,  החברה הגדולה והוותיקה ,  המזוהה ביותר עם הטיסות הפנים-ארציות לשדה דב ,  אמרה כי היא  " מקבלת בצער רב את החלטת ראש הממשלה לסגור את שדה דב .  בראייה רחבה של תעופה המשרתת צורכי אזרחי מדינת ישראל בפריפריה ובמרכז ,  היינו שותפים למאבק כנגד הסגירה שהיא לדעתנו טעות חברתית ,  לאומית וכלכלית ".  החברה הוסיפה כי היא תנסה בתאום עם נתב"ג לשמור ככל שיתאפשר על לוח הזמנים המקורי שתוכנן משדה דב . " ארקיע כדרכה מיום תחילת הטיסות לאילת ב-1949 תמשיך עם הפנים קדימה ותעשה הכול כדי שהשירות בטיסות לאילת יהיה מיטבי והפגיעה בלקוחותינו כולם ותושבי אילת בפרט תהיה מיזערית ",  מסרה .  
מוקדם יותר נערך דיון בין נתניהו לבין שר התחבורה בצלאל סמוטריץ' וראש עיריית אילת מאיר יצחק הלוי ,  אחרי פגישתם הלילה אמש בנושא סגירתו של שדה התעופה התל אביבי .  שר התחבורה ביקש לעגן בחקיקת בזק את דחיית פינוי שדה דב בשלוש שנים .  
במסגרת המאבק השביתו רשויות מקומיות שונות את קבלת הקהל כך שבין השעות 9 ל-11 בבוקר לא הוענקו שירותי קבלת קהל בכל מוקדי השירות העירוניים .  יו"ר ההסתדרות בר-דוד קרא אתמול לראש הממשלה לדחות את סגירת שדה התעופה שדה דב ואיים : " ככל שתתקבל החלטה לסגירה ,  אשקול בכובד ראש להפעיל צעדים ארגוניים נרחבים במשק ". 
 ( עדכון ראשון :  18:53 )  

נתניהו הכריע :  שדה דב ייסגר הלילה
ראש הממשלה החליט שכל ניסיון לעצור את פינוי שדה התעופה  " יעלה למדינה מיליארדים ",  אך הורה על תכנית לפיתוח אילת בסך 400 מיליון שקלים .  הצעדים כוללים הטבות לחולים מאילת שמקבלים טיפול רפואי במרכז ,  הטבות לרופאים שמגיעים לעיר והטבות לתושבים ולנוסעים בתדירות גבוהה

