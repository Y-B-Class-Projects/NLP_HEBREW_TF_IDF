נתניהו :  הזרוע הארוכה של ישראל תגיע לכל מקום
בנאום שנשא בכנסת לציון 37 שנים לשחרור החטופים מאוגנדה ,  אמר ראש הממשלה : " ההבדל בין הצלחה לכישלון הוא כחוט השערה ".  יחימוביץ' :  הזרוע צריכה להיות מושטת גם לשלום
ראש הממשלה ,  בנימין נתניהו ,  אמר היום  ( שלישי )  בדיון בכנסת לציון 37 שנים לציון מבצע אנטבה ,  כי  " גם היום אין מקום שהזרוע הארוכה של מדינת ישראל לא מגיעה אליו ולא תגיע אליו כדי להגן על מדינת ישראל ".  נתניהו ,  ששכל את אחיו יונתן אשר פיקד על המבצע לשחרור החטופים הישראלים מטיסת אייר-פראנס שנחתה באוגנדה ב-4 ביולי 1976 ,  סיפר על השפעת הפעולה על משפחתו . " כששמעתי על המבצע בכנס סטודנטים בארצות הברית ,  שכוחות צה"ל שחררו חטופים מאנטבה ,  צלצלתי מיד לאחי ושאלתי אותו אם הם חזרו .  הוא אמר לי 'עדיין לא' .  היה לי ברור שמדובר ביוני וחבריו .  ליוני היו הרבה מבצעי חילוץ ,  יותר מאחד או שניים .  צריך לתת את מלוא הקרדיט לראש הממשלה דאז ,  יצחק רבין ,  שקיבל החלטה נועזת ".  לדברי נתניהו , " באנטבה משאית אחת על המסלול הייתה עלולה לסכן את המבצע ,  לא היה ביטחון .  ההבדל בין הצלחה לכישלון הוא כחוט השערה ".  
ראש הממשלה התייחס גם לדברי חברי הכנסת שאול מופז ועמר בר לב ,  שהשתתפו במבצע ,  שנקרא בצה"ל  " כדור הרעם ".   " יוני נהרג שם ,  אבל חבריו השלימו את המשימה .  כמה מבוגרי היחידה משרתים בכנסת ,  בהם בר לב ומופז ,  שהשתתפו במבצע עצמו .  אני חושב שזו תוצאה של יכולת של התמקדות ,  קבלת אחריות אישית ויכולת לרכז עבודת צוות להשגת מטרות לאומיות ".  נתניהו הוסיף : " היום הזה שינה את חיי ,  את חיי הוריי וחיי משפחתי .  37 שנים עברו .  הוריי נפטרו ,  אבל לעולם לא אשכח את ההוד וההדר שבו נשאו את יגונם בנפול בנם הבכור יונתן ".  בתום דבריו של ראש הממשלה נעמדה שורה ארוכה של חברי כנסת מכל הסיעות בתור ללחוץ את ידו .  
יו"ר האופוזיציה ,  שלי יחימוביץ'  ( העבודה )  ,  נאמה אף היא במליאת הכנסת במלאות 37 שנים למבצע ,  ואמרה : " המבצע היה התגשמות של היכולות הערכיות ,  הצבאיות והמנהיגותיות שלנו .  גם כאשר יש בהן סיכון ".  יחימוביץ' קשרה בין מבצע אנטבה לבין הצורך להתקדם במשא ומתן המדיני עם הפלסטינים ,  ואמרה : " עכשיו ,  אדוני ראש הממשלה ,  מבחן המנהיגות הוא שלך .  לא בכל תקופה החלטות כמו אלו שנדרשות ממנהיג הן זהות .  נכון ,  זרוענו הארוכה תשיג אותם בכל מקום ,  אבל אותה זרוע ארוכה צריכה כל הזמן להיות מושטת גם למשימות הפוכות באופיין ,  משימות שלום שהן חלק מאותו שלם ".  
לדבריה , " כפי שנדרש אומץ במלחמה כך נדרש אומץ להבטיח את קיומנו כאן כמדינה יהודית ודמוקרטית .  זו משימה לאומית .  מי שלאומי לא יכול לשאת את הרעיון של מדינה דו-לאומית .  זו המשימה שלך ,  והיא מורכבת מאוד .  אתה ראש הממשלה של כולנו ".  בסיום דבריה חזרה יחימוביץ' על ההתחייבות לפיה מפלגת העבודה תשמש רשת ביטחון לנתניהו אם יתקדם בתהליך המדיני . " אני מתחייבת בפנייך ,  שאם תעשה את המעשה הראוי ,  כראש אופוזיציה לא אהסס לנהוג כפי שנהג מנחם בגין ,  ואקשור לך כתרים .  כולנו מתפללים להישג שתשיג ".  
לקריאה נוספת:יוני שלפני אנטבה :  צופיפניק ,  פילוסוף ושחקן שחמט"מבצע אנטבה ":  תיעוד נדיר מרגעי הנחיתה 

נתניהו :  הזרוע הארוכה של ישראל תגיע לכל מקום
בנאום שנשא בכנסת לציון 37 שנים לשחרור החטופים מאוגנדה ,  אמר ראש הממשלה : " ההבדל בין הצלחה לכישלון הוא כחוט השערה ".  יחימוביץ' :  הזרוע צריכה להיות מושטת גם לשלום

