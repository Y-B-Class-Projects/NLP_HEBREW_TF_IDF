להגיד לאובמה  " לא "  גם הפעם
האינטרס הישראלי עומד מעל לכל נשיא אמריקאי ומעל לכל לחץ אפשרי .  מיכאל קליינר לא מתרשם מהלחץ של השמאל והתקשורת להיכנע לכל דרישה
אי אפשר להגיד לאובמה  " לא ".  את זה יודע כל נהג מונית .  אם נגיד לו  " לא ",  לא נקבל סיוע שנתי בסך 3 מיליארד דולר .  אם נגיד לו  " לא ",  לא נזכה להטלת וטו אמריקאית על הצעות החלטה אנטי ישראליות באו"ם .  אם נגיד לו  " לא ",  לא נקבל רכבת אווירית במקרה של מלחמה .
 אם האמריקאים עומדים על רגליהם האחוריות ,  ישראל מוכרחה להרים ידיים ולפתוח רגליים .  מדינת ישראל היא הנאנסת המסכנה בשירותי המועדונים ,  שסיממו לה את כוסית המשקה בסם האונס .  ישראל לא יכולה להגיד  " לא ",  כי פשוט אין לה את הכוח .  ואם ישראל תגיד  " לא "  חלוש בשארית כוחותיה ,  תעלה השאלה הבאה : " כשאת אומרת לא ,  למה את מתכוונת ?  ". 
 לאור העובדה שיחסי הכוחות בין האריה האמריקאי לעכבר הישראלי אינם משתנים ומחייבים אותנו ,  לכאורה ,  להיות אומרי הן תמידיים ונאנסים כרוניים ,  נשאלת שאלה הרבה יותר חשובה ומעניינת :  כיצד קרה ,  שלאחר כל כך הרבה שנים של התנגדות אמריקאית להתנחלויות ביש"י  ( יהודה שומרון וירושלים על פי ההגדרה האמריקאית )  ,  כבר מונה האוכלוסיה היהודית בהן כחצי מיליון נפש ?  איך קרה שלמרות הסכמות בשתיקה ,  הסכמות מפורשות ,  כניעות ,  נסיגות ,  פעימות ,  פינויים והתנתקויות  עדיין לא קמה כאן מדינה פלסטינית ?  כיצד ייתכן ,  שלמרות דרישות אמריקאיות מפורשות מישראל להצטרף לאמנה לפירוק הנשק הגרעיני  ישראל עדיין לא נמנית על המדינות החתומות עליה ? 
אם נסתכל על המציאות ,  הרי שישראל הציבה ומציבה קווים אדומים ,  שאמנם הולכים ונשחקים בסיועם הנרחב של השמאל והתקשורת ,  לכל דרישה מדינית אמריקאית ,  שעומדת בניגוד לאינטרסים שלה מאז 1967 ועד היום .  השאלה : " האם אפשר להגיד לא לאמריקאים ?  "  היא ספין פסיכולוגי .  היא גורמת לנו לחשוב ,  שאי אפשר להגיד להם לא .  היא מספקת במה לכל מי שטוען ,  שפשוט מוכרחים להיכנע ללחץ האמריקאי ,  לבל נאבד את ידידתנו המשמעותית האחת והיחידה .  זאת למרות שבפועל אנחנו אומרים להם  " לא "  פעם אחר פעם ,  ושום דבר לא קורה .  
השאלה האמיתית היא איך זה שכמעט כל אדם בישראל משוכנע ,  שאי אפשר ואסור להגיד לא לאמריקאים ?  ותעשו לי טובה ,  אל תאשימו את הפלסטינים שהכל בגללם ,  שהם  " סרבני השלום "  שמכשילים כל יוזמה מדינית .  זו האשמה מאוד מצחיקה ,  כשהשאלה העומדת למבחן היא  " כן או לא "  לאמריקאים .  הפלסטינים החלושים ,  הנתונים תחת טרור הכיבוש ,  יכולים להגיד להם  " לא "  והקלגסים הכובשים ממוסמרי המגפיים ,  אינם יכולים ?  הרי הפלסטינים אומרים לא ליוזמות המדיניות משום שישראל לא נכנעת מספיק לטעמם .
 אם הישראלי הממוצע היה מוציא מהמשוואה את סוגיית הלחץ האמריקאי ,  האם יש סיכוי שהוא היה תומך בנסיגות מיהודה ,  שומרון וירושלים ?  אם היה ברור לכל אחד שחי כאן ,  שאפשר להגיד לא לניקסון ,  לפורד ,  לקרטר ,  לרייגן ,  לבוש ,  לקלינטון ,  לבוש הבן ועכשיו לאובמה  מה אחוז הישראלים שהיו תומכים בפתרון של שתי מדינות לשני עמים ?  נראה לי שכל אחד יודע את התשובה .  
ואם האמריקאים היו מביעים התנגדות נחרצת להקמת מדינה פלסטינית בארץ ישראל ,  לאיזה רוב היתה זוכה מדיניות כזו בדעת הקהל הישראלית ?  אפשר להניח שהתיקו הפוליטי  ( אפילו בחישוב קולות הערבים )  ,  היה נשבר באופן מוחלט .  עם רוח גבית אמריקאית נגד מדינה פלסטינית ,  היה קם כאן רוב של מעל 75% נגד מדינה פלסטינית ותומך בגאון באינטרס הישראלי האמיתי .  המסקנה היא ,  שאחד הגורמים המרכזיים בקבלת ההחלטות של הישראלי הממוצע בעד נסיגות ,  ויתורים והתקפלות הוא החשש מהלחץ האמריקאי .  זו הסיבה שהשמאל הישראלי מעודד לחץ אמריקאי ,  והתקשורת שמשמשת כזרועו הארוכה ,  משדרת לנו אותו בעוצמת דציבלים מחרישת אוזניים לקראת כל פסגה מדינית .    *  מיכאל קליינר כיהן בכנסת ה-15 כחבר כנסת מטעם סיעת איחוד לאומי-חירות - התנועה הלאומית

להגיד לאובמה  " לא "  גם הפעם
האינטרס הישראלי עומד מעל לכל נשיא אמריקאי ומעל לכל לחץ אפשרי .  מיכאל קליינר לא מתרשם מהלחץ של השמאל והתקשורת להיכנע לכל דרישה

