נתניהו וסיסי נפגשו בשולי עצרת האו"ם ודנו בהתפתחויות באזור
ראש הממשלה נפגש עם נשיא מצרים במלונו של האחרון ודנו בין היתר במצב ברצועת עזה .  זו הפגישה הפומבית השנייה של השניים ,  אחרי שנועדו גם בשולי העצרת בשנה שעברה
ראש הממשלה בנימין נתניהו נפגש הלילה  ( חמישי )  עם נשיא מצרים עבד אל-פתאח א-סיסי בניו יורק ,  בשולי העצרת הכללית של האו"ם .  מדובר בפגישה הפומבית השנייה של השניים ,  בהמשך לפגישה דומה בעצרת הכללית של האו"ם בשנה שעברה ,  שבה נתניהו וא-סיסי לראשונה צולמו יחד .  
בלשכת ראש הממשלה לא מסרו פרטים על תוכן הפגישה ,  שהתקיימה במלונו של א-סיסי בניו יורק ונמשכה קרוב לשעתיים ,  פרט לכך שהמנהיגים דנו בהתפתחויות האזוריות ובמצב ברצועת עזה .  בנוסף השתתפו בפגישה גם שר התקשורת איוב קרא ,  ראש המלל מאיר בן שבת ,  המזכיר הצבאי אבי בלוט וראש הסגל יואב הורביץ .  
מצרים משחקת תפקיד חשוב במאמצי ההסדרה ברצועת עזה ,  שכן היא מהווה את המתווך המרכזי בניסיון להגיד להסכם הפיוס בין חאס לפתח ואפשרות להגיע להסכם בין ישראל לרשות ולכן מרבית הפגישה עסקה בנושא רצועת עזה .  
עוד בוואלה !  NEWS טראמפ :  מעדיף את פתרון שתי המדינות ,  אך גם אחת זה בסדר הדרך למלחמה רצופה בנאומים מפויסים :  הכדור עבר לידי אבו מאזן נתניהו :  מוכן שהפלסטינים יוכלו להגן על עצמם - מבלי לפגוע בנו 
טרם פגישת נתניהו עם סיסי נפגש ראש הממשלה עם נשיא ארצות הברית דונלד טראמפ .  פגישתם עסקה בעיקרה במאמץ הישראלי לבלום את ההתבססות האיראנית באזור ,  ברקע החשש להגבלת חופש הפעולה של צה"ל וחיל האוויר בעקבות המשבר המדיני עם רוסיה .  
בהצהרות שמסרו השניים אמר טראמפ כי  " טוב להיות עם ראש ממשלת ישראל ".  על העברת שגרירות ארצות הברית לירושלים אמר כי זהו צעד ש"התברר כחיובי מאוד ".  הוא הביע תמיכה בהתנהלותה של ישראל בסוריה ,  ואמר כי  " אנחנו מאה אחוז עם ישראל ".  
בהתייחסו לסוגייה הפלסטינית ,  הביע טראמפ לראשונה תמיכה ברעיון שתי המדינות ,  ואמר כי  " ישראל תצטרך לעשות משהו טוב עבור הצד השני .  אני אוהב את פתרון שתי המדינות ".  לשאלת וואלה !  NEWS על חזרת הפלסטינים לדיונים ,  אמר כי  " מאה אחוז שהפלסטינים יחזרו לשולחן המשא ומתן .  הם העליבו אותנו במשך שנים ,  ועכשיו אנחנו לא נותנים להם כלום .  הם בהחלט יחזרו לשולחן ".  טראמפ אף הוסיף כי בתוך שלושה חודשים יציג את תכניתו למשא ומתן .  
נתניהו הודה לטראמפ על דבריו ,  ואמר לו כי  " בירושלים שינית את ההיסטוריה ,  ואני מעריך את תמיכתכם .  כולם מבינים שישראל עושה מה שצריך לעשות כדי להגן על עצמה בסוריה ובלבנון מול התוקפנות האיראנית ,  ויש לנו את תמיכת נשיא ארצות הברית ".  
ביומה הראשון של העצרת הכללית של האו"ם נאם נשיא מצרים והתייחס לסוגיה הפלסטינית .  הוא אמר כי נושא זה הוא הוכחה לכישלון הקהילה הבינלאומית למצוא פתרון צודק .
 לדבריו , " אנחנו לא יכולים לדבר על יישוב סכסוכים בדרכי שלום כעיקרון יסוד של האו"ם ועל אינדיקציה לאמינותו מבלי להתייחס לנושא הפלסטיני .  הוא משמש דוגמה מושלמת לכישלון של המערכת הבינלאומית למצוא פתרון צודק למשבר המבוסס על לגיטימיות בינלאומית ועל החלטות האו"ם ,  המבטיחות גיבוש של מדינה פלסטינית שבירתה היא מזרח ירושלים ". 
א-סיסי הוסיף כי  " תנאי ההתייחסות לפתרון הוגן זה והתנאים של הסדר סופי ידועים לכלל .  אין זמן לבזבז על ויכוח כזה .  מה שנדרש הוא רצון מדיני לחדש את המשא ומתן ולהגיע להסכם בהתאם לתנאים הללו .  בהמשך ,  ציין הנשיא כי  " העם הפלסטיני ראוי לממש את הזכויות הלגיטימיות שלו ".  

נתניהו וסיסי נפגשו בשולי עצרת האו"ם ודנו בהתפתחויות באזור
ראש הממשלה נפגש עם נשיא מצרים במלונו של האחרון ודנו בין היתר במצב ברצועת עזה .  זו הפגישה הפומבית השנייה של השניים ,  אחרי שנועדו גם בשולי העצרת בשנה שעברה

