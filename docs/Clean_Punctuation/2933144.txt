סערה במליאה :  נתניהו תקף הח"כים הערבים ,  זחאלקה הורחק מהדיון
במהלך דיון בכנסת התייחס נתניהו לסערה סביב אישור יוזמתו להשעות ח"כים ברוב של 90 קולות ,  לאחר שח"כים מבל"ד ביקרו משפחות מחבלים : " יש גבול ".  זחאלקה קרא : " אתה פשיסט ,  זה מטורף ",  ופנה לאדלשטיין : " הוא מסכן את חיינו ,  זו הסתה בפועל "
 סערה פרצה היום  ( שני )  במליאה לאחר שראש הממשלה בנימין נתניהו התייחס לאישור יוזמתו להשעות חברי כנסת ברוב של 90 קולות ,  על רקע ביקורם של שלושה חברי כנסת מסיעת בל"ד אצל משפחות מחבלים .  ג'מאל זחאלקה ,  שהיה מבין השלושה שביקרו את הקרובים ,  התפרץ לדבריו של ראש הממשלה וכינה אותו  " פאשיסט "  עד שהוצא מהמליאה .
 נתניהו נשא את הדברים לאחר שהמליאה דחתה את ההצעות שהגישו סיעות המחנה הציוני ,  הרשימה המשותפת ויש עתיד להביע אי-אמון בממשלה . " אנחנו בעד השילוב של אזרחי ישראל הערביים בחברה ,  בכלכלה ובמדינה .  אנחנו משקיעים בזה מאמצים ומשאבים רבים .  אבל באותה עת ודווקא מתוך הראייה הזו ,  איננו מוכנים לקבל מצב שבו ח"כים יתמכו במשפחות של רוצחי אזרחים ישראלים ",  אמר . " יש גבול .  יש דבר שנקרא כבוד לאומי .  אני מנסה לדמיין מה היה קורה בפרלמנט הבריטי אם חברי פרלמנט היו עומדים דקת דומייה לזכר ג'ון הג'יהדיסט או חברי הקונגרס האמריקאי היו עומדים לזכר הרוצח מקליפורניה .  הם לא היו מוכנים לקבל את זה ואנחנו לא נקבל את זה .  אנחנו נפעל נגד זה ". 

סערה במליאה :  נתניהו תקף הח"כים הערבים ,  זחאלקה הורחק מהדיון
במהלך דיון בכנסת התייחס נתניהו לסערה סביב אישור יוזמתו להשעות ח"כים ברוב של 90 קולות ,  לאחר שח"כים מבל"ד ביקרו משפחות מחבלים : " יש גבול ".  זחאלקה קרא : " אתה פשיסט ,  זה מטורף ",  ופנה לאדלשטיין : " הוא מסכן את חיינו ,  זו הסתה בפועל "
 
