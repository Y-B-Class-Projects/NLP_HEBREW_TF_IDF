סבב טלפונים :  נתניהו מנסה למנוע את החרם האירופי
ראש הממשלה התקשר לכמה מנהיגים אירופים ,  בעקבות החלטת האיחוד להחרים את ההתנחלויות בהסכמים עתידיים . " מדובר במהלך מזיק ",  אמר .  לבני : " הגבול ייקבע רק במשא ומתן "
 אחרי הגינויים ,  מגיע הניסיון הדיפלומטי להדוף את החלטת האיחוד האירופי שלא לכלול בהסכמים עם ישראל את המוסדות שמעבר לקו הירוק .  ראש הממשלה בנימין נתניהו שוחח במהלך היום  ( רביעי )  עם מנהיגים של כמה מדינות באירופה וביקש מהם לפעול לעצירת ההחלטה האירופית שקובעת כי הסכמים עתידיים עם ישראל לא יחולו על הגדה המערבית .  נתניהו הציג למנהיגים את עמדתה של ישראל לגבי ההחלטה ,  והבהיר כי היא  " תפגע בתהליך המדיני ".  נתניהו הדגיש כי מדובר במהלך  " מזיק ומטעה ".  
במקביל ,  נפגשה הערב שרת המשפטים והאחראית למו"מ עם הפלסטינים ,  ציפי לבני  ( התנועה )  עם שליח האיחוד האירופי לתהליך השלום ,  אנדראס רייניקה .  בפגישה הבהירה לבני שבנסיבות אלה ,  בהן ישראל בעיצומם של מגעים לפתיחת המו"מ , " חשוב שהאירופים יאפשרו לישראל ולפלסטינים לקבוע את הגבול במו"מ - במקום לקבוע אותו בהחלטות חד-צדדיות מצד האיחוד ".  עוד אמרה בפגישה כי הקפאת החלטת האיחוד תתרום לפתיחת המשא ומתן .  
מוקדם יותר התייחס יו"ר ועדת החוץ והביטחון ,  אביגדור ליברמן ,  להחלטת האיחוד ,  שאותה כינה  " אבסורדית ונטולת כל היגיון ".  לדבריו ,  אם תתממש ההחלטה להחרים את ההתנחלויות , " זו תהיה מכת מחץ לסיכוי לחידוש תהליך השלום ,  שכן אבו מאזן יבין שאין לו כל סיבה לחזור לשולחן המשא ומתן ".  ליברמן קרא לאיחוד האירופי  " להתמקד בבעיות הבוערות במזרח התיכון - סוריה ,  מצרים ,  עיראק ואיראן ,  במקום להתסיס את המקום היחיד שמתנהל ללא אלימות ".  
השר לעניינים אסטרטגיים יובל שטייניץ  ( הליכוד ביתנו )  ביקש היום להנמיך את הלהבות נוכח החלטת האיחוד .  בראיון לוואלה !  חדשות אמר : " אסור להיכנס לפאניקה ולחשוב שאירופה כולה נגדנו ".  הוא אמנם גינה בתוקף את ההחלטה אך הדגיש : " אסור לשכוח שיש לנו הרבה ידידים באירופה ".  שטייניץ ציין כי את ההחלטה שהתקבלה באיחוד האירופי הוביל הדרג הפקידותי במטה האיחוד בבריסל . " לא מעט ראשי ממשלה ושרי חוץ באירופה ודאי מסתייגים מההחלטה הזו .  קרה כבר בעבר שמשורות הדרג הפקידותי יצאו הצהרות אנטי-ישראליות שלא היו מקובלות על רוב מדינות אירופה .  לא ברור אם ההחלטה הנוכחית היא החלטה מחייבת או שהיא נתונה לשיקול דעתן של המדינות החברות .  אני מאמין שיש סיכוי טוב שנצליח למנוע יישום בפועל של ההחלטה ".  
החרם האירופי על ההתנחלויות - כותרות נוספות:דעה :  אנטישמיות אירופית קלאסיתהמחדל המדיני :  שרים למדו על החרם האירופי מהתקשורתנתניהו על החרם האירופי :  לא נקבל שום תכתיבים חיצוניים
לפניות לכתב אמיר תיבון :  amir.tibon@walla.co.il 

סבב טלפונים :  נתניהו מנסה למנוע את החרם האירופי
ראש הממשלה התקשר לכמה מנהיגים אירופים ,  בעקבות החלטת האיחוד להחרים את ההתנחלויות בהסכמים עתידיים . " מדובר במהלך מזיק ",  אמר .  לבני : " הגבול ייקבע רק במשא ומתן "
 
