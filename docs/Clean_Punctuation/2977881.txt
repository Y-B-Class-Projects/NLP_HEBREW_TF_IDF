ריבלין בטקס לציון 40 שנה לאנטבה : " סמל למסירות הנפש של העם היהודי "
 בטקס בירושלים אמר הנשיא כי המבצע  " ממחיש לאויבינו שהאמירה שידו הארוכה של צה"ל תגיע לכל מקום איננה קלישאה ".  נתניהו : " פעולות נועזות לביטחון המדינה מתבצעות כל הזמן "
 טקס לציון 40 שנה למבצע אנטבה נערך הערב  ( ראשון )  בתיאטרון ירושלים .  בטקס השתתפו נשיא המדינה ראובן ריבלין ,  ראש הממשלה בנימין נתניהו ,  יו"ר הכנסת יולי אדלשטיין והנשיא לשעבר שמעון פרס .  במהלך הטקס העניק שי גרוס ,  מחטופי המטוס ,  אות הוקרה לסורין הרשקו שהשתתף במבצע כחייל מכוח הצנחנים ונפצע קשה במהלכו .
 הנשיא ריבלין אמר בטקס כי  " מבצע יונתן עורר השתאות בעולם כולו .  הוא סמל לסולידריות ,  לערבות הדדית מוחלטת ולמסירות נפש של עם ישראל ושל מדינת ישראל לאזרחיה באשר הם .  טובי הלוחמים וטובי בניה של הארץ הזו השתתפו במבצע .  יש לכם מקום של גבורה וזיכרון בדברי הימים של העם היהודי ומדינת ישראל ,  אנו מוקירים תודה לכם לעולם ועד ".  
לקריאה נוספת:כך הדמיוני הפך למציאותי :  קצין המודיעין של מטכ"ל באנטבה משחזר"הרגשנו שעשינו מה שמצופה מאתנו ,  אז מה הסיפור ?  ":  ח"כ בר-לב חוזר לאנטבההשיחה האחרונה שלי עם יוני :  שאול מופז כותב על מפקדו בסיירת מטכ"ל 
ריבלין הוסיף כי  " זו הגבורה שעלינו לחנך על פיה את הדורות הבאים .  יוני נתניהו היה רודף חיים ותאב חיים .  מבצע יונתן היה לפיד היסטורי שמאיר את אורו גם אחרי 40 שנה .  הוא נתן ונותן תוקף מוסרי עליון למאבק של מדינת ישראל .  הוא ממחיש לאויבינו כי האמירה שידו הארוכה של צה"ל תגיע לכל מקום איננה קלישאה ".  
בהמשך נשא דברים גם ראש הממשלה נתניהו . " נמשיך לפעול נגד הטרור ללא מורא ופחד .  יש לנו גיבורים שמאמינים בצדקת דרכנו ,  ומוכנים פעם אחר פעם להקריב את היקר מכל כדי שאנחנו נחיה בארצנו .  זו המשמעות העמוקה של מבצע יונתן ",  אמר .
" עוד לפני אנטבה ,  בסבנה ובסבוי ,  נקבע הכלל כי אם אנו יודעים היכן נמצאים בני הערובה אנו פועלים כדי לחלץ אותם .  אולם אנטבה הוא מבצע חילוץ בני הערובה המרשים בהיסטוריה ",  הוסיף נתניהו . " לא הכול ידוע ומפורסם ,  אולם פעולות נועזות לביטחון המדינה מתבצעות כל הזמן ,  גם במרחק אלפי קילומטרים מהבית .  באנטבה שחררנו את בני עמנו ,  אבל לא רק הם השתחררו - המבצע גרם להפלת שלטון הרשע של אידי אמין באוגנדה ,  שרצח כחצי מיליון בני אדם ". 
 ( עדכון ראשון :  18:30 )  

ריבלין בטקס לציון 40 שנה לאנטבה : " סמל למסירות הנפש של העם היהודי "
 בטקס בירושלים אמר הנשיא כי המבצע  " ממחיש לאויבינו שהאמירה שידו הארוכה של צה"ל תגיע לכל מקום איננה קלישאה ".  נתניהו : " פעולות נועזות לביטחון המדינה מתבצעות כל הזמן "
 
