בני בגין : " לא מתרגש מהקריאות לסלקנו מהליכוד "
" יש ניסיונות להתעלם מצורך הרוב להגביל את עצמו ולהקפיד על זכויות מיעוט ",  אמר בגין ותקף את חברי סיעתו על הצעות החוק שהגישו .  על ההצעה להגבלת העתירות לבג"ץ : " מקווה שהיא תופל "
 השר בני בגין  ( ליכוד )  הביע הבוקר  ( ראשון )  ביקורת חריפה על חברי מפלגתו ועל הצעות החוק של חברי סיעתו ,  ביניהן הצעת החוק להגבלת העתירות לבג"ץ מצד ארגוני שמאל ,  חוק לשון הרע והצעת החוק להגבלת מימון עמותות השמאל . " אנחנו רואים ניסיונות מדי פעם להתעלם מצורך של הרוב להגביל את עצמו ולהקפיד על זכויות מיעוט ",  אמר בגין בראיון בגלי צה"ל .  בעקבות התנגדותו של בגין להצעות החוק ,  תקפו אותו ,  ואת יתר המתנגדים ,  ביניהם השר לענייני מודיעין ,  דן מרידור ,  ויו"ר הכנסת ראובן ריבלין ,  ואף קראו לסילוקם מהמפלגה .  בעניין זה אמר בגין כי  " זה מה שאני שומע ,  אני לא מאוד מתרגש אבל ייתכן שכך הם רואים את זאת ,  יש כאלה שקוראים לסילוקנו ". 
היום צפויה ועדת השרים לחקיקה לדון בהצעת החוק להגבלת אפשרות העתירה של עותרים ציבוריים לבג"ץ של ח"כ דני דנון  ( ליכוד )  .  ראש הממשלה ,  בנימין נתניהו ,  הודיע אמש על התנגדותו להצעה ומסר כי יתנגד לכל חוק שעלול לפגוע בעצמאות בתי המשפט בישראל . " אני חושב שראש הממשלה הבהיר את עמדתו בצורה ברורה .  הוא גדל על האמונה היסודית הזאת בעקרונות של הדמוקרטיה והוא יביע דעתו בעיתוי הנראה לו .  הוא מכריע ואני מקווה שבעקבות דעתו כפי שפורסמה ,  ההצעה תופל כבר בוועדת השרים לחקיקה ",  אמר בגין בהתייחס לנושא זה .  
השר בגין נדרש להתייחס לדבריו של השר דן מרידור מאתמול בתוכנית  " פגוש את העיתונות "  בערוץ 2  ,  שהודיע כי במידה שיעבור החוק ,  הוא לא יישאר בממשלה .  מרידור הוסיף ואמר כי חוק כזה הוא  " קו אדום "  וכי אם יעבור תהיה זו הליכה לאחור של עשרות שנים .  בגין נשאל האם הוא שותף לצעד זה והאם גם הוא צפוי לפרוש מהממשלה במידה שהחוק יעבור ,  ואמר כי  " אני לא רוצה לעסוק בהיפותזות ,  אנחנו עד היום בלמנו את החקיקה הזאת אם באמצעות רוב בוועדת השרים לחקיקה ואם באמצעות עררים אשר גנזו אותה ואם באמצעות החוק שעובר בקריאה טרומית ומתמתן במהלך כתוצאה מתיקונים ". 
כמו כן ,  הביע בגין התנגדותו לחוק לשון הרע ,  שאושר בכנסת בקריאה ראשונה בשבוע שעבר ,  על פיו ניתן יהיה לתבוע כל אדם או כלי תקשורת בגין פרסום לשון הרע ,  גם ללא הוכחת נזק ,  ולדרוש פיצויים עד גובה של 300 אלף שקלים  פי שישה מהמצב הנהוג כיום .  לדבריו , " דרוש איזון בין הצורך להגן על כבודם של אנשים ובין הצורך להגן באותה מידה של עוז על היכולת של העיתונות לקים תחקיר לחשוף את האמת ".  בנוגע לגובה הפיצוי אמר בגין כי  " אני חושב ששכנענו את המציעים למתן את החקיקה והסכומים יהיו יותר מתקבלים על הדעת ,  לציין כי  " כמו במקרים אחרים - הסוד הוא באיזון ". 
במאמר שפרסם הבוקר השר בגין בעיתון  " ישראל היום ",  הסביר בגין את משנתו בנושאים אלו ואת הסיבות שהביאו אותו להתנגד להצעות החוק ,  ולהפר את המשמעת הקואליציונית . " לדעת לשלוט משמעו להבין את מגבלות השליטה ולהכיר בזכויות המיעוט "  ואף הוסיף והזהיר : " כפי שאירע כבר בעבר ,  שלטון הגורם לחלק מתומכיו להתבייש בשתלטנותו יביא ,  בסופו של דבר ,  לסילוקו ".  
עוד באותו נושא:נתניהו מתנגד להצעת החוק להגבלת העתירות לבג"ץהשרים ידונו :  ארגוני שמאל יוגבלו בפניות לבג"ץמרידור : " לא אשב בממשלה שמקדמת חוקים נגד העליון"הכנסת אישרה בקריאה ראשונה את חוק לשון הרע 

בני בגין : " לא מתרגש מהקריאות לסלקנו מהליכוד "
" יש ניסיונות להתעלם מצורך הרוב להגביל את עצמו ולהקפיד על זכויות מיעוט ",  אמר בגין ותקף את חברי סיעתו על הצעות החוק שהגישו .  על ההצעה להגבלת העתירות לבג"ץ : " מקווה שהיא תופל "
 
