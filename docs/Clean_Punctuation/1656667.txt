נתניהו ומיטשל נועדו בצל המשבר החריף
ראש הממשלה בנימין נתניהו נפגש במלונו עם השליח האמריקאי למזרח התיכון במטרה ליישב את המחלוקות שנותרו בין ארה"ב וישראל .  רשת ABC דיווחה כי נתניהו החליט להאריך את שהותו בוושינגטון
 ( באדיבות הערוץ הראשון ) 
חילוקי הדעות בין ישראל וארצות הברית בנושא תהליך השלום והבנייה במזרח ירושלים טרם נפתרו ,  כך אמר אתמול  ( רביעי )  גורם בכיר בבית הלבן .  על רקע הדיווחים על המחלוקות והמשבר בין ארצות הברית וישראל ,  נפגש הערב בנימין נתניהו עם שליח ארצות הברית למזרח התיכון ג'ורג' מיטשל .  רשת ABC דיווחה כי נתניהו החליט להאריך את שהותו בוושינגטון .
 בתום הפגישה ,  פתחו שני הצדדים בסבב התייעצויות עם אנשיהם בניסיון לגבש הבנות שיובילו לפתיחת המשא ומתן עם הפלסטינים ,  כך דווח בקול ישראל .  
הלחץ האמריקאי על ישראל נראה שרק ממשיך להחריף ובבית הלבן דורשים הבהרות לגבי הבנייה בירושלים ,  מחוות מצד ישראל כלפי הפלסטינים וכניסה למשא ומתן בנושאי הליבה כבר בשיחות הקירבה .  חוסר האמון בין נשיא ארצות הברית ברק אובמה לבין ראש הממשלה בנימין נתניהו מחריף אף הוא .  בערוץ הראשון דווח כי האמריקאים דורשים מהצד הישראלי לנסח את התחייבויותיהם במסמך ובו יצויינו הסעיפים והצעדים שישראל מתחייבת לעשות כלפי הפלסטינים .  בנוסף דורשים בבית הלבן כי נושאי הליבה יועלו כבר בשיחות הקירבה .  
דובר הבית הלבן טומי וייטור התייחס לשיחתם בת השעתיים של נשיא ארצות הברית ברק אובמה וראש ממשלת ישראל בנימין נתניהו מאמש ,  שנשמרה בסודיות ,  ואמר כי  " לצד הסכמות שונות שהושגו בשיחה ,  נותרו נושאים בלתי פתורים .  השיחות ממשיכות והצדדים ימשיכו לדון בנושאים הרלוונטים ".  עוד הצהיר הדובר כי נתניהו ייפגש הערב בוושינגטון עם שליח ארצות הברית למזרח התיכון ג'ורג' מיטשל .  לפיכך צפוי נתניהו להאריך את ביקורו בארה"ב .
 הדובר התייחס באופן כללי לתכני השיחה בין השניים ,  שלדבריו נסובה על המשבר ביחסי המדינות ,  תהליך השלום וסוגיית הביטחון במזרח התיכון . " אובמה ונתניהו נועדו וניהלו דיון מקיף בנושאי היחסים בין המדינות ,  ביטחון לאומי והמאמצים לקידום המו"מ בין ישראל והפלסטינים ",  אמר .  וייטור ציין כי אובמה ביקש מנתניהו  " לנקוט בצעדים בשטח במטרה לבנות אמון הדדי ,  כרקע לפתיחת שיחות הקירבה ,  מתוך הבנה שרק כך אפשר יהיה לקדם את הבאת השלום לאזור ". 
בתוך כך ,  דובר הבית הלבן רוברט גיבס הודיע כי גורמים בארצות הברית מצפים ל"הבהרות "  בנוגע להתבטאויות שנשמעו היום בישראל בדבר האישור לבניית 20 יחידות דיור נוספות בשכונת שייח' ג'ראח שבמזרח ירושלים .  גיבס ציין אף הוא כי במהלך שיחתם דרש הנשיא האמריקאי מנתניהו לבצע מחוות שיתרמו לחידוש האמון בין ישראל והפלסטינים ,  לקראת פתיחה בשיחות העקיפות ,  אך במהלך השיחה לא הושגה הסכמה בנוגע לסוג הפעולות .
 גם מזכ"ל האו"ם באן קי מון הגיב בחריפות להודעה על כוונת ישראל להתיר את בנייתן של 20 יחידות דיור נוספות בשכונת שייח' ג'ראח ,  ואמר כי היא  " בלתי חוקית ".   " כפי שאמרתי חזור ואמור ,  הרחבת ההתיישבות היהודית באזורים בהם מתגוררות אוכלוסייה ערבית היא פעולה בלתי חוקית לפי החוק הבינלאומי .  הדבר חייב להיפסק ",  ציין באן ,  והוסיף כי מדובר בבנייה  " בליבה של שכונה ערבית ".  באן הצהיר עוד כי  " אסור לתת לפרובוקציות מסוג זה לפגוע בקידום המו"מ בין הפלסטינים וישראל ". 
ואולם ,  בלשכת ראש הממשלה בנימין נתניהו הצהירו הערב כי ישראל תמשיך לבנות בכל סביבת ירושלים ושתוכנית הבנייה בשכונת רמת שלמה שנחשפה בעת ביקור סגן נשיא ארצות הברית בישראל לא היתה תוכנית חדשה . " אין הגבלה לזכות הקניין בירושלים ",  נמסר בהודעה , " יהודים וערבים יכולים לקנות ולמכור בתים פרטיים באזור ירושלים באופן חופשי ,  זו המציאות ". 
פרסום ראשון :  19:35

נתניהו ומיטשל נועדו בצל המשבר החריף
ראש הממשלה בנימין נתניהו נפגש במלונו עם השליח האמריקאי למזרח התיכון במטרה ליישב את המחלוקות שנותרו בין ארה"ב וישראל .  רשת ABC דיווחה כי נתניהו החליט להאריך את שהותו בוושינגטון

