בסביבת נתניהו הבינו שמנדלבליט לא יסגור התיק - ופנו לשופטת גרסטל
לוואלה !  NEWS נודע כי ההצעה לכאורה לדיל עם השופטת נעשתה לפי החשד לאחר שהיועמ"ש הצהיר בוועדת האיתור שלא יהסס להורות לפתוח בחקירה נגד ראש הממשלה .  מיד לאחר הופעתו ,  החלו בסביבתו של נתניהו לפנות למועמדים אחרים לתפקיד
במשטרה חושדים כי ניר חפץ ,  יועץ התקשורת המקורב לראש הממשלה בנימין נתניהו ,  ניסה לקדם את מינויה של השופטת בדימוס הילה גרסטל לתפקיד היועצת המשפטית לממשלה ,  בתמורה לסגירת תיק המעונות שבו נחשדה רעיית ראש הממשלה שרה נתניהו .  כעת מתברר כי מהמידע שבידי החוקרים עולה שהפנייה לגרסטל נעשתה לאחר שהמועמד לתפקיד ,  אביחי מנדלבליט ,  אמר בפני ועדת האיתור כי אם יהיה צורך - יגיש כתב אישום נגד ראש הממשלה .
 בעבר פורסם בוואלה !  NEWS כי בעת הדיונים בוועדת האיתור לתפקיד היועמ"ש נשאל מנדלבליט כיצד ינהג אם מבקר המדינה יחליט שיפתח בחקירה נגד ראש הממשלה .  הוא השיב כי במקרה כזה יורה למשטרה לפתוח בחקירה .  לאחר מכן נשאל כיצד יפעל אם המשטרה תחליט להעמיד לדין את ראש הממשלה בנימין נתניהו או אחד ממקורביו .  מנדלבליט השיב יגיש כתב אישום רק לאחר בחינה קפדנית וזהירה של העדויות והראיות .
 עוד בנושא:מגעים מתקדמים להפיכת ניר חפץ לעד מדינה : " פעל בשליחות נתניהו"חשד :  חפץ הציע לשופטת את תפקיד היועמ"ש תמורת סגירת תיק שרה נתניהופרשת בזק :  שאול אלוביץ' ,  ניר חפץ ושלמה פילבר הם החשודים שנעצרו 
גורמים המעורים בנעשה בוועדה אמרו אז לוואלה !  NEWS כי לאור תשובותיו של מנדלבליט החלו בסביבת ראש הממשלה לחפש מועמדים אחרים ,  ובהם ד"ר גיא רוטקופף .  כעת עולה חשד כי נעשתה פנייה גם בכיוון נוסף ,  של השופטת גרסטל .  החוקרים סבורים כי חפץ העביר את ההצעה באמצעות היועץ האסטרטגי אלי קמיר ,  שמקורב לגרסטל ,  אולם היא דחתה אותו .
 מטעמו של נתניהו נמסר כי  " מדובר בשקר מוחלט מא' ועד ת ".  עו"ד ירון קוסטליץ ,  שמייצג את חפץ ,  מסר כי  " לא היו דברים מעולם ".  מוקדם יותר היום דווח כי המשטרה מנהלת מגעים מתקדמים עם חפץ כדי להפוך אותו לעד מדינה ,  אולם סנגורו הכחיש את הדברים ומסר כי  " אין מגעים ולא הוצע לו כל הסכם ".  במסגרת הפרשה החדשה מסרה גרסטל עדות פתוחה .  
היום בצהריים הוארך מעצרו של קמיר בשישה ימים .  תחילה קבע שופט השלום בתל אביב ,  עלאא מסראווה ,  כי יש לשחררו למעצר בית ,  אך לאחר מכן המשטרה ערערה ושופט המחוזי יוסי טופף קבע כי הוא יישאר במעצר עד יום ראשון הקרוב .  
באופן חריג ,  לדיון הגיע גם נציג מפרקליטות מיסוי וכלכלה ,  שמלווה את החקירה .  הפרקליט ,  עו"ד יוני תדמור ,  שמלווה גם את החקירות בתיקים נגד ראש הממשלה ,  אמר בדיון כי  " ככל שהחשדות נכונים מדובר באירוע חמור מאין כמותו עם פוטנציאל השחתה של אחת המשרות הבכירות ביותר בשירות הציבורי ".  
הלילה הותרו לפרסום שמות העצורים בפרשת בזק ,  בהם גם חפץ .  בנוסף לו חשודים בפרשה בעל השליטה בחברה שאול אלוביץ' ,  אשתו איריס ובנו אור ,  מנכ"לית החברה סטלה הנדלר ומנהל הפיתוח העסקי עמיקם שורר וכן מנכ"ל משרד התקשורת פילבר .  מעצרם של הנדלר ושורר הוארך עד מחר ושל היתר עד ליום חמישי .
 היום נודע כי יועץ התקשורת לשעבר של נתניהו בועז סטמבלר ,  המכהן כיום כמנהל לשכת הפרסום הממשלתית ,  מסר עדות בפרשה ,  לאחר שאתמול פורסם כי מנכ"ל משרד ראש הממשלה לשעבר הראל לוקר וראש לשכת ראש הממשלה לשעבר דוד שרן העידו אף הם .  היום מסרו עדות ברשות לניירות ערך עורך וואלה !  NEWS לשעבר ינון מגל ,  שזו היא עדותו השנייה ,  וגם ראש מערכת החדשות של וואלה !  NEWS ,  מיכל קליין .
  ( עדכון ראשון :  15:05 )  

בסביבת נתניהו הבינו שמנדלבליט לא יסגור התיק - ופנו לשופטת גרסטל
לוואלה !  NEWS נודע כי ההצעה לכאורה לדיל עם השופטת נעשתה לפי החשד לאחר שהיועמ"ש הצהיר בוועדת האיתור שלא יהסס להורות לפתוח בחקירה נגד ראש הממשלה .  מיד לאחר הופעתו ,  החלו בסביבתו של נתניהו לפנות למועמדים אחרים לתפקיד

