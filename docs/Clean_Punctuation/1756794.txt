רה"מ לא שיכנע את שרי ש"ס לתמוך בהקפאה
ראש הממשלה נועד עם חברי הקבינט השרים ישי ואטיאס וניסה לשדל אותם לתמוך בחידוש ההקפאה ,  אולם אלו לא השתכנעו .  מאזן הכוחות בקבינט בנושא ההקפאה מאוזן
ראש הממשלה בנימין נתניהו ועוזרו הקרוב עו"ד יצחק מולכו ,  נפגשו היום  ( רביעי )  לאחר ישיבת הקבינט עם יו"ר ש"ס אלי ישי ועם שר הבינוי והשיכון אריאל אטיאס כדי לנסות לשכנעם לתמוך בהקפאת הבנייה בהתנחלויות .  עם זאת ,  מש"ס נמסר כי השניים לא השתכנעו לתמוך ברעיון ולא חל כל שינוי בעמדתם .  
ההצבעה על חידוש ההקפאה דרושה את אישור הקבינט בו חברים 15 חברים .  לפי המסתנן ,  שבעה מחבריו תומכים בהצעה ,  שישה מתנגדים והשרים אטיאס וישי מתנים את הימנעותם בהצבעה בשלושה תנאים :  שהבנייה בירושלים תתחדש באופן מיידי ,  שראש הממשלה יבטיח שבתום תקופת שלושת החודשים הנוספים של ההקפאה תחל הבנייה מחדש ,  ומעבר לכך הם דורשים התחייבות כתובה מנשיא ארה"ב ברק אובמה כי זו תהיה תקופת ההקפאה האחרונה .  אילו פני הדברים יישארו כמו עכשיו ,  צפויה ההחלטה לעבור .
 בתוך כך ,  ההתנגדות לחידוש הקפאת הבנייה תוקפת את ראש הממשלה גם מקרב בכירי ממשלתו .  מרבית חברי סיעת הליכוד השלימו הבוקר את חתימתם על עצומה הקוראת שלא לחדש את הקפאת הבנייה ,  גם לא תמורת העסקה שהממשל האמריקאי מציע .  בכללם שני המכהנים כמשנה לראש הממשלה השר לפיתוח הנגב והגליל סילבן שלום וכן השר לנושאים אסטרטגיים משה  ( בוגי )  יעלון .  מלבדם חתמו על העצומה גם השר בני בגין ושר ההסברה והתפוצות יולי אדלשטיין וכן סגני השרים איוב קרא ,  גילה גמליאל ולאה נס .
 
רה"מ לא שיכנע את שרי ש"ס לתמוך בהקפאה
ראש הממשלה נועד עם חברי הקבינט השרים ישי ואטיאס וניסה לשדל אותם לתמוך בחידוש ההקפאה ,  אולם אלו לא השתכנעו .  מאזן הכוחות בקבינט בנושא ההקפאה מאוזן

