יועז הנדל :  הוזהרתי שהלשכה היא קן צרעות ,  פעלתי נכון
בריאיון לערוץ 2 ,  ראש מערך ההסברה הלאומי בלשכת נתניהו לשעבר לא מתחרט על השתלשלות האירועים שגרמה לעזיבתו .  בטור שכתב סיפר : " החופש לכתוב כרצונך חשוב מעל לכל "
" לא ישנתי לאחר ששמעתי על ההטרדה .  הבנתי שלא אוכל לצאת טוב מהסיפור ,  ושעליי לקחת את הדברים הלאה ",  כך סיפר הערב  ( שבת )  ראש מערך ההסברה הלאומי לשעבר ,  יועז הנדל ,  בראיון ראשון לתכנית  " פגוש את העיתונות "  בערוץ 2 .  זאת לאחר עזיבתו המתוקשרת את לשכת ראש הממשלה ,  בעקבות פרשת נתן אשל .  הנדל עמד מאחורי הפנייה שחשפה את מעשיו של אשל - ראש הלשכה לשעבר - אשר נחשב למקורבו העיקרי של ראש הממשלה ושל רעייתו שרה ונאלץ לעזוב את תפקידו לאחר שהורשע בהטרדת העובדת ר' .  הנדל הציג היום לראשונה את גרסתו לאירועים שהובילו לפרישתו מהתפקיד ,  שמונה חודשים בלבד לאחר מינויו . 
" שמעתי על ההטרדה המינית ישירות מ העובדת ר' ,  ולקח לי זמן להבין את חומרת הדברים ",  סיפר הנדל . " ברור היה שנתן אשל הוא איש חזק בלשכה ,  אך הרגשתי שלא הייתה לי ברירה אלא לדווח ".  
הנדל עזב את תפקידו בעקבות שיחה קשה עם ראש הממשלה ,  בה הביע נתניהו את חוסר אמונו בו ואת כעסו עליו ,  כמו גם את כעסו על שני הבכירים הנוספים בלשכה - מזכיר הממשלה צבי האוזר ,  והמזכיר הצבאי ,  יוחנן לוקר .  נתניהו כעס על כך שהשלושה בחרו לפנות ליועץ המשפטי עם החשדות ולא אליו ישירות .  אך הנדל לא מתחרט על התנהלותו בפרשה : " הייעוץ שניתן לנו קבע שעלינו ללכת ליועץ המשפטי ",  אמר .  
לדברי הנדל , " גם בדיעבד אני מאמין שעשינו את הדבר הנכון .  איני מסכים עם ראש הממשלה ,  שטוען שהיינו צריכים לדווח לו .  מרגע שהדברים עברו ליועץ המשפטי לא הייתה דרך לדעת לאן החקירה הולכת .  השארנו את הדברים לטיפולו של היועץ המשפטי ,  שלהבנתי היה צריך לדווח לראש הממשלה ". 
הנדל ,  בן 36 ,  לשעבר לוחם בשייטת ובעל דוקטורט בהיסטוריה ,  נכנס לתפקיד ראש מערך ההסברה הלאומי בספטמבר 2011 ,  והיה השלישי בתפקיד תחת נתניהו .  הוא עזב את תפקידו שמונה חודשים בלבד לאחר שהתמנה אליו ,  בעקבות פרשת אשל ושיחת  " הנזיפה "  של נתניהו . " מעולם לא התעניינתי בלשכת ראש הממשלה לפני שנתניהו הציע לי להצטרף ".  אמר בראיון ,  והודה : " הזהירו אותי כי הלשכה היא קן צרעות ומאורת נחשים ".  לגבי נסיבות עזיבתו ,  הסביר כי פרישתו קרתה מהר ולא כפי שציפה . 
" חשבתי שאוכל לעשות דברים אחרת ",  אמר ,  אך הדגיש כי  " לא הגעתי בציפיות גדולות .  כשראש הממשלה אומר שאין אמון בי ,  הבנתי שאיני מסוגל להישאר .  תפקידי היה תלוי בראש הממשלה .  ללא אמון של נתניהו היכולת לתפקד הייתה מצומצמת ".  בהתייחסו למזכיר הממשלה האוזר ,  שככל הנראה  " ניצל "  מהשלכות הפרשה ובחר להישאר בתפקיד ,  אמר הנדל כי  " הישארותו של צביקה האוזר בלשכה חשובה ". 
כפי שפורסם לראשונה בוואלה !  חדשות ,  הנדל מונה לעמוד בראש המכון לאסטרטגיה ציונית ,  מכון מחקר בעל נטייה ימנית שמרנית בירושלים .  בסוף השבוע האחרון הוא חזר לתפקיד ממנו הגיע ,  כותב טור במוסף לשבת של  " ידיעות אחרונות ".  בטור החזרה שפורסם בסוף השבוע ,  תחת הכותרת  " באתי ,  ראיתי ,  הלכתי ",  התייחס הנדל לנסיבות עזיבתו את לשכת ראש הממשלה . 
" אדם קם בבוקר ,  מוצא עצמו שותה קפה עם ראש הממשלה ",  כתב בפתח טורו . " הצטרפתי ללשכת ראש הממשלה כיוון שהאמנתי ,  ואני עדיין מאמין ,  שבני הדור שלי חייבים להשפיע בכל מקום אפשרי ,  אין אחרים .  בסופו של דבר עזבתי .  כל היתר - סיפורים :  מי דיווח ,  כמה ,  למה ואיך ",  כתב ,  והוסיף כי  " הפרשה שזכתה לסיקור מוגזם אינה טרגדיה לאומית ,  אלא רק אפיזודה שבמקרה לקחתי בה חלק ".  מבין התובנות שפירט הנדל משמונת חודשי תפקידו בלשכת ראש הממשלה ,  ציין כי  " החופש לומר ולכתוב כרצונך שווה הרבה .  הרבה מעבר למה שמשערים ".  
לקריאה נוספת:אין כמו בבית :  יועז הנדל חוזר לכתוב ב"ידיעות אחרונות"בשעת לילה מאוחרת :  נתן אשל נפרד מנתניהוכרוניקה של נטישה - מה קורה בלשכת נתניהו ? נתניהו על פרשת אשל : " לא ראוי שאשמע על כך מהתקשורת "
 לפניות לכתבת :  tal_sh@walla.net.il 

יועז הנדל :  הוזהרתי שהלשכה היא קן צרעות ,  פעלתי נכון
בריאיון לערוץ 2 ,  ראש מערך ההסברה הלאומי בלשכת נתניהו לשעבר לא מתחרט על השתלשלות האירועים שגרמה לעזיבתו .  בטור שכתב סיפר : " החופש לכתוב כרצונך חשוב מעל לכל "
 
