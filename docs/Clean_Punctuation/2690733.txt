הישג לצה"ל :  תקציב הביטחון יוגדל ב-2.75 מיליארד שקל
הקבינט המדיני-ביטחוני החליט פה אחד להעביר תוספת לתקציב הביטחון חרף התנגדות שר האוצר שאמר : " מערכת הביטחון לא נושאת בנטל ".  גורם צבאי : " נתניהו נתן ללפיד סטירה מצלצלת "
 חרף עמדתו של שר האוצר יאיר לפיד ,  ואחרי מחלוקת בנושא - החליט אחר הצהריים  ( חמישי )  הקבינט המדיני-ביטחוני בממשלה פה אחד להעביר עודפי תקציב בגובה 2.75 מיליארד שקל למערכת הביטחון .  הדבר מהווה למעשה פשרה בין הצדדים ,  שכן הצבא ביקש תוספת של 4.5 מיליארד לתקציב .  ההחלטה היום התקבלה בהמשך ובהתאם להחלטת ועדת השרים בנושא מחודש מאי 2013 .
 ההחלטה של הקבינט אמנם התקבלה פה אחד ,  אולם לא לפני עימות קשה .  עד השעות האחרונות הביע שר האוצר את התנגדותו להגדלת התקציב ,  ואף הבהיר כי הוא מבקש שלא תהיה תוספת כלל . " ראש הממשלה החליט להוסיף לתקציב הביטחון למרות שהתנגדתי לכך בדיון ",  אמר לפיד ,  והוסיף : " אנחנו עדיין עומדים על כך שמערכת הביטחון צריכה להתנהל באחריות כלכלית ולהתייעל .  לא נשלים עם העובדה שמעמד הביניים נושא בנטל ומערכת הביטחון לא ".  על אף שבסופו של דבר נתן את ידו להעברת התקציב העודף ,  העדיף לפיד להתייחס לכסף שאותו  " הציל ".   " אני שמח שהצלחנו למנוע העברת מלוא הסכום שביקשה מערכת הביטחון ,  כי 1.75 מיליארד השקלים דרושים לנו למעונות ,  לבריאות ,  לחינוך ולצעדים שיובילו להורדת יוקר המחיה בישראל ".  
ראש הממשלה בנימין נתניהו ,  לעומתו ,  נשמע מרוצה יותר . " קיבלנו פה אחד החלטה שמאזנת בין אתגרי הביטחון הגדולים שניצבים בפני מדינת ישראל ,  ובין הצורך להמשיך ולנווט באחריות את כלכלת ישראל מול המשבר הכלכלי העולמי ",  אמר אחרי ההצבעה .  
בנוסף להחלטה להעביר כסף ,  החליט הקבינט ,  המורכב בין היתר מראש הממשלה ,  משר האוצר ,  שר הכלכלה ושר הביטחון ,  להקים ועדה ציבורית לבדיקת תקציב הביטחון על כל מרכיביו .  הצוות קבע כי יוקם צוות בראשות מנכ"ל משרד ראש הממשלה הראל לוקר במטרה לזרז את פינוי מחנות צה"ל ממרכז הארץ ולפנות קרקע לבנייה באזורי ביקוש .  
גורמים במערכת הביטחון התייחסו להחלטת הקבינט ואמרו : " ראש הממשלה נתניהו החטיף סטירה מצלצלת לשר האוצר .  ההחלטה למנוע את התוספת באופן גורף הייתה מנותקת מהמציאות ,  כך גם הביקורת שלו ושל אנשיו על הצבא ".  עם זאת ,  ועל אף שמדובר בסכום לא מבוטל ,  הדעות במערכת הביטחון חלוקות סביב ההחלטה בממשלה . " משרד הביטחון וצה"ל ביקשו מהקבינט 4.5 מיליארד שקל כתוספת מחויבת נוכח המציאות אליה נקלע הצבא .  הקבינט הסכים להעביר 2.75 מיליארד ,  אך זה עדיין לא עונה על הצרכים של הצבא ומערכת הביטחון .  את ההשלכות נראה בשנת 2014 ".  
גורם ביטחוני נוסף המצוי בפרטי ההחלטה בקבינט אמר כי היא כוללת בתוכה  " נקודת אור גדולה "  שכן ניתן להעריך כבר עכשיו ש"וועדת ברודט 2 שתוקם תוכיח פעם נוספת כי צה"ל ומשרד הביטחון אכן זקוקים לתוספת התקציבית הזו ".  הגורם הוסיף : " משרד הביטחון וצה"ל הפסידו במשא ומתן להשגת התוספת של 4.5 מיליארד .  זה יבוא לידי ביטוי בצמצום האימונים ,  ההתעצמות וההכשרות ". 
לדברי גורמים בצבא ,  הנפגעים העיקריים מהחלטת הקבינט יהיו לא רק צה"ל ומשרד הביטחון אלא בעיקר התעשיות הביטחוניות בישראל .  אחד מהם אמר כי החלטת הקבינט לא תמנע מצה"ל להמשיך ולפטר משרתי קבע בהתאם לתכנון עד לסגירת היעד של 4,500 משרתי קבע ואזרחים עובדי צה"ל .
 לקריאה נוספת:ישראל ויתרה על 55 מיליון וקנתה נקודות אצל ארהבעד סוף 2014 :  מאה תקנים יקוצצו במשרד הביטחוןפרשנות :  שלוש השנים הרזות של צהל 

הישג לצה"ל :  תקציב הביטחון יוגדל ב-2.75 מיליארד שקל
הקבינט המדיני-ביטחוני החליט פה אחד להעביר תוספת לתקציב הביטחון חרף התנגדות שר האוצר שאמר : " מערכת הביטחון לא נושאת בנטל ".  גורם צבאי : " נתניהו נתן ללפיד סטירה מצלצלת "
 
