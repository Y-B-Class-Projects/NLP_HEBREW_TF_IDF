שר החוץ הבא של מדינת ישראל ?  ההימור הגדול של הרצוג
רבים ממפלגתו של יו"ר האופוזיציה יצאו נגד רעיון ההצטרפות לממשלה .  מלבד כמה תיקים ,  הרצוג מקווה לגרום להנהגה לשנות כיוון - ולהפוך את בנט לראש הסיעה הקטנה בקואליציה
אחד אחרי השני ,  יצאו אמש  ( חמישי )  חברי הכנסת של מפלגת העבודה נגד המגעים להצטרפות לממשלה .  שלי יחימוביץ' ,  אראל מרגלית ,  סתיו שפיר וגם יואל חסון מ"התנועה ",  השותפה לרשימת המחנה הציוני ,  פרסמו הודעות בנושא .  הפוסט שפרסם יו"ר האופוזיציה והמפלגה ,  יצחק הרצוג ,  בעמוד הפייסבוק שלו בניסיון להדוף את הביקורת הותיר אחריו יותר שאלות מתשובות .  
השאלה הגדולה ביותר היא מה בעצם תשיג מפלגת העבודה באמצעות כניסה לממשלה .  הרצוג עצמו כנראה ימונה לשר החוץ ,  תפקיד שיוסיף ניסיון מדיני לביוגרפיה שלו ,  אבל לא הוכיח את עצמו עד היום כמקפצה לעמדת ראש הממשלה .  המפלגה תקבל כמה תיקים נוספים ,  ואולי אפילו אחד או שניים על חשבון הבית היהודי ,  כמו תיק החקלאות ,  למשל ,  שנמצא כיום בידי נציג המתנחלים אורי אריאל ויוכל לעבור לידי שר שיפנה משאבים להתיישבות החקלאית בעוטף עזה ,  במקום למאחזים בשומרון .
 עוד בוואלה !  NEWS:חברי המפלגה נגד הרצוג : " הדיון על הצטרפות לממשלה מסריח מעסקנות עלובה"הרצוג על הצטרפות לממשלה : " אם תגיע הצעה הולמת ,  נשקול ברצינות"מלכוד יעלון :  סמן הממלכתיות בממשלת הימין ,  הוא גם המושמץ ביותר בה 
אבל מעבר להישגים אישיים וסקטוריאליים ,  האם כניסה של הרצוג לממשלת נתניהו  בשעה שהבית היהודי נשארת בממשלה ,  ונתניהו נותר מחויב לעמדות הנציות שהוא מביע ללא הפסקה מאז הבחירות האחרונות  יכולה להוביל לשינוי כיוון של ממש במדינת ישראל ?  למפלגת העבודה יש אמנם 19 מנדטים ,  לצד חמישה נוספים ששייכים ל"תנועה "  של ציפי לבני ,  מה שיהפוך אותה מיד לשותפה הגדולה ביותר של הליכוד בקואליציה .  הבעיה היא שהגודל במקרה הזה הוא אשליה :  בכל מקרה של עימות בין נתניהו להרצוג ,  ראש הממשלה ידע שהוא יכול לוותר על העבודה  ועדיין לשמור על הרוב המזערי של 61 חברי כנסת שיש לו מאז הבחירות .  
נתניהו מדבר בשנה האחרונה כאילו נאום בר אילן שלו משנת 2009 ,  בו הכריז על תמיכתו בשתי מדינות לשני עמים ,  מעולם לא התקיים .  הוא טאטא מתחת לשטיח גם את הסכמותיו מרחיקות הלכת בשיחות שקיים בשנת 2014 עם שר החוץ האמריקני ג'ון קרי .  הרצוג אמנם הכריז לאחרונה שפתרון שתי המדינות  " לא רלוונטי בעת הזו ",  אבל הוא עדיין סבור  ויהיה חייב לספק קבלות לחברי מפלגתו בעניין הזה  שישראל צריכה לנקוט צעדים לשימור הפתרון הזה כאופציה עתידית .  לא ברור איך כל הדברים האלה משתלבים .  
הצעדים שיידרשו ברורים היטב להרצוג וגם לנתניהו .  הבנייה בהתנחלויות תצטרך להיות מוגבלת ,  על סף הקפאה  דבר שלטענת מנהיגי המתנחלים ,  לא יהיה שונה במיוחד ממה שקורה היום ,  תחת ממשלה ימנית מובהקת ,  אלא שהוא יהפוך לרשמי ומוכרז .  ישראל תצטרך להעמיד פנים ,  אם לא יותר מכך ,  שהיא מוכנה לבחון ברצינות  " מהלכי שלום אזוריים ",  כולל יוזמת השלום הצרפתית הנוכחית ,  שזוכה להתנגדות מוחלטת מצד הממשלה בירושלים .  
צעדים שמערכת הביטחון ביקשה בחודשים האחרונים לבצע בגדה המערבית ונפסלו בגלל שיקולים פוליטיים ,  יצטרכו להתבצע .  הכותרת תהיה שישראל מבצעת  " הקלות לצורך התנעת המשא ומתן "  עם הרשות הפלסטינית .  
האם כל זה יספיק כדי לרצות את המתנגדים במפלגת העבודה ?  כלל לא בטוח .  זה יהיה שידור חוזר של מה שקרה בממשלות הקודמות של נתניהו ,  עם ציפי לבני ויאיר לפיד בשנים 2015-2013 ,  ועם אהוד ברק בשנים 2012-2009 .  צעדים טקטיים שהתרחשו אז ולא מתרחשים כיום יחזרו שוב להתבצע .  אבל פריצת דרך מדינית אמיתית ,  כזו שדורשת פשרה היסטורית של ממש מצד נתניהו ,  נראית בלתי אפשרית על פי ההתנהלות וההתבטאויות שלו בשנה החולפת .  
הטיעון הנגדי של הרצוג צפוי להישמע בערך כך :  מרגע שהעבודה נכנסת לממשלה ,  ייפתחו אפשרויות שלא קיימות כרגע .  צעדים שנתניהו אפילו לא יכול להעלות על דעתו לבצע ,  בגלל התלות המוחלטת שלו בבית היהודי ובנצים של הליכוד ,  יהפכו פתאום לאפשריים .  בנוסף ,  הרצוג מקווה שאם אורי אריאל יוזז אחר כבוד ממשרד החקלאות ,  הדבר יוביל לפרישה מהקואליציה שלו ושל ח"כ בצלאל סמוטריץ' ,  שותפו לסיעת  " תקומה ".  נפתלי בנט ,  בתסריט כזה ,  יהפוך למנהיג של סיעה קטנטנה בת שישה חברי כנסת  הקטנה ביותר בקואליציה .  היכולת שלו להקשות ולאיים תהיה מוגבלת  לפחות מבחינה מתמטית .  
הבעיה בתזה הזאת היא שיש יותר מדי דמיון בינה לבין מה שניסה לעשות שר החוץ האמריקני ,  ג'ון קרי ,  בשיחות השלום שקיים עם נתניהו ואבו מאזן בשנת 2014 .  קרי אמר לאנשיו כל העת שהחלק הקשה ביותר יהיה להתחיל את שיחות השלום .  ברגע שהשיחות ייצאו לדרך , " הדינמיקה "  של המו"מ תקבל חיים משל עצמה ,  ותכריח את נתניהו להגיע לרגע ההכרעה .  על פי התכנית של קרי ,  נתניהו אמור היה באותו  " רגע הכרעה "  להוציא את בנט מהקואליציה שלו ,  להכניס במקומו את הרצוג  אז עם 15 מנדטים  וללכת למהלך שלום אמיץ שישנה את פניה של ישראל .  
מה שקרה בפועל ,  כאשר נתניהו התקרב לרגע ההכרעה ,  הוא בדיוק הדבר ההפוך .  אחרי שכבר נתן לקרי הסכמות עקרוניות על הכרה בגבולות 1967 כבסיס למדינה הפלסטינית העתידית ,  נתניהו עשה פניית פרסה ואחר כך חתך חזק לימין .
 קרי לקח הימור ענק על נתניהו בהקשר הזה .  הוא נכנס להרפתקה המזרח תיכונית הזו בניגוד לעמדתם של רבים מהמומחים במחלקת המדינה וללא כל התלהבות בבית הלבן .  הוא האמין שיצליח להוכיח את טעותם של כל המבקרים והמתנגדים ,  ולהזיז את נתניהו למחוזות בהם כף רגלו מעולם לא דרכה .  
אפשר להסתכל על המהלך שביצע בזמנו קרי מנקודת מבט צינית :  האיש בסך הכול רצה לקבל פרס נובל לשלום .  במקרה של הרצוג ,  ההקבלה ברורה :  רבים טוענים שמעניינים אותו אך ורק הכבוד האישי ,  ההישרדות הפוליטית והשליטה במוקדי כוח מסוימים במדינה .  אם נאמין להרצוג שהוא מציב לנגד עיניו גם מטרות אחרות ,  הוא עדיין יצטרך להסביר מה בדיוק גורם לו לחשוב שהן ברות השגה .  אין שום דבר המצביע על כך שנתניהו השתנה מאז הפעם הקודמת שמישהו הימר עליו כך .
  ( עדכון ראשון :  23:45 )  

שר החוץ הבא של מדינת ישראל ?  ההימור הגדול של הרצוג
רבים ממפלגתו של יו"ר האופוזיציה יצאו נגד רעיון ההצטרפות לממשלה .  מלבד כמה תיקים ,  הרצוג מקווה לגרום להנהגה לשנות כיוון - ולהפוך את בנט לראש הסיעה הקטנה בקואליציה

