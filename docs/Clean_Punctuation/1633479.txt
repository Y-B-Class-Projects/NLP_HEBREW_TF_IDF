נתניהו :  התשובה לשואה - מדינת ישראל בטוחה
ראש הממשלה בנימין נתניהו וקנצלרית גרמניה אנגלה מרקל חתמו בספר המבקרים במוזיאון השואה בברלין . " גרמניה נמצאת בקו הקדמי של החזית הבינלאומית אל מול אירן "
  ( צילום :  רויטרס ,  קריינות :  אילן שניג ,  עריכת וידאו :  יאיר דניאל ) 
עם תום ביקורם היום  ( שני )  במוזיאון השואה בברלין חתמו ראש הממשלה בנימין נתניהו וקנצלרית גרמניה אנגלה מרקל בספר המבקרים .  נתניהו כתב כי  " התשובה הטובה ביותר לזכר קורבנות השואה היא קיום מדינת ישראל כמדינת לאום יהודית ,  ריבונית ובטוחה ". 
נתניהו וחמישה שרים נוספים נפגשו בגרמניה עם חברי הממשלה הגרמנית .  עם הנחיתה אמר היועץ לביטחון לאומי עוזי ארד כי לגרמניה מערכת יחסים משמעותית עם ישראל . " מרכזיותה של גרמניה במגוון נושאים ידועה ,  מערכת היחסים בין ישראל וגרמניה ידועה וברורה והיא נתונה בהליך של שדרוג .  השדרוג משתקף בכך שלא רק ראש הממשלה אלא גם צוות משריו באים בחזית רחבה למפגש ",  אמר ארד .
 ארד התייחס גם לנושא האירני .  לדבריו , "  ארה"ב ומדינות אחרות במערב אירופה הן חלק מהקהילה הבינלאומית שנדרכת עכשיו כדי להעביר במועצת הביטחון בחודש הבא החלטה שתטיל על אירן סנקציות ותיצור לחצים כדי שזו תפסיק אחת ולתמיד את הפעילויות הגרעיניות הצבאיות שלה ".  ארד אמר כי  " גרמניה אמנם לא חברה קבועה במועצת הביטחון ויש לה קשרים עם אירן אבל היא נמצאת בקו הקדמי של החזית הבינלאומית מול אירן ". 
גם שר התשתיות עוזי לנדאו התייחס לנושא האירני ואמר כי  " אם לא השכל ,  הזמן יעשה את שלו וישכנע גם ידידים אחרים במערב כי הסכנה היא לא רק לישראל אלא לכל העולם החופשי ".  לדבריו ,  חשיבות הביקור הזה היא לא רק לשגר את המסר שגרמניה וישראל שותפות לאותם ערכים דמוקרטיים אלא שהן גם חשופות לאותם איומים ".  לנדאו הוסיף כי  " גרמניה היא מהמדינות הבודדות שיש לישראל קשרים הדוקים איתה וממשלתה אינה מצטרפת לאותו גל עכור של מדינות כמו שבדיה ונורבגיה ,  לכן חשוב להעמיק את הקשרים איתה ועם מדינות נוספות ". 
סגן שר החוץ דני אילון אמר כי לביקור יש משמעות מדינית חשובה .  לדבריו , " זו פעם ראשונה שמשלחת מכובדת בראשות ראש הממשלה למפגש משותף עם הממשלה הגרמנית בראשות הקאנצלרית אנגלה מרקל .  
אילון אמר כי  " מבחינת משרד החוץ ,  שר החוץ ייפגש עם מקבילו וסטרוולה ואני אפגש עם השר לפיתוח אזורי ונחתום על הסכם ייחודי מאוד בו גרמניה וישראל תשלבנה ידיים בנושאי פיתוח בעניין מקורת מים ואיכות סביבה ,  כאשר נוכל לסייע למדינות עולם שלישי באפריקה ומדינות אחרות אני חושב שזה יביא לרווחה של כולנו ". 
גם שר המדע דניאל הרשקוביץ התייחס לשיתוף הפעולה בין ישראל וגרמניה . " לישראל וגרמניה יש קרן בינלאומית של מעל 200 מיליוני יורו שממנה ממומנים מחקרים בסיסיים כל שנה ",  אמר הרשקוביץ .  לדבריו , " אחד התחומים החשובים מאוד ,  שגם ראש הממשלה ציין בתור תחום מועדף ,  הוא נושא האנרגיות החלופיות ואנרגיות מתחדשות ובנושא זה אנחנו מקדמים יחד עם הגרמנים פעילויות משותפות ".  
עוד אמר השר כי  " במערכת היחסים בין ישראל וגרמניה ישנו כתם שלא יימחה לעולם ,  את ההיסטוריה אי אפשר למחוק אבל אנחנו מסתכלים קדימה .  הגרמנים היום מנסים לעזור לעולם ולמדינת ישראל ומערכת היחסים בינינו טובה מאוד ".  הוא הוסיף כי ביקורו הראשון בברלין היה קשה להוריו שהם ניצולי שואה .
 בהמשך הביקור ייפגש ראש הממשלה בנימין נתניהו עם קאנצלרית גרמניה אנגלה מרקל והשרים האחרים במשלחת ייפגשו עם מקביליהם בתום הפגישות ,  יבקרו ראש הממשלה ,  הקנצלרית והשרים משתי המדינות באנדרטה לזכר קורבנות השואה .  מאוחר יותר תתקיים ישיבת ממשלה משותפת וארוחת צהריים בלשכתה של מרקל .  לאחר מכן יקיימו מרקל ונתניהו מסיבת עיתונאים משותפת והלילה תחזור המשלחת לישראל .
 עדכון ראשון :  11:52

נתניהו :  התשובה לשואה - מדינת ישראל בטוחה
ראש הממשלה בנימין נתניהו וקנצלרית גרמניה אנגלה מרקל חתמו בספר המבקרים במוזיאון השואה בברלין . " גרמניה נמצאת בקו הקדמי של החזית הבינלאומית אל מול אירן "
 
