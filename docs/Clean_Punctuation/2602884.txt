חשד :  סלולרי שהכיל מידע על לשכת נתניהו נגנב
שעות ספורות לאחר שנעלם הטלפון הנייד של יחימוביץ' ,  התלוננה ראש לשכתו של מנכ"ל משרדו של נתניהו ,  הראל לוקר ,  כי מכשירה נגנב בקניון בירושלים .  בלשכה סירבו להגיב לדברים
צירוף מקרים או תופעה חדשה ?  שעות ספורות לאחר שמכשיר הטלפון הנייד של יו"ר מפלגת העבודה שלי יחימוביץ' נעלם ,  טלפון סלולרי של בכירה בלשכת מנכ"ל ראש הממשלה בנימין נתניהו ,  ככל הנראה נגנב בעת ששהתה בקניון בירושלים .  הבכירה נחמה מזל ,  ראש לשכתו של מנכ"ל משרד ראש הממשלה ,  הראל לוקר ,  הגישה תלונה למשטרה בעקבות המקרה .
 המקרה אירע אמש  ( שלישי )  בעת שמזל שהתה בחנות בקניון רמות בבירה .  מהתלונה שהוגשה למשטרת שפט עולה כי לאחר שיצאה מהחנות ,  הבחינה שמכשיר הטלפון הסלולרי שלה ובו מספרי טלפון רגישים רבים נגנב .  כמו כן ,  המכשיר ככל הנראה הכיל לו"ז ובו רישום פגישותיו של לוקר .
 כל הדיווחים ,  העדכונים והסקרים - וואלה !  בחירות 2013
ניסיונות להתקשר למספרה של מזל גילו כי המכשיר כובה ,  מה שהגביר את החשד כי מדובר במעשה פלילי .  המשטרה פתחה בחקירה בניסיון לאתר את המכשיר הגנוב בהקדם האפשרי .  בלשכת ראש הממשלה סירבו להתייחס לדברים .
 מדובר במקרה השני מסוג זה במהלך יממה אחת ,  שלושה שבועות לפני הבחירות לכנסת ה-19 .  יו"ר מפלגת העבודה ,  שלי יחימוביץ' ,  איבדה אתמול את מכשיר האייפון שלה והגישה תלונה במשטרה לבדיקת החשד כי הוא נגנב .
 במכשיר הנייד של יו"ר מפלגת העבודה עשויים להימצא הודעות דואר אלקטרוני או מסרונים חסויים ,  המכילים מידע פוליטי רגיש ואישי אשר יכול להביך את יחימוביץ' במידה ויגיע לידיים עוינות .  עם זאת ,  בסביבתה של יחימוביץ' ציינו כי תרחיש כזה כלל לא הועלה על הדעת ,  ואמרו כי אין זה ברור כלל אם המכשיר נגנב או נשכח .  
יחימוביץ' איבדה את הסלולרי :  הודעות רגישות בסכנה ? 
לפניות לכתבת טל שלו :  tal_sh@walla.net.ilלפניות לכתב יאיר אלטמן :  talk2yaira@walla.com 

חשד :  סלולרי שהכיל מידע על לשכת נתניהו נגנב
שעות ספורות לאחר שנעלם הטלפון הנייד של יחימוביץ' ,  התלוננה ראש לשכתו של מנכ"ל משרדו של נתניהו ,  הראל לוקר ,  כי מכשירה נגנב בקניון בירושלים .  בלשכה סירבו להגיב לדברים

