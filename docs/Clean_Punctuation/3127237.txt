השראה מטראמפ וייאוש עמוק :  הנאום שסימן את סוף דרכו של אבו מאזן
בנאומו בפני חברי המועצה המרכזית של אש"ף האשים יו"ר הרשות הפלסטינית את כל העולם  את ארצות הברית ,  את ישראל ,  את חמאס ,  וגם את אירופה .  רק על החלק שלו בהידרדרות המצב ברשות לא דיבר .  כך נראה נאום של מנהיג בסוף דרכו הפוליטית
נאומו של יו"ר הרשות הפלסטינית אבו מאזן בפני חברי המועצה המרכזית אמש  ( ראשון )  צייר דמות של מנהיג בסוף דרכו הפוליטית .  ניכר היה כי גם אבו מאזן מכיר בעובדה זו .  כך ,  אמר בנאומו ברמאללה כי  " ייתכן שזו הפעם האחרונה שתראו אותי פה ".  
בעוד כחודשיים יחגוג אבו מאזן את יום הולדתו ה-83 וספק אם יוכל לנפנף בעתיד הקרוב ולו בהישג אחד בודד שאליו הגיע בשנים האחרונות .  נראה שיו"ר הרשות ירים ידיים בקרוב - זאת ,  בזמן שהסדר מדיני עם ישראל לא קיים באופק ולא נראה סיכוי ממשי לאחדות מול חמאס .  הקריאה לנשיא ארצות הברית  " ייחרב ביתכ ",  ייחרב ביתך ,  יכולה להיות מיוחסת לטראמפיזם הכללי שאוחז במנהיגי העולם ,  אך גם לייאוש העמוק בצמרת הפלסטינית בשל העדר אופק מדיני או פוליטי .
 עוד בוואלה !  NEWS :  אבו מאזן תקף את נשיא ארה"ב בנאום חריג : " טראמפ  ייחרב ביתך"הציוץ של טראמפ חשף :  לאבו מאזן אין מה להציע לפלסטיניםבכיר בבית הלבן : " בוחנים את המשך הסיוע האמריקני לרשות הפלסטינית "  
בשנותיו הראשונות ובעיקר לאחר ההפיכה של חמאס בעזה ,  הצליח אבו מאזן לעשות את מה שקודמו בתפקיד ,  יאסר ערפאת ,  טיפח בהנאה :  הוא סיים את הכאוס הביטחוני ששרר אז בשטחים וכונן סוג של חוק וסדר בגדה המערבית .  אבו מאזן יחד עם מנגנוני הביטחון הפלסטינים ובעזרתה של ישראל הצליחו לייצב את המצב בגדה ולהעלים את החמושים מרחובות הערים הפלסטיניות .  הייתה זו משימה בלתי אפשרית בהתייחס למצב בשטח .  
הקמת מדינה פלסטינית בגבולות 1967 הייתה הדגל שבו נופף יו"ר הרשות פעם אחר פעם כמדיניות רשמית ולא רשמית לאורך השנים .  אולם ,  רעיון זה הפך לחסר אחיזה במציאות .  ניתן להאשים את טראמפ במצב הזה ,  אך מגמה זו החלה בשנת 2009 ,  כשראש הממשלה אהוד אולמרט התפטר ובנימין נתניהו ניצח בבחירות - אז חזון שתי המדינות התאדה לו לאוויר ההיסטוריה .  כניסתו של דונלד טראמפ לבית הלבן היוותה למעשה רק את אקורד הסיום למשא ומתן עם ישראל .
 בנוסף לכך ,  שלטון חמאס בעזה לצד בנייה ישראלית בהתנחלויות הבהירו שחלומות לחוד ומציאות לחוד .  הנאום של טראמפ שבו הכיר בירושלים כבירת ישראל ,  רק חידד את הדברים עבור הפלסטינים .  זאת לצד הבשורות שהגיעו מסעודיה על תוכנה של  " עסקת המאה "  שמתכנן ממשל טראמפ .  לכן אפשר להבין את התסכול העצום של אבו מאזן וחבריו לצמרת .  
כחלק מתסכולו עשה אבו מאזן אמש את מה שהוא טוב בו כל כך :  להאשים את כל העולם במצב של הפלסטינים - את ארצות הברית ,  ישראל וחמאס .  אפילו את האירופאים האשים בכך ששיגרו את היהודים לישראל כדי לפתור את בעיותיה של אירופה .  עבאס הקדיש חלק נכבד מנאומו למבקריו מבית - פעילים בפתח שסירבו להשתתף בכינוס .  הוא גם לא שכח לתקוף את חמאס והג'יהאד האסלאמי על שסירבו להשתתף בכינוס של המועצה המרכזית .  
לדבריו ,  ישראל חיסלה את הסכמי אוסלו  ( "ישראל היא פרויקט קולוניאליסטי שאינו קשור ליהודים ")  ,  טראמפ סטר בפני הפלסטינים  ( "עסקת המאה הפכה לסטירת המאה ")  ומה לא .  רק חלקה של הרשות הפלסטינית וצמרת פתח ואש"ף נעדר מתמונת הכישלון .  
אולם ,  בחינה של פני המשתתפים בוועידה ,  ובעיקר של אלה המנהיגים את פתח ואש"ף ,  מבהירה עד כמה התנועות הללו נעדרות שינוי ורפורמה .  העומדים בראש גופים אלו הם אותם בכירים שהובילו את אש"ף בשנות ה-80 בלבנון ובשטחים .  
בשנים האחרונות ווידא עבאס כי לא יקום לו יורש או שתהיה דרך מוסדרת לבחירת יורש שכזה ,  הוא העלים כל קולות לרפורמה או ביקורת ואפילו את המנהיג הפופולרי ביותר בשטחים ,  מרוואן ברגותי ,  שיושב בכלא הישראלי על חמישה מעשי רצח ,  דאג לבודד ולהחליש .  כך ,  הבטיח אבו מאזן שהפלסטינים לא יוותרו על זכויותיהם ,  לא יפסיקו את התשלום למשפחות האסירים והמחבלים ,  לא יאפשרו לאמריקנים לתווך במשא ומתן ועוד הרבה  " לאווים "  למיניהם .  
גם אמש שאלו את עצמם לא מעט פלסטינים את השאלה הפשוטה ,  כזו שגם רבים בישראל שואלים את מנהיגם : " אז מה כן ?  ".  כנראה שתשובה לכך כבר לא תתקבל בשנים הקרובות ,  לא בעידן אבו מאזן-טראמפ-נתניהו .  

השראה מטראמפ וייאוש עמוק :  הנאום שסימן את סוף דרכו של אבו מאזן
בנאומו בפני חברי המועצה המרכזית של אש"ף האשים יו"ר הרשות הפלסטינית את כל העולם  את ארצות הברית ,  את ישראל ,  את חמאס ,  וגם את אירופה .  רק על החלק שלו בהידרדרות המצב ברשות לא דיבר .  כך נראה נאום של מנהיג בסוף דרכו הפוליטית

