נתניהו בכנס סגור :  נחזיר המסתננים לארצם בגירוש - או דרך חקיקה .  האזינו
בפגישה עם פעילי ליכוד ביפו אמר ראש הממשלה כי הוא  " נחוש "  להמשיך בגירוש מהגרי העבודה הבלתי חוקיים לארצות מוצאם או למדינות שלישיות .  לדבריו ,  אם הגירוש לא ייצא לפועל - יקדם חקיקה עוקפת בג"ץ
על רקע סערת מבקשי המקלט ,  ראש הממשלה בנימין נתניהו נפגש אמש  ( שלישי )  עם פעילי ליכוד ביפו ואמר להם כי הוא נחוש להמשיך בגירוש מסתנני העבודה הלא חוקיים לארצות המוצא שלהם או למדינות שלישיות .  לדבריו ,  אם הגירוש לא ייצא לפועל ,  יקדם חקיקה עוקפת בג"ץ בנושא . " אין לי בעיה עם פליטות ,  פליטים אמיתיים יהיו כאן .  יש לי בעיה עם מהגרים ,  מסתנני עבודה בלתי חוקיים ,  אין שום חובה שהם יהיו פה ואנחנו נחזיר אותם לארצם ",  נשמע נתניהו אומר בסרטון מהמפגש שהגיע לידי וואלה !  NEWS . " אם לא תהיה לנו אפשרות להחזיר אותם לארצם ,  נחזיר אותם למדינות שלישיות .  אנחנו צריכים להמשיך את המשימה הזאת .  אם לא נוכל לעשות את זה דרך מדינה שלישית ,  נעשה את זה באמצעות חקיקה ".  
בכנס שארגן סגן ראש עיריית תל אביב ,  ארנון גלעדי ,  הוסיף נתניהו כי הוא  " נחוש לבצע את זה ",  והדגיש כי  " אנחנו נאבקים במדינה כי היא קטנה בשטח וגדולה ברוח .  היא לא יכולה לספוג כניסה בלתי מבוקרת ,  זה המצב שהיה פה .  אני חשבתי שצריך לבלום את זה מיד ,  גם בגלל העתיד שלנו כמדינה יהודית ודמוקרטית ,  וגם מהטעם של טרור .  בנינו את המכשול ועצרנו את הכניסה לחלוטין ,  אבל עד שעצרנו נכנסו עוד ". 
עוד בנושאבג"ץ :  אם לא יושג הסכם גירוש השבוע - הכלואים בסהרונים ישוחררובנט ושקד פנו למזכיר הממשלה לקדם חוק עוקף בג"ץ בנושא מבקשי המקלטלאחר המתקפה החריפה של נתניהו :  גל תרומות ל"קרן החדשה לישראל "  
היום צפויים להתכנס ראשי הקואליציה לראשונה מאז חופשת הפסח ,  כשבמוקד הדיון תעמוד הכוונה של ראש הממשלה וסיעות נוספות בקואליציה לקדם חקיקה עוקפת בג"ץ שתאפשר לגרש פליטים ומסתננים בכפייה למרות שבית המשפט כבר אסר על כך .  ראשי הבית היהודי נפתלי בנט ואיילת שקד ,  כמו גם שרים וח"כים בליכוד ,  מעוניינים לקדם פסקת התגברות כללית - חקיקה רחבה שתקשה על בית המשפט לפסול את חוקי הכנסת - ולא רק כזו שתתמודד עם משבר הפליטים .  עם זאת ,  שר האוצר משה כחלון ,  שמתנגד לחקיקה שפוגעת בבית המשפט העליון ,  מוכן לתמוך בפסקת התגברות רק במסגרת חקיקה צרה ,  שתפתור את סוגיית מבקשי המקלט בלבד .
 אחרי שנתניהו ביטל את ההסכם אליו הגיע עם נציבות הפליטים של האו"ם להוצאת כ-16 אלף מבקשי מקלט למדינות מערביות ,  הוא הודיע על דרישתו למסיעות הקואליציה להסכים לפסקת התגברות שתאפשר לגרש את מבקשי המקלט למרות פסיקת בג"ץ בנושא .  בשבוע שעבר ,  בנט ושקד הפעילו על נתניהו לחצים כבדים לקדם את המהלך באופן מיידי ,  ודרשו לכנס את ועדת השרים לחקיקה כבר השבוע .
 אמש הודיע בג"ץ למדינה כי אם היועץ המשפטי לממשלה אביחי מנדלבליט לא יאשר את הסכם גירוש המסתננים מאפריקה עד יום ראשון בשעה 12:00 ,  הכלואים במתקן סהרונים ישוחררו עוד באותו היום .  הכלואים מוחזקים במתקן מכיוון שסירבו להיות מורחקים למדינה שלישית .  על פי בג"ץ ,  בהיעדר הסכם מעודכן אין עוד עילה להמשך החזקתם של הכלואים .
 גלעדי אמר באירוע כי  " סיעת הליכוד בתל אביב מקיימת דיאלוג שוטף עם לשכת ראש הממשלה לגבי הוצאת המסתננים מדרום העיר ,  גם דרך קידום חוק עוקף בג"ץ .  בנוסף ,  אני שמח לשמוע את הנכונות של ראש הממשלה להחזיר את פרויקט שיקום השכונות לדרום העיר .  מדובר בנושא שאני וחברי עובדים עליו כבר תקופה ארוכה ואין לי ספק שזהו אחד הפתרונות החשובים להחזרת השקט והשלווה לתושבים הותיקים של שכונות הדרום ".  

נתניהו בכנס סגור :  נחזיר המסתננים לארצם בגירוש - או דרך חקיקה .  האזינו
בפגישה עם פעילי ליכוד ביפו אמר ראש הממשלה כי הוא  " נחוש "  להמשיך בגירוש מהגרי העבודה הבלתי חוקיים לארצות מוצאם או למדינות שלישיות .  לדבריו ,  אם הגירוש לא ייצא לפועל - יקדם חקיקה עוקפת בג"ץ

