נדחתה בקשת שרה נתניהו לפסול את נשיאת בית הדין בתיק גיא אליהו
אחרי שבית הדין האזורי לעבודה דחה את בקשתה של נתניהו ,  שטענה כי דעתה של השופטת דיתה פרוז'ינין ,  הדנה בתביעה מצד העובד לשעבר , " נעולה "  בעקבות תיק מני נפתלי ,  בית הדין הארצי דחה את ערעורה בנושא . " אין חשש ממשי למשוא פנים ",  קבע השופט
בית הדין הארצי לעבודה דחה היום  ( שני )  את הערעור שהגישה רעיית ראש הממשלה שרה נתניהו על החלטת בית הדין האזורי לעבודה לדחות את בקשתה לפסול את נשיאת בית הדין ,  השופטת דיתה פרוז'ינין ,  מהדיון בתביעה שהגיש נגדה העובד לשעבר גיא אליהו .  כמו כן ,  הורה לה בית הדין לשלם הוצאות משפט בסך 2,000 שקלים לאליהו ולמדינה . " לא נמצאו נסיבות אובייקטיביות המעלות חשש ממשי לקיומו של משוא פנים מצד בית הדין האזורי ",  קבע נשיא בית הדין ,  השופט יגאל פליטמן .
 נתניהו ביקשה לפסול את השופטת פרוז'ינין בטענה שדעתה  " נעולה "  בעקבות פסק הדין שניתן נגדה בתביעתו של מני נפתלי ,  אב הבית לשעבר במעון ראש הממשלה .  נתניהו טענה כי קביעתה של פרוז'ינין ,  שלפיה מעון ראש הממשלה נוהל באופן המהווה  " העסקה פוגענית "  כלפי העובדים בו ,  צריכה להוביל לפסילתה מלדון בתיק של אליהו ,  העוסק בטענות דומות .  השופטת פרוז'ינין דחתה את בקשת הפסילה שלה ,  ונתניהו ערערה על החלטה זו לבית הדין הארצי .  
עוד על התביעה נגד שרה נתניהו:המדינה :  לבקשת נתניהו לפסול את השופטת בדיון גיא אליהו  " אין עילה"שרה נתניהו בבית הדין : " הטענות נגדי מתואמות ומתועבות"בעל חוב : " התביעה נגד שרה נתניהו - לצורך כיסוי חובות הימורים " 
" בית הדין האזורי הצביע בהחלטתו על כמה הבדלים מהותיים בין שני ההליכים ,  השוללים את הטענה כי דעתו 'נעולה' בתביעת מר אליהו ",  קבע השופט פליטמן .  בין היתר ,  הוא ציין כי  " אין מדובר באותו הרכב אשר פסק בעניין נפתלי ,  הצדדים אינם זהים ,  הסעדים שנתבעו אינם זהים ואף התשתית הראייתית אינה זהה ".  
עו"ד נעמי לנדאו ,  המייצגת את נפתלי ואת אליהו ,  הביעה תקווה כי נתניהו  " תיתן כעת מנוח לבתי הדין לעבודה בישראל ותשקיע את כוחותיה ואת משאביה לביצוע חשבון נפש אישי ועמוק ".  עוד מסרה עו"ד לנדאו : " לא ייתכן כי הגברת נתניהו ,  שהתעמרה בעובדי מעון ראש הממשלה במשך שנים ארוכות ,  לא תסיק מסקנות ולא תפעל לשינוי עמוק ומקיף בהתנהגותה כלפי העובדים ,  ובמקום זאת תתיש את בתי הדין לעבודה בישראל ,  על ערכותיהן השונות ,  בבקשות שווא ובניסיון להלך עליהם אימים ".  

נדחתה בקשת שרה נתניהו לפסול את נשיאת בית הדין בתיק גיא אליהו
אחרי שבית הדין האזורי לעבודה דחה את בקשתה של נתניהו ,  שטענה כי דעתה של השופטת דיתה פרוז'ינין ,  הדנה בתביעה מצד העובד לשעבר , " נעולה "  בעקבות תיק מני נפתלי ,  בית הדין הארצי דחה את ערעורה בנושא . " אין חשש ממשי למשוא פנים ",  קבע השופט

