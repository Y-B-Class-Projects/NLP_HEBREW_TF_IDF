נתניהו : " ההסכם באירן הוא תרגיל הונאה "
 רה"מ השתתף בדיון בכנסת לפי דרישת 40 ח"כים .  בנאומו אמר כי הוא  " מברך על החלטת ארה"ב לקדם הסנקציות נגד אירן אך כי הצעד הוא סמלי ".  על שיחות הקרבה : " מסדרון קצר לשיחות ישירות "
  ( באדיבות ערוץ הכנסת ) 
ראש הממשלה בנימין נתניהו השתתף הערב  ( שלישי )  בדיון בכנסת לפי דרישתם של 40 חברי כנסת .  בנאומו בפני הכנסת אמר ראש הממשלה כי הסכם הגרעין עליו חתמה אירן עם ברזיל וטורקיה הוא  " תרגיל הונאה שקוף שמטרתו להסיח את דעת הקהל הבינלאומית מהסנקציות במועצת הביטחון ".  ראש הממשלה אמר עוד כי הוא  " מברך על כך שארצות הברית החליטה להתקדם בהעברת הסנקציות במועצת הביטחון ".   
" אני חושב שמדובר בצעד חשוב מבחינה סמלית אך ברור לנו שלא הסנקציות האלה יעצרו את אירן .  סנקציות יותר אפקטיביות הן אלה שמוכנות עכשיו בקונגרס האמריקאי ובן השאר הן פוגעות במשק האנרגיה ,  ביבוא ובייצוא ועוד ".  נתניהו הוסיף כי ארצות הברית יכולה להוביל סנקציות מסוג זה גם מחוץ למועצת הביטחון ובתוספת להן .  
ראש הממשלה התייחס גם לשיחות הקרבה עם הפלסטינים וחזר על שני עקרונות עליהם הביע שמחה כי מתקיימת הסכמה אודותם בין ארצות הברית וישראל .  העיקרון הראשון הוא כי אין תנאים מוקדמים לשיחות הקרבה והשני הוא כי  " שיחות הקרבה הן שלב מקדים  מסדרון קצר לשיחות ישירות . " אי אפשר לדעתי לפתור את הבעיות המורכבות בינינו ובין הפלסטינים בדיונים עקיפים .  זה לא מתקבל על הדעת שנחייה בשלום זה לצד זה אך איננו יכולים להיכנס לחדר ולדבר זה עם זה ". 
נתניהו גם חזר על שני יסודות החשובים ,  לדעתו ,  על מנת שישראל תוכל להגיע להסדרי שלום עם הפלסטינים . " הדבר הראשון הוא הכרה פלסטינית במדינת ישראל כמדינתו של העם היהודי . " הרשות הפלסטינית להכיר בכך שיש סופיות לסכסוך וכי הקמת המדינה הפלסטינית איננה שלב במאבק בישראל .  השלום נובע מזה שההכרה הזו צריכה לחלחל- קודם כל להיות מוצהרת וברורה כתנאי הכרחי להשלמת השיחות ומשם לחלחל לאוכלוסייה הפלסטינית ,  לספרי הלימוד ולדרשות .  זה דבר שהוא חשוב לאורך זמן לקיום השלום ". 
היסוד השני עלי דיבר ראש הממשלה הוא היסוד הביטחוני . " צריכים להבטיח מרכיב נוסף להסדר שלום והוא המרכיב של הסדרי ביטחון אמיתיים בשטח על הקרקע .  אנחנו איננו יכולים להרשות לעצמנו שמה שקרה בלבנון עם חיזבאללה ומה שקרה בעזה לאחר צאתנו משם יתרחש פעם שלישית בשטחים שאנחנו אמורים בהסכם כזה או אחר ,  בהיקף כזה או אחר לצאת מהם .  זו אינה בעיה תיאורטית אלא מעשית ". 
יושבת ראש האופוזיציה ציפי לבני עלתה לנאום אחרי ראש הממשלה נתניהו .  בנאומה אמרה כי  " מדינת ישראל היא הדמוקרטיה היחידה במזרח התיכון והיהודית היחידה בעולם .  תפארת המעשה הציוני .  כמה פעמים כל אחד משתמש בכל שפה שהוא יודע על מנת לחזק את מה שאנחנו .  זו הגאווה של כל אזרח ישראלי .  אבל חוץ מלדקלם מה אתה עושה כדי לשמור על מדינת ישראל ככזו ?  אני לא מדברת על מה שאתה מוכן לשלם כדי לשלם על הכסא .  
לבני הוסיפה כי  " ישראל הופכת להיות לא חברה אחת אלא כמה חברות .  כ- 50 אחוז מתלמידי כיתה א' שייכים לאוכלוסיה שמסרבים ללמוד על המעשה הציוני ולא יקחו באותו נטל שנופל על מעמד הביניים .  במקום לדבר על הגיור ,  תשאל מה קורה למי שרוצה להצטרף לעם ישראל .  האם נוח לך שנשים צריכות לנסוע בירכתי האוטובוס ?  "
 
נתניהו : " ההסכם באירן הוא תרגיל הונאה "
 רה"מ השתתף בדיון בכנסת לפי דרישת 40 ח"כים .  בנאומו אמר כי הוא  " מברך על החלטת ארה"ב לקדם הסנקציות נגד אירן אך כי הצעד הוא סמלי ".  על שיחות הקרבה : " מסדרון קצר לשיחות ישירות "
 
