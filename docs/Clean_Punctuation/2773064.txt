משפחת ההרוג נגד נתניהו : " פשע שספק אם נוכל למחול עליו "
 גם בחסידות  " תולדות אהרון "  הגיבו בזעם למודעות האבל שפורסמו בשם ראש הממשלה לזכרו של אברהם וואלעס : " הוא פתח במלחמה ,  הוא אשם בעקיפין ברצח "
 בזמן שראש הממשלה ,  בנימין נתניהו ,  ניחם את משפחתו של אברהם וואלעס ,  ההרוג בפיגוע הטרקטור שאירע השבוע בירושלים ,  משפחתו יוצאת נגדו . " כשהדם עוד טרי ,  נתניהו בחר להוסיף אבל נוסף על מותו של אברהם ",  אמר אחד מבני המשפחה בשיחה לוואלה !  יהדות , " זה פשע שספק אם נוכל למחול עליו ". 
בן המשפחה סיפר כי האלמנה והוריו של ההרוג טרם נחשפו למודעה ,  אך לדבריו ,  ברגע שידעו עליה ,  היא תעורר אצלם כעס גדול . " לפנות בוקר נודע לנו שהמודעה פורסמה בעיתונים החרדיים .  חששנו להציג אותה בפניהם מחשש שהם יגיבו בכעס גדול .  זה לא הזמן המתאים לכך ".  
גורמים בחסידות  " תולדות אהרון ",  קהילה קיצונית המתבדלת מהמדינה ,  שאליה השתייך ההרוג ,  הצטרפו לביקורת נגד ראש הממשלה , " נתניהו הוא זה שאשם בעקיפין ברצח .  הוא פתח במלחמה נגד הערבים ובכך יצר שנאה שהובילה לפיגוע הזה .  אי אפשר במודעת אבל לכפר על עוון כזה ".  לדברי גורם אחר , " הרי הוא ידע שהם אנטי ציוניים ,  ולפרסם מודעה מטעמו דווקא בימי האבל ,  זה רשעות אמיתית ".  
הביקורת נגד נתניהו מגיעה לאחר שהבוקר  ( רביעי )  פורסם בשלושת העיתונים המרכזיים של המגזר החרדי , " המודיע ",   " יתד נאמן "  ו"המבשר "  מודעה הנושאת לוגו רשמי של מדינת ישראל ובה נכתב : " ראש הממשלה ,  ממשלת ישראל והעם בישראל אבלים על מותו של ר' אברהם וואלעס ז"ל השם יקום דמו אשר נרצח בפיגוע דריסה בירושלים ומשתתפים ביגונה הכבד של המשפחה בנחמת ציון תנוחמו ". 
בכיר בחסידות הוסיף בשיחה לוואלה !  יהדות כי אלמנת ההרוג מסרבת לקבל את קצבת הביטוח הלאומי המגיע לה בעקבות כך שבעלה הוכר כ"נפגע טרור ".  לדבריהם , " יש יוזמה של החסידים ומכריו של אברהם השם יקום דמו ,  לאסוף עבורה כסף כדי שהיא לא תזדקק לטובות של המדינה ".  

משפחת ההרוג נגד נתניהו : " פשע שספק אם נוכל למחול עליו "
 גם בחסידות  " תולדות אהרון "  הגיבו בזעם למודעות האבל שפורסמו בשם ראש הממשלה לזכרו של אברהם וואלעס : " הוא פתח במלחמה ,  הוא אשם בעקיפין ברצח "
 
