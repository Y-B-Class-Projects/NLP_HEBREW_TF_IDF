ביטן :  לדחות שוב את תאריך העלייה של התאגיד ;   " אינו ערוך לשידורי טלוויזיה "
 יו"ר הקואליציה פנה אל נתניהו ,  כחלון והנגבי והציע לדחות פעם נוספת את תחילת פעילות התאגיד - בחצי שנה לפחות .  ביטן : " לא ייתכן שתאגיד הממומן מכספי ציבור לא נותן תמונה אמיתית לגבי מוכנותו לספק שידור ציבורי מלא "
 בממשלה פועלים שוב לדחות את תאריך העלייה לאוויר של תאגיד השידור  " כאן בהקמה ",  שאמור להתחיל לשדר בסוף אפריל .  יו"ר הקואליציה ,  ח"כ דוד ביטן  ( הליכוד )  ,  פנה אל ראש הממשלה בנימין נתניהו ,  שר האוצר משה כחלון וממלא מקום שר התקשורת צחי הנגבי ,  וטען בפניהם כי על פי מידע שהגיע לידיו - התאגיד עדיין אינו ערוך להפעיל שידורי טלוויזיה ,  למרות הצהרותיו .
 ביטן מציע לדחות פעם נוספת את תחילת פעילות התאגיד - בטווח של חצי שנה לפחות .  ביטן אמר כי  " לא ייתכן שתאגיד הממומן מכספי ציבור לא נותן תמונה אמיתית לגבי מוכנותו לספק שידור ציבורי מלא ויפעל מתוך שיקולי לחץ לכן ביקשתי דחייה נוספת בהפעלתו ". 
כזכור ,  תאריך העלייה לאוויר של התאגיד כבר נדחה מספר פעמים על ידי הממשלה ,  כאשר הפעם האחרונה התרחשה באוקטובר - וגרמה לדחיית תאריך העלייה לאוויר ,  מינואר לסוף אפריל .  ביטן היה הראשון שהתייחס בזמנו לדחיית התאריך של העלייה לאוויר של התאגיד ,  בזמן שנתניהו הכחיש בתחילה כי הוא מעוניין בכך - ואולם יותר מאוחר אכן פעל לכך .
 כזכור ,  מלבד אקט הדחייה ביטן פעל גם לביטול התאגיד ,  כאשר הציג באוקטובר את התחשיב שלו .  לטענתו ,  ביטול הקמת התאגיד יחסוך כ-2.127 מיליארד שקל לקופת המדינה .  המהלך - שנחשף לראשונה בוואלה ! NEWS  היה מבטל את פרישתם של 800 עובדים ברשות השידור ,  אגרת הטלוויזיה תמשיך להיות מבוטלת ואגרת הרדיו תופחת בכ-30% .  ביטן אמר אז כי  " הכספים שייחסכו עם ביטול התאגיד יכולים להיות מושקעים בחינוך ,  ברווחה ,  בריאות ובפריפריה ". 
מהתאגיד נמסר בתגובה : " אנו מבטיחים שידורים איכותיים ויעילים ,  בכל הפלטפורמות ,  מיום השידורים הראשון ב-30 באפריל ".  

ביטן :  לדחות שוב את תאריך העלייה של התאגיד ;   " אינו ערוך לשידורי טלוויזיה "
 יו"ר הקואליציה פנה אל נתניהו ,  כחלון והנגבי והציע לדחות פעם נוספת את תחילת פעילות התאגיד - בחצי שנה לפחות .  ביטן : " לא ייתכן שתאגיד הממומן מכספי ציבור לא נותן תמונה אמיתית לגבי מוכנותו לספק שידור ציבורי מלא "
 
