נתניהו יוצא לרוסיה :  אירן בראש סדר השיחות
ראש הממשלה נתניהו ייצא הערב למוסקבה וייפגש עם הנשיא מדבדב וראש הממשלה פוטין .  השלושה ידונו בין היתר בהטלת סנקציות על אירן ובנושאים נוספים
 ( צילום :  גדעון צנטנר .  עריכת וידאו :  גדי וינסטוק ) 
ראש הממשלה בנימין נתניהו התייחס היום  ( ראשון )  בפתח ישיבת הממשלה לנסיעתו הערב למוסקבה ,  במהלכה ייפגש עם ראש ממשלת רוסיה ולדימיר פוטין ונשיא רוסיה דימיטרי מדבדב .  
נתניהו ציין כי הוא  " רואה ברוסיה מעצמה חשובה וידידה חשובה ".  עוד אמר ראש הממשלה כי בכוונתו לדון עם פוטין ועם מדבדב  " במגוון נושאים ובראשם בנושא האירני .  צריך להפעיל סנקציות חריפות מאוד על אירן ,  כמו שמזכירת המדינה האמריקאית הילרי קלינטון אמרה  " סנקציות מספקות ".  נדון בזה ובנושאים אחרים ,  כולל נושאים כלכליים ובילטרליים כדי להדק את שיתוף הפעולה בינינו .  אנו מעריכים את הקשר שלנו עם רוסיה ורוצים שהיא תתמוך בזירוז המהלכים לקידום תהליך השלום ".  
ראש הממשלה התייחס גם להקמת גדר המכשול בגבול ישראל מצרים .  לדבריו , " מדינת ישראל היא המדינה המערבית היחידה שאפשר ללכת אליה ברגל מאפריקה .  יש עם זה בעיות ביטחוניות ובעיות של הסתננות .  נתחיל היום בדיון ,  בטיפול ובהחלטה .  אני רוצה להדגיש שהקמת המכשול לא תשלול מפליטי חרב להיכנס לישראל .  אבל כן אדון בהקמת גדר ומכשולים .  התכנית שנחליט עליה תתפרש על כמה שנים והעבודה תתחיל כבר השנה והיא תחזק את יציבותה ש מדינת ישראל ".  
נתניהו התייחס גם לטיפול בנושא ההגירה של אזרחים ממדינות אחרות לישראל . " אנחנו נטפל בנושא ההגירה על ידי צוות שאני אעמוד בראשו לקביעת חוק ההגירה .  למדינת ישראל אין היום מדיניות הגירה ברורה שאמורה להבטיח את אופיה היהודי והדמוקרטי של מדינת ישראל .  זה דבר מתבקש שנים רבות ונממש אותו .  הצוות יגיש את המלצתו לממשלה בזמן הקרוב ". 
נתניהו אף בירך את היועץ המשפטי לממשלה הנכנס יהודה וינשטיין ,  שזו ישיבת הממשלה הראשונה בה הוא משתתף .  לדבריו , " התפקיד הזה מאתגר ומהחשובים בשירות הציבורי ".  וינשטיין השיב : " אני ער למשימות המונחות בפתחי ומקווה שאמלא אותם בצורה ראויה ". 

נתניהו יוצא לרוסיה :  אירן בראש סדר השיחות
ראש הממשלה נתניהו ייצא הערב למוסקבה וייפגש עם הנשיא מדבדב וראש הממשלה פוטין .  השלושה ידונו בין היתר בהטלת סנקציות על אירן ובנושאים נוספים

