אידלמן על ההסכם עם הרופאים : " היסטורי ואידיאולוגי "
 יו"ר ההסתדרות הרפואית שיבח את ההסכם שנחתם ואמר כי הוא נותן מענה למגוון רחב של בעיות במערכת הבריאות הציבורית .  שר האוצר : " הסכם מצוין ";  ראש הממשלה : " הסכם שמשנה סדרי עולם "
  ( צילום :  נועם אשל ,  דניאל בוק ,  עריכת וידאו :  יותם בן-דוד ) 
למרות ההתנגדות שהביעו רופאים רבים להסכם שנחתם היום  ( חמישי )  בין ההסתדרות הרפואית למשרד האוצר ,  יו"ר ההסתדרות הרפואית דווקא בירך עליו ,  ואמר כי הוא מטפל במגוון רחב של בעיות הקיימות במערכת הבריאות בישראל . " היום נפל דבר בישראל ",  אמר אידלמן במסיבת עיתונאים שערך לאחר החתימה על ההסכם , " זה הסכם היסטורי ,  הסכם אידיאולוגי מאוד ,  שבפעם הראשונה בעשרות שנים מתייחס למגוון גדול מאוד של בעיות במערכת הבריאות הציבורית ".  
עוד על ההסכם בין הרופאים לאוצרסוף לשביתה :  הרופאים ומשרד האוצר חתמו על הסכםהמתמחים :  ההסכם לא מקובל ,  עדיין שוקלים להתפטרההסכם המתגבש עם הרופאים :  תוספת של 50% לשכר
אידלמן אמר כי  " לפני כשנה התחלנו במשא ומתן וב-159 יום האחרונים אנחנו היינו בסכסוך עבודה שהיה בין סכסוכי העבודה הקשים ביותר בהיסטוריה של הרפואה בישראל .  לפני שהתחלנו את המאבק פנינו לכל רופא ורופאה ולכל האיגודים המקצועיים בהסתדרות וביקשנו להעביר לנו המלצות .  רופאים נענו לבקשתנו .  גיבשנו את הדרישות שלנו בהן התייחסנו לבעיות האמיתיות של המערכת ובגלל זה זה לקח כל כך הרבה זמן ובגלל זה זה כל כך מורכב .  על כל פרט וכל פתרון היינו צריכים להיאבק חודשים ארוכים .  ב-159 הימים האלה היו הפגנות בין הגדולות שידעה הרפואה פה .  הרופאים התחברו למאבק ולקחו בו חלק פעיל אבל אחד מההישגים הנדירים במאבק שלנו זו התמיכה של הציבור הרחב .  מה שקרה זה משהו שקשה לתפוס ואני לא חושב שיש דוגמאות כאלה בהיסטוריה של המאבקים .  אנו מתנצלים בפני ציבור המטופלים שנאלצו לסבול בשל ההשבתות ".  
גם מהצד השני בירכו על ההסכם ששם קץ לשביתה הארוכה .  במסיבת עיתונאים נפרדת ,  אמר שר האוצר ,  יובל שטייניץ ,  כי הוא  " שמח לבשר שהגענו להסכם מצוין עם הסתדרות הרופאים שמסיים את אחת השביתות הכי ארוכות בתולדות מדינת ישראל .  זה הסכם היסטורי בגלל קפיצת המדרגה במערכת הבריאות הישראלית .  העקרונות החשובים שהושגו הם בלימת שירותי הרפואה הפרטיים  ( שר"פ )  בבתי החולים הציבוריים ,  תוספת לפריפריה והסכמה על שעון הנוכחות ".  
גם ראש הממשלה ,  בנימין נתניהו ,  התייחס להסכם ואמר ,  כי  " ההסכם עם ההסתדרות הרפואית משנה סדרי עולם בתחום הרפואה בישראל ומביא בשורה לרופאים ,  לאזרחים ולפריפריה .  תוצאות המשא ומתן הוכיחו שאפשר להגיע לשינויים אמיתיים ואחראיים בלי לפרוץ את התקציב ובלי לערער את הכלכלה .  החוסן החברתי ,  שהוא חלק בלתי נפרד מהחוסן הלאומי ,  נמצא בסדר עדיפויות גבוה של ממשלה זו וכך גם יימשך ". 
על פי ההסכם שנחתם ,  בין היתר ,  יקבלו הרופאים תוספת של כ-49% בממוצע לשכרם ,  כאשר רופאים שעוסקים במקצועות מצוקה וכן רופאים בפריפריה יקבלו מענקים בגובה של 300 אלף שקלים .  כמו כן ,  הוסכם על הוספה של 1,000 תקנים שיורידו את מספר התורנויות של המתמחים ל-6 בחודש .  בתמורה יצטרכו הרופאים להחתים שעון נוכחות .
 
אידלמן על ההסכם עם הרופאים : " היסטורי ואידיאולוגי "
 יו"ר ההסתדרות הרפואית שיבח את ההסכם שנחתם ואמר כי הוא נותן מענה למגוון רחב של בעיות במערכת הבריאות הציבורית .  שר האוצר : " הסכם מצוין ";  ראש הממשלה : " הסכם שמשנה סדרי עולם "
 
