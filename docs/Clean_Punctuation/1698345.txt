רה"מ נתניהו ייפגש עם סבו של גלעד שליט
לאחר שעדכן לפני שבוע את הוריו של גלעד שליט במצב המו"מ לשחרור בנם ,  ייפגש ראש הממשלה גם עם סבו של החייל החטוף .  נעם שליט : " כבר ארבע שנים שלא קורה כלום "
 ראש הממשלה ,  בנימין נתניהו ,  ייפגש היום  ( שלישי )  לפגישת עדכון שנקבעה מראש עם צבי שליט ,  סבו של החייל החטוף גלעד שליט .  זאת לאחר שלפני כשבוע קיים נתניהו פגישת עדכון עם ההורים נעם ואביבה .
 במהלך דיון שהתקיים אתמול בכנסת במעמד הקמת השדולה למען השבתו של החייל החטוף גלעד שליט ,  תקף נעם שליט את נתניהו ואת ההחלטה להקל על הסגר בעזה . " אתמול אושרו הקלות לעזה .  היכן גלעד במשוואה הזאת ?  שתי ממשלות כשלו בהשבת גלעד .  בעניין הזה אין הצלחות חלקיות ,  רק מבחן התוצאה ".  
שליט הוסיף כי  " מנסים ליצור כאן רושם כאילו כל האסטרטגיה הביטחונית עומדת על כתפיו של גלעד ,  כאילו אין לנו זרועות ביטחון שיכולות להתמודד עם כמה עשרות מחבלים שישוחררו .  כבר ארבע שנים שלא קורה כלום .  אני שואל האם זה הגיוני וסביר ?  האם אלה הנורמות שמנחות את מדינת ישראל ". 
בדיון שהתקיים קודם לכן בוועדת החוץ והביטחון של הכנסת ,  התייחס נתניהו למשא ומתן בנושא שחרורו של שליט .  לדבריו , " צריך לזכור שבסופו של דבר האחריות שלי היא גם להחזיר את גלעד ,  וגם לדאוג לביטחון ישראל .  הניסיון מלמד שמשוחררי העסקאות הקודמות רצחו הרבה ישראלים .  רק לאחרונה אחד ממשוחררי עסקת טננבאום היה מעורב ברצח הרב מאיר אבשלום חי .  התשובה שלנו למתווך הגרמני הייתה ממוקדת בעניין הזה .  אנחנו מחפשים כל הזמן דרכים נוספות להחזיר את גלעד הביתה בריא ושלם ". 
עדכון ראשון :  23:07

רה"מ נתניהו ייפגש עם סבו של גלעד שליט
לאחר שעדכן לפני שבוע את הוריו של גלעד שליט במצב המו"מ לשחרור בנם ,  ייפגש ראש הממשלה גם עם סבו של החייל החטוף .  נעם שליט : " כבר ארבע שנים שלא קורה כלום "
 
