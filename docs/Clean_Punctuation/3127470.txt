נתניהו על נאום אבו מאזן : " אם לא ישנה עמדותיו - לא יהיה שלום "
 ראש הממשלה אמר כי נאומו של יו"ר הרשות  " חשף את שורשי הסכסוך ואת מה שאנחנו אומרים כל הזמן ",  ו"עזר לנו להציג את האמת ".  אמש תקף אבו מאזן את יוזמות השלום של ארצות הברית והבהיר כי לא ייענה לכל יוזמה של טראמפ
ראש הממשלה בנימין נתניהו אמר היום  ( שני )  כי נאומו של יו"ר הרשות הפלסטינית אבו מאזן ,  שבו תקף את יוזמותיו של נשיא ארצות הברית דונלד טראמפ בעניין הסכסוך , " חשף את שורשי הסכסוך ואת מה שאנחנו אומרים כל הזמן ".  בדבריו לכתבים המלווים אותו במשלחת להודו ,  אמר : " הדברים שאבו מאזן ביטא ,  לא רק בדרך ,  אלא גם בדברים  עוזרים לנו להציג את האמת .  חשיפת הדברים של אבו מאזן עשתה שירות גדל לאמת ,  ובמובן הזה ,  גם לדיפלומטיה הישראלית .  בלי שינוי של העמדה של אבו מאזן ,  לא יהיה שלום ".  
עוד אמר נתניהו כי הוא מעריך שהתנהלותו של אבו מאזן נובעת מחשש פלסטיני מיוזמה מדינית אמריקנית . " הוא מנסה להוציא את האמריקנים מתפקיד המתווך או המסייע ,  לנסות להחליף אותם בגורמים אחרים .  אבל אין מישהו אחר .  הניסיון הזה לא יצלח .  במשך זמן רב מדי הרשות הפלסטינית פונקה על-ידי הקהילה הבינלאומית שלא אמרה להם את האמת .  הם תמיד קיבלו ליטוף - וזה השתנה .  אבו מאזן הגיב לכך ". 
נתניהו אמר את הדברים בעקבות נאומו של אבו מאזן אמש בישיבת המועצה המרכזית של אש"ף ברמאללה ,  במהלכו תקף את נשיא ארצות הברית דונלד טראמפ .  בנאום חריג בחריפותו ,  שב אבו מאזן על איומיו לפיהם לא ייענה לשום יוזמה של נשיא ארצות הברית לכינון הסדר קבע באזור ,  ואף מתח ביקורת על הודעתו האחרונה לפיה יקצץ בכספי הסיוע לפלסטינים בציוץ בטוויטר . " הוא  ( טראמפ )  מצייץ בטוויטר ואומר שיקצץ בכספי הסיוע אם הפלסטינים יסרבו למשא ומתן .  ייחרב ביתך ,  מתי סירבנו ?  ",  אמר .  
בהמשך דבריו התייחס ראש הממשלה לסוגיות נוספות ,  בהן תקיפת המנהרה שנחפרה מעזה בגבול מצרים . " אנחנו פועלים לפי האינטרסים הביטחוניים שלנו ",  אמר נתניהו . " אנחנו לא מוכנים לקבל תקיפות נגדנו מעזה מחמאס ומגורמים אחרים .  אנחנו רואים את חמאס אחראי לכל תקיפה שיוצאת משטח עזה.המדיניות שלנו לא משתנה ,  יתר על כן ,  אתם רואים שצה"ל לא תוקף דיונות .  זו המדיניות העקבית שלי מאז שאני ראש ממשלה .  אתם רואים בסוף שלאורך זמן המדיניות הזאת משתלמת .  מעת לעת אתה נכנס לחילופי מהלומות ,  אפילו למבצעים ,  אבל אין דבר כזה תחת הנהגתי ,  שיורים ומטפטפים לשטח ישראל ". 
נתניהו אף ציין בנושא זה כי  " הבעיה העיקרית של עזה היא לא כניסה ויציאה של סחורות ,  אלא שחמאס לא מטפל בבניית התשתיות הבסיסיות שהאוכלוסייה העזתית זקוקה להן ,  כמו חשמל ,  מים ,  ביוב .  כשמדברים על קריסה מדברים על קריסת המערכות האלה .  זה מצב אבסורדי שמדינת ישראל היא זו שצריכה לטפל בצורכי החיים הבסיסיים ביותר שהשלטון של החמאס פשוט מפקיר ".  
מלבד הנעשה בזירה הפלסטינית ,  נתניהו ציין כי במהלך פגישתו עם ראש ממשלת הודו ,  עלה גם הנושא האיראני . " איראן הייתה נושא מרכזי וחלק לא מבוטל של השיחה עסק בכך ",  אמר . " אני תיארתי את האיום שהיא מציבה ,  את ההתנהגות שלה את הסכנה שהיא מהווה ואת השאיפה שלה לקבל הגמוניה על העולם המוסלמי ועל מוסלמים באשר הם ".  
" אמרתי לשרי החוץ של אירופה ואמרתי בהזדמנויות אחרות למנהיגי אירופה לקחת את הנשיא טראמפ ברצינות ",  הוסיף ראש הממשלה . " יש כאלה שחשבו שהוא לעולם לא ייסוג מההסכם הזה ושאלה רק דברים ריקים .  אני אמרתי להם 'אני מציע להתייחס בכבוד וברצינות לדברים שאומר הנשיא טראמפ' .  אני חושב שלאחר הדברים שהוא אמר ביום שישי אנשים מתחילים להבין ,  אולי באיחור ,  שכך הם פני הדברים .  יש כאן הזדמנות אחרונה למעצמות לתקן את ההסכם ".  

נתניהו על נאום אבו מאזן : " אם לא ישנה עמדותיו - לא יהיה שלום "
 ראש הממשלה אמר כי נאומו של יו"ר הרשות  " חשף את שורשי הסכסוך ואת מה שאנחנו אומרים כל הזמן ",  ו"עזר לנו להציג את האמת ".  אמש תקף אבו מאזן את יוזמות השלום של ארצות הברית והבהיר כי לא ייענה לכל יוזמה של טראמפ

