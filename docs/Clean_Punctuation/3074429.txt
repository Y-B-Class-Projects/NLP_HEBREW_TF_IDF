צלם חדשות 2 עוכב ע"י מאבטחי רה"מ ,  הופרד מהעיתונאים ,  והופשט
צלם חדשות 2 ,  ישראלי תושב ע'ג'ר ,  עוכב באופן חריג במשך שעתיים על ידי אבטחת רה"מ בכניסה לבית החולים זיו בצפת ;  הצלם נבדק בחדר צדדי ובהמשך הופשט למשך רבע שעה .  חדשות 2 : " אפליה קשה "
 צלם חדשות 2 ,  ישראלי תושב ע'ג'ר ,  עוכב באופן חריג במשך שעתיים על ידי אבטחת רה"מ בכניסה לבית החולים זיו בצפת ;  הוא אף הופרד מיתר העיתונאים והופשט לתחתוניו .  הצלם ,  עלי ונוס ,  היה עם כתב חדשות 2 בצפון ,  גיא ורון ,  ואף קיבל לפני כשלושה חודשים את תעודת לשכת העיתונות הממשלתית ,  זאת ,  כך אומרים בחדשות 2 ,  לאחר תקופה ארוכה ,  שבמהלכה המתין לקבלת התעודה .
 עוד אומרים בחדשות 2 כי במהלך השעתיים שעוכב ,  הצלם נבדק בחדר צדדי ולאחר מכן גם ציוד חברת החדשות נבדק במשך זמן ארוך .  בהמשך ,  הצלם הופשט למשך רבע שעה .  במהלך האירוע עצמו - עוד בטרם עלה ראש הממשלה נתניהו לשאת דברים - ניגשו אליו פעמיים מאבטחים ושאלו שאלות ואף הפסיקו את עבודתו למספר דקות .  
מחדשות 2 נמסר : " אנו רואים בחומרה את ההתנהלות כלפי עיתונאי חדשות 2 .  במהלך הבידוק המקיף נוצרה תחושת אפליה קשה כלפי הצלם רק בשל היותו תושב הכפר ע'ג'ר .  עיתונאים אינם מעל החוק אך אין כל הצדקה לעכב עיתונאי באופן משפיל ומבזה כפי שהתרחש הבוקר על רקע שיוכו המגזרי ". 
מארגון העיתונאים נמסר כי הם  " מגנים את ההתנהגות המבישה של גורמי האבטחה כלפי צלם חדשות 2 עלי ונוס .  לא הייתה כל סיבה לעכב אותו ולהשפיל אותו כפי שנעשה על ידי מאבטחי ראש הממשלה ,  מה שמדיף ריח חריף של אפליה פסולה על רקע מגזרי .  היותו של העיתונאי תושב הכפר הישראלי רג'ר ,  על גבול הלבנון ,  אינה יכולה להוות עילה להתנהגות המבישה כלפיו ".  

צלם חדשות 2 עוכב ע"י מאבטחי רה"מ ,  הופרד מהעיתונאים ,  והופשט
צלם חדשות 2 ,  ישראלי תושב ע'ג'ר ,  עוכב באופן חריג במשך שעתיים על ידי אבטחת רה"מ בכניסה לבית החולים זיו בצפת ;  הצלם נבדק בחדר צדדי ובהמשך הופשט למשך רבע שעה .  חדשות 2 : " אפליה קשה "
 
