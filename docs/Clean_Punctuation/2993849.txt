משבר בקואליציה ושיבושים בתנועת הרכבות :  כל כותרות השבת
הקו בין תל אביב לחיפה יושבת עד מחר בשעה 19:00 ,  והרכבות לנתב"ג ישובו לפעול מחר לפנות בוקר .  נתניהו : " כץ מחזיק את ציבור הנוסעים והחיילים כבני ערובה ".  וגם :  הילרי קלינטון ממשיכה להסתבך בפרשת המיילים .  אלו הכותרות שעשו את סוף השבוע
רכבת ישראל הודיעה כי תנועת הרכבות בין תל אביב לחיפה בשני הכיוונים לא תוכל להתחדש עד מחר בערב ,  והתנועה בין התחנות חוף הכרמל וסבידור מרכז תתחדש ביום ראשון בשעה 19:00 .  כמו כן ,  קו הרכבת בין תחנות תל אביב למודיעין ,  הכולל את תחנת נמל התעופה בן גוריון ,  יתחדש רק מחר ב-05:00 בבוקר .
 הרכבת הפרברית בצפון תחל לנוע במוצאי שבת בשעה 21:00 .  הקו מנהריה לכיוון דרום יפעל הערב עד תחנת חוף הכרמל בלבד ,  ומחר החל מהשעה 5:00 ועד 19:00 עד בנימינה וחזרה .  כלומר ,  לא תהיה תנועה מתחנת תל אביב סבידור מרכז לבנימינה בשעות אלה .
 בנוסף ,  בקו מודיעין ייסעו הרכבות ממחר ב-5:00 עד תחנת תל אביב סבידור מרכז .  קווים נוספים שיופעלו ממוצאי שבת ותנועתן תיפסק בתחנת תל אביב סבידור מרכז הם אלה שיצאו מירושלים ,  מבית שמש ,  מבאר שבע ומראשון לציון .  הקו בין באר שבע להוד השרון יפעל כרגיל ,  ויחל את תנועתו במוצאי שבת מתחנת באר שבע צפון .  גם הקו בין באר שבע לדימונה יפעל כמתוכנן .  
ראש הממשלה בנימין נתניהו אמר הערב למקורביו כי  " מדובר במשבר יזום ומיותר מצד השר ישראל כץ ,  שנוער לערער את היחסים בין ראש הממשלה לציבור החרדי ".  ראש הממשלה הדגיש כי  " ישראל כץ מחזיק את ציבור הנוסעים והחיילים כבני ערובה במשבר המיותר והמלאכותי שיזם לאחר שנכשל ניסיונו להשתלט על מוסדות הליכוד ".   
" מלכתחילה לא היה כל צורך ליזום עבודות בשבת ,  ניתן היה לבצע אותן במועדים אחרים ,  שלא היו פוגעים לא בציבור החרדי ,  לא בנוסעים ולא בחיילים ",  הוסיף נתניהו למקורבים ,  שמסרו כי הוא מזועזע  " מהפגיעה הצינית של השר כץ בנוסעים ובחיילים ,  ועושה הכול כדי למזער למינימום את הפגיעה ".  
ברקע דבריו החריפים של ראש הממשלה בנימין נתניהו נגד שר התחבורה ישראל כץ ,  לפיהם האחרון גרם באופן מכוון למשבר בקואליציה ,  אמר בשישי גורם בסביבת ראש הממשלה כי  " לא ברור לאן יגיע משבר האמון עם כץ ".  לדברי הגורם , " כל האפשרויות מונחות על השולחן - כולל פיטורים ".  
" שרים ובליכוד ובקואליציה אומרים לנו שהוא מתדלק ושופך שמן כל הזמן .  הוא מתדרך נגדנו ומנסה להפיל את הממשלה .  משבר הרכבת היה משבר יזום שלו ",  אמר הגורם . " אחרי שספג מכה בסיפור מזכירות הליכוד ולא הצליח לרוקן את נתניהו מסמכויותיו ,  הוא חולל את עניין הרכבת כדי להציג את נתניהו כמי שנכנע לחרדים ".  
אב שכול שבנו נהרג בזמן מארב בלבנון שם קץ לחייו בשישי מעל לקבר הבן בהר הרצל שבירושלים .  אביו של החלל ,  שנהרג ב-1992 ,  היה חולה במשך שנים ונאבק על מנת לקבל סיעו כלכלי בשנים שאחרי מות בנו .  הבן שנהרג נפגע מאש צה"ל ומת מפצעיו בשטח בלבנון ,  ובאתר המועצה האזורית שבה התגורר נכתב כי  " האובדן ונסיבות נפילתו גרמו לבני משפחתו שבר שלא נתאחה ".  
בצעד נדיר ,  פרסמה בשישי לשכת החקירות הפדרלית של ארצות הברית  ( FBI )  את הדוח המלא על חקירת פרשת המיילים של הילרי קלינטון ,  הכולל ראיונות חסויים של המועמדת הדמוקרטית לנשיאות .  מחקירת ה-FBI עלה כי קלינטון לא ביקשה אישור להשתמש בשרת פרטי או בכתובת מייל פרטית במהלך כהונתה כשרת החוץ ,  ובכך הפרה את מדיניות חיסיון התיעוד הפדרלי .  הדוח ,  המונה 58 עמודים ,  כולל גם פרטים טכניים על התקנת השרת במרתף ביתה של קלינטון שבניו יורק ,  אולם חלק גדול מהמסמכים שהוא כולל עברו עריכה .  פרסום הדוח על ידי הבולשת הפדרלית נחשב ללא שגרתי מצד הסוכנות ,  ומיוחס לעניין הציבורי הרב בחקירת הפרשה .  
טורקיה פתחה היום חזית חדשה במבצע  " מגן הפרת "  שאליו יצאה בשבוע שעבר כדי לטהר את אזור הגבול מכוחות ארגון  " המדינה האסלאמית "   ( דאעש )  והמיליציה הכורדית  ( YPG )  .  לפי כלי תקשורת במדינה ,  כ-20 טנקים וכמה כלי רכב משוריינים חצו את הגבול בסמוך לעיירה הטורקית קיליס  אזור הנמצא כ-55 קילומטרים ממערב לעיירה ג'ראבלוס ,  שלשטחה פלשה טורקיה בתחילת המבצע .
 לפי עדי ראייה מהמקום ,  קולות נפץ נשמעו באזור ,  ועשן נראה מיתמר מעל השטחים שאליהם פלשו הטנקים .  עוד נמסר כי אזרחי הכפרים באזור נמלטו .  לפי כלי התקשורת במדינה ,  כניסת הטנקים לוותה בירי ארטילרי לעבר עמדות דאעש .  כוחות  " צבא סוריה החופשי "  - המורדים הנתמכים בידי טורקיה ומשתתפים במבצע ,  מסרו כי המתקפה נועדה להפעיל לחץ על דאעש הן ממזרח והן ממערב באזור הגבול .  
צעיר בן 21 ,  תושב אור עקיבא ,  טבע היום  ( שבת )  למוות בסמוך לחוף שדות ים שליד קיסריה .  הצעיר נמשה מהים ואנשים שהיו במקום החלו לבצע בו פעולות החייאה בסיסיות .  חובשים ופרמדיקים של מד"א שהגיעו לזירה העניקו לו טיפול רפואי וביצעו בו פעולות החייאה מתקדמות ,  אך נאלצו לקבוע את מותו .
 כמו כן ,  צעיר בן 25 נפגע היום באורח אנוש מטביעה בסמוך לחוף פלמחים שבשפלה .  חובשים ופרמדיקים של מד"א העניקו לו טיפול רפואי ופינו אותו תוך כדי פעולות החייאה לבית החולים שיבא שבתל השומר .  נוסף עליו טבעו שני צעירים ופונו לאותו בית החולים במצב קל .  
נשיא אוזבקיסטן אסלאם קרימוב שהלך לעולמו אתמול הובא היום  ( שבת )  למנוחות בעיר מולדתו סמרקנד ,  כ-300 קילומטרים דרום מערבית לבירה טשקנט .  עם שחר זרמו אלפי אזרחים לדרך הראשית בבירה כשמסע הלווייתו עבר דרך העיר כדי לחלוק לו כבוד אחרון .  קרימוב ,  שהואשם לא פעם על ידי ארגוני זכויות אדם בדיכוי מתנגדיו ,  מת ביום שישי בגיל 78 עקב שבץ מוחי .
 אבלים רבים החזיקו פרחים ,  רובם ורדים אדומים ,  והניחו אותם על הדרך בעוד שיירת ארונו ,  שיצאה לדרך ב-6:00 בבוקר  ( שעון מקומי )  בדרכה לנמל התעופה . " מה נעשה בלעדיך ?  ",  זעק תושב הבירה ומחה דמעה .  
המגזין הצרפתי הסאטירי  " שרלי הבדו "  עורר סערה פעם נוספת ,  לאחר שבגיליון האחרון שלו פרסם קריקטורה הנוגעת לרעידת האדמה שהכתה בשבוע שעבר במרכז איטליה וגבתה את חייהם של קרוב ל-300 בני אדם .  הקריקטורה ,  שמציגה את קורבנות הרעש כמנות פסטה ומופיעה תחת הכותרת  " רעידת אדמה בסגנון איטלקי ",  זכתה לביקורות רבות ברשתות החברתיות .
 הקריקטורה בגיליון האחרון של המגזין מתייחסת לעיירה אמטריצ'ה ,  אחד האזורים שנפגעו בצורה הקשה ביותר ברעש בעוצמה 6.2 .  אמטריצ'ה הוא גם שם של סוג פסטה שמקורה בעיירה ,  המורכבת בין היתר מעגבניות וחזיר .  בתמונה נראים אישה וגבר פצועים עומדים ליד ערימה של הריסות שממנה מציצות רגלי קורבנות שנקברו תחתן ,  וכל אחת מהדמויות נקראה על שם מנה אחרת של פסטה .
 דמותו של הגבר ,  החבוש בראשו ובידו ומכוסה בדם ,  תוארה כ"פסטה פנה ברוטב עגבניות "  ודמות האישה שנחבלה קשות ומכוסה כוויות תוארה כ"פנה ברוטב מוקרם ".  גופות הקורבנות שנקברו תחת ההריסות תוארו כ"לזניה ".  

משבר בקואליציה ושיבושים בתנועת הרכבות :  כל כותרות השבת
הקו בין תל אביב לחיפה יושבת עד מחר בשעה 19:00 ,  והרכבות לנתב"ג ישובו לפעול מחר לפנות בוקר .  נתניהו : " כץ מחזיק את ציבור הנוסעים והחיילים כבני ערובה ".  וגם :  הילרי קלינטון ממשיכה להסתבך בפרשת המיילים .  אלו הכותרות שעשו את סוף השבוע

