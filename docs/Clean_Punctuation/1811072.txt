נתניהו : " אבו סיסי מסר לנו מידע בעל ערך "
 ראש הממשלה השיב לשאלות של גולשי אינטרנט כחלק מפרויקט של יו-טיוב ,  ואמר כי המהנדס הפלסטיני המוחזק בישראל מסר מידע בעל ערך .  על פרשת הנסיעות : " שום דבר לא מומן שלא כדין "
" לא אתייחס לקשר בין אבו סיסי לגלעד שליט ,  אך אני יכול להגיד שהוא מסר לנו מידע בעל ערך ,  וזה כל מה שאני יכול להגיד ".  כך אמר הערב  ( שלישי )  ראש הממשלה בנימין נתניהו שהשיב לשאלות של גולשי אינטרנט ,  כחלק מפרויקט ה-"World View "  של YouTube ,  ששודר בערוץ 2 .  לדברי נתניהו , " אנחנו עושים הרבה פעולות בנושא של גלעד שליט .  כולם ימחאו לי כפיים אם אחתום על עסקה לשחרורו ,  אך צריך לחשוב מה יקרה ביום שאחרי ". 
על ההסלמה הביטחונית אמר נתניהו : " הנהגתי מדיניות שאנו מגיבים לכל ירי .  לא אסבול טפטוף של רקטות .  זה החזיק שנתיים .  לפני שבועיים גורמי טרור ניסו לערער את זה ,  אך הם חטפו והבינו את המסר .  אם לא  נדאג להבהיר להם שלא נסבול ירי על שום עיר בישראל ".  
ראש הממשלה התייחס גם לפרשת הנסיעות ואמר כי  " הדבר הכי נורא הוא שכדי לפגוע בי מטווחים ישר את אשתי בצורה איומה ולא הוגנת .  אני מבשר לכל העיתונאים - לא יעזור לכם .  זו רשעות וצביעות ואשאר פה עוד שנים רבות .  שום דבר לא מומן שלא כדין .  הכל מומן כהלכה .  אני פועל ואפעל לפי הדין .  יש פה מסע מתוזמר של הכפשה .  הנסיעות היו בהתאם לסטנדרט המקובל לראשי ממשלה לשעבר .  אלה לא היו נסיעות פרטיות .  הכל עוות ,  כי נסעתי לאירוע שהם ציבוריים לגופים שבאים לעזור למדינת ישראל ".  
נתניהו גם דיבר על המצב בסוריה ועל ההפגנות נגד הנשיא בשאר אסד :  אנחנו תמיד מוכנים לנהל משא ומתן עם סוריה .  אבל אחרי המהפכות בעולם הערבי אולי יבינו למה אני מתכוון כשאני אומר לנהוג בזהירות ובאחריות .  אנחנו לא יודעים מה יקרה ומי יעמוד בצד השני של הגבול .  הייתי שמח אם סוריה תהיה דמוקרטית ותשתנה .  אבל יכול להיות גם יותר גרוע - ובמקום דמוקרטיה נקבל שלטון איסלמי קיצוני ". 

נתניהו : " אבו סיסי מסר לנו מידע בעל ערך "
 ראש הממשלה השיב לשאלות של גולשי אינטרנט כחלק מפרויקט של יו-טיוב ,  ואמר כי המהנדס הפלסטיני המוחזק בישראל מסר מידע בעל ערך .  על פרשת הנסיעות : " שום דבר לא מומן שלא כדין "
 
