50 אלף דולר בייבי :  מלניה טראמפ במעיל דולצ'ה וגבאנה בעלות שכר שנתי
הגברת הראשונה חתמה את מפגן האופנה הסוחף באיטליה במראה אחד שלא יישכח - עם מעיל מעוטר בפרחי תלת-ממד ,  פנינים וחרוזים בעלות שלא תיאמן .  ומה שאף יותר לא ייאמן - הדגם אזל מהמלאי
בווידיאו :  מלניה ,  מעיל פרחי התלת-ממד ושאר נשות מנהיגי מדינות ה-G7 .  
כסף זה לא בושה .  ואם הרווחתם אותו בדרך זו או אחרת ,  אל תחששו להראות אותו .  זהו אחד הדברים שלמדנו מהמראה של מלניה טראמפ במפגש נשות מנהיגי מדינות G7 בסיציליה בסוף השבוע האחרון .  וגם נוכחנו לדעת ,  שוב שיש לה טעם מופלא .  הגברת הראשונה חתמה את מפגן האופנה הסוחף של הימים האחרונים ,  במסגרת סיור בינלאומי ראשון שלה ושל הנשיא ,  במראה אחד שלא יישכח במהרה .  לפגישה עם נשות מנהיגי G7  ( ארגון המדינות המתועשות הכולל את ארצות הברית ,  קנדה ,  יפן ,  גרמניה ,  צרפת ,  איטליה ובריטניה המייצגות כ-65% מהכלכלה העולמית )  ,  טראמפ בחרה בביגוד של דולצ'ה וגבאנה ,  בית אופנת העל-האיטלקי האהוב עליה .  אבל הפעם היא בחרה בדגם שכיכב בקולקציה ,  בכל המובנים .
 עוד באותו נושא :  כמו כוכבת קולנוע :  מלניה טראמפ נוחתת בנתב"גצנועה אבל סקסית :  מלניה עושה את סעודיה 
מי שעוקב אחר עבודותיהם של צמד המעצבים דומיניקו דולצ'ה וסטפנו גבאנה ,  יודע שפרחים הם תמה חוזרת אצלם .  לצד תחרות  ( במיוחד שחורות )  ,  מחוכים ,  כתפיות חזייה ,  מחשופים רנסנסיים וגזרות נשיות-חובקות גוף באופן כללי - הפרחים תמיד שם .
 טראמפ הגיחה לשמש הסיציליאנית במעיל מעוטר בפרחי תלת-ממד ,  פנינים וחרוזים ,  שהוצג בשבוע האופנה של מילאנו בפברואר השנה .  העלות שלא תיאמן - 51,000 דולרים .  ומה שאף יותר לא ייאמן - הוא אזל מהמלאי .  באתר המציג את פריטי קולקציית אביב 2017 כבר לא ניתן למצוא את הדגם .  מסתבר שיש שוק גם למי שמוכנה להוציא את הסכום הזה כשקצת קר לה באביב .  
באופן מחוכם ,  נלבשה מתחת למעיל שמלה לבנה ,  גם היא מבית דולצ'ה וגבאנה .  כי עם מעיל קליידוסקופי ,  הכי נכון ללבוש לבן  ( או שחור )  .  ארנק תואם השלים מראה מרתק .  לא רק מחווה יפה למארחים ,  אלא גם מראה מרשים שהבליט אותה בין כל שאר נשות מנהיגי ה-G7 .  כאילו אמירה מצידה - אולי כולנו בארגון המדינות המתועשות ,  אבל אמריקה היא הכי חשובה פה .  עם כל הכבוד לגברת מקרון והשיק הצרפתי שלה ,  מלכת הדבורים הייתה מלניה טראמפ .  
בחירת הביגוד של טראמפ חצתה את קווי מדורי האופנה אל מדורי החדשות בארצות-הברית ,  ונמסר כי מדובר בעלות פחותה רק בקצת מהשכר החציוני במדינה ב-2015 .  כמו כן נמסר שהבית-הלבן לא הגיב לשאלות התקשורת האם המעיל נרכש מתקציב הביגוד של הגברת הראשונה או מכספה הפרטי .  

50 אלף דולר בייבי :  מלניה טראמפ במעיל דולצ'ה וגבאנה בעלות שכר שנתי
הגברת הראשונה חתמה את מפגן האופנה הסוחף באיטליה במראה אחד שלא יישכח - עם מעיל מעוטר בפרחי תלת-ממד ,  פנינים וחרוזים בעלות שלא תיאמן .  ומה שאף יותר לא ייאמן - הדגם אזל מהמלאי

