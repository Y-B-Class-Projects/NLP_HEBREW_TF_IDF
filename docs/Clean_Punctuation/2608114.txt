עופר עיני : " נתניהו לא יקבל שקל מכספם של העובדים "
" הבור התקציבי עומד על 9 מיליארד שקל בלבד ,  האוצר מנפח את המספרים ".   " מבחינת השקפת עולם קפיטליסטית ,  נתניהו ליד בנט הוא סרדין "
 את הסיפור הבא יו"ר ההסתדרות ,  עופר עיני ,  מספר כאן בפעם הראשונה . " לפני ההליכה לבחירות ,  ראש הממשלה נתניהו פנה אליי אישית וביקש שאדחה את הפעימות של 2013-2014 בתוספת השכר למגזר הציבורי ,  ששוות בערך 3 מיליארד שקל .  אם הייתי מסכים ,  הוא יכול היה לסגור את התקציב והקדמת הבחירות הייתה נמנעת .  אבל ,  אני אמרתי לו דבר ברור - לא מוכן לתת לך שקל אחד מכספי העובדים ,  לא לפני הבחירות ולא אחרי ".  
עיני לא יגיד מאיפה המידע שיש בידו ,  אבל הוא מתעקש שהבור התקציבי עומד על 9 מיליארד שקל ולא על 14-20 מיליארד כפי שטוענים במשרד האוצר .  בין השורות ,  נדמה כי הוא שמע על כך מנתניהו עצמו .  
- אז במשרד האוצר מנפחים את המספרים ?   
" בוודאי שהם מנפחים .  יש בעיה של 9 מיליארד שקל ולא יותר ,  אבל אצל אנשי האוצר כל מספר זוכה .  זה סכום שאפשר להתמודד איתו .  בתפיסת העולם שלי לא יקרה כלום אם יפרצו בעוד אחוז את מסגרת התקציב ,  ולראיה ,  גם בהסכם הקואליציוני הקודם עשינו את זה ולא קרה כלום .  הכנסות ממסים זה כבר סיפור אחר ,  יש מספיק כסף מהעשירים ".  
- זה לא פופוליסטי קצת ?  הרי עשירים יש מעט ,  לא יספיק לקחת מהם .   \
" אני לא פופוליסטי .  יכולים להסתדר עם מס חברות גבוה מ-25% .  לא ראינו שהפחתת מס החברות הביאה לאיזו מהפכה .  אז ייקחו עוד כמה אחוזים מהחברות וזה ייצר עוד כמה מיליארדים .  למה לבוא ולקחת מעובדים שמרוויחים 10 ואפילו 15 אלף שקל ברוטו בחודש ?  למה לגעת בהם ?  רק אם כולם ירוויחו פה שכר מינימום אז בממשלה יהיו מרוצים ?  ".  
- אתה נערך למאבק ?  ראינו שכבר מדברים על הקפאות שכר ,  ביטול הפטור ממס על קרנות השתלמות ועוד . 
" אני אתנגד לכל פגיעה בעובדים ,  בין אם מדובר בקרן השתלמות ,  בהקפאת שכר או בהפחתת שכר .  אם רה"מ ירצה ללכת בקו הזה וינסה לשחזר את 2003 - הוא ימצא אותנו מולו בכל הכוח .  אני מקווה שהוא ימצא במגרשים אחרים מאיפה לקצץ בתקציב ,  אחרת ניכנס למאבקים מיותרים שיזיקו לכלל המשק ".  
- יהיה לך קשה להילחם בנתניהו בלי מפלגת העבודה בתוך הממשלה .  כבר אין לך את הכוח הפוליטי שהיה לך ב-2009 . 
" ההסתדרות שואבת את כוחה לא רק מהאלמנטים הפוליטיים ,  אלא מציבור העובדים שחברים בה ומציבור העובדים כולו .  רוב ציבור החברים שלנו נמנה עם מעמד הביניים ולצערי חלקו גם מהמעמד החלש ,  ולכן אין סיבה שהציבור הזה ששילם בהעלאת מע"מ ומסים אחרים - ישלם בסוף פעמיים .  אם ציבור העובדים יהיה חזק ויידע לעמוד על שלו ,  נדע לסכל כל גזירה ".  הוגן ".  
- מה אתה חושב על הוויכוח בין פקידי האוצר לדרג הפוליטי בשאלה האם יעלו מסים לאחר הבחירות ?   
" אני חושב שהמדיניות הכלכלית חייבת להיות בידי הדרג הפוליטי והפקידים חייבים לבצע כל החלטה .  ואם הם חולקים על הדרג הפוליטי ,  יש להם ברירה יחידה וזה להתפטר .  זה נראה רע מאוד שפקידי האוצר ,  בטח ערב בחירות ,  מביעים עמדה הפוכה מהשר הממונה .  גם אם הם צודקים - שישתקו ".  
- אתה חושב ששטייניץ ימשיך לכהן כשר אוצר גם בממשלה הבאה ?  הוא לא נכשל ?   
" אין לי מושג אם שטייניץ יישאר .  הרי אם היית אומר לי לפני ארבע שנים שהוא יהיה שר אוצר ..  .  בוא נגיד שלא הייתי מאמין .  הנבואה ניתנה לשוטים במקרה הזה .  אבל ,  אני לא חושב ששר האוצר נכשל .  קל לתקוף ולהתקיף ,  במיוחד ערב בחירות ,  אבל בסה"כ היו לו הצלחות וכישלונות כמו לכל אחד .  שיתפנו פעולה בחלק מהדברים והתעמתנו בחלק אחר מהדברים .  אני מקווה שבקדנציה הבאה נצליח לקדם את העובדים בישראל .  עמוד התווך זה מעמד הביניים - כשהוא נשחק אז הצמיחה יורדת .  זה א'-ב' .  וכשאין צמיחה ,  הכלכלה מידרדרת .  אני מאמין שמי שיהיה שר אוצר יבין את זה ".  
- מדוע לדעתך מפלגת העבודה לא מתרוממת ?  מה יחימוביץ' עושה לא בסדר ?   
" מפלגת העבודה לא מתרוממת ,  כי לצערי למרות שהלכו לבחירות על רקע תקציב ולמרות שהתקציב יהיה הנושא המרכזי גם אחרי הבחירות - סדר היום בבחירות הוא לא באמת בנושא החברתי-כלכלי .  פגשתי לאחרונה חבר ותיק שהשמיע באוזניי דעות מאוד דומות לאלה של יחימוביץ' ,  אבל כששאלתי למי יצביע הוא אמר לי 'לנפתלי בנט' .  זה הסיפור בעצם ,  רוב הציבור לא משקיע מחשבה עמוקה בהצבעה שלו .  אם הציבור היה יוצר זיקה בין המחשבה לבין ההצבעה ,  היית רואה תוצאות אחרות בקלפי ".  
- אפרופו נפתלי בנט ,  אתה מודע לזה שהוא קפיטליסט מאוד גדול ?  לא יהיה לך קל איתו אפשר לנחש . 
" בוא נגיד שמבחינת השקפת עולם קפיטליסטית ,  נתניהו ליד בנט הוא סרדין ..  .  אז נשיב מאבק ,  יהיה מאתגר .  אני מקווה מאוד שהאחריות בסוף היא על רה"מ ,  עם כל הכבוד לבנט .  ביבי היום ,  לפי ההתנהלות שלו בשנים האחרונות ,  למד את הלקח של 2003 כשירד ל-12 מנדטים כשחבט בגמלאים ובעובדים ".  
- אתה תומך בהחלטה של יחימוביץ' לשלול מראש כניסה לממשלת נתניהו ?   
" אני חושב שזה לא נכון לפסול באופן גורף כניסה לממשלה .  כניסה כזו צריכה להיות לפי העניין ,  כשהאינטרסים צריכים להיות כאלה שבסדר העדיפות הראשון נמצאת מדינת ישראל ואזרחיה .  את זה ניתן לעשות רק בדרך של הידברות ,  ואם אתה מוצא מכנה משותף לא צריך לשלול כניסה לממשלה ".  
הראיון עם עיני התקיים שעה בלבד לפני הדיון בבית הדין הארצי לעבודה בנוגע לשביתה האיטלקית שפרצה השבוע בנמל אשדוד .  גורמים המקורבים להסתדרות ,  טענו בימים האחרונים כי העובדים טעו כשהאטו את העבודה וכי בדרך הזו הם נכנסו בדיוק למלכודת שטמנו להם .  
- איך זה שאין לך שליטה על מה שקורה בנמל ?  העובדים פותחים בשביתה בניגוד כנראה לעמדתך . 
" לא הייתה פעם אחת שפנינו לוועד הנמלים לעשות מהלך זה או אחר ונענינו בשלילה .  ועד העובדים בנמלים הוא ועד שיודע לשמור על העובדים שלו .  לא צריך להתבייש בכך .  השביתה האיטלקית הזו בכלל לא הגיעה לשולחני .  להערכתי ,  אם אני מכיר נכון את הנתונים שם ,  כל המשבר הזה נולד מסכסוך עבודה בין יו"ר הדירקטוריון למנכ"ל הנמל ,  ומי שהושמצו בסוף הם דווקא העובדים ".  
- אתה לא חש אי-נוחות כשמתפרסם בכל שנה דוח הממונה על השכר באוצר שמראה כי נהג בחברת החשמל מרוויח 49 אלף שקל ,  או נתב בנמל שמרוויח 62 אלף שקל ?   
" יש כאן סוג של דמגוגיה .  מישהו יודע כמה נתבים יש ?  מישהו יודע שנתב זה רב-חובל ?  כמה יש כאלה בשוק ?  השכר הממוצע בנמל הוא בערך 20 אלף שקל ברוטו  ( ליתר דיוק ,  26 אלף - ש.נ )  וצריך לשאוף שהשכר הזה יהיה ברוב מקומות העבודה .  לאלה שמנסים ללמד אותנו שצריך להרוויח שכר מינימום ורק כך לא להתבייש - השאיפה שלנו היא להביא את העובדים לפחות למעמד הביניים .  מי שחושב שלהרוויח 15-20 אלף שקל ברוטו בחודש זה שכר גבוה ,  פשוט לא מכיר את המחירים בסופר ".  
- אמרת בעבר שהאתגר הבא שלך זה הגנה על כספי החוסכים .  אתה מתכוון להוביל מאבק בעניין ?   
" אחד הנושאים שעל סדר יומה של ההסתדרות ביום שלאחר הבחירות יהיה הפנסיה והשקעות כספי העובדים ,  שלצערי ,  בחלק מהמקרים הפכו להיות הפקר .  אני מקווה שהממשלה תראה אתנו עין בעין במקרה הזה .  בסוף ,  הכספים האלה משמשים את העובדים לעת זקנה בתקופה שהם הכי צריכים את הכסף הזה ,  וזו חובתה של המדינה לייצר מנגנונים ששומרים הרבה יותר טוב על הכסף של העובדים .  אנחנו רוצים להמשיך גם את המגמה בהסכמי השכר הבאים ,  בהגדלת ההפרשות לפנסיה .  לצערי ,  יש פערים גדולים בין השכר שמרוויח עובד פעיל לשכר של הגמלאי שמקבל פנסיה ,  וצריך לעשות הכול כדי לצמצם את הפער הזה ".  
- מה זה אומר מנגנוני הגנה על הפנסיה ?  תסביר . 
" זה אומר שעד 2003 רוב כספי החוסכים היו מושקעים במה שנקרא אג"ח מיועדות - אג"ח של המדינה בתשואה טובה .  לצערי ,  ברפורמה של 2003 הממשלה ,  אז במטרה לחסוך כסף על גבי הגמלאים ,  הקטינה את האג"ח המיועדות לעד 30% ,  כך שהתפנה הרבה כסף שהושקע בצורה הרפתקנית וגרם לסיכון בכספי העובדים .  ובו בזמן שכשבעלי ההון רוצים לגייס כסף בבנקים הם נדרשים לתת ביטחונות ולהסביר לאן הולך הכסף ,  כשבאים לגייס כסף מהעובדים הם לא נדרשים להסביר שום דבר בלי לתת אף ביטחונות .  הפער הקיצוני הזה חייב לבוא לידי פתרון באיזונים כאלה ואחרים שיעוגנו בחקיקה .  נדחף להגיע לשם ולפתור לפחות חלק מהבעיות האלה ".  
- מה גורם לך לחשוב שהאיש שהוביל אז את הרפורמה הזו ,  נתניהו ,  הוא האיש שיסכים עכשיו להחזיר את המצב לאחור ?   
" רוב הדברים לצערי שההסתדרות השיגה לא הגיעו רק מרצון טוב של הצד השני ,  אלא במאבקים קשים .  אני מניח שגם בנושא הזה הממשלה לא תמהר לפתור את הבעיה וזה יהיה אחרי ויכוחים קשים ואולי מאבק לא פשוט .  זה אתגר שנמצא על השולחן שלי .  היו לנו כבר מספר דיאלוגים בעניין מול אגף שוק ההון באוצר במטרה לייצר פתרונות כאלה ואחרים שבחלקם לא עולים אפילו כסף .  אני מקווה שגם הממשלה שאחראית לציבור שלה - ולטעמי יש לה אחריות חד-משמעית לציבור החוסכים - תבין שיש לה אינטרס לא פחות משלנו לייצר פתרון הוגן ".  
אחד המאבקים הקשים והמתוקשרים שניהלה לאחרונה ההסתדרות אירע בחברת התקשורת פלאפון .  הסיום המוצלח לפני כשבועיים ,  כשהנהלת החברה הסכימה להכיר בהסתדרות כארגון היציג של עובדיה לאחר מלחמת חורמה שהובילה כנגד מהלך ההתאגדות ,  הציב את עיני כמנצח הגדול לצד העובדים .  
- מה היה מיוחד במאבק הזה ?   
" במאבק של פלאפון היו לטעמי כל האלמנטים של התנהגות ברוטאלית של מעסיק במטרה לשבור התאגדות עובדים מהתחלה ועד הסוף .  כל היועצים מאחורי הקלעים נתנו להנהלה להבין שהעובדים יישברו אחרי כמה ימים .  בגלל זה הם ריכזו מאמץ באופן הכי ברוטאלי ,  כדי לשבור את העובדים הכי מהר שאפשר .  הם רק טעו בדבר אחד גדול :  המאבק היה מול עובדי פלאפון שיש להם את הגב הכי חזק של ההסתדרות ,  וברגע שידענו שיש לנו את המספר הדרוש להכרה בהתאגדות - לא היה סיכוי לכל מהלך מצד ההנהלה לשבור את המאבק הזה ".  
- מה גרם לדעתך לשאול אלוביץ' ,  בעל השליטה בחברה ,  לשנות כיוון ?   
" אלוביץ' הוא איש רציני ,  איש עסקים ממולח ומחושב .  לטעמי ,  בסופו של דבר הוא הבין שוועד עובדים בפלאפון זו עובדה מוגמרת .  הוא הבין שעדיף לצמצם נזקים ולרוץ קדימה וקיבל את ההחלטה לשים סוף למאבק הזה .  ההחלטה שלו ,  למרות שבאה מאוחר מדי ,  הייתה צודקת ומנעה הסלמה מאוד גדולה של המאבק הזה .  זה לא עניין של כמה ימים - לאורך כל החודש האחרון של המאבק הייתה התנהלות מאחורי הקלעים ביני לבין הבעלים במטרה לייצר פתרון הוגן ,  שבמידה שאכן יש לנו לפחות שליש מעובדי פלאפון - ההנהלה תכיר בהתאגדות . " ההצעה שלי לבעלים הייתה למנות כבורר את השופט בדימוס סטיב אדלר ,  לשעבר נשיא בית הדין הארצי לעבודה ,  כך שכל מה שיפסוק - שני הצדדים יכבדו .  לצערי ,  גם בנקודה הזו נכנסו כל יועצי אחיתופל מצד פלאפון וארגוני המעסיקים .  אחת העצות הייתה שלא ניתן להכיר בטופס הצטרפות של עובד שחתם באופן אלקטרוני ,  למרות שאדלר חשב דווקא שאין בעיה עם זה .  בדרך הזו הם סנדלו את אלוביץ' לקבל החלטה כזו .  בסופו של תהליך ,  אני שמח שבפלאפון הבינו שהמאבק הזה לא רק שלא עומד להסתיים אלא אף צפוי להתרחב .  גם ההחלטה של ביה"ד לעבודה כמה ימים לפני שקבעה כי אסור למעסיק להתנגד בשום צורה להתאגדות עובדיו ,  סייעה להנהלת פלאפון לרדת מהעץ וללכת לסיום המשבר ".  
- גרירת הרכבים של חברי הוועד מהחניה שלך הייתה השגיאה הגדולה ביותר של המנכ"ל גיל שרון ?   
" אין ספק שאחת הטעויות הגדולות הייתה להיכנס לחצר הוועד הפועל ולקחת מכאן את הרכבים .  זו הייתה נקודת מפנה שבה נכנסתי באופן אישי למאבק הזה ,  ומרגע שזה הפך למאבק של ההסתדרות כולה יחד עם ועד נחוש - לא היה סיכוי שלא הינו מגיעים למצב של הכרה ביציגות ".  
- גיל שרון צריך ללכת לדעתך ?  אתה רואה אותו חותם בעצמו על הסכם קיבוצי ?   
" אני לא נכנס לשאלה מי יהיה מנכ"ל פלאפון ,  זה עניין של הבעלים והדירקטוריון .  אבל ,  מרגע שנקבע שיש יציגות ,  המנכ"ל חייב להתיישר עם הסיכום שהגיעו אליו ולהגיע להסכם הטוב ביותר שייתן את האיזון הנכון בין האינטרסים של החברה ושל העובדים .  אני כן חושב שמנכ"ל פלאפון ,  מתחילת הדרך ,  עשה שגיאות בעצת יועציו .  כי עובדי פלאפון הם לא אויבי החברה .  אבל לצערי ,  הוא התנהג אליהם כמו אל אויבים .  הוא ניסה לחבוט בהם ולרסק אותם .  לשמחתי ,  כמו שהם יודעים להביא להצלחת החברה ,  הם היו מספיק נחושים להביא להצלחה שלהם .  ככל שגיל שרון חבט בהם יותר - כך הנחישות שלהם הייתה רבה יותר ".  
- אתה חושב שהפסיקה של ביה"ד הארצי תביא לפריחה של התאגדויות במשק ?   
" אני בטוח שפסיקת ביה"ד הארצי לפיה מעסיקים כבר לא יוכלו לאיים על עובדים בשום צורה ודרך בשלב של ההתאגדות עד להכרה ביציגות ,  תדרבן המון עובדים ממקומות עבודה רבים לקום ולהתאגד ,  לתבוע זכויות ולשפר את מצבם .  אני חושב שבסופו של דבר אם רוצים לעשות שינוי חברתי אמיתי ולייצר מעמד בינים חזק יותר - הדרך הנכונה ,  שלא באה על חשבון תקציב המדינה ,  היא שכל העובדים יתאגדו ולא יתביישו או יפחדו להיות חלק מהרווחים .  הרי כשמקום עבודה חלילה קורס - העובדים הם הראשונים שנדרשים לשלם את המחיר .  אז אם זה ככה כשרע ,  למה זה לא הפוך כשטוב ?  ".  
- אתם עומדים לצאת בקמפיין לעידוד ההתאגדות במשק .  ספר לנו על התוכנית . 
" הפסיקה של ביה"ד לגבי פלאפון ,  היא לטעמי היסטורית ויכולה לשנות את פני החברה בישראל .  אבל ,  אני מניח שלא כולם מודעים למשמעות הפסיקה הזו וכחלק מהרצון שלנו לאגד כמה שיותר עובדים ,  כמעט בכל מקום עבודה - אני מתכוון להביא בפני הנהגת ההסתדרות הצעת החלטה להרים קמפיין גדול כדי שאחרון העובדים יבין את זכויותיו ושלא ניתן לאיים ולפגוע בו .  בדרך הזו ,  אני מאמין שיותר ויותר מקומות עבודה יתאגדו ,  וכל מקום כזה שהתאגדו בו יוצר חברה הוגנת ומאוזנת יותר בין בעלי החברה לעובדים .  כמה זה יעלה ?  כמה מיליונים טובים ".  
- אתה לא חש אי-נוחות כשמתפרסם בכל שנה דוח הממונה על השכר באוצר שמראה כי נהג בחברת החשמל מרוויח 49 אלף שקל ,  או נתב בנמל שמרוויח 62 אלף שקל ?   
" יש כאן סוג של דמגוגיה .  מישהו יודע כמה נתבים יש ?  מישהו יודע שנתב זה רב-חובל ?  כמה יש כאלה בשוק ?  השכר הממוצע בנמל הוא בערך 20 אלף שקל ברוטו  ( ליתר דיוק ,  26 אלף - ש.נ )  וצריך לשאוף שהשכר הזה יהיה ברוב מקומות העבודה .  לאלה שמנסים ללמד אותנו שצריך להרוויח שכר מינימום ורק כך לא להתבייש - השאיפה שלנו היא להביא את העובדים לפחות למעמד הביניים .  מי שחושב שלהרוויח 15-20 אלף שקל ברוטו בחודש זה שכר גבוה ,  פשוט לא מכיר את המחירים בסופר ".  
- אמרת בעבר שהאתגר הבא שלך זה הגנה על כספי החוסכים .  אתה מתכוון להוביל מאבק בעניין ?   
" אחד הנושאים שעל סדר יומה של ההסתדרות ביום שלאחר הבחירות יהיה הפנסיה והשקעות כספי העובדים ,  שלצערי ,  בחלק מהמקרים הפכו להיות הפקר .  אני מקווה שהממשלה תראה אתנו עין בעין במקרה הזה .  בסוף ,  הכספים האלה משמשים את העובדים לעת זקנה בתקופה שהם הכי צריכים את הכסף הזה ,  וזו חובתה של המדינה לייצר מנגנונים ששומרים הרבה יותר טוב על הכסף של העובדים .  אנחנו רוצים להמשיך גם את המגמה בהסכמי השכר הבאים ,  בהגדלת ההפרשות לפנסיה .  לצערי ,  יש פערים גדולים בין השכר שמרוויח עובד פעיל לשכר של הגמלאי שמקבל פנסיה ,  וצריך לעשות הכול כדי לצמצם את הפער הזה ".  
- מה זה אומר מנגנוני הגנה על הפנסיה ?  תסביר . 
" זה אומר שעד 2003 רוב כספי החוסכים היו מושקעים במה שנקרא אג"ח מיועדות - אג"ח של המדינה בתשואה טובה .  לצערי ,  ברפורמה של 2003 הממשלה ,  אז במטרה לחסוך כסף על גבי הגמלאים ,  הקטינה את האג"ח המיועדות לעד 30% ,  כך שהתפנה הרבה כסף שהושקע בצורה הרפתקנית וגרם לסיכון בכספי העובדים .  ובו בזמן שכשבעלי ההון רוצים לגייס כסף בבנקים הם נדרשים לתת ביטחונות ולהסביר לאן הולך הכסף ,  כשבאים לגייס כסף מהעובדים הם לא נדרשים להסביר שום דבר בלי לתת אף ביטחונות .  הפער הקיצוני הזה חייב לבוא לידי פתרון באיזונים כאלה ואחרים שיעוגנו בחקיקה .  נדחף להגיע לשם ולפתור לפחות חלק מהבעיות האלה ".  
- מה גורם לך לחשוב שהאיש שהוביל אז את הרפורמה הזו ,  נתניהו ,  הוא האיש שיסכים עכשיו להחזיר את המצב לאחור ?   
" רוב הדברים לצערי שההסתדרות השיגה לא הגיעו רק מרצון טוב של הצד השני ,  אלא במאבקים קשים .  אני מניח שגם בנושא הזה הממשלה לא תמהר לפתור את הבעיה וזה יהיה אחרי ויכוחים קשים ואולי מאבק לא פשוט .  זה אתגר שנמצא על השולחן שלי .  היו לנו כבר מספר דיאלוגים בעניין מול אגף שוק ההון באוצר במטרה לייצר פתרונות כאלה ואחרים שבחלקם לא עולים אפילו כסף .  אני מקווה שגם הממשלה שאחראית לציבור שלה - ולטעמי יש לה אחריות חד-משמעית לציבור החוסכים - תבין שיש לה אינטרס לא פחות משלנו לייצר פתרון הוגן ".  

עופר עיני : " נתניהו לא יקבל שקל מכספם של העובדים "
" הבור התקציבי עומד על 9 מיליארד שקל בלבד ,  האוצר מנפח את המספרים ".   " מבחינת השקפת עולם קפיטליסטית ,  נתניהו ליד בנט הוא סרדין "
 
