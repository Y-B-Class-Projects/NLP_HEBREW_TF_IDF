חלוץ : " רק תקיפה גרעינית באירן תחסל תכנית הגרעין "
 עם זאת ,  הרמטכ"ל לשעבר צוטט ב"סאנדיי טיימס "  באומרו כי  " ביבי צריך להיות משוגע כדי לחשוב על תקיפה כזאת ".  מומחה : " תקיפה קונבנציונלית לא תועיל ,  ישראל תאבד 20% ממטוסיה "
" הדרך היחידה להמיט חורבן על תכנית הגרעין של אירן היא באמצעות תקיפה גרעינית ,  אך אני מקווה שביבי לא משוגע מספיק כדי לחשוב על זה ",  אמר לאחרונה הרמטכ"ל ומפקד חיל האוויר לשעבר דן חלוץ ,  וכך הוא מצוטט הבוקר  ( ראשון )  ב"סאנדיי טיימס "  הבריטי ,  שדן באפשרות כי ראש הממשלה ,  בנימין נתניהו , " זומם "  תקיפה גרעינית באירן .
 לפי הדיווח ,  מומחי ביטחון מערביים טוענים כי בישראל הבינו שתקיפה קונבנציונלית של מתקני הגרעין באירן צפויה לנחול כישלון מהדהד .  כדי להמחיש זאת מובאת דוגמה בדמות מיקומו של המפעל להעשרת אורניום פורדו ,  המרוחק 30 קילומטרים מהעיר קום ,  אותו בנתה אירן בצלע הר ובעומק של 70 מטרים ,  כדי שיהיה עמיד וחסין מפני תקיפה אווירית .  בשל כך ,  נטען ,  עומדות לרשות ישראל שתי אפשרויות תקיפה :  פריסת כוחות למתקפה קרקעית ,  או שימוש בטילים בליסטיים בעלי ראש נפץ גרעיני . 
" תכנית התקיפה של ישראל מתקדמת ומתעדכנת בשנים האחרונות ,  בהתאם להתקדמות של אירן בפיתוח הגרעין ",  צוטט גורם ביטחוני בכיר . " בתקופת כהונתו של ראש הממשלה אריאל שרון ",  המשיך הגורם , " תקיפה באירן הייתה נוחה יותר ,  נוכח ההגנה האווירית חסרת היכולת שלה .  אך כעת מערך ההגנה האירני שודרג והטקטיקה צריכה להשתנות בהתאם ". 
עוד דווח ,  כי מומחים מערביים מאמינים שהטיל הישראלי  " יריחו 3 "  מסוגל לשאת ראש נפץ גרעיני שבכוחו להחריב את המפעל בפורדו .  לעומת זאת ,  בתקיפה קונבנציונלית ,  מעריכים המומחים ,  צפויה ישראל לאבד עד 20% ממטוסיה .  

חלוץ : " רק תקיפה גרעינית באירן תחסל תכנית הגרעין "
 עם זאת ,  הרמטכ"ל לשעבר צוטט ב"סאנדיי טיימס "  באומרו כי  " ביבי צריך להיות משוגע כדי לחשוב על תקיפה כזאת ".  מומחה : " תקיפה קונבנציונלית לא תועיל ,  ישראל תאבד 20% ממטוסיה "
 
