גורם מדיני :  הדיווח על דרישת ארה"ב להגבלת הבנייה בהתנחלויות  שקר
לפי הדיווח ,  הממשל האמריקני דרש להקפיא את הבנייה מחוץ לגושי ההתנחלויות במהלך ביקורו של שליח הנשיא ג'ייסון גרינבלט .  הגורם אמר כי  " הטענות אינן נכונות ,  לא הייתה דרישה כזו מצד ארצות הברית "
 גורם מדיני בכיר הכחיש היום  ( חמישי )  את הדיווחים לפיהם ממשל נשיא ארצות הברית דונלד טראמפ דרש להגביל את הבנייה בהתנחלויות לגושים בלבד ולאסור על בנייה ביישובים המבודדים . " הדיווחים באשר לביקורו של השליח האמריקני ג'ייסון גרינבלט ולדרישות האמריקניות לכאורה מישראל  אינם נכונים ",  טען הגורם .  
אמש דווח כי הממשל האמריקני דרש להקפיא את הבנייה מחוץ לגושי ההתנחלויות ,  ולהגבילה על ידי מכסות שיקבעו את מספר הבתים שיבנו בכל שנה .  לפי הדיווח ,  זו הנוסחה שהוצגה בשבוע שעבר בביקורו של שליח הנשיא טראמפ ג'ייסון גרינבלט ,  אך ישראל דחתה אותה ולכן שוגר ראש הסגל יואב הורביץ בראשות משלחת לשיחות עם אנשי הממשל .
 עוד בוואלה !  NEWS:סמוטריץ' קרא לא להתגייס במחאה על שילוב נשים  ועורר סערהחטף נשק משוטרת בפשיטה על ביתו :  הוארך מעצר החשוד באיומים בארה"ביאיר לפיד : " המערכת הפוליטית מתעסקת רק בעצמה ובמשחקים פנימיים "  
המשלחת הישראל בראשות הורוביץ צפויה להמשיך היום בשיחות בבית הלבן ,  במטרה להגיע להסכמות בנושא .  לדברי הגורם , " הודעה בנוגע לשיחות הנמשכות בוושינגטון תצא מאוחר יותר ".  המשלחת המריאה ביום ראשון האחרון ובה חבר גם היועץ המדיני ,  יונתן שכטר .  הורוביץ ושכטר נמצאים עדיין בוושינגטון והדיונים צפויים להימשך גם היום ומחר .
 עם עלייתו למטוס בחזרה לארץ מביקורו בסין ,  אמר אתמול ראש הממשלה בנימין נתניהו כי המשלחת הישראלית בארצות הברית  " רשמה התקדמות משמעותית בשיחות על הבנייה בהתנחלויות ".  עם זאת ,  הבהיר נתניהו כי  " השיחות לא הסתיימו ,  אבל יש התקדמות שעליה נשמע משליחי כשאגיע לארץ ". 
בשבוע שעבר ,  נפגש גרינבלט עם נתניהו פעמיים .  בהודעה משותפת של לשכת ראש הממשלה והבית הלבן נמסר כי השיחה ,  שמצטרפת לפגישה נוספת שארכה כחמש שעות ,  הייתה  " חיובית ",  ועסקה באינטרס המשותף של ארצות הברית ושל ישראל בקידום שלום בין ישראל לפלסטינים .  כמו כן ,  השניים דנו בצעדים קונקרטיים שנועדו לסייע בקידום הכלכלה הפלסטינית .  

גורם מדיני :  הדיווח על דרישת ארה"ב להגבלת הבנייה בהתנחלויות  שקר
לפי הדיווח ,  הממשל האמריקני דרש להקפיא את הבנייה מחוץ לגושי ההתנחלויות במהלך ביקורו של שליח הנשיא ג'ייסון גרינבלט .  הגורם אמר כי  " הטענות אינן נכונות ,  לא הייתה דרישה כזו מצד ארצות הברית "
 
