 " נתניהו הפעיל השפעתו בקונגרס בשליחות אובמה "
 על פי דיווח ה"ניו יורק טיימס ",  לבקשת קלינטון ,  שכנע רה"מ עשרות חברי קונגרס רפובליקנים לתמוך בחבילת סיוע לפלסטינים - עדות לתלותו של הממשל בנתניהו ,  בשל קשריו עם הימין בארה"ב
ראש הממשלה בנימין נתניהו הפעיל את השפעתו על עשרות חברים רפובליקנים בקונגרס האמריקאי ,  בשליחותו של נשיא ארה"ב ברק אובמה ,  כדי למנוע את התנגדותם לחבילת סיוע בסך 50 מיליון דולרים לרשות הפלסטינית ,  שעברה באחרונה בהצבעה בבית הנבחרים - החלק הרביעי מתוך חבילה שנתית של 200 מיליון דולרים .  כך מדווח היום  ( רביעי )  העיתון  " ניו יורק טיימס ",  במסגרת כתבה נרחבת העוסקת בברית ההדוקה הנרקמת בין ראש הממשלה הישראלי והימין בישראל בכלל לימין האמריקאי - ברית שקיבלה ביטוי מובהק גם אתמול ,  בדברים שאמר המתמודד הרפובליקני הבולט על הנשיאות ,  ריק פרי ,  בכינוס של אישים יהודים בניו יורק ,  בגנות ההכרזה הפלסטינית על הקמת מדינה .
 לקראת ההכרזה - עוד כותרות:נתניהו יאמר לאובמה : " הפלסטינים סרבני שלום"דריכות בגדה :  תהלוכות לרגל פתיחת הדיונים באו"םלבקשת ברק :  ניגריה תימנע מהצבעה על פלסטיןספרו לנו בפייסבוק מה צריך נתניהו להגיד בנאומו באום
על פי דיווח העיתון ,  המתבסס על מקורות בקונגרס כמו גם גורמים דיפלומטיים ,  לבקשתה של מזכירת המדינה הילרי קלינטון ,  פעל נתניהו בחודש שעבר לשכנע עשרות חברים רפובליקנים בסנאט ובבית הנבחרים ,  שביקרו בישראל במהלך החודש שעבר ,  לא להתנגד לסיוע הכלכלי לרשות . " הפעילות הזו ממחישה עד כמה מתקיימת תלות הדדית בין הדיפלומטיה האמריקאית לפוליטיקה הפנימית ",  מסביר כתב העיתון , " עדות למערכת היחסים ההולכת ומתהדקת בין ממשלת ישראל לרפובליקנים ששולטים כיום בבית הנבחרים ..  .  מערכת היחסים הזו סיבכה עד מאוד את מאמצי הממשל למנוע עימות באו"ם סביב ההכרזה הפלסטינית ,  משום שהיא מגבילה את יכולתו של הנשיא אובמה להפעיל לחץ על ראש הממשלה נתניהו להסכים לוויתורים שיוכלו להתניע מחדש מו"מ עם הפלסטינים ". 
אחד מחברי בית הנבחרים שנפגשו עם נתניהו ,  מייקל גרים ,  רפובליקני מניו יורק ,  סיפר כי נתניהו דחק בו לתמוך בחבילת הסיוע לפלסטינים ,  והסביר לו כי הכסף ישמש להכשרת המשטרה הפלסטינית ,  המשתפת פעולה עם ישראל . " הרגשתי יותר נוח לקבל את ההסבר הזה מנתניהו ,  מאשר מפקידי הממשל של אובמה ",  הסביר לעיתון . " זה הגביר את האמינות של הבקשה ,  היות שזו המדינה שלו - והוא לא היה תומך בצעד שיפגע בה ". 
המפלגה הרפובליקנית הייתה מאז ומעולם קרובה יותר לממשלות הימין בישראל ,  והברית הזו התהדקה במיוחד בתקופה האחרונה ,  על רקע מדיניותו של ממשל אובמה כלפי ישראל ,  שנתפשת כעוינת .  רפובליקנים רבים רואים בקשר הזה הזדמנות לשפר את בסיס התמיכה שלהם בקרב קהל יהודי אמריקאי ,  שבאופן מסורתי תומך בדמוקרטים .  המגמה הזו בלטה מאוד בנצחונו בשבוע שעבר של בוב טרנר בבחירות על המושב של מחוז 9 בניו יורק בבית הנבחרים  ( רפובליקני ראשון שזוכה במחוז מאז 1923 )  - ניצחון שהושג במידה רבה בסיוע הקול היהודי הדומיננטי במחוז ,  במה שנתפש כ"עונש "  לממשל אובמה על מדיניותו כלפי ישראל .

" נתניהו הפעיל השפעתו בקונגרס בשליחות אובמה "
 על פי דיווח ה"ניו יורק טיימס ",  לבקשת קלינטון ,  שכנע רה"מ עשרות חברי קונגרס רפובליקנים לתמוך בחבילת סיוע לפלסטינים - עדות לתלותו של הממשל בנתניהו ,  בשל קשריו עם הימין בארה"ב

