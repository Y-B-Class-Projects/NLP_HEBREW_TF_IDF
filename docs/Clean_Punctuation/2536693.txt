באופן חריג ,  גם רה"מ נתניהו גינה את הטבח בסוריה
ראש הממשלה שמר עד כה על עמימות בנוגע למעשי הטבח שנעשים בסוריה ,  מחשש להיקשר לתיאוריות שונות בנוגע להפלת המשטר .  רצח 110 התושבים והילדים בסוף השבוע הוציא אותו משלוותו
מועצת הביטחון של האו"ם התכנסה אמש  ( ראשון )  לכינוס דחוף ,  בו נידון הטבח שהיה בסוף השבוע בסוריה .  בצעד נדיר ,  הצטרפו אל הגינויים הנרחבים שנשמעו ברחבי העולם למעשי הרצח בעיר חולה ,  שבה נטבחו 110 בני אדם ונפצעו מעל 300 ,  גם ראש הממשלה ,  בנימין נתניהו ,  ושר הביטחון אהוד ברק .
 נתניהו פרסם הודעה מיוחדת ,  בה הביע  " שאט נפש מהטבח הבלתי-נפסק שמבצעים כוחותיו של נשיא סוריה בשאר אסד באזרחים חפים מפשע ,  טבח שנמשך בסוף השבוע בעיירה חולה ,  וכלל גם עשרות ילדים תמימים ".  הוא הדגיש כי  " אירן וחיזבאללה הן חלק בלתי נפרד ממעשי הטבח הסוריים ,  והעולם צריך לפעול גם נגדם ".  מאוחר יותר ,  הצטרף גם שר הביטחון ברק לנתניהו ,  ובהודעה שפרסמה לשכתו ,  קרא אף הוא להתערבות של הקהילה הבינלאומית בנעשה בסוריה .   ? מעשי הפשע הברבריים שמבצע משטרו של אסד ,  והגיבוי לו הוא זוכה מאירן וחיזבאללה ,  מחייבים את העולם לפעול כדי לעצור זאת ".  
בעוד שברק התבטא לא מעט בחודשים האחרונים בנושא סוריה ,  הרי שנתניהו נמנע מלהתבטא פומבית בנושא .  הוא סבר ,  בשונה מהעמדה שהציגו שר החוץ אביגדור ליברמן ואנשי משרדו ,  כי על ישראל לשמור על שתיקה בכל הנוגע להפלת משטר אסד ,  על מנת למנוע מתיאוריות קונספירציות שיקשרו את ישראל לכוחות האופוזיציה הסוריים .  
בישיבת הממשלה בחודש פברואר ,  התייחס נתניהו לנושא הסורי ,  ואמר כי  " בימים האחרונים ,  קיבלנו תזכורת באיזו סביבה אנחנו חיים .  שמענו את אמירתו של שליט אירן על חיסולה של ישראל ,  ראינו את הצבא הסורי טובח בעמו ,  וראינו אירועי דמים אחרים .  למנהיגים באזורנו אין שום עכבות מוסריות להרוג את שכניהם ואת בני עמם כאחד ". 
ואולם ,  הערב ,  בעקבות אירועי הדמים בסוף השבוע בכפרי חולה ,  בהם נרצחו 110 אזרחים וילדים ,  פרסם נתניהו הודעה מיוחדת בה גינה את המתרחש במדינה ,  וקרא לעולם לפעול נגד סוריה ,  אירן וחיזבאללה .  גם שר הביטחון התייחס לגיבוי שמקבלת סוריה מאירן וחיזבאללה ,  ואמר כי  " תמונות הילדים המרוטשים בחולה מזעזעים כל בן אנוש ".  שר הביטחון הוסיף כי  " לצערנו ,  מעשי הטבח המתבצעים בסוריה הם הזדמנות נוספת להביט אל דפוסי הפעולה אצל חלק משכנינו ,  ולהבין מדוע בסביבה כזו חיוני צה"ל חזק שעומד על משמר הגנת המדינה ".  
מוקדם יותר ,  אמר דובר משרד החוץ בדמשק ,  ג'יהאד מקדסי ,  כי שליח האו"ם והליגה הערבית ,  קופי אנאן ,  יבוא מחר לדמשק ,  וכי סוריה הודיעה לו כי הקימה על ועדת חקירה למעשי הטבח .  במסיבת עיתונאים שקיים ,  דחה בתוקף דובר משרד החוץ את ההאשמות כי כוחות הביטחון עמדו מאחורי מעשי הרצח בחולה .  לדבריו ,  גורמי טרור היו מעורבים במעשים ,  ובמיוחד אנשים אל-קאעדה .  
מקדסי אמר כי  " פעולות הטרור "  נועדו ליצור רושם שסוריה נתונה באי-סדר מוחלט לקראת שובו של אנאן למדינה . " נשים ,  ילדים וקשישים נורו למוות ,  אך זהו לא סימן ההיכר של הצבא הסורי ",  אמר מקדסי לכתבים . " אנחנו לחלוטין מכחישים כל אחריות אליו ". 
לקריאה נוספתמועצת הביטחון מתכנסת לדיון דחוף ברצח הילדים בסוריההדיווח הראשוני על הטבח בחולהיותר ממאה הרוגים ביום בסוריה ;  אנאן יבוא שוב לדמשקבעולם מגנים את הטבח בסוריה : " פשע מחריד ונורא"שלטון אסד מתנער מהטבח : " רצח ילדים - לא סימן ההיכר שלנו "
 לפנייה לכתבת :  tal_sh@walla.net
עדכון ראשון :  22:13 

באופן חריג ,  גם רה"מ נתניהו גינה את הטבח בסוריה
ראש הממשלה שמר עד כה על עמימות בנוגע למעשי הטבח שנעשים בסוריה ,  מחשש להיקשר לתיאוריות שונות בנוגע להפלת המשטר .  רצח 110 התושבים והילדים בסוף השבוע הוציא אותו משלוותו

