 " הצהרת נאמנות ליהודים ?  נתניהו שוב מזגזג "
 במערכת הפוליטית תקפו את רה"מ ,  לאחר שהורה לשנות את התיקון המוצע לחוק האזרחות ,  כך שגם מתאזרחים יהודים יצהירו אמונים לישראל כמדינה יהודית ודמוקרטית .  אורון :  נתניהו מתנהל באורח מביך ,  פתטי ובעיקר אנטי-מנהיגותי
חברי כנסת מהאופוזיציה מתחו הערב  ( שני )  ביקורת חריפה על ראש הממשלה בנימין נתניהו בעקבות הנחייתו לשנות את התיקון המוצע לחוק האזרחות ,  כך שגם מתאזרחים יהודים יצהירו אמונים לישראל כ"מדינה יהודית ודמוקרטית ".  חברי הכנסת האשימו את נתניהו בכניעה ללחץ הציבורי וטענו כי הוא נטול עמוד שדרה .  
יו"ר מרצ ,  ח"כ חיים אורון ,  אמר כי  " ראש הממשלה מוסיף לזגזג ולהתנהל באורח מביך ,  פתטי ובעיקר אנטי-מנהיגותי .  חוק הנאמנות נותר מעשה מכוער ומיותר גם אחרי הצעת ראש הממשלה להוסיף למצהירים גם את הציבור היהודי .  אחרי שנע ונד בין כל הלוחצים והנוסחים ,  מוטב שישנה עמדתו פעם נוספת וייסוג לחלוטין מהיוזמה האומללה הזו ". 
ח"כ יוחנן פלסנר  ( קדימה )  הזהיר כי  " רגע לפני שנתניהו ייכנע שוב ,  והפעם לשותפיו החרדים ,  שצפויים להתנגד להחלת שבועת הנאמנות גם על יהודים ,  אני קורא לנתניהו להשלים את מהלך ההתקפלות מן התיקון המטופש ולהסיר אותו מסדר היום .  כך ימוזער הנזק שכבר נגרם לשמה הטוב של מדינת ישראל .  זה חוק נטול כל תועלת ממשית ". 
גם ח"כ שלמה מולה  ( קדימה )  התייחס להודעת נתניהו ואמר כי  " שוב אנו רואים את הזגזג של ראש הממשלה .  עתה הוא רוצה להחיל את חוק האזרחות גם על זכאי חוק השבות ובכך לפגוע בערכי היסוד של מגילת העצמאות .  כדאי מאוד שראש הממשלה יתחיל לתפקד כמנהיג ויפסיק להיגרר אחרי הדמגוגיה של ליברמן ". 
ח"כ אחמד טיבי לא התרצה אף הוא מהנחיית ראש הממשלה ואמר כי  " הרעיון במקורו רע .  אין לו מקום בנוסח הזה - לא כלפי יהודים ולא כלפי ערבים ,  אלא אם כן מישהו מרגיש צורך להכנע לגחמות של ליברמן ,  או להתחרות בפאשיזם שלו .  כפיית זהות ערכית או רעיונית על ערבים ,  או יהודים כאחד ,  היא מיותרת לחלוטין .  היא תכתיב מיותר וניסיון לכפות אידיאולוגיה ,  שיהודים וערבים חייבים להתנגד לו בתוקף .  על ראש הממשלה לדעת כי מי שנגרר אחרי הפאשיזם של ליברמן - סופו לטבוע במים הרדודים של שגעונותיו ".  טיבי הוסיף ואמר כי  " התוספת של יהודים לא מקהה מעוקץ הכוונה המקורית של התיקון - לאלץ ערבים להישבע אמונים ליהדות המדינה ". 
גם חברים בקואליציה מתחו ביקורת על החלטתו של נתניהו .  יו"ר ועדת הכספים ,  ח"כ משה גפני  ( יהדות התורה )  אמר כי  " במקום שראש הממשלה יעסוק בבעיות האמיתות של אזרחי המדינה כמו מצוקת הדיור ,  הוא עוסק בשטויות .  ההצהרה לא תועיל בדבר למדינה או לאזרחיה .  אני מתנגד ומקווה שלא יימצא לכך רוב ". 
השר לענייני מיעוטים ,  אבישי ברוורמן  ( העבודה )  ציין כי  " התיקון הנוסף לחוק האזרחות אינו ממזער את הנזק הנגרם ממנו לתדמיתה של ישראל בזירה הבינלאומית וליחסי יהודים-ערבים ". 
רק השר מיכאל איתן  ( ליכוד )  הגיב בחיוב להנחייתו של נתניהו .  איתן אמר לוואלה !  חדשות כי  " אני שמח שראש הממשלה אימץ את עמדתי ,  לפיה החוק הזה ראוי בתנאי שהוא יוחל על כי מי שמבקש לקבל על עצמו אזרחות ישראל ,  כאשר הוא מכיר גם במאפייניה היהודיים של המדינה אבל גם כמתחייב מאופיה הדמוקרטי .  אם היינו מחילים רק על מתאזרחים מכוח חוק האזרחות ,  כל הביטוי דמוקרטי היה כלעג וקלס ".  

" הצהרת נאמנות ליהודים ?  נתניהו שוב מזגזג "
 במערכת הפוליטית תקפו את רה"מ ,  לאחר שהורה לשנות את התיקון המוצע לחוק האזרחות ,  כך שגם מתאזרחים יהודים יצהירו אמונים לישראל כמדינה יהודית ודמוקרטית .  אורון :  נתניהו מתנהל באורח מביך ,  פתטי ובעיקר אנטי-מנהיגותי

