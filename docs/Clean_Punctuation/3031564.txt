נתניהו על פרסום תמלילי הפגישות עם מוזס : " הדלפות מגמתיות "
 ראש הממשלה טען כי הפרסומים לפיהם סחר עם מו"ל  " ידיעות אחרונות "  בעיתונאים כדי לנווט את אופן סיקורו ,  הוא  " קמפיין שנועד להטעות את הציבור ".  במקביל ,  נכנס מוזס לחקירתו השלישית בלהב 433
 ( בווידאו :  ראיון באולפן וואלה !  NEWS עם ח"כ דוד אמסלם על חקירת נתניהו )  
ראש הממשלה בנימין נתניהו אמר היום  ( ראשון )  בישיבת שרי הליכוד כי תמלילי הפגישות שלו ושל מו"ל  " ידיעות אחרונות "  נוני מוזס אינם אלא  " קמפיין של הדלפות מגמתיות שנועדו להטעות את הציבור ולעוות את התמונה ".  בתמלולים שפורסמו בסוף השבוע בחדשות 2 ,  עלה כי נתניהו ומוזס ניסו לתאם מהלך שלפיו יסחרו בעיתונאים על מנת לשנות את אופי הסיקור כלפי ראש הממשלה בעיתון .
" כמו שאמרתי ,  ואתם כבר יודעים :  לא יהיה כלום כי אין כלום ",  חזר נתניהו על ההתבטאות הקבועה שלו בנושא מהשבועות האחרונים . " ראיתי את תהלוכות השמאל במוצאי שבת .  אני חוזר ואומר לחברינו באופוזיציה - אל תמהרו עם החגיגות ",  הוסיף ,  בהתייחס להפגנה של כ-200 בני אדם שנערכה אתמול בתל אביב , " אנחנו נהיה פה ונמשיך להוביל את המדינה עוד שנים רבות ".  
במקביל לדבריו של נתניהו ,  נכנס מוזס למשרדי להב 433 בלוד לחקירתו השלישית .  החוקרים צפויים לעמת את מוזס עם עדויות שנאספו במהלך השבוע החולף ,  וימשיכו בגבייתן גם בימים הקרובים .  בין היתר ,  ינסו גם לקבוע גביית עדות מבעלי  " ישראל היום ",  שלדון אדלסון .  
הבוקר פרסם עורך  " ידיעות אחרונות ",  רון ירון ,  טור בעמוד השער של העיתון ,  שבו הציג את עמדתו בפרשת ההקלטות . " אין מצב שהעיתון הזה היה שורד את רעידת האדמה הזו .  כולנו ,  כאיש אחד ,  היינו עוזבים ומחפשים בית אחר .  ואז ,  ממילא 'ידיעות אחרונות' כבר לא היה העיתון שאתם מחזיקים כרגע ביד ",  כתב ירון .
 בתמלילי השיחות שפורסמו ,  אמר מוזס לנתניהו בשיחה שניהלו השניים בשנת 2014 : " תהיה פה רעידת אדמה ,  צריך לחשוב איך עושים את זה ".  ירון כתב בסיום הטור : " אני לא מנסה לומר ש'עסקים כרגיל' ,  וגם לא מסתיר שיש באוויר ובלב של כולנו תחושת מועקה קשה .  עם זאת ,  אנחנו ממשיכים לעבוד מתוך אמונה פנימית חזקה ,  שאנחנו מציירים עבורכם בכל יום מחדש ,  וגם היום ,  את ה'מונה ליזה' ".  

נתניהו על פרסום תמלילי הפגישות עם מוזס : " הדלפות מגמתיות "
 ראש הממשלה טען כי הפרסומים לפיהם סחר עם מו"ל  " ידיעות אחרונות "  בעיתונאים כדי לנווט את אופן סיקורו ,  הוא  " קמפיין שנועד להטעות את הציבור ".  במקביל ,  נכנס מוזס לחקירתו השלישית בלהב 433

