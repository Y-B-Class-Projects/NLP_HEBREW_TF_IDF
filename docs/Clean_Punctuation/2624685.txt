בליכוד מאיימים :  בלי פריצת דרך עם לפיד - נלך לחרדים
במפלגת השלטון קראו ללפיד להתגמש בדרישותיו  " בשעות הקרובות ",  בטרם יפתח נתניהו בשיח בזק עם החרדים .  יש עתיד : " הצגתנו כסחטנים היא עיוות האמת .  לא נחשוש לשבת באופוזיציה "
 המשא ומתן הקואליציוני על סף פיצוץ ?  גורמים בליכוד אמרו בצהריים  ( רביעי )  כי  " אם בשעות הקרובות לא תהיה פריצת דרך במשא ומתן בין המפלגה לבין יש עתיד ,  ויו"ר המפלגה יאיר לפיד לא יירד מדרישותיו המופרזות ,  ראש הממשלה יתחיל בשיח בזק עם המפלגות החרדיות ",  כדי להכניסן לקואליציה במקומו .
 גורמים ביש עתיד אמרו בעקבות האולטימטום שהציבו אנשי הליכוד-ביתנו כי  " המשבר הקואליציוני שאנו עדים לו כעת ,  אינו רק מאבק על תיקים .  זהו קרב על דמותה של החברה הישראלית .  ההתעקשות של יש עתיד על תיק החינוך נובעת מהעובדה שהדרך לשנות את פניה של המדינה עוברת בעיקר דרך התיק הזה ".  הם הוסיפו כי  " הצגתה של יש עתיד כסחטנית היא עיוות האמת .  יש עתיד הסכימה לרדת במספר התיקים המגיעים לה כדי להקטין את מספר שרי הממשלה ".  הגורמים הדגישו כי  " יאיר לפיד לא יסטה מעקרונותיו והבטחותיו גם אם ייאלץ לשבת באופוזיציה ".  
ביממה האחרונה פועל יו"ר הבית היהודי ,  נפתלי בנט ,  כדי לגשר בין לפיד לבין ראש הממשלה נתניהו ,  ובמהלך הלילה אף נפגש עם האחרון למשך כמה שעות ,  וכן שוחח טלפונית עם לפיד כמה פעמים כדי להביא את המשבר לסיום .  נראה שגם בנט לא מרוצה מחוסר נכונותו של לפיד להתפשר ,  גם סביב תיק החינוך ,  אך עם זאת גורמים בבית היהודי אומרים כי התיאום עם יש עתיד נמשך .  בנט הגיב רשמית לדרישת הליכוד-ביתנו וכתב בעמוד הפייסבוק שלו כי  " זה לא יילך ".  הוא פנה לחברי הליכוד וכתב : " תשכחו מזה ,  ככה זה לא יילך .  יש פערים ,  צריך להידבר ולהתפשר כולנו עד שתקום ממשלה .  יש מדינה שצריך לדאוג לה ". 
שלושה ימים לפני תום הארכה שהעניק הנשיא פרס לראש הממשלה נתניהו להרכבת הקואליציה ,  במוקד המשא ומתן בין הליכוד ליש עתיד עומד משרד החינוך .  שר החינוך המכהן ,  גדעון סער ,  תקף היום את האפשרות כי הליכוד ויש עתיד יערכו ביניהן  " רוטציה "  על תפקיד שר החינוך ,  כך שכל אחת מהמפלגות תאחז בתיק בחלק מקדנציית הממשלה המוקמת .  סער אמר כי  " הרעיון לרוטציה בתיק החינוך הוא רעיון רע .  אם חלילה הוא יתממש ,  הוא יפגע במערכת החינוך בישראל .  מערכת החינוך ,  יותר מכל מערכת אחרת ,  זקוקה לרציפות ,  המשכיות ועקביות בהכוונת המדיניות ויעדיה .  רוטציה אינה רעיון נכון בכלל ובפרט אינה רעיון נכון לתיק החינוך ".  
יש עתיד רוצה לייעד אותו למספר 2 במפלגה ,  ח"כ שי פירון ,  בעוד במפלגת השלטון מתעקשים כי סער ימשיך לאחוז בו .  אתמול דווח כי ייתכן שצוות המשא ומתן של הליכוד-ביתנו הציע ליש עתיד לקיים רוטציה על התפקיד בין סער לפירון .  כעת נראה כאמור כי סער תקף את היוזמה המיוחסת למפלגתו .  
לקריאה נוספת:למה בעצם לפיד מתעקש כל-כך על החינוך ? המשא ומתן הקואליציוני תקוע : " הצדדים מתבצרים בעמדתם "
 עדכון ראשון :  12:32 

בליכוד מאיימים :  בלי פריצת דרך עם לפיד - נלך לחרדים
במפלגת השלטון קראו ללפיד להתגמש בדרישותיו  " בשעות הקרובות ",  בטרם יפתח נתניהו בשיח בזק עם החרדים .  יש עתיד : " הצגתנו כסחטנים היא עיוות האמת .  לא נחשוש לשבת באופוזיציה "
 
