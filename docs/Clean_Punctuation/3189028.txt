אחרי 4 וחצי שנים :  דוברו הפוליטי של נתניהו יסיים את תפקידו
אחרי שורה של שינויים במערך התקשורת של ראש הממשלה ,  שי חייק שמשמש גם כדובר תנועת הליכוד יעזוב בתחילת השנה הבאה .  הערכה היא כי יועץ הניו מדיה של ראש הממשלה והליכוד יונתן אוריך ימונה במקומו לתפקיד
דובר תנועת הליכוד ודוברו הפוליטי של ראש הממשלה ,  שי חייק ,  יסיים את תפקידו בתחילת השנה הבאה .  כך נמסר היום  ( ראשון )  מלשכת נתניהו .  חייק ,  שממלא את בתפקיד בארבע וחצי השנים האחרונות ,  הודיע באחרונה לנתניהו על כוונתו לסיים את תפקידו בתחילת השנה הבאה  .  
נתניהו הודה לחייק  " על עבודה מקצועית ,  יצירתית ומסורה ועל תרומתו להצלחת הליכוד בשנים האחרונות .  בשנים שבהן הוביל את הדוברות הפוליטית באו לידי ביטוי יכולותיו בתחום התקשורת הפוליטית והאסטרטגיה ".  חייק הודה גם הוא לראש הממשלה  " על הזכות שניתנה לי לעבוד תחתיו בארבע השנים האחרונות .  אין בית ספר טוב ממנו למדינאות ,  תקשורת וחשיבה אסטרטגית ". 
לפי ההערכה ,  יועץ הניו מדיה של נתניהו והליכוד ,  יונתן אוריך ,  ימונה במקומו של חייק לתפקיד .  
עוד בוואלה ! NEWS :-  רוסיה על הפלת המטוס :  ישראל אשמה - פעילותה כפוית טובה- האם משטרת בריטניה מטייחת חיסול של מיליונר רוסי שהתנגד לפוטין ?  - " קרה לי נס ":  קצין צה"ל שנורה בבטנו בתקרית בעזה חולם לחזור לגדוד 
פרישתו של חייק מהכוורת מצטרפת לשורה של שינויים במערך התקשורת של ראש הממשלה בשנה האחרונה .  בתחילת השנה עזב דובר ראש הממשלה בועז סטמבלר ובמקומו מונתה שיר כהן לתפקיד .  בשבוע שעבר הודיע יועץ ראש הממשלה לתקשורת זרה דייויד קיז על יציאה לחופשה ללא הגבלת זמן בעקבות הטענות להטרדה מינית שהועלו על ידי למעלה מ-12 נשים בארצות הברית .  
במקביל ,  במאי האחרון עזב את תפקידו מנכ"ל משרד ראש הממשלה אלי גרונר ,  ברקע עימותים עם רעיית ראש הממשלה שרה נתניהו ,  על ניהול תקציב מעונות ראש הממשלה .  ראש הסגל ,  יואב הורביץ ,  מונה כממלא מקום המנכ"ל וכרגע מחזיק בשני הכובעים .  בשבועות האחרונים הצטרף עורך דין אשר חיון לכוורת של נתניהו כמנהל לשכת ראש הממשלה .  

אחרי 4 וחצי שנים :  דוברו הפוליטי של נתניהו יסיים את תפקידו
אחרי שורה של שינויים במערך התקשורת של ראש הממשלה ,  שי חייק שמשמש גם כדובר תנועת הליכוד יעזוב בתחילת השנה הבאה .  הערכה היא כי יועץ הניו מדיה של ראש הממשלה והליכוד יונתן אוריך ימונה במקומו לתפקיד

