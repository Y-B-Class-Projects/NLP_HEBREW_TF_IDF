מובילי מחאת יוצאי אתיופיה : " נתניהו צבוע ,  מנסה לסתום לנו את הפה "
 ראשי המחאה כינסו מסיבת עיתונאים בתל אביב ותקפו את התנהלותו של ראש הממשלה : " מאסנו בהבטחות חסרות כיסוי ,  שייצא ממגדל השן ".  בין דרישותיהם :  סגירה מידית של התיקים נגד המפגינים והעמדה לדין של השוטר שהיכה את החייל
מובילי מחאת יוצאי אתיופיה כינסו היום  ( ראשון )  בצהריים מסיבת עיתונאים בבית סוקולוב בתל אביב ,  שבה תקפו בחריפות את התנהלותו של ראש הממשלה ,  בנימין נתניהו ,  בעניינם . " לא נוותר גם אחרי הצהרת ראש הממשלה להקים ועדת שרים ,  שהיא בלשון המעטה אינה מספקת ",  אמרה ענבר בוגלה ,  ממנהיגות המאבק . " בעבר שמענו הצהרות רבות מראש הממשלה .  רק לפני שלוש שנים הוא אמר  'אין מקום לגזענות ,  זה דבר פסול' .  גם אז הוא הבטיח לעקור מהשורש את תופעות הגזענות ומאז גילינו רפיסות ".  
לדבריה של בוגלה , " עד לרגע זה ראש הממשלה לא טרח לשלוח הצהרה להקמת ועדה בכתב .  מאסנו מהבטחות חסרות כיסוי .  אם ראש הממשלה רוצה שנקבל ברצינות את ההחלטה להקים ועדת שרים ,  הוא נדרש לדאוג לכך .  ראש הממשלה העדיף בצביעות לחבק את דמאס פיקדה  ( החייל שצולם כששוטרים מכים אותו  ד"ו )  כדי לסתום לנו את הפיות ולהרגיע את המחאה במקום לדבר ברצינות עם הקהילה .  אנו קוראים לו לצאת ממגדל השן ולעשות סיור בשכונות של יוצאי אתיופיה שהממשלה דאגה להשאיר כגטו ".  

מובילי מחאת יוצאי אתיופיה : " נתניהו צבוע ,  מנסה לסתום לנו את הפה "
 ראשי המחאה כינסו מסיבת עיתונאים בתל אביב ותקפו את התנהלותו של ראש הממשלה : " מאסנו בהבטחות חסרות כיסוי ,  שייצא ממגדל השן ".  בין דרישותיהם :  סגירה מידית של התיקים נגד המפגינים והעמדה לדין של השוטר שהיכה את החייל

