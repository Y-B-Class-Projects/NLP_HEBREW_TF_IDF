תיק מוזס-נתניהו :  עורך ynet לשעבר והשר אלקין מעידים במשטרה
השר להגנת הסביבה ,  ששימש בעת קידום חוק  " ישראל היום "  יו"ר הקואליציה ,  הגיע למשרדי להב 433 .  לפניו הגיע ערן טיפנברון ,  ששמו עלה בתמלולי השיחה בין ראש הממשלה לבין נוני מוזס .  השר כץ על החקירה : " מקווה שחשכת העננים המתקדרת תוסר בהקדם "
 ערן טיפנברון ,  עורך Ynet לשעבר ,  והשר להגנת הסביבה זאב אלקין הגיע הבוקר  ( חמישי )  למשרדי להב 433 ,  להעיד במסגרת חקירת פרשת 2000 .  טיפנברון צפוי למסור עדות בפרשת נתניהו-מוזס ,  שבמרכזה נרקם דיל לכאורה בין ראש הממשלה למו"ל  " ידיעות אחרונות ",  לפיו נתניהו יזכה לסיקור אוהד בעיתון בתמורה לקידום חוק  " ישראל היום ",  אז שימש אלקין יו"ר הקואליציה .  
שלשום נפגש טיפנברון עם ניר חפץ ,  יועץ התקשורת של משפחת נתניהו .  ב"העין השביעית "  פורסם כי הם נפגשו בבית קפה של מלון NYX בתל אביב .  טיפנברון שימש כעורך הראשי של אתר Ynet מקבוצת  " ידיעות אחרונות "  עד לחודש מרץ האחרון .  חפץ היה בעבר עורך בכיר בקבוצה ,  וכיום משמש כדובר האישי של משפחת נתניהו .  שמותיהם מוזכרים בהקלטות השיחות בין ראש הממשלה בנימין נתניהו למו"ל  " ידיעות אחרונות "  נוני מוזס .
 עוד בוואלה !  NEWS :" נתניהו תיווך בין מוזס לשלושה אנשי עסקים שישקיעו ב'ידיעות אחרונות' "  
בין היתר עולה מהתמלולים שנחשפו בחדשות 2 כי מוזס הסביר לנתניהו שאם ברצונו לזכות לסיקור נוח מקבוצת  " ידיעות אחרונות "   עליו למנות אדם שישוחח עם שני אנשים  טיפנברון והעורך הראשי של ידיעות רון ירון ,  שמסר עדות במשטרה בתחילת השבוע .
 הבוקר התייחס שר התחבורה ישראל כץ לחקירות בטקס פתיחת מנהרת הראל בכביש 1 ,  ופנה לראש הממשלה בנימין נתניהו שהגיע למקום גם הוא באומרו  " יש לי אמון מלא בך ,  אדוני ראש הממשלה ,  מחזק את ידיך ומאחל לך ולכולנו שחשכת העננים המתקדרת תוסר בהקדם ותוכל להמשיך להוביל את ישראל ,  כפי שנבחרת לעשות ,  למשך שנים רבות .  שולח לך ברכבת הצלחה ואומר לך  העם איתך ,  מדינת ישראל זקוקה לממשלה חזקה ויציבה ".  
אתמול הגיעו לחקירה העיתונאי אבי רצון ומנכ"ל משרד התקשורת שלמה פילבר למסור עדות במשרדי יחידת להב 433 בלוד .  שמו של רצון הוזכר גם הוא בתמלולי פגישה בין ראש הממשלה נתניהו למו"ל  " ידיעות אחרונות ".  
מנכ"ל משרד התקשורת שלמה פילבר מסר לפני הבחירות האחרונות בשנת 2015 ,  כשהיה יו"ר מטה הליכוד ,  תצהיר ובו טען כי אין כל קשר בין נתניהו למערכת  " ישראל היום ".  זאת ,  בתגובה לתלונה שהגיש עו"ד שחר בן מאיר לוועדת הבחירות המרכזית ולמבקר המדינה ,  בה ביקש להכריז על  " ישראל היום "  כשופר תעמולה למען נתניהו בניגוד לחוק הבחירות  לאחריהן מונה פילבר על ידי נתניהו לתפקידו הנוכחי .
 שלשום הגיע העורך הראשי של  " ישראל היום ",  עמוס רגב ,  למסירת עדות בפני חוקרי להב 433 ,  במשך כחמש שעות .  בהמשך הגיע גם המו"ל מוזס לחקירתו החמישית במסגרת פרשה 2000 ונחקר במשך כשבע שעות .  ראש הממשלה צפוי להיחקר פעם נוספת במעונו בירושלים .
  ( עדכון ראשון :  10:08 )  

תיק מוזס-נתניהו :  עורך ynet לשעבר והשר אלקין מעידים במשטרה
השר להגנת הסביבה ,  ששימש בעת קידום חוק  " ישראל היום "  יו"ר הקואליציה ,  הגיע למשרדי להב 433 .  לפניו הגיע ערן טיפנברון ,  ששמו עלה בתמלולי השיחה בין ראש הממשלה לבין נוני מוזס .  השר כץ על החקירה : " מקווה שחשכת העננים המתקדרת תוסר בהקדם "
 
