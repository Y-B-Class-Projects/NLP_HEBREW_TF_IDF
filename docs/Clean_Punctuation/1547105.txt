מיליון וחצי תלמידים חזרו לבתי הספר
כמיליון וחצי תלמידים חזרו ללימודים ב-4,096 בתי ספר שפתחו לפניהם את דלתותיהם .  מנכ"ל משרד החינוך שמעון שושני : " שנת הלימודים נפתחה כמעט באפס תקלות "
  ( צילום :  נעם כהן עריכה :  גדי וינסטוק ) 
ה-1 בספטמבר הגיע - 1,484,834 תלמידים עטפו הבוקר  ( שלישי )  את הסנדוויצ'ים וכתפו על כתפיהם את הילקוט לקראת תחילת שנת הלימודים .  מאות אלפי הורים נשמו לרווחה לאחר שהחופש הגדול של ילדיהם נגמר ,  ו-136,605 ילדים בגיל 6 ינסו לקרוא הבוקר בפעם הראשונה מהלוח בכיתה את המשפט  " שלום כיתה א ". 
שמשון שושני מנכ"ל משרד החינוך אמר הבוקר מחדר המצב של משרד החינוך כי  " שנת הלימודים נפתחה כמעט באפס תקלות ,  אני לא זוכר פתיחה של שנה רגועה כל כך ללא שביתות ,  וללא איומים בשביתות .  מי שטורח בערב שבת ,  נהנה בפתיחת שנת הלימודים ". 
4,096 בתי ספר פתחו את דלתותיהם עם 56,754 כיתות לימוד .  חידוש מרענן בתחילת השנה הנוכחית הוא המחסור הנדיר באיומי ההשבתה מצד ההורים ומצידם של המורים .  למרות העובדה שלא צפויה שביתה במערכת החינוך ,  בחדר המצב במשרד החינוך יעקבו הבוקר בדריכות אחר היום הפותח של שנת הלימודים תש"ע .  באיזה בתי ספר בכל אופן יושבתו הלימודים ,  אלו בתי ספר ייפתחו הלימודים בצורה סדירה .  המידע הזה יזרום לחדר המצב של משרד החינוך שם נערכים לתרחישים השונים .
 ועם זאת מספר בתי ספר לא פתחו את שעריהם הבוקר ,  בעיקר בשל התנגדות ועדי ההורים .  בסך הכל רק ב-23 מוסדות לא התחילו הלימודים הבוקר כסדרם .  בלוד מושבתים כל תשעת בתי הספר במגזר הערבי .  ההורים בלוד מוחים על בעיות תשתית והשביתו את הלימודים .  בנהריה מפגינים עשרות הורים מחוץ לבית הספר טרומפלדור בעיר נגד משרד החינוך ,  במחאה על חזרתה של מנהלת בית הספר לעבודה .
 גם במד"א ובמשטרה נערכו בכוחות מתוגברים על מנת לאבטח את בתי הספר השונים ברחבי הארץ .  שוטרים יערכו סיורים רגליים ובניידות המשטרה בסמוך לבתי הספר .
 חידוש נוסף שמגיע השנה לבתי הספר הוא חוק חינוך חובה חינם שיחול משנת הלימודים הנוכחית גם על כיתות י"א וי"ב .  החוק ייכנס לתוקפו אמנם רק על 10% מהאוכלוסייה בהם אחוזי הנשיאה הם הגבוהים ביותר וביישובים בהם המצב החברתי-כלכלי הינו נמוך .  בנוסף תלמידי ישראל יקבלו שעות נוספות בבית הספר .  שר החינוך גדעון סער הודיע כי השנה יתווספו עשרות אלפי שעות לימוד .  
בנוסף הבטיח סער כי בתי ספר שיציגו שיפור בהישגי התלמידים יתוגמלו כספית . " המטרה היא לעודד הישגים לימודיים ,  חברתיים וערכיים באמצעות מנגנון תגמול מבוסס תפוקות .  המודל שאנו מציגים יבצע השוואה בה יבדק שיפור מדדי בתי הספר ",  אמר סער .  בין המדדים שיחשבו להישג שיביא לתגמול הם שיפור בהישגים במבחנים בינלאומיים ,  שיעור הגיוס לצה"ל ,  לשירות הלאומי ולשנת שירות ,  הגדלת שיעור הניגשים לבגרות ,  מניעת נשירה ומניעת אלימות .
 
מיליון וחצי תלמידים חזרו לבתי הספר
כמיליון וחצי תלמידים חזרו ללימודים ב-4,096 בתי ספר שפתחו לפניהם את דלתותיהם .  מנכ"ל משרד החינוך שמעון שושני : " שנת הלימודים נפתחה כמעט באפס תקלות "
 
