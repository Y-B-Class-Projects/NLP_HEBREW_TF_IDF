סוריה סוערת ,  איראן מערערת :  ההזדמנויות של נתניהו בפגישה עם פוטין
למרות ההתקררות בין המדינות מאז הפלת המטוס הרוסי ,  פוטין לא רוצה לפרום את הקשר עם ראש הממשלה וינסה להגיע איתו לעמק השווה .  נשיא רוסיה מדבר עם כל מי שיסייע לו לשמור על יציבות ומאבד את הסבלנות להתקפות .  ישראל יכולה לראות בכך אתגר - או לנצל זאת לטובתה
ראש הממשלה ושר הביטחון בנימין נתניהו נחת הבוקר  ( רביעי )  במוסקבה כדי להיפגש עם נשיא רוסיה ולדימיר פוטין .  השניים ידונו בענייני סוריה ,  בתהליך ההתבססות האיראנית באזור ובנושאים נוספים הקשורים למזרח התיכון .  
נתניהו אמור היה לחזור ממוסקבה ביום חמישי בבוקר ,  אך החליט לקצר את נסיעתו ולשוב כבר היום ,  זאת ברקע אפשרות כי היועץ המשפטי לממשלה אביחי מנדלבליט יודיע כבר ביום חמישי על הגשת כתב אישום נגדו בכפוף לשימוע .  במשרד המשפטים עושים מאמצים כדי למסור את ההודעה כבר השבוע .
 אחרי הפלת מטוס הריגול הרוסי על ידי סוללת הגנה אווירית של משטר אסד ,  בתגובה לתקיפה ישראלית בסוריה ,  התקררו היחסים בין המדינות ומנגנון התיאום הרוסי-ישראלי הפך לאיטי מאוד .  במערכת הביטחון בישראל העריכו כי הרוסים המתינו למשבר כדי לשבור את הכלים על מנת ליצור סדר חדש שישרת את האינטרסים של רוסיה בסוריה .  
עוד בוואלה !  NEWS:ביקור ראשון מתחילת המלחמה :  אסד נפגש עם חמינאי ורוחאני באיראןפוטין לא מחכה שישמידו לו את הטילים :  הנשק שובר השוויון בסוריהלמרות הקריאה לעצור התקיפות :  פוטין ימשיך לעצום עין מול פעילות צה"ל 

ישראל שיחקה את המשחק ושלחה את אלופי צה"ל למוסקבה ,  אף על פי שהיה ברור שזה תסריט ידוע מראש :  קציני צה"ל הציגו עובדות שסתרו את טענות קציני הצבא הרוסי ,  ואלו הנהנו בראשם בקרירות והמשיכו להתעקש על גרסתם .  עוד שיחות ועוד פעולות ריכוך מדיניות ,  והמנגנון בין ישראל לרוסיה חזר לעבוד וקציני צה"ל התקשרו אל הרוסים על מנת לעדכן דקות אחדות לפני תקיפת יעדים בסוריה .
 מאז ,  חלפו חודשים ארוכים ,  ולפי פרסומים זרים חיל האוויר תקף מספר רב של יעדים ברחבי סוריה במטרה לסכל את תהליך ההתבססות האיראנית שעומד בראש סדר העדיפויות של צה"ל במרחב שבין סוריה ללבנון וכדי לפגוע בהתעצמות חיזבאללה .  ישראל הצליחה לשבש ולפגוע בתכנית של כוחות קודס האיראניים להקים בסיסי טילים ,  בסיסי מודיעין ומפעלים לייצור נשק ברחבי סוריה .  
האיראנים רידדו את היקף הכוחות בסוריה על רקע האיום התמידי ,  החזירו קצינים יועצים מסוריה לאיראן ואת חלקם ללבנון ורידדו את היקף המליציות השיעיות .  חלק ממיליציות אלה חזר לאיראן וחלק הועבר ככוח עתודה לעיראק וללבנון .  
מפקד כוח קודס קאסם סולימני לא הרים ידיים ,  והכוחות בפיקודו ממשיכים לפעול לקידום אינטרסים בסוריה .  לשם כך ,  הוא משלב בפעילות הכוחות תחבולה ויצירתיות להקמת מתקנים ,  העברת אמצעי לחימה לסוריה ,  ובמקביל פועל להניח את ידו על אזורים בעלי מיקום אסטרטגי וכלכלי ,  אך לא רק .  אנשיו פועלים גם קירוב לבבות של האוכלוסייה הסורית באמצעות פעולות רווחה ,  דת והפצת רעיון משמרות המהפכה האיראניים .  
נתניהו הצהיר בפומבי כי ישראל לא תשלים עם נוכחות איראנית בסוריה .  חיל האוויר הישראלי ערוך להתמודד עם האתגרים השונים בסוריה כדי למנוע מאיראן להתבסס בסוריה חרף המתח עם רוסיה .  
לפני שבועות אחדים ,  לפי פרסומים זרים ,  תקף צה"ל מהקרקע תשתיות לאיסוף מודיעין נגד כוחות צה"ל ברמת הגולן .  נשיא רוסיה לא אוהב בלשון המעטה את הפעילות הצבאית של ישראל בסוריה .
 פוטין כבר רוצה לראות כיצד המהלך הרוסי בסוריה מכניס מיליארדי דולרים לכיס של חברות רוסיות ,  במיוחד שלפי הערכות במערב שיקום סוריה נאמד ב-400 מיליארד דולר .  אין ספק שעיניו של פוטין נוצצות כשהוא מדמיין את הרובל מתרושש ואת הכלכלה הרוסית המקרטעת מתחילה להרים ראש .  
עד שהמהלך הכלכלי ייצא אל הפועל ,  מתאמצת רוסיה בשיתוף משטר אסד ואיראן ,  כולל מאמצים עם טורקיה ,  לייצב את סוריה .  מאמץ זה נועד בעיקר להרגיע את האזור ,  לייצב את הגבולות ,  להגיע להבנות עם הגורמים העוינים אותו במרחב ולשכנע את החברות הגדולות להתחיל בתהליך השיקום .  
אחד המסרים הראשוניים שלו הוא שילוש גודלו של נמל התעופה הבינלאומי בדמשק וקיבולת המטענים .  נמל תעופה זה הפך ליעד ,  לפי פרסומים זרים ,  לתקיפות על ידי חיל האוויר הישראלי עקב העברת אמצעי לחימה ומערכות נשק איראניים .  

לכן ,  נראה שפוטין יהיה פחות סבלני להתקפות מכל סוג באזור ולשם כך הוא מדבר עם כולם בשיטת המקלות והגזרים .  כולל ,  אגב ,  עם חמאס .  כל מה שיביא לו שקט נלקח בחשבון .  ברוח תכנית זו הועברו מסרים מדיניים לישראל ובמישור הצבאי מתפרסמים לאחרונה ידיעות על הכוונה הרוסים להעביר את האחריות על מערכות ה-S-300 לידי צבא סוריה ולהכריז על הסוללות כמבצעיות .   מדובר באתגר מאוד גדול עבור חיל האוויר הישראלי ,  לא רק בגלל איכות המערכת ,  אלא בגלל עצם העובדה שבמערכת הביטחון מטילים ספק בדבר האפשרות שהרוסים ימסרו ב-100% את המערכות לשליטה סורית .  גורמים בישראל מעריכים שבכל סוללה שכזו עשוי להיות תמיד צוות רוסי מסייע או מפעיל .  
נוכחות רוסית בסוללות מעניקה במידה כזו אחרת חסינות לצוות הסוללה כולו .  אחרי הפלת המטוס הרוסי על ידי משטר אסד - רוסיה לא תהיה סבלנית להרג צוות רוסי באמצעות טיל ישראלי .  בנקודה הזו ינסו נתניהו ופוטין למצוא את עמק השווה :  פוטין לא רוצה לאבד את הקשר היציב עם ישראל וגם לא למהר לפרום את הקשר עם נתניהו .  הוא מכיר אותו באופן אישי עוד ימי נשיא רוסיה בוריס ילצין .  
לכן ,  הביקור הזה נועד בעיקר לחזק את הברגים הקיימים של מנגנון התיאום ,  לדון במקומות שבהם הרוסים רוצים לבצע שינוי ולקבוע כללי משחק חדשים .  אם לא תהיה התחשבות באינטרסים הישראליים עשוי המצב להביא לחיכוך גובר .  מדובר בקושי משמעותי ובאתגר עבור המדינאים ואנשי הצבא ,  אך יש גם אפשרויות ליצור הזדמנויות ,  במיוחד נוכח העובדה שהלחימה בסוריה לא הסתיימה ושרוסיה לא הסכימה על תנאי החלוקה והפירוז באידליב .  במקביל ,  איראן מכעיסה את פוטין ביצירת חוסר יציבות אזורית וגם ארצות הברית מטלטלת את האזור בהצהרות ובמהלכים צבאיים ומדיניים והרשימה עוד ארוכה .  
גם נשיא סוריה בשאר אסד מודאג מהדיאלוג בין נתניהו לפוטין .  השבוע הופצו תמונות של אסד בטהראן נפגש עם המנהיג האיראני האייתולה חמינאי ודן איתו ועם בכירים נוספים בהתפתחויות .  הקשר ההדוק בין הצדדים ,  כולל המסרים הברורים מרוסיה ,  ייאלצו בקרוב את ישראל לשקול פעולות חשאיות אחרות פרט לתקיפות אוויריות בסוריה כדי לשלול יכולות מחיזבאללה ולמנוע התבססות איראנית באיראן .  

סוריה סוערת ,  איראן מערערת :  ההזדמנויות של נתניהו בפגישה עם פוטין
למרות ההתקררות בין המדינות מאז הפלת המטוס הרוסי ,  פוטין לא רוצה לפרום את הקשר עם ראש הממשלה וינסה להגיע איתו לעמק השווה .  נשיא רוסיה מדבר עם כל מי שיסייע לו לשמור על יציבות ומאבד את הסבלנות להתקפות .  ישראל יכולה לראות בכך אתגר - או לנצל זאת לטובתה

