נתניהו ימליץ מחר :  הכנסות הגז יופקדו בקרן
ראש הממשלה יציג מחר את המלצות הוועדה לניהול הכנסות המדינה ממשאבי טבע ,  בהן הקצאת 4% בשנה לחינוך ולביטחון השר להגנת הסביבה : " יש להקצות כסף לפיקוח על קידוחי הגז "
 ראש הממשלה יציג היום  ( ראשון )  בישיבת הממשלה את מסקנות הוועדה הבין-משרדית לבחינת ניהול ההכנסות ממשאבי טבע בישראל .  לפי הערכות ,  ההמלצות יכללו הפקדת כספי ההיטל על רווחי הנפט בקרן בחו"ל ,  בניהולו של בנק ישראל ,  תוך שימוש שנתי בכ-4% מכספי הקרן ,  בדומה לקרן הפועלת בנורבגיה .  הכספים שיימשכו מהקרן ישמשו לצורכי ביטחון וחינוך .  לפי הערכות ,  הכנסות מאגרי הגז בחופי ישראל יסתכמו בכ-100-130 מיליארד דולר ,  עד 2040  ( בערכים לא מהוונים )  ,  והמדינה תקבל כ-50% מהם .  
בוועדה הבין-משרדית שבראשות ראש המועצה הלאומית לכלכלה ,  פרופ' יוג'ין קנדל ,  חברים גם נציגים מבנק ישראל ,  משרד האוצר ומשרד האנרגיה והמים .  הוועדה הוקמה כדי לבחון את השימושים האפשריים בהכנסות המדינה מההיטל על רווחי הנפט ,  המוטל על החברות המפיקות גז ונפט בשטח ישראל ,  לפי  " חוק ששינסקי ".  זאת על רקע שאלת ייעוד ההכנסות וכן בשל החשש מפני  " המחלה ההולנדית ":  הולנד ,  בשנות ה 60 ,  לאחר מציאת מרבצי גז משמעותיים והפקתם ,  סבלה ממצוקה כלכלית ייחודית :  ההכנסות הגבוהות למדינה מתמלוגי הגז גרמה לייסוף המטבע המקומי ולפגיעה ביצוא ,  וכן גרמה לניוון בענפי כלכלה אחרים .  לפיכך ,  מדינות רבות  ( נורווגיה למשל )  ,  אינן מפקידות את הכנסותיהן מנפט ישירות בקופת המדינה ,  אלא צוברות אותם בקרנות מיוחדות ,  לשימוש מבוקר בעתיד .  
על פי הערכות ,  הוועדה תמליץ על הקמת קרן תמלוגים במטבע זר ,  בחו"ל ,  בניהולו של בנק ישראל ,  כדי למנוע את ייסוף השקל .  כמו כן תמליץ הוועדה על שימוש שנתי בכ 4% מכספי הקרן לצורכי חינוך וביטחון .  המודל דומה למודל הנורווגי ,  המבטיח באופן זה שהקרן לא תישחק .  
השר להגנת הסביבה ,  גלעד ארדן ,  פנה לראש הממשלה וביקש כי חלק מההכנסות יוקצה לפיקוח סביבתי על הקידוחים . " במצב הקיים ,  למשרדי אין את אמצעי הפיקוח המינימליים ,  דוגמת ספינת פיקוח המסוגלת להגיע ולבצע ביקורת במאגר לוויתן ",  כתב ארדן .  הוא ביקש כי  " מתוך כספי התמלוגים המועברים לאוצר המדינה ,  יוקצו הסכומים הנדרשים שיאפשרו השקעה ראויה בהיערכות למניעת אירוע דליפה ,  ומתן מענה הולם במידה ואירוע כזה יתרחש ".  לדברי ארדן , " השקעה הכרחית זו תאפשר צמצום הנזקים הסביבתיים והכלכליים הקשים הטמונים באירועים אלו ".  
לפני כשלושה שבועות הגיש חבר הכנסת אורי אריאל עתירה לבג"ץ ,  בדרישה שיורה לממשלה לנמק מדוע לא קמה עדיין הקרן .  על פי חוק מיסוי רווחי הנפט ,  שנחקק בעקבות ועדת ששינסקי ,  הצעת החוק להקמת הקרן היתה אמורה לעלות על שולחן הדיונים בכנסת עד 1 בנובמבר 2011 .  עם זאת ,  הצעת החוק עדיין לא גובשה ,  בין היתר בשל חילוקי דעות בין משרד האוצר ובנק ישראל על מבנה הקרן ושימושיה .  ההמלצות שיוצגו היום בישיבת הממשלה יהיו ,  ככל הנראה ,  הבסיס להצעת חוק ממשלתית להקמת הקרן .  

נתניהו ימליץ מחר :  הכנסות הגז יופקדו בקרן
ראש הממשלה יציג מחר את המלצות הוועדה לניהול הכנסות המדינה ממשאבי טבע ,  בהן הקצאת 4% בשנה לחינוך ולביטחון השר להגנת הסביבה : " יש להקצות כסף לפיקוח על קידוחי הגז "
 
