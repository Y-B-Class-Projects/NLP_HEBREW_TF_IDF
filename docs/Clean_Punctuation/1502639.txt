ברשות מאוכזבים : " נתניהו מכשיל את השלום "
 הבכיר הפלסטיני יאסר עבד רבה אמר לוואלה !  חדשות  " לא נכיר בישראל כמדינה יהודית ".  על הדרישה לפירוז המדינה : " תירוץ להמשך הכיבוש "
  ( וידאו באדיבות הערוץ הראשון ) 
ברשות הפלסטינית מאוכזבים מנאומו של ראש הממשלה בנימין נתניהו הערב  ( ראשון )  באוניברסיטת בר אילן .  בכיר הרשות הפלסטינית יאסר עבד רבה אמר לוואלה !  חדשות כי נתניהו לא הביע בנאומו שום התקדמות , " אפילו בסנטימטר ".  הוא הביע הפתעה לנוכח דרישתו של נתניהו מהפלסטינים להכיר בישראל כמדינה יהודית ואמר : " אין שום סעיף בחוק הבינלאומי שמחייב עם כלשהו להכיר באופי של מדינה .  אנחנו מקבלים את ישראל ומכירים בה ,  זה לא מספיק ?  ".  
" איננו מתכוונים להתערב באופייה של ישראל ,  כמו גם באופייה של כל מדינה אחרת ",  הבהיר עבד רבה . " נתניהו הציב בנאומו מכשולים שמטרתם להרוויח זמן וכדי לא לאפשר דיון רציני פוליטי בנוגע למפת הדרכים .  כשנתניהו מדבר על גידול טבעי בהתנחלויות ,  פירוש הדבר מתן הכשר להמשך הבנייה בהתנחלויות .  מדוע הגידול הטבעי חייב להיות בתוך השטחים הפלסטינים ולא בתוך ישראל ?  ",  תהה .
  בנוגע לדרישה הישראלית למדינה פלסטינית מפורזת אמר עבד רבה : " תחת אמתלה של מדינה מפורזת נתניהו רוצה לפגוע בריבונות הפלסטינית ,  בשליטה הפלסטינית על כלכלתה ועל כל תחומי חייה .  נתניהו ממציא את כל הנושא הזה של מדינה מפורזת .  הנושא הזה מעולם לא נידון ומעולם לא הועלה .  הוא מגזים כדי למנוע מאיתנו מדינה אמיתית וכדי להצדיק את המשך הכיבוש ".  
 " אין שום דבר בנאומו של נתניהו שמבטא תקווה ",  הוסיף עבד רבה . " הנאום רק מוכיח שהקואליציה של הימין הקיצוני אינה רוצה להתקדם לעבר השלום ,  והכל בזמן שיש הנהגה פלסטינית שמעוניינת בשלום .  זה הסיפור העצוב של היום ".  
 דוברו של יו"ר הרשות הפלסטינית אבו מאזן ,  נביל אבו רודיינה ,  אמר הערב כי נאומו של ראש ממשלת ישראל בנימין נתניהו באוניברסיטת בר-אילן מחבל במאמצי השלום .  כמו כן ,  הוא דחה את דבריו של נתניהו ,  לפיהם ירושלים תישאר בירתה המאוחדת של ישראל ,  והפליטים הפלסטינים לא יוכלו לחזור לשטח ישראל .
 דובר חמאס פאוזי ברהום אמר כי נאומו של נתניהו מבטא אידיאולוגיה  " קיצונית וגזענית "  וכי אין כל חדש במדיניות ממשלתו .  בכיר חמאס וממלא מקום יושב ראש הפרלמנט הפלסטיני ,  ד"ר אחמד בחר ,  אמר בתגובה לנאומו של ראש הממשלה בנימין נתניהו כי הנאום  " גזעני וחצוף "  וכי הוא מחייב גיבוש עמדה ערבית ואיסלמית אחידה .
  בג'יהאד האיסלמי תקפו גם כן את נאום נתניהו ואמרו כי נתניהו מוליך שולל את הציבור . " לא נסכים לוותר על אף שעל מפלסטין ",  הבהירו בארגון .
 
ברשות מאוכזבים : " נתניהו מכשיל את השלום "
 הבכיר הפלסטיני יאסר עבד רבה אמר לוואלה !  חדשות  " לא נכיר בישראל כמדינה יהודית ".  על הדרישה לפירוז המדינה : " תירוץ להמשך הכיבוש "
 
