דילמת האסיר של כחלון :  האופציות שעומדות בפני שר האוצר במשבר התאגיד
בעל כורחו ,  נקלע יו"ר כולנו למלחמה קואליציונית בנושא שלא מעניין אותו .  ניתוח האפשרויות הקיימות לפי המודל מתורת המשחקים מעלה כי התוצאה האופטימלית מבחינתם של כחלון ונתניהו ,  שחוששים לצאת פראיירים ,  הפוכה מהאינטרס הציבורי
אחרי ארבעה ימים של דיונים אינטנסיביים בין ראש הממשלה בנימין נתניהו לשר האוצר משה כחלון ,  טרם נמצא פתרון שיחלץ את הקואליציה ממשבר תאגיד השידור הציבורי .  השניים נפגשו השבוע כבר חמש פעמים ,  והיד עוד נטויה .  למרות השיחות והמאמצים ,  עדיין אין הסכמות ,  בעיקר בגלל אילוצים טכניים ומשפטיים שמונעים מעשית מנתניהו להגשים את שאיפותיו של נתניהו לסגור את התאגיד  או לפחות להשיג שליטה חזקה יותר של הדרג הפוליטי במתרחש בין כותלי השידור הציבורי .
 מצד אחד ,  אפשר להיות אופטימיים .  מתקיים דיאלוג ,  מחליפים הצעות ומתווים ,  אף אחד כבר לא ממש מדבר על בחירות ומנסים להגיע לפתרון .  ואולם ,  מנקודת מבט פסימית ,  ככל שחולף הזמן והפשרות המוצעות לא ממש מתגבשות לכדי פתרון מעשי ,  ייתכן כי אין מוצא של כבוד מן הסבך הזה .  
מעל המגעים וניסיונות הגישור מרחף עדיין סימן שאלה גדול :  מהן כוונותיו האמיתיות של נתניהו ?  מאז פרוץ המשבר בשבוע שעבר ,  מעריכים גורמים פוליטיים בכירים כי ייתכן שהתאגיד הוא רק תירוץ .  כך ,  לשיטתם ,  נתניהו בכל מקרה החליט ללכת לבחירות מוקדמות על רקע החקירות הפליליות בעניינו או על רקע הלחץ האמריקני בנושא הגבלת הבנייה בהתנחלויות ,  שעוד עתיד לייצר משבר פוליטי עם הבית היהודי .  
לקריאה נוספת:הרצוג ליועמ"ש : " אם נתניהו ימשיך להתעסק בתאגיד - אעתור לבג"ץ"אחרי שנפגש עם נתניהו על התאגיד :  כחלון הסתודד עם הרצוגיעלון על צעדי נתניהו נגד התאגיד : " עד כדי כך אתה חלש ?  "  
עבור כחלון ,  זהו סימן שאלה קריטי .  משבר התאגיד נכפה עליו ,  זו לא המלחמה שלו ,  ומבחינתו להתעסק רק במצוקת הדיור .  הוא מעולם לא התכוון לשאת את הדגל של התקשורת החופשית ועתיד הדמוקרטיה ;  כחלון לא ירוויח מכך אלקטורלית ,  והוא ממש לא מעוניין בבחירות המוקדמות שנתניהו עלול לכפות עליו בטרם יתברר כי מחירי הדיור אכן בירידה  כפי שהתחייב לעשות לפני הבחירות .  
לדברי גורמים המעורבים במגעים ,  כחלון הסכים כבר ללכת כברת דרך ארוכה לקראתו של נתניהו .  כך ,  למשל ,  נמצאים על הפרק ראשיהם של מנהלי התאגיד ,  אלדד קובלנץ וגיל עומר ,  עתיד חטיבת החדשות של התאגיד ושינוי שיטת המינויים .  ואולם בסביבתו ממשיכים להדגיש כי הוא לא יתפשר על הכול ,  או בלשון משחק כיפוף הידיים הפוליטי  מנסים לשכנע שהוא לא יתקפל .  
במצב כזה ,  שבו מרחף סימן שאלה ואי-ודאות לגבי מניעיו ומטרותיו של השחקן שמולו ,  כחלון ,  מוקף שלל כלכלנים ויועצים ,  ודאי שירטט לעצמו בימים האחרונים מטריצה של דילמת אסיר  אחד המודלים הנפוצים ביותר בפסיכולוגיה ,  כלכלה ויחסים בינלאומיים מתורת המשחקים ,  לקבלת החלטות של שחקנים רציונליים שצריכים לפעול ,  אולם ללא מידע חיוני על האחר .  בסצנה המתוארת בדילמת האסיר המקורית ,  שנוסחה בשנות ה-50' על ידי כלכלנים אמריקנים ,  שני עבריינים שביצעו פשע משותף נחקרים במשטרה וצריכים להחליט אם להעיד אחד נגד השני בתמורה להפחתת העונש .  
אם שניהם ישמרו על שתיקה ,  למשטרה לא יהיה תיק מוצק נגדם ושניהם יקבלו עונש מינימלי של שנת מאסר אחת .  אם אחד ילשין והשני ישתוק ,  הראשון ישוחרר והשני יקבל 15 שנה בכלא .  אם שניהם ילשינו  הם יקבלו עונש מופחת של חמש שנים .  לכן ,  המצב האופטימלי עבור שניהם ,  לכאורה ,  הוא ששניהם ישמור על שתיקה .  אך מאחר שאף אחד מהם לא יודע איך השני ינהג ,  המודל קובע ששחקן רציונלי יבחר להלשין ,  שכן אם החבר שלו ילשין והוא יבגוד  האסיר ,  במלים עדינות ,  יידפק .
 במשחק של כחלון מול נתניהו ,  הנעלם הגדול הוא אם ראש הממשלה באמת נלחם על התאגיד שנוא נפשו ,  או שמילת המפתח כאן היא בחירות .  אם ממקמים אפוא את שר האוצר בפוזיציית השחקן הרציונלי ,  עומדות בפניו שתי אפשרויות פעולה :  להתפשר ולהסכים לכל דרישותיו של נתניהו ,  או לעמוד על שלו  ולהסתכן בבחירות .  
אם כחלון יתפשר ,  והמטרה של נתניהו היא רק השליטה בתאגיד ,  שר האוצר יפסיד הרבה נקודות אמינות ,  יחטוף על הראש מהברנז'ה ויצטייר במערכת הפוליטית כחסר עמוד שדרה .  מנגד ,  הוא ימנע פיצוץ קואליציוני בעת הזו ובחירות לא רצויות .  אם כחלון יתפשר כשהמטרה של נתניהו היא בעצם בחירות ,  ובעוד שבועיים נמצא את עצמנו במשבר קואליציוני נוסף  כניעה לכל דרישותיו של נתניהו לא תועיל בדבר ורק תפגע בו פוליטית .  מאידך ,  אם כחלון יעמוד איתן ולא ייכנע לדרישותיו של נתניהו ,  הוא יוכרז כמנצח הגדול  אם אכן השידור הציבורי הוא באמת הסיפור .  ואם הסיפור הוא בחירות  ממילא הלכנו לקלפי ,  ותיפתח מלחמת הכול בכל .  
המניע של נתניהו ,  כאמור ,  לא ברור ,  לכן קל יותר לנתח את האפשרויות העומדות בפני כחלון .  עם זאת ,  גם לראש הממשלה קיימת אפשרות  " בגידה "   פשרה או לא פשרה .  כשנתניהו יצא לדרך עם משבר התאגיד ,  הוא הניח שכחלון יפחד מבחירות ויתן לו את כל מבוקשו .  בינתיים ,  הוא גילה התנגדות נחרצת בליכוד ובקואליציה על התאגיד ,  ונאלץ להסיר את המשבר מהשולחן בשלב זה .
 עתה הוא צריך להחליט אם ללכת לפשרה מפאיניקית או להתעקש על התאגיד עד הסוף .  לפי המודל של תורת המשחקים ,  התוצאה האופטימלית  לנתניהו ,  לכחלון ולמדינה  היא ששני הצדדים יתפשרו .  אולם הפרדוקס בדילמת האסיר קובע כי הדבר האחרון ששני הצדדים צריכים לעשות הוא להתפשר .  
משבר התאגיד לא מתאים במדויק למודל .  בדילמת האסיר ,  הפושעים יושבים בתאי מאסר נפרדים ,  מקבלים החלטות במנותק ולא יודעים דבר על החלטתו של האחר .  בדילמה הפוליטית הנוכחית השניים יושבים בחדר אחד ,  מוקפים יועצים ,  מוזנים כל עת בדיווחים מהתקשורת ותלויים בריסונים ומגבלות משפטיות שמונעות את סיום המשבר המתמשך .  
בסופו של דבר ,  לא נתניהו ולא כחלון רוצים לצאת פראיירים .  הציבור ,  לפחות בסוגיה זו ,  עומד לצדו של שר האוצר .  מסקר וואלה !  NEWS שנערך על ידי מכון המחקר  " פאנלס פוליטיקס "  ופורסם אתמול ,  עולה כי 41% מהציבור תומך בכחלון במשבר הקואליציוני ,  ואילו נתניהו זוכה ל-27% תמיכה ,  כך שהוא יכול לחזק את הצד המתבצר של שר האוצר במשחק האסיר מול ראש הממשלה .  אולי זו מזימה נבזית ,  ובטוח שזה עץ גבוה שלא באמת מעניין אותו ,  אבל גם אם יוריד את מחירי הדיור וגם אם יביא את הנתונים הכלכליים הכי טובים אי פעם  כל זה יהיה שווה כקליפת השום אם כחלון יתגלה לבסוף כחסר עמוד שדרה .  

דילמת האסיר של כחלון :  האופציות שעומדות בפני שר האוצר במשבר התאגיד
בעל כורחו ,  נקלע יו"ר כולנו למלחמה קואליציונית בנושא שלא מעניין אותו .  ניתוח האפשרויות הקיימות לפי המודל מתורת המשחקים מעלה כי התוצאה האופטימלית מבחינתם של כחלון ונתניהו ,  שחוששים לצאת פראיירים ,  הפוכה מהאינטרס הציבורי

