המשבר עם ירדן :  נתניהו הודה לארה"ב על המאמצים מאחורי הקלעים
נתניהו הודה ליועצי נשיא ארה"ב ,  גרינבלט וקושנר ,  על המגעים לפתרון המשבר עם ירדן לאחר התקרית בשגרירות בעמאן .  גורמים מדיניים אמרו כי התהליך נמשך כמה חודשים בהובלת ראש המוסד בשל החשיבות האסטרטגית ליחסים בין המדינות
ראש הממשלה בנימין נתניהו הביע הערב  ( שבת )  הערכה ליועצי נשיא ארצות הברית דונלד טראמפ  ג'ארד קושנר וג'ייסון גרינבלט ,  על מאמציהם מאחורי הקלעים לפתרון המשבר עם ירדן ,  כך נמסר מלשכתו .  גורמים מדיניים אמרו כי התהליך נמשך כמה חודשים בהובלת ראש המוסד יוסי כהן . " יש חשיבות אסטרטגית בשימור מערכת היחסים הזו עבור מדינת ישראל ",  מסר נתניהו .
 בירדן דווח היום כי ישראל פיצתה את משפחות ההרוגים בתקריות במדינה בחמישה מיליון דולר .  הסכום הועבר לשתי משפחות האזרחים שנהרגו בידי מאבטח השגרירות בעמאן בחודש יולי בשנה שעברה ,  וכן למשפחת השופט הירדני שנהרג במעבר אלנבי ב-2014 .  בנוסף ,  נטען בדיווח כי השגרירות הישראלית בירדן לא תיפתח עד שלא ימונה שגריר חדש .  
לקריאה נוספת:ירדן : " ישראל התנצלה ותפצה את המשפחות ";  השגרירות תשוב לפעילותמאבטח ישראלי הותקף בשגרירות בירדן והרג שניים ;  הירדנים דורשים את חקירתנתניהו נכנע ,  משרד החוץ משקר :  מדוע הוקרבה שגרירת ישראל בירדן ?  
גורמים מדיניים אמרו בתגובה לדיווח כי כספי הפיצויים יועברו לממשלת ירדן  ולא למשפחות .  לדבריהם ,  ממשלת ירדן היא שתעביר את הכסף למשפחות .  ביום חמישי נמסר מלשכת נתניהו כי ירושלים הגיעה להסכמות עם ירדן ,  וכי השגרירות תחזור לפעילות מלאה באופן מידי .  קודם לכן דווח בירדן כי ישראל התנצלה על האירועים ,  וכי התחייבה רשמית לפתוח בחקירה ולהעניק פיצויים למשפחות .  
מלשכת נתניהו נמסר כי  " הרשויות המוסמכות בישראל ימשיכו בבדיקת החומרים שנאספו ביחס לאירוע בשגרירות ,  וצפויות להגיע להחלטה בשבועות הקרובים .  ישראל מייחסת חשיבות רבה ליחסים האסטרטגיים עם ירדן והמדינות תפעלנה לקידום שיתוף הפעולה ביניהן ולחיזוק הסכם השלום ".  
עד ליום חמישי נטען כי ישראל שוקלת לפצות רק את משפחתו של בעל הדירה שנורה בשוגג ,  ולא את זו של הצעיר שתקף את המאבטח .  בסוכנות הידיעות הירדנית  " הלא אחבאר "  דווח כי ישראל הסכימה לתשלום פיצויים גדול מזה ששילמה להרוגים בתקרית המרמרה בשנת 2010 .  בהמשך לדיווחים מהחודשים האחרונים  השגריר הנוכחית בירדן  עינת שלאין  לא תחזור לשגרירות לפי דרישת הירדנים ,  ובהמשך ימונה שגריר חדש לממלכה .  

המשבר עם ירדן :  נתניהו הודה לארה"ב על המאמצים מאחורי הקלעים
נתניהו הודה ליועצי נשיא ארה"ב ,  גרינבלט וקושנר ,  על המגעים לפתרון המשבר עם ירדן לאחר התקרית בשגרירות בעמאן .  גורמים מדיניים אמרו כי התהליך נמשך כמה חודשים בהובלת ראש המוסד בשל החשיבות האסטרטגית ליחסים בין המדינות

