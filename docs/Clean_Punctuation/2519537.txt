נתניהו : " אין לי שום כוונה להקדים את הבחירות "
 ראש הממשלה הכחיש את הדיווחים על תוכניתו ליזום מהלך להקדמת הבחירות והבהיר : " אני לא ממהר לשום מקום ".  בישיבת הממשלה תקפו השרים את הקמת הוועדת לבדיקת ההתנחלויות
 ( צילום :  גדעון צנטנר ,  עריכה :  גדי וינסטוק )  
ראש הממשלה ,  בנימין נתניהו ,  התייחס הבוקר  ( ראשון )  בישיבת שרי הליכוד לדיווחים בסוף השבוע על תכניתו להקדים את הבחירות לכנסת ,  והבהיר כי אין לו כוונה לעשות זאת . " אין לי שום כוונה להקדים את הבחירות .  אין הקדמת בחירות .  אני לא ממהר לשום מקום ",  הוא הדגיש בישיבת שרי הליכוד ,  ואף ביקש מהשרים בבדיחות שיסמסו את הכותרת החוצה מהישיבה .  
ראש הממשלה אמר לשרים כי הוא מבין מדוע הספקולציות מתמקדות סביב הקדמת הבחירות לחודש ספטמבר ,  מכיוון שוועידת הליכוד צפויה להתכנס בסוף יוני ,  ובאופן רשמי ניתן יהיה להכריז על בחירות שלושה חודשים לאחר מכן ,  עם זאת ,  הוא חזר והדגיש כי אין דברים בגו .  
לאחר מכן ,  בפתח ישיבת הממשלה ,  הגיב ראש הממשלה לשלושת מקרי הרצח במגזר הערבי שאירעו בשבוע האחרון . " צמצום הפשיעה במגזר הערבי הוא יעד של הממשלה וצריך להיות יעד של המדינה ",  אמר ראש הממשלה ,  והדגיש כי הוא מעריך את קולות הביקורת העולים מתוך המגזר על הגברת האכיפה . " זה שינוי חשוב ,  אני מוסיף את הקריאה שלי להתגייסות לשירות האזרחי ",  הוסיף .
 נתניהו טען כי ממשלתו השקיעה מיליארדים בשורת תכניות של פיתוח כלכלי ,  חינוכי ,  וכן בתחום התחבורה והתעסוקה במגזר הערבי .  עם זאת ,  הסביר נתניהו כי  " ללא אכיפת חוק ,  כל הצעדים הללו לא ישיגו את היעד של שילוב ערביי ישראל בקדמה ". 
במהלך הישיבה עסקו שרי הממשלה גם בהחלטת מועצת זכויות האדם של האו"ם להקים ועדת בדיקה לנושא הבנייה בהתנחלויות ,  ותקפו את המהלך בחריפות . " אנחנו עדים במשך שנים לכך שהמועצה מתעסקת רק במדינת ישראל ,  היא אפילו גרועה יותר מעצרת האו"ם ,  ומורכבת כולה ממדינות שבינן לבין זכויות אדם אין כלום ",  אמר השר סילבן שלום . " גם הדוחות שהיא מוציאה מוטים באותה מידה ,  וכל המדינות המרכיבות אותה עוינות את ישראל ,  ולכן אין למדינת ישראל לשתף פעולה ".  
שר האוצר ,  יובל שטייניץ ,  הצטרף לביקורת . " זהו מצב בלתי נסבל ,  נצטרך לשקול מה אנחנו עושים עם הוועדה לזכויות הטרור ,  שמשום מה קוראים לה הוועדה לזכויות האדם ,  שמתעלמת מהטבח בסוריה וממה שקורה בעולם הערבי ומתעסקת רק בדברים לגיטימיים .  לגבי הרשות ,  נצטרך לשקול ולעשות חשבון נפש על מידת הקשרים ,  כולל מידת שיתוף הפעולה הכלכלי .  אי אפשר לצפות מאתנו לשיתוף פעולה מדיני וכלכלי עם הרשות כאשר פעם אחר פעם הם יוצאים נגדנו בהתקפות בינלאומיות ". 
שר המדע ,  דניאל הרשקוביץ ,  טען כי המהלך חשף את הצביעות של המועצה . " במקום לטפל בזכויות אדם בסוריה ,  שם הפסיקו כבר מזמן לספור את מספר הנרצחים על ידי הנשיא ,  מתעסקת בישראל .  בתנאים הנוכחיים אני תומך בהקפאת כל הקשרים עם הרשות ",  אמר השר .
 
נתניהו : " אין לי שום כוונה להקדים את הבחירות "
 ראש הממשלה הכחיש את הדיווחים על תוכניתו ליזום מהלך להקדמת הבחירות והבהיר : " אני לא ממהר לשום מקום ".  בישיבת הממשלה תקפו השרים את הקמת הוועדת לבדיקת ההתנחלויות

