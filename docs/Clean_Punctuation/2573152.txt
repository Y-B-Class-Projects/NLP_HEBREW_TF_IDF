מקורבי נתניהו : " השר ברק זומן לשיחת נזיפה "
 המתיחות בין ראש הממשלה לשר הביטחון הגיעה הערב לשיא חדש ,  לאור החלטת נתניהו לזמן את ברק לשיחת הבהרה .  מקורבי השר : " ברק לא מקבל נזיפות מאף אחד ,  גם לא מראש הממשלה "
 ראש הממשלה ,  בנימין נתניהו ,  נפגש הערב  ( שבת )  עם שר הביטחון ,  אהוד ברק ,  לשיחת נזיפה במשרדו בירושלים .  גורמים בסביבת ראש הממשלה סיפרו טרם הפגישה כי  " נתניהו צפוי לדרוש בפגישה הבהרות על פעולותיו הלא מתואמות של שר הביטחון מול הממשל האמריקאי ,  שנעשו בניגוד להנחיותיו ".  לדברי הגורמים ,  נתניהו היה צפוי לומר לשר הביטחון כי תיאום מלא בין ראש הממשלה לבין שר הביטחון הוא תנאי הכרחי לשמירה על ביטחונם של אזרחי ישראל ולכן ידרוש ממנו  " התחייבות שדברים אלה לא יישנו ". 
גורמים בסביבתו של ברק לא נשארו חייבים ,  ולפני הפגישה נמסר לוואלה !  חדשות כי  " שר הביטחון ייפגש עם ראש הממשלה בשעה 21:00 לבקשת ראש הממשלה .  ברק בגילו ובמעמדו לא מקבל נזיפות מאף אחד ,  גם לא מראש הממשלה ".  בתגובת הלשכה הרשמית היו מתונים יותר ,  ואמרו : " ברק פועל למען אזרחי המדינה וביטחונה .  ברק ימשיך לפעול כך על פי הכרתו ושיקוליו בארץ ובחו"ל .  ברק משוכנע כי כל פעולותיו תורמות הן לממשל ישראל ,  הן ליחסיה עם ארצות הברית והם לעוצמה הביטחונית של ישראל ".  
בתקופה האחרונה החריפה המתיחות בין נתניהו לברק ,  לאור ביקורו של השר בארצות הברית .  ברק ספג ביקורת חסרת תקדים ממקורבי נתניהו עקב פגישתו עם רם עמנואל ,  מקורבו של נשיא ארצות הברית ,  ברק אובמה .  נתניהו שמע על הפגישה מדיווחים בכלי התקשורת . " הפגישה לא תואמה עם נתניהו והוא לא אישר אותה ",  אמרו הערב מקורביו של ראש הממשלה .  בביקור שערך בארצות הברית נפגש שר הביטחון גם עם היועץ לביטחון לאומי ,  טום דונילון ,  ללא נוכחותו של שגריר ישראל ,  מייקל אורן ,  על אף התעקשות נתניהו בנושא .  
מקורביו של הביטחון פרסמו השבוע הודעה ,  לפיה ברק  " פועל לחיזוק היחסים עם ארצות הברית ובמרכזם נושא הביטחון .  השר ברק פועל הן בישראל והן בארצות הברית על פי עמדות הממשלה ,  על מנת להפיג מתחים ולחזק את התמיכה האמריקנית בביטחון ישראל ועמדותיה ".  ברק ,  שלא הזכיר בהודעתו את נתניהו באופן ישיר ,  הודיע כי אין בכוונתו להירתע מהמתקפה נגדו או לשנות את התנהלותו . " ידוע ברבים כי לפעולה זו של שר הביטחון יש תוצאות חיוביות ובכוונתו להמשיך בה לצד כל הגורמים המדיניים והביטחוניים האחרים ",  הבהירו בלשכתו .  

מקורבי נתניהו : " השר ברק זומן לשיחת נזיפה "
 המתיחות בין ראש הממשלה לשר הביטחון הגיעה הערב לשיא חדש ,  לאור החלטת נתניהו לזמן את ברק לשיחת הבהרה .  מקורבי השר : " ברק לא מקבל נזיפות מאף אחד ,  גם לא מראש הממשלה "
 
