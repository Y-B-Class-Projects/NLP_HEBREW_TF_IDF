השריונים ,  השינויים :  ועדת חוקת הליכוד דנה בהצעת רה"מ לפריימריז
בימים האחרונים שמרו בסביבת ראש הממשלה על איפול בנוגע להצעה ,  אך לפי ההערכה נתניהו יבקש לעשות שינוי במבנה הרשימה ולהגדיל את מספר המקומות ברשימה הארצית .  כמו כן ,  נתניהו צפוי לבקש שריון של שני מקומות לטובת שני מועמדים אישיים
ועדת החוקה של הליכוד תתכנס הבוקר  ( שלישי )  כדי לדון ולאשר את הצעת ראש הממשלה בנימין נתניהו לתקנון הפריימריז במפלגה לקראת הבאתה למרכז הליכוד שיתכנס הערב בגני התערוכה .  קודם לכינוס הוועדה ,  נתניהו ייפגש עם יו"ר הוועדה ויו"ר המרכז השר חיים כץ כדי לסכם איתו סופית את פרטי ההצעה .  
בימים האחרונים שמרו בסביבת ראש הממשלה על איפול מוחלט בנוגע להצעה ,  אך לפי ההערכה נתניהו יבקש לעשות שינוי במבנה הרשימה ולהגדיל את מספר המקומות ברשימה הארצית ,  מה שייטיב עם הח"כים המכהנים וידחוק אחורה את מיקומם של נציגי המחוזות והפנים החדשות שמבקשים להצטרף לרשימה .
 כמו כן ,  נתניהו צפוי לבקש את אישור מרכז הליכוד לשריון של שני מקומות ברשימה עד המקום ה-20 כדי שיוכל לשריין שני מועמדים אישיים .  עם זאת ,  לדברי גורמים בליכוד ההחלטה על זהות השריונים תתקבל במועד המאוחר ביותר .  
בחירות 2019 - עוד בנושא:השר כחלון ימנה את ח"כ יפעת שאשא ביטון לשרת הבינוי והשיכון"תעמולת בחירות ":  התגובות ל"הצהרה הדרמטית "  של נתניהולא רק מומו פילבר :  עוד יועץ לשעבר של נתניהו ייעץ לבנט ושקד 
בימים האחרונים נפוצו שמועות בליכוד שהשריונים נועדו לייצר אפשרות לחיבור של הליכוד עם מפלגת כולנו של שר האוצר משה כחלון בהמשך הקמפיין .  עם זאת ,  כחלון שב והכחיש את הדיווחים והדגיש כי כולנו תרוץ לבד בבחירות הבאות .  נתניהו ואנשיו החלו לקדם מחדש את רעיון החיבור והשילוב בין המפלגות בשבוע שעבר ,  אחרי שנפתלי בנט ואיילת שקד הודיעו על הקמת מפלגת הימין החדש ,  ובכירים בליכוד סבורים שכחלון ,  שהיה בעבר במפלגה ,  ייענה להצעה בעקבות מצבו בסקרים ,  שעומד כעת על 7-5 מנדטים .  
בכולנו הוציאו הכחשה חריפה לדברים ואמרו כי  " אנחנו לא מתערבים באיך הליכוד מחלק את הקולות בפריימריז שלו .  כל מי שמתגעגע לליכוד השורשי ,  המתון ,  החברתי והממלכתי ,  זה שלא רודף את רשויות האכיפה ושלטון החוק ,  ששם את האדם במרכז ,  שפועל עבור צדק חברתי ולא אחרי תועלת אישית - כל מי שרוצה מפלגה לאומית ,  חברתית וממלכתית צריך להצביע עבור כולנו .  הליכוד של היום לא מייצג דבר מכל אלה .  כולנו תרוץ באופן עצמאי ,  תגדיל את כוחה ותמשיך לנצח בשביל כלל אזרחי מדינת ישראל ."  

השריונים ,  השינויים :  ועדת חוקת הליכוד דנה בהצעת רה"מ לפריימריז
בימים האחרונים שמרו בסביבת ראש הממשלה על איפול בנוגע להצעה ,  אך לפי ההערכה נתניהו יבקש לעשות שינוי במבנה הרשימה ולהגדיל את מספר המקומות ברשימה הארצית .  כמו כן ,  נתניהו צפוי לבקש שריון של שני מקומות לטובת שני מועמדים אישיים

