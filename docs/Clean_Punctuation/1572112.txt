המאבק מתחיל :  ביש"ע יפתחו בגל מחאה
ראשי המתנחלים הכריזו היום על פתיחה במאבק בתכניתו של ראש הממשלה בנימין נתניהו להקפיא הבנייה בהתנחלויות . " ביבי צריך לחזור ולהיות אותו הביבי "
 חברי מועצת יש"ע וראשי הרשויות ביהודה ושומרון התכנסו היום  ( חמישי )  בקרני שומרון כדי להכריז מאבק בראש הממשלה בנימין נתניהו בעניין הקפאת הבנייה .  על אף שהמתנחלים תקפו את ביבי במילים קשות הם הודיעו כי לא יפעלו להפיל את הממשלה .  בישיבה התכנסו 20 ראשי רשויות ביו"ש וסיכמו על התחלת המאבק .  בין היתר מתוכננת שביתת שבת מול בית נתניהו עם נסיעתו לעצרת האו"ם בשבוע הבא .  כמו כן מתכננים ראשי הרשויות לזמן את מתפקדי הליכוד לסיורים בהתנחלויות .
 למרות הכרזות אלה אמרו ראשי הרשויות כי מדובר בשלב ראשוני של המאבק בלבד . " אין לנו כוונה להפיל את ביבי ולהעלות את לבני ",  אמר הרצל בן ארי ,  ראש מועצה מקומית קרני שומרון , " אך הצעת נתניהו לבניית 450 יחידות דיור היא חרפה שאין כדוגמתה ועניבת חנק להתיישבות כולה .  לא ייתכן שכיכר לחם אחת יפרסו ל-305 אלף תושבי יו"ש .  אנחנו אומרים לנתניהו :  עד כאן !  נפעל בכל הדרכים להמשיך המפעל ". 
ראשי הרשויות הודיעו כי הם מתכוונים להיאבק בראש הממשלה דרך פעילי הליכוד במטרה שיפעילו לחץ להפר את ההקפאה . " כשאנחנו רואים את מפת אישורי הבנייה אנו מבינים שהיא תואמת את מצע מפלגת העבודה ",  אמר יו"ר מועצת יש"ע דני דיין . " נשאלת השאלה איפה שרי המחנה הלאומי במאבק הזה  .  איננו רוצים שלבני תהייה ראש ממשלה כי אז מצבנו היה גרוע יותר .  איננו עוסקים במלכת מלכים אלא בשינוי דרך הממשלה ".  
בישיבה נכחו גם ראשי רשויות חברי מרכז ליכוד שאמרו כי ידרשו מחברי המפלגה להביע עמדה נחרצת נגד ההקפאה . " זכותנו לבנות בארץ ישראל כולה אינה ניתנת לערעור אמר ראש מועצת גוש עציון שאול גולדשטיין . " העם בחר בימין ובתנועת הליכוד שצריכה לממש הבטחותיה מלפני הבחירות .  ביבי צריך לחזור להיות אותו הביבי ". 

המאבק מתחיל :  ביש"ע יפתחו בגל מחאה
ראשי המתנחלים הכריזו היום על פתיחה במאבק בתכניתו של ראש הממשלה בנימין נתניהו להקפיא הבנייה בהתנחלויות . " ביבי צריך לחזור ולהיות אותו הביבי "
 
