מסתמן :  טירקל ייקבע שצה"ל פעל מתוך הגנה עצמית
הוועדה לבדיקת אירוע המשט תגיש מחר את מסקנות הביניים שלה .  על פי ההערכה ,  הוועדה תקבע שצה"ל לא הפר את החוק הבינלאומי .  הקביעה לגבי קבלת ההחלטות באירוע תנתן בהצגת המסקנות הסופיות
ועדת טירקל ,  אשר ממונה על חקירת אירועי המשט הטורקי לעזה ,  תגיש מחר  ( ראשון )  את מסקנות הביניים שלה לידיו של ראש הממשלה ,  בנימין נתניהו ,  ולאחר מכן תציג את עיקרי ממצאיה לציבור הרחב .  על פי המסתמן ,  הוועדה תמצא כי צה"ל לא הפר את החוק הבינלאומי בהטלת הסגר הימי והיבשתי על רצועת עזה ,  וחשוב מכך- היא צפויה 'לזכות' את צה"ל מהפרת החוק הבינלאומי בהשתלטות על הספינה 'מאווי מרמרה' .  ככל הנראה תקבע הוועדה כי החיילים פעלו מתוך הגנה עצמית .  
מעבר לכך ,  נראה כי בשלב זה לא יעסקו המסקנות הנוכחיות בנושא קבלת ההחלטות בכל הנוגע לאירועי המשט .  על פי הודעת הוועדה ,  מסקנות הביניים יעסקו בנושא חוקיות הסגר הימי ,  הפעולות שנקט צה"ל לשם אכיפתו ובהן גם ההשתלטות על המשט ,  וכן בפעולות מארגני המשט וזהותם .  על פי המסתמן ,  רק בעת הגשת המסקנות הסופיות תגיש הוועדה את דעותיה בעניין קבלת ההחלטות והפעולות שננקטו בממשלה ובצבא לעצירת המשט ,  ובהם הדיונים הפנימיים בצה"ל ,  במשרד הביטחון ובפורום השביעייה .
 כזכור ,  עניין הטלת האחריות על ההשתלטות על המשט היווה מחלוקת בתחילת עבודת הוועדה ,  אז העיד בפניה ראש הממשלה שטען כי בעת פעולת השייטת ,  שהה בקנדה .  לפיכך ,  אמר נתניהו ,  האחריות בהעידרו הייתה על שר הביטחון .  מאידך ,  אמר ברק כי האחריות הייתה מוטלת על צה"ל לביצוע הפעולה והוא היה רק בדרג המאשר .  
הרמטכ"ל גבי אשכנזי הגיע להעיד פעמיים אל מול חברי הועדה ונתן גיבוי מלא ללוחמי הקומנדו הימי .  בנוסף אליו ,  העידו עוד שני אנשי צבא בולטים ובהם הפרקליט הצבאי הראשי ומתאם פעולות הממשלה בשטחים ,  שהצדיקו כמובן את הסגר הימי והציגו את הפעולות שהובילו לכך .  
גם פעילי זכויות אדם וארגוני סיוע הגיעו להעיד בפני הוועדה ,  אולם זו דחתה עוד במהלך עדויות הפעילים חלק ניכר מטענותיהם .  כמו כן העידו בפני הוועדה שני ערבים ישראלים מהתנועה האיסלמית ששהו על המאווי מרמרה .  כך או כך ,  בשלב זה נראה כי מערכת הביטחון לא תפגע מהמסקנות שיוצגו מחר ,  והוועדה תאמץ את מסקנות הוועדה הצבאית בראשות גיורא איילנד ,  שמצאה פגמים בעבודה המודיעינית שקדמה למשט .
 
מסתמן :  טירקל ייקבע שצה"ל פעל מתוך הגנה עצמית
הוועדה לבדיקת אירוע המשט תגיש מחר את מסקנות הביניים שלה .  על פי ההערכה ,  הוועדה תקבע שצה"ל לא הפר את החוק הבינלאומי .  הקביעה לגבי קבלת ההחלטות באירוע תנתן בהצגת המסקנות הסופיות

