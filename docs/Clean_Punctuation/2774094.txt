גם את ההזדמנות הזאת נתניהו יחמיץ
ראש הממשלה אולי מאבד תמיכה בימין ,  אבל בציבור הכולל הזדמנה לו אפשרות לצבור אהדה ,  אם רק יפעל ביצירתיות ויגייס את אבו מאזן ומצרים לבידוד חמאס .  זה כנראה לא יתממש 
" נכריע את חמאס ,  נכתוש ,  נמוטט את שלטונו ,  נכה בראשי הנחש ,  נדביר ,  נמגר את הטרור ,  חכו לתגובה של צה"ל ,  רק צה"ל ינצח ",  והכי חזק לקינוח  - " נמחק את עזה ונחזיר אותה מאה שנים אחורה  ( טוב ,  עזה נמצאת כבר מאה שנים אחורה ,  כך שאין ממש לאן להחזיר אותה )  .  האמירות הנוקשות הללו ,  יצאו מלשכות ראש הממשלה ושריו כבר לפני עשור ויותר .  הם תקפו את שלטון מפלגות העבודה וקדימה על דרך לחימתם בטרור .  
והנה ,  עשור מאוחר יותר ,  התגשם החלום .  עם ישראל תחת שלטונו של בנימין נתניהו נשיא מחנה הימין ,  יכול להביא את המזרח התיכון נוסח ביבי לידי ביצוע .  אז זהו שממש לא .  מבצע  " צוק איתן "  שממנו הוא נמנע כבר שנים ,  חולל שינוי אסטרטגי אמיתי דווקא בקרב מחנה הימין .  כל יום שחלף במבצע העמיק את השינוי התודעתי במחנה הרחב .  
מלחמה בדרום | כל הכתבות ,  הפרשנויות והעדכונים
הם הבינו שביבי והקואליציה הימנית שלו ,  יחד עם ליברמן ,  בנט ,  בוגי וארדן יכולים אבל לא רוצים למחוק את עזה או להכריע .  כל שרי הימין דאגו לטפח את תדמית הימני הקלאסי ,  הם דיברו  " ימנית ספרותית "  מול כלי התקשורת ,  אבל בחדרי חדרים הם דיברו  " שמאלנית מדוברת .  כנראה שרק בעוד 70 שנה חוקרי ההיסטוריה יוכלו לשלוף את פרוטוקולי הקבינט כדי להבין מה באמת קרה שם .  
העם כולו התגייס למהלך הצבאי ,  מי שלא גויס בצו 8 לחזית ,  התגייס בעורף .  לביבי היה אשראי לא מוגבל לבצע מהלך צבאי ,  אבל בחר בדרך ה"ביביזם "  - דחה את היום .  ככה שורד שלטונו כבר שנים .  צריך ללמוד ממנו איך שורדים בשלטון .  אבל מה עם המדינה ?  
העצוב בכל הסיפור הזה הוא שישיבות הקבינט הן לא א"ש לילה של הגדנ"ע .  מדובר במקום שבו מפסלים את העתיד שלנו כאן .  הבעיה שנראה שהפסלים שלנו לא משתמשים בחומרים תקנים .  הפסל הראשי נחשף כטקטיקן מופלא  ( כן הפסקת אש ,  לא הפסקת אש )  אבל אסטרטג רע ביותר .  
כמו שבחר לנהל את המהלך הצבאי בגישה של להתנפץ על קווי ההגנה של חמאס ,  באותה דרך ממש בחר לנהל את המהלך המדיני מול הפלסטינים .  אפס יצירתיות .  אין איגוף אנכי ,  אין חיסול ממוקד ,  אין מהלך מדיני מפתיע .  
אם הייתי היועץ של נתניהו הייתי אומר לו ללכת על מהלך גדול אמיתי .  את הציבור הימני מילא הפסיד ,  אולי הוא ירוויח את ישראל .  מה אתה אומר ?  תפנה לאבו מאזן ,  מצרים ,  סעודיה ארה"ב ובריטניה תוביל את האיגוף האנכי לחמאס ,  תמשיך לבודד וללחוץ אותו .  תקרא לעולם החופשי למגר אותו .  תן סוכריות לפלסטינים בגדה ,  תשקם מערכות יחסים ,  זרוק מילה טובה על אבו מאזן .  טיפ נוסף - אל תשחרר אסירים .  זאת לא הדרך .  כיוון שאת הימין ממילא איבדת ,  לך למהלך משמעותי שבסוף יכול גם לחמאס .  תתחבר לקו של אובמה שרואה בדאעש הסונית והחמאס אחים תאומים .  קו הקמפיין - צריך לעצור את עזה מלהפוך לחליפות איסלאמית .  כך תחבר את הכוחות המתונים במרחב ותביא שקט לתושבי הדרום .  
הכותב הוא ראש מועצה אזורית גלבוע וחבר מפלגת העבודה
מעוניינים לפרסם מאמר במדור הדעות ?  כתבו לנו למייל op-ed@walla.net.il
המאמרים המתפרסמים במדור הדעות משקפים את עמדת הכותבים בלבד 

גם את ההזדמנות הזאת נתניהו יחמיץ
ראש הממשלה אולי מאבד תמיכה בימין ,  אבל בציבור הכולל הזדמנה לו אפשרות לצבור אהדה ,  אם רק יפעל ביצירתיות ויגייס את אבו מאזן ומצרים לבידוד חמאס .  זה כנראה לא יתממש

