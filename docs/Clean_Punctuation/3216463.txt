מסתמן :  היועמ"ש סיים לדון בתיקי נתניהו וימסור בקרוב את החלטתו
על פי הדיווחים במהדורות החדשות ,  מנדלבליט צפוי לקבל את החלטתו בעניין תיקי רה"מ בזמן הקרוב .  זאת למרות בקשת פרקליטיו לדחות את ההכרעה עד לסיום הבחירות .  ההחלטה המסתמנת :  כתב אישום בגין שוחד ,  מרמה והפרת אמונים .  לשכת נתניהו : " היועמ"ש נכנע ללחץ של השמאל והתקשורת "
 היועץ המשפטי לממשלה אביחי מנדלבליט וצוותו סיימו לדון בתיקי ראש הממשלה בנימין נתניהו - כך פורסם הערב  ( חמישי )  במהדורות החדשות .  מסתמן כי היועמ"ש צפוי לקבל את החלטתו בקרוב ,  ויודיע לפרקליטיו של נתניהו עוד הערב או מחר כי לא ידחה אותה עד לסיום הבחירות למרות בקשתם .  בחדשות 12 דווח כי לדעתו של מנדלבליט ,  הקפאה או דחיית ההחלטה על שימוע לראש הממשלה תהווה התערבות פוליטית במערכת הבחירות .
 ההחלטה המסתמנת של היועמ"ש ,  כפי שדווח בחדשות 13 ,  היא כתב אישום בגין מרמה והפרת אמונים בתיק 1000 ושוחד בתיק 4000 .  בעניין תיק 2000 התקיימה התלבטות קשה .  כעת יחל מנדלבליט לערוך דיונים עם פרקליט המדינה שי ניצן בפורומים מצומצמים ,  לקראת ההכרעה הצפויה בשבועיים-שלושה הקרובים .
 מטעמו של ראש הממשלה נתניהו נמסר בתגובה כי  " נראה שהיועץ המשפטי לממשלה נכנע ללחץ של השמאל והתקשורת להגיש כתב אישום נגד ראש הממשלה נתניהו בכל מחיר - ולפני הבחירות .  רק הבוקר הניחו פרקליטי ראש הממשלה דרישה בפני היועץ לבצע השלמות חקירה של למעלה מ-60 עדים משמעותיים שלא נחקרו באף אחד מהתיקים ".  
לדבריהם , " בהחלטה הגורלית ביותר בתולדות המשפט בישראל ,  דוחסים תהליך של שנה וחצי לכמה ימים .  אנו מקווים שהלחץ האדיר של השמאל על היועץ לא יכניע אותו פעם נוספת כשיידרש להחליט אם להתייחס לשתיים וחצי כתבות בוואלה כאל שוחד ". 
לקריאה נוספת בנושאאריה או שפן :  מנדלבליט צריך להחליט איך להגיב למתקפת נתניהונתניהו תוקף את מנדלבליט :  עיתוי הריאיון הוא  " חסר תקדים "" השמאל והתקשורת רודפים את היועמ"ש ":  המתקפה החדשה של נתניהו 
עורכי הדין של ראש הממשלה נועדו בשבוע שעבר עם היועץ המשפטי לממשלה ועם פרקליט המדינה .  בפגישה ניסו פרקליטיו של נתניהו לשכנע את בכירי מערכת המשפט שלא יהיה נכון להודיע על הגשת כתב אישום בכפוף לשימוע לפני הבחירות .  מטעמו של נתניהו הגיעו לפגישה עורכי הדין נבות תל צור ,  עמית חדד ,  טל שפירא והשופטים בדימוס עודד מודריק וספי אלון .
 פרקליטו של נתניהו ,  עו"ד תל צור ,  אמר לאחר הפגישה כי  " צוות הפרקליטים של ראש הממשלה הגיע היום לפגישה עם היועץ המשפטי לממשלה בליווי שני שופטים בכירים בדימוס ,  השופט עודד מודריק והשופט ספי אלון .  אני לא אכנס לתוכן הפגישה .  אני רק יכול לומר שאנחנו פועלים להבטיח לראש הממשלה ,  העומד בפני בחירות ,  משחק הוגן .  בנוסף הוגש ליועץ המשפטי מכתב בחתימת שופט בית המשפט העליון בדימוס יעקב טירקל שתומך אף הוא בעמדתנו ".  
שבוע לפני כן הודיע היועמ"ש כי יסכים לפגוש את פרקליטי ראש הממשלה ,  וכי הפגישה תעסוק אך ורק בבקשתם להימנע מקבלת החלטה בעניינו לפני הבחירות .  עם זאת ,  במכתב התשובה מטעמו נכתב כי  " הליך העבודה על התיקים מתקיים באופן ענייני וסדור ,  תוך מאמץ לסיים את העבודה בהקדם האפשרי ,  הכול כפי שתוכנן מראש ,  טרם ההודעה על הקדמת הבחירות ". 
עוד נכתב בעניין זה כי אנשי היועמ"ש והפרקליטות  " פועלים בהתאם להנחיית היועמ"ש שעניינה 'מדיניות התביעה והאכיפה לפני הבחירות לכנסת ולרשויות המקומיות' ,  לפיה אין מקום להשהות טיפול בתיקים נגד נבחרי ציבור או מועמדים שהגיעו לאחר חקירה לפרקליטות או לתביעה המשטרתית ,  לצורך החלטה אם להגיש כתב אישום .  ואולם ,  הטיפול יהיה תוך מתן הדעת לזהירות הנדרשת ".  
 ( עדכון ראשון :  20:26 )  

מסתמן :  היועמ"ש סיים לדון בתיקי נתניהו וימסור בקרוב את החלטתו
על פי הדיווחים במהדורות החדשות ,  מנדלבליט צפוי לקבל את החלטתו בעניין תיקי רה"מ בזמן הקרוב .  זאת למרות בקשת פרקליטיו לדחות את ההכרעה עד לסיום הבחירות .  ההחלטה המסתמנת :  כתב אישום בגין שוחד ,  מרמה והפרת אמונים .  לשכת נתניהו : " היועמ"ש נכנע ללחץ של השמאל והתקשורת "
 
