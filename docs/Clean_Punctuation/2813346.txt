חתן התנ"ך העולמי למבוגרים :  חננאל מלכה מישראל
חננאל מלכה מישראל זכה בחידון היוקרתי שהתקיים בירושלים במעמד ראש הממשלה בנימין נתניהו .  16 מתמודדים עלו לשלב הסופי ,  בהם שני ישראלים . " התנ"ך היה ועודנו מגבש הזהות הראשי שלנו כאומה "
 חננאל מלכה מישראל הוא חתן התנ"ך העולמי למבוגרים לשנת תשע"ה .  במקום השני זכה אלכסנדר הפנהיימר מארה"ב ובמקום השלישי זכה אריאל כהן מארגנטינה .  
החידון התקיים הערב  ( שלישי )  בבנייני האומה בירושלים ,  במעמד ראש הממשלה בנימין נתניהו - שאף שאל את שאלת ראש הממשלה המסורתית - וסגן שר החינוך ,  אבי וורצמן . 
" התנ"ך היה ועודנו מגבש הזהות הראשי שלנו כאומה ",  אמר וורצמן , " התנ"ך הוא מקור החיים שלנו ,  והוא מקור הזכות שלנו להילחם על חיינו כאן ,  בארץ ישראל .  השבוע השקנו את המיזם 929  ( כמניין פרקי התנ"ך כולו )  שנועד להנגיש את התנ"ך לכל קצוות הקשת הישראלית . 
" התנ"ך שייך לכולם ועלינו לעשות הכל כדי שהוא יחזור לרחוב הראשי של החברה הישראלית .  אחד המדדים להצלחת המיזם יהיה בכך שבשנים הבאות ייטלו חלק בחידון התנ"ך מועמדים שונים ,  מכל מרחבי הנוף הישראלי ". 
חידון התנ"ך נועד ללכד את העם היהודי בישראל ובחו"ל סביב ספר הספרים ,  שורש הזהות היהודית וערכיה .  בשלב הגמר התמודדו 16 מועמדים ממדינות שונות בעולם ,  בהן :  ישראל ,  דרום אפריקה ,  קנדה ,  צרפת ,  מקסיקו ,  ברזיל ועוד .  השלבים המקדימים החלו כבר לפני יותר מחצי שנה וכללו אלפי מתמודדים יהודים מכל רחבי העולם .  
לפני שלוש שנים חידש משרד החינוך את עריכתו של חידון התנ"ך הארצי למבוגרים .  ההצלחה בחידוש החידון הייתה מרשימה והתנ"ך מצא את מקומו הראוי בקרב אנשים רבים בארץ  .  
לראשונה מזה 32 שנה ,  נערך בשנת 2012 חידון התנ"ך הבינלאומי למבוגרים .  בשלביו המוקדמים השתתפו מאות יהודים מ-42 מדינות ברחבי העולם .  שיאו של החידון נערך בחג החנוכה בירושלים בחידון התנ"ך הפומבי שבו השתתפו נציגי קהילות יהודיות מ-26 מדינות ברחבי העולם  .  

חתן התנ"ך העולמי למבוגרים :  חננאל מלכה מישראל
חננאל מלכה מישראל זכה בחידון היוקרתי שהתקיים בירושלים במעמד ראש הממשלה בנימין נתניהו .  16 מתמודדים עלו לשלב הסופי ,  בהם שני ישראלים . " התנ"ך היה ועודנו מגבש הזהות הראשי שלנו כאומה "
 
