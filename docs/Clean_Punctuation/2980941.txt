חוק ערוץ הכנסת אושר בקריאה ראשונה ;  למרות הציוץ  בנט הצביע בעד
53 חברי כנסת הצביעו בעד החוק ו-38 נגד .  בנט הצביע בעד החוק למרות שצייץ אתמול : " צבר החוקים להגבלת התקשורת מעורר דאגה עמוקה לעתיד חופש הביטוי ".  ח"כ קיש : " רוצים ערוץ שיהיה מאד דומה למה שיש היום "
 חוק ערוץ הכנסת אושר אמש  ( שלישי )  בקריאה ראשונה :  53 חברי כנסת הצביעו בעד ו-38 נגד .  שר החינוך נפתלי בנט הצביע בעד החוק .  זאת למרות שאתמול בנט תקף את ראש הממשלה בנימין נתניהו ,  על רקע ההתפתחויות האחרונות בהקמת תאגיד השידור הציבורי וחילוקי דעות בקואליציה בנוגע לעתיד ערוץ הכנסת ,  וצייץ בחשבון הטוויטר שלו : " בשעות האחרונות הולכת ומתחוורת לי התמונה .  צבר החוקים להגבלת התקשורת מעורר דאגה עמוקה לעתיד חופש הביטוי .  תקשורת חופשית היא הבסיס לדמוקרטיה ".  גורם בליכוד הגיב לדבריו של בנט ואמר כי  " תמוה מאוד שהשר נפתלי בנט ,  שבהובלתו תמכה מפלגתו בחוק לסגירת עיתון 'ישראל היום' ,  מביע פתאום חרדה עמוקה לחופש הביטוי ".  ח"כ יואב קיש ,  יו"ר ועדת הכנסת ,  אמר כשהציג את החוק כי  " אנחנו רוצים ערוץ שיהיה בגדול מאד דומה למה שיש היום ".  שרת המשפטים איילת שקד תקפה היום בגל"צ את החוק ואמרה כי  " ערוץ הכנסת הגון ,  אובייקטיבי ומצוין .  גופים אחרים יכולים ללמוד ממנו .  למרות שזה ערוץ פרלמנטרי יש לו הרבה צופים .  מה שלא מקולקל לא צריך לתקן ".  
לאחר שהוועידה אישרה לקריאה ראשונה את החוק ביום שני האחרון ,  ח"כ שלי יחימוביץ' אמרה כי  " חוק שידורי ערוץ הכנסת הוא חוק רע שנועד לפתוח את הערוץ לגורמים עם אינטרסים זרים ואחרים ".  היא הוסיפה כי  " היה אפשר לצאת למכרז למפעיל חדש לערוץ מזמן ולכן יצירת מצג השווא כאילו חייבים להעביר את החוק בדחיפות היא עיוות המציאות ".   באשר לסעיף 12 ,  שהחליף את סעיף הביזוי ,  יחימוביץ' אמרה כי  " חלקו השני של הסעיף האוסר על פגיעה חמורה בכבוד הכנסת ניתן לפרשנות נרחבת ביותר .  לפעמים צריך לפגוע פגיעה חמורה בכבוד הכנסת ,  אם היא ראויה לכך .  הסעיף עומד בניגוד גמור לערכי חופש הביטוי והעיתונות ,  זו חרב פיפיות שהשימוש בה יכול להיות מסוכן מאוד ".   בתגובה לדבריה ,  קיש אמר כי  " הנוסח הנוכחי להצעת החוק הושג לאחר דיונים מעמיקים והסכמות בין הצדדים שהביאו איזון ראוי בין היכולת לשדר כשקיימים ערכים חדשותיים וערכיים לבין הצורך לשמור על כבוד הכנסת ".  
במהלך הדיון שנערך השבוע החליטה ועדת הכנסת לבקשת המועצה לשידורי כבלים ולוויין ,  לכלול בהצעת החוק הוראת שעה להארכת תוקף רישיון השידור של מפעיל הערוץ הנוכחי  ( חדשות 2 )  ,  עד לסוף 2017 .  זאת לאחר שהרישיון הוארך פעם אחת בחצי שנה ועתיד לפקוע במאי 2017 .  לטענת קיש ,  הסיבה להארכה הנוספת הם לוחות הזמנים הצפופים שנוצרו עקב הליך החקיקה .  קיש מעוניין לסיים את הליך החקיקה לפני שהכנסת יוצאת לפגרת קיץ .  כמו כן ,  נקבע כי קידום המכרז לבחירת המפעיל החדש לא יעוכב בשל הליך המינוי של החברים הנוספים במועצה לשידורי כבלים ולוויין שימונו מתוקף החוק החדש .  הארכת הרישיון מותנית בהסכמתו של המפעיל הנוכחי להמשיך ולהפעיל את הערוץ למשך 7 חודשים נוספים .  בנוסף ,  הוועדה החליטה לבטל את סעיף 7 להצעת החוק ,  שהיה אמור לאפשר למועצה לכלול במכרז אלמנט של התמחרות .  עד כה כללו תנאי המכרז סכום קבוע מראש שיינתן למפעיל הערוץ בתמורה לשירותיו ,  שגובהו על פי התקציב שאישרה הכנסת בתקציבה למטרה זו .   הצעת החוק המקורית ביקשה לאפשר למועצה שלא לקבוע את סכום התמורה במכרז ובכך להפוך את תמחור השירותים לחלק מהתנאים שיבחנו בקביעת זהותו של הזוכה במכרז .  בעקבות חששות שעלו בדיוני הוועדה ,  לפיהם עלול הדבר לפגוע באיכות השידורים או להוות פתח לכניסת אינטרסים זרים ,  החליטה הוועדה להסיר את הסעיף מהצעת החוק ולהותיר על כנו את המצב הקיים - בו זהות הזוכה תיקבע אך ורק על פי איכות התכנים שיציע בתמורה לסכום הקבוע מראש .  

חוק ערוץ הכנסת אושר בקריאה ראשונה ;  למרות הציוץ  בנט הצביע בעד
53 חברי כנסת הצביעו בעד החוק ו-38 נגד .  בנט הצביע בעד החוק למרות שצייץ אתמול : " צבר החוקים להגבלת התקשורת מעורר דאגה עמוקה לעתיד חופש הביטוי ".  ח"כ קיש : " רוצים ערוץ שיהיה מאד דומה למה שיש היום "
 
