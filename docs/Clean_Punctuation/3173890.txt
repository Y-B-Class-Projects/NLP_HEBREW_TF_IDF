נתניהו על ההדלפות : " אי אפשר לנהל קבינט בציוצים בטוויטר "
 קטעי הדיון שדלפו מפגישת הקבינט המדיני-ביטחוני והביאו לעימותים בין השרים ספגו ביקורת מצד ראש הממשלה .  גם כחלון תקף : " אלו דיני נפשות .  תומך בכל מהלך שימנע הדלפות וירתיע שרים מהן ".  לפיד במליאת הכנסת לנתניהו : " הדלפת מהקבינט בזמן מבצע צבאי "
 ראש הממשלה בנימין נתניהו אמר היום  ( שני )  בישיבת סיעת הליכוד כי הוא  " לא מאמין בהדלפות ".  לדבריו , " אי אפשר לנהל קבינט בציוצים בטוויטר ".  נתניהו אמר את הדברים לאחר שקטעי דיון מישיבת הקבינט המדיני-ביטחוני שהתכנס אתמול דלפו והביאו לעימותים בממשלה .  
יו"ר יש עתיד יאיר לפיד תקף את נתניהו במליאת הכנסת ואמר  " אתה הדלפת מהקבינט בזמן מבצע צבאי ,  קבינט שאני ישבתי בו ".  שר האוצר משה כחלון אמר כי  " נושא ההדלפות מהקבינט המדיני-ביטחוני הוא מאוד חמור ,  אלו דיני נפשות ".  בישיבת סיעת כולנו אמר כחלון כי  " כרגע מתקיים דיון בקבינט בנושא הזה ,  אבל עוד לא נסגר שום דבר .  אני תומך בכל מהלך שימנע הדלפות וירתיע שרים מהן ". 
ההדלפות מישיבות הקבינט הן אחד הנושאים הטעונים בין שרי הקואליציה ,  והביאו לעימות פומבי בין שר הביטחון אביגדור ליברמן לבין שר החינוך נפתלי בנט .  מפלגת הבית היהודי ,  שבראשה עומד בנט ,  טענה כי ליברמן הוא  " שר ביטחון חלש ,  נבוך ושקוף ".  זאת ,  בתגובה לביקורת שליברמן השמיע כלפי בנט על העימות שהתקיים בינו לבין הרמטכ"ל בישיבת הקבינט האחרונה .
 עוד בוואלה !  NEWS :" הגיע הזמן לדבר על היחסים ":  טראמפ נפגש עם פוטין בהלסינקימחלוקת נוספת בחוק הלאום :  החרדים מתנגדים לסעיף השפה העבריתרק 32% מהמתמחים שניגשו לבחינות ההסמכה לעריכת דין - עברו 
גם יו"ר מפלגת העבודה אבי גבאי תקף את ההדלפות מהקבינט ואמר כי  " לצערנו מערכת הביטחון היא היחידה ששוקלת שיקולים ביטחוניים ולכן גם מדליפים נגדה ונגד הרמטכ"ל .  אחרי שמדליפים נגדו שולחים את הטרולים שלהם להציג אותו כרכרוכי .  את האיש שאחראי לאסטרטגיית הדאחיה ,  אותי אתם מציגים כמי שלא רוצה להפעיל כוח ?  ".  
" להתנצח עם הרמטכ"ל בשביל כותרת ?  להדליף לתקשורת ?  אין גבולות ,  אין קווים אדומים .  וגם מלחמה מיותרת היא לא קו אדום עבורם ""  ,  הוסיף גבאי .  
כבר אתמול ,  באותה הישיבה שעסקה במצב הביטחוני בדרום ,  התנהל דיון בנושא ההדלפות ,  כששר הפנים אריה דרעי פנה לראש הממשלה וביקש ממנו לטפל בנושא ההדלפות מהפורום הסגור . " אי אפשר להמשיך ככה ",  אמר דרעי .  ליברמן הצטרף והתריע כי מודלפות תכניות מבצעיות  " הפוגעות בביטחון המדינה ".  בנט ואיילת שקד הציעו לראש הממשלה לבצע בדיקת פוליגרף לשרים ,  ונתניהו שאל : " האם יש למישהו מכם התנגדות שאשלח את כולם לפוליגרף ?  ".  השר כץ הביע התנגדות ואמר כי הוא מתנגד לבדיקות שרים בפוליגרף ,  ואמר שהדבר  " לא ראוי ".  
בעבר נתניהו שקל לעשות בדיקת פוליגרף לשרי הקבינט כדי להתמודד עם תופעת ההדלפות ובשנה שעברה ,  לאחר גל הדלפות נוסף ,  ראש הסגל שלו יואב הורביץ יצא נגד התופעה בתקיפות .  עם זאת ,  בסופו של דבר מעולם לא נערכה בדיקה שכזו לשרים .  שר הביטחון אביגדור ליברמן הודיע בשנה שעברה כי הוא מתכוון לקדם חוק שיחייב את שרי הקבינט בבדיקות פוליגרף תקופתיות ,  אך זו היא לא קודמה .  ועדת עמידרור שמונתה ב-2016 כדי לייעל את עבודת הקבינט נטו גם להמליץ על בדיקות אמת תקופתיות של השרים ,  אך ההמלצה לא נכללה בסופו של דבר בדוח הוועדה .
 מישיבת הקבינט אתמול דלפו ציטוטים שונים לכלי התקשורת ,  ובין היתר דווח ב"חברת החדשות "  על עימות בין בנט לבין רמטכ"ל גדי איזנקוט .  לפי הדיווח ,  בנט שאל את הרמטכ"ל בדיון מדוע  " לא לירות בכל מי שיורה נשק אווירי לעבר היישובים שלנו וגם לעבר החוליות ?  אין כל מניעה משפטית ".  הרמטכ"ל השיב לבנט שהוא לא חושב שלירות בנערים וילדים שלפעמים הם אלה שמשגרים את הבלונים והעפיפונים  " זה נכון "  ואמר ש"להפיל פצצה ממטוס "  על חוליות משגרי עפיפונים ובלונים , " זה נוגד את עמדתי המבצעית והערכית ".  

נתניהו על ההדלפות : " אי אפשר לנהל קבינט בציוצים בטוויטר "
 קטעי הדיון שדלפו מפגישת הקבינט המדיני-ביטחוני והביאו לעימותים בין השרים ספגו ביקורת מצד ראש הממשלה .  גם כחלון תקף : " אלו דיני נפשות .  תומך בכל מהלך שימנע הדלפות וירתיע שרים מהן ".  לפיד במליאת הכנסת לנתניהו : " הדלפת מהקבינט בזמן מבצע צבאי "
 
