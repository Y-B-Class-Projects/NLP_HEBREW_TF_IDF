שרה נתניהו בבית ספר בלוד : " הייתה אי-הבנה ,  פנינו לשלום "
 בביקורה בבית ספר ערבי בשכונת הרכבת בעיר ,  לרגל זכייתו בפרס החינוך הארצי ,  התקבלה אשת ראש הממשלה בזרועות פתוחות . " השאיפה לדו-קיום זה חלום של כולנו ",  אמרה והוסיפה : " בעלי הוא בראש הרכבת לשלום "
 אשת ראש הממשלה ,  שרה נתניהו ,  ביקרה היום  ( חמישי )  בבית הספר הערבי-מוסלמי  " נווה שלום "  שבשכונת הרכבת בלוד ,  והתייחסה להתבטאותו של ראש הממשלה ביום הבחירות שעוררה סערה . " אנחנו מאמינים בדו-קיום ,  פנינו לשלום ",  אמרה . " הייתה איזושהי אי-הבנה ,  אני לא אכנס לזה .  אבל כמה ימים אחרי הבחירות היה אצלנו ערב שחלק מהאנשים שכאן השתתפו בו .  דיברנו על זה ". 
נתניהו ביקרה היום בבית הספר לרגל זכייתו בפרס החינוך הארצי לשנת 2014 ,  עבור תכניות לימוד של דו-קיום בשלום וקידום המורשת הערבית כמנופים להעצמת התלמידים .  
אשת ראש הממשלה התקבלה בזרועות פתוחות על ידי צוות המורים ומנהל בית הספר ,  שבירך אותה ואמר : " אנחנו מאד שמחים שבחרת להגיע לבית הספר שלנו .  זה ביקור היסטורי עבור בית הספר ושכונת הרכבת .  ביקורך מוסיף תקווה וגאווה אמיתית וכלל תושבי העיר לוד ".   
" רציתי לברך על קבלת הפנים היפה הזאת ",  אמרה נתניהו . " כולם אומרים שהדו-קיום זה דבר חשוב ,  אבל לא מדובר רק בדו-קיום עם שכנינו הערבים ,  הנוצרים המוסלמים ,  אלא גם בדו-קיום בין בעל לאישה והורים לילדים .  אני חושבת שהעולם היה טוב יותר אם היו זוכרים את זה ".   
" אני האדם הראשון שמאמין בדו-קיום ",  אמרה היום שרה נתניהו , " ואני מאמינה שדו-קיום מתחיל בבית .  בין הורים לילדים ,  בין בעל ואישה ,  בין חברים .  אני חושבת שהחברה שלנו צריכה להיות הרבה יותר סובלנית ,  מכבדת ,  ובוודאי שבין העמים שלנו ובינינו לבין השכנים שחיים אתנו במדינה שלנו .  כולי תקווה שזה יהיה בינינו לבין השכנים שלנו ".  
" האזור פה בעייתי ,  זה לא פשוט ",  הוסיפה . " אבל השאיפה זה חלום של כולנו .  גם כיהודים ישראלים אבל גם כאזרחי העולם ",  הוסיפה .  
לפני בואה של נתניהו דיברו אנשי הצוות על המצב הקשה באיזור .  שורוק ,  מורה לערבית בבית הספר שמתגוררת בג'לג'וליה ,  סיפרה כי אין עבודה באיזור מגוריה . " יש פה משרות פנויות ,  וזה שעה נסיעה מגלגוליה אבל אין לנו ברירות ",  סיפרה . " חשוב לי שאנשים שיש להם השפעה בהחלטות יבואו לקהילה הערבית ויראו שיש פה המון חלומות ופוטנציאל בכדי שנשפיע ",  אמרה נור חאג יחיא ,  מורה ורכזת אנגלית בבית הספר . " מאד חשוב לי שהיא תגיע וגם נוספים .  אנחנו בלוד נמצאים בשכונת הרכבת - שכונת מצוקה ,  רוב הנשים אינן בעלות השכלה .  הגברים פה נשואים למספר נשים .  המצב הסוציואקנומי נמוך אבל דווקא מהמקום הזה החלטנו להכיל ולשנות ואנחנו עושים הסברה על חינוך ",  הוסיפה .  
מחוץ לבית הספר התקבץ קהל של ילדים והורים סקרנים .  גם שם לא נחסכה ביקורת .  נאילה אמא לשני ילדים סיפרה  " יש פה שני גנים וכל הזמן יש פה זבל .  כמה אפשר להתלונן בעירייה ?  אנחנו ביקשנו גן שעשועים.איפה עשו ?  אחד ויחיד ליד הרכבת .  
אהרון אטיאס ,  מנכל העירייה השיב לבקשת וואלה לטענות . " התשובה מורכבת השכונה הזאת היא אחת השכונות שמקבלות העדפה ובאופן כללי המגזר מקבל העדפה על פני אחרים .  אנחנו חוטפים ביקורת על זה .  אלו פערים של 65 שנה וככלשנשקיע הטענות יפחתו אבל הפער קיים .  יש פה אלפי בתים לא חוקיים תוצאה של שנים .  אנחנו רותמים את מדינת ישראל להשקיע מאות אלפי שקלים .  יש פה אווירה טובה וביקורת זה דבר טוב ."  

שרה נתניהו בבית ספר בלוד : " הייתה אי-הבנה ,  פנינו לשלום "
 בביקורה בבית ספר ערבי בשכונת הרכבת בעיר ,  לרגל זכייתו בפרס החינוך הארצי ,  התקבלה אשת ראש הממשלה בזרועות פתוחות . " השאיפה לדו-קיום זה חלום של כולנו ",  אמרה והוסיפה : " בעלי הוא בראש הרכבת לשלום "
 
