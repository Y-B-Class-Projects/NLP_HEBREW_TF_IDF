התקפלו תוך שעות :  בוטלה ההפרדה באוטובוסים בגדה
ראש הממשלה ביקש משר הביטחון יעלון להשעות את הפיילוט על ההפרדה באוטובוסים .  סגן שר הביטחון אלי בן דהן הגן על התכנית בכנסת בזמן שהוחלט על ביטולה .  ריבלין : " מצר על הקולות שתמכו בהפרדה "
  ( צפו בדיון בכנסת :  סגן שר הביטחון מגלה על ביטול התכנית )  
פניית פרסה :  יממה בלבד אחרי שהוחלט על תחילת תכנית הפיילוט לתחבורה ציבורית נפרדת ליהודים ולפלסטינים בגדה - החליטו ראש הממשלה בנימין נתניהו ושר הביטחון משה יעלון על השעייתה .  התכנית עוררה הדים רבים במערכת הפוליטית ,  ולא רק מכיוון האופוזיציה .
 הנשיא ראובן ריבלין בירך הבוקר את ההחלטה להשעות את התכנית . " אני מברך על הקפאת המהלך שיכול היה להוביל להפרדה שלא תעלה על הדעת בקווי אוטובוס בין יהודים לערבים ",  אמר . " אין לי אלא להצר על הקולות הצורמים שנשמעו הבוקר ושתמכו ב'הפרדה' בין יהודים לערבים על בסיס שיקולים שלא ראוי שישמעו ויאמרו .  אמירות כאלה מנוגדות לעקרונות היסוד של מדינת ישראל וגורמות נזק אדיר למפעל ההתיישבות .  חשוב שנזכור כי ריבונותנו היא זו שמחילה עלינו את חובת ההוכחה כי ביכולתנו לחיות אלה לצד אלה ". 
במקביל ,  הודה סגן שר הביטחון הנכנס אלי בן דהן מהבית היהודי כי הוא לא עודכן בהשעייה . " אומר בגילוי לב שלא ידעתי על כך ,  ושלא עדכנו אותי .  אני חושב שלא ראוי לשלוח אותי להשיב תשובה מבלי שאדע על כך ",  אמר בן דהן במליאת הכנסת ,  במהלך תשובה לשאילתה שהגיש ח"כ אורן חזן בנוגע להסדרי הביטחון בתחבורה הציבורית ביהודה ושומרון . " הבוקר אני מתחיל בתפקידי .  אני מודה שזה מהלך לא נכון ולא ראוי ,  ואני אלמד אותו ",  אמר .  
סגן השר התייחס לעצם הנושא ,  ולטענה כי ההחלטה על ההפרדה מדיפה ריח גזעני ,  ואמר : " אין פה אפרטהייד ,  תפסיקו להשחיר את מדינת ישראל .  לא אמרתי שכל הפלסטינים מחבלים ,  אבל אני כן אומר שכל המחבלים הם פלסטינים ".  
ח"כ תמר זנדברג  ( מרצ )  דחתה את דבריו של סגן השר ,  וקראה לעברו : " הפרדה גזעית היא אפרטהייד ,  ואין דרך להסתיר דבר שהוא מובן לכל עין .  לדבר הזה יש שם .  אני קוראת לסגן השר -במקום להסתתר באצטלה של ביטחון ,  להצטרף לשר הממונה עליו ולהפסיק לדון בה  ( בתכנית ההפרדה ,  ע"נ )  לדרישת גורמים גזעניים ".  ח"כ עפר שלח  ( יש עתיד )  המשיך ותהה : " האם זו המדיניות החדשה של משרד הביטחון - לנהל דיון מעמיק ,  לקבל החלטה מטומטמת ולספוג את כל הביקורת הבינלאומית ואז לבטל אותה ?  ".  

התקפלו תוך שעות :  בוטלה ההפרדה באוטובוסים בגדה
ראש הממשלה ביקש משר הביטחון יעלון להשעות את הפיילוט על ההפרדה באוטובוסים .  סגן שר הביטחון אלי בן דהן הגן על התכנית בכנסת בזמן שהוחלט על ביטולה .  ריבלין : " מצר על הקולות שתמכו בהפרדה "
 
