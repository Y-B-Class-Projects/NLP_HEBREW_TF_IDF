אושרה ההנחה בתחבורה הציבורית
מחיר כרטיסי 'חופשי חודשי יופחתו בעשרה אחוזים ותינתן הנחה לתעריפי נסיעה בפריפריה בשיעור דומה .  מנגד ,  יקוצץ תקציב הכבישים
הממשלה אישרה היום  ( ראשון )  פה אחד הקפאת הורדת מס ההכנסה בשנה אחת לשני העשירונים העליונים .  ההחלטה עברה ברוב של 19 בעד ו-7 נגד  ( שרי ישראל ביתנו ,  סילבן שלום ולימור לבנת מהליכוד )  .  משמעות ההחלטה - קיצוץ של 300 מיליון שקל מתקציב כל משרדי הממשלה ,  להוציא משרד הביטחון ,  החינוך והרווחה ,  למימון סובסידיה של 300 מיליון שקל לתחבורה הציבורית .  
הקיצוץ של 300 מיליון שקל נועד לממן שורה של הטבות בתחבורה הציבורית ,  הפחתת מחירי כרטיס 'חופשי חודשי' באוטובוסים וברכבת בכ-10 אחוזים והנחה בתעריפי הנסיעה בפריפריה של כ-10 אחוזים .  
הקיצוץ של 300 מיליון שקל בתקציבי משרדי הממשלה הורכב משני מהלכים ,  קיצוץ של 150 מיליון שקל בתקציב משרד התחבורה וקיצוץ שווה של אחוז אחד בתקציבי כל משרדי הממשלה ,  להוציא את משרדי הביטחון ,  החינוך והרווחה .  
מטרת הצעדים ,  בין היתר ,  לעודד את השימוש בתחבורה הציבורית ולקדמה כאלטרנטיבה לרכב הפרטי .  כוונת ההחלטה להוזיל את מחירי הנסיעה בפריפריה היא לשנות את מבנה התעריפים באזורים המרוחקים כך שיוזלו תעריפי הנסיעה בקווים המחברים בין הפריפריה למטרופולינים תוך שמירה על תעריפים עירוניים מוזלים .  צעד זה צפוי להוזיל את עלויות הנסיעה בעיקר בנסיעות הבינעירוניות המחברות את הפריפריה למטרופולינים ואף את תעריפי הנסיעה בערי הפריפריה ובין ישובי הספר לערים אלו .  
במקביל יבוצע שינוי במבנה התעריפים במטרופולינים ,  דבר שיאפשר מכירת כרטיסי מעבר בקווי הנסיעה המחברים בין הפרברים למרכזי המטרופולין .  צעד זה יאפשר לנוסעים לבצע מעברים בין אוטובוסים ללא תשלום נוסף בתוך פרק זמן מוגבל  ( כשעה וחצי )  .  בנוסף ,  במסגרת צעד זה יורחבו כרטיסי ה'חופשי חודשי' כך שכל כרטיס יכלול קווים רבים יותר וכן יגדיל את אפשרויות הנסיעה בצורה משמעותית .  
הממשלה החליטה גם כי במטרה לממן את הפחתת הבלו על הבנזין ,  השווה לקופת המדינה 760 מיליון שקל ,  תדחה בשנה הפחתת שיעורי המס על יחידים לשני העשירונים העליונים .  בנוסף ,  הוטל על שר האוצר לבחון אפשרות לדחיית ההפחתה המתוכננת במס החברות בשנה או שינוי אחר במשטר המס בכדי לשמור על איזון תקציבי בכל אחת משנות התקציב .  
שר האוצר ,  יובל שטייניץ ,  ציין בישיבת הממשלה כי  " החלטת הממשלה להוזלת התחבורה הציבורית בפריפריה ובתעריפי 'חופשי חודשי' בין הפריפריה למרכז תסייע לשכבות החלשות ולתושבי הפריפריה ".  לדבריו , " על מנת לשמור על המסגרת התקציבית ,  כחלק מהמדיניות הכלכלית האחראית של הממשלה ,  אישרה הממשלה את ביצועו של קיצוץ רוחבי במשרדי הממשלה של אחוז אחד ,  ממנו החרגנו את תקציבי החינוך והרווחה ,  על מנת לשמור על סדר העדיפויות החינוכי-חברתי ".  
ראש הממשלה בנימין נתניהו ציין בישיבה כי  " ההחלטה היא דבר חברתי ראשון במעלה .  מי משתמש בתחבורה ציבורית ?  לא אנשים שנמצאים בעשירון העליון .  מי שמשתמש זה מי שידו אינה משגת או רוצה ויכול להשתמש באוטובוסים וברכבות .  בנוסף ,  זה יאפשר למנוע את הפקקים ולהיכנס לערים ,  אנחנו רוצים לעודד את זה .  זהו גם מהלך של הגנת הסביבה ושמירה על איכות האוויר .  זהו מהלך טוב למדינת ישראל ,  ולכן אנחנו מורידים בעשרה אחוז את תעריפי התחבורה הציבורית .  במטרה לשמור על מסגרת התקציב ,  נפחית מתקציבים אחרים ,  אבל לא נפחית ממשרדי החינוך ,  הרווחה והביטחון ,  כי בעת הזאת אנחנו חייבים לשמור את סדר העדיפויות שלנו .  בכך אנחנו נוהגים באחריות מפוכחת גם בתחום המדיני ,  גם בתחום הביטחוני ,  גם בתחום הכלכלי וגם בתחום החברתי ".  

אושרה ההנחה בתחבורה הציבורית
מחיר כרטיסי 'חופשי חודשי יופחתו בעשרה אחוזים ותינתן הנחה לתעריפי נסיעה בפריפריה בשיעור דומה .  מנגד ,  יקוצץ תקציב הכבישים

