נתניהו :  אנו משתמשים בשינוי המדיניות בארה"ב נגד האיום האיראני
ראש הממשלה הציג בפתח דיון של ועדת החוץ והביטחון את עיקרי המדיניות הצבאית והמדינית של ישראל . " אנחנו מפעילים את היתרון של השינוי הדרמטי בארה"ב נגד איראן ".  על התהליך מול הפלסטינים : " מחפשים אפיקים מועילים "
 ראש הממשלה בנימין נתניהו הגיע הבוקר  ( רביעי )  להשתתף בדיון של ועדת החוץ והביטחון בכנסת .  בדיון התייחס נתניהו לאיום שמציבה איראן מול מדינת ישראל ועל הדרך שבה ניתן יהיה להתמודד עם איום זה ,  בסיוע הממשל החדש בארצות הברית . 
" כל כוח הוא יחסי והכוח שאנחנו מתמודדים מולו הוא בעיקר כוח אחד - איראן וגרורותיה .  חיזבאללה ,  ג'יהאד אסלמי יותר ויותר חמאס ",  אמר נתניהו . " אנחנו שומעים הרבה מה איראן עושה ומה עושות גרורותיה ,  אבל לא שומעים מה אנחנו עושים .  אנחנו מפעילים את היתרון של השינוי הדרמטי במדיניות ארצות הברית כדי לסייע לעמוד מול האתגר האיראני ". 
לדבריו , " אל מול האיום המשותף ישנם אינטרסים משותפים עם מדינות רבות באזור .  אני מאמין בטיפוח האינטרסים הללו .  בסופו של יום ,  אם ננהג בחכמה ,  הדברים האלה יסייעו להגיע לנורמליזציה גדולה יותר באזור ולאפיקים חדשים ומועילים יותר לתהליך מדיני מול הפלסטינים ". 
עוד ידיעות בוואלה !  NEWS:דיווח :  טראמפ נפגש עם שגריר רוסיה במהלך קמפיין הבחירותליברמן נועד עם סגנו של טראמפ : " ארה"ב שותפה אמיתית של ישראל "" בצלם ":  ירידה חדה בתביעות פיצויים של פלסטינים נגד המדינה  
" מדינת ישראל היא המדינה החזקה ביותר במזרח התיכון והכוח הצבאי שלנו חזק מתמיד ",  המשיך נתניהו . " במבחן של כוח יחסי ,  מדינת ישראל היא החזקה ביותר וכוחה גובר ומתגבר .  בין השאר ,  חתמתי על הסכם הסיוע עם הנשיא הקודם בארצות הברית ,  ברק אובמה ,  מה שנותן לנו 39 מיליארד דולר יציב ומובטח בעשור הקרוב .  הדבר הזה מאפשר לצה"ל להתחמש במערכות נשק המתוחכמות בעולם ". 
עוד המשיך נתניהו וטען כי גם  " הכוח המדיני שלנו חזק מתמיד ".  הוא הוסיף : " קיימתי פגישה חשובה מאוד עם הנשיא דונלד טראמפ לפני שלושה שבועות ,  מחר אצא למוסקבה ,  בעוד עשרה ימים אפגש עם נשיא סין בהזמנתו ,  בעוד כמה חודשים יגיע לכאן נשיא הודו ואחר כך אצא לביקור גומלין שם .  אני מדבר על המעצמות הגדולות בעולם שמהדקות איתנו את הקשר .  בשנה הקודמת ,  2016 ,  נפגשתי עם 215 מנהיגים מהעולם .  ישראל היא מדינה מחוזרת ורצויה ".  
לפני יומיים התארח שר הביטחון אביגדור ליברמן בדיון של הוועדה .  במהלך דבריו אמר ליברמן כי ממשל טראמפ הזהיר את הממשלה מביצוע פעולות חד צדדיות בשטחים . " קיבלנו מסר ישיר ,  לא עקיף ,  כי החלת הריבונות ביהודה ושומרון תוביל למשבר מידי ",  אמר .
 ליברמן התייחס לאפשרות הסיפוח והדגיש : " אני רוצה להבהיר בצורה ברורה את תפיסת עולמי :  אנחנו צריכים להיפרד מהפלסטינים ,  לא לקלוט אותם בשטחנו ".  לדבריו , " צריך להבין שמהלך של החלת הריבונות הישראלית ביהודה ושומרון כולל קליטת 2.7 מיליון פלסטינים .  אני כבר לא מדבר על המשפט הבינלאומי ,  על ההשלכות הפוליטיות וההתייחסות של הקהילה הבינלאומית .  אני מדבר על החוק הישראלי בלבד .  מהיום הראשון ,  תצטרך מדינת ישראל לשלם להם 20 מיליארד שקל רק מביטוח לאומי ,  דמי אבטלה והבראה ולידה ,  ואני לא מדבר על תקציבים ממשרד הפנים ,  הבריאות והשיכון ". 
ליברמן סיכם בכך שטען כי הקואליציה צריכה לצאת נגד רעיון הסיפוח באופן נחרץ . " הגישה הזאת היא גישה לא נכונה ,  וכדאי מאוד שהקואליציה תבהיר באופן חד וברור שאין כוונה להחיל כרגע את הריבונות הישראלית ".  

נתניהו :  אנו משתמשים בשינוי המדיניות בארה"ב נגד האיום האיראני
ראש הממשלה הציג בפתח דיון של ועדת החוץ והביטחון את עיקרי המדיניות הצבאית והמדינית של ישראל . " אנחנו מפעילים את היתרון של השינוי הדרמטי בארה"ב נגד איראן ".  על התהליך מול הפלסטינים : " מחפשים אפיקים מועילים "
 
