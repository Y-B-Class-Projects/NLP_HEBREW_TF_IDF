נשיא הפרלמנט האירופי : " חברי מפלגה קיצונית תקפו אותי "
 מרטין שולץ התייחס למתקפות נגדו בעקבות נאומו בכנסת אתמול ואמר שהוא נפגע ונעצב מכך ,  שכן  " הנאום היה פרו-ישראלי ".  גורמים אירופים :  הוא ידיד ישראל שהגיע לתמוך בה 
" הופתעתי ונעצבתי מהתגובה הקשה לנאומי ,  שהיה פרו-ישראלי .  אך מי שתקפו אותי חברים במפלגה קיצונית שנוטים להגיב בצורה כזו לכל ביקורת .  הם גם תקפו את שר החוץ האמריקני ג ? ון קרי ,  כך אמר הלילה  ( חמישי )  מרטין שולץ ,  נשיא הפרלמנט האירופי שנאם אתמול בכנסת בראיון שהעניק לתקשורת הגרמנית .  שולץ התייחס בדבריו לתגובות חברי הבית היהודי שנטשו את המליאה במהלך נאומו . " חברי מפלגות אחרות ונציגי הממשלה דווקא הגיבו בתשואות לנאומי ",  הוסיף שולץ .  לאחר הנאום ,  עלה ראש הממשלה בנימין נתניהו לדוכן הנאומים ותקף אף הוא את שולץ על דבריו .
 באיחוד האירופי זעמו אמש על התגובות בישראל לנאומו של שולץ .  גורמים אירופים ששוחחו עם וואלה !  חדשות אמרו כי שולץ  " מופתע ופגוע "  מקבלת הפנים שזכה לה ,  והדגישו כי שולץ הינו  " ידיד של ישראל "  וכי הוא הגיע לירושלים במטרה  " להביע תמיכה בישראל ולחזק אותה ". 
עוד על הסערה הפוליטית והמדיניתיו"ר הפרלמנט האירופי נאם ,  בנט נטש : " שלא יטיף בגרמנית"נתניהו : " נשיא הפרלמנט האירופי הטיח בנו נתונים שגויים"נשיא הפרלמנט האירופי :  לא צופה חרם על ישראל 
איש באיחוד האירופי לא ציפה שדווקא הביקור הקצר של שולץ בישראל יעורר כזו סערה .  בכל הנוגע למדיניות חוץ ,  תפקיד נשיא הפרלמנט האירופי הוא יותר סמלי ממהותי .  שולץ ביקש לבקר בישראל כדי להביע תמיכה בתהליך השלום ולהעביר מסר ברור של התנגדות לחרמות כלכליים על ישראל . " הוא לא תיאר לעצמו שהוא ייקלע לתוך כזו סערה ",  ציין גורם ששוחח איתו אתמול . " המטרה שלו הייתה לחזק את ישראל ,  ואילו התגובה הישראלית מחזקת את הגורמים שמפגינים גישה שלילית כלפיה ".  
שולץ פתח אתמול את הבוקר במסיבת עיתונאים בירושלים ,  שאותה ניצל בעיקר כדי להדגיש את התנגדותו לחרם הכלכלי על ישראל .  הוא אמר כי החרם הינו  " סוגיה תיאורטית "  וציין כי מדינות אירופה ,  ובראשן גרמניה שממנה הוא מגיע ,  מתנגדות בתוקף להחרמת ישראל .  שולץ אף אמר כי הוא באופן אישי מתנגד לסימון נפרד של מוצרים מההתנחלויות ,  מדיניות שהאיחוד האירופי החל לקדם בשנה שעברה ,  אך שנכנסה בינתיים למעין הקפאה בגלל חידוש השיחות עם הפלסטינים .  
לאחר מסיבת העיתונאים הגיע שולץ לכנסת ,  שם נשא נאום חגיגי בפני המליאה .  הוא נאם בשפה הגרמנית שהיא שפת אמו ,  וחזר על המסרים החיוביים שהשמיע בבוקר - התנגדות לחרם על ישראל ,  הבעת תמיכה בביטחון ישראל וקריאה לישראל לנצל את ההזדמנות לשלום .  אלא שכאשר שולץ עבר לדבר גם על הביקורת שנשמעת באירופה כלפי ישראל בנוגע למצב בשטחים ,  חברי סיעת הבית היהודי החליטו לנטוש את המליאה בהפגנתיות .  
מה שהקפיץ את בנט וחבריו לסיעה הייתה התייחסות של שולץ לשיחה שקיים עם צעיר פלסטיני במהלך ביקורו ברמאללה .  אותו צעיר שאל אותו על פערי חלוקת המים בין ישראל לפלסטינים .  שולץ אמר : " לא יכולתי לבדוק את הנתונים ,  אבל אותו צעיר שאל :  איך יכול להיות שישראלי מורשה להשתמש ב-70 ליטרים של מים ביממה ,  אבל פלסטיני רק ב-17 ?  ".  הנתונים ששולץ ציטט מפי אותו צעיר פלסטיני היו שגויים ,  והוא עצמו דאג להסתייג ולהבהיר שהוא לא בדק את הדברים .  עם זאת ,  הוא לא ציפה שהאמירה תגרור תגובה קשה כל כך מצד חברי הכנסת :  השר בנט החליט בתגובה לעזוב את המליאה ,  והסביר לאחר מכן : " אני לא מוכן שיטיפו לי בגרמנית ".  
נאומו החיובי של שולץ בשעות הבוקר ,  בו הביע התנגדות נחרצת לחרמות על ישראל ,  לא עלה לכותרות ולא גרר הודעות ברכה ותמיכה מפוליטיקאים .  החלטתו של בנט לעזוב את המליאה ,  לעומת זאת ,  השתלטה על סדר היום התקשורתי ,  וגרמה מבוכה רבה לשולץ ולמשלחת המלווה אותו .  בתום הנאום שולץ ניסה להרגיע את הרוחות ,  ואמר בחיוך לגורמים ישראלים ששוחחו איתו : " אני צריך להתמודד כל יום עם הפרלמנט האירופי בבריסל ,  אז אני לא מתרגש מדברים כאלה ".  אלא שבפועל ,  שולץ נפגע מאוד ,  במיוחד כאשר התברר לו שבנט החליט להשתמש בזהותו הגרמנית כדי לתקוף אותו באופן אישי .
 בנציגות האיחוד האירופי בישראל ביקשו אמש לא להתייחס לדברים שאמר בנט ,  וגם בשגרירות גרמניה לא מיהרו לגנות את האמירה החריפה נגד גרמניה .  אלא שמאחורי הקלעים ישנו כעס גדול .  שולץ סיפק רמז לתחושותיו בפתח פגישתו עם נשיא המדינה ,  שמעון פרס ,  שהתקיימה כשלוש שעות לאחר נאומו במליאה . " אני מייצג את עמדות הפרלמנט האירופי ,  שלא תמיד הן נוחות ונעימות לישראל ",  הסביר שולץ ,  שהוסיף כי  " ככה זה בין ידידים - יש גם מחלוקות ".  עם זאת ,  הוא דאג להבהיר ש"על דבר אחד אין מחלוקת - על התמיכה של האיחוד האירופי בביטחון ישראל ".  
הנשיא פרס עודכן לפני הפגישה עם שולץ בסערה שהתחוללה בכנסת ,  וניסה להרגיע את הרוחות .  הוא שיבח את שולץ על תמיכתו בישראל ,  והזכיר לחיוב את שיתופי הפעולה בין ישראל לאיחוד האירופי בתחומי המדע והכלכלה .  פרס אף התייחס בעקיפין לאמירתו של שולץ על פערי המים מול הפלסטינים ,  והסביר שישראל מעוניינת מאוד לקדם שיתופי פעולה עם שכנותיה בתחום המים ,  כדי לדאוג לרווחת כל תושבי האזור .  
בעוד פרס ושולץ משוחחים ומנסים להוריד את גובה הלהבות ,  עלה ראש הממשלה נתניהו לנאום מעל בימת הכנסת ,  במסגרת דיון שהוקדש בכלל לנושא הגירעון התקציבי .  נתניהו שיבח את שולץ על אמירתו הנחרצת נגד חרם כלכלי על ישראל ,  אבל לא ויתר על ההזדמנות לתקוף אותו על דבריו בתחום המים . " נשיא הפרלמנט אמר ביושר 'לא בדקתי' ,  אבל זה לא הפריע לו להטיח דברים בישראל ",  אמר נתניהו . " כשמקבלים כל הכפשה של ישראל ,  וחוזרים עליה ללא בדיקה ,  אוטמים את האוזניים להתקפות הפרועות נגד מדינת ישראל ". 
הביקורת של נתניהו על שולץ רק הגבירה את הכעס בבריסל .  באיחוד האירופי קיוו שנתניהו  " יעמיד במקום "  את בנט על המתקפה האישית נגד שולץ ,  שכאמור הגיע לישראל כדי לשדר מסר ברור נגד חרמות כלכליים כלפיה .  במקום זאת ,  נתניהו הצטרף לביקורת ,  והציג את שולץ כפתי שמושפע משקרי הפלסטינים .  באיחוד האירופי ציפו מנתניהו לתגובה יותר אוהדת כלפי המסר העיקרי של שולץ - תמיכה בישראל - ויותר סלחנית כלפי ההתייחסות המוטעית שלו לנתוני חלוקת המים .  
בשורה התחתונה ,  המסר החיובי של שולץ נבלע בתוך הרעש הפוליטי שחוללו בנט ואחריו נתניהו .  זה אולי מצא חן בעיני חלק מהבוחרים שלהם ,  אבל לא ברור איך זה משפר את מעמדה של ישראל באירופה ,  או איך זה מסייע למאבק במגמת החרם .
  ( עדכון ראשון :  23:30 ) 
לפניות לכתב :  amir.tibon@walla.co.il 

נשיא הפרלמנט האירופי : " חברי מפלגה קיצונית תקפו אותי "
 מרטין שולץ התייחס למתקפות נגדו בעקבות נאומו בכנסת אתמול ואמר שהוא נפגע ונעצב מכך ,  שכן  " הנאום היה פרו-ישראלי ".  גורמים אירופים :  הוא ידיד ישראל שהגיע לתמוך בה

