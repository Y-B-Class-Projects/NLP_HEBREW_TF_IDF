נינוח ולא מודאג :  נתניהו יודע שההופעה בוועדת הכלכלה הייתה לפרוטוקול
האופוזיציה תקפה את מתווה הגז מכל כיוון אפשרי ,  אבל ראש הממשלה התעלם מהשאלות הקשות והתרכז ביתרונות ההסכם כפי שהוא רואה אותם .  נתניהו סבור שהמחאה לא באמת מעניינת את הציבור ,  והוא נחוש להתקדם ליישום
בנימין נתניהו הגיע אתמול  ( שלישי )  לוועדת הכלכלה של הכנסת ,  לשימוע על מתווה הגז ,  כמי שנחוש  " לסמן וי "  על ההליך החוקי ולהמשיך הלאה .  במשך כשעה הוא דיבר על יתרונות המתווה כפי שהוא רואה אותם ,  והדף באלגנטיות את השאלות הקשות של חברי הוועדה משורות האופוזיציה - לטענתם ,  בלי לספק תשובות אמיתיות .  לצופים מהצד ,  זה נראה כמו דו-שיח של חירשים :  כל צד דבק בטיעוניו ובתסריטי האימים שלו ,  ואף אחד לא יצא מהדיון פחות משוכנע בצדקתו .  
נתניהו יודע שהוא כבר צלח את עיקר ההתנגדות הפוליטית למתווה הגז .  אחרי שהצליח להעביר אותו בממשלה ובכנסת ,  ושכנע את אריה דרעי לעבור ממשרד הכלכלה כדי שאפשר יהיה להפעיל את סעיף 52  ( לראשונה בתולדות המדינה )  ,  אין באמת כוח כלשהו בישראל שיכול לעצור את המתווה ,  למעט אולי בית המשפט העליון .  זו הסיבה שבדיון אתמול בוועדה ,  ראש הממשלה נראה נינוח ,  פיזר בדיחות וחיוכים ,  והביט באדישות בניירותיו כאשר יו"ר האופוזיציה ,  ח"כ יצחק הרצוג ,  תקף בחריפות את המתווה מול המצלמות .  תוך כדי מתן מענה לשאלות האופוזיציה ,  נתניהו הציץ מדי פעם בשעון ,  לראות כמה זמן עוד נשאר לאירוע .  

נינוח ולא מודאג :  נתניהו יודע שההופעה בוועדת הכלכלה הייתה לפרוטוקול
האופוזיציה תקפה את מתווה הגז מכל כיוון אפשרי ,  אבל ראש הממשלה התעלם מהשאלות הקשות והתרכז ביתרונות ההסכם כפי שהוא רואה אותם .  נתניהו סבור שהמחאה לא באמת מעניינת את הציבור ,  והוא נחוש להתקדם ליישום

