יחימוביץ' :  לא פוסלת ללכת לקואליציה עם נתניהו בעתיד
מי שמיצבה את עצמה כחלופה לרה"מ ,  מודה שהיא אינה פוסלת בתנאים מסויימים ישיבה משותפת עם נתניהו אחרי הבחירות הבאות : " כשהוא יהיה סוציאל דמוקרט ושוחר שלום "
 חברת הכנסת שלי יחימוביץ' מודה כי חרף המתקפות החריפות שלה על מדיניותו הכלכלית-חברתית של ראש הממשלה ,  בנימין נתניהו ,  הרי שהיא אינה פוסלת לשבת עמו בממשלה אחת במועד מאוחר יותר ובתנאים מסויימים .  
בכינוס  " מדברים גורדון "  שנערך הערב  ( חמישי )  במכללת גורדון בחיפה ,  אמרה יחימוביץ'  עד לאחרונה יו"ר האופוזיציה  כי לטעמה ,  אסור  " להטיל וטו "  על שותפות קואליציונית בממשלה הבאה שתקום . " זו איוולת פוליטית ",  אמרה .  לדבריה ,  ייתכן שתזכה למחיאות כפיים אם תנקוט צעד שכזה  ( אם תטיל וטו  ק.מ )  ,  אך הרי שעליה  " להתחייב שלא תוביל את מפלגת העבודה למקום שבו אין הכרעה משפעת על החברה הישראלית "  - כלומר ,  ישיבה במשך קדנציה נוספת באופוזיציה . 
" אני לא מצהירה עם מי אני לא אשב באופן קטגורי ",  הוסיפה יחימוביץ' שביקשה להדגיש כי התנגדה לכניסת העבודה לקואליציה ,  בטענה כי אז  " מפלגת העבודה נכנסה בתור גלגל חמישי לעגלה .. בלי שום יכולת להשפיע ,  לא על סדר יום כלכלי ,  לא על סדר יום מדיני ".  לדבריה ,  אהוד ברק הציע לה לכהן כשרת התמ"ת בממשלה הנוכחית . " זה היה מאוד מפתה ",  אמרה . " הייתי שלוש שנים בפוליטיקה ,  הציעו לי להיות שרה בכירה ,  זה היה ממש חלומי באותו הזמן ואמרתי לא ".   
" סירבתי לשבת בממשלה הזאת ,  אז אני מבקשת שהציבור יבטח בי שאני לא אעשה לעולם מהלך שהוא אופורטוניסטי ,  וקודם כל המטרה הראשונה שלנו היא להרכיב את הממשלה ,  אחר כך מה יהיה ההרכב הפוליטי ",  אמרה . " תאר לך שהליכוד יהיה קטן ומוחלש ובכלל נתניהו יהפוך פתאום לסוציאל דמוקרט .  ושוחר שלום ". 
לדברי יו"ר העבודה ,  היא כלל אינה מודאגת מחוסר הניסיון המיניסטריאלי והניהולי שלה . " בסופו של דבר ,  יש גוף אחד שקובע אם אני ראויה להנהיג או לא ",  אמרה . " הגוף הזה הוא הציבור ,  שהולך לקלפי ובוחר .  הוא לא בוחר מנהל או מנכ''ל ,  אלא מנהיג ".  
באמצע חודש יולי ,  אחרי שפרשה קדימה מהקואליציה ,  יחימוביץ' קראה לנתניהו להקדים את הבחירות הכלליות .  במסיבת עיתונאים שכינסה ,  הפצירה בנתניהו לערוך את בחירות כבר בחודש נובמבר הקרוב . 
" לפני שבעים יום היינו אמורים להתניע תהליך בחירות ולהיות שבעה שבועות לפני הבחירות לכנסת .  אני פונה אליך ,  אדוני ראש הממשלה ,  ואומרת לך - 'ביבי ,  בוא לבחירות' .  זה הדבר הצודק ,  הנכון ,  הראוי ,  שמגיע למדינת ישראל .  בוא לבחירות על הנושאים הערכיים שהציבור זכאי להכריע בהם ,  בלי עננת הספינים והפוטו-אופים .  טעית ,  וגררת אותנו לתקופה בזויה .  התקציב שאתה מתכנן הוא קטסטרופאלי ,  שאסור לנו להיות במקום הזה בו מעמד הביניים נרמס ונחלש ". 
בין גזירות לבחירות :  לאן הולכים מכאן ?  

יחימוביץ' :  לא פוסלת ללכת לקואליציה עם נתניהו בעתיד
מי שמיצבה את עצמה כחלופה לרה"מ ,  מודה שהיא אינה פוסלת בתנאים מסויימים ישיבה משותפת עם נתניהו אחרי הבחירות הבאות : " כשהוא יהיה סוציאל דמוקרט ושוחר שלום "
 
