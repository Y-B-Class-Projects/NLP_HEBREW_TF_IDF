הנכים חזרו להפגין חרף ההסכם :  שיבושים בכביש החוף ובנתיבי איילון
למרות השגת ההסכם להעלאת הקצבאות ,  ארגון  " נכים הופכים לפנתרים "  חסמו את מחלף הסירה בהרצליה ואת נתיבי איילון במחלף גלילות .  נתניהו על ההסכם : " יביא לשיפור דרמטי במצבם של בעלי המוגבלויות "
 למרות ההסכם להעלאת הקצבאות ,  אחד מארגוני זכויות הנכים שב הבוקר  ( ראשון )  לשבש את התנועה .  ארגון  " פנתרים הופכים לנכים "  חסם את מחלף הסירה בהרצליה ,  בעקבות זאת ,  נחסמה לתנועה הירידה מכביש החוף לכיוון צפון ,  והעלייה מנתיבי איילון אל מחלף שבעת הכוכבים .  בהמשך חסמו הנכים את נתיבי איילון לכיוון דרום באזור מחלף גלילות .
 בשבוע שעבר הגיעו נציגי הממשלה להסכמה עם הנכים על מתווה חדש להעלאת קצבאות הנכים ,  יחד עם זאת קבוצת  " היחידה החוסמת "  של הנכים שביום רביעי וחמישי האחרון קיימה את רוב החסימות בכבישים הודיעה כי אינה מרוצה מההבנות שנסגרו ולכן היא ממשיכה במאבקה להעלאת קצבאות הנכים .
 בהודעה שהוציאה קבוצת  " הנכים הופכים לפנתרים ",  נמסר כי למרות ההסכם ,  הם הולכים להמשיך היום בחסימות בכבישים . " על פי הידוע לנו יו"ר ארגון נכי הפוליו שהיה שותף למו"מ עזב אותו במחאה בעקבות הסיכום שהנכים הגימלאים לא יקבלו שום תוספת ויישארו עם קצבה של 2,342 שקל .  למיטב ידיעתנו ההסכם רצוף חורים ואינו נותן מענה מלא ואמיתי למצוקות הנכים .  בנוסף לכך ,  ובמיוחד לחוסר האמון הטוטאלי שלנו בממשלת ישראל המאבק ממשיך ללא כל שינוי .  אם מישהו העלה בדעתו שבעקבות הפרסומים בתקשורת אנחנו נעצור את המאבק אז הוא טועה ". 
נאור לביא ,  מקבוצת הנכים הופכים לפנתרים , " אנחנו משעות הבוקר מתכוננים לחסום כבישים ,  אנחנו לא מקבלים את המתווה שנחתם בהסתדרות ,  זה משאיר את הנכים בעולב ובעוני ,  ולכן אני אומר לציבור התכוננו לחסימות ,  זו הדרך היחידה שלנו להילחם את המלחמה שלנו "
 לדבריהם ,  הכשלים במתווה שהוסכם לגביו הם בראש ובראשונה במספר הפעימות וטווחיהן הגדולים ,  וסכום הקצבה שיקבל כל נכה שלא מגיע לגובה שכר מינימום .  
עוד בוואלה !  NEWS:במהלך כיפור :  1,659 איש נזקקו לטיפול ,  265 נפצעו בתאונות אופנייםפורטו ריקו באפילה וללא מזון - וזועמת על טראמפ : " אנשים מתים"השרים יאשרו :  מינויים פוליטיים נוספים במיליוני שקלים בשנה 
מנגד ,  בירך אמש ראש הממשלה בנימין נתניהו על ההסכמות שהושגו עם ארגוני הנכים ,  שבמסגרתן תועלה המסגרת התקציבית ב-200 מיליון שקל וישונה אופן ההעלאה .  הקצבאות יגיעו עד לסכום של 3,700 שקל לבעלי 90% נכות .
" זהו הסכם היסטורי שיביא לשיפור דרמטי במצבם של בעלי המוגבלויות בישראל ",  מסר נתניהו , " ההסכם מבטא את העקרונות ששר האוצר משה כחלון ואנוכי התווינו מתחילת הדרך .  זו העלאה משמעותית שתחל בחודש ינואר הקרוב ותגיע ל-4.2 מיליארד שקל .
" אני מודה לשר האוצר משה כחלון ,  ליו"ר המועצה הלאומית לכלכלה פרופ' אבי שמחון ,  ליו"ר ההסתדרות אבי ניסנקורן ,  ליו"ר הקואליציה ח"כ דוד ביטן ,  לח"כ אילן גילאון ולחברי כנסת נוספים שסייעו במהלך המשא ומתן ". 
 ( עדכון ראשון :  21:41 )  

הנכים חזרו להפגין חרף ההסכם :  שיבושים בכביש החוף ובנתיבי איילון
למרות השגת ההסכם להעלאת הקצבאות ,  ארגון  " נכים הופכים לפנתרים "  חסמו את מחלף הסירה בהרצליה ואת נתיבי איילון במחלף גלילות .  נתניהו על ההסכם : " יביא לשיפור דרמטי במצבם של בעלי המוגבלויות "
 
