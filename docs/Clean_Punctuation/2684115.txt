נתניהו בשבעה על הרב יוסף : " חשב על המשכיות העם "
 ראש הממשלה פקד את ביתו של הרב עובדיה יוסף וספד לו באוזני קרוביו . " הוא לא דאג לעצמו ולא חשב על עצמו .  הייתה לו דאגה כללית ,  שילוב מיוחד בין יהדות ואנושיות ",  אמר נתניהו 
" הרב עובדיה יוסף דאג לכל נזקק ,  לכן היה גדול בתורה אבל לא רק בה ",  כך אמר היום  ( שלישי )  ראש הממשלה בנימין נתניהו ,  שהגיע לנחם בבית משפחתו של הרב המנוח בירושלים . " הוא לא דאג לעצמו ולא חשב על עצמו ",  אמר ראש הממשלה , " הוא חשב על ההמשכיות של עם ישראל ומורשת ישראל ". 
הרב עובדיה יוסף הלך לעולמו - סיקור מיוחד בוואלה !  חדשותאלי ישי :  ש"ס אחרי מות הרב יוסף היא לא אותו הדברכך תיראה ש"ס ביום שאחרי הרב עובדיה יוסף .  המהדורה המלאהח"כ תמנו-שטה בטור דעה :  תודה לך מרן ,  בשם העדה האתיופית 
" הייתה לו דאגה כללית וגם דאגה פרטנית ,  שילוב מיוחד במינו בין יהדות ואנושיות ",  המשיך נתניהו להספיד את הרב יוסף .  במהלך ביקורו סיפרו לו קרובי משפחתו של הרב על מקרה שבו טיפס הרב על סולם כדי להגיע לספר שחשק ללמוד .  לדבריהם ,  הרב יוסף למד במשך שעות בעודו עומד על סולם ,  וכשסיים את לימודו היה שקוע כל כך בתוכן הדברים ,  ששכח שהוא עומד על סולם ,  מה שגרם לנפילתו . " גאון לימודי ",  ענה נתניהו לבני המשפחה האבלים , " המשך השרשרת של חכמי בבל וירושלים ,  ושל הרב יוסף קארו ".  
במהלך ניחום האבלים של ראש הממשלה ,  שאל הרב דוד ,  בנו של הרב יוסף ,  את נתניהו על הניסיון לגייס את בחורי הישיבות ועל הפגיעה התקציבית בישיבות : " אבא שאל ,  למה אתם מגייסים בחורי ישיבות ופוגעים בעולם התורה ?  ".  
נכדו של הרב יוסף ,  יונתן יוסף ,  סיפר לוואלה !  חדשות על סבו . " הוא ליווה אותנו בעצה בתושייה בכל עניין ",  הוא סיפר . " הוא נתן לי עצה לאחר בר המצווה ,  ואמר 'אם אתה רוצה לדעת איך נהיים הרב עובדיה  תדע שמה שלא נכנס דרך העין תכתוב ,  וכך תזכור את הלימוד' .  יישמתי את ההוראה ואמרתי לו שאני חייב לו תודה ".  יונתן ציין כי לא ניתן לכמת במילים את כל סיפור חייו של הרב . " כמה שנספר זה יהיה המעטה בערכו ",  אמר .
 יוסף הנכד סיפר גם על סבו כרב ,  ואמר כי בכל פעם שהיה מגיע לביתו ,  התמונה הייתה קבועה : " הבן אדם היה יושב וכותב .  הוא היה מכין כל שיעור מראש ,  לא שולף מהמותן .  הוא היה מורה ,  דלתו הייתה פתוחה בפני כל האנשים .  שפתו הייתה שפתם של כל האנשים ,  כל אחד השיג את התועלת מהשיעור .  לסכם בשתי מילים :  'סבא ,  דרכך ניצחה' ".  
יממה לאחר מותו של מנהיגה הרוחני של ש"ס ,  אמר מוקדם יותר יו"ר המפלגה אריה דרעי : " חשבתי אתמול כל הלילה למרות העייפות הנוראה  מה הוא רוצה מאתנו ?  ",  המשיך דרעי , " וברור לי מעל כל ספק  לקום ,  להתחזק ולהמשיך את המורשת שלו ,  להמשיך את כל מוסדות החינוך שלו ,  להמשיך להפיץ את התורה שלו ,  להמשיך לקרב ,  להמשיך להפיץ את היהדות ,  להמשיך להיות מלוכדים ". 
הוא ציין כי על אף היותו של הרב מנהיג של תנועה פוליטית ,  כל מי שהכיר את גדלותו ידע כי  " זה לא איזשהו מנהיג פוליטי ,  זה מעל ומעבר לזה .  הכוח שלו נבע מכוח גדלותו שלא היה כדוגמתו כבר מאות שנים ".  דרעי הוסיף כי אין לו ספק שאם היו מעכבים את הלוויה או מארגנים אותה קצת יותר ,  היו מגיעים עוד יותר אנשים .  

נתניהו בשבעה על הרב יוסף : " חשב על המשכיות העם "
 ראש הממשלה פקד את ביתו של הרב עובדיה יוסף וספד לו באוזני קרוביו . " הוא לא דאג לעצמו ולא חשב על עצמו .  הייתה לו דאגה כללית ,  שילוב מיוחד בין יהדות ואנושיות ",  אמר נתניהו

