מסתמן :  מסגרת התקציב תוגדל בכמעט 3%
בשיחה עם עיתונאים ,  אמר ראש המועצה הלאומית לכלכלה כי המס המוטל על יחידים יוקטן ב-2% וכי יוטל מס על רכבי יוקרה
על פי המסתמן הערב  ( שלישי )  מישיבת הממשלה לאישור תקציב המדינה לשנים 2009 ו-2010 ,  מסגרת התקציב תוגדל בשנה הנוכחית בקצת פחות מ-3% וב-2010 הגידול יוחזר ל-1.7% .  התקציב יכלול גם העלאה של המע"מ באחוז לשנה וחצי הקרובות .
 משיחה שקיים ראש המועצה הלאומית לכלכלה ,  מנואל טרכטנברג ,  עם עיתונאים ,  עולה כי ראש הממשלה בנימין נתניהו רצה בתחילה להוריד את מס המוטל על יחידים מ-46% ל-44% אחוז ,  אבל לבסוף הוחלט להורידו רק ל-45% ב-2010 .  עוד הוחלט כי במס החברות לא יעשה כל שינוי בינתיים .  טרכטנברג אמר כי לדעתו  " צריך להקפיא את שני הצעדים הללו ".  בנוסף ,  יוטל מס על רכבי יוקרה ,  שיניב כ-400 מליון שקלים למדינה בשנה .  
טרכטנברג הוסיף ואמר כי כדי להישאר בתקרת הוצאה של 2.9% יידרש קיצוץ רוחבי משמעותי ביותר ,  לפחות 5% ,  בתקציבי כל משרדי הממשלה .  על פי המסתמן ,  משרד הביטחון יהיה יוצא מן הכלל מבחינה זו והקיצוץ שייעשה תקציבו כנראה יהיה נמוך יותר וחד פעמי .  יעד הגירעון נשאר 6% ב-2009 ו- 5.5% ב-2010 .
 לדברי טרכטנברג , " הדיונים מורכבים בגלל שאנחנו מדברים על שבירה של שלושה מכשולים שהיו לפנינו .  הראשון הוא הצורך בהעלאת מיסים כדי לעמוד ביעד הגירעון .  כל השנים הקודמות הורדנו מסים ועכשיו אנחנו בסיטואציה שצריכים לעלות אותם .  זה נושא טעון מאוד ".   
" דבר שני ",  המשיך טרכטנברג , " הוא הגדלת תקרת ההוצאה .  במשך מספר שנים היינו ב-1.7% והתמודדנו עם קשיים כל שנה כדי לעמוד בזה .  עכשיו אנחנו עומדים בפני הצורך להעלות את תקרת ההוצאה כדי שנוכל לתת אפשרות למדיניות מרחיבה מינמלית ולאור הצרכים הרבים מצד הביטחון ומצד החברה ".  
" בנוסף ",  אמר טרכטנברג , " שיתוף הפעולה שמסתמן עם ההסתדרות ועם המעסיקים הוא דבר שלא קרה מאז שנות ה-80 .  כל זה קורה כאשר אנחנו מדברים על תקציב דו שנתי ובלוח זמנים קשה של שלושה שבועות להעברת התקציב בכנסת ". 

מסתמן :  מסגרת התקציב תוגדל בכמעט 3%
בשיחה עם עיתונאים ,  אמר ראש המועצה הלאומית לכלכלה כי המס המוטל על יחידים יוקטן ב-2% וכי יוטל מס על רכבי יוקרה

