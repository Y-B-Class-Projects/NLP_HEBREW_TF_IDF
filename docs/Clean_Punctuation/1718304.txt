רה"מ מאיים :  נכה בעוצמה במי שיירה לעברנו
נתניהו נשא הצהרה מיוחדת בעקבות תקרית הירי בגבול לבנון ובתגובה לשיגור רקטות הגראד לעבר אילת .  לדבריו ,  ישראל  " תגיע "  לכל מי שיירה לעבר אזרחיה .  הוסיף : " התברר לנו מעל לכל ספק שחולייה של הזרוע הצבאית של חמאס היא זו שירתה במסווה את הטילים לאילת "
  ( צילום :  לשכת העיתונות הממשלתית ,  עריכה :  דורון שטיין )  
" מי שירה על אזרחי ישראל ,  ולא חשוב מהיכן ,  נגיע אליו ונכה בו בעוצמה רבה ".  כך הצהיר הערב  ( רביעי )  ראש הממשלה בנימין נתניהו בעקבות התקרית בגבול הצפון אתמול ,  בה נהרג סא"ל במיל' דב הררי מאש צבא לבנון ,  ובתגובה לירי הרקטות ביום שני לעבר אילת .
 במסגרת הצהרה מיוחדת שנשא במשרד ראש הממשלה בירושלים ,  אמר נתניהו : " בימים האחרונים היינו עדים לשלוש התקפות נפשעות על שטחה של ישראל :  התקפה מרצועת עזה על העיר אשקלון ועל יישובי עוטף עזה .  התקפה של צבא לבנון על כוחות צה"ל ,  שהיו בפעילות שגרתית בשטח ישראל ,  אני מדגיש ,  הם פעלו בשטח ישראל .  ובין שתי אלה ,  התקפה נוספת מסיני על העיר אילת ,  וכן על העיר עקבה בירדן ".  ראש הממשלה הוסיף : " אני רוצה להבהיר לחמאס ,  וגם לממשלת לבנון שאנחנו רואים בה אחראית לפרובוקציה האלימה כלפי חיילינו .  אל תבחנו את הנחישות שלנו להגן על אזרחי מדינת ישראל וחייליה .  המדיניות שלנו ברורה - ישראל מגיבה והיא תמשיך להגיב בתקיפות - על כל התקפה כלפי אזרחיה וחייליה .  כנראה שהיה מי שהבין זאת ,  וניסה לחמוק מאחריות לפשעיו ".  
נתניהו גילה כי ישראל ניהלה בימים האחרונים חקירה בנוגע לירי בדרום וכי העקבות מובילים בבירור לחמאס .  לדבריו , " שלושה ימים לאחר תגובתנו בעזה ,  נורו טילי גראד מסיני על אילת ועקבה בידי גורם ,  כביכול ,  אנונימי .  כמה חודשים קודם לכן ,  ב-22 באפריל 2010 ,  בוצע ירי דומה מסיני על אילת .  חקרנו את שני המקרים הללו .  התברר לנו מעל לכל ספק שחולייה של הזרוע הצבאית של החמאס בעזה - היא זו שירתה במסווה את הטילים ,  בשני המקרים ". 
בנוסף ,  הביע ראש הממשלה את תנחומיו למשפחתו של סא"ל במילואים דב הררי שנהרג בתקרית ואיחל רפואה שלמה לסרן עזרא לקיה שנפצע ועדיין מאושפז בבית החולים רמב"ם בחיפה . " אני מבקש להביע את תנחומיי למשפחתו של סגן אלוף במילואים דב הררי ,  אב לארבעה ,  לוחם ומפקד מצטיין .  כמו כן ,  אני מבקש לשלוח איחולי החלמה לסרן במילואים עזרא לקיה ,  שנפצע באירועים בלבנון ",  אמר נתניהו .
 
רה"מ מאיים :  נכה בעוצמה במי שיירה לעברנו
נתניהו נשא הצהרה מיוחדת בעקבות תקרית הירי בגבול לבנון ובתגובה לשיגור רקטות הגראד לעבר אילת .  לדבריו ,  ישראל  " תגיע "  לכל מי שיירה לעבר אזרחיה .  הוסיף : " התברר לנו מעל לכל ספק שחולייה של הזרוע הצבאית של חמאס היא זו שירתה במסווה את הטילים לאילת "
 
