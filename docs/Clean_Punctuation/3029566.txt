דיווח :  איש העסקים בלב חקירת נתניהו - מו"ל ידיעות אחרונות
בערוץ 2 דווח כי נוני מוזס ,  שנחשב ליריבו של ראש הממשלה ,  שוחח עמו על שינוי הקו נגדו בעיתון בתמורה לצמצום פעילות  " ישראל היום ".  הקלטת השיחה נמצאת בידי החוקרים ולא מדובר בהאזנת סתר . " אפנק אותך בעיתון ,  אם תעזור לי בחוק 'ישראל היום' "
 איש העסקים שנמצא בחקירת  " תיק 2000 ",  הפרשה העיקרית שבה מעורב ראש הממשלה בנימין נתניהו ,  הוא מו"ל ידיעות אחרונות נוני מוזס - כך דווח היום  ( ראשון )  בחדשות 2 .  השניים שוחחו במועד לא ידוע על שינוי הקו נגד נתניהו בידיעות אחרונות ,  בתמורה לצמצום פעילות החינמון  " ישראל היום ".  השניים נחשבים ליריבים מרים ,  בין היתר בשל העובדה ש"ישראל היום "  גזל קוראים רבים לידיעות אחרונות .  ההקלטה נמצאת בידי חוקי היחידה הארצית לחקירות הונאה  ( יאח"ה )  והיא לא הושגה באמצעות האזנות סתר .  מוזס נחקר ושוחרר בתנאים מגבילים .  
לפי קטע מהשיחה ,  שהגיע לידי וואלה !  NEWS ,  מוזס אמר לנתניהו : " אפנק אותך בעיתון ,  אם תעזור לי בחוק 'ישראל היום' ".  נתניהו השיב לו : " יהיה בסדר ".  עוד דווח בחדשות 2 כי השניים דנו בסגירת מוסף סוף השבוע של  " ישראל היום ",  שאותו מוציא לאור המיליארדר היהודי אמריקני שלדון אלדסון ,  המקורב לנתניהו .  
חוק  " ישראל היום ",  שעבר בקריאה טרומית בכנסת הקודמת ונפל עם התפזרותה ,  קובע כי ייאסר להפיץ עיתון יומי בחינם במשך יותר מחצי שנה ברציפות .  הצעת החוק קודמה בידי ח"כ איתן כבל  ( המחנה הציוני )  ,  ונטען כלפיה שכוונה ישירות נגד  " ישראל היום ".  לפי ההערכות ,  החוק היה אחת הסיבות המרכזיות להחלטתו של נתניהו לפרק את הממשלה ולהקדים את הבחירות ב-2015 .
 עוד על חקירות נתניהו החקירה המרכזית נגד נתניהו :  שלושה אנשי עסקים נוספים ייחקרו השבועלקראת חקירה נוספת : " למשטרה הקלטות המו"מ בין נתניהו לאיש העסקים "  
היום נודע לוואלה !  NEWS כי היועץ המשפטי אביחי מנדלבליט אישר ליאח"ה לחקור שלושה אנשי עסקים נוספים הקשורים לפרשה .  לאחר מכן ,  צפוי נתניהו להיחקר בפעם השלישית .  אחרי שלא הגיב מאז חקירתו בפעם האחרונה ,  שב היום נתניהו על סיסמתו בישיבת שרי הליכוד : " לא יהיה כלום כי אין כלום ". 
ראש הממשלה אמר היום בישיבה כי  " לצערי ,  אני לא יכול למסור פרטים .  מה שאני כן יכול לומר לכם היום ,  כשאני יודע במה מדובר ,  ואני אומר לכם את זה בביטחון מלא - מה שיש פה זה לחץ פסול ובלתי פוסק של גורמים בתקשורת על גורמי האכיפה ".  לדבריו ,  הם מפריחים בלונים שהאוויר החם יוצא מהם זה אחר זה .  כך יהיה גם במקרה הזה .  אני מציע לחבריי באופוזיציה לא לחגוג כי אין מה לחגוג .  את השלטון מחליפים בקלפי ".  
ביום שישי מסר פרקליטו של נתניהו ,  עו"ד יעקב וינרוט ,  כי  " אין בדל של עבירה פלילית "  במעשים המיוחסים לו בפרסומים בתקשורת . " כל בר דעת מבין שאם הביא חבר קרוב לחברו סיגרים כמתנה אין בזה ולא יכול להיות בזה שום בדל של איסור ".  לדבריו ,  שמע את תשובות נתניהו בחקירה והוא משוכנע שכשאלה יתפרסמו  " יתברר לכל השומעים כי אין בהם שום חשש או אבק של עבירה פלילית ".  

דיווח :  איש העסקים בלב חקירת נתניהו - מו"ל ידיעות אחרונות
בערוץ 2 דווח כי נוני מוזס ,  שנחשב ליריבו של ראש הממשלה ,  שוחח עמו על שינוי הקו נגדו בעיתון בתמורה לצמצום פעילות  " ישראל היום ".  הקלטת השיחה נמצאת בידי החוקרים ולא מדובר בהאזנת סתר . " אפנק אותך בעיתון ,  אם תעזור לי בחוק 'ישראל היום' "
 
