נתניהו : " על הרשות לבחור אם פניה לשלום "
 ראש הממשלה התייחס בישיבת סיעת הליכוד לניסיונות הפלסטינים לסכל את קבלת ישראל ל-OECD . " זה מנוגד לרוח השלום ולהסכמי השלום "
  ( צילום :  גדעון צנטנר ,  עריכה :  גדי וינסטוק ) 
ראש הממשלה בנימין נתניהו התייחס היום  ( שני )  בישיבת סיעת הליכוד בכנסת ,  לניסיון הפלסטינים לסכל את קבלת ישראל לארגון ה-OECD .  לדבריו , " הרשות הפלסטינית התנגדה עד הרגע האחרון לקבלתה של ישראל ,  למרות העובדה שבשנה האחרונה הורדנו מאות מחסומים ,  כדי לאפשר יותר חופש תנועה ופעילות מסחרית בשטחים ופעלנו לעודד השקעות בתחומי הרשות ".  
נתניהו הוסיף כי  " ההתנגדות הפלסטינית לכניסתה של ישראל לארגון היא מנוגדת לכיוון שאנחנו חותרים אליו ,  של הרחבת השלום ,  הכלכלי והמדיני ,  שמבוסס על שיפור חייהם של אזרחי ישראל ושל הפלסטינים .  אנחנו מזהים את המגמה הזו גם על ידי התבטאות של בכירים בממשלה הפלסטינית ,  שקוראים לסלק את ישראל מהאו"ם ".  
לדברי ראש הממשלה , " כשהפלסטינים עושים צעדים שפוגעים באוכלוסיה שלהם ,  ברמת החיים שלהם ,  זה מנוגד לרוח השלום ולהסכמי השלום .  הרשות צריכה לבחור האם פניה לשלום ולשיפור רמת החיים או להמשך הניגוח והנצחת המאבק .  פניה של ישראל לשלום ,  להגיע להסדר אמיתי שנותן ביטחון והעלאת רמת החיים .  אני מקווה שהרשות תבחר בדרך הנכונה בזמן הקרוב ביותר "   .
 נתניהו אמר עוד כי בכוונתו לנסוע לפריז עם שר האוצר יובל שטייניץ ועם שרים נוספים . " זו הבעת הערכה מצד הקהילה הבינלאומית לכלכלה הישראלית ולהצלחות של ישראל בתחומי הטכנולוגיה והתחרות בכלל ". 

נתניהו : " על הרשות לבחור אם פניה לשלום "
 ראש הממשלה התייחס בישיבת סיעת הליכוד לניסיונות הפלסטינים לסכל את קבלת ישראל ל-OECD . " זה מנוגד לרוח השלום ולהסכמי השלום "
 
