 " רק פוליטיקאים מהשורה השנייה לא מוכנים להתעמת "
 בכיר בפמליית ראש הממשלה אמר לוואלה !  חדשות בעקבות המפגש עם אובמה כי נתניהו  " עמד על העקרונות החיוניים של ישראל ,  אקט מנהיגותי של מדינאי ,  בניגוד לעמדת פוליטיקאים מהשורה השנייה "
  ( באדיבות הערוץ הראשון )  
" ראש הממשלה עמד על העקרונות החיוניים של מדינת ישראל ,  וזהו אקט מנהיגותי של מנהיג ומדינאי ,  בניגוד לעמדות של פוליטיקאים מהשורה השניה שלא יכולים להתעמת ולהגן על התביעות הבסיסיות של ישראל "   כך אמרו אמש  ( שבת )  בכירים בפמליית ראש הממשלה בנימין נתניהו השוהה בימים אלו בוושינגטון ,  בשיחה עם וואלה !  חדשות .  עם זאת ,  הבכירים טענו כי האמירות על המפגש הטעון בין אובמה לנתניהו ביום שישי היו חלק מניסיון להעצים את המחלוקות .  לדברי הגורמים ,  המפגש היה אומנם טעון במידה מסוימת ,  אולם לאחר מכן השניים סעדו בארבע עיניים באווירה חברית ,  מתוך כוונה להתקדם יחד למציאת פתרונות לתהליך המדיני . " ראש הממשלה התרשם שאובמה מחויב לביטחון שלנו והודה לו על הסיוע האמריקאי למערכת 'כיפת ברזל' ",  אמרו גורמים בפמליה . " השניים הזכירו שמערכת היחסים בין שתי המדינות מושתתת על בסיס איתן של עקרונות משותפים .  ראש הממשלה הבהיר כי הוא מכבד את אובמה ואת ארצות הברית ,  גם כאשר ישנן מחלוקות ואי הסכמות ". 
השבת עברה על פמליית ראש הממשלה בצורה שקטה .  אתמול ,  לאחר כניסת השבת ,  נערך קידוש עם ארוחת ערב במלונו של ראש הממשלה .  במהלך סוף השבוע ,  נוצרים אוונגליסטים ויהודים אמריקאים העבירו לנתניהו מכתבי ברכה בעקבות הפגישה עם אובמה ,  על מה שהם הגדירו  " עמידתך האיתנה למען האינטרסים של ישראל בפגישה עם הנשיא ".  הכותבים שיבחו בעיקר את הודעתו של נתניהו שישראל מסרבת לחזור לגבולות 67' ,  על התנגדותו לממשלת האחדות הפלסטינית בהשתתפות חמאס ועל אמירתו שצה"ל ימשיך להיות פרוס לאורך בקעת הירדן .
 גם השבוע הקרוב יעמוד בסימן מדיני .  הערב יישא אובמה נאום בוועידת השדולה הפרו ישראלית ,  אייפא"ק .  ראש הממשלה ופמלייתו יאזינו בדריכות לנאום ,  וביום שלישי יגיע תורו של נתניהו לנאום בוועידה .  14 שעות לאחר מכן נתניהו יישא את הנאום בפני שני בתי הקונגרס ,  שמהווה את גולת הכותרת של הביקור בארצות הברית .  
מדובר בנאום חשוב ומשמעותי ,  שאורכו יהיה כ- 40 דקות ,  ובו יפרוס את עמדתו המדינית ,  גם על רקע ההתפתחויות האחרונות בעולם הערבי .  במהלך הביקור ,  נתניהו מבקש להדגיש מסרים ,  שאת רובם הזכיר בנאומו במליאת הכנסת בשבוע שעבר :  ישראל דורשת שבעיית הפליטים לא תיפטר בישראל ,  כל הסכם חייב להוות סוף לתביעות ,  קיים קונצנזוס בישראל שגושי ההתנחלויות נשארים במדינה ושירושלים תישאר בירתה המאוחדת של ישראל ובנוסף ,  על הפלסטינים להכיר בישראל כמדינת הלאום של העם היהודי .  נתניהו גם דרש שכל נושאי הליבה ילובנו יחד ,  כמקשה אחת .  
כזכור ,  בנאומו ביום חמישי ,  אובמה הפריד בין שאלת הגבולות וסידורי הביטחון ,  שיהיו בתחילת המשא ומתן לבין הפליטים וירושלים ,  שיידונו בשלב מאוחר יותר . " עתיד ירושלים והפליטים הן סוגיות טעונות רגשית ",  אמר בנאומו . " אך תזוזה קדימה על בסיס שטחים וביטחון מספקת בסיס לפתור גם את הסוגיות האלה ולממש את שאיפות שני הצדדים ". 
לפנייה לכתב :  pinhas_wolf@walla.co.i 

" רק פוליטיקאים מהשורה השנייה לא מוכנים להתעמת "
 בכיר בפמליית ראש הממשלה אמר לוואלה !  חדשות בעקבות המפגש עם אובמה כי נתניהו  " עמד על העקרונות החיוניים של ישראל ,  אקט מנהיגותי של מדינאי ,  בניגוד לעמדת פוליטיקאים מהשורה השנייה "
 
