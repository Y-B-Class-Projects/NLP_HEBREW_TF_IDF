שרי התשיעייה ידונו בבקשת הרשות לשדרג מעמדה באו"ם
ראש הממשלה בנימין נתניהו יכנס היום  ( שלישי )  את פורום שרי התשיעייה לדיון בהיערכות הישראלית לקראת פניית הרשות הפלסטינית לשדרוג מעמדה כמדינה משקיפה בעצרת הכללית של האו"ם .  בחודש האחרון מפעילה ישראל לחצים דיפלומטיים בניסיון למנוע את המהלך ובוחנת שורה של צעדים חד-צדדיים אפשריים בתגובה למהלך של אבו מאזן .  בין היתר ,  שוקלים בדרג המדיני להפסיק את העברת תשלומי המסים המשמשים למשכורות לעובדי הרשות ,  לאמץ רשמית את דו"ח אדמונד לוי המכשיר חוקית את המאחזים ביהודה ושומרון ,  לפגוע בהסכמים הכלכליים עם הרשות או לבטל היתרים ואישורי עבודה לפועלים פלסטינים המועסקים בישראל .  בסוף השבוע יכנס שר החוץ אביגדור ליברמן כינוס מיוחד בווינה בהשתתפות כל השגרירים הישראלים מ-27 מדינות האיחוד האירופי ,  בו תידון המשך הפעילות הדיפלומטית הישראלית באירופה ,  שמטרתה לגייס מתנגדים ונמנעים למהלך הפלסטיני .  

שרי התשיעייה ידונו בבקשת הרשות לשדרג מעמדה באו"ם
nan
