בכירים במשטרה : " ראש הממשלה ובכירי הליכוד מנסים להלך אימים "
 בכירים בארגון מתחו ביקורת על יוזמת ח"כ אמסלם לקצץ בשכרו של המפכ"ל וטענו כי מדובר בחלק מבליץ מתוזמן שנועד לפגוע בצמרת הארגון בזמן חקירות ראש הממשלה . " אנחנו ממתינים עכשיו לדבר היצירתי הבא של אנשי נתניהו נגדנו ",  אמר בכיר במשטרה
גורמים בכירים במשטרה יצאו נגד יוזמת ח"כ דודי אמסלם  ( ליכוד )  להפחית בחצי את שכרו של המפכ"ל .  לדברי הבכירים ,  ראש הממשלה ובכירי הליכוד מנסים  " להלך אימים "  על צמרת המשטרה ,  על רקע חקירות נתניהו ויועציו .  
במשטרה התייחסו להצעת ח"כ אמסלם שפורסמה לראשונה אמש ב"החדשות ",  וטענו כי מפכ"ל המשטרה מרוויח 84 אלף שקלים ,  נמוך משל שאר העומדים בגופי הביטחון במדינה כמו הרמטכ"ל  ( 91 אלף שקלים )  ראש השב"כ וראש המוסד  ( 87 אלף שקלים )  .  גם שכרם של נציב הכבאות ונציב שב"ס נאמד בסביבות 90 אלף שקלים .  
לקריאה נוספת:המשטרה נגד ארדן : " התנהלות השר נועדה להביך את המפכ"ל"המשרד לביטחון פנים נגד ליאור חורב : " הפר החוזה "" רה"מ תוקף את השליח ":  ליאור חורב ,  היועץ שלא מפסיק לצייץ ומפחיד את נתניהו 
במשטרה אומרים גם כי שכר ראשי מערכת הביטחון בישראל הוא נגזרת של שכר שופטי העליון .  גורם בכיר במשטרה טוען כי בחודשים האחרונים המשטרה נמצאת תחת  " בליץ מתוזמן "  שמטרתו לפגוע במפכ"ל אלשיך ובצמרת המשטרה כדי ליצור  " מאזן אימה "  מול ראש הממשלה וכמה מיועציו שנחקרים כחשודים . " עכשיו אנחנו ממתינים לדבר היצירתי הבא של אנשי נתניהו נגדנו ",  אמר בכיר במשטרה .
 גורם בכיר במערכת אכיפת החוק אמר לוואלה !  NEWS כי  " מדובר בעוד ניסיון 'לאיים' על המשטרה .  באופן תמוה ,  בחר ח"כ דודי אמסלם ,  ערב חקירתו של ראש הממשלה ,  לתקוף את שכר המפכ"ל לאחר שהחל בביקורת על האוכל שמקבלים השוטרים .  היה גם ניסיון להוציא את חשב המשטרה מסמכותה והובלת חוק ההמלצות במטרה לפגוע במערכת אכיפת החוק .  מדובר בקמפיין מתוכנן ומתוזמן היטב ".  
ממשטרת ישראל נמסר : " לא נותר לנו אלא להצר על מגמה מסוכנת של פגיעה במשטרה בכל דרך אפשרית .  המשטרה תמשיך בעשייתה הנחושה במלחמה בפשיעה ובשחיתות ובשירות לציבור ולא תורתע משום מהלך שעניינו ניסיון לרפות את ידה ".  

בכירים במשטרה : " ראש הממשלה ובכירי הליכוד מנסים להלך אימים "
 בכירים בארגון מתחו ביקורת על יוזמת ח"כ אמסלם לקצץ בשכרו של המפכ"ל וטענו כי מדובר בחלק מבליץ מתוזמן שנועד לפגוע בצמרת הארגון בזמן חקירות ראש הממשלה . " אנחנו ממתינים עכשיו לדבר היצירתי הבא של אנשי נתניהו נגדנו ",  אמר בכיר במשטרה

