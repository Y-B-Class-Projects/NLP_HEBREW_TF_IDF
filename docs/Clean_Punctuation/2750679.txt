קיצוצים :  צה"ל יקרקע ה"מונית המעופפת "  של האלופים
כדי לעמוד בתקציב המצומצם הוחלט במטכ"ל לא להטיס יותר את ראשי הצבא באמצעות חיל האוויר .  במערכת הביטחון מזהירים :  ללא תוספת עד 1 ביוני ,  יתקבלו  " החלטות כואבות נוספות "
 אלופי המטה הכללי של צה"ל דנו בימים האחרונים בשורה של צעדים קיצוניים על מנת לעמוד בקיצוצים במערכת הביטחון - ובהתאם לכך הוחלט ,  פרט להפסקת האימונים בחיל האוויר ,  גם להפסיק החל מיום ראשון את  " שירותי המונית "  שמעניק חיל האוויר לאלופי מטכ"ל ולתתי-אלופים  בדמות הטסתם ממקום למקום במסוקים .
 עוד באותו נושאבשל הקיצוץ בביטחון : " שרביט קסמים "  לא תיקלט בזמן"סטירת לחי לטייסים ":  צה"ל מקצץ ב"מונית המעופפת"יעלון : " האוצר פוגע במשרתי הקבע מתוך אידיאולוגיה "  
לדברי גורמים בחיל האוויר ,  ייפסקו גם טיסות השכר של אנשי צוות האוויר ובני משפחותיהם מאזור המרכז לבסיסי חיל האוויר בדרום הארץ .  בדובר צה"ל אישרו את ההחלטה : " כלל הטיסות שאינן מבצעיות - בוטלו ".  
ותיקי חיל האוויר אמרו כי לא זכורה תקופת צמצום חריפה כל כך בחיל ,  ומתחו ביקורת על הדרג המדיני . " לאן נעלם המבוגר האחראי ?  מדינת ישראל קיבלה החלטה לשמור על עליונות אווירית ויהי מה .  חיל יהיה מקצועי אשר יהיה לא יכול לשמור על כשירות ברמה גבוהה ללא תקציב מסודר ויכולת תכנון ",  אמר אמש קצין בכיר לשעבר בחיל האוויר . " הגיע הזמן שייפסקו הברבורים בתקשורת ,  ושהמדינאים יקבלו על עצמם אחריות להפסיק את הבדיחה הזו ".  
בתוך כך ,  ממשיכים במשרד הביטחון לתקוף את האוצר ואת השר העומד בראשו יאיר לפיד בטענה שצה"ל ומשרד הביטחון עמדו בכל היעדים שהוצבו בפניהם  מה שהיה אמור להוביל לתוספת התקציבית .  פקידי האוצר חוזרים על הטענה לפיה התוספת שניתנה בסוף 2013 נעשתה בשיטת 'הכול כלול' ,  כלומר תוספת תקציבית של 2.75 מיליארד שקל שכוללת את השנים 2014-2013 .  בתגובה לכך ,  אמר גורם ביטחוני בכיר בשיחה סגורה : " אם המצב יימשך ולא נקבל את שמגיע לנו ,  בלית ברירה ניאלץ לקצץ גם בטיסות מבצעיות ".  
במסגרת הניסיונות למנוע משבר עמוק יותר ,  ביטל משרד הביטחון התקשרויות מול ספקים שקשורים לאחזקה בצה"ל .  אלא שבעקבות זאת ,  ההערכה היא שיוגשו תביעות נגד משרד הביטחון בסך מיליוני שקלים בשל הפרת חוזים לכאורה . " מתוך 13 אלף הזמנות לשנת 2014 הוצאנו עד כה 2,000 לספקים ולגופים שונים ואנחנו מעריכים שהתביעות בדרך ",  אמר גורם ביטחוני בכיר .  במשרד הביטחון הדגישו כי ללא תוספת של 750 מיליון שקלים עד ה-1 ביוני ,  ייאלץ צה"ל לקבל  " החלטות כואבות נוספות ".  
מדובר צה"ל נמסר בתגובה : " בניגוד לפרסומים בתקשורת לא הופסקו טיסות המשמשות את שר הביטחון וראש הממשלה ".  
לפניות לכתב אמיר בוחבוט :  amirbohbot@walla.com 

קיצוצים :  צה"ל יקרקע ה"מונית המעופפת "  של האלופים
כדי לעמוד בתקציב המצומצם הוחלט במטכ"ל לא להטיס יותר את ראשי הצבא באמצעות חיל האוויר .  במערכת הביטחון מזהירים :  ללא תוספת עד 1 ביוני ,  יתקבלו  " החלטות כואבות נוספות "
 
