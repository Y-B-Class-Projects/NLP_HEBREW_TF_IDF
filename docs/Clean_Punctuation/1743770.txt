נתניהו : " לבנון הופכת למשטר אייתוללות "
 לאחר שנשיא אירן איים בלבנון על מעמד הציונות ,  אמר ראש הממשלה בשיחות סגורות כי ביקור אחמדינג'ד הוא  " טרגדיה ללבנון ".  לדבריו , " לבנון הופכת במהירות למשטר אייתוללות "
  ( צילום :  נעם אשל ,  עריכת וידאו :  דורון שטיין ) 
ראש הממשלה בנימין נתניהו התבטא הערב  ( חמישי )  בחריפות בעקבות ביקורו של נשיא אירן מחמוד אחמדינג'ד בדרום לבנון .  נתניהו אמר בשיחות סגורות כי  " לצערי לבנון הופכת במהירות לשלוחה של משטר האייתוללות האירני .  זו טרגדיה ללבנון ,  אבל ישראל תדע להגן על עצמה מפני התפתחות זו ". 
מוקדם יותר אמר נתניהו באירוע השקת התוכנית לשיקום היכל העצמאות בתל אביב ,  כי  " שמענו היום את הגידופים ודברי הנאצה מגבול לבנון .  התשובה הטובה ביותר לצוררים ולמגדפים ניתנה באולם הזה לפני 62 שנה בהכרזת המדינה ,  ובכל מה שעשינו ויצרנו ובנינו ב-62 השנים האחרונות ". 
נתניהו המשיך ואמר : " תראו איזה עם ,  איזו מדינה ואיזה צבא יש לעם ישראל ולציונות .  אנחנו נמשיך לבנות וליצור את המדינה שלנו ,  ונדע היטב להגן עלינו ".  במענה לשאלה האם ישראל שקלה לפגוע בנשיא אירן ,  אמר ראש הממשלה ,  כי  " אנחנו שוקלים כל הזמן איך להגן על ישראל .  אנחנו עומדים באולם בו הכריז בן גוריון על הקמת המדינה ,  וזוכרים היטב את כל מי שאיים עלינו אז ובמשך השנים .  זו התשובה לכל המגדפים והצועקים ,  לכל האנשים שחושבים שהציונות תעלם .  נדע היטב להמשיך לבנות את מדינת ישראל ולהגן על מדינת ישראל ". 
נתניהו התייחס לדברים שאמר נשיא אירן אחר הצהריים בעיירה בינת ג'בל בדרום לבנון .  בנאומו מול עשרות אלפי מקומיים משולהבים ,  שחלקם הניפו דגלי חיזבאללה ,  אמר אחמדינג'ד כי  " אזרחי לבנון נלחמים בחזית ההתנגדות .  אויבינו מבועתים מאחדות לבנון ומהתנגדותו של העם הלבנוני .  סוד ההתנגדות והניצחון הוא אחדות .  הסוד להישרדות הוא אחדות .  יש להודות לאל עם כך שאזרחי לבנון מצאו היום את הדרך לניצחון ". 
אחמדינג'ד התייחס בקצרה גם לנושא הפלסטיני ,  ואמר כי  " באמצעות כוח ההתנגדות נצליח להביא לשחרור פלסטין .  רק כך הצדק יושג ,  האהבה והטוב יגברו על הכול ".  אחמדינג'ד סיכם : " ההתנגדות תביא לכל שהמדוכאים וכל אלה שחיים תחת כיבוש ישוחררו לחופשי ". 
עדכון ראשון :  19:02

נתניהו : " לבנון הופכת למשטר אייתוללות "
 לאחר שנשיא אירן איים בלבנון על מעמד הציונות ,  אמר ראש הממשלה בשיחות סגורות כי ביקור אחמדינג'ד הוא  " טרגדיה ללבנון ".  לדבריו , " לבנון הופכת במהירות למשטר אייתוללות "
 
