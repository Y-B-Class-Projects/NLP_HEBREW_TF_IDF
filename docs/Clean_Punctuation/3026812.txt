רה"מ צפוי להופיע בוועדת החוץ והביטחון לגבי החלטת האו"ם
יו"ר ועדת חוץ וביטחון ,  ח"כ אבי דיכטר  ( הליכוד )  ,  הודיע היום  ( רביעי )  לחברי הוועדה כי בכוונתו לזמן בתוך עשרה ימים את ראש הממשלה ,  בנימין נתניהו ,  לדיון בוועדה בנושא החלטה 2334 של מועצת הביטחון של האו"ם שהתקבלה בשבוע שעבר נגד ההתנחלויות .  מוקדם יותר השבוע שלחו חברי סיעת יש עתיד בוועדה ,  הח"כים יאיר לפיד ועפר שלח ,  פנייה לדיכטר בנושא ודרשו לזמן את נתניהו לדיון .  דיכטר נענה לפנייתם ואמר להם כי הדיון יזומן תוך שבוע עד עשרה ימים .  אתמול אמר בראיון לרשת ב' כי  " כבר אחרי ההחלטה של האו"ם הנחיתי את צוות הוועדה לבדוק אפשרות לקיים פגישה עם ראש הממשלה בהקדם ,  זה מה שמתבצע כרגע ,  יהיה מפגש ".  

רה"מ צפוי להופיע בוועדת החוץ והביטחון לגבי החלטת האו"ם
nan
