 " דברי נתניהו על ירושלים - מכשול לשלום "
 הרשות הפלסטינית הגיבה בזעם על הצהרת רה"מ ,  לפיה  " ירושלים לעולם לא תחולק ".  יועצו של אבו מאזן : " הכיבוש הישראלי במזרח העיר הוא בלתי חוקי "
  ( באדיבות ערוץ 1 ,  עריכת וידאו :  נעמה דרור ) 
הרשות הפלסטינית מתחה הערב  ( חמישי )  ביקורת חריפה על דברי ראש הממשלה בנימין נתניהו ,  לפיהם  " ירושלים תמיד היתה שלנו ותמיד תהיה שלנו ,  ולעולם לא תחזור להיות חלוקה וחצויה ".  רפיק חוסייני ,  יועצו של יו"ר הרשות אבו מאזן ,  אמר בתגובה ,  כי  " הכיבוש הישראלי במזרח ירושלים הוא בלתי חוקי ",  וכי כל ניסיון ישראלי לשמור על ריבונות מלאה בעיר יהווה  " מכשול משמעותי לשלום ". 
בעצרת לציון יום ירושלים בגבעת התחמושת אמר היום נתניהו ,  כי  " רק תחת ריבונות ישראל בירושלים המאוחדת יובטח המשך חופש הפולחן והגישה של שלוש הדתות למקומות הקדושים ,  ורק כך ימשיכו לחיות בבטחה בירושלים בני כל הדתות ".  לדבריו , " 19 שנה ירושלים היתה עיר נצורה .  ביוני 67' הדבר הזה השתנה לעד במקום הזה ובמקומות גבורה אחרים .  אתם הלוחמים פתחתם את עניבת החנק ,  חיברתם את חלקי העיר יחדיו ,  אפשרתם לירושלים לחזור ולהתפתח כעיר חיה ותוססת ". 
נתניהו הוסיף ,  כי  " שחרור ירושלים והכותל היה החיבור העמוק לשורשי ההיסטוריה היהודית .  הרגשנו אז שחלומם הדורות הוגשם .  בכל שנות ההיסטוריה שלנו ירושלים לא היתה מרשימה כל כך ולא היה חופש פולחן לכל הדתות .  הקשר שלנו לירושלים הוא בין אלפי שנים .  לא ויתרנו מעולם על בבת עינינו ירושלים .  והיום אנו ממשים כמיהה עתיקת יומין זו ".  

" דברי נתניהו על ירושלים - מכשול לשלום "
 הרשות הפלסטינית הגיבה בזעם על הצהרת רה"מ ,  לפיה  " ירושלים לעולם לא תחולק ".  יועצו של אבו מאזן : " הכיבוש הישראלי במזרח העיר הוא בלתי חוקי "
 
