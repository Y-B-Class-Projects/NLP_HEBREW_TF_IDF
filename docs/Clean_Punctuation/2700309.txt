יחזק את היחסים ?  השגריר רון דרמר נפגש עם אובמה
רון דרמר הגיש את כתב האמנה לאובמה ,  נכנס רשמית לתפקידו ויהיה השגריר ה-18 של ישראל בארה"ב .  הוא מסר לנשיא האמריקני מכתב אישי בו תיאר את הקשר החזק בין שתי המדינות
רון דרמר ,  שגריר ישראל בוושינגטון ,  הגיש אתמול  ( שלישי )  את כתב האמנה לנשיא האמריקני ,  ברק אובמה ,  בבית הלבן ,  ובכך נכנס רשמית לתפקידו . " אני חש גאווה וכבוד לשרת את מדינת ישראל כשגרירה בארצות הברית ",  כתב דרמר בספר האורחים בבית הלבן . " העם היהודי חייב הרבה מאוד לאומה האמריקנית ,  ואני ,  כמי שנולד בארצות הברית מרגיש זאת באופן מיוחד ".  עוד כתב השגריר כי הוא מצפה בקוצר רוח לעבוד עם אובמה  " כדי לחזק עוד יותר את הקשר האיתן בין ישראל לארצות הברית ". 
בנוסף לדברים שכתב בספר האורחים ,  העביר דרמר לנשיא האמריקני מכתב אישי שבו התייחס לקשר המיוחד בין ישראל לארצות הברית ,  וכן העניק לו במתנה זוג חפתים עליהם מוטבע סמל מדינת ישראל .
 לקריאה נוספת:נתניהו מנופף סדין אדום בפניו של אובמהבשל איום צו הבאה :  האוזר ודרמר יגיעו לדיון לגבי פולארדיועץ נתניהו :  ה-"ניו יורק טיימס "  מעוות עמדות הממשלה 
טרם הגעתו לוושינגטון ,  היה דרמר יועצו הבכיר של ראש הממשלה ,  בנימין נתניהו ,  שמינה אותו כשגריר ישראל בוושינגטון בחודש יולי האחרון . " אני מכיר אותו שנים רבות ,  ואני יודע כי רון ייצג בנאמנות את מדינת ישראל "  אמר נתניהו עם מינויו לתפקיד .  דיפלומט עבר בכיר אמר בעת מינוי דרמר לשגריר ,  כי הדבר יזיק לישראל .  לדברי אותו גורם ,  דרמר מחובר לאגף השמרני של הרפובליקנים ,  נחשב מקורב לג'ורג' בוש הבן ואף נחשב למי שתמך במועמד הרפובליקני לנשיאות ,  מיט רומני .  
רון דרמר נולד במיאמי ביץ' ,  פלורידה .  הוא בעל תואר ראשון מבית הספר וורטון של אוניברסיטת פנסילבניה ,  ותואר ראשון נוסף מאוניברסיטת אוקספורד שבאנגליה .  בסיום לימודיו ,  כשהיה בן 26 ,  החליט לעלות לישראל .  בשנת 2004 כתב יחד עם נתן שרנסקי את ספרם רב המכר - The Case for Democracy .  בין השנים 2005-2008 שירת דרמר כנספח הכלכלי בוושינגטון ,  ועם חזרתו לארץ הצטרף למשרד ראש הממשלה ,  שם שימש כיועץ בכיר לראש הממשלה עד מרץ 2013 .  

יחזק את היחסים ?  השגריר רון דרמר נפגש עם אובמה
רון דרמר הגיש את כתב האמנה לאובמה ,  נכנס רשמית לתפקידו ויהיה השגריר ה-18 של ישראל בארה"ב .  הוא מסר לנשיא האמריקני מכתב אישי בו תיאר את הקשר החזק בין שתי המדינות

