רה"מ :  נרחיב את מאגר הדירות לזוגות צעירים
ועדת השרים לרפורמה במינהל מקרקעי ישראל החליטה כי תכניות בנייה חדשות שיוגשו לאישור יצטרכו לכלול 20% של דירות קטנות המיועדות לזוגות צעירים .  נתניהו : " ישנן היום אוכלוסיות רבות שידן אינה משגת לרכוש דירה "
 ועדת השרים לרפורמה במינהל מקרקעי ישראל אישרה אמש ( שלישי )  שורה של צעדים שיביאו ,  לדבריה ,  להגדלה משמעותית במספר יחידות הדיור שישווקו לציבור .  
בין היתר ,  החליטה הוועדה לקדם פיתוח מואץ של קרקע למגורים לאורך צירי התחבורה בגליל ובנגב .  זאת במטרה לעודד תושבים לעבור לאזורים אלו ,  אשר בעזרת תשתיות התחבורה העתידיות יוכלו להגיע במהירות למרכז .  בנוסף ,  הוחלט להגדיל את התכנון והשיווק על יחידות של בתים צמודי קרקע ,  במטרה למשוך לאזורים הללו אוכלוסייה איכותית ולספק איכות חיים גבוהה לתושבים .
 כמו כן ,  בעקבות המחסור בהיצע בדירות קטנות ,  המקשה על זוגות צעירים לרכוש את דירתם הראשונה ,  החליטה הוועדה שהתוכניות החדשות שמוגשות לוועדות המחוזיות ,  והתוכניות המוגשות על ידי מנהל מקרקעי ישראל ומשרד הבינוי והשיכון ,  יכללו 20% של דירות קטנות המיועדות לזוגות צעירים .  בנוסף ,  החליטה הוועדה לאפשר לוועדות המחוזיות להגדיל את מספר הדירות המיועדות לזוגות צעירים ,  בתוכניות תקפות ,  גם אם תוכניות המתאר המקוריות לא קבעו זאת .
 ראש הממשלה בנימין נתניהו ,  אשר עמד בראש הוועדה ,  ציין כי ההחלטות הן בשורה לזוגות הצעירים ולאלו הרוצים לשפר את רמת חייהם .  לדבריו , " בשל עליית מחירי הדיור בישראל ,  ישנן היום אוכלוסיות רבות שידן אינה משגת לרכוש דירה .  מטרת ההחלטות שהתקבלו היום היא להגדיל את היצע הדיור ולהרחיב את מאגר הדירות הזמינות והמתאימות לזוגות הצעירים .  ההחלטה שמה דגש מיוחד על תכנון בגליל ובנגב ,  לאורך צירי התחבורה הנפרשים שם ,  במטרה ליצור דיור איכותי ,  שימשוך אוכלוסייה איכותית לאזורים הללו ". 
שר הבינוי והשיכון ,  אריאל אטיאס אמר כי  " ההחלטות שהתקבלו יש בכוחן לשנות באופן מהותי את הגדלת היצע הדירות באזורי הביקוש .  ההחלטות בעניין הגדלת היצע הדירות הקטנות לזוגות צעירים ,  מחזקות את מדיניות הגדלת השיווקים של קרקעות לדיור על ידי מנהל מקרקעי ישראל ומשרד הבינוי והשיכון ,  כפי שהייתה בשנה האחרונה .  הגדלת ההיצע מהווה את הגורם המרכזי לאורך זמן שיכול להוזיל את מחירי הדירות עבור הזוגות הצעירים ". 
עדכון ראשון :  21:34

רה"מ :  נרחיב את מאגר הדירות לזוגות צעירים
ועדת השרים לרפורמה במינהל מקרקעי ישראל החליטה כי תכניות בנייה חדשות שיוגשו לאישור יצטרכו לכלול 20% של דירות קטנות המיועדות לזוגות צעירים .  נתניהו : " ישנן היום אוכלוסיות רבות שידן אינה משגת לרכוש דירה "
 
