שר החוץ של בריטניה לנתניהו : " המדיניות היא פתרון שתי המדינות "
 בוריס ג'ונסון מבקר בישראל וטוען כי בתקופה הנוכחית קיימת הזדמנות להתניע תהליך של משא ומתן .  גורם מדיני :  ראש הממשלה תקף בשיחה עם ג'ונסון את  " הגישה האובססיבית "  ששורש הסכסוך הן ההתנחלויות ,  המתעלמת מסירוב הפלסטינים להכיר במדינה יהודית
ראש הממשלה בנימין נתניהו נועד היום  ( רביעי )  עם שר החוץ של בריטניה בוריס ג'ונסון בלשכתו בירושלים .  השר הבריטי הבהיר כי מדיניותה של בריטניה בנוגע לסכסוך הישראלי-פלסטיני נותרה פתרון שתי המדינות ,  ואמר : " אנו שואפים לתרום את תרומתנו הצנועה להגשמתו .  כמובן שאנו רוצים לסייע בהסרת המכשולים להסכם כזה ". 
נתניהו אמר לג'ונסון במהלך הפגישה : " אני מצפה לבוא ללונדון לרגל יום השנה המאה להצהרת בלפור וגם כדי לחגוג את השותפות המופלאה בינינו .  אנו מחזקים את שיתוף הפעולה בינינו בכלכלה ,  טכנולוגיה ,  ביטחון ,  סייבר ובתחומים רבים אחרים ,  ואנו גם שואפים לעולם של ביטחון ושלום ,  ואני מצפה לדון איתך בשני הדברים הללו ".  
ג'ונסון סיפר כי בעבר התנדב בקיבוץ בישראל ,  וכי הוא תומך רבות במדינה ובהתפתחותה . " ביקרתי כאן לראשונה כשהייתי בן 18 והתנדבתי בקיבוץ ותרמתי תרומה לא כל כך חשובה לכלכלה הישראלית אז ",  אמר משועשע . " אני רוצה רק לומר שממשלת בריטניה ,  תרזה מיי ואני והממשלה כולה ,  כפי שאתה יודע ,  תומכים חזקים בישראל .  תמיכתנו איתנה ואנו רוצים לראות ישראל המתקיימת בשלום עם שכנותיה ,  ואני מבקש להזכיר לך שמדיניות ממשלתנו היא פתרון שתי המדינות ואנו שואפים לתרום את תרומתנו הצנועה להגשמתו .  כמובן שאנו רוצים לסייע בהסרת המכשולים להסכם כזה .  
לדבריו , " לישראל יש בראש ובראשונה זכות בלתי מעורערת לחיות בביטחון ואזרחי ישראל זכאים לחיות בביטחון מפני טרור .  זוהי עדיפותנו הראשונה במעלה ואנו פועלים איתך ,  כפי שאתה יודע ,  בדרכים שונות כדי להבטיח את יציבות האזור כולו ,  ואנו חייבים כמובן לנסות להסיר מכשולים בפני שלום והתקדמות ,  כמו סוגיית ההתנחלויות ,  כפי שדנו בעבר .  אולם אני חושב ,  ואני יודע שאתה מסכים איתי ,  שישנה כעת הזדמנות .  אני חושב שדברים השתנו בעולם .  אני יודע שאתה מבקר במקומות רבים ומשוחח עם אנשים בעולם .  אני חושב שישנה הזדמנות להסתכל על הדברים מנקודת מבט חדשה ,  ומה שאנו מבקשים להדגיש הוא שאנו בונים זהות גלובלית כבריטניה שנפרדת מהאיחוד האירופי ואנו רוצים לקדם את יחסי הסחר איתכם .  אנו שותף הסחר הגדול ביותר של ישראל באירופה ". 
נתניהו התייחס לדבריו של ג'ונסון על הפלסטינים ואמר כי  " כשאתה מנתח ומגיע לשורש הדברים ,  אז הסיבה שלא הצלחנו להשיג שלום במשך מאה שנה איננה ההתנחלויות ,  אלא הסירוב העיקש להכיר במדינת לאום לעם היהודי בגבול כלשהו .  אני חושב שאם אתה רוצה לפתור בעיה ,  יש לרדת לשורש שלה ,  וזה משהו שאני מצפה לדון בו יחד איתך ".  גורם מדיני הוסיף כי נתניהו כינה את הגישה הזו  " אובססיבית ".  

שר החוץ של בריטניה לנתניהו : " המדיניות היא פתרון שתי המדינות "
 בוריס ג'ונסון מבקר בישראל וטוען כי בתקופה הנוכחית קיימת הזדמנות להתניע תהליך של משא ומתן .  גורם מדיני :  ראש הממשלה תקף בשיחה עם ג'ונסון את  " הגישה האובססיבית "  ששורש הסכסוך הן ההתנחלויות ,  המתעלמת מסירוב הפלסטינים להכיר במדינה יהודית

