הליכוד על ביטול הרוטציה : " מהלך ציני להבטחת ממשלת שמאל "
 ראש הממשלה נתניהו אמר כי הרצוג ולבני  " נמצאים בפאניקה לצמצום הפער בין הליכוד לעבודה ".  נפתלי בנט ויאיר לפיד טענו כי המהלך סולל את הדרך לממשלת אחדות לאומית בשיתוף הליכוד והמחנה הציוני
 ( לבני בריאיון לוואלה חדשות ,  אתמול )  
ראש הממשלה בנימין נתניהו הגיב הערב  ( שני )  להחלטתה של ציפי לבני לוותר על הסכם הרוטציה עם יצחק הרצוג בראשות הממשלה ,  ואמר : " אני חושב שהם נמצאים בפאניקה לצמצום הפער בין הליכוד לעבודה ,  וזה רק מוכיח שצריך לסגור את הפער הזה ולנצח .  שני דברים עולים בירור :  אחד ,  הם משקרים .  או שהם שיקרו קודם לכן ,  או שם שיקרו עכשיו .  הדבר השני  הם לא יכולים לעמוד בשום לחץ .  כולם מבינים שהם יקימו ממשלת שמאל ".  
כשנשאל הערב נתניהו בריאיון לחדשות 2 אם גם הוא שיקר כשדיבר על שתי מדינות בנאום בר אילן ,  והיום חזר בו בריאיון ל-nrg כשאמר כי לא תקום מדינה פלסטינית ,  נתניהו לא ענה לשאלה . " אמרתי שלא יהיו נסיגות ואכן לא נסוגנו ",  ענה .
 מהליכוד נמסר בתגובה למהלך : " הזיגזג של ציפי ובוז'י הוא מהלך ציני הנועד להגדיל את הפער בין המחנה הציוני לבין הליכוד ,  על מנת להבטיח הקמת ממשלת שמאל קיצונית בשיתוף הרשימה הערבית ומפלגות השמאל .  כפי שנכנעו כאן לסקרים ,  כך ייכנעו ללחץ הבינלאומי לוותר ולסגת ". 
עוד בוואלה חדשות:12 שעות לפתיחת הקלפיות :  לבני מוותרת על הרוטציה"מתקפה ארסית נגדנו ":  בנט ולפיד חוששים מבריחת קולותסופית :  קולות הרב אוירבך יתחלקו בין ש"ס ויחד  
" הערב הוקמה ממשלת אחדות ביבי-בוז'י ",  טען יו"ר מפלגת הבית היהודי נפתלי בנט . " אמרנו את זה בעבר ולא האמינו לנו .  ציפי לבני הסירה את הדרישה לרוטציה כדי להביא לממשלת אחדות עם השמאל ".  לטענתו של בנט , " רק אתמול בערב תקף נתניהו את הרצוג שמוכן לחלוקת ירושלים ,  והערב מסתבר שהוא מקים אתו ממשלה ".  אולם לטענת המחנה הציוני ,  מטרת הוויתור על הרוטציה היא הסרת כל מכשול למשא ומתן הקואליציוני . " החלפת נתניהו היא הדבר החשוב ביותר למדינת ישראל ",  הבהירה לבני בדיונים עם הרצוג .  

יו"ר מפלגת יש עתיד יאיר לפיד טען בריאיון עם חדשות 2 כי  " זו הוכחה למי שהיה צריך הוכחה שהם תופרים ממשלה של נתניהו ,  המחנה הציוני והחרדים .  נגמור בעוד שנתיים של נתניהו ,  והפעם בחסות המחנה הציוני .  אני רואה כבר יומיים איך מכינים את הקנייה לחרדים מפני שהם הודיעו שהם יוותרו על השוויון בנטל .  אני לא רוצה או צריך רוטציה ,  מה שמדינה ישראל צריכה לעשות זה להגן על האזרחים .  נתניהו צריך להיפרד מהזירה הפוליטית וצריך להקים ממשלה שתעבוד בשביל האזרחים ".  
יו"ר מרצ זהבה גלאון מסרה : " אני מברכת על ביטול הרוטציה .  זה צעד בכיוון הנכון .  יחד עם זאת ,  זה יהיה חסר חשיבות אם מרצ תיעלם .  לא יהיה מהפך ,  ביבי יהיה ראש ממשלה והרצוג ילך לממשלת אחדות לאומית ". 
סגן השר אופיר אקוניס טען כי החלטתה של לבני משדרת  " פאניקה וחוסר אמינות ".  לדבריו , " הבוחר לא עיוור לספינים ולתרגילים .  ברגעים של פאניקה ,  לציבור הישראלי כבר קשה לעקוב אחרי מעלליהם הפוליטיים של בוז'י וציפי ,  בניסיון להגדיל את הפער בינם לליכוד ".  
השר ישראל כץ ,  בריאיון לחדשות 2 ,  טען כי מדובר בהוכחה ל"חוסר מנהיגות מוחלט ".  לדבריו , " אני חושב שיצחק הרצוג נכשל כאן במבחן המנהיגות הראשון שלו .  רק אפשר לשער מה יקרה אם חלילה הוא יהיה ראש ממשלה ויצטרך לקבל החלטות ".  לטענתו של כץ ,  הרצוג  " ראה איזה סקר ,  או קיבל קצת פיק ברכיים מהעצרת אתמול ". 
לפניות לכתב :  omri_n@walla.net.il
בהכנת הכתבה השתתפה דנה ויילר-פולק 

הליכוד על ביטול הרוטציה : " מהלך ציני להבטחת ממשלת שמאל "
 ראש הממשלה נתניהו אמר כי הרצוג ולבני  " נמצאים בפאניקה לצמצום הפער בין הליכוד לעבודה ".  נפתלי בנט ויאיר לפיד טענו כי המהלך סולל את הדרך לממשלת אחדות לאומית בשיתוף הליכוד והמחנה הציוני

