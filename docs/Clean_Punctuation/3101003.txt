למרות גיבוש נוהל ומקרי העבר - עוד טקס בלי שרים : " עד מתי יזלזלו ?  "
 הטקס לחללי יום הכיפורים לא זכה לנוכחותם של נציגי הממשלה ,  ולמרות התנצלותו של נתניהו - יו"ר יד לבנים פנה לשרה רגב להקים ועדה שתגבש נוהל בנושא ,  על אף שכזה גובש בעבר : " מה שווים הפרוטוקולים כשיד ימין לא יודעת מה שמאל עושה ?  ".  קהלני : " פנו שאקים ועדה ,  ולא המשיכו "
 בארגון יד לבנים ובקרב משפחות שכולות זועמים על כך ששום נציג ממשלה לא נכח בטקס הזיכרון הממלכתי שנערך אתמול  ( ראשון )  בהר הרצל לזכר חללי מלחמת יום הכיפורים ,  במלאת 44 שנה לקרבות . " עד מתי ימשיכו לדרוך על המשפחות השכולות ,  לא מספיק כל הסבל שעברו ,  היקרים שלהם באדמה ומזלזלים בהם ?  ",  תקף אלי בן-שם ,  יו"ר יד לבנים ,  את הממשלה למרות התנצלות ראש הממשלה . " משפחות הנופלים מאוד כועסות ,  אלפים נשלחו לחזית במלחמה ,  וקיבלנו 2,222 נופלים .  ביום כזה היה צריך להגיע נציג של הממשלה ,  להניח זר ולתת כבוד לנופלים ". 
בזמן הטקס נכחו השרים בישיבת הממשלה שבה הצביעו על חוק המינויים הפוליטיים .  בטקס נכח נשיא המדינה ראובן ריבלין ,  שנשא דברים .  בעקבות הזעם שהתעורר ,  התנצל ראש הממשלה בנימין נתניהו על היעדרות השרים מהטקס . " צר לי על כך שלא היה ייצוג לממשלה בטקס הזיכרון לחללי מלחמת יום הכיפורים .  זוהי טעות מצערת ואני מתנצל בפני המשפחות השכולות ",  אמר .  נתניהו הוסיף כי הנחה את מזכירות הממשלה לדאוג לנציגות בטקסים הבאים .  
בן-שם סיפר שבעקבות התנצלות ראש הממשלה ,  בארגון פנו אמש לשרת התרבות מירי רגב בבקשה שתקים ועדה מיוחדת שתקבע נהלים ברורים לגבי טקסים ואזכרות של נופלים . " הצענו שבוועדה הזאת ייקחו חלק נציגי משרד הביטחון ,  נציגי צה"ל ,  מרכז ההסברה וארגון יד לבנים ",  אמר . " היום יד ימין לא יודעת מה יד שמאל עושה ,  לכל טקס יש את הנהלים שלו ואת הפרוטוקול שלו ,  לא פלא שמשפחות החללים כל כך זועמות ,  העיקר כותבים פרוטוקולים ובסוף אף נציג ממשלה לא מגיע .  הגיע הזמן לכתוב פרוטוקול אחד ברור ". 
גם השר לשעבר אביגדור קהלני ,  שאיבד במלחמת יום הכיפורים את אחיו עמנואל ואת גיסו אילן שמעיה ,  התייחס באכזבה להיעדרות השרים מהטקס .  קהלני ,  בעל עיטור גבורה מאותה מלחמה ,  סיפר לוואלה !  NEWS כי בעבר קיבל פנייה ממשרד התרבות להקים ועדה שתעשה סדר בטקסים הממלכתיים ,  אך בעקבות הליכה לבחירות ,  לדבריו ,  הוועדה התמוססה . " כבר שוחחתי עם נציגים שהיו מוכנים לקחת חלק בוועדה החשובה שתעשה סדר בנושא הכואב והרגיש הזה ,  ואז הגיעו בחירות ,  והכול נשכח ",  אמר .  
לדבריו , " האמנתי שלאחר הבחירות ישובו אליי ממשרד התרבות ,  שנמשיך בכינון הוועדה היכן שעצרנו ,  אך לצערי עד היום אף גורם לא פנה אליי שנמשיך בעבודה החשובה .  עד שלא תוקם ועדה מיוחדת שתקבע נהלים ברורים - המצב המביך יימשך .  חייבים לעשות סדר ולהעביר נהלים וכללים ברורים לגבי הטקסים הממלכתיים ".  קהלני הוסיף שגם היום אם יקבל פנייה ממשרדי הממשלה לעמוד בראש ועדה שכזאת ,  הוא יעשה זאת בחפץ לב .
 בינואר ,  אחרי הביקורת הציבורית על היעדרות השרים מהלוויות הרוגי הפיגוע בארמון הנציב ,  ראש הממשלה הטיל על מזכיר הממשלה צחי ברוורמן לגבש נוהל חדש על נוכחות נציגי ממשלה בהלוויות של אנשי כוחות הביטחון והרוגים מפיגועי טרור .  ברוורמן גיבש נוהל שלפיו הוא זה שיקבע אם שר או סגן שר יגיעו להלוויה של חלל מכוחות הביטחון - וכי החלטתו תתקבל לאחר התייעצות עם משפחת החלל .
 טל שלו השתתפה בהכנת הידיעה 

למרות גיבוש נוהל ומקרי העבר - עוד טקס בלי שרים : " עד מתי יזלזלו ?  "
 הטקס לחללי יום הכיפורים לא זכה לנוכחותם של נציגי הממשלה ,  ולמרות התנצלותו של נתניהו - יו"ר יד לבנים פנה לשרה רגב להקים ועדה שתגבש נוהל בנושא ,  על אף שכזה גובש בעבר : " מה שווים הפרוטוקולים כשיד ימין לא יודעת מה שמאל עושה ?  ".  קהלני : " פנו שאקים ועדה ,  ולא המשיכו "
 
