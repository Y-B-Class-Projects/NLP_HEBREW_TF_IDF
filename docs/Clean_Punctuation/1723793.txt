למה שרה נתניהו יצאה מרוצה מפגישתה עם ישי ? 
רעיית רה"מ דנה עם שר הפנים בסוגיית גירושם של ילדי העובדים הזרים .  ישי הבהיר אמנם שהחלטת הממשלה בנושא לא תשונה ,  אך בתום הפגישה הצהירה נתניהו ש"הפגישה היתה מצוינת "  והביעה הערכה לנכונות השר לבחון רעיונות חדשים
 ( צילום :  גדעון צנטנר ,  עריכת וידיאו :  גדי וינסטוק ) 
שר הפנים אלי ישי ושרה נתניהו ,  רעיית ראש הממשלה בנימין נתניהו ,  נועדו בצהריים  ( חמישי )  בירושלים ודנו בסוגיית גירושם של ילדי העובדים הזרים .  הפגישה בין השניים נקבעה בעקבות מכתב ששיגרה נתניהו לישי ,  בו היא קראה לו לבטל את גירושם המתוכנן של כ-400 ילדים .  הפגישה נמשכה למעלה משעה ,  ובמהלכה העלתה נתניהו רעיונות שונים בפני השר .  לאחר שהרעיונות ייבחנו על ידי אנשי המקצוע במשרד הפנים ,  ייפגשו השניים פעם נוספת במידת הצורך .  
שרה נתניהו אמרה בתום הפגישה : " היתה לי פגישה מצוינת עם השר ישי .  אני מעריכה מאוד את הדאגה העמוקה שלו לאופיה היהודי והדמוקרטי ולעתידה של המדינה ואת האנושיות והפתיחות שלו להידבר עמי ולבחון רעיונות נוספים בנושא הילדים ".  שר הפנים אמר לאחר הפגישה כי רעיונותיה של הגברת נתניהו ייבחנו ,  אולם החלטת הממשלה בנושא הילדים עומדת בעינה . " מדיניות ההגירה והחלטות הממשלה לא ישונו .  הם נועדו לשמור על אופיה של המדינה ",  נמסר מלשכת ישי .
 שרה נתניהו פנתה בשבוע שעבר לשר הפנים בבקשה להשאיר את 400 ילדי העובדים הזרים בישראל .  במכתב שכתבה רעיית ראש הממשלה לישי נאמר : " כאם לשני בנים צעירים וכפסיכולוגית בשירות הציבורי ,  נושא זה קרוב מאוד ללבי ,  שכן אני רואה במקצוע שבו בחרתי שליחות יומיומית של טיפול וסיוע לילדים והורים ". 

למה שרה נתניהו יצאה מרוצה מפגישתה עם ישי ? 
רעיית רה"מ דנה עם שר הפנים בסוגיית גירושם של ילדי העובדים הזרים .  ישי הבהיר אמנם שהחלטת הממשלה בנושא לא תשונה ,  אך בתום הפגישה הצהירה נתניהו ש"הפגישה היתה מצוינת "  והביעה הערכה לנכונות השר לבחון רעיונות חדשים

