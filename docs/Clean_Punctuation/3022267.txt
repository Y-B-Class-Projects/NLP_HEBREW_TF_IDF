בשל התסכול מהמו"מ עם האוצר :  יו"ר הוועד של משרד החוץ התפטר
חנן גודר הודיע על סיום תפקידו על רקע המחאה על שחיקה בתנאי העובדים ואי מימוש הסכמי עבודה . " נלחמנו ,  אבל לא תמיד הצלחנו ",  כתב לעובדים בסיום פגישה קשה בין אנשי הוועד ,  משרד האוצר וההסתדרות
יו"ר ועד עובדי משרד החוץ חנן גודר הודיע הערב  ( שלישי )  כי הוא מתפטר מתפקידו .  זאת ,  על רקע המחאה הגוברת במשרד על השחיקה בתנאי העבודה ואי מימוש הסכמי עבודה . " לפעמים צריך להודות שהמצב אינו טוב .  נאבקנו ונלחמנו ,  לא תמיד הצלחנו ,  אבל תמיד ניסינו ונמשיך לנסות ",  כתב גודר במברק ששיגר לכלל עובדי משרד החוץ ,  בארץ ובחו"ל ,  לאחר פגישה קשה שהתקיימה בין אנשי הוועד ,  משרד האוצר וההסתדרות .
 בפגישה ,  דרשו העובדים ליישם את ההסכם הקיבוצי שנחתם עמם לפני שנתיים בנוגע לשחיקת שכר עובדי המשרד בחו"ל . " לא הושגה היום כל התקדמות ",  דיווח גודר לעובדים על התנגדות האוצר לדרישותיהם . " ביצועו של הקו שאותו מובילים עמיתינו למשא ומתן מן האוצר יוביל לפגיעה נוספת בתנאי ההשתכרות של העובדים בחו"ל .  אנו מזכירים כי כבר כיום מתקשה משרד החוץ לאייש רבים מן התפקידים בחו"ל ",  כתב גודר והודיע כי הוא מבקש לפנות את מקומו בראשות הוועד ,  תפקיד שאותו הוא ממלא בהתנדבות בנוסף להיותו שגריר ישראל בדרום סודאן .
 לקריאה נוספת:נתניהו מינה את יובל רותם לממלא מקום מנכ"ל משרד החוץשבוע לפני נסיעת נתניהו לאו"ם :  עובדי משרד החוץ מאיימים בשביתה 
בשבועות האחרונים התקיימו שורה של פגישות בין ועד עובדי משרד החוץ ואנשי האוצר במטרה להגיע להסכמות על עדכון מודל השכר לעובדים בחו"ל .  העובדים מאשימים את האוצר באי יישום ההסכמים הקיבוציים וטוענים כי השחיקה בשכרם היא מהחמורות במשק ועומדת על 50% ,  כך למעשה משנת 2002 ,  שכרם לא עודכן . " הדיפלומטים הישראלים בחו"ל כורעים תחת עומס העבודה בתנאים שאינם מכבדים אותם או את המדינה שאותה הם מייצגים ",  אמר גודר בחודש שעבר .  
המשבר במשרד החוץ החריף באוגוסט האחרון ,  אחרי שבמסגרת התקציב הדו-שנתי שאושר בממשלה אושרו תכניות לקיצוץ עשרות מיליוני שקלים וביטול 120 תקנים במשרד .  בספטמבר ,  שבוע לפני נסיעתו של ראש הממשלה לעצרת הכללית של האו"ם בניו יורק ,  העובדים איימו לפתוח בשביתה כללית במחאה על הקיצוצים והמשבר המתמשך בשירות החוץ ,  הכולל את ביזור סמכויות המשרד בין משרדי ממשלה שונים .
 עובדי המשרד שיגרו אז מכתב חריף לנתניהו ,  המשמש כשר החוץ אך בפועל מפקיד את עניני המשרד בידיו של מנכ"ל המשרד ,  תפקיד שאותו ממלא כיום יובל רותם .  במכתב הם קראו לנתניהו לבטל לאלתר את מה שהם מגדירים  " הקיצוץ בבשר החי "  של שירות החוץ . " בשנים האחרונות סובל שירות החוץ של ישראל מתת-איוש כרוני וביזור סמכויות חסר תקדים ,  שפוגע קשות במעמדה הבינלאומי של מדינת ישראל ",  כתבו .  משמעות הקיצוץ ,  הוסיפו  " היא הרס משרד החוץ ולכך לא נוכל להסכים ".  

בשל התסכול מהמו"מ עם האוצר :  יו"ר הוועד של משרד החוץ התפטר
חנן גודר הודיע על סיום תפקידו על רקע המחאה על שחיקה בתנאי העובדים ואי מימוש הסכמי עבודה . " נלחמנו ,  אבל לא תמיד הצלחנו ",  כתב לעובדים בסיום פגישה קשה בין אנשי הוועד ,  משרד האוצר וההסתדרות

