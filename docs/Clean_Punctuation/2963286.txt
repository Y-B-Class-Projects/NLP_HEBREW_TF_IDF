המו"מ בין ליברמן לנתניהו נמשך :  5 דברים שאתם צריכים לדעת היום
השניים מקווים להתגבר על המחלוקות ולהצליח לחתום על ההסכם הקואליציוני שיכניס את ישראל ביתנו לממשלה .  יום אחד של שרב יפקוד את האזור .  ראש ממשלת צרפת יגיע לביקור בישראל ועוד שני דברים שאתם צריכים לדעת היום
אתם צריכים לדעת שהיום צפויים ראש הממשלה בנימין נתניהו ויו"ר ישראל ביתנו אביגדור ליברמן לחתום על ההסכם הקואליציוני .  המגעים בין השניים החלו בשבוע שעבר ,  עת הוצע לליברמן להצטרף לקואליציה ולקבל לידיו את תיק הביטחון .  בימים האחרונים התקיימו כמה פגישות בין ליברמן לנתניהו וכן בין ליברמן לראש המשא ומתן מטעם מפלגת הליכוד ,  שר התיירות יריב לוין .  לדברי מקורבים ,  בין הצדדים עדיין ישנן כמה מחלוקות ,  שמקווים שיפתרו במהלך היום .  
אתם צריכים לדעת שהיום תחול עליה ניכרת בטמפרטורות ומזג האוויר ייעשה שרבי ברוב אזורי הארץ .  נוסף על כך ,  מזג האוויר יהיה מעונן חלקית .  עם זאת ,  מדובר ביום שרבי אחד בלבד ,  משום שכבר מחר תחול ירידה ניכרת בטמפרטורות ,  שייעשו נמוכות מהרגיל לעונה .  הלחות תעלה וייתכן גשם קל בצפון הארץ ובמישור החוף .  כמו כן ,  רוחות ערות ינשבו .  
אתם צריכים לדעת שהיום יתקיים מסדר פרידה משר הביטחון היוצא ,  משה יעלון ,  בקריה שבתל אביב .  הטקס יתקיים בנוכחותו ובמעמד הרמטכ"ל ,  גדי איזנקוט ,  חברי פורום המטה הכללי ומנכ"ל משרד הביטחון ,  דן הראל .  ביום שישי האחרון הודיע יעלון על התפטרותו ופרישתו מהחיים הפוליטיים נוכח ההתפתחויות הפוליטיות וחוסר אמונו בנתניהו .  בהצהרה שמסר לאחר התפטרותו אמר כי הוא נאלץ לעזוב את המפלגה משום ש"גורמים קיצוניים השתלטו על הליכוד ".  
אתם צריכים לדעת שהיום יבקר ראש ממשלת צרפת ,  מנואל ואלס ,  בישראל .  במסגרת ביקורו הוא יגיע לאוניברסיטת תל אביב ,  שם יפגוש את נשיא האוניברסיטה ,  פרופ' יוסף קלפטר ,  וסטודנטים מבית הספר הבינלאומי .  במהלך הביקור תוענק לראש ממשלת צרפת כאות הוקרה מדליית ג'ורג' וייז הודות למאבקו באנטישמיות וקידום היחסים בין המדינות .  לאחר מכן ,  ייפגש ואלס עם הנשיא לשעבר ,  שמעון פרס ,  במרכז פרס לשלום .  השניים יקיימו פגישת עבודה שבה ידונו בנושאים העומדים לסדר היום ,  בהם מערכת היחסים בין ישראל לצרפת וחלקה של צרפת בתהליך השלום .  
אתם צריכים לדעת שהיום יוענק פרס דן דוד באוניברסיטת תל אביב לחוקרים בתחומי המדע ,  המאבק בעוני והיסטוריה חברתית .  פרס דן דוד ,  בסך שלושה מיליון שקלים ,  הוא פרס בינלאומי שניתן בישראל מדי שנה לאנשים על תרומתם לחברה ולקהילה ואשר הוכיחו הצטיינות ותרמו לאנושות .  הפרס ניתן זו השנה ה-15 ומוענק על שמו של איש העסקים היהודי דן דוד שהלך לעולמו בשנת 2011 .  השנה יעניקו את הפרס יו"ר קרן דן דוד ,  פרופ' איתמר רבינוביץ' ,  ונשיא אוניברסיטת תל אביב ,  פרופ' יוסף קלפטר .  

המו"מ בין ליברמן לנתניהו נמשך :  5 דברים שאתם צריכים לדעת היום
השניים מקווים להתגבר על המחלוקות ולהצליח לחתום על ההסכם הקואליציוני שיכניס את ישראל ביתנו לממשלה .  יום אחד של שרב יפקוד את האזור .  ראש ממשלת צרפת יגיע לביקור בישראל ועוד שני דברים שאתם צריכים לדעת היום

