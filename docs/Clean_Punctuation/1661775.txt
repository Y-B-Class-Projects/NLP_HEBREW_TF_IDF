הממשלה קבעה :  נתניהו יכריע בפרשת  " ברזילי "
 השרים הסמיכו את ראש הממשלה להחליט האם יועתק מקום בנייתו של חדר המיון הממוגן בבית החולים באשקלון .  סגן שר הבריאות ליצמן הביע את מחאתו
הממשלה הסמיכה היום  ( ראשון )  בישיבתה השבועית פה אחד את ראש הממשלה ,  המשמש גם כשר הבריאות ,  לקבל כל החלטה בעניין חדר המיון של בית החולים ברזילי באשקלון .  ראש הממשלה אמר כי ביקש ממנכ"ל משרדו אייל גבאי לבדוק את הנושא ולדווח לו . " על בסיס זה אני מבקש שהממשלה תסמיך אותי לקבל החלטה שתבוא במקום ההחלטה הקודמת ",  אמר .  בישיבה הביע סגן שר הבריאות ,  יעקב ליצמן את מחאתו על ההחלטה ואמר כי  " נתניהו הוא שר הבריאות על הנייר ,  אני שר הבריאות בפועל ". 
בחודש שעבר אישרה הממשלה ברוב של 11 שרים מול עשרה את העתקת בניית חדר המיון הממוגן בבית החולים בשל הימצאות שלדי אדם באתר המקורי .  הצעד גרר אחריו ביקורת קשה במערכת הפוליטית ,  במערכת הבריאות ובציבור ואף הביאה להתפטרותו של מנכ"ל משרד הבריאות ד"ר איתן חי-עם .
 נוכח הביקורת החריפה שנמתחה עליו ,  נועד בשבוע שעבר ראש הממשלה עם סגן שר הבריאות יעקב ליצמן ודן עימו בביטול האפשרי של ההחלטה .  ליצמן הציג בפני נתניהו את עמדתו ,  ואילו ראש הממשלה הבהיר לו כי הוא יקבל החלטה שלא תסכן חיי אדם ,  שתבוסס על המלצת הגורמים הרפואיים .  נתניהו גם הורה לבחון מחדש את החלטת הממשלה והנחה את מנכ"ל משרדו אייל גבאי להקים צוות מיוחד שיבחן את האפשרויות להקמת חדר מיון ממוגן בבית החולים ברזילי ,  באופן שלא יהיה שום סיכון לחיי אדם .
 
הממשלה קבעה :  נתניהו יכריע בפרשת  " ברזילי "
 השרים הסמיכו את ראש הממשלה להחליט האם יועתק מקום בנייתו של חדר המיון הממוגן בבית החולים באשקלון .  סגן שר הבריאות ליצמן הביע את מחאתו

