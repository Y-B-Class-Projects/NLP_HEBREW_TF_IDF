פרץ וסמוטריץ' :  נתניהו צריך למנות אותנו לשרי המשפטים והחינוך
השניים קראו לנתניהו להעביר לידיהם את התיקים שהתפנו עם פיטורי בנט ושקד ,  מאחר שלדבריהם היו שייכים לציונות הדתית .  היועמ"ש :  אין צורך בהבאת מינוי ממלאי המקום לאישור הכנסת .  לשכת רה"מ :  אין בכוונתו להשאיר את התיקים בידיו
יו"ר הבית היהודי רפי פרץ :  תיקי החינוך והמשפטים היו בידי הבית היהודי ,  יש להשיבם אלינויו"ר האיחוד הלאומי בצלאל סמוטריץ' :  רק מפלגה אחת מייצגת את הציונות הדתיתמנדלבליט :  אין צורך להביא את מינוי ממלאי המקום לאישור הכנסתלשכת רה"מ :  לנתניהו אין כוונה להחזיק בתיקים שהתפנו 
יו"ר הבית היהודי רפי פרץ ויו"ר האיחוד הלאומי בצלאל סמוטריץ' דרשו הערב  ( ראשון )  מראש הממשלה בנימין נתניהו להעביר לידיהם את תיקי החינוך והמשפטים שהתפנו לאחר פיטורי השרים נפתלי בנט ואיילת שקד .  בציוץ בחשבון הטוויטר שלו ביקש פרץ להודות לשקד ולבנט על עבודתם ,  והבהיר כי  " כעת צריך ראש הממשלה למנות אותי ואת בצלאל לתיק המשפטים והחינוך בהם החזיק הבית היהודי בממשלה ". 
ח"כ סמוטריץ' הוסיף נימוקים משלו לדרישה . " ‏בהעדר בעיה משפטית ,  ראש הממשלה ‎נתניהו צריך למנות עכשיו את הרב רפי ואותי לשרי המשפטים והחינוך ולהשאיר את התיקים האלה בציונות הדתית ",  צייץ בחשבון הטוויטר שלו . " ולא - אלקין ,  שהוא חבר טוב ,  לא מייצג הציונות הדתית .  לציונות הדתית יש מפלגה אחת והיא צריכה להיות סביב שולחן הממשלה והקבינט ". 
הולכים לבחירות - סיקור מיוחד בוואלה !  NEWS:גפני תקף בשיחה סגורה את דרעי : " הוא יחטוף ממני .  חבל לו על הזמן"השלב הבא אחרי בנט ושקד :  פיטורי מנדלבליט בשיטת  " עשה זאת בעצמך"בצל הביקורת :  הכנסת מבקשת להגדיל את תקציב הבחירות ב-35% 
סמוטריץ' התייחס בדרישתו לחוות הדעת של היועץ המשפטי לממשלה אביחי מנדלבליט לפיה מינוי של שרים חדשים בעת הזו אינו מצריך את אישור הכנסת .  לדבריו ,  מינוי בשלב זו הינו בהתאם להוראת סעיף 30 ( ד )  לחוק יסוד :  הממשלה ,  דהיינו ,  הממשלה יכולה למנות שרים מבין חברי הכנסת המכהנים ללא צורך באישור הרשות המחוקקת - כלומר הכנסת .  
במקביל ,  בלשכת ראש הממשלה אמרו היום כי נתניהו טרם החליט על מינוי השרים החדשים .  לדבריהם ,  נתניהו ימנה ממלאי מקום ב-48 השעות הקרובות ואין לו שום כוונה להחזיק באחד מהתיקים שהתפנו .  בלשכה התייחסו גם לפרסומים לפיהם השר יריב לוין סירב למינוי הזמני לתפקיד ,  ואמרו כי ראש הממשלה ידע על כך מראש וכי כל פרסום אחר בעניין הוא בגדר  " ספקולציה ",  כלשונם .  
השרים בנט ושקד התמודדו יחד במסגרת הימין החדש בבחירות הקודמות אולם לא עברו את אחוז החסימה .  הבוקר הגיע בנט לראשונה מאז הבחירות לישיבת הממשלה בעוד ששקד עשתה זאת כבר כמה פעמים .  הודעת הפיטורים נמסרה בשיחת טלפון ממזכירות הממשלה ,  זאת אף על פי שנתניהו פגש בשניים במהלך ישיבת הממשלה .  
המשמעות של פיטורי בנט היא גם פיטוריו המיידים של סגנו במשרד החינוך מאיר פרוש מיהדות התורה .  עם זאת ,  מלשכת סגן השר פרוש נמסר כי נתניהו שוחח עם סגן השר מאיר פרוש ועידכן אותו על פיטורי שר החינוך .  במקביל שוחח מזכיר הממשלה עם סגן השר והודיע לו שלאחר 48 שעות מאז שיצאה ההודעה על פיטורי השר ,  ייתקיים משאל טלפוני בין השרים למנות אותו שוב כסגן שר .  
זמן קצר לאחר הפיטורים ,  בנט ושקד הבהירו כי יעשו כל שביכולתם כדי שחילוף התפקידים יתבצע ללא תקלות . " אנו מודים מעומק הלב לציבור הישראלי על הזכות הנדירה שנפלה בחלקנו לשרת אותו בתפקידינו כשרי החינוך והמשפטים ",  אמרו . " כל שעשינו היה למען טובת מדינת ישראל ואזרחיה .  נעביר בצורה סדורה את המשרדים בראשם עמדנו לידי השרים שיחליפו אותנו על מנת לקיים תיפקוד רציף וטוב של משרדי החינוך והמשפטים ,  ועל מנת ששנת הלימודים הבאה תיפתח כסידרה ". 
במהלך הישיבה ,  שקד ובנט לא ישבו אחד ליד השנייה .  בפתח ישיבת הממשלה בנט אמר כי  " זו תקופה שבה אנחנו צריכים יותר מתמיד אחדות ".  בנט ,  התייחס לחגיגות לציון יום ירושלים במערכת החינוך ואמר כי מדובר ב"חג של אחדות לאומית וחיבורים בין כולם .  לא קיטוב ,  אלא חיבורים .  בין דתיים וחילונים ,  בין ימין ושמאל .  כולנו עם אחד ".  

פרץ וסמוטריץ' :  נתניהו צריך למנות אותנו לשרי המשפטים והחינוך
השניים קראו לנתניהו להעביר לידיהם את התיקים שהתפנו עם פיטורי בנט ושקד ,  מאחר שלדבריהם היו שייכים לציונות הדתית .  היועמ"ש :  אין צורך בהבאת מינוי ממלאי המקום לאישור הכנסת .  לשכת רה"מ :  אין בכוונתו להשאיר את התיקים בידיו

