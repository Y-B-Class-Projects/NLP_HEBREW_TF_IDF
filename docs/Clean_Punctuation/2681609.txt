תומכי שתי המדינות - הם הפנאטים האמיתיים
רגע לפני שנתניהו נושא דברים באו"ם ,  חושש סגן השר בן דהן מ"נאום בר אילן 2 "  וקורא לרה"מ לא להתקפל - כי ארץ ישראל היא שלנו ,  ואל לנו לחלוק בה בשום מחיר עם אומת מרצחים
ראש הממשלה בנימין נתניהו צפוי לנאום מחר  ( שלישי )  את  " נאום בר אילן 2 ",  ואני תקווה שיחזור למקורותיו הראשוניים ,  יחזור בו ולא ינסה להמשיך הלאה עם ניסיונותיו העקרים והבלתי מתקבלים על הדעת לגבש פתרון של שתי מדינות לשנים עמים .  הייתי ממליץ בכל לשון לראש הממשלה לחזור בו מאמירות שלא היו יכולות להיאמר מפיו רק לפני שנים מעטות בלבד ,  כשהיה נוהג לחזור ולומר כי עם אנשי טרור לא מנהלים משא ומתן לשלום .
 התפיסה החדשה של ראש הממשלה בנוגע לרעיון שתי המדינות היא ארכאית ,  ואין לה עוד כל אחיזה בקרב מרבית הציבור .  צריך לזכור שזה שני עשורים אנו אוכלים את פירותיהם הבאושים של הסכמי אוסלו ,  שהביאו לשפיכת דמם של אלפי יהודים ברחבי הארץ ,  כאשר אף אחד מרוצחי החמאס והפתח המתועבים אינם מבדילים בין צבע דמם של יושבי בתי הקפה בגוש דן לבין דמם של מתיישבי יהודה ושומרון .
 לפיכך ,  אנו ,  כלל חברי מפלגת הבית היהודי ,  מתנגדים נחרצות להקמתה של מדינה נוספת בין העם לירדן .  ארץ ישראל היא שלנו ,  ואל לנו לחלוק בה בשום מחיר עם אומת מרצחים .  אנו עדים לשיחותיה חסרות התכלית של השרה לבני ,  ויודעים בלב שלם שאין כל סיכוי שייצא דבר חיובי מהשיחות הללו .  בגל הרציחות החדש של הימים האחרונים ,  שמהווה חלק מגלי טרור בלתי נגמרים ,  אנו עדים לעובדה שבכל הנוגע לעם הפלסטיני אין כל חדש תחת השמש .  בתי הספר הפלסטיניים מלאים בחומרים ארסיים ,  והמורים ,  ההורים ומנהיגיהם ממשיכים לחנך את ילדיהם לרצוח בנו באכזריות .  
לצערנו ,  ישנן עדיין קבוצות אוכלוסייה בודדות שהשלום עבורן הפך לדת פנאטית - אלו אנשים חסרי בינה ודעת עצמאיים ,  שבצורה בלתי נתפסת רואים דווקא בנו ,  הריאליסטים ,  את רואי השחורות שאינם אוחזים בתפיסת המציאות .  אולם העובדות הן פשוטות - מאז הסכמי אוסלו נהרגו מעל 1,500 איש מידיהם של אנשי הפתח - לכאורה אותה ישות  " שפויה "  ביחס לאנשי החמאס .  כשדיברנו על קטיושות בעזה ,  קראו לנו  " פחדני שלום ",  אבל בשנים האחרונות כולנו עדים למציאות ההזויה שהובילה תכנית ההתנתקות .  העובדה היא כי הפנאטים האמיתיים אלה אותם חסידי השלום המדומה ולמרות אינספור הוכחות המעמידות אותם על טעותם ,  הם ממשיכים לאחוז ב"דתם "  הקיצונית .  
לפיכך ,  אני מבהיר בצורה חד משמעית :  לא תתקיים מציאות של בית יהודי בקואליציה עם נסיגות .  כיום ,  לשמחתי הרבה אנחנו בונים בצורה מסיבית בהתישבויות ביהודה ושומרון ויותר מכל תקופה אחרת ,  וזו תופעה מבורכת שאני מקווה מאוד שתלך ותתעצם .  מחרתיים אטול חלק בכנס  " מדינה אחת לעם אחד "  שמטרתו לדרוש מראש הממשלה להביע באו"ם את החלטת הממשלה הרשמית 5251 מלפני שנה ,  שעיקרה קובע כי לעם היהודי זכות טבעית ,  היסטורית וחוקית למולדת כולה ולבירתה הנצחית - ירושלים .  כל כנס שמביע את העמדות הברורות של העם היהודי ואת הביטחון והאמונה כי הארץ שלנו מחזק ומעצים את עמידות העם בישראל .
 לכן ,  חשוב להמשיך ולומר בצורה חד משמעית כי הארץ היא שלנו ללא עוררין ,  ולאף אומה או עם אחר אין זכות להיאחז בה .  ככל שנחזור על כך ,  אני תקווה כי המסר יחדור גם את אותן אוזניים ערלות וקבוצות המיעוט הדתיות הפנאטיות שעדיין קיימות בקרבנו ,  בתקווה ובתפילה כי לא תתקיימנה עוד נסיגות לא רציונליות נוספות .  
סגן שר הדתות ,  אלי בן דהן  ( הבית היהודי )  ,  ישתתף ביום רביעי הקרוב בכנס  " מדינה אחת לעם אחד "  בבנייני האומה בירושלים
לקריאה נוספת:אבו מאזן באו"ם :  לא מוכן להסכם ביניים שיהפוך קבועההפתעה שריגשה את נתניהו בזמן הטיסה לניו יורקמהמרגל ועד רוחאני : " הימים הדרמטיים "  של נתניהו
מעוניינים לפרסם מאמר במדור הדעות ?  כתבו לנו למייל op-ed@walla.net.il 

תומכי שתי המדינות - הם הפנאטים האמיתיים
רגע לפני שנתניהו נושא דברים באו"ם ,  חושש סגן השר בן דהן מ"נאום בר אילן 2 "  וקורא לרה"מ לא להתקפל - כי ארץ ישראל היא שלנו ,  ואל לנו לחלוק בה בשום מחיר עם אומת מרצחים

