נתניהו במסר לפלסנר : " תומך בשירות מלא לערבים ולחרדים "
 בעקבות פרישת ישראל ביתנו והבית היהודי מוועדת פלסנר ,  בשל המלצותיה בעניין גיוס ערבים ,  נפגש ראש הממשלה עם ח"כים ערבים והבהיר :  ישראל חייבת לחלק את הנטל בצורה שוויונית
ראש הממשלה ,  בנימין נתניהו ,  נפגש הערב  ( חמישי )  עם נציגי המפלגות הערביות ,  והבהיר להם כי הוא תומך בגיוס ערבים וחרדים לשירות לאומי - זאת לאחר שסיעות ישראל ביתנו והבית היהודי הודיעו על פרישה מוועדת פלסנר לקידום השוויון בשירות  ( קש"ב )  על רקע מה שהיא הגדירה  " אפליה לטובה "  של האזרחים הערבים במתווה שמתגבש לתיקון ל"חוק טל ".   
" המציאות השתנתה .  מדינת ישראל חייבת לחלק את הנטל בצורה שוויונית יותר ",  אמר נתניהו לחברי הכנסת הערבים .  מקורבי ראש הממשלה אמרו בשיחה עם וואלה !  חדשות כי למרות החלטת ועדת פלסנר בנוגע לפטור מסנקציות למשתמטים מקרב ערביי ישראל ,  נתניהו יביא לכנסת חוק שלדבריהם  " יביא לשוויון בנטל ,  בו יישאו חלק גם חרדים וגם ערבים ". 
נתניהו שוחח הערב עם יו"ר ישראל ביתנו ,  השר ליברמן ,  והביע הבנה לטענותיו נגד המלצות הוועדה .  מחר ,  הוא צפוי להיפגש עם יו"ר קדימה ,  השר שאול מופז ,  כדי ללבן אתו את הסוגיה .  בימים האחרונים ,  הוא נפגש גם עם נציגי הציבור החרדי ואמר להם דברים דומים .  
החלטת ועדת פלסנר היום ,  לפיה גם ערבים ייקראו להתגייס לשירות אזרחי ,  אולם לא יחולו סנקציות על משתמטים ,  נגדה את העקרונות שהוא קבע בתחילת פעולת הוועדה . " ארבעה עקרונות צריכים להנחות אותנו :  שוויון בנטל ,  הדרגתיות בביצוע ,  הכללת יהודים וערבים כאחד ולעשות הכל בלי לשסות ציבור בציבור ",  הדגיש נתניהו בפתח דיוני הוועדה . 
" בעקבות החלטת ועדת קש"ב להפלות לטובה את ציבור ערביי ישראל ,  ולא לחייבו בשירות למדינה ,  החלטה הפוגעת בחשיבות השוויון בנשיאה בנטל בשירות ,  החליטה סיעת ישראל ביתנו לפרוש מחברות בוועדת קש"ב ",  נמסר בהודעה מישראל ביתנו ,  בעקבות הודעת ועדת פלסנר .  כמו כן ,  נמסר כי בכוונת הסיעה להביא להצבעה בכנסת את הצעת החוק שהגישה , " הקובעת שוויון בנטל לכל חלקי העם ". 
גורמים בוועדת קש"ב תקפו את החלטת ליברמן לפרוש מהוועדה . " זהו מהלך פופוליסטי ,  שטחי של מפלגה שיודעת להטיף על שוויון בנטל אבל לא לעשות שום דבר רציני כדי לקדם אותו ",  אמרו לוואלה !  חדשות . " היום אימצה הוועדה את עיקרון השירות לכל כיעד לאומי לכלל אזרחי המדינה ,  ובמקום לקיים הליך רציני של דיאלוג ועבודת מטה משותפת כדי לגבש דרכים לממש את היעד הזה ,  ישראל ביתנו מעדיפה ללכת בקו הפופוליסטי שלא יביא לשום תוצאה ". 
זמן קצר לאחר הודעת ישראל ביתנו ,  הצטרפה גם סיעת הבית היהודי .  יו"ר הבית היהודי ,  שר המדע דניאל הרשקוביץ ,  שוחח הערב עם ראש הממשלה ,  בנימין נתניהו ,  והודיע לו כי בהמשך לפרישת ישראל ביתנו ,  גם סיעת הבית היהודי תפרוש מהוועדה . " לאור המסקנות המתגבשות של ועדת קש"ב בנוגע לאי שילוב ערבים בשירות למען המדינה ,  איני רואה מקום להמשך שותפותה של הבית היהודי בוועדה ",  אמר הרשקוביץ ,  שביקר מוקדם יותר במאהל הפראיירים בתל אביב . " מי שמקבל מהמדינה צריך לתרום למענה - ובלי תרומת הערבים אין שוויון בנטל .  כרגע נראה ש'וועדת קש"ב' הופכת ל'וועדת כשל' וחלקנו לא יהיה עימם ".  
עוד באותו נושא:ישראל ביתנו והבית היהודי פרשו מוועדת פלסנרמתווה פלסנר :  לא יוטלו סנקציות על ערבים ;  6,000 יגוייסונתניהו בוועדה לשוויון בנטל : " לכלול יהודים וערבים "
 לפניות לכתב :  pinhaswolf@walla.co.il 

נתניהו במסר לפלסנר : " תומך בשירות מלא לערבים ולחרדים "
 בעקבות פרישת ישראל ביתנו והבית היהודי מוועדת פלסנר ,  בשל המלצותיה בעניין גיוס ערבים ,  נפגש ראש הממשלה עם ח"כים ערבים והבהיר :  ישראל חייבת לחלק את הנטל בצורה שוויונית

