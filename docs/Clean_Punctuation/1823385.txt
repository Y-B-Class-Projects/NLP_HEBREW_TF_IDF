חזל"ש
בישיבת הממשלה הוחלט להאריך בשנה את הוראת השעה שתאפשר לגלי צהל לשדר חסויות ולחסוך לה הפסד כלכלי כבד .  ועדת שרים מיוחדת תדון בהסדרת המצב
הוראת השעה שאפשרה לגלי צה"ל לשדר חסויות הוארכה בשנה ,  כך הוחלט היום  ( ראשון )  בישיבת הממשלה שנערכה בירושלים .  ההחלטה התקבלה במסגרת דיון בערר שהגיש שר הביטחון ,  אהוד ברק ,  על החלטת וועדת השרים לדחות את תזכיר חוק גלי צה"ל המסדיר את שידור החסויות ותשדירי השירות בתחנה .  עוד הוחלט כי תוקם ועדת שרים מיוחדת בהשתתפות שר התקשורת ,  משה כחלון ,  שרת התרבות לימור לבנת ושר הביטחון ,  אהוד ברק במטרה לדון בהסדרת המצב .
 לדברי גורמים בישיבה ,  ראש הממשלה היה זה שהציע להאריך את ההוראה בשנה ,  ובתוך כחודשיים יביא שר הביטחון לממשלה הצעה למנגנון ,  שיהיה בו פיקוח ציבורי על החסויות ובתוך כחצי שנה הוא יביא הצעה להסדרת פעולת התחנה . " התשדירים מופנים למשרתי צה"ל ולציבור רחב מאוד שמאזין לשידורי התחנה הפועלת כתחנה ארצית ",  אמר בישיבה השר אהוד ברק . " ישנה חשיבות רבה להמשך שידורי גלי צה"ל ואני עומד על קיום ההסדר שתוקפו עומד לפוג ".  השר כחלון אמר במהלך הישיבה כי  " אם בעקבות חוק גלי צהל יפגעו התחנות האיזוריות ,  נצטרך למצוא הסדר שיאפשר להם להתמודד עם שינוי המצב ברמה הכלכלית ". 
תוקפה של הוראת השעה ,  אשר הסדירה את הנושא עד כה ,  פג אתמול לאחר שוועדת הכלכלה אישרה את הארכתה בשנה אחת למרות בקשת משרד הביטחון שתוארך בשנתיים .  כפי שנחשף בוואלה !  ברנז'ה ,  בתקופה האחרונה נערכו בגלי צה"ל לקרב של ממש על מנת להשאיר את ההסדר על כנו זאת מכיוון שהתחנה מכניסה סכום של למעלה מעשרה מיליון שקלים בשנה מתשדירי החסות והשירות .  
במסגרת זו ,  פנו מגישים בכירים בתחנה הצבאית לשרים שונים ,  ואף ללשכת ראש הממשלה ,  על מנת לשכנעם לתמוך בערר שהוגש על ידי שר הביטחון .  מדובר במהלך בעייתי במסגרתו פונים עיתונאים בכירים ,  מגישי תכניות אקטואליה בתחנה ,  אל שרים בממשלה ,  שאת פעילותם הם מסקרים על בסיס קבוע ,  ומפצירים בהם לתמוך בתחנה הצבאית .
" אני חושב שגלי צהל היא תחנה חשובה ושמורה לה זכות קיום .  אבל את הכסף צריך לספק משרד הביטחון ולא גופים פרטיים שממנים פרסומות במסווה של חסויות ",  כך הגיב יו"ר התאחדות תחנות הרדיו האיזוריות ,  דוד בן בסט . " הרי הנזק הנגרם לתקשורת הארצית והאיזורית הוא לא רק בירידת הפרסומות מגופים אלה ,  אלא גם של מחירי היצף ".   
" בנוסף ",  אמר בן בסט , " הייתי שמח לתקן את הערר של שר הביטחון ,  הקובע שתחנות הרדיו לא נהנות מפרסומת ארצית ולומר לו שתחנות הרדיו בהחלט נהנות מהפרסומת הארצית ולא רק מהאיזורית ,  ולכן הפגיעה בנו היא פגיעה קשה ולא צודקת .  אני מקווה שמישהו יתעשת במשרד הביטחון ויממן ,  אם צריך מימון ,  ולא על חשבון המדיה הארצית והאיזורית .  אני רוצה לציין כי מדובר גם בפגיעה ברשות השידור ולא רק בתחנות הרדיו האיזוריות ". 

חזל"ש
בישיבת הממשלה הוחלט להאריך בשנה את הוראת השעה שתאפשר לגלי צהל לשדר חסויות ולחסוך לה הפסד כלכלי כבד .  ועדת שרים מיוחדת תדון בהסדרת המצב

