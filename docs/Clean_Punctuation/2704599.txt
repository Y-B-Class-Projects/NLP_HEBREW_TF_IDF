נתניהו : " לא נאפשר לאיראן את היכולת לפתח גרעין "
 ראש הממשלה אמר בוועידת הליכוד כי לא יסתפק בכך שלטהראן לא יהיו פצצות גרעין . " בוחר מילותיי בקפידה ",  אמר .  באו"ם אומצה החלטה איראנית - שגריר ישראל תקף : " מחזה אבסורד "
 ראש הממשלה בנימין נתניהו התייחס הערב  ( רביעי )  בוועידת הליכוד לתכנית הגרעין של איראן ,  ואמר כי ישראל לא תאפשר לטהראן לפתח יכולת צבאית גרעינית . " אני בוחר את מילותי בקפידה ",  אמר נתניהו , " פירוש הדבר הוא שלא רק שאיננו מוכנים להשלים עם מצב שלאיראן יהיו פצצות גרעין ,  אלא שאנחנו נמנע מאיראן להגיע ליכולת לייצר פצצות גרעין .  אני אומר את זה כי אם לא עושים את ההבחנה הזאת ,  איראן עלולה להגיע להיות מדינת סף גרעינית ,  שיכולה להיות מאוד קרובה לייצור ולהרכבת פצצה ,  ואז היא תזנק .  איננו מוכנים להשלים עם זה ".  
בתוך כך ,  אימצה היום העצרת הכללית של האו"ם אימצה היום  ( רביעי )  החלטה שיזמה איראן ,  בנושא  " עולם חופשי מאלימות "  ומקיצוניות ,  ושגריר ישראל רון פרושאור לא נותר אדיש . " הדבר דומה לרוצח סדרתי המרצה לעולם על קדושת החיים ",  אמר פרושאור ,  שכינה זאת  " מחזה אבסורד "  מצד  " המדינה תומכת הטרור המובילה בעולם ,  האחראית לפיגועים מתאילנד ועד בולגריה ". 
כותרות אחרונות בנושא האיראניאיראן מאיצה ברוסיה : " לקדם את עסקת ה-S-300"קרי מודה :  ספק אם נשיג הסכם כולל עם איראןנתניהו : " איראן גרעינית תשנה את פני ההיסטוריה "  
ההחלטה האיראנית קוראת למיגור האלימות בין מדינות ,  ולפעילות נגד גופים קיצוניים וארגוני טרור . " איראן היא המפרה הגדולה ביותר של זכויות אדם בעולם ",  השיב פרושאור . " גורמי אופוזיציה מוצאים להורג ,  נשים נסקלות באבנים ועיתונאים נשלחים למאסר ",  הסביר .  לדבריו , " איראן עושה באו"ם שימוש ציני לכסות על הטרור שהיא מפיצה בעולם ". 
ההחלטה האיראנית באו"ם מצטרפת לשורה של יוזמות והתבטאויות של גורמים באיראן מאז בחירתו של רוחאני ,  שנועדה להציג לעולם פנים מתונות .  בסוף השבוע האחרון צייץ נשיא איראן ,  חסן רוחאני ,  בחשבון הטוויטר שלו : " מדינות התומכות בטרור חייבות לתת על כך את הדין ".  

נתניהו : " לא נאפשר לאיראן את היכולת לפתח גרעין "
 ראש הממשלה אמר בוועידת הליכוד כי לא יסתפק בכך שלטהראן לא יהיו פצצות גרעין . " בוחר מילותיי בקפידה ",  אמר .  באו"ם אומצה החלטה איראנית - שגריר ישראל תקף : " מחזה אבסורד "
 
