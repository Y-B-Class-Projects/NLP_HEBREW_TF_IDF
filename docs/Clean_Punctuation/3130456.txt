 " ייתכן שנתניהו ייחקר באזהרה במסגרת פרשת הצוללות "
 בחדשות 2 דווח כי ראש הממשלה עשוי להידרש למסור עדות פתוחה ב"תיק 3000 ",  ולאחר מכן להיקרא לחקירה .  על פי ההערכות ,  כתבי אישום בפרשה יוגשו נגד דוד שמרון ,  אבריאל בר יוסף ודוד שרן  ,  אך לא נגד עו"ד יצחק מולכו
ראש הממשלה בנימין נתניהו עלול להיות מזומן לעדות או לחקירה במסגרת פרשת הצוללות - כך דווח הערב  ( שישי )  בחדשות 2 .  על פי הדיווח ,  ככל הנראה נתניהו יידרש למסור עדות פתוחה בפרשה שזכתה לכינוי  " תיק 3000 ",  ולאחר מכן ייקרא לחקירה באזהרה .  
עוד דווח כי בשלב זה ההערכות הן כי יוגשו כתבי אישום נגד דוד שמרון ,  אבריאל בר יוסף ודוד שרן ,  אך לא נגד עו"ד יצחק מולכו .  עוד ייתכן כי גם השר יובל שטייניץ שכיהן בעברו כשר המודיעין וכשר לעניינים אסטרטגים יידרש אף הוא למסור עדות פתוחה .
 לקריאה נוספת :" המלצות לכתבי אישום נגד המעורבים בפרשת הצוללות  בתוך פחות מחודשיים"שגריר ישראל בגרמניה :  פרשת הצוללות לא יצרה מבוכההחקירה נמשכת :  אהוד ברק מסר עדות במשטרה בפרשת הצוללות 
בשבוע שעבר מסרה המשטרה כי  " חקירת רכש כלי השיט עדיין מתנהלת ועדיין נעשות בה פעולות חקירה .  בעת הזו היחידה החוקרת טרם הגיעה לשלב הסיכומים ;  ומאידך כל אמירה בגין המלצה להגשת כתבי אישום איננה רלוונטית .  זאת ,  מהסיבה הפשוטה שהמלצה על כתבי אישום הינה בסמכות בלעדית של הפרקליטות ולא של המשטרה ".  במשטרה הוסיפו כי  " כמו בכל פרשה אחרת ,  כשהחקירה הפעילה תסתיים ובכפוף לסיכומי החקירה נודיע באם נמצאה לא נמצאה תשתית ראייתית ". 
לפני כחודשיים נחקרו מולכו ושמרון פעם נוספת במסגרת הפרשה .  בחקירתם עומתו השניים עם עדותו של גנור ,  עד המדינה שהיה בעבר נציגו של תאגיד  " טיסנקרופ "  בישראל .  שמרון אף עומת עם גנור עצמו ,  שהטיח בו מידע על סכומי הכסף שקיבל לכאורה בתמורה לקידום חוזים מול התאגיד שבנה את הצוללות שנמכרו לחיל הים .  במסגרת הפרשה ,  נבדק חשד לפיו שילם גנור שוחד כדי לקדם את רכישת הצוללות מהתאגיד שייצג .  
גורם המעורה בחקירה אמר כי בשלב מסוים במהלך ההתקשרות של גנור עם הבכירים הוא הרגיש כי הם מנסים לסחוט אותו ולהוציא ממנו סכומי כסף גדולים יותר ממה שסיכמו תחילה .  על כן ,  גנור החליט לתעד את עצמו ,  בין היתר במצלמות שהותקנו במשרדו ,  וכן לתעד את כל הרישומים של העברת הכספים והפגישות עם כל אחד מהמעורבים .  כל התרשומת הועברה לחוקרי להב 433 במסגרת הסכם עד המדינה שחתם גנור .  חלק מן הדברים הוצגו לשמרון ולמולכו ,  במסגרת החקירה .
 החוקרים טענו בפני שמרון כי היה שותף עסקי למהלכיו של גנור וכי היה אמור לקבל סביב 20% משכר הטרחה של גנור בפרשת הצוללות ,  בניית מפעל האמוניה וספינות המשמר של חיל הים . " נראה כי החוקרים פועלים לסיים את החקירה בתיק 3000 במהירות ,  ונראה שהם בשלב ההטחות בחשודים המרכזיים ",  אמר גורם המעורה בחקירה .  
ראש הממשלה ושר הביטחון לשעבר אהוד ברק מסר גם הוא עדות במסגרת הפרשה .  בעדותו ברק העביר ככל הנראה מידע על תהליך קבלת ההחלטות ברכש הצוללות במהלך כהונתו במשרד הביטחון .  מהמשטרה נמסר כי היא  " אינה נוהגת לפרט מידע על חקירות מתנהלות ".  ברק אישר בחשבון הטוויטר שלו כי אכן מסר עדות בפרשה . " החקירה חשובה מאוד .  אני מאחל למשטרה שתגיע במהירות לחקר האמת ,  קשה ככל שתהיה ",  כתב .  
בתגובה לפרסום של אמנון אברמוביץ מהערב ,  מטעמו של ראש הממשלה נמסר :
 פעם אחר פעם מנסים באופן מאולץ לקשור את ראש הממשלה לפרשת הצוללות וכלי השייט ,  בשעה שמשרד המשפטים הבהיר כבר שראש הממשלה אינו חשוד בדבר .
 שמענו הרבה נבואות במשך הזמן והרבה ספקולציות על  " מה עשוי להיות ",  אבל דבר אחד ברור :  לא יהיה כלום כי לא היה כלום . 

" ייתכן שנתניהו ייחקר באזהרה במסגרת פרשת הצוללות "
 בחדשות 2 דווח כי ראש הממשלה עשוי להידרש למסור עדות פתוחה ב"תיק 3000 ",  ולאחר מכן להיקרא לחקירה .  על פי ההערכות ,  כתבי אישום בפרשה יוגשו נגד דוד שמרון ,  אבריאל בר יוסף ודוד שרן  ,  אך לא נגד עו"ד יצחק מולכו

