נתניהו שוחח עם קלינטון והציע צעדים בוני אמון
ראש הממשלה שוחח עם מזכירת המדינה האמריקאית הילרי קלינטון והציע  " צעדים הדדיים בוני אמון של ישראל והרשות הפלסטינית ביהודה ושומרון ".  קלינטון עדכנה את נתניהו כי מיטשל יגיע לישראל ביום ראשון
סוף למשבר בין ארצות הברית וישראל ?  ראש הממשלה בנימין נתניהו שוחח הערב  ( חמישי )  טלפונית עם מזכירת המדינה האמריקאית הילרי קלינטון ,  והבהיר לה את מדיניות ישראל בהקשר לדרישות האמריקאיות .  ראש מערך ההסברה הלאומי ניר חפץ מסר כי נתניהו הציע לקלינטון  " צעדים הדדיים בוני אמון של ישראל והרשות הפלסטינית ביהודה ושומרון ".  לא פורטו מה הם אותם צעדים בוני אמון .  
התשובה הישראלית לדרישות האמריקאיות ניתנה לאחר שהיא זכתה לתמיכתם של כל שרי השביעייה .  קלינטון עדכנה מצידה את ראש הממשלה כי השליח האמריקאי למזרח התיכון ,  הסנאטור ג'ורג' מיטשל ,  יגיע לישראל ביום ראשון ,  טרם צאתו של ראש הממשלה לוושינגטון .  מיטשל ונתניהו צפויים אף הם להיפגש .
 הפרשן הבכיר של הוושינגטון פוסט ,  ג'קסון דיל ,  פרסם קודם לכן כי כחלק מהסיכום בין ישראל וארצות הברית ,  תימנע בעתיד ישראל מלפרסם את החלטות הבנייה במזרח ירושלים .  שגריר ישראל בוושינגטון מייקל אורן מסר לוושינגטון פוסט כי  " המטרה של שני הצדדים בשלב זה היא לשים את הפרשה מאחוריהם ולהתקדם בשיחות הקרבה כמה שיותר מהר ".  
מוקדם יותר היום אמרה מזכירת המדינה ,  הילרי קלינטון ,  כי ארצות הברית עדיין מחויבת לתווך בין ישראל לפלסטינים והיא שבה וקראה לצדדים לשוב אל שולחן המשא ומתן .  קלינטון המבקרת במוסקבה הוסיפה ואמרה כי המתיחות הנוכחית בין ירושלים לוושינגטון מהווה  " אתגר לשני הצדדים ". 

נתניהו שוחח עם קלינטון והציע צעדים בוני אמון
ראש הממשלה שוחח עם מזכירת המדינה האמריקאית הילרי קלינטון והציע  " צעדים הדדיים בוני אמון של ישראל והרשות הפלסטינית ביהודה ושומרון ".  קלינטון עדכנה את נתניהו כי מיטשל יגיע לישראל ביום ראשון

