הלחצים הבינלאומיים :  האם יש באמת חרם על ישראל ? 
בתדרוך ממושך שערך לפני שבוע בלבד לא התייחס ראש הממשלה לתנועת BDS ,  ובצדק - היא עשתה רעש רב בעשור האחרון ,  אך בפועל אין חרם .  נתניהו מודאג ומה בדיוק בכוונתו לעשות עם זה ? 
ביום חמישי שעבר ,  בשעות הערב ,  קיים ראש הממשלה בנימין נתניהו תדרוך נרחב לכתבים המדיניים .  במשך שעה וחצי דיבר ראש הממשלה על הדברים החשובים ביותר שנמצאים על סדר יומו - הגרעין האיראני ,  התפשטות דאעש בסוריה ,  המצב ברצועת עזה ,  הלחץ האירופי לחידוש המשא ומתן עם הפלסטינים ,  היחסים הסודיים עם מדינות ערב ונושאים נוספים .  סוגיה אחת לא עלתה כלל במהלך התדרוך ,  אפילו פעם אחת :  תנועת ה-BDS שפועלת להחרמת ישראל בעולם זה כעשור ,  בינתיים ללא כל הצלחה .  
מי שעקב אחרי דיווחי התקשורת בשבוע האחרון ,  יכול היה לחשוב שהתנועה הזו ,  המאגדת בין השוליים של השמאל הבינלאומי ,  לאיסלאמיסטים ולאנטישמים ,  היא האיום החשוב ביותר על קיומה של מדינת ישראל .  קשה למצוא שר או חבר כנסת שלא התייחס לאיום הזה בשבוע שחלף מאז שיחת התדרוך של נתניהו .  קשה למצוא כלי תקשורת שלא הציב את ההתבטאויות בנושא בראש הכותרות .  עם זאת ,  רגע לפני שנסחפים בהיסטריה התקשורתית-פוליטית ,  כדאי לשים לב לעובדה הפשוטה שלפני עשרה ימים בלבד ,  כאשר ראש הממשלה דיבר במשך שעה וחצי על הנושאים שבאמת מטרידים אותו ,  האיום הזה לא הוזכר אפילו פעם אחת .
 האמת היא שבין שלל האיומים שבאמת מטרידים את נתניהו ,  לתנועת ה-BDS יש מקום נמוך מאוד ,  אם בכלל  ובצדק .  התנועה הזו עשתה בעשור האחרון הרבה רעש ,  אבל בפועל אין חרם בינלאומי על ישראל ,  וקשה לראות חרם כזה מתגבש בעתיד .  יש תופעה של חרם על מוצרי ההתנחלויות ,  שהולך לקבל חיזוק בחודשים הקרובים כשיחליטהאיחוד האירופי אם לסמן מוצרים מההתנחלויות .  ואולם ,  בכל מקרה ,  מוצרים מעבר לקו הירוק הם אחוז נמוך מאוד מהיצוא הישראלי .  האיחוד האירופי שוקל גם שורה של סנקציות עתידיות כלפי ישראל ,  אבל כולן מכוונות בראש ובראשונה כלפי ההתנחלויות ,  תוך ניסיון ברור להימנע מגרימת נזק לישראל שבתחומי הקו הירוק .
 
הלחצים הבינלאומיים :  האם יש באמת חרם על ישראל ? 
בתדרוך ממושך שערך לפני שבוע בלבד לא התייחס ראש הממשלה לתנועת BDS ,  ובצדק - היא עשתה רעש רב בעשור האחרון ,  אך בפועל אין חרם .  נתניהו מודאג ומה בדיוק בכוונתו לעשות עם זה ? 

