פרסום ראשון :  ליברמן סיכם עם נתניהו - ימשיך במשרד החוץ
שר החוץ וראש הממשלה סיכמו שאם האחרון ירכיב גם את הממשלה הבאה ,  ליברמן ימשיך בתפקידו .  מחר צפוי דיון סוער על האיחוד בוועידה : " לצאת נגד עמדת נתניהו - התאבדות פוליטית "
  ( צפו בהכרזתם של נתניהו וליברמן על הריצה המשותפת )  
פרסום ראשון :  שר החוץ ,  אביגדור ליברמן ,  סיכם עם ראש הממשלה כי ימשיך לכהן בתפקידו גם בממשלה הבאה ,  במידה שנתניהו ירכיב אותה  כך נודע היום  ( ראשון )  לוואלה !  חדשות .  לאחר האיחוד הפוליטי בין רשימות הליכוד וישראל ביתנו ,  פורסם כי אם הליכוד ירכיב את הממשלה הבאה ,  יוכל שר החוץ לבחור לעצמו את אחד משלושת התיקים הבכירים בממשלה  ביטחון ,  חוץ ואוצר .  לאחר ששר החוץ עצמו כבר הודיע ביום שישי האחרון כי נטיית לבו היא להמשיך במשרד החוץ  סיכמו השניים ביניהם את העניין .  
ראש הממשלה התייחס בישיבת שרי הליכוד למהלך . " מדובר ברשימה אחת אבל לא באיחוד מפלגות .  זה צעד שמבטיח שנקים את הממשלה הבאה .  לא נשנה את מצע הליכוד .  זה תהליך אבל בסוף זה יעבוד .  אני לא הולך לשום מקום ,  אין מה לדבר על יורשים .  זה צעד חשוב בדרך לגיבוש גוש אחד וזו גם הדרך לשינוי שיטת הממשל ".  
נתניהו התייחס לביקורת על המהלך . " אני שומע את ההסתייגויות בשמאל .  אותם אנשים שדיברו על כך שניתן יהיה לצרף את ליברמן לגוש שלהם פתאום יוצאים נגד זה .  מה שבכל מקרה היה אמור לקרות - פשוט קורה עכשיו ".  השר איתן אמר כי הוא מבקש לראות את ההסכם עם ליברמן לפני הוועידה ,  ונתניהו אמר שכך יהיה .
 נתניהו יביא מחר לאישור ועידת הליכוד את מהלך הריצה המשותפת עם ישראל ביתנו .  לכולם בליכוד ברור שהמהלך יעבור ,  גם אם ההצבעה תהיה חשאית .  נכון לעכשיו קיימת דיאנפורמציה בשאלה האם אכן ההצבעה תהיה חשאית .  כדי לחייב הצבעה חשאית ,  השר מיכאל איתן ,  שמוביל את הדרישה ,  יצטרך להחתים עשרה אחוזים מחברי הוועידה - כ-400 חברים ,  שגם יהיו נוכחים פיזית באולם .  לכן ,  רק באותו זמן ניתן יהיה לקבוע האם הושגו החתימות הדרושות .
 למרות ניסיונו של איתן וכעס על האיחוד בקרב גורמים שונים בליכוד ,  שאינם מוכנים להיחשף בשמם ,  ההערכה היא כי הסיכויים לכישלון של נתניהו בהצבעה קלושים ,  מה עוד שהוא וליברמן מבצעים טלפונים לפעילים מרכזיים כדי להבטיח את ההצלחה בהצבעה . " עכשיו ,  לקראת הפריימריז ,  אף אחד לא ייצא נגד עמדת ראש הממשלה ",  הסבירו גורמים בליכוד בשיחה עם וואלה !  חדשות . " זו תהיה התאבדות פוליטית - הליכודניקים לא אוהבים שיוצאים נגד ראש ממשלה מכהן ,  ובמובן הזה השר מיכאל איתן נמצא בבעיה ".    " עם זאת ,  אם לא היה פריימריז ,  המהלך לא היה עובר ,  בוודאות ",  טענו . " הוא היה עלול לעבור  " חשאית 2 "  - ההשפלה של ועידת הליכוד במאי - אז היתה דרישה בוטה להצבעה חשאית .  בכל מקרה ,  הליכה להצבעה חשאית תהיה פגיעה באמון בראש הממשלה .  ארבע שנים אנחנו קורעים את עצמנו ,  מכתתים רגליים לאירועים ,  לחתונות ,  ברי מצווה ,  ופתאום אומרים :  אם אתה יוצא בפריימריז מקום 7 אתה בעצם 15 ".   אותם גורמים דרשו שההסכם בין שתי הסיעות ייחשף טרם ההצבעה ,  ובנוסף - לחשוף את מנגנון קביעת הרשימה .  יצויין כי ביום חמישי נכתב ,  גם בוואלה !  חדשות כי הרשימה תיבנה בשיטת  " ריצ'רץ "  - נתניהו ראשון ,  ליברמן שני ולאחר מכן עד מקום 42 על כל שני ליכודניקים יוצב איש ישראל ביתנו אחד .  בליכוד דורשים כעת ,  כי הדבר ייחשף בצורה ברורה .  
בחירות 2013 - כותרות אחרונותבני בגין :  קורא לאיחוד השורות גם בשמאללקראת פריימריז :  מיהו החכ הימני ביותר בליכוד ? פרץ לגוש השמאל-מרכז :  התחייבו לא להמליץ על נתניהו
לפניות לכתב :  pinhas_wolf@walla.co.il 

פרסום ראשון :  ליברמן סיכם עם נתניהו - ימשיך במשרד החוץ
שר החוץ וראש הממשלה סיכמו שאם האחרון ירכיב גם את הממשלה הבאה ,  ליברמן ימשיך בתפקידו .  מחר צפוי דיון סוער על האיחוד בוועידה : " לצאת נגד עמדת נתניהו - התאבדות פוליטית "
 
