נתניהו וארדן השתתפו באירוע הוקרה ליס"מ ירושלים : " מקור לגאווה "
 באירוע שיבח ראש הממשלה את עבודתה של יחידת האופנועים וספד ליוסי קירמה ,  שוטר היס"מ שנהרג בפיגוע הדקירה האחרון בבירה .  ארדן הדגיש את תפקיד היחידה בגל הטרור האחרון ואמר כי  " ריבונותנו נבחנת כל שעה בירושלים "
 ראש הממשלה בנימין נתניהו והשר לביטחון הפנים גלעד ארדן השתתפו היום  ( רביעי )  באירוע הוקרה ליחידת האופנועים של יס"מ ירושלים ,  שנערך לזכרו של יוסי קירמה שנהרג בפיגוע הדקירה האחרון בבירה . 
" אתם עומדים מול אתגרים גדולים המצריכים נחישות ,  חתירה למגע ,  אומץ לב וגבורה .  כזה היה יוסי ואנחנו מקבלים אתכם ,  בני משפחתו ,  כחלק מהמשפחה שלנו ",  אמר נתניהו באירוע .  הוא הודה לאחד הפצועים בפיגוע ש"גילה את אותה הגבורה של יוסי "  ושלח לו איחולי החלמה מהירה .
 גם ארדן נשא דברים במהלך האירוע והדגיש כי קשה להתנתק מהאבל על מותו של קירמה למרות אווירת החג . " אני נרגש לראות כאן את משפחתו ורעייתו שמכבדים אותנו בנוכחותם ",  אמר ארדן . " חשוב לדעת שיחידת היס"מ היא מקור לגאווה גדולה לא רק למשטרת ישראל אלא לכל אזרחי מדינת ישראל ,  וחשוב גם להבין ,  ולא תמיד הציבור יודע זאת ,  שאלו אנשים שאף אחד לא כפה עליהם להגיע למקום הזה .  אלו לא חיילי חובה ששובצו למקום מסוים ,  אלא אנשים בוגרים ,  חלקם בעלי משפחות וילדים ,  שהתנדבו כדי לשמור על עם ישראל ". 
עוד בוואלה !  NEWS:הותר לפרסום :  אזרח טורקי נעצר בחשד לעבירות ביטחוניות - וגורש מהארץפלסטינית התקדמה לעבר כוח מג"ב בצומת תפוח עם סכין - ונורתה למוותמה תוקע את הפרויקט הענק להקמת מכשול נגד מנהרות בעזה ?  
ארדן הוסיף כי משרדו מגבש כעת תכנית לחיזוק ביטחון ירושלים . " הריבונות של מדינת ישראל נבחנת כל יום ושעה שעה בבירת ישראל .  לא במקרה גל הטרור התחיל כאן ולא במקרים המחבלים בוחרים את העיר העתיקה "  הוסיף ,  תוך הדגשת תפקידם החשוב של אנשי היחידה בלוחמה בטרור .
 סגן-ניצב מאיר נמיר ,  מפקד יס"מ ירושלים ,  הודה לראש הממשלה ולשר לביטחון הפנים על השתתפותם ודבריהם באירוע . " בשנתיים האחרונות היס"מ עובד ללא לאות כדי לשמור על המצב הביטחוני בבירה .  חלק מהמחיר הוא מחיר שאנחנו משלמים בנפש ",  אמר . " החיבוק הזה שאתה מעניק לנו ,  המפגש עם משפחת קירמה ,  הביקור שלך ושל השרים וחברי כנסת ,  בבית החולים ובבית המשפחה ,  הוא חלק אינטגרלי מהטיפול שצריך להעניק ליחידה ". 
קירמה בן ה-29 ,  שנהרג במהלך חילופי האש בפיגוע הדקירה האחרון בבירה ,  התגייס למשטרה לפני כארבע שנים והותיר אחריו אישה ,  הורים ושני אחים .  הוא קיבל ציון לשבח ממפקד מחוז ירושלים לפני כשנה כשעצר אדם שתכנן לבצע פיגוע דקירה .  

נתניהו וארדן השתתפו באירוע הוקרה ליס"מ ירושלים : " מקור לגאווה "
 באירוע שיבח ראש הממשלה את עבודתה של יחידת האופנועים וספד ליוסי קירמה ,  שוטר היס"מ שנהרג בפיגוע הדקירה האחרון בבירה .  ארדן הדגיש את תפקיד היחידה בגל הטרור האחרון ואמר כי  " ריבונותנו נבחנת כל שעה בירושלים "
 
