נתניהו לעיתונאים : " אנחנו מותקפים כל הזמן - כל שעה ,  כל דקה "
 בשיחה עם כתבים בצאתו מתערוכה במטה האו"ם בניו יורק הביע ראש הממשלה ביטחון באהדה שלה הוא זוכה מהציבור . " מותר גם לראש ממשלה לעמוד על הצדק ולומר את דברו .  זה אבסורד לנסות להשתיק אותנו ",  הוסיף
ראש הממשלה בנימין נתניהו שוחח הערב  ( חמישי )  עם עיתונאים בבניין האו"ם בניו יורק ערב שובו לישראל מביקורו בארצות הברית והביע ביטחון בתמיכה שהוא מקבל מהציבור במדינה . " תקשיבו לאזרחי ישראל .  אזרחי ישראל בהמוניהם ,  לא כולם אבל בהמוניהם ,  נותנים תמיכה לי ולרעייתי .  הם רוצים צדק ",  אמר נתניהו לעיתונאים שהפנו אליו שאלות בצאתו מתערוכת ירושלים במטה האומות המאוחדות . 
" אנחנו מותקפים כל הזמן ,  כל שעה ,  כל דקה ",  הוסיף נתניהו - כשהוא מתייחס לכותרות בימים האחרונים על אודות החקירות בתיקי המשטרה שבהם נקשר שמו . " מותר גם לראש ממשלה לעמוד על הצדק ולומר את דברו .  זה אבסורד לנסות להשתיק אותנו .  אני לא שותק ,  אני אומר את האמת ואני אומר אותה .  יותר מזה אני אגיד לכם את האמת שאולי לא נוחה לאנשים לשמוע היכן שאני יכול להגיד ".  
עוד בוואלה !  NEWS :" המתקפה של נתניהו על עדי מדינה - מסר למקורבו דוד שמרון"נתניהו באיפא"ק : " חייבים לעצור את איראן - ונעצור את איראן"המינוי שייזכר בחיוך :  כך תציל השרה שקד את נתניהו מהדחה 
נתניהו הוסיף כי ישנה  " אהדה מהציבור לי ,  לרעייתי ,  למשפחתי - אהדה שאני לא זוכר כדוגמתה .  לא נוח לכם לשמוע אבל זה לא מהשפה ולחוץ ".  נתניהו לא התייחס לשאלות העיתונאים ואף נזף בכתבת  " חברת החדשות "  דנה ויס על שניסתה  " להתפרץ לדבריו ". 
נתניהו ,  שלצדו עמדו רעייתו שרה והשר לענייני ירושלים ומורשת זאב אלקין המלווה אותו בביקור ,  אמר כי רוב פגישותיו השבוע בארצות הברית הוקדשו לאיראן .  לדבריו ,  גורמים שעמם נפגש בוושינגטון הבירה שאלו אותו על עמדתה של ישראל לגבי רצונן של מדינות במזרח התיכון להעשיר אורניום ,  שלטענתן נובע בשל הסעיף בהסכם הגרעין שמאפשר לטהראן לעשות זאת . 
" הדרך הטובה ביותר למנוע התגרענות של המזרח התיכון היא לתקן מיסוד את העסקה עם איראן או לבטל אותה לחלוטין .  זו הדרך היחידה למנוע את ההתפשטות הבלתי נמנעת של טכנולוגיה גרעינית ונשק גרעיני במזרח התיכון ",  אמר נתניהו .  

נתניהו לעיתונאים : " אנחנו מותקפים כל הזמן - כל שעה ,  כל דקה "
 בשיחה עם כתבים בצאתו מתערוכה במטה האו"ם בניו יורק הביע ראש הממשלה ביטחון באהדה שלה הוא זוכה מהציבור . " מותר גם לראש ממשלה לעמוד על הצדק ולומר את דברו .  זה אבסורד לנסות להשתיק אותנו ",  הוסיף

