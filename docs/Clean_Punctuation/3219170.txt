מטוס רה"מ הושבת בפולין בשל נזק :  נתניהו שהה בוורשה לילה נוסף
נתניהו ,  שהיה אמור לשוב חזרה ארצה מוועידת ורשה ,  נשאר בפולין לילה נוסף לאחר שגורר המטוס נתקע בגוף המטוס והוציא אותו מכלל פעולה .  מטוס חלופי של אל על עשה דרכו לפולין וראש הממשלה המריא הבוקר לישראל
המראת מטוס ראש הממשלה בנימין נתניהו מוורשה התעכבה מזה למעלה משעה  ( שישי )  לאחר שהגורר של המטוס נתקע בגוף המטוס וגרם לו נזק .  נתניהו נשאר לילה נוסף בוורשה .  
המטוס שהושבת קורקע סופית ,  זאת משום שמדובר בנזק גדול שעשוי לקחת שבוע כדי לתקנו .  מטוס חלופי של אל על הגיע ,  ופמליית ראש הממשלה המריאה חזרה ארצה ב-11:50 ,  שעון ישראל .
 לדברי גורמים במשרד ראש הממשלה ,  זו הפעם השנייה שקורה אירוע כזה בטיסת ראש הממשלה - הפעם הראשונה היתה בכהונת אהוד ברק במטוס בלונדון שגם כן נפגע על ידי גורר המטוסים .
 עוד בוואלה !  NEWSנתניהו על הסטייה ממדיניות העמימות :  רוצים להמחיש לאויבינו את הנחישותפנס תוקף את מדינות אירופה בוורשה :  לא משתפות פעולה נגד איראןפרסום ראשון :  הפגישה החשאית של נתניהו עם שר החוץ של עומאן 
מחברת  " אל על "  נמסר כי  " במהלך גרירה לאחור  ( פוש בק )  של המטוס שמטיס את ראש הממשלה למסלול ההמראה בוורשה ,  על ידי צוות נמל התעופה הפולני ,  אירעה תקרית כאשר הגורר שהסיע לאחור התנגש במטוס - לא נגרם שום נזק לנוסעים ,  אך המטוס קורקע ואינו כשיר לטיסה ".  
נתניהו השתתף בוועידה בינלאומית בוורשה שהוקדשה לאיראן בהשתתפות ארצות הברית ובכירים ממדינות ערב ומ-60 מדינות .  נתניהו נאם בכינוס הפתיחה של הוועידה ,  השתתף באירועי הצד וקיים פגישות עם סגן נשיא ארצות הברית מייק פנס ,  שר החוץ האמריקני מייק פומפאו וכן עם שר החוץ של עומאן ,  יוסוף בן עלאווי ,  בפגישה חשאית .  
הנושא העיקרי בוועידה היה אמנם איראן ,  אך גם תכנית השלום האולטימטיבית של נשיא ארצות הברית ,  דונלד טראמפ ,  הייתה על השולחן :  חתנו ויועצו של טראמפ ,  ג'ארד קושנר ,  ושליחו המיוחד ,  ג'ייסון גרינבלט ,  השתתפו גם הם ועידכנו את הנוכחים על התכנית ,  שלפי ההערכה עתידה להתפרסם מיד אחרי הבחירות בישראל .
  ( עדכון ראשון :  03:12 )  

מטוס רה"מ הושבת בפולין בשל נזק :  נתניהו שהה בוורשה לילה נוסף
נתניהו ,  שהיה אמור לשוב חזרה ארצה מוועידת ורשה ,  נשאר בפולין לילה נוסף לאחר שגורר המטוס נתקע בגוף המטוס והוציא אותו מכלל פעולה .  מטוס חלופי של אל על עשה דרכו לפולין וראש הממשלה המריא הבוקר לישראל

