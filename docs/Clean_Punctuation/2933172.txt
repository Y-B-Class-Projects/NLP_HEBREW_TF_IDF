נתניהו נגד הדלפות שרים מהקבינט :  ניסיון לקושש קולות בתדרוכים שטחיים
לשכת ראש הממשלה פרסמה הודעה חריפה בעקבות הפרסום בערוץ 2 ,  ולפיו יו"ר הבית היהודי בנט הציע לפעול נגד המנהרות ונתניהו ושר הביטחון יעלון התנגדו . " כדאי שהשרים יגלו אחריות ",  נכתב
 ( נתניהו מתייחס לאיום המנהרות ,  לפני כשבועיים )  
לשכת ראש הממשלה הפיצה הערב  ( שני )  הודעה חריפה בעקבות הפרסום בערוץ 2 ,  לפיו שר החינוך נפתלי בנט הציע לפעול נגד מנהרות חמאס בדיוני הקבינט המדיני-ביטחוני ,  ובנימין נתניהו ושר הביטחון משה יעלון התנגדו . " כדאי שכל השרים יגלו אחריות ולא ינסו לקושש קולות בתדרוכים פוליטיים שטחיים ,  שאינם משקפים את הדיונים האחראיים והמעמיקים בקבינט ",  נכתב בהודעה . " אנחנו לא מתייחסים לדיוני קבינט בכלל ולתכניות מבצעיות של צה"ל בפרט ".  
הדברים מבטאים כעס לא רק על ההדלפה שפורסמה הערב ,  אלא על היסטוריה ארוכה של עימותים מסוג זה בין נתניהו ושר הביטחון יעלון לבין השר בנט ,  שהולכת אחורה עד למבצע  " צוק איתן ".  במהלך המבצע ואחריו ,  טען בנט כי הוא הציע לפעול נגד מנהרות החמאס ,  ולמעשה היה זה ש"גילה "  את איום המנהרות לקבינט .  נתניהו ויעלון דחו בתוקף את הטענות הללו ואמרו כי מדובר בניסיון של השר בנט לחזק את מעמדו הפוליטי באמצעות טענות לא נכונות על דיוני הקבינט .  

נתניהו נגד הדלפות שרים מהקבינט :  ניסיון לקושש קולות בתדרוכים שטחיים
לשכת ראש הממשלה פרסמה הודעה חריפה בעקבות הפרסום בערוץ 2 ,  ולפיו יו"ר הבית היהודי בנט הציע לפעול נגד המנהרות ונתניהו ושר הביטחון יעלון התנגדו . " כדאי שהשרים יגלו אחריות ",  נכתב

