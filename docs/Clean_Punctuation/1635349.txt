הרשות : " מו"מ לאחר הפסקת הבנייה גם בי-ם "
 דוברו של יו"ר הרשות ,  נביל אבו רודיינה אמר כי התנאי לחידוש המו"מ המדיני הוא הפסקה מוחלטת של הבנייה הישראלית בשטחים שנכבשו בשנת 1967 , " כולל ירושלים ".  הוא קרא לארה"ב ללחוץ על ישראל 
" המשא ומתן יהיה מוקפא כל עוד ישראל ממשיכה לבנות בשטחים שנכבשו בשנת 1967 ,  כולל בירושלים ",  כך אמר ברמאללה נביל אבו רודיינה ,  דוברו של יו"ר הרשות הפלסטינית אבו מאזן .  כך דווח הלילה  ( ראשון )  בסוכנות הידיעות הסינית . " אם הקהילה הבינלאומית ,  ובעיקר הממשל האמריקאי לא נכונים ללחוץ על ישראל בעניין ,  הנושא יושהה ",  הוסיף אבו רודיינה .
 אבו רודיינה התייחס גם לדברי ראש הממשלה בנימין נתניהו לפיהם ישראל תשמור על נוכחות צבאית בבקעת הירדן במסגרת הסכם מדיני עם הפלסטינים ,  ואמר כי הדברים מהווים  " מכשול לשוב לשולחן המשא ומתן ".  השליח האמריקאי המיוחד למזרח התיכון ג'ורג' מיטשל הגיע לסבב פגישות נוסף באזור ,  ובימים האחרונים נועד עם שר הביטחון אהוד ברק ועם יו"ר הרשות אבו מאזן ,  זאת במטרה להתניע את תהליך השלום .  
נתניהו קרא ביום שישי לפלסטינים לשוב מיידית למשא ומתן המדיני . " הפלסטינים מטרפדים את המו"מ בכך שהם מעמידים תנאים שלא העמידו בפני אף ממשלה בעבר ",  נכתב בהודעה שפרסמה לשכת ראש הממשלה , " במקום לבזבז את הזמן ,  עליהם לחזור מיד לשולחן המו"מ ,  כדי להבטיח שלום וביטחון לשני העמים ". 
ההודעה פורסמה על רקע פגישתו של יו"ר הרשות אבו מאזן ברמאללה עם השליח האמריקאי למזרח התיכון ג'ורג' מיטשל .  יו"ר צוות המשא ומתן הפלסטיני ,  ד"ר סאיב עריקאת ,  אמר בתום הפגישה כי המשך הבנייה בהתנחלויות ויצירת עובדות בשטח מכשילות את מאמצי הנשיא אובמה והסנטור מיטשל לחדש את המגעים .
 
הרשות : " מו"מ לאחר הפסקת הבנייה גם בי-ם "
 דוברו של יו"ר הרשות ,  נביל אבו רודיינה אמר כי התנאי לחידוש המו"מ המדיני הוא הפסקה מוחלטת של הבנייה הישראלית בשטחים שנכבשו בשנת 1967 , " כולל ירושלים ".  הוא קרא לארה"ב ללחוץ על ישראל

