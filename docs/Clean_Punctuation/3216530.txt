לאחר החלטת היועמ"ש :  רה"מ מבקש השלמות חקירה ושוקל לעתור לבג"ץ
לוואלה !  NEWS נודע כי בסביבת נתניהו שוקלים עתירה לבג"ץ כדי לאלץ את היועמ"ש לדחות בכל זאת את פרסום החלטתו .  פרקליטי ראש הממשלה שלחו מכתב נוסף למנדלבליט בו טענו כי יש לבצע השלמות חקירה . " השילוב של היקפי חומר גדולים ולחץ זמן מקים חשש יתר לטעויות ",  כתבו
 - " הטיפול בתיקי החקירה נעשה משיקולים מקצועיים וענייניים בלבד "-   " אין כל כוונה או רצון מצד היועמ"ש להשפיע על הבחירות ותוצאתן "-   " השעיית העבודה - פגיעה בשוויון החוק ובזכות הציבור לדעת "-   " דווקא עצירתו של הליך זה עלולה להיתפס כנגועה ב'הטיה פוליטית' "-   " גם אם יוחלט לזמן את רה"מ לשימוע ,  יודגש כי אין מדובר בהחלטה סופית "-   " אין כל ממש בטענות כי לחץ ציבורי הוביל להכרעה "-   " ההחלטה הסופית אינה צפויה להתקבל במהלך השבועיים הקרובים "  
לאחר פרסום החלטת היועץ המשפטי לממשלה אביחי מנדלבליט ,  לפיה אין לדחות את קבלת ההחלטה בנוגע לתיקי ראש הממשלה בנימין נתניהו עד לאחר הבחירות ,  פורסם מטעמו של נתניהו מכתב נוסף ששלחו פרקליטיו אתמול ליועמ"ש ,  ובו שורה של השלמות חקירה שלדבריהם יש לבצע בתיקים .  בנוסף לכך ,  לוואלה !  NEWS נודע כי אחת האפשרויות שנשקלות כעת בסביבת נתניהו היא עתירה לבג"ץ ,  כדי לאלץ את היועץ לדחות בכל זאת את פרסום החלטתו .
 במכתב החדש ששלחו הסנגורים ליועמ"ש ,  נכתב כי  " השילוב של היקפי חומר גדולים מזה ושל לחץ זמן כבד מזה ,  מקים חשש יתר לטעויות במישורים שונים :  החמצת ראיות מזכות שנאספו במהלך החקירה ,  אך 'אבדו' ולא זכו להתייחסות או למשקל הולם בשלב גיבוש המסקנות ,  והחמצת ראיות מזכות שהיו צריכות להיאסף בשלב החקירה ,  אך לא נאספו וממילא הן לא קיימות כלל לנגד עיני היועץ המשפטי לממשלה בשלב גיבוש המסקנות ". 
לקריאה נוספת בנושאמסתמן :  היועמ"ש סיים לדון בתיקי נתניהו וימסור בקרוב את החלטתופרקליטי נתניהו לאחר הפגישה עם היועמ"ש : " השופט טירקל תומך בעמדתנו"אריה או שפן :  מנדלבליט צריך להחליט איך להגיב למתקפת נתניהו 
על פי המכתב ,  שעליו חתומים עורכי הדין נבות תל צור ,  עמית חדד וטל שפירא ,  מהפרסומים אודות עבודת צוותו של מנדלבליט עולה כי  " חוות הדעת של הפרקליטות אינן מתייחסות לקבוצה גדולה ומהותית ביותר של ראיות בעלות פוטנציאל מזכה ".  כך ,  לגבי תיק 2000 נכתב כי יש לחקור את כל 43 חברי הכנסת שהצביעו בעד  " חוק ישראל היום ",  וכן נבחרי ציבור נוספים  " שהחזיקו בעמדות מפתח שלטוניות ,  עמדו בקשר ישיר ונפגשו באופן תדיר עם מו"לים שונים ,  ואשר באותה עת זכו לסיקור חיובי בכלי התקשורת שבשליטת אותם מו"לים ". 
לגבי תיק 4000 נכתב כי לטענת הפרקליטים יש לבדוק בכמה חתכים ובתקופות שונות את הפרסומים באתר וואלה !  NEWS ,  כדי להכריע אם ראש הממשלה אכן זכה לסיקור חיובי .  עוד חזרו הסנגורים על בקשתו של ראש הממשלה לקיים עימות בינו לבין עדי המדינה בשלושת התיקים - ארי הרו ,  ניר חפץ ושלמה פילבר .  
היועץ המשפטי לממשלה שלח היום מכתב לפרקליטי ראש הממשלה ,  ובו הודיע כי דחה את בקשתם להמתין עם החלטתו בעניין תיקי נתניהו עד לסיום הבחירות .  בתגובה שנשלחה מטעמו של מנדלבליט נכתב כי  " אם תתגבש בשבועות הקרובים החלטה כי היועץ המשפטי לממשלה שוקל להגיש כתב אישום נגד ראש הממשלה ,  בכפוף לשימוע ,  לא תהיה כל מניעה לקבל החלטה זו ,  או לפרסמה ברבים ". 
במכתב התייחס מנדלבליט לטענות השונות שהעלו סנגורי ראש הממשלה ,  ודחה אותן בזו אחר זו .  כך ,  בהתייחס לטענה כי הזימון לשימוע עלול להיתפס בציבור  " כאילו הגשת כתב אישום הינה עניין מנוי וגמור ,  באופן אשר עשוי להשפיע על תוצאות הבחירות ",  השיב עוזרו של היועמ"ש ד"ר גיל לימון כי גם אם יוחלט לזמן את ראש הממשלה לשימוע ,  יודגש כי אין מדובר בהחלטה סופית ,  וכי  " הליכי השימוע ייערכו בלב פתוח ובנפש חפצה ". 
בסיום מכתבו הבהיר עוזרו של מנדלבליט כי אין בעמדתו לגבי מועד ההחלטה כדי לרמוז לגבי תוכן ההחלטה שתתקבל לבסוף .  הוא הוסיף כי ההחלטה הסופית אינה צפויה להתקבל במהלך השבועיים הקרובים .
 המשמעות :  בשבועות הקרובים צפוי היועמ"ש להודיע לנתניהו כי נשקלת העמדתו לדין בשלושת תיקיו ,  ואם ירצה בכך ייערך לו שימוע .  

לאחר החלטת היועמ"ש :  רה"מ מבקש השלמות חקירה ושוקל לעתור לבג"ץ
לוואלה !  NEWS נודע כי בסביבת נתניהו שוקלים עתירה לבג"ץ כדי לאלץ את היועמ"ש לדחות בכל זאת את פרסום החלטתו .  פרקליטי ראש הממשלה שלחו מכתב נוסף למנדלבליט בו טענו כי יש לבצע השלמות חקירה . " השילוב של היקפי חומר גדולים ולחץ זמן מקים חשש יתר לטעויות ",  כתבו

