טראמפ לנתניהו : " השגת שלום היא העסקה הקשה מכולם  אבל נגיע אליה "
 נשיא ארה"ב וראש הממשלה נשאו הצהרות לתקשורת בטרם נכנסו לסעודה רשמית עם רעיותיהם מלניה ושרה .  נתניהו התייחס למאמצי טראמפ להתניע משא ומתן בין ישראל לפלסטינים ואמר : " לראשונה בחיי רואה הזדמנות אמיתית לשינוי "
 אחרי פגישה במלון המלך דוד ערכו הערב  ( שני )  ראש הממשלה בנימין נתניהו ונשיא ארצות הברית דונלד טראמפ סעודה רשמית יחד עם רעיותיהם שרה ומלניה במעון ראש הממשלה ברחוב בלפור שבירושלים .  לפני תחילת הארוחה נשאו שני המנהיגים הצהרות לתקשורת .  דבריו של טראמפ עסקו ,  בין היתר ,  במאמצים להתנעת המשא ומתן בין ישראל לפלסטינים . " שמעתי שזו  ( השגת שלום בין שני הצדדים )  אחת מהעסקאות הקשות בעולם אבל אני מאמין שנגיע אליה .  אני בטוח שיהיו לנו שיחות פוריות ",  אמר . 
" אני מצפה לעבוד יחד איתך לקידום השלום באזור ",  אמר נתניהו בנושא זה . " זה לא יהיה פשוט אבל לראשונה בחיי אני רואה תקווה אמיתית לשינוי .  מנהיגי ערב שפגשת אתמול יכולים לעזור ליצור האווירה והתנאים לשלום מציאותי .  כל אלה סימנים מצוינים בביקור ההיסטורי שלך .  אין עיר בעולם שבה אתה יותר מוזמן מכאן איתנו ,  בירושלים ".  נתניהו חזר והדגיש : " ברוכה הבאה לירושלים ולישראל ". 
ביקור טראמפ - סיקור מיוחד :  הסלפי של אורן חזן עם טראמפ מסעיר את העולם : " מוזר ומביך"תפילה היסטורית :  טראמפ ביקר בכותל המערבי - וטמן פתקבחסות הסלפי :  ראשי ערים  " התגנבו "  לשורה הראשונה בטקס לטראמפ  
" אני מעריך את העובדה שהגעת לכותל המערבי ,  הנשיא המכהן הראשון שעשה את זה ,  אנשי ישראל מודים לך על כך ",  פתח נתניהו את דבריו .  הוא הוסיף כי  " אנחנו מגנים על האתרים הנוצרים כמו אף אחד אחר באזור .  על האתרים המוסלמים ,  היהודים והנוצרים .  מחויבים לחופש כל הדתות ".  נתניהו הודה לנשיא ארצות הברית על  " מחויבותו העמוקה לביטחון ישראל ולעתידה ".  
" אני רוצה שתדע כמה אנחנו מעריכים את השינוי במדיניות האמריקנית לגבי איראן ",  אמר נתניהו .  כמה אנחנו מעריכים את ההחלטה האמיצה שלך לפעול נגד השימוש בנשק בכימי בסוריה .  אני מצפה לעבוד יחד איתך ,  להתעמת יחד עם האתגרים שאנחנו עומדים בפניהם במזרח התיכון הנפיץ .  אני חושב שאפשר להפסיק את מסע הטרור של איראן ונוכל לסכל את מאמציה להפוך למעצמה גרעינית ".  
בתחילת דבריו סיפר טראמפ על ביקורו בערב הסעודית . " נפגשתי עם מנהיגים רבים בעולם הערבי והמוסלמי ,  כולל המלך סלאמן ,  שהתייחס אלינו כל כך יפה ורוצה באמת לראות דברים טובים קורים בעולם .  הכרתי אותו טוב והוא באמת רוצה בזה .  המנהיגים האלה הביעו דאגה שכולנו חוששים מפניה - דאעש ,  איראן והעלייה בקיצוניות בחלקים בעולם המוסלמי .  הם התחייבו לשתף פעולה כדי להילחם בטרור ובאידאולוגיה הקיצונית שמזינה אותו ".  
לדבריו , " כל עם שמסוגל לעשות את זה כדי לחסל את האידאולוגיה שגורמת לכל כך הרבה רצח  אנחנו מוכנים לעבוד איתם יחד .  אני חושב שרמת שותפות חדשה ,  אפשרית ,  וזה יקרה .  זה כולל מאמץ מחודש לשלום בין ישראל והפלסטינים ואני מודה לראש הממשלה על המחויבות שלו לתהליך הזה .  שמעתי שזו אחת מהעסקאות הקשות בעולם אבל אני מאמין שנגיע אליה .  אני בטוח שיהיו לנו שיחות פוריות ".  
נתניהו ורעייתו קיבלו את טראמפ ומלניה בביתם והזמינו אותם לחתום בספר האורחים .  עם ישיבתם לצד השולחן שעליו הספר התלוצצה נתניהו כי רק הודות לביקורו צבעו במעון את הקירות מחדש .  לאחר מכן הסביר ראש הממשלה לנשיא על ספר תנ"ך בן 150 שנה .  בהמשך הם הצטלמו על רקע דגלי המדינות .  
באופן חריג הסיור בבית ראש הממשלה נערך בשידור חי אל מול המצלמות .  רעיית ראש הממשלה הכירה לזוג טראמפ את בנם יאיר . " אני מעריץ גדול ",  אמר יאיר לזוג .  
קודם לכן נפגשו נתניהו וטראמפ בארבע עיניים ולאחר כשעה קלה נכנסו הצוותים של השניים לפגישה .  מהצד האמריקני הגיעו לפגישה שר החוץ רקס טילרסון ,  היועץ וחתנו של טראמפ ג'ארד קושנר ,  שגריר ארצות הברית בישראל דייוויד פרידמן והשליח ג'ייסון גרינבלט .  מהצד הישראלי נטלו חלק שגריר ישראל בארצות הברית רון דרמר ,  השליח יצחק מולכו והיועץ המדיני יונתן שכטר .  
טרם שיחתם במלון המלך דוד התייחס טראמפ בשיחה עם עיתונאים להדלפת המידע הרגיש על דאעש ,  שלפי פרסומים הגיע מהמודיעין הישראלי ,  לבכירים רוסים בבית הלבן בתחילת החודש . " הבנתם את הסיפור לא נכון ,  מעולם לא הזכרתי את ישראל בשיחה עם הרוסים ",  ענה .
 טראמפ סיפר על הביקור בישראל ,  שהחל בשעות הצהריים .  הוא אמר כי הוא תומך נלהב של ישראל כבר הרבה זמן . " זה מקום נהדר ואנשים נהדרים .  כבוד גדול להיות פה ,  ביקרתי בכותל המערבי ,  זה היה כבוד רב ".  הוא הוסיף כי הוא מודה לראש הממשלה נתניהו . " היו לנו יומיים מדהימים בערב הסעודית ,  דיברנו על האגרסיביות של איראן ,  שמביא הרבה גורמים להתלכד יחדיו ". 
 ( עדכון ראשון :  19:43 )  

טראמפ לנתניהו : " השגת שלום היא העסקה הקשה מכולם  אבל נגיע אליה "
 נשיא ארה"ב וראש הממשלה נשאו הצהרות לתקשורת בטרם נכנסו לסעודה רשמית עם רעיותיהם מלניה ושרה .  נתניהו התייחס למאמצי טראמפ להתניע משא ומתן בין ישראל לפלסטינים ואמר : " לראשונה בחיי רואה הזדמנות אמיתית לשינוי "
 
