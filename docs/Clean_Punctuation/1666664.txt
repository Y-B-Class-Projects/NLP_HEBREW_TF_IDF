אבו מאזן : " לא למדינה בגבולות זמניים "
 בנאום מול חברי פתח ברמאללה אמר יו"ר הרשות הפלסטינית כי רק גבולות 67' יהוו בסיס להסדר הקבע .  הוא הוסיף כי בפני ישראל עומדת הזדמנות היסטורית אולם  " חסרה מנהיגות אמיצה "
 יו"ר הרשות הפלסטינית אבו מאזן נאם היום  ( שבת )  מול חברי המועצה המהפכנית של הפתח ברמאללה והצהיר כי הפלסטינים אינם מוכנים להשלים עם מדינה פלסטינית בגבולות זמניים כצעד בדרך להסדר מדיני ושהבסיס לכל הסכם עתידי הוא גבולות 67' .  
אתמול פורסם כי ראש הממשלה בנימין נתניהו הציע לפלסטינים מדינה עצמאית בגבולות זמניים כשלב ביניים בדרך להסדר הקבע .  נאומו של אבו מאזן הגיע על רקע ביקורו של השליח האמריקאי המיוחד למזרח התיכון ג'ורג' מיטשל השבוע באזור ,  בניסיון להביא את הצדדים לחידוש המשא ומתן .
 בסוכנות הידיעות  " מען "  דווח עוד כי אבו מאזן אמר בנאומו כי  " נתנו הזדמנות לישראל ,  הזדמנות היסטורית להשיג שלום ,  אולם היא הכשילה את ההזדמנות הנדירה הזו בהמשך הבנייה בהתנחלויות ".  יו"ר הרשות התייחס לטיעון הישראלי לפיו אילוצים קואליציוניים של נתניהו מונעים ממנו הקפאה מוחלטת בבנייה בהתנחלויות והמשך הבנייה היהודית במזרח ירושלים , " התוצאה היא הצמדות של ישראל לכיבוש והשלטת ממשל אפרטהייד גזעני על הפלסטינים ",  אמר . 
" האם אתם מעוניינים בפתרון שתי המדינות ?  "  הפנה היו"ר שאלה לישראל , " אם אתם מעוניינים בכך - אנחנו מוכנים ,  אנחנו נצמדים לפתרון הזה ".  אבו מאזן המשיך ואמר שהמטרה זקוקה למנהיגות ישראלית אמיצה , " האם ישנם מנהיגים כאלו בישראל בעת הזו ?  למי יש האומץ ההיסטורי לחתום על הסכם שלום עם הפלסטינים ?  "  שאל .
" אנחנו שואפים להשגת עצמאות ואנחנו לא חושבים על שום אלטרנטיבה אחרת ",  הוסיף אבו מאזן . " אולם הכיבוש הוביל לאלטרנטיבות אחרות שאנחנו לא רוצים ולא מקבלים ",  אמר היו"ר על פתרון המדינה האחת ,  שלדבריו אנשים רבים מאמצים  " מתוך ייאוש ". 

אבו מאזן : " לא למדינה בגבולות זמניים "
 בנאום מול חברי פתח ברמאללה אמר יו"ר הרשות הפלסטינית כי רק גבולות 67' יהוו בסיס להסדר הקבע .  הוא הוסיף כי בפני ישראל עומדת הזדמנות היסטורית אולם  " חסרה מנהיגות אמיצה "
 
