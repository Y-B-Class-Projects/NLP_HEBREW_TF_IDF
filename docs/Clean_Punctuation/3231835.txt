אבו מאזן על  " עסקת המאה "  של טראמפ :  נתניהו לא מאמין בשלום
יו"ר הרשות נפגש עם נשיא מצרים בקהיר ,  ותקף את ישראל על קיצוץ כספי המסים של הפלסטינים ואמר כי היא מפרה את הסכם אוסלו .  זאת לקראת פרסום תכנית השלום של הממשל האמריקני בחודשים הקרובים
יו"ר הרשות הפלסטינית אבו מאזן אמר היום  ( ראשון )  כי ראש הממשלה בנימין נתניהו לא מאמין בשלום עם הפלסטינים .  את הדברים אמר במהלך ביקורו במצרים ,  לקראת פרסום  " עסקת המאה "  של הממשל האמריקני .  הוא נפגש עם שרי החוץ של הליגה הערבית ועם הנשיא עבד אל-פתאח א-סיסי .  
הוא אמר כי הוא השעה את היחסים עם הממשל האמריקני אחרי החלטתו של נשיא ארצות הברית להכיר בירושלים כבירת ישראל ולהעביר את השגרירות לעיר .  עם זאת ,  הוא הדגיש כי שיתוף הפעולה בלחימה בטרור נמשך .
 עוד אמר אבו מאזן כי הפלסטינים לא מכירים בשום סיפוח של ישראל ,  כולל ברמת הגולן .  בחודש שעבר הכירה וושינגטון בריבונות ישראל על השטח שנכבש מסוריה במלחמת ששת הימים ,  בניגוד לעמדת מרבית הקהילה הבינלאומית .  אבו מאזן האשים את ישראל בהפרת ההסכמים שחתמה עם הרשות ,  כולל הסכמי אוסלו ,  בין היתר בשל החלטה לקזז מכספי המסים שהיא מעבירה לרמאללה בשל תמיכה באסירים הכלואים בישראל .  
לקריאה נוספת על עסקת המאהמתקרבים ל"עסקת המאה ":  התכנית של טראמפ תפורסם בתחילת יוני 
תכנית השלום שמגבשת ארצות הברית בשנתיים האחרונות אמורה להתפרסם בתחילת יוני ,  עם תום חודש הרמדאן .  ג'ארד קושנר ,  יועצו של טראמפ ואחד מאדריכלי ההסדר ,  אמר בשבוע שעבר לשגרירים זרים כי שני הצדדים יידרשו להתפשר וביקש מהם  " לשמור על ראש פתוח "  לגבי התכנית .  לפי דיווחים אמריקניים ,  התכנית לא תכלול הקמת מדינה פלסטינית עצמאית לצד ישראל .
" כמה זמן נמשיך לשאת את זה שישראל אינה מכבדת את ההסכמים ?  ",  אמר אבו מאזן . " אנחנו מחויבים להם עד עכשיו .  אמרנו לישראל 'למה שלא נשב אנחנו ואתם והאמריקנים לדון בנושא הפסקת המשכורות למשפחות האסירים והשהידים ,  או שאתם תשכנעו אותנו או שאנחנו נשכנע אתכם ?  ".  
יו"ר הרשות הוסיף כי טראמפ אמר לו שהוא מוכן לפתרון שתי מדינות על בסיס קווי '67 ,  אלא שאחד מיועציו אמר לו  " תאט ".   " טראמפ ,  ישמור אותו האל ,  הכריז על ירושלים בירת ישראל והפסיק את כל הסיוע שניתן לנו מהממשלים הקודמים ",  אמר . " ישראל רוצה לצחוק עלינו ,  אחרי שלקחה את ירושלים ,  מחקה את זכות הפליטים והכשירה את ההתנחלויות לא נותר לה דבר לתת לנו ".  

אבו מאזן על  " עסקת המאה "  של טראמפ :  נתניהו לא מאמין בשלום
יו"ר הרשות נפגש עם נשיא מצרים בקהיר ,  ותקף את ישראל על קיצוץ כספי המסים של הפלסטינים ואמר כי היא מפרה את הסכם אוסלו .  זאת לקראת פרסום תכנית השלום של הממשל האמריקני בחודשים הקרובים

