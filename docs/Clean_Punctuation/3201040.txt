מקורבי בנט : " הולכים לבחירות ";  אנשי נתניהו : " ינסה לשמור על הממשלה "
 גורם המעורה בפרטי פגישת בנט-נתניהו אמר לאחריה כי  " אין היתכנות להמשך קיום הממשלה "  וכי ראשי הקואליציה ידונו ביום ראשון על קביעת תאריך מוסכם לבחירות .  אולם בסביבת נתניהו הכחישו ,  ואמרו שראש הממשלה ייפגש עם כחלון מחרתיים כי  " אין סיבה לפרק את הממשלה "
 -נתניהו ובנט נפגשו בצל המשבר הקואליציוני-גורם המעורה בישיבה : " אין היתכנות להמשך קיום הממשלה "- מקורבי נתניהו : " הוא ינסה לשמור על הממשלה "- מקורבי בנט : " כחלון הוא המכשול העיקרי "- נתניהו ייפגש עם כחלון ביום ראשון-נתניהו שוחח עם ראשי הקואליציה : " אין סיבה ללכת לבחירות "  
ראש הממשלה בנימין נתניהו ושר החינוך נפתלי בנט נפגשו היום  ( שישי )  בצל המשבר הקואליציוני בעקבות התפטרותו של שר הביטחון אביגדור ליברמן .  אחרי שבנט דרש להתמנות לשר הביטחון במקומו של ליברמן כתנאי להישארותו בממשלה - נתניהו לא נענה לדרישתו ,  ולפי שעה תיק הביטחון יועבר אליו .  בסביבתם של נתניהו ובנט הטילו את האחריות על שר האוצר משה כחלון ,  שמתנגד למינויו של בנט לתפקיד .
 גורם המעורה בישיבה מסר כי  " התברר כי לאור עמדתו הנחרצת של יו"ר כולנו ,  השר משה כחלון ,  ללכת לבחירות בהקדם האפשרי ,  אין היתכנות להמשך קיום הממשלה ".  עוד הוסיף הגורם כי ביום ראשון יתואם מועד הבחירות בין ראשי מפלגות הקואליציה .  הגורם ציין גם כי ביום ראשון יתואם מועד הבחירות בין ראשי מפלגות הקואליציה .  
ראשי הקואליציה כבר התחילו בימים האחרונים לשקול תאריכים לבחירות .  בעוד שכחלון ודרעי מעונינים לקיים בחירות בהקדם האפשרי במהלך חודש מרץ ,  בסביבת נתניהו דוחפים לקיום בחירות במועד מאוחר יותר - באפריל או מאי .
 עוד בוואלה !  NEWS:יקבל את האולטימטום או ילך לבחירות ?  נתניהו ייפגש היום עם בנטבנט לנתניהו : " ההרתעה נשחקה ,  אני צריך להיות שר הביטחון"השרים כחלון ודרעי לנתניהו :  יש ללכת לבחירות מהר ככל האפשר 
עם זאת ,  נתניהו שוחח בטלפון עם כל ראשי סיעות הקואליציה ואמר להם שאין סיבה ללכת לבחירות ,  שיש לעשות כל מאמץ כדי לא להפיל את ממשלת הימין ,  ולא לחזור על הטעות ההיסטורית של 92' כשהפילו ממשלת ימין ,  העלו את השמאל לשלטון והביאו את אסון אוסלו על מדינת ישראל .  
מוקדם יותר ,  מקורבי נתניהו לא אישרו שהתקבלה החלטה ללכת לבחירות .  עוד אמרו כי  " נתניהו אמר לשר בנט שהשמועות על כך שהתקבלה החלטה על הליכה לבחירות אינן נכונות .  נתניהו הדגיש שחשוב לעשות כל מאמץ כדי לשמור על ממשלת הימין .  נתניהו עדכן את השר בנט על כך שבשלב המיידי ראש הממשלה לוקח לידיו את תיק הביטחון לאור האתגרים הקריטיים העומדים כעת לפתחה של מדינת ישראל ".  
לדברי גורם בסביבת בנט ,  השיחה בין נתניהו ובנט היתה  " ברוח טובה "  ועסקה בעיקר בניסיונות לבדוק אם יש איך לייצב את הקואליציה .  לדבריו ,  נתניהו דווקא הביע מוכנות עקרונית לדון בדרישתו של בנט לתפקיד הביטחון ,  אך הבהיר ש"כחלון "  הוא המכשול העיקרי .  
גם בסביבת נתניהו אישרו כי הוא אמר לבנט בפגישה שהוא לא שולל את מינויו לתפקיד שר הביטחון ,  אך הוסיפו כי הוא הדגיש ש"צריך את הסכמת ראשי הסיעות "  וזה עשוי לקחת זמן ולכן בשלב ראשון תיק הביטחון יועבר אליו .
 ביום ראשון נתניהו צפוי להיפגש עם כחלון ,  שהבהיר אתמול שהוא מתנגד למינויו של בנט ומעוניין בהקדמת הבחירות .  נתניהו צפוי להיוועד עם כחלון גם בארבע עיניים עוד לפני ישיבת ראשי הקואליציה ולנסות לשכנע אותו להמשיך בכהונת הממשלה .  לדברי מקורבים לנתניהו , " אין סיבה לפרק הממשלה כעת .  הוא רוצה כמה שיותר זמן ".  
נתניהו ובנט נפגשו כדי לדון במשבר הקואליציוני ובדרישתו של בנט לקבל את תיק הביטחון אחרי התפטרותו של אביגדור ליברמן מהתפקיד .  נתניהו כבר קיים אתמול סבב פגישות עם שאר ראשי הסיעות בקואליציה ,  ובנט הוא האחרון שזומן לפגישה ,  אך לפי ההערכה בקואליציה הסיכויים לייצב אותה ולהימנע מבחירות - קלושים .
 מוקדם יותר אמרה שרת המשפטים איילת שקד כי  " אם מחליטים שהולכים לבחירות ,  צריך לעשות זאת תוך שלושה חודשים ,  לא יותר מכך ".  
במפגש עם המועדון המסחרי והתעשייתי בתל אביב אמרה השרה כי יש לקיים בחירות מוקדמות  " כדי למנוע פגיעה בכלכלה ,  בביטחון ,  ולהפחית את כמות השיח הציבורי הרעיל "  והוסיפה כי  " לאור משבר האמון הביטחוני ,  חיוני למנות את נפתלי בנט לשר הביטחון ,  כדי להשיב לישראל את ההרתעה .  ישראל יכולה לחזור לנצח .  לא נכון להשאיר את המצב בדרום כפי שהוא ".  
שר האוצר משה כחלון כבר הבהיר אתמול לנתניהו כי הוא מתנגד לדרישת בנט לקבל את תיק הביטחון ומעוניין בקיום בחירות מהר ככל האפשר .  גם יו"ר ש"ס אריה דרעי אמר שיש להסכים בהקדם על תאריך לבחירות ,  וראשי הסיעות כבר החלו להתדיין בינם לבין עצמם על תאריכים אפשריים ,  כנראה בטווח שבין מרץ למאי 2019 .  
עם זאת ,  מקורבי נתניהו אמרו אמש כי הוא טרם החליט ,  וממשיך במאמציו לייצב את הקואליציה ,  וכי ההחלטה תתקבל רק במהלך או אחרי סוף השבוע .
 מיד לאחר התפטרותו של ליברמן ,  בנט הודיע כי הוא דורש לקבל את תיק הביטחון ולמלא את מקומו ,  ובבית היהודי אף איימו כי אם לא תיענה דרישתו , " אין טעם בהמשך קיום הממשלה ".  בנט חזר על דרישתו לקבל את התיק ,  אך לא חזר על האיום . " פניתי לראש הממשלה על מנת שיטיל עלי את תפקיד שר הביטחון ,  עם מטרה אחת :  שישראל תחזור לנצח .  הביטחון עבורי הוא לא תפקיד אלא שליחות קיומית ",  בנט אמר בנאום ברמת גן .
  ( עדכון ראשון :  12:17 )  

מקורבי בנט : " הולכים לבחירות ";  אנשי נתניהו : " ינסה לשמור על הממשלה "
 גורם המעורה בפרטי פגישת בנט-נתניהו אמר לאחריה כי  " אין היתכנות להמשך קיום הממשלה "  וכי ראשי הקואליציה ידונו ביום ראשון על קביעת תאריך מוסכם לבחירות .  אולם בסביבת נתניהו הכחישו ,  ואמרו שראש הממשלה ייפגש עם כחלון מחרתיים כי  " אין סיבה לפרק את הממשלה "
 
