ליברמן על ההתנקשות במוחמד דף :  יש מקום לאופטימיות
שר החוץ אמר כי מכיוון שלא נשמעה עד כה קלטת בקולו של מפקד הזרוע הצבאית של חמאס ,  ניתן להניח כי הוא נהרג .  באשר למצב הקואליציה הבהיר : " זה לא הזמן לבחירות או לשינויים "
 שר החוץ אביגדור ליברמן התייחס היום  ( ראשון )  לניסיון החיסול של מפקד הזרוע הצבאית של חמאס מוחמד דף ואמר : " אם עד עכשיו ,  במצב שחמאס נמצא בו ,  עדיין לא שמענו קלטת אודיו בקולו של דף  כנראה יש מקום לאופטימיות ".  בתדרוך לכתבים מדיניים הוסיף ליברמן כי מבין הפלסטינים שהוציא חמאס להורג בעזה במהלך מבצע  " צוק איתן ",  איש לא היה  " משתף פעולה "  עם ישראל .
 עוד בוואלה !  חדשות:חשד :  חברי כת משיחית שידלו לזנות  " למען גאולת ישראל"חשש למהומות :  מת נער פלסטיני שנפצע במזרח ירושליםפאניקה בלונדון מחשש שסקוטלנד תכריז על עצמאות 
בנוגע למגעים שאמורים להיפתח עם חמאס בקהיר במלאות חודש להפסקת האש ,  אמר שר החוץ כי בשלב הזה לא ברור מה עתיד לקרות במגעים הללו .  ליברמן ייפגש היום עם שר החוץ הנורבגי ,  המבקר בישראל ,  כדי לדון עמו באפשרות לכנס ועידה בינלאומית בנושא עזה בשיתוף מדינות אירופה ומדינות ערב .  
ליברמן התייחס בשיחה עם הכתבים המדיניים גם למצב הקואליציה ,  ואמר כי הוא  " לא מאושר "  בקואליציה הנוכחית ,  אבל מתנגד לבחירות כעת .  לדבריו ,  בינו לבין ראש הממשלה בנימין נתניהו היו חילוקי דעות פוליטיים בעת האחרונה ,  בין השאר מכיוון שבליכוד רצו להכניס את החרדים לקואליציה במקום מפלגת יש עתיד . " עכשיו זה לא הזמן לבחירות מוקדמות או לשינויים בקואליציה ",  הסביר שר החוץ .  הוא אמר כי הסוגיה האזרחית וסוגיית התקציב הם האיום המשמעותי ביותר על שלמות הקואליציה .  
אתמול התייחס השר לביטחון הפנים יצחק אהרונוביץ' ,  חבר מפלגתו של ליברמן ,  להפסקת האש עם הפלסטינים שנחתמה בסוף אוגוסט ,  ואשר ליברמן עצמו התנגד לה בתוקף . " אני לא יודע כמה זמן תימשך הפסקת האש ",  אמר אהרונוביץ' באירוע  " שבתרבות "  בבאר שבע ,  והוסיף כי הוא  " אינו אופטימי באשר לעתיד ".  לדבריו , " הגענו להישגים ,  אבל לחמאס עדיין יש שליש מיכולות השיגור ".  השר לביטחון הפנים המשיך והסביר : " אני אישית חושב שהיה צריך לסיים את העבודה ולפגוע בכל מערך הרקטות ,  לפגוע במנהיגים ולהביא אותם למצב שייכנעו .  יכולנו לעשות את זה ".  עם זאת ,  הדגיש השר : " אני לא תומך בכיבוש עזה .  יש דרכים אחרות להכריע את חמאס ".  
באירוע התייחס אהרונוביץ' גם לאפשרות של הקדמת הבחירות לכנסת .  הוא אמר כי הוא  " לא רואה בחירות באופק "  והדגיש כי בחירות בעת הזו הן דבר  " לא טוב למדינת ישראל ".  לצד זאת ,  הוא גרס כי אם יתקיימו בחירות ,  הוא בטוח שישראל ביתנו תתחזק ,  ואביגדור ליברמן יהיה ראש הממשלה הבא של ישראל .  מיד אחר כך תיקן את עצמו והבהיר כי התכוון ל"ראש הממשלה בעתיד ". 
לפניות לכתב אמיר תיבון :  amir.tibon@walla.co.il 

ליברמן על ההתנקשות במוחמד דף :  יש מקום לאופטימיות
שר החוץ אמר כי מכיוון שלא נשמעה עד כה קלטת בקולו של מפקד הזרוע הצבאית של חמאס ,  ניתן להניח כי הוא נהרג .  באשר למצב הקואליציה הבהיר : " זה לא הזמן לבחירות או לשינויים "
 
