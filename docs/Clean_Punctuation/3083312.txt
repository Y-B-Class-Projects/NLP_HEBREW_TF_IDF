ברקע הפיגוע בחלמיש :  הקבינט מתכנס לדיון נוסף במשבר בהר הבית
על רקע הלחץ של הפלסטינים ומדינות ערב ,  ולקראת הדיון של מועצת הביטחון בנעשה באזור ,  ידון פורום השרים בפעם השנייה תוך שלושה ימים בהמשך הטיפול במתיחות .  במוקד :  שאלת הצבת המגנומטרים והדרישה לעונש מוות למחבל מחלמיש
שרי הקבינט המדיני ביטחוני מתכנסים הערב  ( ראשון )  כדי לדון בהמשך המתיחות בהר הבית ,  על רקע הפיגוע הרצחני בסוף השבוע בחלמיש והודעת הרשות הפלסטינית על ניתוק הקשרים עם ישראל ,  כולל התיאום הביטחוני .  במוקד הישיבה עומדת שאלת הצבת גלאי המתכות ,  המגנומטרים ,  בכניסה להר הבית ,  על רקע לחץ גובר של הפלסטינים ומדינות ערב להסיר אותם מהכניסה להר .  מחר צפויה מועצת הביטחון של האו"ם להתכנס לדיון מיוחד בנושא המתיחות בהר הבית .
 זו ישיבת הקבינט השנייה המתכנסת תוך שלושה ימים לדיון במתיחות בהר הבית ,  כשברקע עומדת מחלוקת מקצועית בין גופי הביטחון סביב נחיצותם של המגנומטרים ,  וביקורת פוליטית על דרך קבלת ההחלטות :  המשטרה סבורה כי הגלאים חיוניים להשבת הביטחון להר הבית ,  ומנגד צה"ל והשב"כ תמכו בהסרתם ,  כדי למנוע תסיסה ברחוב הפלסטיני והידרדרות ביטחונית נוספת .  
עוד בוואלה !  NEWS:הפיגוע בחלמיש :  בני משפחת סלומון שנרצחו הובאו למנוחותנתניהו : " בניגוד לשמועות  הדיון על המגנומטרים היה אחראי"אם החייל שירה במחבל בחלמיש : " שמענו צרחות ולא רצינו להאמין "  
ההחלטה על הצבת המגנומטרים התקבלה בסוף השבוע שעבר ,  בשתי התייעצויות ביטחוניות מצומצמות שכינס ראש הממשלה בנימין נתניהו בהשתתפות שר הביטחון אביגדור ליברמן ,  השר לביטחון פנים גלעד ארדן ,  וראשי המשטרה ,  צה"ל והשב"כ .
 ארדן אמר היום בריאיון לוואלה !  NEWS כי במהלך ההתייעצות הללו השב"כ וצה"ל לא הציגו כל התנגדות להצבת גלאי המתכות בכניסה להר ,  וזו עלתה רק כעבור כמה ימים ,  לאחר שהתעוררו מחאות הפלסטינים .  ביום חמישי בלילה ,  עם שובו של נתניהו מביקור מדיני באירופה ,  הוא כינס ישיבת קבינט שנמשכה כארבע שעות ,  ובמהלכה נדרשו השרים להכריע אם להסיר את הגלאים או להותיר אותם על כנם .  הממשלה ורוב שרי הקבינט תמכו בעמדת המשטרה ,  כשהיחידים שצידדו בצה"ל ובשב"כ היו השרים יובל שטייניץ ויואב גלנט .
 ראש הממשלה הגן היום בישיבת שרי הליכוד על תהליך קבלת ההחלטות בעניין הצבת המגנומטרים ,  ואמר כי  " למרות כל השמועות שעשינו דיון בחטף ,  זה היה דיון אחראי ומסודר .  אנחנו מנהלים את זה בקור רוח ,  בנחישות ובאחריות - וכך נמשיך לעשות כדי לשמור על הביטחון ".  הוא ביקש משרי הליכוד  " לנהוג באחריות המתבקשת ".  
בישיבה הציגו נתניהו וארדן סקירה ביטחונית של השתלשלות העניינים בהר הבית ואת תהליך קבלת ההחלטות .  ארדן אמר שמיד לאחר הפיגוע שבו נהרגו השוטרים ביום שישי שעבר  " השאלה הייתה מדוע לא הותקנו בהר מגנומטרים מאז 2014 ,  עכשיו שואלים למה לא מורידים ". 
נושא נוסף שעלה בישיבת  " שרינו "  של הליכוד הוא סוגיית ההדלפות מישיבת הקבינט :  כפי שפורסם בוואלה !  NEWS ,  בישיבת הקבינט הלילית ביום חמישי בה התקבלה ההחלטה לא להסיר את המגנומטרים הוחתמו השרים על טופס סודיות מיוחד ,  המחדד את הנחיות האיסור הגורף על הדלפת חומרים מהישיבה .
 לקראת ישיבת הקבינט הערב ,  החלו קריאות של שרים בכירים - ובראשם שר התחבורה והמודיעין ישראל כץ ויו"ר הבית היהודי נפתלי בנט לדרוש עונש מוות למחבל שביצע את הפיגוע בחלמיש ,  שבו נרצחו שלושת בני משפחת סלומון .  לדברי כץ ,  הדין הצבאי מאפשר לדרוש עונש מוות אך התביעה הצבאית לרוב אינה מיישמת אותו ,  והיועץ המשפטי לממשלה הביע בשנה האחרונה עמדה לפיה דרישת עונש מוות אפשרית אם זו מדיניות הקבינט .  כץ והשר גלנט מתכוונים לדרוש צעדים נגד בכירי התנועה האסלאמית ובראשם ראאד סלאח ,  מנהיג הפלג הצפוני בתנועה ,  בשל מעורבותם בהסתה לאלימות בעניין הר הבית .  

ברקע הפיגוע בחלמיש :  הקבינט מתכנס לדיון נוסף במשבר בהר הבית
על רקע הלחץ של הפלסטינים ומדינות ערב ,  ולקראת הדיון של מועצת הביטחון בנעשה באזור ,  ידון פורום השרים בפעם השנייה תוך שלושה ימים בהמשך הטיפול במתיחות .  במוקד :  שאלת הצבת המגנומטרים והדרישה לעונש מוות למחבל מחלמיש

