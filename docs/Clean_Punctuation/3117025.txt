טראמפ הודיע לאבו מאזן ולמלך ירדן :  בכוונתי להעביר את השגרירות
הנשיא האמריקני שוחח עם מנהיגים ערביים ועם נתניהו ,  ברקע סערת ההכרה בי-ם והעברת השגרירות .  לשכת רה"מ ביקשה מהשרים להימנע מלהגיב .  דיווח :  טראמפ ידחה מחר את העברת השגרירות - אך יכיר בי-ם כבירת ישראל .  חמאס ופתח הודיעו על ימי זעם ממחר
- טראמפ שוחח עם אבו מאזן ,  המלך עבדאללה ונשיא מצרים א-סיסי בטלפון- לשכת אבו מאזן :  הנשיא האמריקני הבהיר כי יעביר את השגרירות- טראמפ שוחח עם נתניהו בטלפון- דיווח :  טראמפ ידחה את העברת השגרירות - אך יכיר בירושלים כבירת ישראל- ארה"ב הזהירה את אנשי הסגל הדיפלומטי בארץ מהגעה לשטחי הרשות הפלסטינית ומזרח ירושלים 
נשיא ארצות הברית דונלד טראמפ שוחח היום  ( שלישי )  עם ראש הרשות הפלסטינית אבו מאזן ,  מלך ירדן עבדאללה ,  מלך סעודיה סלמאן ונשיא מצרים א-סיסי ,  לקראת ההכרעה שיקבל מחר בנושא השגרירות האמריקנית בישראל ומעמד ירושלים כבירת ישראל .  הבית הלבן עדכן כי הנשיא  " יחליט בנושא כשיהיה מוכן ".  טראמפ שוחח בהמשך גם עם ראש הממשלה בנימין נתניהו .  
מלשכת אבו מאזן נמסר כי טראמפ הבהיר ליו"ר הרשות כי בכוונתו להעביר את השגרירות לירושלים ,  וכי זה הזהיר מההשלכות על תהליך השלום ,  ועל ביטחון ויציבות האזור והעולם .  אבו מאזן הדגיש את העמדה לפיה לא תהיה מדינה ללא מזרח ירושלים כבירה ,  כשלפי הדיווחים לא הוצבה בפניו מסגרת זמנים למהלך .  בחמאס ובפתח הכריזו על ימי זעם בהמשך השבוע .  
עוד בוואלה !  NEWS:המשנה לראש עיריית ת"א שנחקר :  אני ידיד של ביטן ,  פועל ביושרהראשי הרשויות הבדואיות גינו את הפיגוע בערד : " חשים אותו כאב"העליון דחה בקשה להפעלת מועדון חשפנות במתחם הבורסה ברמת גן 
א-סיסי קרא לטראמפ לשמור על הסטטוס-קוו ,  והמלך סלמאן אמר כי העברת השגרירות היא  " צעד מסוכן שילהיט את רגשות המוסלמים ".  המלך עבדאללה אמר בשיחתו עם טראמפ כי ירושלים היא המפתח להשגת שלום ויציבות .  ברקע התגובות החריפות ,  הזהירה הערב ארצות הברית את שליחיה הדיפלומטיים בישראל מלהגיע לגדה המערבית ולעיר העתיקה בירושלים .  גורם ביטחוני בישראל עדכן כי  " "מקיימים הערכות מצב בעניין כל הזמן וערוכים לכל תרחיש ". 
אתמול היה אמור טראמפ להחליט אם לחתום על צו המקפיא חוק להעברת השגרירות מתל אביב לירושלים ,  אך בבית הלבן הודיעו כי הוא דחה את ההחלטה ,  ועמדתו תוצג מחר .  בניו יורק טיימס דווח היום כי טראמפ אכן יחתום על הצו ,  אך יכיר בירושלים כבירת ישראל .  
בכיר ישראלי העריך כי תרחיש שבו יכיר טראמפ בירושלים כבירת ישראל הוא סביר .  לשכת ראש הממשלה ביקשה מהשרים שלא להגיב על העברת השגרירות עד אחרי נאום טראמפ .  בתדרוך שערכה דוברת הבית הלבן ,  שרה סנדרס ,  נשאלה על ההתנגדות למהלך בעולם ואמרה כי  " הנשיא דיבר עם מנהיגי האזור ,  וימשיך לנהל שיחות עם גורמים רלוונטיים ". 
סנדרס עדכנה כי טראמפ שוחח עם חמישה מנהיגים ,  ואמרה כי הם לא אינדיקציה לדעה של מנהיגים בכל העולם . " הנשיא רוצה לקבל את ההחלטה הטובה ביותר לארצות הברית ",  אמרה .
 מוקדם יותר היום ,  איים נשיא טורקיה רג'פ טייפ ארדואן כי סוגיית ירושלים עלולה להוביל לניתוק היחסים עם ישראל ,  מאחר שזהו  " קו אדום "  למוסלמים .  זאת בהמשך להודעות התנגדות מערב הסעודית ,  ירדן ומצרים ,  ושיחת טלפון שהתקיימה אתמול בין טראמפ לנשיא צרפת עמנואל מקרון ,  שבה הפציר האחרון שלא לנקוט מהלכים ביחס למעמד ירושלים .  גם מלך מרוקו מוחמד השישי הביע התנגדות למהלך .  
הפלסטינים הפעילו מכבש לחצים בימים האחרונים על מדינות ערב וכן על כמה מדינות באירופה ,  ואף העבירו מסרים תקיפים לממשל כי החלטה על הכרה בירושלים כבירת ישראל תשים סוף למאמצים האמריקנים לחדש את המשא ומתן .  מנגד ,  דווח ב"וושינגטון פוסט "  כי הנשיא השתתף באופן אישי בדיון בנושא שארך כשעה והביע תסכול וכעס מהצורך לחתום שוב על דחייה בהעברת השגרירות .
 אן גייראן ,  כתבת העיתון שפרסמה את הדיווח ,  אמרה לוואלה ! NEWS כי  " הנשיא היה מאוד לא מרוצה להודיע על הדחייה הראשונה ,  בחודש יוני ,  והוא נרתע מלעשות אותו דבר כעת ".  בנוגע להחלטה המסתמנת ,  לפיה הנשיא יכיר בירושלים כבירת ישראל ,  אמרה גייראן כי  " ההודעה על ירושלים כבירת ישראל מאפשרת לו לעשות משהו שונה ממה שהוא עשה ביוני .  עדיין לא העברה מלאה ,  אבל כמה צעדים קרוב יותר ".  
" הוא מאוד ממוקד במימוש הבטחות הבחירות שלו באופן כללי ,  ונראה כי להבטחה זו ישנה תהודה מיוחדת בעבורו .  הוא אמר למקורביו שהוא פשוט לא מבין מה הבעיה .  באותו הזמן ,  הוא לא רצה לקלקל את הסיכויים להשיג הסכם שלום ,  והוא רגיש לטיעון הזה ",  אמרה גייראן .
 שלשום אמר יועצו וחתנו של טראמפ ג'ארד קושנר בפורום סבן בוושינגטון כי טראמפ עדיין בוחן את נושא העברת השגרירות . " כשהוא יחליט הוא יהיה זה שיודיע לכם ",  אמר קושנר .  לאחר הדיווח ביום שישי על אודות ההודעה הצפויה ביום רביעי בנושא ההכרה במעמדה של ירושלים אמר פקיד בכיר בבית הלבן לוואלה !  NEWS כי טראמפ  " אמר תמיד שלא מדובר בשאלה של 'אם' אלא של 'מתי' ". 
העברת השגרירות אושרה בחוק בשנת 1995 וקבעה כי יש להעביר את השגרירות עד לשנת 1999 .  אולם ,  מאז דחו נשיאי ארצות הברית את יישומה באמצעות צו התחדש מדי חצי שנה וטראמפ היה אמור להחליט הלילה אם לחתום על הצו פעם נוספת או לדחותו .  טראמפ חתם בעצמו על הצו הדוחה את החוק ב-1 ביוני השנה - אף שהתחייב במהלך קמפיין הבחירות לנשיאות כי יעביר את השגרירות .  
ראש ממשלת עיראק חיידר אל-עבאדי הביע הערב את התנגדותו למהלך והזהיר מפני השלכותיו .  הלילה אמר שגריר ערב הסעודית חאלד בן סלמאן כי הכרזה על שינוי במעמדה של ירושלים לפני חתימה על הסדר שיביא לסיום הסכסוך הישראלי-פלסטיני תפגע בתהליך השלום ותערער את היציבות באזור .  שר החוץ של ירדן איימן ספאדי יצא אף הוא נגד המהלך והזהיר את וושינגטון מפני  " השלכות מסוכנות "  של המהלך .  
בשבת אמר מחמוד אל הבאש ,  יועצו של יו"ר הרשות הפלסטינית אבו מאזן ,  כי  " כל שינוי בסטטוס קוו הקשור לירושלים ,  משמעו שלא יהיה הסדר שלום ותהליך שלום ".  אל הבאש הזהיר עוד כי  " העולם כולו ישלם מחיר על כל שטות שתפגע בירושלים ".  
יו"ר הרשימה המשותפת ,  ח"כ איימן עודה מסר בתגובה : " טראמפ הוא פירומן ומסוגל להבעיר את כל האזור בטירופו .  אם יש משהו אחד שהימים האחרונים מוכיחים זה שאסור שארצות הברית תישאר כנותנת החסות לשיחות בין ישראל והפלסטינים .  אם ממשלת ישראל רוצה שהעולם יכיר במערב ירושלים כבירת ישראל כל מה שהיא צריכה לעשות זה להכיר בירושלים המזרחית כבירת פלסטין ". 
ח"כ אחמד טיבי כינה את ההחלטה  " פיגוע מדיני ",  ואמר שהיא אינה שקולה ונוגדת את החוק הבינלאומי . " לא יעלה על הדעת שהבטחת בחירות של הנשיא טראמפ תביא לפגיעה אנושה בחזון שתי המדינות .  הממשל האמריקני מוכיח הפעם כי הם חלק מהבעיה ולא חלק מהפתרון ". 
יו"ר מרצ זהבה גלאון מסרה : " ירושלים הישראלית היא בירת המדינה ותהיה כזו עם או בלי השגרירות האמריקנית ,  ולכן מעבר שלה בעת הזו יפעל בשירות ממשלת נתניהו ועלול להוביל לפיצוץ מיותר .  העברת השגרירות לא תעגן את הריבונות הישראלית בירושלים .  כל הסדר עם הפלסטינים יחייב פשרה בירושלים במסגרת משא ומתן ,  ולכן צעד חד צדדי כזה ,  מבלי להוביל במקביל מהלך אזורי כולל ,  יעשה את הפעולה ההפוכה ועלול להוביל לפיצוץ מיותר ". 
 ( עדכון ראשון :  17:16 )  

טראמפ הודיע לאבו מאזן ולמלך ירדן :  בכוונתי להעביר את השגרירות
הנשיא האמריקני שוחח עם מנהיגים ערביים ועם נתניהו ,  ברקע סערת ההכרה בי-ם והעברת השגרירות .  לשכת רה"מ ביקשה מהשרים להימנע מלהגיב .  דיווח :  טראמפ ידחה מחר את העברת השגרירות - אך יכיר בי-ם כבירת ישראל .  חמאס ופתח הודיעו על ימי זעם ממחר

