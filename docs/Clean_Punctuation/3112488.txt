הוסר המכשול :  המשנה ליועמ"ש אישרה את החוק לסגירת עסקים בשבת
פרסום ראשון :  עו"ד דינה זילבר אישרה את הצעת החוק הממשלתית של שר הפנים דרעי ,  שנועדה למנוע פתיחת עסקים בשבת או בימי מנוחה אלא אם זו נדרשת  " לצרכים חיוניים "  לדעתו .  חרף זאת ,  לא תתקיים הצבעה על כך מחר בוועדת השרים ברקע משבר העבודות ברכבת
משרד היועץ המשפטי לממשלה אישר את הצעת החוק שיזם שר הפנים דרעי במטרה למנוע פתיחת עסקים בשבת ,  אך נתניהו ביקש שלא להניחה על סדר היום של ועדת השרים לחקיקה שתתכנס מחר - כך נודע לוואלה !  NEWS .  המשנה ליועץ המשפטי עו"ד דינה זילבר אישרה ביום חמישי את הצעת החוק הממשלתית של השר דרעי שנועדה למנוע פתיחת עסקים בשבת או בימי מנוחה אלא אם זו נדרשת  " לצרכים חיוניים "  לדעתו .  בכך נסללה הדרך לאישור החוק בתקופה הקרובה .  
בנוסף לכך ,  קובעת הצעת החוק של דרעי כי חוקי עזר בעניין פתיחת עסקים בשבת לא יפורסמו ברשומות אלא אם שר הפנים ייתן לכך את הסכמתו .  זילבר העבירה חוות דעת משפטית על ההצעה ,  לפיה  " אין כל מניעה משפטית "  לעלותה להצבעה .  זאת ,  לאחר שהשר דרעי הסכים לרכך את הנוסח ולהסיר ממנו סעיף שקשור באישור חוקי עזר אך לא לפתיחת עסקים בשבת .  
חרף הסכמתה של זילבר ,  הצעת החוק לא הונחה על סדר היום של וועדת השרים לחקיקה שתתקיים מחר ,  בשל דרישתו של ראש הממשלה בנימין נתניהו - שחשש כי אחרי שנכנע לשר יעקב ליצמן בנושא עבודות הרכבת בשבת האחרונה יצטייר כמי שנכנע שוב למפלגות החרדיות .  בש"ס הבינו כי לא תתקיים הצבעה כפי שסיכמו בסוף השבוע בעל פה עם הליכוד וזעמו על הוראת נתניהו ,  אולם ההצעה לא צפויה לעלות מחר להצבעה .
 אתמול איים שר הבריאות יעקב ליצמן ,  חבר סיעת יהדות התורה ,  להתפטר אם יתבצעו במהלך שבת עבודות של חברת  " רכבת ישראל "  בטענה שמדובר ב"פגיעה חמורה במסורת ישראל ובערך קדושת השבת ".  ליצמן מחה על  " הפיכת יום השבת ליום השיפוצים הלאומי של רכבת ישראל ",  בשל עבודות תשתית במסילה המחברת את באר שבע ודימונה .  בעקבות האיום שר העבודה והרווחה חיים כץ ונתניהו סיכמו עם ליצמן כי בעבודות במהלך השבת יועסקו עובדים לא יהודים בלבד .  

הוסר המכשול :  המשנה ליועמ"ש אישרה את החוק לסגירת עסקים בשבת
פרסום ראשון :  עו"ד דינה זילבר אישרה את הצעת החוק הממשלתית של שר הפנים דרעי ,  שנועדה למנוע פתיחת עסקים בשבת או בימי מנוחה אלא אם זו נדרשת  " לצרכים חיוניים "  לדעתו .  חרף זאת ,  לא תתקיים הצבעה על כך מחר בוועדת השרים ברקע משבר העבודות ברכבת

