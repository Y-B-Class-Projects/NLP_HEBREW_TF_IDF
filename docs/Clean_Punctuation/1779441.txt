רה"מ : " לא ראוי להרוס את ביתו של רס"ן פרץ "
 נתניהו וברק הודיעו כי ינסו למנוע את הריסת ביתו של רס"ן אלירז פרץ בהתנחלות עלי ,  השוכן ככל הנראה על קרקע פלסטינית פרטית .  השניים הבטיחו לנסות למצוא פתרון משפטי לסוגיה
ראש הממשלה בנימין נתניהו החליט להתערב בכוונה להרוס את ביתו של רס"ן אלירז פרץ בשכונת היובל שבהתנחלות עלי .  נתניהו אמר היום  ( רביעי )  בדיון סגור כי הוא מתנגד להריסת ביתו של פרץ שנהרג לפני כתשעה חודשים בגבול הרצועה .  לדבריו , " לא ראוי להרוס בית למשפחה כזאת במצב הזה ".  
ראש הממשלה גם הבטיח שינסה למצוא פתרון משפטי לסוגיה שכן מחר אמורה המדינה למסור את תגובתה לבג"ץ בעתירה שהוגשה בנושא שכן הבית ניצב על קרקע פלסטינית פרטית .  שר הביטחון ,  אהוד ברק ,  הצטרף לקריאתו של נתניהו ,  ואמר בדיונים סגורים כי הוא  " פועל למציאת פתרון משפטי שיימנע פגיעה במשפחתו של רב סרן פרץ ". 
משפחתו של פרץ הביעה שביעות רצון למשמע דבריו של ראש הממשלה . " יש לנו אמון מלא בראש הממשלה ,  במדינה ובממשלה ",  אומר אליאסף ,  אחיו של אלירז . " אנו תמיד האמנו ועדיין מאמינים שמי שאמורים להכריע בנושא יגלו את הרגישות ,  אם זה שר הביטחון ,  ראש הממשלה או בית המשפט העליון .  אנו מאמינים שהם יגלו רגישות .  יש לנו אמון מלא בממשלה ומי בשעומד בראשה וברוך ה' ההחלטה שצריכה להתקבל - תתקבל ".  
גם שרת התרבות והספורט ,  לימור לבנת ,  הביעה את התנגדותה להריסה .  במכתב ששלחה לשר הביטחון אהוד ברק ,  הפצירה בו למנוע את הריסת הבית . " אני פונה אליך כחייל ,  כקצין שהוביל חיילים בשדה הקרב ,  כשר ביטחון שאמור לדאוג לביטחון האזרחים ולצרכים של חיילי צה"ל ,  בדרישה למצוא את הדרך שתמנע את הריסת ביתו של אלירז ז"ל ,  שבו מתגוררים כיום אלמנתו שלומית וארבעת יתומיו .  זוהי החובה המוסרית של כולנו ",  לשון המכתב .
 במשפחת פרץ משתדלים בינתיים לשמור על אופטימיות . " אנחנו אפילו לא מעלים את האפשרות שיהרסו את הבית ",  אומרת אמו של אלירז ,  מרים ,  ששכלה גם את אחיו אוריאל במהלך שירותו הצבאי . " אינני יכולה לומר שקל לנו היום ושהדבר לא מעסיק אותנו אבל מצד שני אנחנו מלאי תקווה ואמונה שמישהו יתעשת ויימצא הפתרון הטוב ביותר והבית של אלירז לא ייהרס ". 
בחודשים האחרונים הגיעו מודדים של משרד הביטחון לשכונה ובסיוע תצלומי אוויר הגיעו למסקנה כי שני בתים ,  ובהם בית משפחת פרץ ,  עומדים על שטחים שעובדו חקלאית בעבר ,  מה שמעלה את האפשרות כי מדובר בקרקע פרטית השייכת לפלסטיני או לגורם אחר שהתגורר באזור .
 
רה"מ : " לא ראוי להרוס את ביתו של רס"ן פרץ "
 נתניהו וברק הודיעו כי ינסו למנוע את הריסת ביתו של רס"ן אלירז פרץ בהתנחלות עלי ,  השוכן ככל הנראה על קרקע פלסטינית פרטית .  השניים הבטיחו לנסות למצוא פתרון משפטי לסוגיה

