נתניהו :  פתוח לחידוש המו"מ עם סוריה
על רקע חילופי ההצהרות הלוחמניות בין ירושלים לדמשק ,  שיגר הבוקר רה"מ מסר הרגעה .  בפתח ישיבת הממשלה הצהיר : " ישראל שואפת להשלים הסכמי שלום עם שכנותיה "
  ( צילום :  גדעון צנטנר ,  עריכה :  גדי וינסטוק )  
" אני מקווה שאנחנו בפני חידוש במו"מ עם הפלסטינים ,  ואנו פתוחים לחדש גם את המו"מ עם הסורים ".  כך הצהיר הבוקר  ( ראשון )  ראש הממשלה בנימין נתניהו בפתח ישיבת הממשלה השבועית .  בניסיון להפיג את המתיחות שנוצרה בימים האחרונים בין ירושלים לדמשק ,  הבהיר ראש הממשלה : " ישראל שואפת להשלים הסכמי שלום עם שכנותיה ,  והיא עשתה זאת כבר בחתימת הסכמים עם מצרים וירדן ".  
לדברי נתניהו , " שני עקרונות מכתיבים את הגישה במו"מ לשלום .  הראשון :  אנו מנהלים את המו"מ ללא תנאים מוקדמים .  איננו מקבלים את הרעיון שישראל צריכה לעשות ויתורים מפליגים מראש בלי שהצד השני יעשה כלום .  המו"מ יביא הסכם ,  ולא נכנסים למו"מ כאשר הכל ידוע מראש .  העיקרון השני הוא שבסיום המו"מ עלינו לשמור על האינטרסים של מדינת ישראל .  הסדר שלום שלא יהיה מלווה בביטחון ספק אם יחזיק מעמד ". 
סוריה ,  באמצעות הביטאון היומי הרשמי  " אל-תישרין ",  הבהירה אתמול כי היא ערוכה לכל תרחיש :  בין אם למלחמה ובין אם לשלום .  במאמר שכותרתו 'המלחמה והשלום' נכתב כי  " כל האיומים היוצאים מפיהם של מנהיגים בישראל מבטאים את עמדת הממשלה הישראלית בכל הנוגע לתחום המדיני והצבאי גם יחד ומבהירים את כוונות ישראל בנושא פתיחת מלחמות חדשות באזור והליכה לקראת מלחמה כוללת  שאף אחד לא יודע מה יהיה היקפה ומתי תסתיים ".  
" הדרך לשלום פתוחה וברורה וסימניה ידועים ",  נכתב עוד במאמר . " תנאי אותה דרך אינם זקוקים להסבר והבנה .  דרך ההרס והחורבן יכולה להיפתח ברגע שבו ישראל תיענה לנטיות התוקפניות ולהגיון של מנהיגים שבדמם זורמים הפשע ושיטות המאפיה ושפועמת בהם רוח ההרג .  לאן הולכת ישראל ?  באשר היא תלך ,  היא תמצא את סוריה מוכנה להגיון השלום ולמה שנדרש ממנו ,  אך גם להגיון המלחמה ". 
ביום רביעי דחתה לשכת ראש הממשלה מכל וכל את טענות המשטר הסורי על חוסר הנכונות של ישראל לקיים מו"מ לגיבוש הסדר שלום בין שתי המדינות . " מצער לשמוע את הדברים מסוריה בשעה שהמציאות הפוכה לחלוטין .  ראש הממשלה בנימין נתניהו הצהיר פעמים רבות כי יהיה מוכן לבוא לכל מקום בעולם ,  בכל שעה כדי לפתוח בשיחות שלום עם סוריה ללא תנאים מוקדמים ",  אמר ראש מערך ההסברה ניר חפץ . " ישראל גם אינה שוללת הסתייעות בכל צד שלישי הוגן שבכוחו לקדם את התהליך המדיני עם סוריה ובלבד שיהיה ללא תנאים מוקדמים .  לצערנו הרב  סוריה היא זו שמערימה קשיים ומונעת קיומו של משא ומתן לגיבוש הסדרים שיבטיחו שלום ". 

נתניהו :  פתוח לחידוש המו"מ עם סוריה
על רקע חילופי ההצהרות הלוחמניות בין ירושלים לדמשק ,  שיגר הבוקר רה"מ מסר הרגעה .  בפתח ישיבת הממשלה הצהיר : " ישראל שואפת להשלים הסכמי שלום עם שכנותיה "
 
