לקראת שביתה :  ההסתדרות הכריזה על סכסוך עבודה בנמלים
לאחר הפגישה הבוקר בין יו"ר ההסתדרות עיני לראש הממשלה נתניהו ,  שהתנגד לדחיית הכוונה לבנות נמלים נוספים ,  הכריז עיני על המהלך שיוכל להבשיל לכדי שביתה בנמלים תוך 14 יום
ההסתדרות הכריזה רשמית על סכסוך עבודה בנמלי ישראל ,  לאחר שהפגישה בין ראש הממשלה בנימין נתניהו ליו"ר ההסתדרות עופר עיני הסתיימה הבוקר ללא תוצאות .  נתניהו לא הסכים לדרישת עיני להקפיא את המכרזים לבניית נמלים חדשים באשדוד ובחיפה .  משמעות ההכרזה - ניתן יהיה להשבית כללית את הנמלים בתוך 14 יום .
 בהסתדרות הבהירו בשבוע החולף לנתניהו שרק הקפאת המכרזים תהווה תנאי למו"מ על הרפורמה ולמניעת סכסוך העבודה ,  אולם נתניהו ביקש בכל זאת לזמן אליו הבוקר את עיני בניסיון נוסף למנוע את ההכרזה .  עם זאת ,  גם בפגישה של הבוקר ,  כאמור ,  נתניהו עמד בדעתו  " להמשיך קדימה "  ולנהל הידברות עם ההסתדרות  " תוך כדי תנועה ".  לא מן הנמנע כי נתניהו לא באמת ביקש למנוע את סכסוך העבודה ,  אלא דווקא להבהיר לציבור כי הוא נחוש ללכת לרפורמה מרחיקת לכת בנמלים על אף איומי השביתה .
 עוד נודע כי ביתר הנושאים שעל הפרק ,  בהם דרישת הממשלה לחוקק חוק שיאסור שביתה בשירותים חיוניים וכן לחולל רפורמה בשירות המדינה ,  הושגה התקדמות בשיחות ולכן לא יוכרז סכסוך בכלל המגזר הציבורי אלא בנמלים בלבד.נציין עוד כי בעוד שהוועד בנמל אשדוד הסכים בעבר להפרטה ואפילו להקמת נמל פרטי סמוך לנמל הקיים ובכפוף לכך שעובדיו יוכפפו תחת ועד אחד ,  הוועד של נמל חיפה נחשב למתנגד הגדול יותר לרפורמה .
 שר האוצר יאיר לפיד הגיב לאירועים היום וציין כי  " המכרז להקמתם והפעלתם של נמלים חדשים הוא מהלך מתחייב בהצעדתו של המשק הישראלי קדימה והכרחי להורדת יוקר המחיה ורווחתם של אזרחי ישראל .  מסלול ההידברות פתוח ואיומי השבתה וצעדים כוחניים של ועדי עובדים לא ימנעו מאיתנו לנקוט בצעדים הנכונים למען הציבור והכלכלה הישראליים ".  

לקראת שביתה :  ההסתדרות הכריזה על סכסוך עבודה בנמלים
לאחר הפגישה הבוקר בין יו"ר ההסתדרות עיני לראש הממשלה נתניהו ,  שהתנגד לדחיית הכוונה לבנות נמלים נוספים ,  הכריז עיני על המהלך שיוכל להבשיל לכדי שביתה בנמלים תוך 14 יום

