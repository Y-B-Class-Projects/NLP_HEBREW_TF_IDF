בסביבת נתניהו תוקפים את פרס : " שכח את תפקידו "
 מקורבי ראש הממשלה תקפו את התבטאויות הנשיא בנושא האירני ,  בהן גם ההערכה כי ארה"ב לא תתקוף באירן לפני הבחירות . " הוא שכח שהיו לו טעויות הקשורות לביטחון המדינה "
  ( צפו בשר הביטחון מתייחס לסוגייה האירנית בכנסת )  
מתקפה חסרת תקדים מכיוונו של ראש הממשלה בנימין נתניהו על נשיא המדינה שמעון פרס בעקבות הראיונות שהעניק לערוצי הטלוויזיה בהם הבהיר כי ישראל אינה צריכה לפעול לבד בנושא אירן ,  והביע אמון בממשל אובמה : " פרס שכח מהו תפקיד הנשיא ",  אמרו הערב  ( חמישי )  מקורבים לנתניהו . " הוא שכח שהיו לו לפחות שלוש טעויות קרדינליות הקשורות לביטחון המדינה :  הוא טעה כשחשב שאחרי הסכמי אוסלו יהיה מזרח תיכון חדש ובפועל התהליך גבה יותר מ-1,000 קורבנות בפיגועי הטרור שיצאו מהשטחים שמסר לפלסטינים ,  הוא טעה כשאחרי ההתנתקות אמר שיהיה שלום בעזה ובפועל יורים שם טילים על אזרחי ישראל ,  והטעות הכי גדולה הייתה ב-81' ,  כשחשב שהפצצת הכור בעירק היא טעות .  למזלם של אזרחי ישראל ,  בגין התעלם ממנו ".  
בכך מגיעה לשיא הביקורת של נתניהו על הנשיא ,  לאחר שמאשימים בשבועות האחרונים את פרס בהובלת האופוזיציה נגד כוונת ראש הממשלה ושר הביטחון לפעול באירן .  עוד מסרו הגורמים היום כי  " רק אתמול אמר חמינאי כי ישראל תימחק מעל למפה ,  אז אסור שלמשטר האירני יהיה נשק גרעיני ". 
אל מול תגובתם החריפה של מקורבי נתניהו ,  בסביבת ברק הגיבו באיפוק . " דבריו של נשיא המדינה מוכרים וידועים ",  אמר מקורב לשר הביטחון . " זו לא הפעם הראשונה שהוא מציג את עמדותיו ".  בסביבת ברק הדגישו כי  " כבודו של הנשיא במקומו מונח ,  הוא איש רב זכויות ".  כמו כן ,  הדגישו כי במהות דבריו של פרס ,  עומדת ההנחה שמתקפה ישראלית יכולה להביא רק לעיכוב זמני של תכנית הגרעין האירנית ולא להשמדתה . " עמדה שגם שר הביטחון מציג כל העת ".  
דבריהם של מקורבי ראש הממשלה ושר הביטחון מגיעים לאחר דברים שאמר פרס בראיון לערוץ 2 .  הנשיא התייחס לאפשרות של תקיפה באירן ואמר כי הוא בוטח בנשיא ארה"ב ,  ברק אובמה ,  שימנע מאירן להשיג פצצה גרעינית . " הנשיא אובמה נחוש לעצור את תוכנית הגרעין האירנית ,  וברור לנו שאנחנו לבד לא יכולים לעשות את זה אלא צריכים ללכת יחד עם אמריקה ". 
נשיא המדינה הבהיר : " אני לא מדבר בשם אף אחד ,  לא בשמי אני ,  ואני לא כל כך בטוח שאני שמעתי את הדברים בבהירות כזו ,  אני רק מסביר את דעתי .  הערכתי שהם  ( ארה"ב )  לא יעשו את זה לפני הבחירות ,  לבחירות נותרו יותר מ-80 יום .  ישראל אמרה שאנו יכולים לדחות או להפסיק כך שאין בזה הפתעה .  לפעמים דברים לא מפתיעים נשמעים כהפתעה ". 
בחודשים האחרונים ,  כאמור ,  גברו חילוקי הדעות בין ראש הממשלה לבין הנשיא בנוגע להתנהלות בנושא היחסים עם ארה"ב והמשבר סביב סוגיית הגרעין האירני .  בעוד נתניהו מקפיד להביע ספק ניכר בהצהרותיו של הנשיא אובמה ,  פרס מתבטא בצורה הפוכה ולאורך כל השנה האחרונה שב ומדגיש את אמונו בממשל האמריקאי .  בשבועות האחרונים ,  לנוכח החרפת ההתבטאויות של ראש הממשלה ושר הביטחון אהוד ברק בנושא אף הביעו זעם בסביבת ראש הממשלה על העמדות הפומביות ההפוכות שפרס נוקט בסוגייה האירנית .
 במקביל ,  בשבוע האחרון מחריפים הטונים בין ירושלים לוושינגטון ,  שהגיעו לשיא עם התדרוך שיזמו שר ההגנה האמריקאי לאון פנטה והרמטכ"ל מרטין דמפסי ,  בו הדגישו כי אין ביכולתה של ישראל לחסל את יכולותיה הגרעיניות של אירן וכי למיטב ידיעתם לא התקבלה החלטה על תקיפה ישראלית .  היום הגיעה תגובתו של שגריר ישראל בארה"ב ,  מייקל אורן ,  הנחשב למקורב במיוחד לראש הממשלה ,  שהדגיש כי גם עיכוב בשנים אחדות בלבד עשוי לגרום לישראל להחליט לתקוף באירן לבד .
 פרס על תקיפה אפשרית באירן : " ברור שלא נוכל לעשות זאת לבד "  

בסביבת נתניהו תוקפים את פרס : " שכח את תפקידו "
 מקורבי ראש הממשלה תקפו את התבטאויות הנשיא בנושא האירני ,  בהן גם ההערכה כי ארה"ב לא תתקוף באירן לפני הבחירות . " הוא שכח שהיו לו טעויות הקשורות לביטחון המדינה "
 
