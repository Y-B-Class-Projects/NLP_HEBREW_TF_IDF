נתניהו הגיב לראשונה לפינוי עמונה : " נקים התנחלות חדשה לתושבים "
 בתום יממה ארוכה שבה נמנע ראש הממשלה להביע עמדה בנוגע לפינוי ,  אמר כי הוא הקים צוות שיקדם את הקמת היישוב ויחל לעבוד באופן מידי .  שתיקתו של נתניהו במהלך היום הדרמטי הורגשה במיוחד נוכח ההתכשויות הבלתי פוסקות של השרים וחברי הכנסת
ראש הממשלה בנימין נתניהו הגיב הערב  ( ראשון )  לראשונה לפינוי המאחז עמונה והודיע על הקמת צוות שיקדם הקמת ישוב חדש ,  כפי שהבטיח למתיישבים לפני כחודש וחצי .  לפי הודעתו , " הצוות יכלול את נציגי המתיישבים ,  עוזר שר הביטחון להתיישבות וראש הסגל של ראש הממשלה ".  עוד הוא הוסיף כי הצוות יחל לעבוד בטווח הזמן המיידי על מנת לאתר מיקום ,  ולהקים את היישוב .  מדובר בהתנחלות הרשמית הראשונה המוקמת תחת חסות הממשלה מאז 1991 אז הוקמו רבבה ורחלים .
 הודעה על ההתנחלות החדשה מצטרפת להודעת ראש הממשלה ושר הביטחון אביגדור ליברמן מאמש על בנייתם של 3,000 יחידות דיור חדשות ביהודה ושומרון ,  מרביתם מחוץ לגושי ההתנחלויות .  אלו מצטרפים ל-2,500 יחידות הדיור שעליהם הודיעו נתניהו וליברמן בשבוע שעבר .  ההודעה על גל הבנייה בהתנחלויות עוררה גל גילויים בינלאומי היום ,  עם ביקורת חריפה בצרפת ובאיחוד האירופי .
 מדובר בהתחייבות שנתניהו נתן לתושבי עמונה במהלך המגעים על מתווה נכסי נפקדים בחודש דצמבר ,  לפיה במידה והמתווה לא יצלח הוא יקים להם יישוב חדש ,  ככל הנראה באזור מטה בנימין .  לפני כשבועיים אמר ראש לשכת ראש הממשלה ,  יואב הורביץ ,  לשרי הליכוד כי הם מחפשים כעת חלופות לתושבי עמונה ,  כמו מעבר לעפרה או הקמת יישוב חדש ברכס בנימין .  מוקדם יותר הערב ,  לאחר דחיית מתווה עמונה בבג"ץ ,  יו"ר הבית היהודי נפתלי בנט צייץ כי  " יש לאשר בממשלה הקמת יישוב חדש לתושבי עמונה .  זאת תהיה תשובה ציונית הולמת ,  ועלינו לבצעה בהקדם ". 
לקריאה נוספת:בג"ץ דחה את המתווה שהציעה המדינה להעתקת עמונהליברמן תוקף את בנט : " מנצל את מצוקת תושבי עמונה להון פוליטי"במהלך פינוי עמונה :  מפקד הכוח פוגש את ח"כ מועלם - אשת מפקדו שנהרג 
דבריו של נתניהו מגיעים בסיומו של יום ארוך שבו התחוללה סערה במערכת הפוליטית נוכח המראות הקשים של פינוי המאחז עמונה .  מימין ומשמאל ,  שרים וח"כים התבטאו בנושא ,  חלקם מתמקדים בהבעת סולידריות עם התושבים שנדרשו לעזוב את בתיהם ,  אחרים תוקפים את מדיניות הממשלה שהובילה את המאחז עד הלום ואחרים מאשימים את שופטי בג"ץ .  במהלך כל שעות היממה ,  עד הערב ,  קול אחד נותר דומם ולא הוציא הגה בנושא - קולו של נתניהו .
 ככלל ,  הדרג המדיני ניסה להרחיק את עצמו בימים האחרונים ממבצע הפינוי בכללותו ,  המנוהל על ידי הדרג הצבאי ,  שכן אלוף פיקוד המרכז הוא הריבון בגדה המערבית . " מי שנתן הוראה זה בג"ץ ,  ומי שמבצע זה צה"ל ",  אמר לוואלה !  NEWS גורם מדיני בכיר .  גורם פוליטי נוסף העריך כי  " לנתניהו אין סיבה להתייצב בחזית ולהתמודד עם זעם הימין על פינוי עמונה ועדיף לו שהאש תופנה כלפי ראשי הבית היהודי ". 
בלשכת ראש הממשלה סירבו להגיב לשאלה מדוע נתניהו לא התבטא במהלך היום בנושא .  מחר בצהריים צפוי נתניהו להשתתף בטקס אזכרה לזכרו של רון נחמן ,  ראש עיריית אריאל לשעבר ,  וייתכן שמעל במה זו יתייחס בהרחבה לנושא .  מדובר בביקור נדיר של נתניהו בהתנחלויות .  
בשבועות האחרונים השקיע נתניהו מאמצים רבים בניסיון למנוע את פינוי עמונה .  במהלך חודש דצמבר הוא בילה שעות בישיבות עבודה עם ראשי הבית היהודי ,  מערכת הביטחון והיועץ המשפטי לממשלה ,  שבסופן התגבש מתווה נכסי הנפקדים שהוביל להסכמתם של תושבי עמונה לפינוי מרצון .  לפני שהתגבש המתווה ,  ונראה היה כי היישוב עתיד להתפנות עד סוף דצמבר ,  תאריך היעד המקורי שבג"ץ קבע לפינוי ,  פרסם נתניהו הודעת וידיאו מיוחדת שבה פנה לתושבים בקריאה להימנע מאלימות בפינוי וכן  " לא לפגוע בשום אופן בחיילים צה"ל ובכוחות הביטחון ".  עוד הוא אמר באותה הודעה : " אלה הבנים שלנו ,  הם בבת עינינו ,  הם יקרים לכולנו ,  הם שומרים על כולנו .
 שבוע לאחר מכן צוטט נתניהו במפגש עם תושבי עמונה כמי שאמר להם  " אני מבין מה זה לאבד בית .  גם אותי גירשו מביתי אחרי הבחירות ב-1999 ".  הציטוט הוכחש כאמירה שהוצאה מהקשרה ,  אך גרר תגובות נסערות ברשתות החברתיות ובמערכת הפוליטית כאחד .  

נתניהו הגיב לראשונה לפינוי עמונה : " נקים התנחלות חדשה לתושבים "
 בתום יממה ארוכה שבה נמנע ראש הממשלה להביע עמדה בנוגע לפינוי ,  אמר כי הוא הקים צוות שיקדם את הקמת היישוב ויחל לעבוד באופן מידי .  שתיקתו של נתניהו במהלך היום הדרמטי הורגשה במיוחד נוכח ההתכשויות הבלתי פוסקות של השרים וחברי הכנסת

