אדלשטיין לח"כים :  הכנסת תחרים את טקס המשואות אם נתניהו ינאם
יו"ר הכנסת פנה לעובדי המשכן במכתב על רקע המחלוקת בדבר השתתפות ראש הממשלה בטקס ביום העצמאות ,  והזהיר כי הדבר  " ימחק את אופיו הלאומי ".  ח"כים בקואליציה ובאופוזיציה גיבו את אדלשטיין ,  אך השרה רגב תקפה :  התנגדות מוזרה .  השר בנט הציע פשרה :  רה"מ ינאם בטקס פרסי ישראל
יו"ר הכנסת יולי אדלשטיין פנה היום  ( חמישי )  לחברי הכנסת ולעובדי המשכן ואמר כי ייתכן שהכנסת לא תשתתף בטקס הדלקת המשואות ביום העצמאות ה-70 - זאת אם ייערכו שינויים שיאפשרו לראש הממשלה בנימין נתניהו לנאום ,  כחלק מכוונתה של שרת התרבות מירי רגב לשנות את אופי הטקס המסורתי . 
" לא לכבודי אעשה ולא לכבוד בית אבא אעשה ,  אלא לכבוד הכנסת שבה מיוצגת החברה הישראלית על כל מגזריה ,  עדותיה וגווניה ,  היא זו שבאופן מסורתי הובילה את הטקס המיוחד הזה - באחדות ,  בכבוד ובממלכתיות ",  כתב אדלשטיין .
 אדלשטיין כתב כי  " בימים האחרונים עלתה מחדש ההצעה של יו"ר הוועדה לסמלים וטקסים ,  השרה רגב ,  לבצע שינויים מהותיים בטקס הדלקת המשואות המסורתי המתקיים בהר הרצל .  אם אכן הדבר יתממש ,  תהיה זו לראשונה מאז קום המדינה פגיעה באירוע ממלכתי ביותר על לוח השנה ,  שבעיני רבים הוא מעין מקדש מעט ישראלי ".  אדלשטיין הדגיש כי  " במידה והכנסת לא תהיה המייצגת היחידה בטקס ,  לצערי הכנסת ואנשיה לא יוכלו לקחת בו חלק ". 
עוד בוואלה !  NEWS:שני פלסטינים חצו את גדר המערכת בצפון רצועת עזה - ונעצרוהמחבל מאריאל נאשם ברצח איתמר בן גל : " זיהה יהודי - ודקר"בן 45 נעצר בחשד שהתחזה לחוקר בתיק 4000 ומסר מידע כוזב למעורבים 
בהמשך ,  ביקש אדלשטיין לנמק את החלטתו וכתב : " כמי שפועלים יחד עמי בבית הזה כבר תקופה ארוכה ,  אני מרגיש שעלי להסביר לכם את ההחלטה .  בכוונת מכוון מעולם לא היה טקס הדלקת המשואות נחלת שבט זה או אחר בחברה הישראלית .  הוא אהוב כל כך דווקא מכיוון שהוא מגלה את מה שלפעמים בלהט היומיום נסתר מעינינו :  שהחברה שלנו היא רקמה אנושית אחת ,  שהישגיה הכבירים נובעים מרוח הלכידות שנושבת בה ".  
יו"ר הכנסת הוסיף : " לכן ,  דווקא הכנסת ,  בה מתאספים נציגיהם של כל איש ואישה בישראל .  אדלשטיין הבהיר כי אין ספק בעיני כי אם יימחק אופיו הלאומי ,  תצא האש מן המשואות ותלבה את המחלוקות בינינו ,  המשוועות למנוחה .  לכך לא נוכל לתת יד ".  
שרת התרבות מירי רגב תקפה את דבריו של אדלשטיין על הטקס ואמרה כי התנגדותו לנאומים  " מוזרה ".  לדבריה ,  המכתב שהוציא הוא  " מכבסת מילים שלא מצליחה להסיר את כתם ההתנגדות "  שהביע .  רגב ציינה כי טקס המשואות  " מנוהל ומאורגן על ידי ממשלת ישראל .  העובדה שהממשלה כיבדה את יו"ר הכנסת לאורך השנים ,  אינה הופכת את הטקס לאחד מהטקסים של הכנסת .  אותה ממשלה ,  באמצעות ועדת שרים לענייני סמלים וטקסים בראשה אני עומדת ,  החליטה השנה - שבה אנו מציינים 70 שנות עצמאות ,  כי יכבדו את המדינה בנאומיהם נשיא המדינה ,  ראש הממשלה ,  יו"ר הכנסת והמנהיג של המדינה הבכירה ביותר מבין אלו שתגענה ".  
עוד ציינה שרת התרבות כי בניגוד לדבריו של אדלשטיין  " לא יהיה כל שינוי מהותי ולא ייפגע בכהוא זה אופיו הלאומי של הטקס "  וכי  " טקס שבו יופיעו נכבדים אלה מחזק את אופיו הממלכתי והלאומי ".  לדבריה נאום ראש הממשלה לא יפגע בממלכתיות הטקס . " הרי בכל שנה משודרת בסרטון ברכתו של ראש הממשלה .  כנראה שליו"ר הכנסת מפריעה נוכחותו הפיזית של ראש הממשלה בטקס ולא נאומו ",  הוסיפה . " אני שומעת אזרחיות ואזרחים רבים בימים האחרונים - אף אחד לא מצליח להבין את ההתנגדות ,  ההתנהלות ומכבסת המילים הזו של אדלשטיין ,  הטוענת כי בהגעת נשיא המדינה וראש הממשלה יש פגיעה בממלכתיות ובאחדות הטקס ". 
ואולם ,  למרות טענתה של רגב על השתתפותו של ריבלין בטקס ,  בבית הנשיא טרם התקבלה הזמנה לנאום או להשתתף באירוע או הודעה רשמית של ועדת השרים לענייני טקסים וסמלים .
 הערב פנה שר החינוך נפתלי בנט במכתב לנתניהו ,  בו הציע פשרה במחלוקת .  על פי הצעתו ,  באופן חד פעמי תתאפשר חריגה מהפרוטוקול ,  כך שראש הממשלה יהיה הנואם המרכז בטקס הענקת פרסי ישראל ,  כאשר לאחריו יישא בנט דברים בפני הקהל . " עלינו לקיים את חגיגות יום העצמאות כאירוע מאחד ולא מפלג ",  כתב בנט . " אני קורא לך לקבל הצעה זו מתוך רצון לאפשר את קיומן של החגיגות ברוח אחדות וממלכתיות ".  
ביממה האחרונה מופצת בקרב חברי ליכוד עצומה נגד אדלשטיין ,  תחת הכותרת  " יולי - אל תפגע בביבי ".  העצומה דורשת ממנו להודיע - תוך 24 שעות - כי הוא מזמין את נתניהו לנאום . " אנו חברי תנועת הליכוד ,  התנועה שיו"ר מפלגתה העלה אותך לגדולה כשמינה אותך כאיש אמון מטעם התנועה לתפקיד יו"ר הכנסת ,  חרף ביקורות ולחצים .  אנו מבקשים ממך לא להשיב רעה תחת טובה .  דווקא בתקופה זו נדרשת מאתנו כחברי ליכוד לחזק את יו"ר המפלגה ויו"ר התנועה בכל דרך .  יש מספיק משמיצים ומכפישים את ראש הממשלה ומשפחתו ",  נכתב בעצומה . " זה ממש לא הזמן לנהוג כך .  אנא ממך אל תלך שולל אחרי לחצים תקשורתיים ואל תמכור את כבודו של ראש הממשלה בנזיד עדשים בשעה גורלית זו ,  ואל תלך שולל אחרי עצות אחיתופל ".  על העצומה חתמו כבר יותר מאלף איש .
 העימות סביב טקס הדלקת המשואות התחדש השבוע כשבשיחה סגורה שהתקיימה אתמול עם מרכז ההסברה ,  המפיק את הטקס ,  אדלשטיין אמר שאם הוא והכנסת לא ייצגו ,  כמו בכל שנה ,  את הטקס בהר הרצל ,  אז הוא ומשמר הכנסת לא יוכלו להגיע .  רגב ,  בתגובה ,  תקפה את אדלשטיין ואמרה שהוא  " הופך את הטקס הממלכתי להתנצחות אישית וקטנונית ".  אדלשטיין השיב לה כי  " צר לי ששרת התרבות מנסה לפגוע בפעם הראשונה בתולדות המדינה בטקס שהוא הביטוי המזוקק והיפה של עם ישראל ושל הישראליות ".  
מדובר בעימות שהחל כבר בשלהי השנה שעברה ,  כשרגב הודיעה שהיא מתכוונת לכלול - לראשונה אי פעם - נאום של ראש הממשלה בטקס הדלקת המשואות ,  שפותח מדי שנה את חגיגות יום העצמאות ומנוהל על ידי יו"ר הכנסת ומשמר הכנסת ,  ולשבור את המסורת של הדלקת המשואות כטקס של הכנסת שבו הדמות הבכירה ביותר היא יו"ר הכנסת .
 רגב תכננה לערוך טקס בינלאומי ,  ולהזמין אליו מנהיגים מכל רחבי העולם בהם גם נשיא ארצות הברית דונלד טראמפ ,  נשיא רוסיה ולדימיר פוטין ועוד .  ההחלטה עוררה זעם וביקורת גדולה אצל אדלשטיין ,  שהעביר מסרים קשים בנושא ללשכת ראש הממשלה ואף איים שלא להגיע לטקס .  בסופו של דבר לשכת נתניהו הודיעה כי לא יגיע לטקס ,  משיקולי אבטחה ,  לאחר שהובן שההיערכות הביטחונית לקראת הגעתו של ראש הממשלה עשויה לפגוע במשפחות השכולות המתאחדות עם יקיריהן בערב יום הזיכרון בבית הקברות בהר הרצל .  
אולם ,  בשבועות האחרונים רגב חזרה לקדם את הרעיון שראש הממשלה - וגם נשיא המדינה ראובן ריבלין - ינאמו בטקס .  לדברי מקורביו של אדלשטיין הוא  " הרגיש חובה "  להודיע להם מבעוד מועד כדי לא להרוס להם ולאזרחים את הטקס וכדי שמפיקי האירוע יוכלו להכין חלופה .  
רגב תקפה את אדלשטיין ואמרה כי  " הר הרצל אינו נחלה פרטית שלו ובכל הכבוד זה לא טקס אישי והעניינים האישיים צריכים לרדת מסדר היום .  גם משמר הכנסת איננו המשמר המלכותי של אדלשטיין ".  אדלשטיין ,  לעומת זאת ,  השיב לה כי  " טקס הדלקת המשואות הוא טקס של כל אזרחיה של מדינת ישראל ולכן הכנסת ,  שמייצגת את כל חלקי העם ,  היא הרשות היחידה שיכולה לתת לכך ביטוי וכך נהוג מקום המדינה .  טקס הדלקת המשואות הוא אחד המסורות היפות והמאחדות שלנו ומי שייפגע בו - יחבל באחד הערכים הישראלים הכי יפים ומרגשים שיש לנו ".  
ח"כים מהקואליציה ומהאופוזיציה התייחסו למכתבו של אדלשטיין וחיזקו את דבריו .  יו"ר מפלגת יש עתיד ,  יאיר לפיד אמר כי  " לנתניהו קרה משהו .  נתניהו שאני מכיר לא היה פוגע בטקס ממלכתי בשביל רווח פוליטי או נאום בטלוויזיה .  זו לא הבמה שלו ,  זו הבמה של עם ישראל .  סיעת יש עתיד תומכת ומחזקת את יו"ר הכנסת בעמדתו לשמור על הממלכתיות וכבוד הכנסת ".  
לפיד הוסיף כי  " אפילו את הטקס הכי ממלכתי ומאחד ראש הממשלה נתניהו ועושי דברו מנסים להפקיע לצרכים פוליטיים .  טקס המשואות הוא רגע נדיר של איחוד ישראלי וכל כוחו בכך שאינו פוליטי ואינו שייך לאף מפלגה .  אנחנו מאמינים ומקווים שטקס הדלקת המשואות הלאומי יישמר של כל עם ישראל ". 
ח"כ מירב בן ארי  ( כולנו )  אמרה כי טקס הדלקת המשואות הוא אירוע מכונן לכל אזרחי ישראל .  לדבריה , " האירוע במתכונתו הנוכחית נערך כך שנים רבות ואין שום סיבה לשנותו .  אני מחזקת את דבריו של יו"ר הכנסת יולי אדלשטיין ואם יחליט שלא לקחת חלק בטקס ,  גם אני לא אשתתף ".  היא הוסיפה כי  " אין סיבה שארוע ממלכתי וחשוב זה יהווה סלע מחלוקת ,  לצערי יש לנו מספיק כאלו בחברה הישראלית ". 
ח"כ עמר בר-לב  ( המחנה הציוני )  כתב בטוויטר כי  " אדלשטיין ,  במאמץ רב ,  מחזיק את עמודי הממלכתיות והדמוקרטיה המתפוררים לנגד עינינו ".  לדבריו ,  זאת ,  ממש רגע לפני שנתניהו חוצה גבול שלא יוכל לחזור בו - פגיעה בטקס הכי חגיגי והכי ישראלי שלנו ,  בשל חשיבות עצמית ותחושת הכל-מגיע-לי מיותרת ". 
אדלשטיין התייחס בטוויטר לתגובות שקיבל : " ‏אני מבקש להודות מקרב לב לעשרות ח"כים ומאות אזרחים שיצרו עימי קשר היום וחיזקו את הכנסת ואותי ".  הוא הוסיף כי  " מסורת היא דבר חשוב שיש לשמור עליו ,  כל שכן שהיא יפה ומאחדת ".  
 ( עדכון ראשון :12:13 )  

אדלשטיין לח"כים :  הכנסת תחרים את טקס המשואות אם נתניהו ינאם
יו"ר הכנסת פנה לעובדי המשכן במכתב על רקע המחלוקת בדבר השתתפות ראש הממשלה בטקס ביום העצמאות ,  והזהיר כי הדבר  " ימחק את אופיו הלאומי ".  ח"כים בקואליציה ובאופוזיציה גיבו את אדלשטיין ,  אך השרה רגב תקפה :  התנגדות מוזרה .  השר בנט הציע פשרה :  רה"מ ינאם בטקס פרסי ישראל

