מהסיגר והשמפניה ועד לחדרי החקירות - כך התגלגלו תיקי נתניהו
החשדות לסיקור אוהד באתר וואלה !  NEWS בתמורה להטבות רגולטוריות ,  השמפניות שמילצ'ן סיפק לאורך שנים ,  וקשירת הקשר לכאורה של מוזס וראש הממשלה נגד ישראל היום .  מנדלבליט צפוי להודיע היום על ההחלטה בנוגע לתיקי נתניהו
היועץ המשפטי לממשלה ,  אביחי מנדלבליט ,  צפוי להודיע היום  ( חמישי )  על החלטתו בנוגע לתיקיו של ראש הממשלה בנימין נתניהו .  בהנחה שמנדלבליט לא יחליט לסגור את כלל התיקים - הוא יודיע לפרקליטי ראש הממשלה באילו תיקים ובאילו עבירות נשקלת העמדתו לדין .  לנתניהו יינתן פרק זמן ,  בדרך כלל 30 ימים ,  כדי להודיע אם הוא מעוניין בשימוע ,  שבו יוכל לנסות לשכנע את היועץ המשפטי לשנות את החלטתו ולא להגיש כתב אישום .
 על פי החוק ,  לאחר שנקבע שימוע על המדינה להעביר לחשוד את עיקר חומרי החקירה .  עם זאת בימים האחרונים ביקשו סנגורי ראש הממשלה ממנדלבליט כי גם אם יוחלט על הגשת כתב אישום בכפוף לשימוע ,  החומרים יועברו רק אחרי הבחירות .  זאת ,  לדבריהם ,  מחשש ש"גורמים בעלי אינטרס יעשו שימוש מסולף בחומרים כדי להשפיע על הליך בחירות דמוקרטי ".  
לפי החשד קיבלו נתניהו ובני משפחתו סיגרים ,  שמפניות ותכשיטים מאיש העסקים ארנון מילצ'ן ואיש העסקים האוסטרלי ג'יימס פאקר ,  או מגורמים מטעמם ,  בשווי של מיליון שקל ,  בין השנים 2007 ל-2016 .  לפי המשטרה ,  ערך המתנות ממילצ'ן הגיע לכ-750 אלף שקל .  מפאקר ,  שהחל לכאורה לתת מתנות משנת 2014 ,  הגיע שווי המתנות לכ-250 אלף שקל .  עיקר המתנות מפאקר ,  לפי החשד ,  הגיע כשהחליטו שני אנשי העסקים להתחלק ביניהם בהוצאות ראש הממשלה .  לפי החשד בין בין נתניהו למילצ'ן התנהלה מערכת יחסים על בסיס שוחד ,  העולה לכדי עבירה פלילית ,  ולא מערכת יחסים תמימה בין חברים ,  כפי שטוענים השניים .  
לפי החשד החל בשנת 2009 ומאז - במהלך השנים ,  קיימו נתניהו ומו"ל ידיעות אחרונות ,  נוני מוזס ,  מפגשים אישיים ,  שבמסגרתם דנו בסיוע האחד לשני כ"עסקת חליפין "  בקידום ענייניהם .  במסגרת זאת ,  דובר על סיועו של מוזס לנתניהו בביסוס מעמדו כראש הממשלה באמצעות סיקור חיובי ואוהד בעיתון  " ידיעות אחרונות ".  זאת ,  לכאורה ,  בתמורה לסיועו של ראש הממשלה למוזס בקידום האינטרסים הכלכליים של  " ידיעות אחרונות "  על ידי יוזמה ותמיכה במהלכים לבלימת התעצמותו של עיתון  " ישראל היום ".  
במרכזו של התיק עומד חשד לעבירות שוחד ,  מרמה והפרת אמונים שבוצעו לכאורה על ידי נתניהו ובעל השליטה לשעבר בחברת התקשורת בזק ,  שאול אלוביץ' .  החשד המרכזי הוא שנתניהו קיבל לכאורה שוחד ופעל תוך ניגוד עניינים ,  בכך שהתערב ופעל בהחלטות רגולטוריות המטיבות עם אלוביץ' וקבוצת בזק .  במקביל עלה חשד שנתניהו דרש במישרין ובעקיפין ,  להתערב בתכני אתר וואלה !  NEWS באופן שיטיב עימו .  
2009 תחילת המגעים בין נתניהו ומו"ל ידיעות אחרונות נוני מוזס בנוגע לתפוצת ישראל היום 
25.6.15 נתניהו כשר התקשורת מאשר את עסקת בזק-יס
29.10.15 מתפרסם תחקיר של העיתונאי גידי וייץ בעיתון  " הארץ "  שבו נטען כי משפחת נתניהו קיבלה סיקור אוהד באתר וואלה !  NEWS בתמורה להטבות רגולטוריות מצד ראש הממשלה ושר התקשורת נתניהו
10.7.16 היועמ"ש מאשר להתחיל בהליך בדיקה בעניינו של נתניהו בעקבות קבלת חומרים המעלים חשד לעבירות מצדו
28.12.16 היועץ המשפטי מאשר למשטרה לפתוח בחקירה פלילית נגד נתניהו בחשד שקיבל לאורך שנים סיגרים ,  שמפניות ותכשיטים מאנשי עסקים בסכומים גדולים
2.1.17 נתניהו נחקר לראשונה 
11.1.17 שרה נתניהו מעידה בלהב 433
6.7.17 בכירי בזק ומנכ"ל משרד התקשורת שלמה פילבר נחקרים ברשות לניירות ערך על קשרים בין החברה למשרד 
4.8.17 איש סודו של נתניהו וראש הסגל שלו ,  ארי הרו ,  חותם על הסכם עד מדינה ;  בסוף אותו החודש נחקר איש העסקים ארנון מילצ'ן באזהרה בלונדון 
28.7.17 איש העסקים ג'יימס פאקר מוסר עדות ממקום מושבו באוסטרליה
6.11.17 הרשות לניירות ערך ממליצה להעמיד לדין את פילבר ,  בעל השליטה ב"בזק ",  שאול אלוביץ' ,  ובכירים בבזק על קשרים פסולים 
18.1.18 ח"כ איתן כבל  ( העבודה )  מיוזמי חוק  " ישראל היום "  ומוזס נחקרים במשטרה תחת אזהרה
13.2.18 המשטרה ממליצה להעמיד לדין את נתניהו ,  מילצ'ן ונוני מוזס על חלקם בתיק 1000 ו-2000
18.2.18 המשטרה עוצרת את אלוביץ' ,  את יועץ התקשורת של משפחת נתניהו ,  ניר חפץ ,  ואת פילבר - ולראשונה נקשר שמו של נתניהו בפרשה
21.2.18 פילבר חותם על הסכם עד מדינה 
2.3.18 בני הזוג נתניהו נחקרים לראשונה בתיק 4000
5.3.2018 ניר חפץ חותם על עד מדינה 
2.12.18 המשטרה ממליצה להעמיד לדין את בני הזוג נתניהו ,  בני הזוג אלוביץ' ובכירים נוספים בקבוצת בזק בתיק 4000 

מהסיגר והשמפניה ועד לחדרי החקירות - כך התגלגלו תיקי נתניהו
החשדות לסיקור אוהד באתר וואלה !  NEWS בתמורה להטבות רגולטוריות ,  השמפניות שמילצ'ן סיפק לאורך שנים ,  וקשירת הקשר לכאורה של מוזס וראש הממשלה נגד ישראל היום .  מנדלבליט צפוי להודיע היום על ההחלטה בנוגע לתיקי נתניהו

