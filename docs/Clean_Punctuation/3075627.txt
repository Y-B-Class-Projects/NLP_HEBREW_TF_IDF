נתניהו לתושבי בית אל : " 300 יחידות הדיור יאושרו וישווקו עד ספטמבר "
 ראש הממשלה נועד עם ראש מועצת בית אל והציב תאריך יעד לבנייה .  זאת ,  לאחר שבוע שבמהלכו מחו התושבים מול משרדו בשל התעכבות אישור היחידות שהבטיח נתניהו לבנות אחרי פינוי גבעת האולפנה .  מוקדם יותר השבוע אמרה שקד : " נדרוש מראש הממשלה לקיים התנאים "
 ראש הממשלה בנימין נתניהו אישר היום  ( חמישי )  בפני ראש מועצת בית אל ,  שי אלון ,  כי בספטמבר הקרוב ישווקו 300 יחידות הדיור שהתחייב לאשר לאחר פינוי גבעת האולפנה ב-2012 .  בשבוע האחרון הוקם מאהל מחאה מול משרדו של נתניהו ,  על ידי התושבים שדרשו ממנו לקיים את הבטחתו ולקדם את אישור היחידות .
 ביום ראשון אף יצאה שרת המשפטים איילת שקד לתמוך בתושבים ועזבה לשם כך את ישיבת הממשלה .  שקד אמרה אז כי  " הסיפור הזה נמשך הרבה זמן ,  אנחנו נדרוש מנתניהו שההסכמים יקוימו ". 
בנוסף על כך ,  אישרו נתניהו ושר הביטחון אביגדור ליברמן את בנייתן של עוד 20 יחידות דיור בהתנחלות ,  במסגרת אישור בנייה שניתן ל-2,500 יחידות בסך הכול ביהודה ושומרון .  מרבית היחידות מצויות בגושי ההתנחלויות ;  באריאל - 902 יחידות דיור ,  באורנית 154 ,  בגבעת זאב 652 ,  במעלה אדומים 112 ,  באפרת 21 ,  בבית אל 20 ,  ובאלקנה 18 .
 עוד ידיעות בוואלה !  NEWS:חרף איומיו :  טראמפ מודה שלא הקליט את שיחותיו עם ראש ה-FBI לשעברהיסטוריה בבירת הנגב :  אלפים במצעד הגאווה הראשון בבאר שבעבלחץ החרדים :  נתניהו וראשי הסיעות סיכמו לבטל עבודות הרכבת בשבת 

נתניהו לתושבי בית אל : " 300 יחידות הדיור יאושרו וישווקו עד ספטמבר "
 ראש הממשלה נועד עם ראש מועצת בית אל והציב תאריך יעד לבנייה .  זאת ,  לאחר שבוע שבמהלכו מחו התושבים מול משרדו בשל התעכבות אישור היחידות שהבטיח נתניהו לבנות אחרי פינוי גבעת האולפנה .  מוקדם יותר השבוע אמרה שקד : " נדרוש מראש הממשלה לקיים התנאים "
 
