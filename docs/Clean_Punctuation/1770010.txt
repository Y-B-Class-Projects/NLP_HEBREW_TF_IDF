נעם שליט : " מפקירים את בני ולא מודים בכך "
 אביו של החייל החטוף נאם בכנס בת"א והאשים את רה"מ בכך שאינו אמיץ מספיק בכדי ליטול הסיכון בעסקת חילופי אסירים .  לדבריו ,  לחלק מההנהגה קל יותר להתמודד עם חיילים שנהרגו מאשר עם חייל חטוף
 ( צילום :  יגור מזור ,  עריכת וידיאו :  יאיר דניאל ) 
נעם שליט ,  אביו של החייל החטוף גלעד שליט ,  נשא הבוקר  ( שני )  נאום חריף בכנס ארגון יד לבנים במלון דן-פנורמה בתל אביב ,  בו תקף את הממשלה על אזלת ידה להשיב את בנו ואמר כי  " מדינת ישראל מפקירה את בני ,  אין מילה או פועל מכובסים אחרים על מנת לתאר זאת ".  שליט ,  שהשתתף באירוע בהיותו אח שכול ,  המשיך והטיל את האחריות למצב על ראש הממשלה בנימין נתניהו .
" מדינת ישראל והעומד בראשה אינם מגלים אומץ להודות באי הצלחתם לשחרר את גלעד על ידי חלופות אחרות ,  ומאידך אינם מגלים את היושרה המתבקשת ולשלם את המחיר שנדרש היום עבור חייל צה"ל חי ,  ולו בכדי לעמוד מאחורי המחויבות שלה להחזיר שבוי לביתו ",  נאם האב , " מחויבות שנגזרת מערכי הרעות והערבות ההדדית שהיו נר לרגלנו במשך דורות רבים ". 
לדבריו ,  לחלק מההנהגה קל יותר להתמודד עם חיילים שנהרגו מאשר עם חייל חטוף בשל הסיכון שיש ליטול בעסקת חילופי שבויים . " לצערי הרב ,  יש לי חשש יותר מסביר ,  שהקברניטים ,  או לפחות חלקם ,  מעדיפים להתמודד עם חיילים שחוזרים בארונות עטופים בדגל הלאום ,  על פני מאמץ ולקיחת סיכונים בהצלתם בעודם בחיים ",  אמר .
 שליט טען בנאום כי המשך החזקתו של גלעד בשבי תביא לפגיעה בערכיה של ישראל ועלולה לגרום לסדקים בנכונותם של צעירים לסכן את חייהם במסגרת השירות הצבאי . " מדינה שתפקיר - סופה להיות מופקרת ,  מדינה שתיטוש - סופה שתינטש ",  אמר , " והדברים נכונים בשדה הקרב כמו גם בזירות אחרות של סיכונים ואסונות ".  
נעם סיכם את הדברים ואמר כי  " אני מתייצב בפניכם וזועק את זעקתו של גלעד ,  זעקתו האילמת מתוך חשכת הבור שבו הוא נתון כבר שנים רבות .  התייצבו אל מול החמאס ואמרו :  חייל אחד שלנו שווה אלפים משלכם ,  כי בזה כוחנו .  ואם חלילה יחזרו לטרור  ,  אנחנו מדינה חזקה ,  שתדע לטפל בהם ".  גלעד שליט נחטף ב-25 ליוני שנת 2006 והוא מוחזק על ידי החמאס כבר 1,640 ימים ולילות .
 
נעם שליט : " מפקירים את בני ולא מודים בכך "
 אביו של החייל החטוף נאם בכנס בת"א והאשים את רה"מ בכך שאינו אמיץ מספיק בכדי ליטול הסיכון בעסקת חילופי אסירים .  לדבריו ,  לחלק מההנהגה קל יותר להתמודד עם חיילים שנהרגו מאשר עם חייל חטוף

