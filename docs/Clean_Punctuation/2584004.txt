נתניהו למבקריו : " הברית עם ארצות הברית איתנה "
 ראש הממשלה התייחס לבחירתו המחודשת של נשיא ארצות הברית ,  ברק אובמה ,  לאחר שתמך ביריבו .  נתניהו אמר כי שניהם יוסיפו לעבוד יחד  " בכל הנושאים שנוגעים בביטחון אזרחי ישראל "
 ראש הממשלה ,  בנימין נתניהו ,  התייחס היום  ( חמישי )  לדיווחים על הדאגה מהמשך יחסיו העכורים עם נשיא ארצות הברית ,  ברק אובמה ,  לאחר בחירתו של זה לכהונה שנייה אמש . " אני שומע קולות בימים האחרונים ,  דווקא מתוכנו ,  שמנסים לסכסך בין ישראל לארצות הברית ",  אמר נתניהו . " זה לא יעזור להם .  הברית איתנה ,  יש שותפות אסטרטגית ,  ושיתוף פעולה בכל התחומים .  אמשיך לעבוד עם הנשיא אובמה בכל הנושאים שנוגעים לביטחון אזרחי ישראל ".  
באירוע הנחת אבן הפינה להקמת בית החולים הציבורי באשדוד ,  הוסיף נתניהו : " אנחנו חיים בתוך מסגרת שבה יש לנו הרבה דברים לעשות בהפחתת יוקר המחיה ,  אבל בראש ובראשונה לדאוג לביטחון .  אחד מיסודות הביטחון שלנו זה השותפות האמיצה בינינו לארצות הברית ." 
מתנגדיו של נתניהו מיהרו להזהיר לאחר ההודעה על ניצחונו של אובמה אמש ,  כי נתניהו  " הימר "  על הסוס הלא נכון כשתמך במועמד הרפובליקני וחברו הוותיק ,  מיט רומני .  בבוקר ניצחונו של אובמה אמר שר הפנים ,  אלי ישי ,  כי מדובר ב"בוקר לא טוב לנתניהו ". 
ראש הממשלה התייחס לאירוע לכבוד הקמת בית החולים החדש ,  וסיפר כי לפני עשור ,  כשהשתתף בטיול עם בנו אבנר באשדוד ,  הבין כי אם מישהו ייפצע במקום לא תהיה אפשרות לטפל בו : " הגענו למרגלות הדיונה ,  ממש כאן ,  והילדים טיפסו למעלה .  חשבתי אז ,  'מה היה קורה אם היה קורה משהו ? ' .  התשובה - שום דבר .  היו צריכים לקחת אותי לעיר סמוכה ,  לפחות חצי שעה נסיעה .  לכן כשבאו אלינו עם הרצון להקים בית חולים ,  זה כבר היה ברור שעיר של רבע מיליון בני אדם צריכה בית חולים משלה ". 
באירוע השתתף גם שר האוצר ,  יובל שטייניץ ,  שקיבל אתמול תואר  " אזרחות כבוד "  מעיריית אשדוד בשל חלקו בהקמת בית החולים באשדוד .  השר סיפר באירוע כי הקמת בית החולים הייתה אחת משלוש החלטות ,  שאותן הוא הגדיר  " החלטות עם אומץ "  שקיבל בתחילת כהונתו כשר אוצר .  לדברי שטייניץ ,  ההחלטה הראשונה הייתה תקציב דו שנתי והשנייה היא אימוץ מסקנות ועדת ששינסקי בנושא תמלוגי הגז הטבעי .  ההחלטה השלישית ,  כאמור ,  הקמת בית החולים באשדוד ,  התקבלה חרף התנגדות אנשי האוצר והבריאות ,  לדבריו .  סגן שר הבריאות ,  יעקב ליצמן ,  שהשתתף אף הוא באירוע ,  הודיע כי ידרוש להישאר בתפקידו גם בממשלה הבאה .  

נתניהו למבקריו : " הברית עם ארצות הברית איתנה "
 ראש הממשלה התייחס לבחירתו המחודשת של נשיא ארצות הברית ,  ברק אובמה ,  לאחר שתמך ביריבו .  נתניהו אמר כי שניהם יוסיפו לעבוד יחד  " בכל הנושאים שנוגעים בביטחון אזרחי ישראל "
 
