 " הממשלה מממנת לרעיות הבכירים שופינג בחו"ל "
 לפי היועצת המשפטית של ועדת השרים ,  רעיותיהן של ראש הממשלה ושריו הבכירים נהנות ממימון טיסות והוצאות ביגוד בחו"ל ,  ללא אישור מוועדת הכספים
הממשלה מממנת את טיסותיהן לחו"ל של רעיית ראש הממשלה ,  שרה נתניהו ,  ושל רעיות שרי החוץ והביטחון ,  אלה ליברמן ונילי פריאל ,  בלא שקיבלה אישור רשמי לכך מוועדת הכספים - כך קובעת היועצת המשפטית של ועדת השרים ,  עו"ד שגית אפיק ,  במסמך שהניחה הבוקר על שולחן הוועדה .  
מן המסמך עולה גם כי הממשלה מממנת הוצאות ביגוד בחו"ל לרעיות שרי החוץ והביטחון בלא אישור ועדת הכספים .  אפיק ציינה כי מבירור שערכה הלשכה המשפטית כבר בשנת 2009 מתברר שהממשלה מעניקה את התשלומים הללו בלא לקבל אישור .  לדברי אפיק , " לא ניתן להמשיך בתשלומים הללו בלא קבלת היתר מוועדת הכספים המופקדת על שכרם ותנאיהם של השרים ".  
עוד ציינה אפיק כי הממשלה מעניקה קצובת ביגוד לשרי הממשלה בסך של 4,018 שקל בשנה ,  כאשר גם תקציב זה לא קיבל אישור .  כפי שנחשף ב-TheMarker בסוף השבוע פנה מזכיר הממשלה עו"ד צבי האוזר אל ועדת הכספים בבקשה שתאשר תשלום רטרואקטיבי על החזר הוצאות ביגוד לשרים בסך של 4,018 שקל בשנה .  האוזר הסביר שהשרים קיבלו בשנים האחרונות את החזר הביגוד ,  וכעת הוא מבקש לעגן זאת בהחלטה רשמית של הוועדה .  עם זאת ,  האוזר לא ביקש מהוועדה לאשר את מימון הטיסות לרעיות רה"מ ,  שר האוצר ושר הביטחון ,  וגם לא לאשר את החזר מימון הביגוד לרעיות שרי הביטחון והחוץ .  
יצויין כי רה"מ בנימין נתניהו ורעייתו שרה זכאים להחזר ביגוד שנתי מהמדינה בהיקף של כ-50,000 שקל .

" הממשלה מממנת לרעיות הבכירים שופינג בחו"ל "
 לפי היועצת המשפטית של ועדת השרים ,  רעיותיהן של ראש הממשלה ושריו הבכירים נהנות ממימון טיסות והוצאות ביגוד בחו"ל ,  ללא אישור מוועדת הכספים

