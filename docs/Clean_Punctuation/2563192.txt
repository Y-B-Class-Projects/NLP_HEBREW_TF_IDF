 " אם נפחית את מס הבלו ניאלץ להעלות מס אחר "
 בעקבות הביקורת על העלייה הצפויה במחירי בדלק ,  גורמים כלכליים בכירים אומרים כי החלטה של ראש הממשלה להוריד את הבלו תגרור גזירה חלופית
מחירי הדלק אמורים לזנק במוצ"ש ב-55 אגורות לליטר לשיא של 8.25 שקלים לליטר .  האם ראש הממשלה בנימין נתניהו יחליט למתן את רוע הגזירה ולהוריד את מס הבלו כפי שעשה בעבר ?  לראש הממשלה יש עד מוצ"ש להחליט על צעדיו .  בעקבות הביקורת צצה שוב האפשרות שראש הממשלה יאלץ להפחית את הבלו בכ-25 אגורות ,  מהלך שעלותו כ-100 מיליון שקל לחודש .  
לפיכך אומרים היום גורמים כלכליים בכירים בירושלים כי אם יופחת הבלו יהיה צורך להעלות מס אחר באופן מיידי על מנת למנוע את הפגיעה בקופת המדינה .  הגורמים הסבירו כי ראש הממשלה יחליט על צעדיו עד מוצאי שבת .  
נזכיר כי בעבר המתין נתניהו עד הרגע האחרון כשמחירי הדלק עלו מעבר ל-8 שקלים במהלך הפחתת הבלו .  הגורמים מדווחים עוד כי כעת לא מתנהלים דיונים רשמיים בנושא אך לא מן הנמנע שהם יתחילו כבר מחר .  
היום פרסם משרד האנרגיה כי מחיר הבנזין בשירות עצמי לחודש ספטמבר יועלה במוצ"ש ב-55 אגורות ויעמוד על 8.25 שקלים ,  מדובר בהתייקרות של 7.14% ,  הנובעת ברובה מעליית מחיר הנפט בשווקי אירופה .  
במשרד ראש הממשלה ובמשרד האוצר סירבו להגיב לדברים . 

" אם נפחית את מס הבלו ניאלץ להעלות מס אחר "
 בעקבות הביקורת על העלייה הצפויה במחירי בדלק ,  גורמים כלכליים בכירים אומרים כי החלטה של ראש הממשלה להוריד את הבלו תגרור גזירה חלופית

