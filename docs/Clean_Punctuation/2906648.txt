נתניהו על הטרור בפריז : " נהדק האבטחה במוסדות ישראליים בחו"ל "
 ראש הממשלה מסר הצהרה מיוחדת בעקבות המתקפה המשולבת בבירת צרפת ואמר כי הנחה את שירותי הביטחון לסייע לצרפת למדינות אחרות בחקירה . " אין שום דבר המצדיק טרור ,  יש להילחם בו "
 ראש הממשלה בנימין נתניהו מסר אמש  ( שבת )  הצהרה מיוחדת לתקשורת בלשכתו בירושלים בשל מתקפת הטרור בפריז ,  שבה נהרגו לפחות 128 בני אדם .  אתמול הורה נתניהו להוריד את הדגל לחצי התורן בכל נציגויות ישראל בעולם ובמוסדות הממשלה בארץ .
" ישראל ניצבת כתף אל כתף עם צרפת במאבק באיסלאם הקיצוני השוטף את המזרח התיכון וחלקים נרחבים של העולם ",  אמר ראש הממשלה . " הנחתי את שירותי הביטחון לסייע לעמיתיהם בצרפת ובמדינות אחרות .  ביקשתי להדק את סידורי האבטחה סביב מוסדות ישראליים ויהודיים בחו"ל .  זהו צו השעה ". 
לקריאה נוספת בוואלה !  NEWS:המתקפה בפריז : " בין המחבלים - פליט סורי שנכנס לאירופה דרך יוון "  דקה אחר דקה :  מתקפת הטרור הרצחנית שטלטלה את צרפת אלפים השתתפו בעצרת הזדהות עם צרפת בת"א : " משלמת מחיר על המלחמה בדאעש "  
לדבריו , " אין שום דבר המצדיק טרור ,  יש להילחם בו .  חפים מפשע בפאריז ,  בואנוס איירס וירושלים הם אינם הסיבה לטרור  ,  הם קורבנות הטרור .  אני אומר שנים רבות שהטרור האיסלאמי תקף את ישראל ומדינות אחרות כי הוא רוצה להשמיד אותן ".   
" מדינת ישראל מזועזעת מסדרת הפיגועים הרצחניים שהכו ברחובות פריז ",  נמסר בהודעה של משרד החוץ לתקשורת . " ראש הממשלה נתניהו הביע תנחומיו למשפחות הקורבנות ואיחולי החלמה לפצועים וציין כי מדינת ישראל תילחם בטרור לצדה של צרפת .  במהלך הלילה שוחחה השגרירה עליזה בן-נון עם בכירי ארמון הנשיאות ומשרד החוץ הצרפתי ומסרה תנחומינו והזדהותנו ". 
עוד נמסר בהודעה כי אין נפגעים מקרב הדיפלומטים או העובדים של השגרירות בצרפת : " עם זאת ,  יש חוסר ודאות ולכן משרד החוץ עדיין בודקים בכל דרך אפשרית "  את זהות הנפגעים ". 
 ( עדכון ראשון :  18:42 )  

נתניהו על הטרור בפריז : " נהדק האבטחה במוסדות ישראליים בחו"ל "
 ראש הממשלה מסר הצהרה מיוחדת בעקבות המתקפה המשולבת בבירת צרפת ואמר כי הנחה את שירותי הביטחון לסייע לצרפת למדינות אחרות בחקירה . " אין שום דבר המצדיק טרור ,  יש להילחם בו "
 
