הירי מעזה חודש :  רקטת קסאם נפלה מדרום לאשקלון
אחרי יומיים של שקט ,  התפוצצה רקטת קסאם בשטח פתוח במועצה האזורית חוף אשקלון .  לא היו נפגעים ולא נגרם נזק .  נתניהו הבהיר השבוע : " נגיב בחריפות לירי מכיוון עזה "
 הירי מכיוון רצועת עזה התחדש :  רקטת קסאם נפלה הערב  ( חמישי )  בשטח פתוח במועצה האזורית חוף אשקלון .  לא דווח על נפגעים או על נזק .  לפני יומיים נפלה רקטת קסאם בשטח פתוח במועצה האזורית שער הנגב .  גם באירוע זה לא היו נפגעים ולא נגרם נזק .  
בעקבות הירי לשער הנגב ,  תקף ביום רביעי בבוקר כלי טיס של חיל האוויר בעזה חוליית מחבלים שביצעה ירי תלול-מסלול לעבר שטח ישראל .  כתוצאה מהירי של צה"ל נהרג בתקיפה פעיל בזרוע הצבאית גל הג'יהאד האיסלמי  פלוגת אל-קודס .  לפי הדיווח של הפלסטינים אודות התקיפה ,  ההרוג מוחמד אבו מועמר ,  היה בדרכו לתפילה במסגד בשכונת נסר ממזרח לרפיח .
 מצה"ל נמסר כי התקיפות בוצעו כתגובה לירי רקטת קסאם אתמול לעבר שטח ישראל . " צה"ל לא יסבול את המשך הימצאותם של יישובי עוטף עזה תחת אש ",  נמסר מהצבא , " צה"ל ימשיך לפעול בעוצמה כנגד כל ניסיון פגיעה באזרחי מדינת ישראל .  ארגון הטרור הוא הכתובת ועליו האחריות ". 
ביום שני הבהיר ראש הממשלה ,  בנימין נתניהו ,  כי ישראל תגיב בחריפות לירי מכיוון עזה ,  וכי בירושלים רואים בחמאס את האחראי לירי גם אם ארגון אחר הוא זה שמשגר את הטילים . " השנתיים האחרונות היו שקטות יחסית ,  אך בשבועיים האחרונים ישנם גורמים שמנסים לחסל את השקט והביטחון ",  אמר ראש הממשלה , " המענה הראשון לכך הוא הגנתי .  נשפר את המיגון ,  אך איננו יכולים למגן כל בית ,  מתקן או בסיס .  לכן דרוש האמצעי השני ,  ההתקפי .  מול ירי הטילים שספגנו עד היום הגבנו בתקיפות רבה ". 

הירי מעזה חודש :  רקטת קסאם נפלה מדרום לאשקלון
אחרי יומיים של שקט ,  התפוצצה רקטת קסאם בשטח פתוח במועצה האזורית חוף אשקלון .  לא היו נפגעים ולא נגרם נזק .  נתניהו הבהיר השבוע : " נגיב בחריפות לירי מכיוון עזה "
 
