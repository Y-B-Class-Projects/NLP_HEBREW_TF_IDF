החיים שלנו תותים :  השירים שמייצגים יותר מכל את העשור של נתניהו
האם הייתה לנתניהו השפעה כלשהי על המוזיקה הישראלית ?  הרי בעשור האחרון שבו הוא שולט המוזיקה בישראל אכן השתנתה באופן דרמטי .  אין לנו תשובה ברורה ,  רק הצעה לשש תחנות ,  בהן המוזיקה הישראלית נפגשה עם רוחו של ממשל נתניהו ,  או השתנתה בעקבותיו . " דור נתניהו "  - חלק ד'
המוזיקה הישראלית היא פס הקול של חיינו כאן :  היא מתעדת את המתרחש ,  מגיבה לו ומסמנת אותו .  ככלל ,  מוזיקה - אולי יותר מכל מדיום אמנותי אחר - קשור בחגיגות הלאומיות של ישראל ,  ברגעי השפל והגאות .  היו בעבר מנהיגים ישראלים שהתייחסו כפוליטיקאים לשירים ישראלים :  קל לנו לזכור את רייכל מלחין את שמעון פרס ,  יצחק רבין מתחבק עם אביב גפן או שר  " שיר לשלום ",  ואת האהבה של אריאל שרון ל"אנחנו שנינו מאותו הכפר ".  
לעומת זאת ,  בעשור הארוך של בנימין נתניהו כראש ממשלה  ( פלוס הקדנציה שקדמה לו )  ,  הוא לא זוהה במיוחד עם מוזיקאי או שיר מסוים .  אולי זה קשור בכך שמוזיקה היא פחות ופחות חשובה ,  אולי בטעמו של ראש הממשלה ואולי מהסיבה הפשוטה שיש לו דברים אחרים על הראש .  אין לדעת .
 היחסים זניחים באופן יחסי גם מהצד השני :  בעוד שחקנים ,  אמנים פלסטיים או במאים מרבים להתבטא באופן פוליטי ,  המוזיקאים הבולטים בישראל כמעט שאינם עושים זאת .  הדוגמאות הקבועות :  אחינועם ניני ,  הבילויים ויזהר אשדות משמאל ואריאל זילבר ועמיר בניון מימין ,  הם בבחינת היוצא מן הכלל שמעיד על הכלל .  הסיבות לכך הן רבות ,  חלקן תוארו בהרחבה בכתבות השונות בפרויקט זה .  אפשר לומר על נתניהו דברים רבים ,  אך חוסר הסבלנות להתבטאויות פוליטיות של מוזיקאים באופן ספציפי היה בישראל לפניו וכנראה יהיה גם אחריו .  לכל היותר ,  שנות שלטונו החריפו את הסוגיה הזאת עד כלות .
 אך מעבר לכך ,  האם הייתה לנתניהו השפעה כלשהי על המוזיקה הישראלית ?  הרי בעשור האחרון המוזיקה בישראל אכן השתנתה באופן דרמטי .  גם אם אין קשר ישיר שכזה ,  לאווירה בישראל תחת שנות שלטונו יש השלכות על פס הקול .  תשובה ברורה לא תופיע בשורות אלה ,  אבל אפשר להציע משהו אחר ,  מעט יומרני :  כמה צמתים של הלך רוח .  הנה שש תחנות כאלה ,  בהן המוזיקה הישראלית נפגשה עם רוחו של משטר נתניהו או הפוליטיקה שלו ,  או השתנתה מעט בעקבותיהם .  פרויקט  " דור נתניהו "  - חלק ד' :  
את השירים שנכתבו בהשראת שלטונו של נתניהו או שרמזו לו אפשר לספור על כף יד אחת .  התייחסות ישירה ,  גם אם קצרה ,  כמו בשיר  " לפעמים "  של נצ'י נצ'  ( "קונים אותנו עם קצת כפרה ,  קצת חביבי/ לא מאמין לאף אחד ,  בטח לא לביבי/ אנחנו יודעים להתלונן ,  ולשנוא שנאת דם/ אבל אנחנו הדפוקים כאן כי פאקין מי בחר אותם ?  ")  - אין יותר מדי בנמצא .  אבל במעורפל ניתן לחשוב על לפחות שני שירים שקורצים אליו בנימה של ביקורתיות .  בשביל הראשון צריך להרחיק עד הקדנציה הראשונה של נתניהו : " הקוסם "  של חווה אלברשטיין מ-1999 ,  שבו קוסם מעלים את יונת השלום ,  וכשקסמיו נכשלים הוא גוער בקהל ;  והשני הוא  " תמונה משפחתית עם רוה"מ "  של מאלבומו האחרון של שלומי שבן ,  שבו כל בית מסתיים בתיבה המצחיקה אך המובנת תחת כהונה כל כך ארוכה : " אתה יודע מה אומרים :  ראש ממשלה לא בוחרים ".  
שנות נתניהו ,  כאמור ,  לא התאפיינו במעורבות פוליטית משמעותית של מוזיקאים ,  בלשון המעטה .  עם זאת ,  היה בכל זאת רגע אחד תחת שלטונו של התעוררות מוזיקלית-חברתית יחסית :  זה היה בקיץ 2011 ,  ימי רוטשילד ,  דפני והאוהלים ,  כשאנשים קראו ברחובות נגד המדיניות הכלכלית שהוביל מר כלכלה .  שלמה ארצי ואייל גולן שרו בהפגנות הגדולות ,  וברי סחרוף פשוט הגיע לשדרה עם גיטרה ושר עם המוחים  ( כשברדיו התנגן אז אולי השיר שהדהד אותה יותר מכל , " זמן של מספרים ")  .  רוב הזמן ,  ההתגייסות הייתה מדהימה .  זה היה רגע עוצמתי לא רק בגלל האנרגיות שנלוו אליו ,  אלא גם כי אמנים ,  בכלל זה מוזיקאים ,  מצאו בו הזדמנות לשמש שוב קול לאחרים ,  ולהגשים את תפקידם החברתי .  נכון ,  למחאה לא היה המנון מוצהר ,  אבל גם אחרי שהאוהלים פורקו ,  שורה של אמנים המשיכו להקליט שירים ואלבומים בהשראתה ,  במה שכיניתי פעם רוק'נ'רוטשילד .  רשימה חלקית :  פונץ'  ( "כשהאהבה תחזור ")  ,  הדג נחש  ( "זמן להתעורר ")  ,  לוס כפרוס  ( "לא קונה ")  ,  החצר האחורית  ( "קורח הטייקון ")  ,  ובראש ובראשונה הג'ירפות  ( עם שירים כמו  " קיץ2 "  ו"דפני דפני ")  .  
אבל הרגע הזה חלף במהירות :  הפוליטיקה נדירה כיום ,  כאמור ,  במיינסטרים הישראלי ,  ובולט בה הרבה יותר מיאוס מפוליטיקה ,  מהמפלגות ,  מהכנסת והממשלה .  החשש של אמנים לזיהוי פוליטי ,  ואפשרות של חרם בעקבותיו ,  הביא את חלקם להימנע מהופעות באירועים פוליטיים .  פרשת טקס יום הזיכרון המשותף לישראלים ופלסטינים בשנה שעברה זכורה היטב ,  אבל הדבר נכון למוזיקאים שנמנעים מלהופיע באירועים המוזהים עם הימין :  בקיץ שעבר ביטל דוד ד'אור את השתתפותו בעצרת ההזדהות עם החייל היורה אלאור אזריה .  נדמה שהחששות האלו מחלחלים גם למוזיקה עצמה :  כשכבר התקבל שיר מחאה בישראל בשנים האחרונות ,  הוא כמעט תמיד היה מרוקן מכל אמירה נחרצת שעשויה להיות מזוהה עם אחד הצדדים .  המקרה המובהק : " קובלנה על מפלגות ישראל "  שהדג נחש הלחינו על בסיס טקסט ישן של מאיר אריאל .  השיר הזה ,  שהוא לכל היותר מחאה מנומסת נגד הפוליטיקה עצמה ,  יצא לאור זמן מה לפני בחירות 2013 ,  ותפקד כתשדיר תעמולה למען ההימנעות מהבעת דעה .  
בשנת 2012 נפגש נתניהו עם אייל גולן ,  וזמן מה לאחר מכן שרית חדד שרה לו  " אתה תותח "  באירוע השקת הקמפיין של הליכוד בבחירות 2013 .  ב-2015 הופיעו בפני אנשי הליכוד עמיר בניון ופאר טסי ,  שהופיע אז בלהיט הגדול ביותר של אותו הזמן  " דרך השלום ".  נתניהו ואנשיו ,  לרבות שרת התרבות שזה אחד מדגליה המוצהרים ,  פנו למוזיקה המזרחית ככזו שמייצגת  " את העם ",  להבדיל מן האליטות שסימן נתניהו כשייכות לצד פוליטי אחר .  בימים אלה מואשם נתניהו בהתנשאות כלפי מזרחים ,  אך מעניין לשים לב לעובדה כי העלייה המטאורית של המוזיקה המזרחית בישראל התרחשה במקביל לשנות כהונתו ,  מסוף שנות ה-90 ועד היום .  זה כמובן קשר נסיבתי בלבד ולא השפעה ישירה :  בעולם כולו הרוק דעך ועלו וריאציות מקומיות של פופ ,  והפופ המזרחי הוא הווריאציה שלנו ,  וישנן עוד בערך אלף סיבות אחרות ותהליכי עומק נוספים .  
עמיתי אבנר שביט היטיב להראות כיצד המשא ומתן המדיני נעלם מהמסכים בד בבד עם אובדן העניין בו גם במציאות .  בפראפראזה ,  נוכל לטעון דבר דומה על היעלמות מה שעד לא כל כך מזמן נתפס כהוויה כללית עולה בישראל ,  לרבות במוזיקה - תרבות השאנטי הישראלית .  מהגל של שוטי הנבואה ,  שבע ,  גאיה ואחרים ,  ובעיקר מההווייה הכללית שלהם ,  נותר היום בפלייליסט מעט מאוד ,  מעט אברהם טל ומוש בן ארי ,  ולרגעים מסוימים גם התקווה 6 ,  או יובל דיין ועידן רייכל  ( שיהיה זה מעט גס לכבול אותם להגדרה הזאת ,  בהיותם מסמלים תופעות גדולות הרבה יותר )  .  הקהל כבר לא בעניין הזה ,  וגם האמנים לא .  בעולם ,  ילד ,  אין מקום לסתם חולמים ,  וכך גם בישראל של נתניהו :  החלום ההיפי מתקשה להמריא ,  וההתעוררות כואבת .  
דיברנו כבר על התחלפות האליטות ,  וזה כולל עוד מגזר עוד אחד לפחות שנכנס למרכז התמונה .  במקביל לתהליכים שהתרחשו גם על המסך הקטן והגדול כאחד ,  עד לכדי התפוצצות בשנים האחרונות ,  נכנסו מוזיקאים דתיים וחרדים לשורה הראשונה של המיינסטרים הישראלי ונוכחים הרבה יותר מבעבר - ונדמה שזה דווקא כן קשור לתהליכים פוליטיים מסביב ,  ולנרמול של הקול הזה בעשרים השנה האחרונות .  התופעה המעניינת היא שככל שהזמן עובר הז'אנר היהודי - ככל שאפשר להגדיר אותו כז'אנר - נעשה מגוון והתרבו בו מאוד הקולות והצבעים .  דמויות כמו ישי ריבו וחנן בן ארי נעשו סופרסטארים ,  וכשרונות רבים אחרים עולים מדי שנה על הפרק .  החותמת על הפרשה הזאת היא  " החיים שלנו תותים "  של חנן בן ארי ,  שאף נבחר לשיר השנה - ואולי השיר שמייצג יותר מכל את רוח התקופה ,  כמו גם את רוח המסרים של נתניהו :  הבריאות ?  המצב הכלכלי ?  אין מה להתלונן ,  הכל דווקא בסדר ,  ברוך השם .  במקום שבו אתם רואים פקקים הוא רואה מחלפים משום מה .  ההמנון האסקפיסטי הגדול של זמננו ישכנע אתכם :  נחזור על זה מספיק פעמים ,  ובסוף נאמין שזה גם המצב .  

החיים שלנו תותים :  השירים שמייצגים יותר מכל את העשור של נתניהו
האם הייתה לנתניהו השפעה כלשהי על המוזיקה הישראלית ?  הרי בעשור האחרון שבו הוא שולט המוזיקה בישראל אכן השתנתה באופן דרמטי .  אין לנו תשובה ברורה ,  רק הצעה לשש תחנות ,  בהן המוזיקה הישראלית נפגשה עם רוחו של ממשל נתניהו ,  או השתנתה בעקבותיו . " דור נתניהו "  - חלק ד'

