נתניהו נועד עם פרץ וסמוטריץ' - ללא הסכמות על חלוקת התיקים
פגישת בכירי איחוד מפלגות הימין עם ראש הממשלה הסתיימה ללא סיכום .  גורם שהשתתף במפגש מסר כי  " הייתה פגישה באווירה טובה .  הדיאלוג יימשך ".  בשבוע שעבר הציג נתניהו בפני שני הח"כים חבילת פיצויים שכללה את תיק החינוך לפרץ ותיק התחבורה לסמוטריץ' וכן חברות בקבינט
ראש הממשלה בנימין נתניהו נועד הערב  ( שלישי )  עם יו"ר איחוד מפלגות הימין רפי פרץ וח"כ בצלאל סמוטריץ' לפגישה בנושא חלוקת התיקים בממשלה ,  אך היא הסתיימה ללא הסכמות .  גורם שהשתתף במפגש מסר כי  " הייתה פגישה באווירה טובה .  הדיאלוג עם נתניהו יימשך .  לפי דוברו של ראש הממשלה ,  השלושה ייפגשו שוב כבר מחר .
 הפגישה התקיימה שבוע מאז שפיטוריהם של נפתלי בנט ואיילת שקד נכנסו לתוקף .  נתניהו עדיין מחזיק בתיק החינוך ומאז סוף השבוע היה נתק מסוים בין ראש הממשלה לראשי איחוד מפלגות הימין בשיחות סביב חלוקת התיקים .  
בציונות הדתית התעורר זעם נגד נתניהו על רקע שורה ארוכה של צעדים שבהם נקט ,  כולל פיטורי בנט ושקד ,  פיטוריו של יועץ ההתיישבות במשרד הביטחון קובי אלירז והמינוי של אמיר אוחנה לשר המשפטים .  נתניהו הציג בפני פרץ וסמוטריץ' חבילת פיצויים שכללה בין היתר את תיק החינוך לפרץ ותיק התחבורה לסמוטריץ' וכן חברות בקבינט לשניהם .  האחרון דרש לקבל תיק נוסף בהתאם למה שהחזיקו בנט ושקד .  
סמוטריץ' ביקש מנתניהו בשבוע שעבר לתת לו את תיק התפוצות שהיה בידי בנט ,  אך נתניהו סירב מחשש לעימות עם הרפורמים והקונסרבטיבים .  ראש הממשלה העלה אפשרות לתת לסמוטריץ' את המשרד לעניינים אסטרטגיים אך לדברי גורם המעורה בפרטים  " עדיין לא הציע את התיק כהצעה רשמית ". 
לקריאה נוספת בנושאעימות באיחוד מפלגות הימין אחרי דברי סמוטריץ' : " נפיק לקחים"נתניהו בעקבות סערת סמוטריץ' :  מדינת ישראל לא תהיה מדינת הלכהסמוטריץ' על תיק המשפטים :  אנחנו רוצים להשיב את משפט התורה למכונו 
בשבוע שעבר תקף סמוטריץ' את יחסו של ראש הממשלה לציונות הדתית לאחר שמינה את ח"כ אוחנה לשר המשפטים . " אמיר אוחנה הוא חבר ואיש ראוי ואני כמובן מאחל לו הצלחה גדולה ,  אבל לא הוא הסיפור .  הסיפור הוא נתניהו שלא היה מתייחס לאף אחד מהשותפים האחרים שלו כמו שהוא מרשה לעצמו להתייחס לציונות הדתית .  הגיע הזמן שנפיק לקחים ". 
גורמים באיחוד הימין טענו לאחר מכן כי סמוטריץ ' " בוחר לתקוף את ראש הממשלה במקום להסיק מסקנות "  והבהירו כי פרץ הוא המתאים ביותר לכהן כשר החינוך .  הגורמים תקפו את סמוטריץ' ואמרו כי  " יו"ר הבית היהודי הרב רפי פרץ מקבל את תיק החינוך כמו שדרש לאורך כל תקופת המשא ומתן .  הבחירה הראשונה היא של ראש הממשלה והוא במפורש הציע לפרץ את תיק החינוך מהסיבה שהוא רואה בפרץ את מנהיג הציונות הדתית ". 
 ( עדכון ראשון :  19:35 )  

נתניהו נועד עם פרץ וסמוטריץ' - ללא הסכמות על חלוקת התיקים
פגישת בכירי איחוד מפלגות הימין עם ראש הממשלה הסתיימה ללא סיכום .  גורם שהשתתף במפגש מסר כי  " הייתה פגישה באווירה טובה .  הדיאלוג יימשך ".  בשבוע שעבר הציג נתניהו בפני שני הח"כים חבילת פיצויים שכללה את תיק החינוך לפרץ ותיק התחבורה לסמוטריץ' וכן חברות בקבינט

