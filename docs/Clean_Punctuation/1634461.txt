החבר החדש של בני הזוג נתניהו :  אחמד טיבי
ח"כ טיבי ניצל את בימת הכנסת כדי לבקר את ההתקפה נגד שרה נתניהו . " אני רוצה להפיל את ממשלתך ,  לא את אשתך ",  אמר .  בסוף נאומו של טיבי ,  לחץ נתניהו את ידו
 ( צילום :  ערוץ הכנסת ) 
ימים לא קלים עוברים על ראש הממשלה בנימין נתניהו ,  אך היום  ( רביעי )  הוא זכה לתמיכה בלתי צפויה .  חבר הכנסת אחמד טיבי  ( רע"מ- תע"ל )  ניצל את בימת הכנסת כדי להביע תמיכה בנתניהו ולבקר בחריפות את ההתקפה נגד רעייתו שרה . " נכון שאני שייך לאופוזיציה ורוצה שהממשלה תיפול היום ,  אבל אני לעולם לא אשתמש בהתקפה על משפחתך ואשתך כדי להפיל אותך ",  אמר טיבי לנתניהו במהלך דיון מיוחד שהתקיים בכנסת ,  תחת הכותרת  " כישלון ממשלת נתניהו בנושאים מדיניים ,  כלכליים וחברתיים ".  
טיבי הוסיף ,  כי  " אני רוצה להפיל את הממשלה שלך ,  לא את שרה נתניהו .  יש דברים ,  שלמרות התהום המדינית לא עושים לפוליטיקאים .  אחד מהם זה להכפיש את המשפחה בצורה לא אנושית ".  בסוף נאומו של טיבי ניגש אליו נתניהו ולחץ את ידו בחמימות .  
אחרי טיבי עלה לבמה חבר הכנסת אורי אורבך  ( הבית היהודי )  ,  שאמר כי הוא אינו מודאג מהשפעתה של שרה נתניהו על בעלה ועל מדיניות הממשלה . " אני יותר מודאג מהשפעה של אנשים כמו ברק אובמה ואהוד ברק על תפקידו של נתניהו ",  אמר אורבך בחצי הלצה .
 הסערה סביב פרשת העוזרת של משפחת נתניהו מסרבת לדעוך .  הפרשה התפוצצה ,  בעקבות תביעה שהגישה ליליאן פרץ ,  שהיתה מנהלת משק הבית של משפחת נתניהו בקיסריה ,  נגד מעסיקיה .  בתביעה טענה פרץ כי שרה נתניהו השפילה אותה באופן רציף במשך שש שנות העסקתה .  בין היתר טענה פרץ כי נתניהו נהגה לצרוח עד אימה ,  במקרים שבהם לא קיבלה את הכבוד המגיע לה לטעמה והגדירה עצמה כ"אמא של מדינת ישראל ".  בנוסף ,  היא טענה כי נתניהו הכריחה אותה להביא ארבעה סטים שונים של בגדים לעבודה כדי לשמור על סטריליות הבית .
 
החבר החדש של בני הזוג נתניהו :  אחמד טיבי
ח"כ טיבי ניצל את בימת הכנסת כדי לבקר את ההתקפה נגד שרה נתניהו . " אני רוצה להפיל את ממשלתך ,  לא את אשתך ",  אמר .  בסוף נאומו של טיבי ,  לחץ נתניהו את ידו

