 " נתניהו ,  תתעורר ":  משפחות הנעדרים בכנרת קוראות להרחיב את החיפוש
אביו של לירון כראדי ,  אחד משלושת הצעירים שנסחפו השבוע על מזרן ים ,  פנה לראש הממשלה ממוקד החיפושים : " הילדים במים ואתה לא עושה כלום ".  קיים חשש לחיי הנעדרים ,  והמשטרה מפעילה כוחות גדולים ואמצעים מתקדמים 
" יש לנו צבא כזה גדול ,  שלושה ילדים נמצאים במים ואתה לא עושה כלום "   כך קרא הבוקר  ( שבת )  עופר כראדי ,  אביו של לירון בן ה-17 ,  שנעדר מיום רביעי בכנרת ,  בפנייה לראש הממשלה בנימין נתניהו ,  לחופי הכנרת . " אדוני ,  תתעורר ",  הוסיף כראדי . " תחשוב שזה פיגוע ,  תחשוב שיש פה רצח המוני ,  תחשוב שהילדים של אחד הבכירים שלך נמצאים במים ,  תחשוב שזה חיילים ". 
לדבריו , " אחד הילדים שלי נמצא בתוך הכנרת כרגע .  הילד שלי נמצא במים יחד עם עוד שני ילדים יקרים ,  שהיו אמורים להיות חיילים .  תחשוב שאחד הילדים שלך ,  חס ושלום ,  נמצא במים .  כל חיל הים היה נמצא פה ".  כראדי עוד טען כי  " אף אחד לא עושה כלום "  והפציר בנתניהו : " תבוא ,  תראה מה קורה פה ".  
עוד בוואלה !  NEWS :" לא אעזוב את הכנרת עד שנחמן יחזור ":  משפחות הנעדרים לא מאבדות תקווהמשפחות הנעדרים בכנרת : " לא נערכו כראוי - אפשר היה למנוע אסון "" תתפללו שימצאו את אחי ":  צוותי החיפוש אחרי הנעדרים בכנרת במרוץ נגד הזמן 
גם היום ממשיכים כוחות המשטרה ומתנדבים לחפש אחר הנעדרים .  עיקר מאמצי החיפוש רוכזו ברצועת החוף המזרחית של הכנרת סמוך לאזורים בהם נראו הנעדרים לאחרונה .  במהלך החיפושים ,  מופעלים רחפנים ותצפיות של המשטרה ,  כמו גם מערכות מחשוב מתקדמות .  
עוד הבהירו במשטרה כי למאמצים שותפים כוחות גדולים של שוטרי השיטור הימי ,  פרשים ,  לוחמי מג"ב ,  מתנדבים ,  וצוללים מיחידת המתנדבים של משטרת ישראל ,  שמשתמשים בין היתר באופנועי ים ,  במסוק משטרתי ובסירות מתנדבים . " משטרת ישראל ,  האחראית על הפיקוד והשליטה על כלל הכוחות הפועלים לאיתור הנעדרים ,  תמשיך בפעולות החיפוש עד לאיתורם ",  נמסר בהודעה רשמית .  
יתרה מכך ,  במשטרה ביקשו להדגיש לציבור הנופשים כי יש להיכנס למים רק בחופים המוכרזים ,  שבהם יש שירותי הצלה .  כמו כן ,  הרוחצים מתבקשים שלא להיכנס לעומק המים מחשש להיסחפות ,  ולהימנע משימוש באבובים או במזרני ים .  
מלבד כראדי ,  תושב נתניה ,  נעדרים החל מיום רביעי בשעות הבוקר גם נחמן איטח ,  בן 21 מביתר עילית ,  ואיתמר אוחנה ,  בן 18 מקריית שמונה .  השלושה נסחפו על גבי מזרני ים בחוף לבנון שבכנרת בשלושה מקרים שונים .  צוותי החיפוש וכוחות החילוץ וההצלה המשיכו בפעילותם באזור ,  והנחת העבודה היא שקיים חשש לחייהם של השלושה .
 באירוע הראשון ,  התהפך איטח עם מזרן הים שלו .  אישה ששהתה עמו במים חולצה על ידי אזרחים רכובים על אופנוע ים ,  ואילו איטח עדיין נעדר .  באירוע השני נכנסו למים כראדי ונער נוסף על מזרן ים ,  אך המזרן התפוצץ ורק אחד מהם חולץ .  באירוע השלישי נסחפו שלושה צעירים על מזרן ים .  שניים מהם חילצו את עצמם ,  ואילו השלישי ,  אוחנה ,  עדיין נעדר .  
ביום שלאחר המקרים ,  משפחות הנעדרים מתחו ביקורת על מאמצי החיפוש ועל התשתיות בחופי הכנרת . " כשהלכו למציל ,  לא היה לו אפילו אופנוע ים ,  שזה המינימום שצריך להיות בחוף כזה גדול ",  אמר אורי כראדי ,  דודו של לירון .  לדבריו , " אם צוותי ההצלה היו פועלים אחרת והיה להם הציוד הנדרש ,  יכלו למנוע פה אסון גדול ".  לדבריו , " יש פה סוכת מציל אחת ,  שזו פשוט בדיחה ,  על אלפים של ילדים פה .  האחיין הזעיק עזרה ,  אבל לא היה למי לפנות ,  וגם כשהוא פנה - לא היו את הכלים ". 
דובר מחוז צפון במשטרה ,  יקי אוחנה ,  התייחס שלשום לטענות שלפיהן החיפוש אחר הנעדרים החל מאוחר מדי . " משעות הבוקר ,  עם היוודע הבשורה על הנעדרים התחלנו בחיפושים עם ספינות שיטור .  בשעות הבוקר המוקדמות צירפנו את יחידת הצוללנים המשטרתית במשולב עם יחידת הצוללנים של זק"א ",  אמר .
" לצערי אין לנו כרגע בשורות ",  הוסיף אוחנה . " אני לא רוצה להתייחס לטענות המשפחות בשעת צערן ".  לדבריו , " ברגע שקיבלנו התרעה משינו מהמים כ-80 מתרחצים שנסחפו עם המזרונים שלהם מהמים .  גם העלינו לאוויר מסוק צה"לי כדי לגבות את החיפושים שלנו ".   

" נתניהו ,  תתעורר ":  משפחות הנעדרים בכנרת קוראות להרחיב את החיפוש
אביו של לירון כראדי ,  אחד משלושת הצעירים שנסחפו השבוע על מזרן ים ,  פנה לראש הממשלה ממוקד החיפושים : " הילדים במים ואתה לא עושה כלום ".  קיים חשש לחיי הנעדרים ,  והמשטרה מפעילה כוחות גדולים ואמצעים מתקדמים

