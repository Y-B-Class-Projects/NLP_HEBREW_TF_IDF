למי קראת ביביתון ? 
מו"ל העיתון ישראל היום תקף בשידור חי בערוץ 2 את העיתונאי נחום ברנע וכינה אותו  " פרשן פוליטי עלוב ".  אדלסון הכחיש את הטענות על סגירת החינמון
מו"ל העיתון ישראל היום שלדון אדלסון השיב היום על הטענה כי עיתונו הוקם על מנת לקדם את בנימין נתניהו : " זו המצאה של הדמיון של נחום ברנע ,  פרשן פוליטי עלוב .  הוא מפיץ שהעיתון שלי נוצר בשביל ביבי ושזו הייתה המטרה בהקמתו אבל הציבור מבין שלא ".  
בתגובה לשאלתו של הפרשן ההמדיני של חדשות ערוץ 2 אודי סגל אמר אדלסון : " בידיעות אחרונות פרסמו שיום אחרי הבחירות נפסיק להוציא את העיתון ,  ואנחנו עדיין מוציאים אותו .  בארצות הברית יש פרשנים שלא כולם מסכימים איתם ,  אבל הם לא ממציאים המצאות מדמיונם ומוכרים אותן כעובדות ". 
בהמשך הדברים אמר אדלסון : " זה בסדר שעיתונים כמו ידיעות ומעריב תוקפים את נתניהו ואם מישהו מדבר באופן פייר ומאוזן זה בסדר לתקוף אותו ?  בניגוד לכלי תקשורת אחרים בישראל אנחנו לא נתקוף פוליטיקאים .  המודל שלנו הוא 'פוקס ניוז ,  אנחנו רוצים להיות מאוזנים כמותם .  אם נשיג זאת ,  נשיג מה שרצינו .  כל האנשים המשוגעים שמספרים סיפורים שזה עבור נתניהו ,  זה שטויות ". 
בתגובה לשאלתו של סגל על יחסיו של אדלסון עם ראש הממשלה נתניהו ענה אדלסון : " אנחנו פשוט חברים .  אנחנו באותו צד פוליטי .  אנחנו ביחסים טובים עם שמעון פרס ואנחנו לא באותן דעות ..  .  אני מצפה מביבי את מה שציפיתי מאולמרט .  אנחנו חברים של אולמרט 20 שנה ,  תמיד ראינו בו חבר ,  אני לא בטוח שהוא רואה בנו חבר ".  מאז הקמת העיתון נהגו בישראל היום לבקר את ראש הממשלה לשעבר אולמרט בצורה חריפה ביותר .
 טרם התקבלה תגובת נחום ברנע וידיעות אחרונות לדברים .
 
למי קראת ביביתון ? 
מו"ל העיתון ישראל היום תקף בשידור חי בערוץ 2 את העיתונאי נחום ברנע וכינה אותו  " פרשן פוליטי עלוב ".  אדלסון הכחיש את הטענות על סגירת החינמון

