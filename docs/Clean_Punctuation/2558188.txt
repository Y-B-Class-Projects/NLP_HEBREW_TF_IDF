דיכטר הגיש את התפטרותו ליו"ר הכנסת בתחנת דלק
ביקורת חריפה על החלטתו של דיכטר לערוק מקדימה ולשמש כשר להגנת העורף : " מובל כצאן לעורף ".  נתניהו בירך : " יש לו הרבה זכויות ".  את משבצתו של דיכטר בקדימה יתפוס אחמד דבאח
ח"כ אבי דיכטר מסר לפני שעה קלה  ( שלישי )  את מכתב ההתפטרות מהכנסת ליו"ר הכנסת ,  ראובן ריבלין ,  בתחנת דלק ליד לטרון .  הסיבה - השניים נפגשו  " באמצע הדרך "  כשריבלין עשה דרכו לחופשה משפחתית . " כאיש ליכוד ,  אני יכול לומר שלא הרבה פעמים אני אוהב לקבל אנשים שמתדפקים על דלתה של הממשלה ושל הליכוד ,  אך זה חשוב מאוד שאדם כדיכטר נכנס בשעריה ,  כאשר בכל תפקיד הוא נשא את כל מעייניו לאומה ",  אמר ריבלין עם קבלת המכתב . 
" עם ישראל זקוק לך ובונה עליך ",  פנה ריבלין לדיכטר . " ביצעת תפקידים רבים ובכולם פעלת לטובת העם בישראל ,  וביצעת את תפקידך בצורה הטובה ביותר .  גם היום אנו צריכים את עזרתך ואני שמח שנענית לבקשה והסכמת לקחת על עצמך תפקיד בעל אחריות שכזו ".  
במקביל ,  במערכת הפוליטית מתחו הבוקר ביקורת חריפה על דיכטר ,  שהחליט לערוק ממפלגת קדימה ,  על מנת להחליף את מתן וילנאי בתפקיד השר להגנת העורף . " אזרחי ישראל צריכים לחשוש מהמשמעויות הרחבות של המהלך הנוכחי ",  נמסר בתגובה ממפלגת קדימה . " מדובר בהמשך ישיר לקמפיין שחרור המלחמה של ראש הממשלה ושל שר הביטחון ,  שלא מפספסים הזדמנות לספסר בחברי כנסת עבור גחמות משיחיות מסוכנות .  אבי דיכטר הוא אדם רב זכויות ומעללים ,  שטעה כששם את שמו הטוב וערק בעבור תפקיד משני ונטול סמכויות בממשלה צינית וחסרת בושה ".  
ח"כ איתן כבל  ( העבודה )  גינה אף הוא את הצעד ואמר כי  " סוף סוף נמצא המתנדב האמיץ לעמוד בפני ועדת החקירה הבאה ".  לדבריו , " דיכטר מובל כצאן לעורף על ידי ראש ממשלה ושר ביטחון ציניים ,  שבשעת האמת יזרקו עליו את האחריות לכל כישלונותיהם ".   " מעבר לכך ",  הוסיף כבל , " העובדה שנתניהו לא מצא לנכון למנות לתפקיד את אחד משלל השרים חסרי התיק בממשלתו מעידה או על חוסר אמון בהם ,  או על גודל המחדל הצפוי להתרחש בעורף הישראלי ".  
ח"כ דני דנון  ( ליכוד )  כינה את המהלך  " התפרקות טוטאלית של מפלגת הסופרמרקט ,  קדימה ,  אשר משולה לטיטניק - ספינה טובעת שחבריה נוטשים אותה ".  להערכתו , " בבחירות הבאות קדימה לא תעבור את אחוז החסימה ותיעלם ".  ח"כ יואל חסון  ( קדימה )  אמר כי  " נתניהו שוב חוצה גבולות של גועל פוליטי והפך למגה-קומבינטור פוליטי .  דיכטר ,  שהיה כנראה סוס טרויאני בקדימה בשנים האחרונות ,  פגע כל הזמן בשמה ובציפי ליבני ,  כאשר המניע הוא אחד - הכשרת התוכנית מראש לעבור לליכוד כשר בכל מחיר .  אין לי ספק כי דיכטר לא יתרום דבר בממשלה המנופחת הזאת וכי זה צפוי להיות תפקידו האחרון בזירה הפוליטית ,  וטוב שכך ".  
מנגד ,  ראש הממשלה נתניהו בירך על המינוי הצפוי . " לא שאין לנו מטלות במדינה .  יש הרבה ,  אבל יש מדינה מתפתחת וחזקה שבטוחה בעצמה וצריך להגן עליה ,  כפי שאתם עושים בהתגייסות לצה"ל ",  אמר נתניהו בטקס קבלת עולים מצפון אמריקה הבוקר . " החלטתי למנות את אבי דיכטר לתפקיד השר להגנת העורף והוא יוכל לעזור בדבר שהוא עוסק בו כל חייו - לתרום לביטחון המדינה .  מדובר בראש השב"כ לשעבר ,  שירתנו יחד בסיירת מטכ"ל .  יש לו הרבה זכויות .  ממשלה ברשותי משקיעה כפי שלא עשתה שום ממשלה קודמת להגנת העורף ". 
דיכטר עצמו אישר הבוקר את החלטתו להיענות להצעת ראש הממשלה ושר הביטחון ולהתמנות לשר להגנת העורף . " שיקולים אישיים ומפלגתיים נדחקו הצידה ,  וכמו ב-42 השנים האחרונות מאז גיוסי לצה"ל ,  בחרתי לשרת את המדינה באופן הטוב ביותר שאני מסוגל לעשות זאת ",  הסביר דיכטר בהודעה שפרסם בעמוד הפייסבוק שלו . " בעת הזו ,  מתפקיד השר להגנת העורף אני מאמין שאוכל לעשות זאת באופן הטוב ביותר ".  
" בנסיבות שנוצרו ,  לא ראיתי לנכון להישאר כח"כ על מנדט שהעניקו לי מצביעי קדימה ומתפקדי קדימה ולכן החלטתי להחזיר את המנדט בחזרה למפלגת קדימה ולהתפטר מהכנסת ",  כתב . " אני מבטיח לכל מי שתמך וממשיך לתמוך ,  וישנם רבים כאלה :  תמיכתכם אפשרה לי לשרת את המדינה עד היום ותאפשר לי להמשיך לשרת אותה גם ממשבצות אחרות ".  
את משבצתו של דיכטר בקדימה צפוי לתפוס אחמד דבאח ,  שיהיה חבר הכנסת השביעי שהוחלף במפלגה בקדנציה הנוכחית .  משמעות הדבר היא שרבע מחברי הכנסת של קדימה התחילו את כהונתם לאחר תחילת עבודתה של הכנסת ה-18 .  דבאח ,  איש עסקים מצליח בן 57 ,  הנחשב לקבלן הקולות הגדול ביותר במגזר הלא-יהודי בקדימה ,  הבהיר בשיחה עם וואלה !  חדשות כי  " לא ביקשתי מאף אחד להתפקד ,  ואני מודה לכל אחד שנתן לי את תמיכתו ".  
הוא כיהן כראש עיריית שגור  איחוד של הכפרים דיר אל אסד ,  בענה ומג'ד אל כרום ,  שמאוחר יותר פורק .  עם הקמת קדימה בשנת 2005 הוא היה מהראשונים שהצטרפו למפלגה .  בפריימריז הראשונים שנערכו בין ציפי לבני לשאול מופז בשנת 2008 הוא תמך בלבני ,  ולקראת הפריימריז האחרונים ,  במרץ השנה ,  הוא היה אחד מיני רבים שערק משורותיה והעביר את תמיכתו לשאול מופז .
" אני מסתכל על כניסתי לכנסת כמשימה לאומית ,  כאחריות כבדה ",  אמר הבוקר . " מאז ילדותי אני אדם אחראי ,  יש לי את העסקים מהטובים במדינה בתחום הבשר .  מגיל 22 הייתי חבר מועצה ,  ראש עיר מגיל 40 .  את הניסיון הזה אפשר לנצל כחבר כנסת לטובת ציבור המדינה ,  ויש הרבה נושאים חברתיים  אלימות ,  תכנון ובנייה .  אני מקווה שאוכל לתרום למדינה בכלל ולאוכלוסיות החלשות ,  לשוויון ,  לדאוג לקידום תהליך השלום מצד אחד ,  וגם לבנות דו-קיום וחיזוק האמון בין המגזר הלא-יהודי למדינה ". 
דבאח נכנס לכנסת כאשר מצבה של קדימה שברירי .  לדבריו , " נכון שהמצב של קדימה לא טוב ,  אבל מצד שני אני מסתכל על קדימה כמפלגה חזקה .  יש בה קרוב ל-100 אלף חברים והסקרים לא אומרים כלום .  הכל יכול להשתנות .  אני מאמין בקדימה והיא הדרך הנכונה  מפלגת מרכז שתוכל לקדם את כל הדברים שחשובים למדינה :  שלום ,  ביטחון וכלכלה .  אמרו לפני כמה חודשים שהעבודה נגמרה והנה עכשיו היא בסדר ,  גם את קדימה אפשר להצעיד למעלה ".  
" לא נכנסתי בגלל המפקד .  אנשים מאמינים בי .  קיבלתי תמיכה של 50% .  אנשים מאמינים בי שאני איש של עשייה .  לכן נבחרתי ",  הוסיף . " הייתי צריך להיבחר בתחילת הקדנציה .  השריונים הלא צודקים גרמו לכניסתי בצורה מאוחרת ,  אבל זה לא על סמך קבלני קולות .  לא ביקשתי מאיש להתפקד ".  
לקריאה נוספתח"כ דיכטר יפרוש מהכנסת ויכהן כשר להגנת העורףנתניהו :  לדיכטר מטלה חשובה לתרום לביטחון המדינהעוזי דיין דחה הצעה לשמש כשר להגנת העורף
בהכנת הידיעה השתתפה טל שלו
לפניות לכתב :  pinhas_wolf@walla.co.il 

דיכטר הגיש את התפטרותו ליו"ר הכנסת בתחנת דלק
ביקורת חריפה על החלטתו של דיכטר לערוק מקדימה ולשמש כשר להגנת העורף : " מובל כצאן לעורף ".  נתניהו בירך : " יש לו הרבה זכויות ".  את משבצתו של דיכטר בקדימה יתפוס אחמד דבאח

