נתניהו חזר חולה מסין - ההכרעה על עתיד התאגיד צפויה להידחות
מרבית הלו"ז של ראש הממשלה בוטל לאחר ששב לארץ כשהוא אינו חש בטוב .  הפגישה עם שר האוצר כחלון ,  שהייתה אמורה לעסוק בעתיד גופי השידור הציבורי ,  עשויה להידחות ולעכב את פתרון המשבר הקואליציוני .  אם תושג הסכמה ,  תידרש ישיבת פגרה מיוחדת של הכנסת
 ( בווידאו :  נתניהו יוצא נגד הקמת התאגיד ערב נסיעתו לסין )  
ההכרעה על עתיד תאגיד השידור הציבורי עשויה להידחות ,  לאחר שראש הממשלה ,  בנימין נתניהו ,  שב הבוקר  ( חמישי )  חולה מהביקור בסין .  נתניהו ושר האוצר ,  משה כחלון ,  היו אמורים להיפגש עם חזרתו של נתניהו לארץ ,  אך מרבית הלו"ז של נתניהו להיום בוטל .
 בקואליציה ממתינים לפגישה בין נתניהו לכחלון ,  על רקע המחלוקת שפרצה בשבוע שעבר סביב סגירת רשות השידור ועליית התאגיד לאוויר ,  המתוכננות ל-30 באפריל .  ערב נסיעתו לסין במוצאי השבת שעברה ,  חזר בו ראש הממשלה מהסכמות שהשיג עם שר האוצר ,  והצית משבר קואליציוני .  נתניהו עשוי לכנס את ראשי הקואליציה לדיון בסיום המשבר ,  אך עד כה הם לא זומנו לפגישה .  
עוד בוואלה !  NEWS:הפלסטיני שהותקף בידי שוטר לוואלה !  NEWS : " פחדתי שהוא יירה בי"1,500 שקל על נסיעה באדום :  הקנסות החדשים של משרד התחבורהשבוע אחרי הצתת האחות :  תושב חולון חשוד שאיים לשרוף צוות שלם 
בזמן שהותו בת ארבעת הימים של נתניהו בסין ,  ניסו אנשיו להגיע להסכמות עם אנשי כחלון על עתיד התאגיד :  מנכ"ל משרד התקשורת ,  שלמה פילבר ,  ומנכ"ל משרד האוצר ,  שי באב"ד ,  נפגשו בניסיון להגיע למתווה מוסכם ,  כשמי שניסו לתווך היו שר התיירות יריב לוין  ששימש ממלא מקום ראש הממשלה בזמן שהות נתניהו בסין ,  ממלא מקום שר התקשורת ,  צחי הנגבי ,  ויו"ר הקואליציה ,  דוד ביטן .
 בין היתר ,  נבחנה האפשרות של מיזוג חלקים מהתאגיד לתוך רשות השידור ,  והעסקה של שיעור גדול יותר מעובדי הרשות השידור בתאגיד .  על הפרק עומדים גם שמו של הגוף הממוזג החדש ,  ועתידם של ראשי התאגיד  המנכ"ל אלדד קובלנץ והיו"ר גיל עומר .  לטענת גורם המעורב במגעים ,  חלק גדול מהפתרונות נתקלים במכשולים משפטיים שיקשו על יישומם ,  ולכן המגעים הופסקו עד לשובו של נתניהו .
 אם יימצא פתרון ,  המהלך יצריך הליך של חקיקת בזק שידרוש את כינוס הכנסת לישיבות פגרה מיוחדות .  ביטן כבר החל להכין את הח"כים ,  שיצאו אמש לפגרה ,  לכינוס שכזה .  לפי ההערכה בקואליציה ,  החקיקה תבקש לדחות את השידורים בחודש בלבד ,  כדי להגיע לפתרון מוסכם בזמן הזה .  
במקביל ,  הפסיקו בסביבת ראש הממשלה להשתמש במילה  " בחירות ",  שעלתה בשיא המשבר ,  לפני יציאתו לסין .  נתניהו עצמו הבהיר בתדרוך לכתבים במהלך הביקור בסין שהוא עצמו לא השתמש במילה הזו .  בקואליציה כולה ,  ובליכוד בפרט ,  נרשמה במהלך השבוע חזית התנגדות לבחירות מוקדמות .
 שר התחבורה ישראל כץ אמר כי  " לא מובילים מדינה לבחירות על התקשורת ",  ושרים נוספים הצטרפו אליו בהתנגדות זו ,  כמו גם ח"כים המשובצים בעשירייה השלישית וחוששים למקומם בבחירות הבאות .  ח"כ אורן חזן אמר אתמול בראיון לתוכנית  " שי ושרון "  בערוץ 2 כי בליכוד ישנם תומכים אפילו בהקמת ממשלה חלופית במקרה של בחירות ,  ובשיחות סגורות בשבוע האחרון הבהירו ח"כים רבים כי הם מתכוונים להציב התנגדות נחרצת לבחירות מוקדמות .  
 

נתניהו חזר חולה מסין - ההכרעה על עתיד התאגיד צפויה להידחות
מרבית הלו"ז של ראש הממשלה בוטל לאחר ששב לארץ כשהוא אינו חש בטוב .  הפגישה עם שר האוצר כחלון ,  שהייתה אמורה לעסוק בעתיד גופי השידור הציבורי ,  עשויה להידחות ולעכב את פתרון המשבר הקואליציוני .  אם תושג הסכמה ,  תידרש ישיבת פגרה מיוחדת של הכנסת

