מובארק ונתניהו דנו בניסיון לחדש המו"מ
רה"מ בנימין נתניהו נפגש עם נשיא מצרים .  נתניהו ביקש ממובארק להפעיל את השפעתו כדי לקדם את תהליך השלום עם הפלסטינים . " הגיעה העת לחידוש התהליך המדיני "
  ( צילום :  רויטרס .  עריכה :  דורון שטיין ) 
האם המשא ומתן עם הרשות הפלסטינית יקבל תמריץ מצרי ?  ראש הממשלה בנימין נתניהו נחת בשעות הצהריים  ( שלישי )  לביקור במצרים .  נתניהו נפגש בקהיר עם נשיא מצרים חוסני מובארק ודן עמו בדרכים לחדש את המשא ומתן עם הפלסטינים .  אל ראש הממשלה הצטרפו שר התמ"ת בנימין בן אליעזר ,  היועץ לביטחון לאומי עוזי ארד וכן שליח מיוחד מטעם ראש הממשלה ,  עורך הדין יצחק מולכו .
 בירושלים מקווים כי מצרים תפעיל את השפעתה על הרשות הפלסטינית ותקדם את כניסתם למשא ומתן .  אתמול אמר נתניהו במהלך נאום שנשא בפני שגרירי ישראל במשרד החוץ בירושלים כי  " אני מקווה שבשבועות הקרובים נצליח לקדם את תהליך השלום .  התירוצים בצד הפלסטיני הולכים ונעלמים .  הזמן בשל לחידוש התהליך המדיני ". 
רה"מ הוסיף כי  " אם יש רצון טוב של הכוחות המובילים לשלום במזרח התיכון  ישראל ומצרים ,  ואני מקווה שגם הרשות הפלסטינית וכמובן ארה"ב ואירופה  אז אני מקווה שהגיעה העת לחידוש התהליך המדיני .  נגמר זמן התירוצים והגיע זמן המעשים ". 
בתוך כך פרסמה אתמול סוכנות הידיעות הצרפתית כי ארצות הברית מגבשת שני מכתבי ערבויות לישראל ולפלסטינים שיהוו בסיס לחידוש שיחות השלום בין הצדדים .  ג'ורג' מיטשל ,  שליחו המיוחד של הנשיא האמריקאי ברק אובמה ,  יגיש את טיוטת המכתבים במהלך ביקורו הבא במזרח התיכון .
 גם שר הביטחון אהוד ברק התייחס לנושא המשא ומתן עם הרשות הפלסטינית ואמר כי  " האלטרנטיבה למשא ומתן היא מבוי סתום שיוביל לאלימות ותגרום לעלייה בכוחו של חמאס ".  במהלך דיון שהתקיים בוועדת החוץ והביטחון של הכנסת ,  הדגיש ברק כי  " אנו נמצאים היום ביתרון ובעמדת כוח ,  שמאפשרת לנו להיכנס להסדר שיוביל למציאות של שתי מדינות שחיות זו לצד זו ". 

מובארק ונתניהו דנו בניסיון לחדש המו"מ
רה"מ בנימין נתניהו נפגש עם נשיא מצרים .  נתניהו ביקש ממובארק להפעיל את השפעתו כדי לקדם את תהליך השלום עם הפלסטינים . " הגיעה העת לחידוש התהליך המדיני "
 
