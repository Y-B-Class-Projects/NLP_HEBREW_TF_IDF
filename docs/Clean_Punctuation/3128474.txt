ירדן : " ישראל התנצלה ותפצה את המשפחות ";  השגרירות תשוב לפעילות
לאחר המשבר ביחסי המדינות בעקבות הרג שני אזרחים ירדנים בידי מאבטח השגרירות בעמאן והרג השופט במעבר אלנבי ,  שגרירות ישראל בירדן תאוייש מחדש באופן מיידי .  בירדן טענו כי ישראל הביעה צער על התקרית והתחייבה רשמית לנקוט בהליכים נגד המאבטח
ישראל הגיעה להסכמות עם ירדן בעקבות הרג שני האזרחים בידי מאבטח השגרירות בעמאן בחודש יולי בשנה שעברה ,  ובעקבות הרג השופט הירדני במעבר אלנבי בשנת 2014 - כך נמסר הערב  ( חמישי )  מלשכת ראש הממשלה בנימין נתניהו .  בהודעה נמסר כי שגרירות ישראל בירדן תשוב לפעילות מלאה באופן מיידי .
 בירדן דווח מוקדם יותר כי ישראל התנצלה על האירועים ,  וכי התחייבה רשמית לפתוח בחקירה ולהעניק פיצויים למשפחות .  מלשכת נתניהו נמסר כי  " הרשויות המוסמכות בישראל ימשיכו בבדיקת החומרים שנאספו ביחס לאירוע בשגרירות ,  וצפויות להגיע להחלטה בשבועות הקרובים .  ישראל מייחסת חשיבות רבה ליחסים האסטרטגיים עם ירדן והמדינות תפעלנה לקידום שיתוף הפעולה ביניהן ולחיזוק הסכם השלום ". 
עד כה נטען כי ישראל שוקלת לפצות רק את משפחתו של בעל הדירה שנורה בשוגג ,  ולא את זו של הצעיר שתקף את המאבטח .  בסוכנות הידיעות הירדנית  " הלא אחבאר "  דווח כי ישראל הסכימה לתשלום פיצויים גדול מזה ששילמה להרוגים בתקרית המרמרה בשנת 2010 .  בהמשך לדיווחים מהחודשים האחרונים - השגרירה הנוכחית בירדן - עינת שלאין - לא תחזור לשגרירות לפי דרישת הירדנים ,  ובהמשך ימונה שגריר חדש לממלכה .
 עוד בנושא:גורם ירדני :  שגרירות ישראל לא תיפתח - אם המאבטח לא יעמוד לדיןדיווח בירדן : " צוות השגרירות לא יורשה לחזור עד להעמדת המאבטח לדין "  
בחודש נובמבר דווח כי ירדן לא תאפשר את פתיחת השגרירות הישראלית מחדש עד שלא תנקוט הליכים משפטיים נגד המאבטח זיו מויאל שירה למוות בשני האזרחים - כך מסר גורם דיפלומטי ירדני .  גורם ישראלי הוסיף כי ישראל חייבת להבטיח לשכנתה כי  " הצדק נעשה "  ביחס למויאל ,  ששב לארץ אחרי התקרית יחד עם כל צוות השגרירות .  הוא שב עם השגרירה שלאין ,  כשהם זוכים לקבלת פנים חגיגית מצדו של ראש הממשלה בנימין נתניהו - מהלך שגרם למחאה חריפה מצדה של ירדן .
 מאז עזבה השגרירה את השגרירות ב-24 ביולי ,  פעילותה הופסקה והיחסים בין שתי המדינות התקררו .  לטענת ישראל ,  מויאל פתח באש אחרי שהותקף ונפצע באורח קל על ידי פועל שהגיע לדירה במתחם השגרירות בעמאן .  הוא הרג אותו ואת בעלי הדירה ,  שנפגע מירי תועה .  גורמים ישראליים אמרו כי ייתכן שמשפחתו של בעלי הדירה תפוצה בגין מותו .  הגורמים אמרו כי לא סביר שישראל תמיד לדין את מויאל ,  אולם לא ברור אם הוא יוכל להמשיך בעבודתו במקום אחר בחו"ל ,  מאחר שעיתון ירדני פרסם את זהותו .  דובר משרד החוץ ,  עמנואל נחשון ,  מסר בעבר כי  " אנחנו עובדים על פתרון שיחזיר את מערכת היחסים למסלולה ".  
כשבוע לאחר הירי במתחם שגרירות ישראל בירדן ,  הפרקליטות הורתה לראש אגף חקירות והמודיעין במשטרה ,  ניצב מני יצחקי ,  לפתוח בבדיקת האירוע .  הפנייה נערכה על דעתו של היועץ המשפטי לממשלה אביחי מנדלבליט .  בפרקליטות ציינו כי הבדיקה המשטרתית תתקיים בליווי פרקליטות המדינה ,  ובהמשך ,  בהתאם לממצאים ,  תישקל גם האפשרות לפנות במסגרתה לרשויות הירדניות בבקשה להעביר לידי המשטרה חומרים נוספים .  

ירדן : " ישראל התנצלה ותפצה את המשפחות ";  השגרירות תשוב לפעילות
לאחר המשבר ביחסי המדינות בעקבות הרג שני אזרחים ירדנים בידי מאבטח השגרירות בעמאן והרג השופט במעבר אלנבי ,  שגרירות ישראל בירדן תאוייש מחדש באופן מיידי .  בירדן טענו כי ישראל הביעה צער על התקרית והתחייבה רשמית לנקוט בהליכים נגד המאבטח

