נתניהו עונה ללפיד :  לא הקואליציה תכתיב הסכם עם הפלסטינים
ראש הממשלה ענה לאמירת שר האוצר ,  שקרא להגיע להסכם גם במחיר שינויים בממשלה ,  ואמר כי  " ניסיון החיים שלנו "  הוא שיכריע . " אנחנו לא עומדים בפני הסכם קבע ",  קבע נתניהו 
" יש לנו דרישות ברורות להסכם ,  אם אלה יושגו - נוכל להתקדם .  לא הקואליציה תכתיב אלא ניסיון החיים שלנו ",  כך אמר היום  ( שני )  ראש הממשלה בנימין נתניהו בישיבת סיעת הליכוד .  נתניהו ענה בכך לדברי שר האוצר יאיר לפיד ,  שקרא אתמול להתקדם במשא ומתן המדיני מול הפלסטינים גם במחיר שינויים בהרכב הממשלה . " אנחנו לא עומדים בפני הסכם קבע ",  קבע נתניהו .  בהתייחסו להמשך שיחות השלום עם שר החוץ של ארה"ב ,  אמר נתניהו כי  " קרי בוודאי יגיע לביקור ,  אם לא בסוף השבוע הזה - אז בשבוע הבא .  המדינה נמצאת תחת מתקפה וצריך להגן עליה ". 
כותרות אחרונות בנושאלפיד מכין את נתיב המילוט שלו מהממשלה / פרשנותלפיד :  להתקדם במשא ומתן ,  גם במחיר שינוי הממשלהבסוף זה יעבוד :  לפיד ממשיך לחפש את הדרך ללב בוחריו
בנאום שנשא אופי מדיני מובהק ,  הבהיר אתמול שר האוצר כי הוא נחוש בדעתו למנוע את מה שנראה לו כניסיון מתמשך למוסס ולעכב את התהליך המדיני . " אם גם השמאל הישראלי וגם הימין הישראלי ימשיכו לומר פעם אחר פעם ש'שום דבר לא ייצא מזה' ,  הנבואה עלולה להגשים את עצמה והצדדים יעזבו את שולחן המשא ומתן תוך חילופי האשמות הדדיים ",  אמר לפיד ,  והדגיש כי הוא יעשה הכול כדי למנוע את כישלון המשא ומתן . 
" אנחנו לא יכולים להמשיך לחמוק מן העובדה שלשלום יש מחיר - מחיר כואב ,  מחיר לאומי ,  מחיר פוליטי לא קל שישלם כל אחד מהחותמים על ההסכם ",  המשיך לפיד . " ראש הממשלה הצהיר שהוא מכיר במחיר הזה ובמשמעות העובדה שהפתרון היחיד הנמצא על השולחן הוא יישום העיקרון של שתי מדינות לשני עמים .  אני מאמין ומקווה שיש בו את האומץ ההיסטורי הדרוש כדי לשלם את המחיר .  זה מה שהוא התחייב לו בעת שהקמנו את הממשלה ,  זה מה שאמר ביום הקמת הממשלה ומעל בימת הכנסת ואיני מעלה בדעתי לרגע שהוא לא התכוון לכל מילה ".  
לפיד הדגיש שכל רגע שבו אין הסכם בין ישראל לפלסטינים הוא סיכון מובהק לקיומה של ישראל כמדינה יהודית . " עם כל יום שעובר ללא הסכם ,  מתקרבת אלינו הסכנה של מדינה דו-לאומית ,  שאליה מנסה להוביל אותנו ברית בלתי קדושה של השמאל הקיצוני והימין הקיצוני ,  כל אחד מסיבותיו המשיחיות ",  אמר לפיד .  

נתניהו עונה ללפיד :  לא הקואליציה תכתיב הסכם עם הפלסטינים
ראש הממשלה ענה לאמירת שר האוצר ,  שקרא להגיע להסכם גם במחיר שינויים בממשלה ,  ואמר כי  " ניסיון החיים שלנו "  הוא שיכריע . " אנחנו לא עומדים בפני הסכם קבע ",  קבע נתניהו

