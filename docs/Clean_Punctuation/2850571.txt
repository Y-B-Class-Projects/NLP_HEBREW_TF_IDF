ההורים לוחצים :  הכניסו את החינוך להסכמים הקואליציוניים
הורי התלמידים פתחו בקמפיין חדש במאמץ אחרון להשפיע על המצב בכיתות ,  טרם הרכבת הממשלה ובחירת שר חינוך חדש . " ילדינו מצטופפים בכיתות ,  התנאים מסכנים את בריאותם הנפשית והפיזית "
 הורים לתלמידים פתחו אתמול  ( חמישי )  בקמפיין שמטרתו לפתור מצוקות אקוטיות במערכת החינוך .  במסגרת הקמפיין ,  ששמו : " אין ימין ,  אין שמאל ,  כולנו אותו מכלול - העם דורש חינוך איכותי ",  הופצה הודעה להורים רבים בארץ ,  אשר קוראת להם להצטרף ולהשפיע .  בנוסף ,  פנו מנהיגי הקמפיין לכלל המפלגות ,  במאמץ אחרון להכניס את דרישותיהם לקווי היסוד בדיונים הקואליציוניים ,  טרם הרכבת הממשלה באופן סופי .
 בחודש האחרון החלו נציגויות הורים בכל הארץ בקמפיין ממוקד הקורא לראש הממשלה ,  בנימין נתניהו ,  לבחור שר חינוך אשר  " חינוך זורם בעורקיו ".  בנוסף ,  דורשים נציגי ההורים להקים מועצה לאומית לחינוך שתהווה גוף עליון לשרי חינוך ,  המתחלפים אחת לשנתיים בממוצע ,  ותעניק יציבות לתכניות לימודים ,  לצוותי ההוראה ולתלמידים .  אלא שבחירתו הכמעט מוגמרת של נתניהו ביו"ר הבית היהודי ,  נפתלי בנט ,  לתפקיד שר החינוך הבא השבוע הובילה את ההורים לעלות הילוך ולשנות כיוון .  
לקריאה נוספת:פיר פירון :  כך מילכד פירון את שר החינוך הבא | דעהסערת החופשות :  משרד החינוך במסר מרגיע להורים 
ההורים ,  שרובם נמנים על פורום ועדי הורים יישוביים ,  ביותר מ-80 יישובים ,  ומהקואליציה הארצית לשיפור התנאים בגנים ,  דורשים כעת מכלל המפלגות לממש את הבטחותיהן במהלך מסע הבחירות ,  ולצרף נושאים בוערים ,  ביניהם צפיפות בכיתות ובגני הילדים ,  התאמת חופשות הילדים לחופשות במשק והכנסת סייעת נוספת לגני הילדים ,  לקווי היסוד בבסיס המשא ומתן הקואליציוני המרתוני הנערך בימים אלו .  חברי הפורום טוענים כי השבוע הקרוב הינו קריטי לציבור ההורים והילדים ,  משום שאם המפלגות לא יכניסו לקווי היסוד שלהן את דרישותיהם ,  משימתם להטיב עם הילדים תתעכב או לא תבוצע כלל .  
שלשום שלחו ההורים מכתב אישי לנתניהו ,  שבו הם מפצירים בו להכניס את הדרישות שלהם לדיונים .  במכתב כתבו ההורים כי ערב הבחירות נפגשו עם ראש הממשלה ,  העלו בפניו את הבעיות והציגו תכנית לפתרון הבעיות בגנים . " בסיום הפגישה אמרת :  'בממשלתי הבאה אפעל להשלמת התכנית בגנים לגילאי שלוש עד ארבע ,  התחלנו את המהלך בקדנציה הנוכחית עם השקעה עצומה בחינוך חינם לילדים מגיל שלוש לרווחת משפחות צעירות ,  בילדים צריך להשקיע' ",  כתבו ההורים . 
" כיום ,  ילדינו מצטופפים בכיתות גן עם 35 ילדים ועליהם אחראיות גננת וסייעת בלבד .  אלו תנאים המסכנים את בריאותם הנפשית והפיזית .  נשות הצוות כורעות תחת הנטל הכבד וזה משפיע מאוד גם על התהליך הפדגוגי בתוך הכיתות ",  הוסיפו . " ילדי ישראל זקוקים ליציבות ולאנשי המקצוע הטובים ביותר .  מדובר בעתידה של מדינה שלמה ועלינו  הורים ואנשי חינוך ,  יחד אתכם מנהיגי המדינה  לדאוג כי ילדינו יהיו האזרחים הטובים ביותר .  חינוך הילדים בתנאים טובים המאפשרים להקנות להם ערכים ולמידה משמעותית ,  הוא הבסיס לקיומה של חברה ישראלית איתנה .  ילדי בית הספר לומדים בכיתות צפופות של 40 ילדים .  שר החינוך הקודם מינה ועדה שהגישה את המלצותיה להקטין את התקן ל-32 ילדים בכיתה ואנו דורשים שההמלצות יתקבלו וייושמו ". 
בהמשך התייחסו לחופשות התלמידים : " חופשות הרבות מקשות מאוד על ההורים לעבוד .  הפער כיום בין חופשות התלמידים לחופשות ההורים העובדים עומד על 70 ימים בשנה  אנו דורשים שתקדם תכנית לצמצום הפער באמצעות תכניות ,  בדומה לבתי הספר של החופש הגדול ".  בסוף המכתב הוסיפו ההורים את ציפיותיהם מהשבוע הקרוב : " בימים אלה בהם אתה מרכיב את הממשלה שתנהיג אותנו בשנים הקרובות ,  אנו מבקשים ממך ומראשי המפלגות העתידות להיכנס לממשלה לקיים את הבטחתך כבר בשנת הלימודים הקרובה ובכך להוכיח את חשיבות חינוך ילדינו כאחת המטרות העיקריות של הממשלה הבאה .  יש קונצנזוס מקיר לקיר בדבר הצורך ,  בידך לקיים את ההבטחות ".  
בתוך כך ,  החלו גם התארגנויות ספורדיות של קבוצות הורים החרדים לגורל ילדיהם ומבקשים להשפיע בשבוע הקריטי של הקמת הממשלה .  אחת הקבוצות , " ממספרים לילדים - המאבק הארצי לצפיפות בכיתות ",  שמה לעצמה מטרה להוריד את הצפיפות בכיתות .  אתמול שלחה הקבוצה מכתב לשר החינוך המיועד ,  נפתלי בנט .  נציג הקבוצה ,  עמרי גלפרין ,  צירף למכתבם את סיפורו האישי . " אני אב לילדה שעלתה בשנה האחרונה לכיתה א' והיא אחת מ-39 תלמידים בכיתה ",  כתב . " כן ,  היא מספר ולא באמת ילדה או תלמידה במהלך מרבית שעות בית הספר ועניין זה חייב להשתנות ".  בהמשך פירט על קבוצת ההורים החדשה . " אתם עשויים לשמוע עלינו עוד הרבה בהמשך ",  הוסיף . " המחאה שלנו תהיה חוקית  אך בלתי מתפשרת בעניין .  התעוררנו כבר מעכשיו על מנת לעורר את השר הנכנס לבעיה וכבר להכין תשתית כנה של הורים שהנושא מטריד את מנוחתם .  תפקידו של שר החינוך הוא ליצור סביבת למידה איכותית לתלמידים וגם למורים ,  לתת לילדים במה לחשוב ,  להביע עצמם ,  לאתר ולטפל במצוקותיהם השונות .  לא ניתן להגיע לרמת למידה מסדר חשיבה גבוה ,  כשהכיתות עמוסות בתלמידים / במספרים ". 
לפניות לכתבת :  revital.blumenfeld@walla.com 

ההורים לוחצים :  הכניסו את החינוך להסכמים הקואליציוניים
הורי התלמידים פתחו בקמפיין חדש במאמץ אחרון להשפיע על המצב בכיתות ,  טרם הרכבת הממשלה ובחירת שר חינוך חדש . " ילדינו מצטופפים בכיתות ,  התנאים מסכנים את בריאותם הנפשית והפיזית "
 
