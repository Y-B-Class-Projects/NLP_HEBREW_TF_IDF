משגרירות בירושלים ועד חומה בגבול מקסיקו :  ההבטחות של טראמפ
במהלך מסע הבחירות ,  נשא טראמפ הבטחות רבות ,  שחלקן עוררו סערה .  בין השאר ,  הוא הבטיח להכניס את קלינטון לכלא ,  לחייב את מקסיקו לשלם על חומה שתפריד בין המדינות ולהעביר את השגרירות בישראל לירושלים .  האם הוא יקיים אותן ? 
לאורך מסע הבחירות שלו פיזר הנשיא הנבחר דולנד טראמפ שלל הבטחות שגרמו לא אחת להרמת גבה מצד האמריקנים .  כעת ,  משנבחר היום  ( רביעי )  בניצחון סוחף ומפתיע על מי שנחשבה כמועמדת המובילה הילרי קלינטון ,  ייאלצו הבטחותיו לעמוד במבחן המציאות .
 הנה שבע מההבטחות של טראמפ במהלך מסע הבחירות :  
סוגית ההפלות ,  שמפלגת את ארצות הברית ,  הייתה אחת המרכזיות גם במערכת הבחירות הנוכחית ,  כאשר טראמפ הציג עמדה חד משמעית בנושא ששמחה מאוד את המפלגה הרפובליקנית .  בין היתר אמר טראמפ בראיון לרשת MSNBC כי אם הפלות ייאסרו באופן כללי ,  נשים שייבצעו את ההליך ייענשו . " חייב להיות עונש מסוג כלשהו ",  דברי טראמפ .  
לא אחת הצהיר טראמפ על מחויבותו לביטחון ישראל ,  ולהמשך היחסים ההדוקים בין שתי המדינות .  גם הוא ,  ממש כמו מועמדים אחרים בעבר ,  התחייב להעביר את השגרירות לבירת ישראל . " אעשה זאת במהירות רבה למדי ",  אמר טראמפ בראיון ל-CNN , " אנחנו תומכים בזה במאה אחוז ".  במהלך פגישתו עם ראש הממשלה בנימין נתניהו אמר טראמפ כי וושינגטון בראשותו תכיר בירושלים כ"בירתה הנצחית והבלתי ניתנת לחלוקה של ישראל ". 
עוד על הבחירות בארצות הברית:טראמפ נשא נאום ניצחון : " אאחד את אמריקה ,  אהיה הנשיא של כולם"איך זה קרה ,  ומה יהיה עכשיו :  המבחן האמיתי של הנשיא טראמפהדרך אל הניצחון הדרמטי :  כך הפך טראמפ לנשיא ה-45 של ארה"ב 
אחת מהבטחות הבחירות המרכזיות של טראמפ במהלך השנתיים האחרונות הייתה התחייבות לבניית חומה בין ארצות הברית לבין מקסיקו .  זאת ,  בניסיון להיאבק בזרם הפליטים שהציף לדבריו את המדינה מדרום .  טראמפ אף אמר כי מי שתשלם עבור החומה תהיה מקסיקו . " ביום שאבחר לנשיאות אתחיל לבנות חומה בין המדינות ומקסיקו תשלם עליה ",  אמר .  עם זאת ,  כשנועד בעניין עם הנשיא המקסיקני אנריקה פניה נייטו ,  העדיף שלא להעלות את סוגיית התשלום .  
טראמפ התחייב לא אחת להחמיר באופן ברור את מדיניות ההגירה לארץ האפשרויות הבלתי מוגבלות ,  ואמר כי אם ייבחר ,  ייאלץ כל מי שמעוניין להתגורר במדינה לעבור מבחני נאמנות . " אם אבחר לנשיאות ,  מהגרים לא חוקיים לא יוכלו לקבל מעמד חוקי או אזרחות ,  והם יהיו חייבים לחזור למדינת מוצאם ",  אמר טראמפ .  כמו כן ,  הוא הבטיח כי יציע  " 'מבחן אידיאולוגי' למהגרים פוטנציאליים הכולל שאלות בנושאים של רצח על כבוד המשפחה ,  נשים ,  זכויות הקהילה הגאה ואיסלאם קיצוני ",  הבטיח הנשיא הנבחר .  בכלל ,  טראמפ נודע ביחסו החשדני כלפי מוסלמים ואמר באחד העימותים כי הוא מאמין ב"סינון קפדני "  בכל הקשור לכניסת מוסלמים למדינה .  
שעות ספורות לפני שנאם בפני חברי השדולה הפרו ישראלית איפא"ק ,  הודיע המועמד לנשיאות במסיבת עיתונאים כי בכוונתו לדרוש ממדינות העולם ובהן דרום קוריאה ,  יפן וסעודיה לשלם עבור הסיוע הביטחוני האמריקאי .  כאשר נשאל האם ההצהרה נוגעת גם לגבי הסיוע לישראל השיב : " ישראל תשלם גם כן ,  היא בהחלט תעשה זאת ".  
הזכות לשאת נשק בארצות הברית הפכה בשנים האחרונות לאחת המחלוקות הגדולות בין הרפובליקנים לדמוקרטים ,  כשטראמפ נהנה מתמיכה נרחבת של ארגון הרובאים האמריקני .  במהלך קמפיין הבחירות התחייב טראמפ כי יאפשר לשאת נשק בתוך בתי ספר במדינה כבר ביומו הראשון בתפקיד .  הדברים עוררו מחלוקת לאור אירועי הירי הקשים שידעה ארצות הברית בתוך בתי ספר ואוניברסיטאות אולם טראמפ עמד על שלו . " לא יהיו יותר איזורים נקיים מנשק ",  אמר לתומכיו , " לא אאכזב אתכם ".  
בשיא העימות השני בין קלינטון לטראמפ ,  הודיע המועמד הרפובליקני כי אם היה נשיא ,  היה שולח את קלינטון לכלא ,  זאת על רקע מעורבותה בפרשת המיילים המסווגים שנמצאו על מחשבה האישי ,  ועל רקע התנהלותה הבעייתית בנושאי המסמכים החסויים בעת שכיהנה כמזכירת המדינה . " אם אנצח ",  הצהיר טראמפ , " אורה לתובע הכללי להפעיל תובע מיוחד שיבדוק אותך ".  כשקלינטון אמרה כי  " יש פשוט מזל גדול שאיש עם מזג כמו של דונלד לא אחראי על החוק במדינה השיב טראמפ : " כי אם כך היה המצב  את היית בכלא ".  

משגרירות בירושלים ועד חומה בגבול מקסיקו :  ההבטחות של טראמפ
במהלך מסע הבחירות ,  נשא טראמפ הבטחות רבות ,  שחלקן עוררו סערה .  בין השאר ,  הוא הבטיח להכניס את קלינטון לכלא ,  לחייב את מקסיקו לשלם על חומה שתפריד בין המדינות ולהעביר את השגרירות בישראל לירושלים .  האם הוא יקיים אותן ? 

