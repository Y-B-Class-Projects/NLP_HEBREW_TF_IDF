שרים בליכוד :  הפסקת האש - הססנות של נתניהו
שרים ממפלגת השלטון נמנעים אמנם מביקורת פומבית על ראש הממשלה ,  אך חלקם סבורים שהוא שגה כשהסכים להפסקת אש .  שרים לוואלה !  : " אנשים מתקשרים ואומרים :  הפעם לא נצביע ליכוד "
  ( צפו בסיכום מבצע  " עמוד ענן "  - מחיסול ג'עברי ועד להפסקת האש )  
הסכם הפסקת האש בין ישראל לחמאס מעורר גם ביקורת בתוך ביתו הפוליטי של ראש הממשלה בנימין נתניהו .  שרים מטעם הליכוד ,  שהעדיפו לא להזדהות בשמם ,  אמרו היום  ( חמישי )  בשיחה עם וואלה !  חדשות : " ההסכם עם חמאס לא נראה טוב .  זה לא עניין של פחדנות של ראש הממשלה בנימין נתניהו ,  אלא של הססנות ,  אחרי שהוא נכווה מדברים שעשה בעבר ". 
כל הדיווחים ,  הניתוחים והפרשנויות - בוואלה !  בחירות 2013
בשעות שחלפו מאז ההכרזה על הפסקת אש ,  שרים וחברי כנסת מטעם הליכוד נמנעים מביקורת גלויה ומפורשת על נתניהו - מחשש שזו תפעל נגדם כבומרנג בבחירות המוקדמות שייערכו במפלגה ביום ראשון .  עם זאת ,  חלקם מסתייגים מההסכם עם חמאס ומודאגים מההשלכות שלו .  אליהם מצטרפים גם פעילי שטח רבים במפלגת השלטון ,  שהביעו זעם על הפסקת הלחימה בשלב זה וסברו כי דרוש גם מהלך קרקעי ברצועת עזה .  
היום ,  לאחר ששוב נשמעו אזעקות בחבל אשכול ,  אמרו שרים מטעם הליכוד : " התגובה הציבורית מאוד מאוד קשה .  אנחנו לא זוכרים עוצמה כזאת של תגובה זועמת .  אנשים מתקשרים ואומרים :  הפעם לא נצביע ליכוד .  יש זעם גדול ,  במיוחד מאנשים שהיו מגויסים בצו 8 ".  אחד השרים אף סיפר כי חייל מילואים אמר לו : " לפני שבוע כל הגדוד שלי היו ליכודניקים .  כרגע ,  אם יש מישהו שיצביע ליכוד  אתה משלה את עצמך ".  מצד שני ,  מסבירים שרים , " צריך להודות שגם המבקרים שאומרים :  היה צריך לכסח ולהיכנס ,  לא בטוח שהיו מדברים כך אם היו נכנסים ,  וזה היה מסתבך .  ואין שאלה  זה היה מסתבך ".  
" ברור שזו מכה מאוד קשה פוליטית ,  לא כי עכשיו מופז ולפיד יתחזקו ,  אלא משום שזה מוציא הרבה רוח מהמפרשים לפעילי ליכוד מראשון לציון ודרומה ",  טוענים שרים . " פעילים מאוכזבים ואומרים :  'אני יושב בבית' ,  או פוחדים להראות את הפרצוף ברחוב .  יש הבעיה הזו כשאנחנו חוזרים למשפט המפורסם של שרון :  'מה שרואים מכאן לא רואים משם' ,  וזה משפט מאוד בעייתי בעיני הרבה אנשים .  לא סתם אין הרבה שרים שמתראיינים עכשיו .  אנחנו מסתובבים בשטח ומבינים את התחושות של השטח ".  
למרות הביקורת ,  גם אותם שרים נזהרים בכבודו של נתניהו .  בעיניהם הוא טעה בהפסקת האש ,  אבל לדבריהם , " הוא לא הדרדר למצב של אולמרט בקדנציה שלו - וגם לא הגיע לשפל שלו .  יש לו יתרון על פניו ,  אבל אין ספק שבקהל הבוחרים שלו הוא נפגע .  עוד חודשיים זה המון זמן .  האופוזיציה היחידה מימין שיכולה להרוויח זה הבית היהודי ,  ויהיה קושי גדול מולם .  ולא מן הנמנע שיצביעו באופן לא רציונלי .  ברגע שייגמרו הפריימריז ויהיו תוצאות ,  יצטרכו לחשוב מאוד ברצינות איך לצאת מהמצב הזה ". 
לאחר שראש הממשלה נתניהו ,  שר החוץ אביגדור ליברמן ושר הביטחון אהוד ברק פרגנו זה לזה אמש מול המצלמות ,  הועלו ספקולציות לפיהן יימשך שיתוף הפעולה בין חברי השלישייה גם אחרי הבחירות .  עם זאת ,  שרים בליכוד אינם מודאגים מכך .  לדברי אחד מהם , " אם יש כבר תוצאות חיוביות מכל הפסקת האש הזאת - זה שאם היה מבצע צבאי ברק ודאי היה עובר את אחוז החסימה .  עכשיו ברק ייעלם הרבה מהתודעה ,  כי הוא ינסה להציג את זה כאילו הוא המבוגר האחראי - וכך הוא ייקח על עצמו את הריקושטים על הפסקת האש .  לא בטוח שהוא לא ישוב לאנונימיות אחרי הבחירות ". 
לקריאה נוספת:פרשנות :  הקרב הפוליטי שנפתח מיד עם הפסקת האשאחרי המבצע בעזה :  פריימריז בליכוד ביום ראשוןדעה :  המבצע יכריע את הבחירות - וטוב שכך 

שרים בליכוד :  הפסקת האש - הססנות של נתניהו
שרים ממפלגת השלטון נמנעים אמנם מביקורת פומבית על ראש הממשלה ,  אך חלקם סבורים שהוא שגה כשהסכים להפסקת אש .  שרים לוואלה !  : " אנשים מתקשרים ואומרים :  הפעם לא נצביע ליכוד "
 
