ועדת האתיקה השעתה את הח"כים מבל"ד שנפגשו עם משפחות מחבלים
חברי הכנסת זועבי וגטאס הושעו לארבעה חודשים וח"כ זחאלקה לחודשיים ,  משום שזו העבירה המשמעתית הראשונה שלו בקדנציה הנוכחית .  הם יוכלו להצביע ,  אך לא להשתתף בדיונים .  השלושה נפגשו בשבוע שעבר עם קרובי מחבלים שגופותיהם מוחזקות בידי ישראל
ועדת האתיקה השעתה הערב  ( שני )  את שלושת הח"כים מטעם בל"ד ברשימה המשותפת  חנין זועבי ,  ג'מאל זחאלקה ובאסל גטאס  אשר נפגשו בשבוע שעבר עם משפחות מחבלים שגופותיהם מוחזקות בידי ישראל .  חברי הכנסת זועבי וגטאס הושעו לארבעה חודשים וח"כ זחאלקה לחודשיים .  במסגרת ההשעיה ,  השלושה יוכלו אמנם להצביע במליאה ,  אך לא להשתתף בדיונים בה ובוועדות .
 העונש לח"כ זחאלקה הוא מופחת ביחס לאחרים מכיוון שזו העבירה המשמעותית הראשונה שלו בקדנציה הנוכחית ,  בעוד זועבי וגטאס כבר היו מעורבים באירועים אחרים .  על פי הנוהג ,  הוועדה אינה מטילה עונש חריף על ח"כ כשזו העבירה הראשונה שלו בקדנציה .
 הרשימה המשותפת הודיעה בתגובה כי היא דוחה את ההחלטה . " הרשימה המשותפת מגנה את מסע ההסתה והשיסוי בניצוחו של נתניהו ,  ואשר הוביל להחלטתה האומללה והאנטי דמוקרטית והלא אתית של הוועדה .  גם לאחר ההרחקה אנו ממשיכים לדרוש לשחרר את הגופות המוחזקות על ידי המשטרה מיד ",  נמסר . " העונש הנקמני לא ירתיע אותנו ונמשיך להיאבק נגד מדיניות של גזענות ופשיזם ,  ובעד שוויון אמתי ודמוקרטיה אמתית ,  שנתניהו מנסה בכל כוחו לחסל ". 

ועדת האתיקה השעתה את הח"כים מבל"ד שנפגשו עם משפחות מחבלים
חברי הכנסת זועבי וגטאס הושעו לארבעה חודשים וח"כ זחאלקה לחודשיים ,  משום שזו העבירה המשמעתית הראשונה שלו בקדנציה הנוכחית .  הם יוכלו להצביע ,  אך לא להשתתף בדיונים .  השלושה נפגשו בשבוע שעבר עם קרובי מחבלים שגופותיהם מוחזקות בידי ישראל

