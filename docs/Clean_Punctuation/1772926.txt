דובר ראש הממשלה ניר חפץ התפטר מתפקידו
ראש מערך ההסברה הלאומי במשרד ראש הממשלה ,  ניר חפץ ,  הגיש את התפטרותו מהתפקיד .  חפץ צפוי להתמנות ליו"ר דירקטוריון במגזר הפרטי
ראש מערך ההסברה הלאומי במשרד ראש הממשלה ,  ניר חפץ ,  הגיש אמש  ( שני )  את התפטרותו מתפקידו .  חפץ הבהיר כי יעבור כעת לסקטור הפרטי ,  וישמש כיו"ר דירקטוריון חברת כספי קווי נוסעים .  בהודעה שפרסם חפץ מסר כי  " לאחרונה ביקשתי מראש הממשלה בנימין נתניהו לסיים את תפקידי ולעבור לסקטור הפרטי .  אני מודה לראש הממשלה על הזכות שניתנה לי לשרת את המדינה תחת הנהגתו ועל התקופה המאתגרת והאמון שנתן בי ".  
" הייתי לצידו של ראש הממשלה כשהוציא את המשק מהמיתון העולמי ,  כששמר בנחישות על כושר ההרתעה של ישראל וכשהוביל החלטות מכריעות בביטחון ,  בכלכלה ,  בתשתיות ,  בחינוך ,  ובחתירה לשלום יציב ובטוח ",  הוסיף חפץ . " אני מודה גם לשרי הממשלה ולצוות בלשכת ראש הממשלה על שיתוף הפעולה הפורה ".  
חפץ התמנה לתפקיד ביוני 2009 .  בשלוש השנים שקדמו למינוי שימש כעורך מוסף 7 ימים .  חפץ עבד כ-20 שנה בקבוצת ידיעות ,  מתוכן כיהן 7 שנים כעורך ראשי ברשת המקומונים ידיעות תקשורת ו-5 שנים כעורך אחראי של מוסף הספורט ב"ידיעות אחרונות ".  טרם מינוי חפץ ,  חיפשו במשרד ראש הממשלה במשך תקופה ארוכה אחר אדם שיעמוד בראש מערך ההסברה והתפקיד הוצע אז גם לדובר צה"ל אבי בניהו .  
בעקבות הודעתו ,  אמר מ"מ יו"ר סיעת קדימה ,  ח"כ יוחנן פלסנר : " העכברים בורחים מהספינה הטובעת .  מדובר בסממן נוסף להתפוררות ,  ליחסים העכורים ולחוסר התפקוד של הלשכה החשובה והכושלת ביותר במדינה .  כעת ברור שזה עניין של זמן עד שנתבשר על בריחה נוספת מסביבתו המדלדלת של נתניהו ". 
עדכון ראשון :  22:56

דובר ראש הממשלה ניר חפץ התפטר מתפקידו
ראש מערך ההסברה הלאומי במשרד ראש הממשלה ,  ניר חפץ ,  הגיש את התפטרותו מהתפקיד .  חפץ צפוי להתמנות ליו"ר דירקטוריון במגזר הפרטי

