מזכ"ל האו"ם : " הבנייה בשטחים - מכה אנושה לשלום "
 באן התייחס להחלטת הממשלה לבנות אלפי יחידות דיור במזרח ירושלים וביהודה ושומרון ,  ואמר כי היא תסכן את הסיכוי לפתרון שתי המדינות . " קורא להימנע מצעדים פרובוקטיביים "
 לאחר התגובה האמריקאית ,  מגיע תורו של האו"ם :  מזכ"ל הארגון באן קי-מון גינה אמש  ( ראשון )  את החלטת ממשלת ישראל לבנות 3,000 יחידות דיור במזרח ירושלים וביהודה ושומרון ,  בתגובה על החלטת האו"ם להכיר ברשות הפלסטינית כמדינה משקיפה לא-חברה בארגון .  באן הגדיר את ההחלטה כ"מכה אנושה כמעט "  לסיכויים להסדר שלום כלשהו עם הפלסטינים .
" ההתנחלויות אינן חוקיות תחת החוק הבינלאומי ,  ואם אכן יורחבו ההתנחלויות ,  הדבר יהווה מכה אנושה כמעט לסיכויים שעוד נותרו להבטחת פתרון שתי המדינות ",  נכתב בהודעה שפרסם משרדו של באן . " המזכ"ל חוזר על קריאתו לכל המעורבים לחדש את המשא ומתן ולהגביר את המאמצים לשלום מקיף ,  צודק ובר-קיימא ,  ולהימנע מצעדים פרובוקטיביים .  דוברו אף אמר כי המזכ"ל הביע  " דאגה עמוקה ואכזבה "  מההחלטה ,  שעשויה לנתק לחלוטין את מזרח ירושלים מהגדה המערבית .  
אתמול התייחסה מזכירת המדינה האמריקאית ,  הילרי קלינטון ,  להחלטת ממשלת ישראל מסוף השבוע ,  ואמרה כי  " הממשל האמריקאי הבהיר לישראל שהפעולות הללו מעכבות את שיחות השלום ".  בדברים שנשאה בפורום סבן בוושינגטון אמרה קלינטון כי ארצה תסייע בשיחות שלום ישירות בין ישראל לפלסטינים ככל שתידרש לכך . " אם וכאשר הצדדים יהיו מוכנים להיכנס למשא ומתן ישיר כדי לפתור את הקונפליקט ,  הנשיא אובמה יהיה שותף מלא לשניהם ",  אמרה .  למרות זאת ,  היא הדגישה את הקו האמריקאי הדוחה מגעים עם תנועת חמאס . " לעולם לא נשתף פעולה עם טרוריסטים .  חמאס צריך לגנות את האלימות ולהכיר בזכותה של ישראל להתקיים ".  
ממשלת ישראל דווקא הקשיחה היום את עמדתה ביחס לפלסטינים .  ראש הממשלה בנימין נתניהו ושר האוצר יובל שטייניץ הודיעו כי ישראל לא תעביר 100 מיליון דולרים מכספי המסים שהיא גובה עבור תשלום משכורותיהם של עובדי הרשות הפלסטינית בחודש נובמבר ,  עקב המהלך באו"ם .  לפי ההחלטה ,  הכספים ישמשו לקיזוז חובותיה של הרשות הפלסטינית לחברת החשמל ,  העומדים על למעלה מ-700 מיליון שקלים .  
לקריאה נוספת:בתגובה לשדרוג באו"ם :  3,000 יחידות דיור בהתנחלויותבמעלה אדומים מצפים לבנייה : " השטח היחיד שנותר"מאיצים הבנייה בגדה : " השבוע נשווק מאות דירות "  

מזכ"ל האו"ם : " הבנייה בשטחים - מכה אנושה לשלום "
 באן התייחס להחלטת הממשלה לבנות אלפי יחידות דיור במזרח ירושלים וביהודה ושומרון ,  ואמר כי היא תסכן את הסיכוי לפתרון שתי המדינות . " קורא להימנע מצעדים פרובוקטיביים "
 
