היום שבו כולם טעו
אתמול עשו שלושת הגורמים המעורבים במשא ומתן הישראלי ? פלשתיני כל טעות אפשרית ,  והיום יחדשו את המגעים בחסותו של המגשר האמריקני מרטין אינדיק .  דבר אינו אבוד ,  אבל הסכנה לעתידו של המגע המדיני מחריפה .  הוא החלופה הפחות רעה בהשוואה לחדלונו ,  שכן בעקבות הריק והלא ? כלום מגיחות לאחר זמן התנגשויות אלימות ,  אינתיפאדה בעברית מודרנית .
 ג'ון קרי מתח ביקורת לגיטימית על אורי אריאל ,  שבצומת גורלי לגורל המשא ומתן פירסם מכרז לבניית ענק בירושלים .  לא רק קרי זעם אלא גם ציפי לבני ויאיר לפיד ,  וייתכן שבנימין נתניהו היה שותף לדעתם אם כי שמר על זכות השתיקה .
 הבעיה היא שקרי התעלם מהעובדה החותכת ,  שאבו מאזן אינו מעוניין במשא ומתן בשום תנאי ;  שהוא חותך צמיגים בכל פעם שעגלת המשא ומתן נכונה לצאת לדרך .  כך עשה בשיתוף עם יאסר ערפאת לאהוד ברק  ( 2000 )  ,  וכך עשה לאהוד אולמרט  ( 2009 )  ,  ובסירובו להכיר בזכותו של העם היהודי להגדרה עצמית ,  למדינה ריבונית .  הוא מצת מרכזי בשריפה ,  וקרי ידע וראה ושתק .
 הטיה זו נתמכת בהערות בוטות של  " פקיד אמריקני בכיר "  - לרוב מרטין אינדיק ,  שכבר גינה את משה  ( בוגי )  יעלון ואת אריאל ,  ואף לא פעם אחת את סייעניו של אבו מאזן  ( כך הוא נוהג מאז גיבה ביל קלינטון את ברק בקמפ ? דיוויד ,  2000 )  .
 הטעות הפלשתינית אינה משגה אלא חבלה בכוונת מכוון .  אפילו ערפאת הגדיר את ישראל כ"מדינה יהודית "  וגם אבו מאזן יכול ,  אבל אינו רוצה .  הוא זאב  ( חומק מכינון שתי מדינות לשני עמים )  בעור של כבש  ( נמנע ממעשי טרור )  .  עכשיו הוא חזר לתחום מיומנותו :  סחטנות .  לוחץ להסכמה ישראלית לחלק מפניותיו להתקבל לארגונים בינלאומיים בניגוד לכתב האמנה לפתיחת המשא ומתן לפני שנה .
 ישראל תרמה למשבר בכך שלא עמדה בהתחייבותה לשחרר אסירים בפעימה הרביעית .  נכון ,  בלי ערבים ישראלים מפני שלא התחייבה לכך ,  אבל לשחרר .  המכרז של אריאל - כמו גם תביעת נפתלי בנט אמש לספח את גושי ההתיישבות לישראל - הם דמגוגיה המכבידה על ישראל בארה"ב ובאירופה .  
יותר מכך :  הבית היהודי וחלק מהליכוד הודיעו מראש כי הם מתנגדים להסכם עם הפלשתינים ,  אבל התחייבו להניח לנתניהו לנהל את המשא ומתן כהבנתו כדי שישראל תצא יבשה מהמים המדיניים הסוערים .  הימין בממשלה אינו עומד בהתחייבות זו ,  ובמקום לבוא עימם חשבון ,  נתניהו נתפס לכעסו המובן על קרי ומחריף את הסנקציות נגד הפלשתינים .
 למה ?  אם הפלשתינים אינם רוצים במשא ומתן ,  ישראל לא תוותר על נכסיה ,  אבל מדוע להעניש את האזרח ברמאללה ובשכם ?  אמצעים כאלה יהיה צורך להפעיל בהגיע ,  חלילה ,  שעת האלימות .
 רק שיש עוד שפן בכובע .  אביגדור ליברמן הצהיר כי עדיפות בחירות מוקדמות מאשר אימוץ של מתווה קרי .  אחרי שיגיח מהשיחה עם שר החוץ האמריקני יתברר אם לא חזר למוטיב המתון ,  הפרו ? אמריקני ,  שאפיין אותו בשבועות האחרונים .  המשך יבוא .  

היום שבו כולם טעו
nan
