מני נפתלי למפכ"ל :  מאיימים על חיי ,  דורש אבטחה צמודה
אב הבית לשעבר במעון ראש הממשלה טוען במכתב ששלח לדנינו כי מאז שהחל את המערכה המשפטית נגד בני הזוג נתניהו הוא חש שביטחונו התערער .  בין השאר ,  טוען שכתבו לו בפייסבוק : " נוריד לך את הראש כמו דעאש ".  היום קיבל לידיו וינשטיין את חומרי העדות במשטרה
מני נפתלי ,  אב הבית לשעבר במעון ראש הממשלה ,  טוען כי מאז שהחלה המערכה המשפטית שהוא מנהל מול ראש הממשלה ,  בנימין נתניהו ,  ורעייתו ,  הוא קיבל איומים רבים על חייו .  לדבריו ,  האיומים נגדו התגברו לאחרונה .  לכן פנו היום  ( ראשון )  פרקליטיו ,  עורכי הדין עופר אלמוג ואסף שרעף ,  במכתב למפכ"ל המשטרה ,  רב-ניצב יוחנן דנינו ,  וביקשו להציב סביבו אבטחה צמודה .  
לטענת עורכי הדין ,  האיומים התגברו מאז פרסום דוח המבקר בשבוע שעבר ועדותו במשטרה .  בין השאר ,  קיבל נפתלי איומים בפייסבוק ,  שבהם נאמר לו : " נשחט אותך אם לא תעזוב את ביבי "  ו"נוריד לך את הראש כמו דעאש ".  כמו כן ,  טוענים עורכי הדין כי אדם צעק לעברו של נפתלי בעיר מגוריו ,  עפולה : " רד מהסיפור של ביבי או שנגמור אותך ".  לטענת השניים ,  מדובר באיומים משמעותיים ולכן נדרשת התערבות מצדה של המשטרה .  

מני נפתלי למפכ"ל :  מאיימים על חיי ,  דורש אבטחה צמודה
אב הבית לשעבר במעון ראש הממשלה טוען במכתב ששלח לדנינו כי מאז שהחל את המערכה המשפטית נגד בני הזוג נתניהו הוא חש שביטחונו התערער .  בין השאר ,  טוען שכתבו לו בפייסבוק : " נוריד לך את הראש כמו דעאש ".  היום קיבל לידיו וינשטיין את חומרי העדות במשטרה

