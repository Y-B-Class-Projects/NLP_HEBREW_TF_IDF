רה"מ :  אם האו"ם ירצה לחקור חיילים - נפרוש
ראש הממשלה הודיע כי ישראל לא תשתף פעולה עם ועדת האו"ם לחקירת אירועי המשט ,  אם זו תדרוש לחקור חיילים .  אמש הבהיר המזכ"ל באן קי-מון כי אין שום הסכם עם ישראל ,  שלפיו חיילי צה"ל לא ייחקרו
ראש הממשלה בנימין נתניהו הודיע אמש  ( שני )  כי ישראל לא תשתף פעולה עם ועדת החקירה של האו"ם לעניין המשט הטורקי לעזה ,  אם זו תדרוש לחקור את חיילי צה"ל .  ראש מערך ההסברה ניר חפץ אמר כי  " ראש הממשלה בנימין נתניהו מבהיר שבכל מקרה ישראל לא תשתף פעולה ולא תשתתף בשום פאנל שיבקש לחקור את חיילי צה"ל ".  
הדברים נאמרו בעקבות הודעת מזכ"ל האו"ם באן קי מון לפיה אין סיכום עם ישראל המונע את חקירת חיילי צה"ל על ידי הצוות שמינה האו"ם לבדיקת ההשתלטות על ספינות המשט לעזה . " לא היה שום הסכם כזה מאחורי הקלעים ",  אמר באן .  לדבריו , " עבודתו העיקרית של הצוות תהיה לבחון את הדיווחים של החקירות הפנימיות של ישראל .  כל מה שיהיה דרוש מעבר לכך הם יצטרכו לתאם עם הרשויות הישראליות ". 
לפני כשבוע הודיע נתניהו למזכ"ל האו"ם באן קי-מון על החלטת פורום השביעייה לפיה ישראל תשתתף בצוות בדיקה בינלאומי בחסות באן .  מלשכת ראש הממשלה נמסר אז כי החלטת השביעייה הגיעה בעקבות מגעים מדיניים שהתקיימו בשבועות האחרונים  " במטרה להבטיח שמדובר בפאנל ובכתב מנדט מאוזנים והוגנים ". 
לפי ההחלטה ,  צוות הבדיקה יקבל דו"חות מוועדת טירקל .  נתניהו אמר כי  " לישראל אין מה להסתיר .  ההפך הוא הנכון .  האינטרס הלאומי של מדינת ישראל הוא להבטיח שהאמת העובדתית ,  על כלל אירועי המשט ,  תצא לאור בעולם כולו ,  וזה בדיוק העיקרון שאנחנו מקדמים ". 
בעקבות החלטת ישראל לשתף פעולה עם חקירת האו"ם ,  תקפה סיעת קדימה בשבוע שעבר את הממשלה והעומד בראשה בנימין נתניהו .  ח"כ שלמה מולה אמר כי  " זו חלמאות ביטחונית ומדינית לשמה .  ממשלת ישראל לא עומדת בלחץ הבינלאומי ,  מתקפלת פעם אחר פעם והנפגעים העיקריים הם חיילי צה"ל שנאלצים להיחקר על ידי גורמים שונים ,  שלא אמורים כלל להתערב ". 
בתגובה לדברים נמסר בשבוע שעבר מלשכת ראש הממשלה כי  " צר לנו שגורמים באופוזיציה מוציאים לתקשורת הודעות בלתי אחראיות במקום לבצע בדיקה עובדתית פשוטה .  אילו היו טורחים לבדוק ,  היו מגלים שחיילי ומפקדי צה"ל לא ייחקרו על ידי האו"ם בנוגע למשט ולא בשום נושא אחר .  מן הראוי ששיקולים אינטרסנטיים מפלגתיים לא ישתרבבו לנושא בעל חשיבות לאומית למדינת ישראל ". 
עדכון ראשון :  21:15

רה"מ :  אם האו"ם ירצה לחקור חיילים - נפרוש
ראש הממשלה הודיע כי ישראל לא תשתף פעולה עם ועדת האו"ם לחקירת אירועי המשט ,  אם זו תדרוש לחקור חיילים .  אמש הבהיר המזכ"ל באן קי-מון כי אין שום הסכם עם ישראל ,  שלפיו חיילי צה"ל לא ייחקרו

