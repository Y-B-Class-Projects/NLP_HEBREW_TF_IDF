התשיעייה התכנסה : " לא נפסיק עכשיו ,  המטרות יושגו "
 בירושלים הדגישו כי צה"ל ממשיך להיערך לכניסה לעזה ,  אולם במקביל עדיין  " נותנים צ'אנס "  לתיווך המצרי .  ישראל דורשת הסכם דו-שלבי :  קודם הפסקת הירי ,  אח"כ ערבויות בינלאומיות
ראש הממשלה בנימין נתניהו כינס אמש  ( שני )  את פורום שרי  " התשיעייה "  לדיון בהמשך מבצע  " עמוד ענן "  ברצועת עזה ובנסיונות להגיע להפסקת אש בתיווך מצרי .  בישראל סירבו למסור פרטים על המגעים המתנהלים מול מצרים ,  והדגישו כי צה"ל ממשיך להיערך לכניסה קרקעית כל עוד הירי מעזה נמשך .  עם זאת ,  עד כה ,  החליטו ראש הממשלה ,  שר החוץ אביגדור ליברמן ושר הביטחון אהוד ברק לתת הזדמנות לניסיון התיווך המצרי ,  ולהימנע מכניסה קרקעית של צה"ל לרצועה ,  שמנוגדת לעמדת ארה"ב וגורמים נוספים בקהילה הבינלאומית . 
" הדיונים עם המצרים נמשכים ,  אך האופציה הצבאית עדיין חזק מאוד על השולחן ",  אמר אמש גורם מדיני . " ישראל לא תפסיק עכשיו כדי שבעוד חודשיים-שלושה יחזור הירי .  המטרות של המבצע יושגו ". 
מבצע  " עמוד ענן "  - כותרות אחרונות:רקטה נחתה שוב על תיכון באשקלון ;  פצועה באשכולדיווח :  הוסכם על רגיעה ,  מחלוקת על שלבי היישוםמעל 100 הרוגים ברצועה ;  חוסלו בכירים בג'יהאדגנץ למפקדים : " לא דופקים סתם מכת אש לבתים"פסק זמן מהרקטות :  חיפה מארחת תלמידים משדרותביזה בדרום :  3 נעצרו בחשד לפריצה לבתים ולבתי עסק 
בישראל דורשים מהמצרים הפסקת אש דו-שלבית ,  הכוללת בשלב ראשון עצירה מוחלטת של הירי מעזה ,  ורק לאחר מכן דיון בערבויות בינלאומיות להסדר ארוך טווח . " כי ישראל דורשת הפסקת אש זמנית של יום-יומיים כתנאי להמשך ההידברות ",  אמר אמש גורם ישראלי ,  שאישר כי במסגרת המגעים מול המצרים העלתה ישראל את הדרישה להקים רצועת חיץ מפורזת בערבות בינלאומית בגבול הרצועה ,  וכן התחייבות מצרית להפסקת משלוחי הנשק ,  פירוק החמאס וארגוני הטרור הנוספים בעזה מנשק ,  ומניעת התחמשותם מחדש .
 מוקדם יותר ,  על רקע השמועות על התקדמות המו"מ להפסקת אש ,  דיווחה רשת הטלוויזיה הלבנונית  " אל-מיאדין "  כי ישראל וחמאס גיבשו הבנות עקרוניות לקראת הסכם להפסקת אש .  על פי הדיווח ,  ההסכם ,  אם יאושר ,  צפוי לכלול מספר שלבים .  הראשון בהם הוא שישראל תפסיק את פעילותה מהים ,  מהאוויר ומהיבשה ותחדול מהחיסולים .  לפי הדיווח ,  השלב השני - שייכנס לתוקפו 24 שעות לאחר הפסקת הירי - קובע שישראל תעניק הקלות על תנועות האזרחים ,  ותאפשר להם לנוע גם בסמוך לחוף ובסמוך לגדר הגבול .  לא נמסרו פרטים נוספים אודות הערבויות שיקבלו הצדדים ואודות התחייבויותיו של חמאס .  על פי הדיווח ,  שני הצדדים יתחייבו למלא אחר ההסכם בפני מצרים .  
במהלך ישיבת התשיעייה דנו השרים בהתפתחויות האחרונות וקיבלו דיווח על פעילותו של השליח הישראלי ששהה בקהיר בימים האחרונים ,  וניהל את המגעים מול גורמי הביטחון המצריים .  
בקהילה הבינלאומית לוחצים על ישראל לא להסלים את המצב ברצועה ולהימנע מהרחבת המבצע לפעולה קרקעית .  גורמים דיפלומטיים ששוחחו עם ההנהגה הישראלית בימים האחרונים העריכו אתמול כי ישראל קשובה לעמדתם .  
היום צפוי להגיע לישראל מזכ"ל האו"ם ,  באן קי-מון ,  בהמשך לביקורי שרי החוץ של צרפת וגרמניה ושליח הקוורטט טוני בלייר ,  שהגיעו בזה אחר זה מתחילת השבוע כדי לדחוף את המגעים ולהביא לרגיעה .  המזכ"ל יגיע לישראל אחרי ביקור בקהיר ,  אצל נשיא מצרים מוחמד מורסי ,  שחזר לשמש בתפקיד המתווך האזורי וקיבל בימים האחרונים שיחות חיזוק מכל המנהיגים בעולם שביקשו לחזק את ניסיונו להביא להפסקת אש וללחוץ עליו להביא את החמאס לנצור את האש .  
נשיא המדינה שמעון פרס התייחס למעורבותה של מצרים בפגישתו אתמול עם שליח הקוורטט טוני בלייר ,  ואמר כי  " הניסיון של נשיא מצרים להפחית את המתח מבורך .  אנו מברכים את מצרים כמדינה משמעותית במזרח התיכון .  באופן פרדוקסלי דווקא החמאס אינו מקשיב למורסי ".  
נשיא ארצות הברית ,  ברק אובמה ,  שוחח אמש פעם נוספת עם נשיא מצרים ,  מוחמד מורסי ,  והפציר בו לפעול לקידום הפסקת אש בין ישראל לחמאס .  בהודעה מהבית הלבן נמסר כי אובמה  " הדגיש את הצורך בסיום ירי הרקטות מצד חמאס לישראל ".  אובמה ,  ששוחח גם עם ראש הממשלה בנימין נתניהו ,  הביע את צערו על הקורבנות משני הצדדים .
 לפניות לכתבת טל שלו :  tal_sh@walla.net.il
בהכנת הידיעה השתתף ניר יהב
לייב בלוג :  עדכונים שוטפים מיומו השישי של  " עמוד ענן "
  ( עדכון ראשון :  20:33 )  

התשיעייה התכנסה : " לא נפסיק עכשיו ,  המטרות יושגו "
 בירושלים הדגישו כי צה"ל ממשיך להיערך לכניסה לעזה ,  אולם במקביל עדיין  " נותנים צ'אנס "  לתיווך המצרי .  ישראל דורשת הסכם דו-שלבי :  קודם הפסקת הירי ,  אח"כ ערבויות בינלאומיות

