נתניהו למזכ"ל האו"ם : " לא נאפשר לעניבת החנק האיראנית להתהדק "
 בפגישה עם מזכ"ל האו"ם אנטוניו גוטרש התייחס נתניהו לאיום האיראני ואמר כי  " איראן משתמשת בלבנון ובסוריה במטרה להשמיד את ישראל ".  המזכ"ל :  הביקור ביד ושם מזכיר לנו להילחם באנטישמיות
ראש הממשלה בנימין נתניהו נפגש היום  ( שני )  עם מזכ"ל האו"ם אנטוניו גוטרש בירושלים .  בפתח הפגישה ,  נתניהו פנה אל גוטרש והתלונן באוזניו על חוסר האיזון ,  לדבריו ,  שנוקט הארגון ביחס לישראל . " אין ספק שהיחסים בינינו לבין האו"ם היו מעורערים . " אני חושב שלאו"ם יש אובססיה אבסורדית כלפי ישראל וטקטיקות שמפלות לרעתה באופן מובהק .  אינך צריך להיות ראש ממשלת ישראל כדי להבין זאת ואנשים הגונים והגיוניים מבינים זאת ",  אמר נתניהו . " אני מקווה שתהיה לך הזדמנות בביקור הזה לראות את ישראל .  היא דמוקרטיה איתנה ,  היא מדינה מתקדמת מאוד .  היא מדינה שעוסקת בשאיפה לידע ולשיפור חיי אזרחינו ולשיפור האנושות ",  הוסיף .  
לדברי נתניהו , " האו"ם כשל בנוגע לישראל .  אונסק"ו עושה צחוק מהמורשת העולמית כשהוא מכחיש את הקשר של העם היהודי לירושלים ".  עוד הוסיף נתניהו כי  " האו"ם מופקד על שלום ,  אבל הוא מרשה לשנאה פלסטינית לשגשג במוסדותיו ".  
עוד בוואלה !  NEWS:דיווח :  אבו מאזן ישהה פעולות נגד ישראל בגופים הבינלאומייםנתניהו נועד עם שליחו המיוחד של טראמפ לאחר עזיבת המשלחתהבית הלבן : " קושנר לא אמר שהבנייה בהתנחלויות תימשך ,  זה קשקוש "  
נתניהו הוסיף כי  " הגיע הזמן לחדש את הבהירות המוסרית באו"ם .  אני יודע שזו משימה גדולה ,  ושלמזכ"ל אין כוח על המדינות החברות ,  אבל אני מאמין שלהנהגה שלך יכולה להיות משמעות .  אתה יכול לעשות שינוי חשוב ".  
במהלך הפגישה ,  ראש הממשלה הזכיר בפני גוטרש גם את התעצמות והתבססות איראן בסוריה ,  לצד כוונתה לבנות מפעלים לייצור טילים מדויקים בסוריה ובלבנון .  הוא ציין בפני המזכ"ל כי איראן וחיזבאללה מפרים את החוק הבינלאומי בכך שהם מסתתרים מאחורי אזרחים ויורים על אזרחים . 
" איראן וחיזבאללה מודיעות מראש שהן מתכננות שתי חזיתות מלחמה נגד ישראל ",  אמר נתניהו בסיום הפגישה . " זו זכותנו לא לאפשר לעניבת החנק להתהדק סביב ישראל .  זה דבר שאיננו יכולים לקבל ולאו"ם אסור לקבל ". 
בשיחה עלתה גם סוגיית ארמון הנציב והפרות הבנייה בבניין האו"ם במקום .  נתניהו אמר למזכ"ל כי על האו"ם לכבד את כללי הבנייה ואת החוק בישראל .  מלשכת ראש הממשלה נמסר כי ישראל והאו"ם ינסו להגיע לפתרון מסכם בסוגיה ,  באופן יכבד את החוק בישראל .  
גוטרש סיפר לנתניהו על ביקורו הבוקר במוזיאון  " יד ושם "  בירושלים ואמר כי  " זו הייתה הזדמנות להבין את הפשע הגדול ביותר נגד האנושות בהיסטוריה ,  אבל גם לראות איך זה קשור לצורות אחרות של אפליה ורדיפה ".  בתגובה לטענותיו של נתניהו אמר המזכ"ל כי  " מדינות החברות באו"ם הן ריבוניות ,  והן קובעות את האינטרסים שלהם .  כמזכ"ל ,  זו החובה שלי להיות מתווך הוגן ושליח של שלום ,  וזה אומר לדאוג שכל המדינות יקבלו יחס שווה ".   " אתה יכול להיות בטוח שערכים אלה מוגנים ",  הוסיף .  
בנוגע למשא ומתן עם הפלסטינים אמר גוטרש : " תמיד ארצה לסייע ,  אבל אני מבין שאין לי השפעה או כוח .  חשוב שיהיה תהליך מדיני עם כל הקשיים ,  עם שיפורים משמעותיים במצבם הכלכלי של הפלסטינים ".  
הנשיא ראובן ריבלין נפגש עם גוטרש מוקדם יותר היום ,  ובירך אותו בשם הממשלה והעם בישראל . " האו"ם מאפשר למדינות לאום לעבוד יחד למען האנושות ",  אמר ריבלין בפני גוטרש . " אנחנו מבינים את זה יותר טוב מכולם .  מדינת ישראל היא המקום היחיד שבו העם היהודי יכול להגשים את זכותו להגדרה עצמית ".  ריבלין הוסיף כי  " ההטיה באו"ם נגד ישראל ומדינות המאיימות להשמידה בלתי מתקבלת על הדעת ,  ויש לגבות על כך מחיר ".   
" מדינת ישראל היא המקום היחיד שבו העם היהודי יכול לממש את זכותו להגדרה עצמית ",  הוסיף נשיא המדינה . " למרבה הצער ,  בכל הסובב את אזורנו ,  אנו עדים בימים אלה לכמה מסוכנת התמוטטות מדינת הלאום .  אנחנו רואים במו עינינו אסונות הומניטריים נוראיים שבהם המדינה חלשה מדי ולא מסוגלת לסייע לעמה .  דווקא מפני שרעיון מדינת הלאום מושרש עמוק בערכי האו"ם ועקרונותיו ,  אני קורא לך ,  אדוני המזכ"ל ,  לפעול לסיום האפליה נגד ישראל בחלקים מהארגון שאתה עומד בראשו ". 
גוטרש השיב לריבלין : " אני רוצה להבטיח לך שאתה יכול להיות סמוך ובטוח שכמזכ"ל אני מאוד רוצה להדגיש את ערכי יסוד האו"ם ,  להתייחס לכל המדינות בצורה שווה ,  ואני מחויב לכך לגמרי ".  המזכ"ל הוסיף כי ביקר הבוקר במוזיאון  " יד ושם "  בירושלים , " שמזכיר לנו שעלינו להיות בקו הראשון של מלחמה באנטישמיות וצורות אחרות של שנאה וגזענות .  שדרת חסידי אומות העולם ,  סמל להבנה בין העמים ,  מזכירה לנו את החיים ואת המשימה לקדם דיאלוג ושלום ".   
" גם אני מאמין שהקריאה להשמיד את מדינת ישראל היא צורה של אנטישמיות מודרנית ",  הוסיף המזכ"ל . " אבל יש להבין שלפעמים אני לא מסכימים עם העמדות של השלטון בישראל ושל כל שלטון אחר .  תמיד נהיה ישירים בדיאלוגים עם ישראל בניסיון למצוא דרכים שבהן השלום יהיה אפשרי באזור ".  
מאוחר יותר נפגש גוטרש עם שר הביטחון אביגדור ליברמן ,  והשניים דנו בסוגיות ביטחוניות ומדיניות שונות .  בין היתר התייחס ליברמן לסוגיית החיילים והאזרחים המוחזקים בשבי ארגון חמאס ברצועת עזה ואמר כי הארגון  " מציב דרישות לא הגיוניות בפני מדינת ישראל ".  לדבריו , " הארגון גם מחזיק ,  בניגוד לדין הבינלאומי ,  באזרחים ישראלים שחצו את הגבול לעזה ,  ומסרב לתת כל פרט על מצבם או לאפשר ביקור של הצלב האדום אצלם ".  ליברמן הוסיף כי הוא  " מצפה מהקהילה הבינלאומית ומהאו"ם להביע זאת בקול ולהפעיל לחץ על חמאס ".  
גוטרש ישהה באזור כשלושה ימים וילווה על ידי שגריר ישראל באו"ם דני דנון .  המזכ"ל פתח את ביקורו הבוקר ב"יד ושם ".  הוא צפוי להיפגש בהמשך עם בכירים במערכת הביטחון  בהם ראש אמ"ן אלוף הרצי הלוי ומתאם פעולות הממשלה בשטחים ,  אלוף יואב מרדכי .  ביום רביעי ישתתף גוטרש בסיור מוסק בשמי הארץ בליווי סגן הרמטכ"ל אביב כוכבי .  בירושלים מקווים לנצל את הפגישות בעיקר כדי לחזק את הקמפיין הבינלאומי נגד איראן והתעצמותה באזור ,  שעמד גם בלב פגישתו של נתניהו עם נשיא רוסיה ולדימיר פוטין בשבוע שעבר .  
לדברי גורמים מדיניים ,  ישראל תדרוש מגוטרש מעורבות בינלאומית כדי לעצור את ההתעצמות המסוכנת של איראן בסוריה ,  בלבנון ובכל האזור ,  ולהציג בפניו מידע על הנוכחות האיראנית בשטח ,  באמצעות כוחות חיזבאללה ומיליציות איראניות ,  וכן גם את המאמץ המוגבר שירושלים מזהה להקמת מפעלים לייצור נשק מדויק בלבנון .
 נושא נוסף שיעלה במהלך הביקור הוא מורת הרוח הישראלית מתפקודו של יוניפי"ל ,  כוח האו"ם שמופקד על השמירה על הפסקת האש בגבול ,  על רקע מאמץ ישראלי-אמריקני משותף להרחיב את המנדט של הכוח .  שגרירת ארצות הברית לאו"ם ,  ניקי היילי ,  תקפה בסוף השבוע את יוניפי"ל ואת מפקד הכוח מייקל ברי ,  וטענה כי הוא אינו מבצע עבודה יעילה מספיק נגד חיזבאללה ,  ומתעלם מהחימוש הסמוי שהאיראנים מעניקים לארגון .
  ( עדכון ראשון :  11:16 )  

נתניהו למזכ"ל האו"ם : " לא נאפשר לעניבת החנק האיראנית להתהדק "
 בפגישה עם מזכ"ל האו"ם אנטוניו גוטרש התייחס נתניהו לאיום האיראני ואמר כי  " איראן משתמשת בלבנון ובסוריה במטרה להשמיד את ישראל ".  המזכ"ל :  הביקור ביד ושם מזכיר לנו להילחם באנטישמיות

