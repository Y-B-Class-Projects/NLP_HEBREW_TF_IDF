ההמתנה השתלמה :  מנדלבליט מצא את החיזוק שחיפש לתיק נגד נתניהו
היועמ"ש רצה להגיש כתב אישום נגד ראש הממשלה ,  אך לא הסכים להתפשר - והשיג את מבוקשו בהסכם עד המדינה עם ראש הסגל לשעבר ,  המבסס את החשדות לעבירות שוחד .  עם פריצת הדרך בתיק ,  גם במחיר שבפרקליטות חששו בתחילה לשלם ,  ההפגנות השבועיות מול ביתו יכולות לקחת הפסקה
לדיירי רחוב בלפור שלום ,  הרעש שהפריע את שנתכם בצהרי שישי היה האסימון שנפל ברעש בבית ראש שהממשלה ,  ומשמעותו אחת עבור משפחת נתניהו :  המצב רע ,  ניפגש בבית המשפט .  לעומתכם ,  מי שכן יוכלו אולי ליהנות ממוצאי השבת בעיר הפסטורלית פתח תקווה הם דיירי השכונה בה מתגורר היועץ המשפטי לממשלה ,  אביחי מנדלבליט .  אחרי שבוע כזה ,  הם יכולים לצפות בלב שלם שההפגנות נגד היועץ המשפטי לממשלה והתנהלותו בתיק נתניהו יירגעו קצת .  אחרי הכל ,  החקירה התקדמה בצעדי ענק .  
בשיחות סגורות שהתקיימו בחצי השנה האחרונה אמר מנדלבליט כי הוא רוצה להגיש כתב אישום נגד נתניהו ,  אבל לא על זוטות ולא כשהתיק חלש .  חתימת הסכם עד המדינה עם ראש הסגל לשעבר של נתניהו ,  הרו ,  שישב בעצמו בשיחות של ראש הממשלה עם מו"ל ידיעות אחרונות נוני מוזס ,  מעניקה לתיק בדיוק את החיזוק שהיה צריך ,  והמילה שוחד ממנה נזהרו עד עכשיו כמו מאש  מתנוססת בגאון על צו איסור הפרסום .  
לקריאה נוספת:פריצת דרך בחקירות נתניהו :  איש סודו חתם על הסכם עד מדינההמשטרה לבית המשפט :  נתניהו חשוד בעבירות של שוחד והפרת אמוניםאחרי ארי הרו :  ניסיונות לגיוס איש סודו הנוסף של נתניהו לעד מדינה 
השם של הרו כעד מדינה מעולם לא ירד מהפרק .  למעשה ,  מוח קונספירטיבי יוכל אולי לומר שכל ההתנהלות היא אסטרטגיה ארוכת טווח של עורך דינו רועי בלכר ,  שכבר יודע דבר או שניים על משאים ומתנים לעדי מדינה ,  ושל היועץ המשפטי לממשלה מנגד ,  מגובה בפרקליטת מחוז מיסוי וכלכלה ליאת בן-ארי שמרגע שנכנסה לנהל את חקירות נתניהו ,  הפיחה רוח חיים בתיק .  
הרו הוא המקור לתיק 2000 .  אין זה משנה אם ההקלטות התגלו אצלו במקרה או שמסר אותן ,  סביר להניח שעורך דינו בלכר הבין את הפוטנציאל עבור לקוחו .  הוא הבין שהתיק נגדו הרו היה תיק חזק על עבירות חמורות של שוחד ,  מרמה והפרת אמונים ,  קבלת דבר במרמה בנסיבות מחמירות והלבנת הון .  וכך ,  כשההקלטות יושבות אצל מנדלבליט ומעלות אבק ,  יום אחד הן הגיעו לחדשות 2 שמדי ערב פרסמו חלק מהתמליל .  עכשיו כבר אי אפשר להתעלם מתיק 2000 שהפך לעובדה בשטח .  ה"מחיר "  של הרו ,  כעד מדינה ,  עלה .  
במקביל ,  בפרקליטות לא ויתרו וטסו בחודש שעבר לארצות הברית לחיקורי דין עם המעורבים בפרשה .  העדויות שלהם סיבכו את הרו עוד יותר . " המחיר "  של הרו ירד ,  הכל חלק ממשא ומתן עיקש בין מנדלבליט לבלכר שהתנהל בצל ההפגנות מדי מוצאי שבת ,  הקוראות לו להתפטר .  גם עכשיו במסגרת המגעים לעד מדינה שחזרו בעוצמה גבוהה לאחר שובם של החוקרים כפי שפורסם בוואלה !  NEWS ,  היו כאלה בפרקליטות שלא אהבו לראות את התיק החזק נגד הרו ,  התיק שעבדו עליו ,  יורד לטמיון ,  אולם מי שניהלה את המגעים ביד רמה הייתה בן-ארי ששכנעה את הפרקליטות שאין מנוס ,  צריך  " לשלם "  עבור ראשו של נתניהו .  לבסוף נחתם ההסכם שתנאיו עבור הרו חלומיים :  ללא מאסר כלל ,  קנס של 700 אלף שקלים ובעיקר הרשעה רק בעבירה של מרמה הפרת אמונים .  
הרו צפוי להעיד בפרשות 1000 ו-2000 ,  ולא מן הנמנע שיעיד גם בפרשת הצוללות אם כי לא ברור מה חלקו שם .  מי שכן יכול לדאוג הם המעורבים בפרשת בזק ,  שקיבלה את השם פרשה 4000 שם תוכל עדותו של הרו לשפוך אור על יחסיו של נתניהו עם העומד בראש בזק .  כרגע הקושי הוא לקשור את נתניהו עצמו לפרשה שמסבכת מאוד את מקורבו מנכ"ל משרד התקשורת שלמה פילבר .  עדותו של הרו ,  בסיכוי גבוה ,  תוכל לחבר את נתניהו ולדון בשאלת התמורה .  

ההמתנה השתלמה :  מנדלבליט מצא את החיזוק שחיפש לתיק נגד נתניהו
היועמ"ש רצה להגיש כתב אישום נגד ראש הממשלה ,  אך לא הסכים להתפשר - והשיג את מבוקשו בהסכם עד המדינה עם ראש הסגל לשעבר ,  המבסס את החשדות לעבירות שוחד .  עם פריצת הדרך בתיק ,  גם במחיר שבפרקליטות חששו בתחילה לשלם ,  ההפגנות השבועיות מול ביתו יכולות לקחת הפסקה

