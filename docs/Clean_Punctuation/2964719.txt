הרצוג : " נתניהו הפך לבן ערובה של בנט ,  ליברמן וסמוטריץ' "
 על רקע המגעים שכשלו עם הליכוד ,  אמר יו"ר האופוזיציה , " הייתי מוכן לסכן את עתידי הפוליטי כדי להושיט יד למנהיג שמנגד .  גיבשנו מתווה למהלך מדיני שלו היה מתממש ,  היינו היום בקהיר "
" הייתי מוכן לשלם מחיר ולסכן את כיסאי ואת עתידי הפוליטי כדי להושיט יד למנהיג שמנגד ,  למהלך פוליטי דרמטי שמבוסס על מהלך מדיני אזורי חשוב ונדיר ,  שאני לא יודע אם ישוב "   כך אמר היום  ( רביעי )  יו"ר האופוזיציה יצחק הרצוג בנאומו בכנס  " אלי הורוביץ לכלכלה וחברה "  של המכון הישראלי לדמוקרטיה .  זאת ,  על רקע המגעים לצירוף המחנה הציוני לקואליציה ,  שכשלו מחד והציתו גל ביקורת מתוך הסיעה כלפי הרצוג עצמו ,  מאידך .  
לדברי הרצוג , " המהלך הזה קיים .  הוא מול עינינו .  הוא מבוסס על שורת מנהיגים ערבים צעירים ,  חזקים ,  נטולי תסביך ישראל שהיה לקודמיהם ,  שלמדו את הלקח של הפקרת הפלסטינים במשא ומתן בקמפ דיויד בשנת 2000 והם מבינים שעליהם להיכנס למהלך הזה תוך הושטת יד לישראל וגיבוי לפלסטינים כדי להביא את הצדדים למהלך מחודש . 
" התקדמנו לא מעט ",  סיפר הרצוג . " גיבשנו מתווה שהיה מבוסס על הבנות עם מנהיגים חשובים ברחבי העולם ובאזור .  אישית הייתי מעורב בכך אקטיבית ,  וייתכן שאם היינו מממשים את המהלך אולי לא הייתי פה היום  אלא הייתם רואים אותי כנראה באירוע נדיר מסוגו ,  ככל הנראה בקהיר ,  שם היינו מקרינים לצעירים ולתושבי האזור שיש תקווה ויש כיוון אחר ". 
עוד בוואלה !  NEWS :  הפלסטינים דחו את הצעת נתניהו לפגישה : " מתחבא מאחורי מסך עשן "" סוכן זר ישב במשרד הביטחון ":  עימות סוער בדיון על  " חוק העמותות"מחאה על שיתוף פעולה בין שמולי לסמוטריץ' : " לגיטימציה לשנאה "  
בהתייחס להסכם הקואליציוני שנחתם היום בין הליכוד לישראל ביתנו ,  שלפיו ,  בין השאר ,  יתוקן חוק עונש המוות באופן שיקל להטילו על מחבלים ,  אמר הרצוג : " צר לי שנתניהו בחר בסוף למצמץ ולקחת את ההגה של ממשלתו ,  עם ליברמן ובנט ,  לכיוון קיצוני ומסוכן .  לא נראה בקבינט בנט-ליברמן שום צעד שנותן תקווה ,  אלא רק צעדים שידרדרו את המצב ויביאו אותנו לסבב נוסף של כאב ושכול .  ליברמן מלמל כמה מילים באנגלית על הצורך במהלך מדיני ,  חלילה לא בעברית ,  ונתניהו אמר שהוא מחויב והוא רוצה .  דיבר על אני ואני  אבל לא בנט ,  לא ליברמן ולא שותפיו .
" אזרחי ישראל צריכים להיות מודאגים מקואליציה ימנית שתוביל את המדינה למקומות מסוכנים מאוד ",  סיכם הרצוג . " אותם מנהיגים שהיו מוכנים לקחת אחריות ולהושיט יד ,  מסתכלים מסביב ולא מבינים איך ובאיזו צורה יכול נתניהו לממש את המילים האלה כשמימינו בנט ומשמאלו ליברמן.נתניהו הפך להיות בן ערובה של בנט וליברמן ,  של סמוטריץ וחבריו ,  והחגיגה המלאכותית שראינו היום תהפוך לטרגדיה של עצב וכאב ".  

הרצוג : " נתניהו הפך לבן ערובה של בנט ,  ליברמן וסמוטריץ' "
 על רקע המגעים שכשלו עם הליכוד ,  אמר יו"ר האופוזיציה , " הייתי מוכן לסכן את עתידי הפוליטי כדי להושיט יד למנהיג שמנגד .  גיבשנו מתווה למהלך מדיני שלו היה מתממש ,  היינו היום בקהיר "
 
