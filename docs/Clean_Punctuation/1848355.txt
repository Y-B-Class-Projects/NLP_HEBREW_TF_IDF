הניו-יורק טיימס : " להיזהר מהמהלך הפלסטיני באו"ם "
 מאמר המערכת בעיתון טוען שאם ארה"ב תיאלץ לבלום בכוח את ההכרה במדינה הפלסטינית ,  הדבר יפגע בכל המעורבים בדבר . " נתניהו ואבו מאזן ויתרו על המו"מ .  הפתרון - קווי 1967 ",  נכתב במאמר
העיתון  " ניו יורק טיימס "  מגנה את כוונת הפלסטינים לפנות לאו"ם בחודש הבא באופן חד-צדדי כדי שהארגון יכיר במדינתם .  במאמר המערכת שפורסם הבוקר  ( שני )  מזהיר אחד העיתונים הנחשבים ביותר בעולם מפני ההשלכות הצפויות של המהלך ,  שעלולות ,  כלשונו ,  לפגוע פגיעה עמוקה בכל המעורבים בדבר .
 כותרות אחרונות בנושאהפלסטינים : " מקווים שמחאת הדיור תדיח את נתניהו"נתניהו מתריע : " המהלך הפלסטיני יעכב את השלום"שר החוץ צופה :  שפיכות דמים אחרי ההכרזה באו"ם "
" אנו מזדהים עם סבלם של הפלסטינים ועם התסכול שהם חווים ",  נכתב במאמר הבוקר . " במשך שנים הבטיחו להם פתרונות בדמות משא ומתן .  הנשיא ברק אובמה הבטיח שעד ספטמבר יגובש הסכם ,  אך הפלסטינים נותרו בידיים ריקות ". 
המאמר מזכיר את ההתנגדות הצפויה של וושינגטון להכרה חד-צדדית במדינה הפלסטינית ,  ועל כוונתה להטיל וטו במועצת הביטחון על המהלך .  העיתון מזהיר כי אם תיאלץ ארצות הברית לנצל את מעמדה כדי לבלום בכוח את המהלך ,  הדבר עלול לפגוע הן במעמדה בארגון - והן במעמדה של ישראל . " במקום להכיר בפלסטין כחברים מלאים באומות המאוחדות ,  הם יכולים תחת זאת לבקש מהעצרת הכללית הכרה כמדינה בלבד או הכרה כמעמד של חברה משקיפה .  בקשה זו תאושר ,  ללא ספק ",  ממליץ העיתון .
 המאמר טוען כי ברקע כישלונם של האמריקאים לכפות הקפאת בנייה בשטחים ,  גם אבו מאזן ויתר על המאמצים לחידוש השיחות ,  ו"אינו רואה דבר מלבד ההכרזה הצפויה באו"ם ".  עוד נכתב ,  כי  " הדרך הטובה ביותר ,  וכנראה היחידה להתגבר על המכשול ,  היא לקיים משא ומתן רציני בין ישראל לפלסטינים ",  וכי נציגים משני הצדדים  " כלל לא ישבו יחד באותו החדר מאז ספטמבר 2010 ". 
עם זאת ,  העיתון מטיל את האשמה לקיפאון במשא ומתן גם על ישראל ,  ובמיוחד על ראש הממשלה . " בנימין נתניהו השתמש בכל תירוץ אפשרי כדי לחמוק מהמגעים ",  נכתב ,  ונטען כי נתניהו זלזל במאמציו של אובמה לתווך בין הצדדים ,  בעידודם של חברי המפלגה הרפובליקנית .  הפתרון שמציע העיתון ,  לסיכום ,  הוא חידוש השיחות בתיווך נציגי הקוורטט ,  לקראת גיבוש הסכם להקמת מדינה פלסטינית בקווי 1967 . " על ארצות הברית וידידותיה להניח מפה על השולחן ,  לוח-זמנים והצעה להצבעה באו"ם .  מועצת הביטחון והליגה הערבית צריכות לעמוד מאחורי הסכם זה ". 

הניו-יורק טיימס : " להיזהר מהמהלך הפלסטיני באו"ם "
 מאמר המערכת בעיתון טוען שאם ארה"ב תיאלץ לבלום בכוח את ההכרה במדינה הפלסטינית ,  הדבר יפגע בכל המעורבים בדבר . " נתניהו ואבו מאזן ויתרו על המו"מ .  הפתרון - קווי 1967 ",  נכתב במאמר

