כ-150 גפנים נכרתו בכרם בבקעה ;   " החקלאים חסרי אונים "
 אלמונים פרצו לכרם במושב תומר וגרמו נזק בגובה של כ-15 אלף שקלים .  בעקבות הפשיעה החקלאית ,  התאחדות החקלאים שיגרה פנייה דחופה לראש הממשלה נתניהו : " הממשלה לא מפעילה את כובד משקלה במיגור הפשיעה החקלאית ובמיגור הטרור החקלאי "
  ( בווידאו :  שיירת מחאה של חקלאים נגד הפשיעה החקלאית ,  מרץ )  
אלמונים פרצו הלילה  ( רביעי )  לכרם במושב תומר שבבקעה ,  וחתכו כ-150 גפנים .  לכרם ,  השייך לרכז הביטחון של המושב ,  נגרם נזק בגובה 15 אלף שקלים .  לדברי רכז הביטחון ,  הבחירה בכרם שלו אינה מקרית ובוצעה משום שהוא מזוהה עם כוחות הביטחון .  המשטרה פתחה בחקירת האירוע .  
בעקבות ריבוי אירועי הפשיעה החקלאית  ,  הזהיר אורי בן יהודה ,  ראש תחום ביטחון וחירום במרכז המועצות האזוריות ,  כי התופעה פוגעת בתוצרת החקלאית ובאפשרותם של החקלאים להתפרנס בכבוד . " לצערי ,  אף צרה כבר אינה זרה לאנשי האדמה ",  אמר . " טרור העפיפונים ,  תנאי מזג אוויר קיצוניים ,  בצורת ,  שנת שמיטה ,  נזקי חרקים ומזיקים ,  פגעי בעלי חיים ,  קשיים מול חברות הביטוח המסרבות לבטחם ותחרות בלתי אפשרית מול ייבוא תוצרת חקלאית מחו"ל - אלה כבר הפכו למעשה את שעון החול המתקתק ,  שבסופו יקרוס החקלאי הישראלי האחרון .  הגיע הזמן להשיב את הביטחון לחקלאים ואת הביטוח לתוצריהם - ולהילחם עבורם כדי שגם הדור הבא ,  ילדינו ,  יזכו לפגוש בעתיד חקלאי אמיתי ,  תוצרת כחול לבן ". 

עוד בוואלה !  NEWS:עד סוף השבוע :  שתי מפקדות מג"ב יוקמו להילחם בפשיעה הבדואיתכשסומן הגבול בין המותר לאסור :  המסר מהזיכוי המהדהד של ניסו שחםהגשם כאן :  היום - מזג אוויר חורפי עם ממטרים וסופות רעמים 
בעקבות האירועים האחרונים ,  ראשי התאחדות חקלאי ישראל שלחו אמש פנייה לראש הממשלה בנימין נתניהו בה טענו כי לא נעשה מספיק בכדי למנוע פשיעה חלקאית . " לצערנו הרב ,  הממשלה לא מפעילה את כובד משקלה במיגור הפשיעה החקלאית ובמיגור הטרור החקלאי .  זאת לצד חוסר אכיפה וענישה משמעותית מצד הרשויות ובתי המשפט ",  כך נכתב בפנייה .  
את הפניה העבירו מאיר צור ,  מזכ"ל תנועת המושבים ,  ואבו וילן ,  יו"ר התאחדות חקלאי ישראל ,  ובה נכתב כי  " הפשיעה החקלאית והגניבות החקלאיות מכות בחקלאים יום ביומו .  מדובר במלחמה יומיומית של החקלאים בגניבות ,  בפריצות ,  במעשי אלימות ושלא נדבר על הפרוטקשן ".  עוד הוסיפו כי  " בחודשים האחרונים ,  המצב החמיר ואנו עדים לעוד ועוד מקרים קשים בהם החקלאים מתמודדים עם פשיעה חקלאית ,  דבר אשר מכביד נפשית וכלכלית על מצבם ".  
בדוח מבקר המדינה נכתב כי 85% משטח מדינת ישראל מוגדר כמרחב כפרי .  בין השנים 2011-2015 נפתחו כ-5,200 תיקי פשיעה חקלאית .  אך בפועל מדובר בכמות גדולה בהרבה של מקרי פשיעה חקלאית ,  רוב המקרים אינם מדווחים כלל כיוום שהם מודעים לכך שהרשויות לא פותרות את הנושא .  החקלאים מעדיפים שלא  " לבזבז "  את זמנם בהגשת תלונה מבלי לקבל מענה ,  רק 4.5% מהתיקים הגיעו לבית משפט ובעוד ש-90% מהתיקים נגנזים .  על פי דוח המבקר ,  הסיכויים שעבריין שביצע פשיעה חקלאית ייתפס נמוכים מ-10% .
 הם מציינים במכתבם לנתניהו כי  " החקלאים חסרי אונים גם מבחינה בטחונית .  מעט מאוד חברות ביטוח מוכנות לבטח במקרה של פשיעה חקלאית .  אלו שמוכנות מציעות ביטוחים אינם משתלמים דוגמת הפעלת הביטוח החל מהכבש ה-19 ועוד .  ארצות הברית תומכת בביטוחים חקלאיים ".  
בפנייה מבקשים נציגי ההתאחדות החקלאית להיפגש עם נתניהו בהקדם בכדי למצוא פתרון עבור המצב אליו נקלעו החקלאים בארץ .  למכתבם צירפו רשימת צעדים שעל המדינה לנקוט בכדי למגר את הפשיעה החקלאית :
 - הגברת הפעילות של יחידות מג"ב ,  שוטרים ומתנדבים .  
- הגדלה משמעותית של האיסוף המודיעיני - מדובר בכנופיות מאורגנות ולא בטרור יחידני .  כך שידוע כי באמצעות מודיעין נכון ,  יהיה ניתן להגיע לתוצאות משמעותיות .  
- ביטוחים לחקלאים - הקצאה של 60 מיליון שקל בשנה בגין ביטוחים לקנט כנגד פשיעה חקלאית .  שכן חברות הביטוח אינן מוכנות לבטח .  
- השקעה חד פעמית בסך 30 מיליון שקל בטכנולוגיות שמעבירות תמונות מהשטח 24 שעות ביממה  . 
" רק אתמול ראינו כשממשלת ישראל רוצה היא מקבלת החלטות וגם מבצעת ,  ותוך 24 שעות מהפצת סרטון ויראלי על אלימות הבדואים בדרום ,  מקימים תחנת משטרה ומרשתים את הדרום במצלמות ",  מר מנשיא התאחדות האיכרים ,  דובי אמיתי . " אנחנו מבינים כי ממשלת ישראל פשוט לא רוצה לטפל בטרור החקלאי .  ההתיישבות והחקלאות במדינת ישראל מצויים תחת איום קיומי והממשלה מפקירה אותנו ללא ביטחון .  אנחנו לא רוצים להגיע לרגע שכולנו נצטער על אוזלת היד הזו אשר עלולות להוביל לתוצאות הרות אסון ".  

כ-150 גפנים נכרתו בכרם בבקעה ;   " החקלאים חסרי אונים "
 אלמונים פרצו לכרם במושב תומר וגרמו נזק בגובה של כ-15 אלף שקלים .  בעקבות הפשיעה החקלאית ,  התאחדות החקלאים שיגרה פנייה דחופה לראש הממשלה נתניהו : " הממשלה לא מפעילה את כובד משקלה במיגור הפשיעה החקלאית ובמיגור הטרור החקלאי "
 
