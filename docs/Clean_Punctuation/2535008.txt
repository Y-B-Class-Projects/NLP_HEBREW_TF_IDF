צפו :  שיעור אזרחות בעשר דקות מראש הממשלה
נתניהו נתקל בקבוצת תלמידי כיתה ו' מנצרת עילית שסיירו בכנסת ,  החליט לתת להם הרצאה קצרה על דמוקרטיה בעזרת לוח מחיק ,  והסביר להם : " המקום הכי חשוב בכנסת זה המזנון "
  ( צילום :  תקשורת ראש הממשלה ,  עריכה :  יותם בן-דוד )  
מרבית המבקרים בכנסת ישראל זוכים לסיור מודרך בין כתלי המשכן ולומדים תוך כדי על יסודות הדמוקרטיה הישראלית ומאפייניה .  ילדי כיתה ו ?  מבית הספר נטפים בנצרת עילית ,  לעומת זאת ,  זכו היום  ( שני )  לשיעור דמוקרטיה ממורה מיוחד - ראש הממשלה ,  בנימין נתניהו ,  שהיה בדרכו ללשכתו בכנסת ,  נתקל בכיתת התלמידים שסיירה במקום ,  ואלו הופתעו כשהזמינם לחדר הממשלה ,  שם העביר להם שיעור ראשון בדמוקרטיה ואזרחות - בעשר דקות .  
בסיוע לוח מחיק ,  שרטט נתניהו עבור התלמידים את עקרונות הדמוקרטיה הישראלית - הפרדת רשויות ,  שוויון בפני החוק והחוזה החברתי ,  והסביר על מבנה הכנסת ועל תהליך החקיקה . " המקום הכי חשוב בכנסת זה המזנון ",  אמר נתניהו לתלמידים ,  והתעניין אם מזנון חברי הכנסת משולב במסלול ביקורם .  כשגילה ממדריכת הסיור שהתשובה שלילית ,  ניצל את ההזדמנות כדי להדגים לתלמידים את עקרונות הפרדת הרשויות ,  והסביר כי אפילו שהוא ראש ממשלה ,  הוא אינו יכול להורות לראש הרשות המחוקקת להכניסם למזנון ,  אלא רק לבקש ממנו . 
" אם אני רוצה להגיד שיכניסו אתכם לקפיטריה ,  אין לי סמכות לעשות זאת ,  אני יכול רק לבקש מיו"ר הכנסת ",  הסביר נתניהו לתלמידים ,  ובין לבין בחן אותם על מיהו הוגה שיטת הפרדת הרשויות  ( אחד מעובדי לשכתו הדליף את התשובה לתלמידה שענתה נכונה - מונטסקייה )  .  כמו כן ,  הוא הסביר על סעיפי התקציב והתחמק משאלה על אירן .  לסיום ,  כשבדק כמה הדור הצעיר רוצה להידמות לו כשיהיה גדול ,  רק כמחצית התלמידים הרימו יד כשנשאלו מי רוצה להיות ראש ממשלה .
 בשבוע שעבר ,  לאחר שזכה נתניהו לתואר  " קינג ביבי "  בכתבת שער של המגזין טיים ,  ביקש נתניהו להצטנע ובתגובה הרשמית לכתבה ,  שתיארה את עוצמתו הפוליטית הרבה של ראש הממשלה לאחר כינון ממשלת האחדות עם קדימה ,  אמר כי  " ישראל היא מדינה דמוקרטית ולא מונרכיה ,  ואני לא שוכח את זה לרגע ".  גם במהלך ההסבר שנתן לתלמידים על הרשות השופטת ,  המבצעת והמחוקקת ,  ביקש נתניהו להבהיר לתלמידים את הכוחות המאזנים של הדמוקרטיה : " אני יכול לעשות כל מה שאני רוצה ?  ",  שאל ,  והנהן בהסכמה לתשובתם השלילית .  
לקריאה נוספת:נתניהו בוועדה לשוויון בנטל : " לכלול יהודים וערבים"ראש הממשלה :  ויתור על הר הבית לא יביא שלוםנתניהו : " יש הצפה של מסתננים ,  צריך להוציא אותם פיזית "  

צפו :  שיעור אזרחות בעשר דקות מראש הממשלה
נתניהו נתקל בקבוצת תלמידי כיתה ו' מנצרת עילית שסיירו בכנסת ,  החליט לתת להם הרצאה קצרה על דמוקרטיה בעזרת לוח מחיק ,  והסביר להם : " המקום הכי חשוב בכנסת זה המזנון "
 
