ארבע הערות פוליטיות לפני החג
1 .  לאט לאט ,  ולמגינת ליבם של שומרי הסף מעיתון  " הארץ ",  הולכת ומתרחשת מהפכה אמיתית במשרד החינוך .  גדעון סער מביא מאות אלפי תלמידים לירושלים ,  מוסיף יחידות לימוד ציוניות לאהבת הארץ ,  מוסיף לימודי יהדות למערכת החינוך הממלכתית ,  וכל זה במקביל להעלאת רף ההצטיינות במקצועות המדעיים .  כעת נוספה על כל אלה ההחלטה לאפשר לאברכים ללמוד רק מחצית היום ובמחצית השנייה לצאת לעבוד .  ממש תורה ועבודה .  קיצבת המדינה תקוצץ בהתאם לשעות ,  אבל האברכים יקבלו היתר רשמי לעבוד .  קשה להגזים בחשיבותה ההיסטורית של ההחלטה הזאת לא רק למשק הישראלי ,  אלא גם לדימויים של החרדים בשיח הציבורי .  מדובר בשלב נוסף בדרך לעצמאותם הכלכלית של בני המגזר החרדי תחת ההסתמכות הישנה על כספי המדינה שהם גירסה עכשווית לכספי החלוקה שליוו את היישוב הישן ב-200 השנים האחרונות .  
2 .  אוניברסיטת בן-גוריון בנגב מכה שוב .  המחלקה לממשל ופוליטיקה מיתממת :  א ? רגנו כנס בנושאי חברה וזכויות אדם ,  והביאו את החשודים העיקריים ,  אלה שתפסו מונופול על זכויות האדם .  אמרנו פעמים רבות שעבור ארגונים אלה  " זכויות האדם "  אינן כוללות את זכות היהודים למדינה משלהם ,  וכמובן להגנה עליה לא רק מפני המבקשים להשמידה באמצעים פיזיים אלא גם מפני אלה המבקשים לפרק את חברת הלאום היהודית ולהפוך אותה למדינת  " כל אזרחיה "   ( שזה שם קוד לא ? יונה של ישראל )  .  ראו מי הצטרף למשט השנאה במרמרה ,  ותבינו .  המחלקה הזאת היא רק משל לרוב המחלקות במדעי הרוח והחברה באקדמיה הישראלית ,  הנשלטות בידי קו שמאלי רדיקלי שתופס אפריורית את מדינת ישראל כאשמה הראשית בסכסוך כאן ,  וכמי שלידתה היתה בחטא .  מבחינה זאת ,  הכנס הזה מצטרף למשט השנאה החדש המתוכנן להגיע אלינו עוד מעט ,  במאי - מבפנים ומבחוץ קמים עלינו .  הדבר המקומם ביותר הוא שמדינת ישראל ותורמים טובים מממנים את המרצים הללו שלא רק מטיפים נגדה ,  אלא אף מונעים מאחרים ,  בעלי עמדות שמרניות ,  ניאו-שמרניות ואפילו לא עלינו ציוניות - להתקבל כמורים וכחוקרים באוניברסיטאות .
 3 .  ועוד שתי הערות קטנות שמעידות על מצבנו .  מזכ"ל שלום עכשיו ,  יריב אופנהיימר ,  נצפה בכמה וכמה מקומות מתלונן על סטירה שחטף ממור אלטשולר .  אוי אוי אוי .  אני מקווה שניידת טיפול נמרץ הגיעה ללא שהיות לטפל בלחיו הכואבת של אופנהיימר .  אלימות היא ,  כמובן ,  דבר מגונה ואסור על פי חוק ,  אבל האם לפירוש המדויק הזה של הביטוי  " הקוזק הנגזל "  התכוון המשורר ?  מדינה שלמה חוטפת פעם אחר פעם סטירות וחבטות ובעיטות מאופנהיימר וחבר מרעיו ,  המוציאים את דיבתנו רעה בעולם ומלשינים על כל מרפסת שנסגרת בהתנחלות כלשהי ,  והוא מתלונן על סטירה שחטף מאישה .  
4 .  שלישי שעבר ,  עשר ורבע בלילה ,  אני נכנס לאתר ynet ,  ושום דבר על תביעת הענק של נתניהו נגד ערוץ 10 .  נאדה .  שיתוק כללי .  בכלי התקשורת הדברים פורסמו כבר אחר הצהריים .  לא באתר  " ידיעות אחרונות ".  מאוחר יותר פורסמה שם ידיעה קטנטנה שנחבאה מבוישת בין ערימות ידיעות אחרות .  מעניין .
 
ארבע הערות פוליטיות לפני החג
nan
