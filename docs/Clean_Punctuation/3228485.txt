סקר וואלה !  NEWS | פחות משבוע לבחירות :  גוש המרכז-שמאל מתחזק
כחול לבן חוזרת להוביל עם 30 מנדטים מול הליכוד שזוכה ב-29 .  גם מפלגת העבודה מתחזקת ל-10 ,  מרצ ל-6 ורע"מ-בל"ד עם 4 .  כולנו של משה כחלון וגשר של אורלי לוי אבקסיס - מתחת לאחוז החסימה .  הסקר האחרון לפני הבחירות - כל הפרטים
פחות משבוע לפני הבחירות ,  הקרב בין הליכוד וכחול לבן צמוד מאוד ,  ויוכרע על ידי המפלגות הקטנות שיעברו או לא יעברו את אחוז החסימה .  כך עולה מסקר וואלה !  NEWS ומכון Panels Politics בראשות מנחם לזר .  כחול לבן חוזרת להוביל בסקר עם 30 מנדטים לעומת הליכוד שנחלש בשני מנדטים לעומת הסקר של שבוע שעבר עם 29 מנדטים בלבד .  
מהסקר עולה שבשבוע האחרון חלה התחזקות בגוש המרכז-שמאל :  מפלגת העבודה עולה במנדט אחד ל-10 מנדטים ,  מרצ במנדט אחד ל-6 ,  ורע"מ-בל"ד עוברת לראשונה בסקר וואלה !  NEWS את אחוז החסימה עם 4 מנדטים ;  יחד עם חד"ש-תע"ל  ( 8 )  הגוש עומד כעת על 58 מנדטים ,  לעומת 62 של גוש הימין שהכריז כי יצהיר באופן אוטומטי על נתניהו .  מדובר בהתחזקות לעומת הסקר שפורסם בשבוע שעבר בו עמד המאזן על 68 מנדטים לגוש הימין ו-52 לגוש המרכז-שמאל .  
בחירות 2019 - סיקור מיוחד בוואלה !  NEWS:בחירות 2019 | מרכז הסקרים של וואלה !  NEWSלפיד באולפן וואלה !  NEWS : " אני מאמין לגנץ - לא להדלפות"הקלטות סמוטריץ' :  להצביע לבנט זה להיות פראייר 
עם זאת ,  לגוש הנאמן לנתניהו עדיין יש עדיפות מספרית - מלבד הליכוד עם 29 מנדטים ,  איחוד מפלגות הימין יציבים עם 7 מנדטים והימין החדש ויהדות התורה עם 6 ,  זהות של משה פייגלין וש"ס עם 5 ,  ואילו ישראל ביתנו עם 4 מנדטים .  עוד עולה מהסקר כי בשבוע האחרון הפער בין נתניהו וגנץ בשאלת ההתאמה לראשות הממשלה הולך ומצטמצם - 48% מהמשיבים סבורים שנתניהו מתאים יותר להיות ראש ממשלה ואילו 35% חושבים שגנץ - לעומת 53% ו-30% בהתאמה מהשבוע שעבר .  
את השינויים החדים בתמונת הגושים המתנדנדת אפשר להסביר באמצעות המפלגות הקטנות שעוברות או לא עוברות את אחוז החסימה .  מהסקרים האחרונים בוואלה !  NEWS ובשאר כלי התקשורת עולה תמונת מצב ברורה ואחידה :  בעוד נתניהו וגנץ מתחרים בקרב ראש בראש על ההובלה ,  המפלגות הקטנות הן שיכריעו את זהותו של המנצח שירכיב את הממשלה הבאה ,  ולפי ההערכה הרוווחת במערכת הפוליטית לפחות 6-5 מפלגות מתנדנדות באזור אחוז החסימה .  
טעות הדגימה הסטטיסטית של הסקרים מקשה על חיזוי ונבואה מי מהמפלגות לא יעברו בסופו של דבר את אחוז החסימה אך לזהותן תהיה השפעה מכרעת על מפת הגושים שתקבע את פני הממשלה הבאה .  בסקר וואלה !  NEWS האחרון לפני הבחירות ,  שנערך על ידי פאנל אינטרטי של 1,005 משיבים המהווים מדגם מייצג של האוכלוסיה היהודית והערבית בישראל עם טעות דגימה של 3.4% ,  עולה כי שתי המפלגות החברתיות של בחירות 2019 - כולנו של משה כחלון וגשר של אורלי לוי-אבקסיס - אינן עוברות את אחוז החסימה ;  כחלון קרוב אליו מאוד במתחם הטעות הסטטיסטית  ( 2.9% )  ואילו לוי קצת יותר רחוקה עם 2.1% .  
מהסקר הנוכחי עולה כי נתניהו יתקשה להרכיב קואליציית ימין מובהקת מבלי לשלב בה את זהות של פייגלין ,  והפריצה של המפלגה ועמדותיה הקיצוניות עשויה לסבך מאוד את מלאכת הרכבת הממשלה עבור כל אחד מהצדדים - נתניהו או גנץ - ולקרבם לאפשרות של הקמת ממשלת אחדות לאומית .  עם זאת ,  מהסקר עולה כי מחצית מהציבור מתנגדים לאפשרות הזו  ( 49% )  ואילו רק 33% אמרו שהם תומכים ברעיון .  מבין אלה שאמרו שהם תומכים בממשלת אחדות ,  51% סבורים שנתניהו הוא שצריך לעמוד בראש ואילו 39% שדווקא גנץ .  

סקר וואלה !  NEWS | פחות משבוע לבחירות :  גוש המרכז-שמאל מתחזק
כחול לבן חוזרת להוביל עם 30 מנדטים מול הליכוד שזוכה ב-29 .  גם מפלגת העבודה מתחזקת ל-10 ,  מרצ ל-6 ורע"מ-בל"ד עם 4 .  כולנו של משה כחלון וגשר של אורלי לוי אבקסיס - מתחת לאחוז החסימה .  הסקר האחרון לפני הבחירות - כל הפרטים

