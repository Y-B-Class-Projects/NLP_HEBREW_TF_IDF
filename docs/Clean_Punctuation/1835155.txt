הממשלה אישרה הרחבת הסנקציות הכלכליות על אירן
לצורך קידום הסנקציות תכריז ישראל על אירן וגופים הקשורים אליה כגורמי אויב .  במסגרת ההחלטה ,  תוגבל ההתקשרות עם חברות הסוחרות עם אירן .  נתניהו : " צעד חשוב במאבק נגד תכנית הגרעין "
 הממשלה אישרה היום  ( ראשון )  פה אחד את הרחבת הסנקציות הכלכליות על אירן ,  זאת בהמשך להמלצות הוועדה הממשלתית שהוקמה לשם כך .  בין היתר ,  אושר תיקון לחוק איסור הלבנת הון ,  אשר יאפשר את הרחבת הפיקוח והאכיפה נגד גורמים הסוחרים עם אירן .  עוד נקבע כי תוגבל התקשרות המדינה עם חברות הסוחרות עם טהרן .  הפעילות בנושא תרוכז על ידי מטה לאומי חדש שיוקם לצורך כך ויהיה אחראי לרכז את הידע בתחום ,  יקדם חוקים ותקנות וידאג לאכיפת הסנקציות .
 לצורך קידום הסנקציות תכריז ישראל על אירן וגופים הקשורים אליה כגורמי אויב .  ראש הממשלה ,  בנימין נתניהו ,  התייחס לעניין ואמר כי  " המלצות הוועדה מהוות צעד חשוב במאבק נגד תוכנית הגרעין של אירן .  המלצות אלה מבטיחות כי ישראל תעמוד לצד מדינות אחרות בחזית הסנקציות כנגד אירן ,  במטרה לגרום למשטר האירני לזנוח את תוכניתו להשיג נשק גרעיני ". 
בתחילת החודש אישרה ועדת השרים לחקיקה את הצעת החוק של ח"כ כרמל שאמה-הכהן  ( ליכוד )  לפיה מי שהתקשר עם תאגיד המקיים קשר עם אירן צפוי לשאת בעונש של שנת מאסר וקנס של חמישה מיליון שקלים ,  או פי שלושה משיעור הרווח הצפוי לו מההתקשרות עם התאגיד  הגבוה מבין השניים .  ההצעה עברה לקריאה טרומית בכנסת .  
מטרת הצעת החוק היא לאסור השקעה בתאגידים המקיימים קשר עסקי עם אירן .  על פי ההצעה ,  אדם שיצר קשר עם תאגיד שלאחר מכן נכלל ברשימת התאגידים המקיימים קשר עם אירן ,  יחויב לבטל את ההתקשרות עם התאגיד בתוך שלושה חודשים .  הוועדה תוכל להאריך את הפסקת ההתקשרות בחודשיים נוספים .
 עוד על הצעדים נגד אירן:הממשלה תומכת :  שנת מאסר למקיים מסחר עם אירןהמדינה עשויה לאסור השקעות בקבוצת האחים עופראירן : " סנקציות לא יבלמו תכנית הגרעין "
 לפניות לכתב :  pinhas_wolf@walla.co.il

הממשלה אישרה הרחבת הסנקציות הכלכליות על אירן
לצורך קידום הסנקציות תכריז ישראל על אירן וגופים הקשורים אליה כגורמי אויב .  במסגרת ההחלטה ,  תוגבל ההתקשרות עם חברות הסוחרות עם אירן .  נתניהו : " צעד חשוב במאבק נגד תכנית הגרעין "
 
