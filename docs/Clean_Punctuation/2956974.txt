 " העימות בין אובמה לנתניהו מעכב את חבילת הסיוע "
 הניו יורק טיימס הקדיש כתבה נרחבת למגעים על חבילת הסיוע החדשה ,  ממנה עולה כי התנגדות נתניהו היא הסיבה העיקרית לעיכוב החתימה על ההסכם .  בכיר ישראלי מסר כי הממשלה מקווה להגיע לעסקה בקרוב
 ( יעלון בחודש פברואר : " מעריך שנגיע לסיכום על הסיוע מארצות הברית בשבועות הקרובים ")  
החיכוכים בין ברק אובמה לבנימין נתניהו מעכבים את מתן הסיוע האמריקני לישראל ,  כך נכתב אתמול  ( חמישי )  בניו יורק טיימס .  ברק אובמה הציע לישראל את חבילת הסיוע הביטחוני הגדולה ביותר אי פעם שהוענקה מארצות הברית למדינה אחרת ,  אולם הניו יורק טיימס תולה את אישור ההחלטה בהתלבטות של ראש הממשלה נתניהו ,  גם לאחר חודשים של משא ומתן .  
המחלוקת עומדת סביב בקשה ישראלית לתנאים נדיבים יותר לחבילת הסיוע לעשר שנים ,  שעשויה להגיע ל-40 מיליארד דולר .  הניו יורק טיימס מתאר את היחסים בין הנשיא האמריקני לראש ממשלת ישראל כ"יחסי איבה ",  כשהוא מזכיר את חילוקי הדעות סביב הסכם הגרעין עם איראן . 
" יש טינה לישראל במקומות מסוימים בממשל ,  ואני חושב שזה מעיב על המשא ומתן ",  אמר רוברט סטלוף ,  מנהל המכון למדיניות המזרח הקרוב בוושינגטון . " זו אחת הסיבות שלוקח כל כך הרבה זמן להגיע להחלטה ".  כוחות פוליטיים חזקים גם הם משפיעים על התמונה .  בעוד שאובמה מבקש להוסיף למורשת שלו את הסיוע לישראל ,  חלק מהמומחים טוענים כי נתניהו מתמהמה עם קבלת ההחלטה ,  מתוך מחשבה שנשיא עתידי יוכל להעניק לו הסכם טוב יותר .
 עוד בוואלה !  NEWS:חברת פרלמנט בבריטניה הציעה להעביר את ישראל לארה"ב - והושעתהרוב מוחץ בסנאט לאובמה :  הגדל את הסיוע הביטחוני לישראל"היום ניצחנו ":  רגע של שמחה במלחמה היומיומית של שורדי רמדיה  
" בסוף היום ,  זו שאלה של מספרים ,  ושל הימור פוליטי אם הישראלים יכולים להשיג רווח גדול יותר מהממשל הבא ,  ואני לא חושב שזה משחק נבון ",  אמר לניו יורק טיימס אילן גולדברג ,  ראש המחלקה לביטחון המזרח התיכון במרכז לביטחון אמריקני חדש . " אני כן חושב שככל שגוררים את ההחלטה ,  יש פחות סיכוי שהם יקבלו עסקה ".  מנגד ,  בכיר ישראלי ששוחח עם העיתון בעילום שם ,  אמר כי הממשלה בישראל מקווה להגיע לעסקה בקרוב .  
השבוע חתמו 83 מתוך 100 חברי הסאנט האמריקני על מכתב הקורא לנשיא ארצות הברית להגיע להסכם עם ישראל בהקדם האפשרי . " לאור האתגרים הביטחוניים הדרמטיים שבפניהם עומדת ישראל ,  אנו מוכנים לתמוך בהסכם מוגבר וארוך טווח ,  שיסייע לספק לישראל את המשאבים הדרושים לה על מנת להגן על עצמה ולשמור את יתרונה הצבאי ",  צוין במכתב ,  שנחשף על ידי סוכנות הידיעות רויטרס .
 גורמים בוושינגטון דיווחו כי ההסכם החדש ,  שייכנס לתוקפו עם תום ההסכם הנוכחי ב-2018 ,  יגיע לסכום של 3.7 מיליארד דולרים בשנה .  ההסכם הנוכחי נאמד ב-3.1 מיליארד דולר . 

" העימות בין אובמה לנתניהו מעכב את חבילת הסיוע "
 הניו יורק טיימס הקדיש כתבה נרחבת למגעים על חבילת הסיוע החדשה ,  ממנה עולה כי התנגדות נתניהו היא הסיבה העיקרית לעיכוב החתימה על ההסכם .  בכיר ישראלי מסר כי הממשלה מקווה להגיע לעסקה בקרוב

