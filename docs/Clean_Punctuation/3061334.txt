אונסק"ו אישר החלטה אנטי-ישראלית על הריבונות בירושלים
הארגון אישר החלטה הקובעת כי ישראל אינה הריבון בבירתה .  מההחלטה הוסרו משפטים שמנתקים את זיקת המדינה להר הבית ולכותל ,  אולם היא עדיין נחשבת לכוח כובש .  נתניהו : " מספר המדינות שתומכות בהצעה האבסורדית הזאת מצטמצם "
  ( בווידאו :  הרב מאזוז על החלטת אונסק"ו באוקטובר 2016 )  
הוועד המנהל של אונסק"ו אישר היום  ( שלישי )  החלטה הקובעת כי ישראל אינה הריבון בירושלים .  זאת ,  בדומה להחלטה שאומצה על ידי האסיפה הכללית של הארגון בנובמבר האחרון .  22 מדינות תמכו בהצעה ,  בהן רוסיה וסין .  בין עשר המדינות שהתנגדו להצעה ארצות הברית ,  איטליה ,  בריטניה ,  הולנד ,  ליטא ,  יוון ,  פרגוואי ,  אוקראינה וטוגו .  23 מדינות נמנעו ושלוש נעדרו מההצבעה .  בימים האחרונים עשה משרד החוץ מאמצים דיפלומטיים לשכנע כמה שיותר מדינות אירופיות להתנגד להחלטה ולזכות בתמיכה ,  שאותה הגדיר  " איכותית ".  בימים האחרונים ראש הממשלה שוחח בטלפון עם עם נשיאי אוקראינה ,  פרגוואי ,  קניה ויוון וכן עם שר החוץ האיטלקי בניסיון לשכנע את המדינות לא לתמוך בהחלטה .  בירושלים מביעים שביעות רצון מהמגמה - פחות מדינות שתומכות ולמעלה ממחצית מדינות שהתנגדו או נמנעו ,  ועל אף שההחלטה אושרה ,  רואים את המאמצים הדיפלומטיים כמוצלחים ,  משום שלטענתם נשבר הקונצנזוס האירופי .  
הנוסח שאושר היום עדיין מתייחס לישראל ככוח כובש בירושלים וכן מותח ביקורת על פעולות ישראליות במזרח ירושלים ובעיר העתיקה ועל הסגר הימי שישראל מטילה על רצועת עזה ,  מבלי להזכיר את התקפות חמאס על ישראל .
 עוד בוואלה !  NEWS:ועדת החוץ הבריטית :  לשקול ברצינות הכרה במדינה פלסטיניתחמאס : " מעריכים את הצהרות קוריאה הצפונית נגד ישראל"הסנאט האמריקני למזכ"ל האו"ם : " להפסיק את המתקפות נגד ישראל "  
הפעם ,  הפלסטינים ,  באמצעות מדינות ערב המקדמות את ההחלטה  אלג'יריה ,  מצרים ,  לבנון ,  מרוקו ,  עומאן ,  קטאר וסודאן  סיכמו מראש עם המדינות האירופיות על נוסח מרוכך ,  והסכימו להסיר ממנה משפטים שמנתקים את הזיקה של ישראל והעם היהודי להר הבית והכותל המערבי ,  כמו גם להוסיף משפט המדגיש את חשיבותה של ירושלים עבור שלוש הדתות המונותאיסטיות  יהדות ,  נצרות ואסלאם .
 באירוע קבלת פנים לסגל הדיפלומטי אמר ראש הממשלה בנימין נתניהו כי  " ביומיים האחרונים קיימתי שיחות רבות עם מנהיגי המדינות שלכם ,  וכך עשו גם אנשי משרד החוץ ,  ביחס להצבעה האבסורדית שמתקיימת עכשיו באו"ם .  התוצאה היא שמספר המדינות שתומכות בהצעה האבסורדית הזאת באונסק"ו הולך ומצטמצם .  אבל אני רוצה שנגיע בהמשך ונמשיך לעשות את המאמץ השיטתי והעקבי הזה ,  נוריד את זה בכלל ,  כי לא צריכות להיות הצבעות כאלה באו"ם .  
לדבריו של שגריר ישראל באונסק"ו ,  כרמל שאמה-הכהן , " מדובר בהישג דיפלומטי אדיר .  התמיכה בישראל כמעט הכפילה את עצמה והתפשטה לאפריקה ,  לדרום אמריקה ולמזרח אירופה ".  עם זאת ,  שאמה-הכהן הוסיף כי  " להצביע נגד מדינה ביום העצמאות שלה זה שפל חדש של מדינות ערב ". 
שגריר ישראל באו"ם דני דנון הוסיף כי  " ההחלטה המעוותת הזו והניסיונות לערער על הקשר בין ישראל לירושלים לא ישנו את העובדה כי ירושלים היא בירתו הנצחית של העם היהודי .  לדבריו , " ישראל לא תעבור בשתיקה מול ההחלטה המבישה הזו ".  
סגנית שר החוץ ציפי חוטובלי יצאה גם היא נגד ההחלטה ,  ואמרה כי היא  " רק פוגעת ברלוונטיות של הארגון שאמור לשמר מורשת ותרבות אך פעם אחר פעם מועל בתפקידו ,  כשמדובר בישראל ".  לדבריה של חוטובלי , " ישראל אינה זקוקה לאישורים מגופים פוליטיים לקשר ההיסטורי הבלתי מעורער לבירתנו הנצחית ירושלים ,  קשר בן 3,000 שנה שמדבר מכל אבן מאבני העיר .  ישראל מוקירה את המדינות שעמדו לצדה של האמת ולא נכנעו לפוליטיקה שמסלפת את ההיסטוריה ". 
השר להגנת הסביבה ולענייני ירושלים זאב אלקין אמר בתגובה כי  " התשובה להחלטת אונסק"ו זה המשך בניה נרחבת בירושלים והמשך השקעת משאבים גדולים בשימור והנחלה של המורשת ההיסטרית שלנו בירושלים ובזה אנחנו עוסקים יום יום ".  לדבריו , " אונסק"ו לא היה בעבר ובקצב הזה לא יהיה קיים גם בעתיד ,  אבל הקשר של עם ישראל לירושלים וריבונותנו בה יישארו לנצח ".  

אונסק"ו אישר החלטה אנטי-ישראלית על הריבונות בירושלים
הארגון אישר החלטה הקובעת כי ישראל אינה הריבון בבירתה .  מההחלטה הוסרו משפטים שמנתקים את זיקת המדינה להר הבית ולכותל ,  אולם היא עדיין נחשבת לכוח כובש .  נתניהו : " מספר המדינות שתומכות בהצעה האבסורדית הזאת מצטמצם "
 
