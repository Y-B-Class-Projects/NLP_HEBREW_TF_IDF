סקרים :  לבני מתחזקת ,  אך לא נוגסת בגוש הימין
לפי סקר של רפי סמית עבור קול ישראל וסקר של  " הגל החדש "  עבור ישראל היום , " התנועה "  מקבלת תשעה מנדטים - עלייה לעומת סקרים קודמים .  הליכוד ביתנו זוכה ב-39 מנדטים
מפלגת  " התנועה "  זוכה בתשעה מנדטים ,  אולם אינה מחלישה את הליכוד ביתנו ששומר על כוחו עם 39 מנדטים - כך עולה משני סקרים שפורסמו הבוקר  ( חמישי )  :  סקר  " הגל החדש "  שהופיע בעיתון ישראל היום וסקר של פרופ' רפי סמית שפורסם בתכנית  " הכל דיבורים "  בקול ישראל .
 בהשוואה לסקר הקודם שערך מכון  " הגל החדש ",  העבודה ו"יש עתיד "  איבדו מנדט כל אחת וכעת נאמד כוחן ב-19 וב-9 מנדטים ,  בהתאמה .  עוד לפי הסקר ,  ש"ס מתחזקת במנדט ועולה ל-12 מנדטים ,  הבית היהודי שומר על כוחו עם 10 מנדטים ,  יהדות התורה עם חמישה מנדטים ,  מרצ נשארת עם ארבעה ,  כמו חד"ש ;  רע"מ-תע"ל עולה משלושה לארבעה מנדטים ,  בל"ד 3 וקדימה עם 2 .  מפלגת עם שלם ,  בראשות הרב חיים אמסלם ,  שזכתה בסקר הקודם בשני מנדטים - אינה עוברת את אחוז החסימה .  כך גם לגבי רשימת הימין  " עוצמה לישראל ".  לפי הסקר ,  שנערך שלשום בקרב מדגם מייצג של 620 נשאלים מכלל האוכלוסייה ,  היחס בין הגושים נשמר באופן יחסי ,  כאשר גוש השמאל עולה מ-53 מנדטים ל-54 ,  לעומת 66 לגוש הימין .
 לפי הסקר שערך רפי סמית בין 11 ל-12 בדצמבר בקרב 500 נשאלים המהווים מדגם מייצג של האוכלוסייה הבוגרת בישראל ,  מפלגת העבודה מקבלת 19 מנדטים .  כמו בסקר של  " הגל החדש ",  מפלגת  " יש עתיד "  זוכה בתשעה מנדטים .  ש"ס והבית היהודי מקבלים עשרה מנדטים  ( כל אחת מהמפלגות )  ,  ויהדות התורה - שישה .  כל אחת מהמפלגות מרצ ,  חד"ש ובל"ד מקבלת ארבעה מנדטים ,  וכל אחת מהמפלגות  " עם שלם "  ורע"מ-תע"ל מקבלת שלושה מנדטים .  לפי הסקר , " עוצמה לישראל "  על סף אחוז החסימה ,  ואילו קדימה אינה עוברת אותו .
 סקר וואלה !  שנערך השבוע :  11 מנדטים ללבני ,  וגם ללפיד 
אתמול ,  במועד האחרון שבו ניתן היה להגיש לוועדת הבחירות בקשות פסילה ,  הגישה מפלגת בל"ד בקשה לפסול את שר החוץ אביגדור ליברמן מהתמודדות לכנסת ה-19 .  נוסף על כך ,  בל"ד הגישה בקשות לפסול את רשימת  " עוצמה לישראל "  ושתי בקשות לפסילה אישית של שני מועמדים :  מיכאל בן ארי וברוך מרזל .  מפלגת הימין הקיצוני אמנם לא זוכה לחצות את אחוז החסימה בסקרים ,  אולם חבריה יכולים להתנחם בעניין התקשורתי שהיא מייצרת ;  אתמול נפסל קמפיין המפלגה מחשש שהמסר בו יתפרש בעיני רואיו כגזעני ועלול לפגוע ברגשות האוכלוסייה הערבית .  יו"ר ועדת הבחירות המרכזית ,  שופט בית המשפט העליון אליקים רובינשטיין ,  פסל מודעת בחירות של המפלגה בה מופיע הכיתוב  " נאמנות "  בשפה הערבית ,  ומתחתיו הכיתוב  " בלי חובות אין זכויות ".  החלטת רובינשטיין התקבלה בעקבות תלונה שהוגשה לוועדת הבחירות המרכזית על ידי חבר מרצ ,  חבר הכנסת לשעבר מוסי רז .
" הכיתוב 'נאמנות' בשפה הערבית ,  ותחתיו הכיתוב 'בלי חובות אין זכויות' מתייחס בהכרח רק למגזר הערבי בכללותו ,  והוא נועד להציגו כמגזר שאינו נאמן למדינת ישראל ",  כתב שופט העליון בהחלטתו . " פרסום זה נועד להשפיל קבוצה אחת במדינת ישראל - האוכלוסייה הערבית .  ככזה ,  הוא עלול לפגוע - ברמת ודאות קרובה - ברגשותיה של אוכלוסייה זו .  ביטוי גזעני כגון זה עלול לפגוע גם ברגשותיהם של יהודים ,  אשר שימשו ולמרבה הצער עודם משתמשים כמטרה לרדיפה על רקע גזעני ברחבי העולם ".  

סקרים :  לבני מתחזקת ,  אך לא נוגסת בגוש הימין
לפי סקר של רפי סמית עבור קול ישראל וסקר של  " הגל החדש "  עבור ישראל היום , " התנועה "  מקבלת תשעה מנדטים - עלייה לעומת סקרים קודמים .  הליכוד ביתנו זוכה ב-39 מנדטים

