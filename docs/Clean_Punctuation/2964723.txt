נתניהו קורא ליהודי ארה"ב לעלות לארץ : " ישראל - בית לכל יהודי "
 אירוע ההוקרה הראשון ליהדות ארה"ב צוין בכנסת ובו אמר רה"מ : " ככל שיעלו יותר כך ייטב לקהילות ".  יו"ר הסוכנות היהודית שרנסקי קרא  " להפסיק את הבורות והעלבונות "  כלפי זרמים לא אורתודוקסיים
 ( נאומו של נתניהו סוועידה של השדולה הפרו-ישראלית איפא"ק בוושינגטון ,  בחודש מרץ )   
" ישראל צריכה להיות בית לכל יהודי ,  ואני מקווה שנמשיך לראות עלייה ברוכה של צעירים יהודים-אמריקנים לישראל ,  שיש בהם בערה ציונית גדולה ",  כך אמר היום  ( רביעי )  ראש הממשלה בנימין נתניהו באירוע ההוקרה הראשון שנערך בכנסת לציון תרומת יהדות ארצות הברית לישראל . " ככל שיעלו יותר כך ייטב לשתי הקהילות ",  הוסיף נתניהו באירוע ,  המציין את חודש מורשת יהדות ארצות הברית .
 חודש מורשת יהדות ארצות הברית מצוין באמריקה משנת 2006 על פי החלטתו של הנשיא ג'ורג' בוש ,  אך בישראל מעולם עד כה לא הכירו באופן רשמי בתרומת היהדות האמריקנית להקמת המדינה וליישובה .  לדברי נתניהו , " יש הרבה יותר ידע ביהדות ארצות הברית על ישראל מאשר להיפך ,  אבל צריך להכיר בכך שישראל היא בית לכל יהודי .  זו צריכה להיות המדיניות שלנו ".  
עוד לקריאה בוואלה !  NEWS:הפלסטינים צעקו על הנאנסת הנכה : " את יהודייה וזה מה שמגיע לך"החשד לרצח בראשל"צ :  האישה התלוננה השבוע שבן זוגה לשעבר איים על חייה"ילדים כולאים גורים ומשליכים לאש ":  האנשים שמצילים חתולים ממדורות 
במהלך היום קיימו ועדות הכנסת השונות דיונים בסוגיות הנוגעות ליהדות ארצות הברית ,  בהשתתפות נציגי ארגונים העוסקים ביחסים בין המדינות .  הדיונים נגעו ,  בין היתר ,  לעתיד הקהילה היהודית בארצות הברית לנוכח תהליכים של התבוללות והתרחקות מהדת ,  בעיקר של הדור הצעיר .  בדיון בוועדת החוץ והביטחון אמר יוזם אירועי ההוקרה ח"כ נחמן שי  ( המחנה הציוני )  ,  שהוא ראש שדולת ישראל-ארצות הברית בכנסת ,  כי  " יהדות ארצות הברית היא הגשר שעליו מושתתים היחסים בין שתי המדינות ".  לדבריו , " בעזרתה ובתמיכתה מתקיים משולש זה ,  שהוא מנכסיה האסטרטגים החשובים ביותר של מדינת ישראל .  אין שיעור לתרומתה של קהילה זו למדינה ".  דבריו נאמרו בדיון בוועדת החוץ והביטחון .
 בעוד נתניהו לא התייחס לסוגיית המחלוקות הפלורליסטיות עם יהדות ארצות הברית ,  שרובה מורכבת מזרמים רפורמים וקונסרבטיביים שאינם מוכרים על ידי הממסד הרבני בארץ ,  יו"ר הסוכנות היהודית ,  נתן שרנסקי ,  זכה לתשואות כאשר קרא להפסיק את  " העלבונות והבורות "  כלפי זרמים אלו . " לא יכול להיות שחבר כנסת או שר מוריד מהלגיטימציה היהודית של מי שלוחמים למען מדינת ישראל ",  אמר שרנסקי באירוע ,  בהתייחס להתבטאויות שנשמעו בשנים האחרונות מפי ח"כים חרדים .  
מוקדם יותר בדיון בוועדת החוץ והביטחון קרא שגריר ישראל בארצות הברית לשעבר ,  ח"כ מייקל אורן  ( כולנו )  , " להעניק הכרה מלאה להסדרי הגיור ולפעול ליישומו המידי של הסכם הכותל ".  אורן הזכיר בדבריו את המתווה שנועד להסדיר את מעמדת של הזרמים שאינם אורתודוקסים בכותל המערבי .  עוד אמר אורן כי  " הקשר בין ישראל ויהדות ארצות הברית אינו רק תרומות ומשלחות נוער .  בעיניי הקשר הוא אינטרס מדיני וביטחוני מובהק שלנו ושל העם כולו ".  
אירועי ההוקרה נערכו בשיתוף קרן משפחת רודרמן ,  הסוכנות היהודית ,  הפדרציות היהודיות של צפון אמריקה ,  והמכון למדיניות העם היהודי .  במסגרתם נערכו דיונים בארבע ועדות כנסת :  ועדת החוץ והביטחון ;  ועדת החינוך ,  התרבות והספורט ;  ועדת הקליטה והעלייה ;  וועדת העבודה והרווחה .  

נתניהו קורא ליהודי ארה"ב לעלות לארץ : " ישראל - בית לכל יהודי "
 אירוע ההוקרה הראשון ליהדות ארה"ב צוין בכנסת ובו אמר רה"מ : " ככל שיעלו יותר כך ייטב לקהילות ".  יו"ר הסוכנות היהודית שרנסקי קרא  " להפסיק את הבורות והעלבונות "  כלפי זרמים לא אורתודוקסיים

