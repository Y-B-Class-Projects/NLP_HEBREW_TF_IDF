מצדיעים ללוחמים בני העדה הבדואית :  5 דברים שאתם צריכים לדעת היום
נמשכים מאמצי החילוץ אחר הלכודים תחת הריסות החניון שקרס בתל אביב .  ראש הממשלה ימריא לביקור ממלכתי בהולנד .  יום הספר הבינלאומי יצוין ברחבי העולם - ועוד שני דברים שצריך לדעת היום
אתם צריכים לדעת שהיום ממשיכים אנשי פיקוד העורף ,  כוחות כיבוי האש והמשטרה את החיפושים באתר הבנייה ברמת החייל שבתל אביב ,  שם קרס אתמול חניון .  בקריסת המבנה נהרגו שני בני אדם ,  ובנוסף נפצעו 23 באורח קל וחמישה מוגדרים נעדרים .  החיפושים מתוכננים להימשך עד שיימצא אחרון הלכודים באתר .  
אתם צריכים לדעת שהיום ימריא ראש הממשלה ,  בנימין נתניהו ,  לביקור מדיני בהולנד .  במהלך הביקור צפוי נתניהו להיפגש עם מלך הולנד ,  וילם אלכסנדר ,  ראש ממשלת הולנד ,  מארק רוטה ,  יו"ר הסנאט ,  אנקה ברוקרס ויו"ר הפרלמנט חדיג'ה עריב .  נתניהו ידון עם הבכירים במערכת היחסים בין שתי המדינות .  במקביל ,  יצא היום שר הביטחון אביגדור ליברמן לביקור בלונדון .  במהלך הביקור ייפגש ליברמן עם מזכיר ההגנה של ארצות הברית ,  אשטון קרטר ,  ומזכיר המדינה של בריטניה ,  מייקל פאלון .  
אתם צריכים לדעת שהיום יתקיים אירוע הוקרה והצדעה למשרתי כוחות הביטחון בני העדה הבדואית באנדרטה הממלכתית לזכר החללים הבדואים ליד צומת המוביל שבגליל התחתון .  הטקס יתקיים בנוכחותו של נשיא המדינה ,  ראובן ריבלין ,  שיניח זר ויישא דברים .  כמו כן ,  באירוע ינכחו אלוף פיקוד צפון ,  אביב כוכבי ,  יושב ראש  " יד לבנים הבדואים ",  זיאד סאלח סעדי ,  לוחמים ומשפחות מהעדה ,  בכירי צה"ל ,  נציגי המשטרה ונציגי מג"ב .  
אתם צריכים לדעת שהיום לפני 75 שנים ,  בשנת 1941 ,  בזמן מלחמת העולם השנייה ,  התקבלה ההחלטה בגרמניה כי על כל היהודים לענוד טלאי צהוב שיסמן אותם .  מדובר בסימן מזהה ואות קלון המיועד לכל היהודים בשטחי הכיבוש הנאצי .  ההצעה לסמן את היהודים באמצעות הטלאי הצהוב הועלתה לראשונה אחרי ליל הבדולח ב-1938 .  החל משנת 1939 החלו ערים מסוימות לחייב בהדרגה את היהודים בתחום שיפוטן לענוד את הטלאי הצהוב .  בספטמבר 1941 הפכה ההנחיה לכוללת עבור כל היהודים מגיל שש .  יהודי שנתפס ללא טלאי צהוב ,  דינו היה מוות במקום ,  ללא משפט .  
אתם צריכים לדעת שהיום יציינו ברחבי העולם את יום קריאת הספר הבינלאומי .  אף על פי שהמקור לציון היום לא ידוע ,  בספריות ברחבי העולם ממשיכים לציין אותו במטרה להעלות את המודעות לקריאת ספרים .  זאת ,  במיוחד נוכח המהפכה הדיגיטלית שהובילה לירידה במכירות הספרים ,  בהשאלות מספריות ובקריאה באופן כללי .  ואולם ,  לאחרונה הבהירו ברחבי העולם כי גם קריאת ספרים בצורה דיגיטלית נחשבת כחלק מחגיגות היום .  

מצדיעים ללוחמים בני העדה הבדואית :  5 דברים שאתם צריכים לדעת היום
נמשכים מאמצי החילוץ אחר הלכודים תחת הריסות החניון שקרס בתל אביב .  ראש הממשלה ימריא לביקור ממלכתי בהולנד .  יום הספר הבינלאומי יצוין ברחבי העולם - ועוד שני דברים שצריך לדעת היום

