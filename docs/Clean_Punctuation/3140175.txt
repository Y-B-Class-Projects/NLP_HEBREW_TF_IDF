יותר מפילבר והרו :  חפץ הוא  " עד הזהב "  שחוקרי נתניהו חיכו לו
כבר לפני שבועיים ישבו החוקרים מול יועץ התקשורת לשעבר של משפחת נתניהו וסימנו לו את הכיוון - עד מדינה או כלום . " נאום הפשפשים "  שלו הכין את השטח ,  וכעת נותר רק לשאול כמה רחוק מוכנה המדינה ללכת כדי לשמוע את מה שיש לו לומר
ביחידת להב 433 של המשטרה נחקרו מאות בני אדם בהרבה חקירות :  תיק 1000 ,  תיק 2000 ,  תיק 3000 ,  תיק 4000 ,  תיק השופטת גרסטל .  חלק מהנחקרים מוגדרים אנשי ראש הממשלה ,  חלקם מוגדרים אנשיהם של בני הזוג נתניהו .  בין האנשים שהמשטרה הגיעה אליהם גם אנשי הדרג המקצועי והדרג הפוליטי ,  אוהבים או אויבים ,  וגם כמה עדים המוגדרים בחקירות כאלה  " עדי אווירה ".  
כבר בשלביהן המתקדמים של כלל החקירות ,  ובפרט חקירת תיק 3000 וצפונה ,  הבינו במשטרה כי הם זקוקים לשני עדי מדינה מרכזיים ,  שיהיו בגדר  " עדי זהב ",  ושאת עדויותיהם לא ניתן יהיה להפריך אחר כך ,  לא ציבורית אבל גם לא משפטית ,  כמובן .  כך בדיוק זה קרה בתיקי ראש הממשלה לשעבר אהוד אולמרט .  החקירות התנהלו בתיקי ראשונטורס ,  הולילנד ,  טלנסקי ,  אבל עד שלא הושג ההסכם עם שולה זקן ,  במשטרה ובמערכת המשפט הרגישו שמשהו חסר .  
זקן גויסה לבוא ולספר את הסיפור מתוך  " החדר הנקי ",  החדר שבו ראשי ממשלה מדברים על הדברים הכי סודיים ,  בידיעה שמה שנאמר שם לא יכול לצאת החוצה .
 עוד בוואלה !  NEWS :  יותר מפילבר והרו :  חפץ הוא  " עד הזהב "  שחוקרי נתניהו חיכו לופרקליט המדינה על פרשת המסרונים : " מקרה חריג אך לא פלילי"החשוד הנוסף בפרשת בזק :  מקורב לנתניהו שהיה ראש מטה במשרד התקשורת 
במשטרה ידעו לקטלג את כל הכוורת של נתניהו ולהעריך עד כמה כל אחד מקורב ובקיא בנושאים .  כך ,  החליטו על מי לוחצים ומתי ,  איך לוחצים ,  מתי מרפים ,  מתי מעניקים צ'ופרים ומתי עובדים על הסנגור יחד עם הנחקר .  
כל נחקר פוטנציאלי עבר הערכת פרופיל .  החוקרים למדו על האנשים ,  על הרגלי החיים שלהם ,  ויועצים ארגוניים ופסיכולוגים נתנו גם הם טיפים לצוות החקירה .  שלושה עדים כבר גויסו ,  אבל החוקרים הבינו כי הם זקוקים לשני עדי הזהב - דוד שימרון וניר חפץ .  רק גיוסם ייחשב להצלחה בלתי ניתנת לערעור בכל תיקי ראש הממשלה .  
כבר ביום ראשון לפני שבועיים ישבו החוקרים מול חפץ ,  הלחיצו אותו וסימנו לו את הכיוון  - " פחות מגיוסך כעד מדינה - לא נקבל ".  היה כאן משא ומתן שככל הנראה נמשך גם בשעה זו .
 החוקרים ידעו להפחיד את חפץ כששלחו אותו לתא מעצר מעופש כבר בלילה הראשון ,  לישון ליד כמה אסירים ערבים שסיפרו לו שהם מחבלים .  אחרי זה לקחו אותו למגרש הרוסים ,  לישון עם פשפשים על הקירות .  בבוקר אפשרו לו לשאת נאום מול השופטת על תנאי מעצרו .  את החוקרים זה שירת :  חפץ יכול לספר אחר כך שאינו סתם  " מלשן "  אלא כי עבר קושי אמתי במעצר ,  ונלחם במשך שבועיים כדי להדוף את ניסיונות הגיוס .  
במקביל המשיכו החוקרים בהטבות הקטנות ,  כדי להמחיש לניר היכן מרוחה החמאה .  כך למשל ,  בבוקר שישי הוא זכה לנסיעה מיוחדת עם בלשי היחידה מבית המעצר לחדר החקירות ,  בעוד שצוותי נחשון של שירות בתי הסוהר ,  שהיו אמורים להסיע אותו בזינזאנה ,  נותרו חסרי עבודה .  ביום ראשון העניקו החוקרים לחפץ צ'ופר נוסף ,  כפי שעשו גם חמישה ימים קודם לכן ,  כשנמנעו מלהעלות אותו לאולם בית המשפט וחסכו ממנו את ההדלפה של התמונות מספסל החשודים .  חפץ אמור להעניק לחוקרים כמעט הכל :  איך נרקמו הדברים בפרשת בזק ,  מה היו ההנחיות שיצאו מהחדר הנקי לשטח ,  הוא אמור לשפוך אור על פרשת גרסטל .  אבל הוא ,  כמי שליווה את שרה נתניהו לאורך זמן ,  אמור לספק מידע גם על המסיבות עם השמפניה ,  הסיגרים והתכשיטים .  לחפץ יש באיזשהו מקום מחברת ,  אולי מחברת וירטואלית שנמצא באחד ממחשביו ,  שבו מצוינות כל הפגישות והשיחות ,  כולל תאריכים ,  נושאים ומשתתפים .  זאת לבדה עדות מסייעת .  
לפני שנים הראה נתניהו לחפץ ולשעיה סגל את הדרך החוצה .  חפץ היה זה ששכנע את סגל לכתוב ביחד ספר .  נתניהו שמע על כך ורץ לגייס אותו בחזרה ,  כי ידע מה הנזק שהוא יכול לגרום לו .  עכשיו ,  גם החוקרים של רוני אלשיך יודעים זאת .  השאלה היא כמה רחוק המדינה מוכנה ללכת כדי לשמוע את מה שיש לו לומר .  

יותר מפילבר והרו :  חפץ הוא  " עד הזהב "  שחוקרי נתניהו חיכו לו
כבר לפני שבועיים ישבו החוקרים מול יועץ התקשורת לשעבר של משפחת נתניהו וסימנו לו את הכיוון - עד מדינה או כלום . " נאום הפשפשים "  שלו הכין את השטח ,  וכעת נותר רק לשאול כמה רחוק מוכנה המדינה ללכת כדי לשמוע את מה שיש לו לומר

