נתניהו : " לי אין אובססיה לתקשורת  לתקשורת יש אובססיה אליי "
 ראש הממשלה אמר באירוע הרמת כוסית לחברי הליכוד כי  " אנחנו הולכים עם האמת שלנו ,  ונמשיך להוביל את הליכוד ואת מדינת ישראל עוד שנים רבות ".  הוא התייחס ל"זוועות האיומות סביבנו "  והבהיר : " אנחנו מבצר חזק של יציבות "
 ראש הממשלה בנימין נתניהו אמר אמש  ( רביעי )  באירוע הרמת כוסית עם חברי הליכוד : " שמעתי את הטענות שיש לי אובססיה לתקשורת .  לי אין אובססיה לתקשורת ,  מה שבטוח שלתקשורת יש אובססיה אליי ".  לטענתו , " אנחנו הולכים עם האמת שלנו ,  ובדרך שלנו .  נמשיך ללכת יחד עוד שנים רבים ,  ולהוביל את הליכוד ואת מדינת ישראל ".  
" ישראל בהנהגתנו הופכת לכוח עולמי ",  טען נתניהו ,  וציין את המפגשים בשבועות האחרונים עם מנהיגי רוסיה ,  סין וארצות הברית .  לטענתו , " מתי היה דבר כזה מתולדות המדינה ?  אני ניצב שם בגאווה ,  כשווה בין שווים .  לא מרכין ראש ,  אלא מייצג אתכם ואת כל מה שאנחנו מאמינים בו ".  לדבריו , " נשיא סין אמר לי 'אנחנו עוד מעט 1.4 מיליארד סינים' .  אמרתי לו ,  'אנחנו עברנו עכשיו שמונה מיליון' .  ואז הוא אומר לי :  'אבל אתם מעצמה עולמית בטכנולוגיה ,  בחדשנות' .  ואכן הוא צדק ". 
עוד בוואלה !  NEWS:סקר :  סער בראש הליכוד גורף יותר מנדטים מנתניהו ,  יש עתיד מתחזקת"חשוב שתעבדו יחד ":  כחלון ונתניהו בהופעה משותפת אחרי הנאום החריףנתניהו על התקשורת : " תעשייה של דכדוך ,  הייתי רוצה עוד תחרות "  
נתניהו הוסיף כי  " אנחנו שומרים על ביטחון ישראל ,  שומרים על גבולות ישראל "  ואמר כי  " ירושלים היא בירתנו הנצחית שלא תחולק לעולם עוד ".  הוא קרא : " תסתכלו איזה זוועות איומות מתרחשות סביבנו .  המזרח התיכון בוער .  מדינת ישראל היא מבצר חזק של יציבות ,  של ביטחון ,  של שגשוג ,  ואני מבקש לומר לכם שזה לא קורה מעצמו ".   
" זה קורה מפני שאני מאמין ,  כפי שאתם מאמינים ,  ביישום הלקח המרכזי של הקמת המדינה והקמתו של צה"ל  תמיד נגן על עצמנו בכוחות עצמנו מול כל איום ,  מול כל אויב ",  הבהיר ראש הממשלה . " זאת ההתחייבות שלי כלפי כל אזרחי המדינה .  כדי להבטיח את ביטחון ישראל ,  אנחנו פועלים מקרוב ,  מרחוק ,  בתוך המדינה ,  מחוץ לה ,  בתעוזה ובאחריות ".  
מוקדם יותר אתמול השתתף נתניהו בדיון פגרה מיוחד במליאת הכנסת ,  על אישור בקריאה שנייה ושלישית של התיקון לחוק תכנון ובנייה ,  שמשמעותו החמרה באכיפה על עבירות בנייה .  חברי הכנסת הערבים ,  שרואים בהצעת החוק פגיעה במגזר הערבי ,  התפרצו בצעקות לדברי נתניהו ולא אפשרו לו להשלים את דבריו .
" הממשלה בראשותי השקיעה ומשקיעה יותר מכל ממשלה אחרת במגזר הערבי ,  בתשתיות ,  ברווחה ,  בתרבות וגם בבריאות במטרה לצמצם את הפערים ",  טען נתניהו .  בהתייחסות לאזרחי ישראל הערבים ,  הוסיף כי  " הם רוצים להיות חלק מההצלחה של מדינת ישראל ,  מהעתיד של מדינת ישראל ,  של כל אזרחי ישראל ,  ולכן אנחנו משקיעים כפי ששום ממשלה לא השקיעה ". 
 ( עדכון ראשון :  21:15 )  

נתניהו : " לי אין אובססיה לתקשורת  לתקשורת יש אובססיה אליי "
 ראש הממשלה אמר באירוע הרמת כוסית לחברי הליכוד כי  " אנחנו הולכים עם האמת שלנו ,  ונמשיך להוביל את הליכוד ואת מדינת ישראל עוד שנים רבות ".  הוא התייחס ל"זוועות האיומות סביבנו "  והבהיר : " אנחנו מבצר חזק של יציבות "
 
