לקינוח היום הראשון :  הסעודה הנשיאותית של אובמה
אחרי מסיבת העיתונאים עם נתניהו ,  תוגש לנשיא לסעודה מגוונת ואנינה ,  בניצוחו של השף שבישל גם לקרטר ולבוש .  בין היתר ,  ייהנו הסועדים מפילה דג ,  סטייק ,  וקרמבל תפוחים
לאחר שיסתיים יומו הראשון של נשיא ארצות הברית ,  ברק אובמה ,  בישראל יוכל סוף סוף הנשיא להתיישב הערב  ( רביעי )  לארוחת ערב חגיגית שתוכננה בקפידה .  לצדו של הנשיא וסועדים נוספים ,  יהיה גם ראש הממשלה בנימין נתניהו ,  לאחר שהשניים נועדו היום לפגישה מדינית-ביטחונית ,  וכינסו מסיבת עיתונאים משותפת .  
ביקור אובמה בישראל - סיקור מיוחד בוואלה !  חדשותביקור נשיאותי :  אובמה נפגש עם נתניהו בבית ראש הממשלהביקור הנשיא אובמה בישראל :  עדכונים שוטפיםכשאובמה פגש את לפיד : " היזהר במה שאתה מאחל לעצמך "  
השף שלום קדוש ,  שהכין בעבר סעודות עבור הנשיאים האמריקאים ג'ימי קרטר וג'ורג' בוש הבן ,  ניצח גם על הארוחה לה יזכה הנשיא אובמה .  למנה ראשונה יקבלו אובמה ונתניהו שיסעד עמו רביולי במילוי קונפי של ארטישוק ירושלמי ,  פילה דג ברבוניה וקציפת פולי סויה ירוקים .  בנוסף ,  יזכו הסועדים לרענן את החך בסורבה אשכולית אדומה ורימונים .  
לרובנו זה כבר היה מספיק ,  אלא שכשמדובר בשועי עולם זו רק ההתחלה :  בתור המנה העיקרית יוגש סטייק פילה בקר צלוי במעטפת של תבלינים ארומטיים בשילוב מבחר ירקות העונה .  לקינוח ,  יוגש לנתניהו ואובמה קרמבל תפוחי עץ בשילוב פירות אדומים ,  וקינוח איטלקי עם יין גוורצטרמינר ודבש מפרחי הדרים .  לבסוף ,  לצד הקפה ,  יקבלו הנוכחים גם פטיפור תאנים ותמרים עם שקדים ירוקים מקורמלים .  
במהלך היום הארוך שעבר על הנשיא אובמה ,  הוא התקבל בטקס חגיגי שהחל מיד עם חיתתו על ידי ראש הממשלה נתניהו ,  הנשיא שמעון פרס ,  שרי הממשלה החדשים ומסדר צבאי .  לאחר מכן הגיע אובמה למעון הנשיא פרס ,  שם שתלו השניים במשותף עץ בגינת בית הנשיא .  השניים הרעיפו מילים חמות זה על זה ומסרו הצהרה משותפת לכלי התקשורת . " זה כבוד גדול עבורי ועבור עם ישראל לארח אותך כאן בירושלים ",  אמר פרס לאובמה .
 לאחר מכן המשיך אובמה למעון ראש הממשלה ,  שם החליף כמה מילים עם רעיית ראש הממשלה שרה ועם בנם אבנר .  בהמשך חתם הנשיא אובמה בספר האורחים : " זה כבוד גדול לאשרר את הקשר הייחודי בין שתי המדינות שלנו בכל מובן ,  גם הביטחוני וגם הכלכלי .  שיתוף הפעולה בינינו מעולם לא היה טוב יותר .  חלק משיתוף הפעולה הזה הוא הודות למחויבות המשמעותית של ראש הממשלה נתניהו .  לאחר מכן הסתגרו כאמור שני המנהיגים לפגישה ,  שאל החלק המדיני שלה הצטרפה שרת המשפטים ציפי לבני .  
ביקור אובמה בישראל - סיקור מיוחד בוואלה !  חדשות 

לקינוח היום הראשון :  הסעודה הנשיאותית של אובמה
אחרי מסיבת העיתונאים עם נתניהו ,  תוגש לנשיא לסעודה מגוונת ואנינה ,  בניצוחו של השף שבישל גם לקרטר ולבוש .  בין היתר ,  ייהנו הסועדים מפילה דג ,  סטייק ,  וקרמבל תפוחים

