ברקע הדיווחים על הדלפות לרוסיה :  טראמפ ונתניהו שוחחו
נשיא ארה"ב וראש הממשלה שוחחו בטלפון ברקע הדיווחים שטראמפ חלק עם רוסיה מידע רגיש על דאעש שהעבירה לו ישראל .  ליברמן : " היחסים עם בעלת בריתנו הגדולה חסרי תקדים בהיקפם ובתרומתם לעוצמתנו .  כך היה וכך זה יימשך "
 ראש הממשלה בנימין נתניהו שוחח אתמול עם נשיא ארצות הברית דונלד טראמפ ,  זאת ברקע הדיווחים שלפיהם טראמפ העביר לרוסיה מידע רגיש שהתקבל מישראל ומסכן חיים של מרגל שהיא מפעילה בשורות ארגון  " המדינה האסלאמית "   ( דאעש )  .
 גורם בלשכת נתניהו אישר הבוקר  ( רביעי )  את הפרסום ב"הארץ "  בנוגע לקיום השיחה .  לדברי הגורם ,  השיחה ארכה כ-20 דקות ועסקה רק בנושא הביקור הקרוב של הנשיא בארץ .
 הדיווחים על ההדלפה של טראמפ מגיעים לפני ביקורו בישראל בשבוע הבא ,  בנוסף למחלוקות שצצו סביב העברת השגרירות האמריקנית לירושלים וריבונות ישראל בכותל המערבי .
 מוקדם יותר התייחס שר הביטחון אביגדור ליברמן לדיווחים בתגובה ישראלית רשמית ראשונה . " היחסים הביטחוניים בין ישראל לבעלת בריתנו הגדולה ארצות הברית הם עמוקים ,  משמעותיים וחסרי תקדים בהיקפם ובתרומתם לעוצמתנו ",  כתב ליברמן בחשבון הטוויטר שלו . " כך היה וכך זה יימשך ".  
לקריאה נוספת בנושאהדלפת טראמפ לרוסיה : " מרגל של ישראל בשורות דאעש נמצא בסכנה"גורמים בארה"ב : " ישראל היא מקור המידע המסווג שטראמפ חשף לרוסים "  
שר התחבורה והמודיעין ישראל כץ הגיב גם הוא לדיווחים . " יש לנו אמון מלא בקהילת המודיעין האמריקאית ושיתוף הפעולה המודיעיני בין המדינות למול איומי איראן ושלוחיה ודאעש ומסונפותיו יימשך ויעמיק ",  אמר השר כץ .
 ברשת ABC דווח הלילה כי המרגל שמפעילה ישראל בשורות דאעש העביר מידע ממוקד על כוונת הארגון להבריח פצצה המוטמנת במחשב נישא לטיסה שיעדה בארצות הברית ,  שהועבר לבית הלבן - זאת ,  בתנאי שלא ישותף עם צד שלישי .  לפי CNN ,  אותו מידע שהעביר המרגל הוביל לאיסור העלאת המכשירים האלקטרוניים שהטילה וושינגטון במרץ על שמונה חברות תעופה ערביות מעשרה נמלים במזרח התיכון .  המגבלות עשויות להתרחב בקרוב גם למדינות באירופה .  
לפי דיווח בוול סטריט ג'ורנל ,  המידע היה כה רגיש עד שארצות הברית לא חלקה אותו עם בעלות בריתה הקרובות ביותר ,  קבוצת  " חמש העיניים ",  הכוללת את בריטניה ,  קנדה ,  אוסטרליה וניו זילנד .  המקור הישראלי הושג עוד בטרם נבחר טראמפ לתפקיד .
 טראמפ אמר אתמול כי זכותו כנשיא לחלוק מידע עם רוסיה ,  אולם לא פירט איזה מידע הוא העביר .  בכירי ממשלו אמרו כי הוא לא סיכן את הביטחון הלאומי של ארצות הברית או של בעלות בריתה ,  וסירבו להתייחס לדיווחים שאכן מדובר בישראל .
  ( עדכון ראשון :  9:40 )  

ברקע הדיווחים על הדלפות לרוסיה :  טראמפ ונתניהו שוחחו
נשיא ארה"ב וראש הממשלה שוחחו בטלפון ברקע הדיווחים שטראמפ חלק עם רוסיה מידע רגיש על דאעש שהעבירה לו ישראל .  ליברמן : " היחסים עם בעלת בריתנו הגדולה חסרי תקדים בהיקפם ובתרומתם לעוצמתנו .  כך היה וכך זה יימשך "
 
