כעבור ארבעה ימים :  נתניהו הסיר את הפוסט השקרי נגד בני סכנין
הפוסט בו נטען כי הקבוצה לא כיבדה דקת דומייה לזכר עשרת הרוגי אסון השיטפון בערבה ,  הועלה לעמוד הפייסבוק של ראש הממשלה ביום ראשון .  רק כעבור ארבעה ימים ,  צוות הניו מדיה של רה"מ מחק אותו ,  זאת למרות שכבר ביום שני התברר כי הדיווח בפוסט שקרי
ראש הממשלה בנימין נתניהו הסיר היום  ( חמישי )  את הפוסט השקרי נגד קבוצת הכדורגל בני סכנין ,  בו נטען כי הקבוצה לא כיבדה דקת דומייה לזכר עשרת הרוגי אסון השיטפון בערבה .  הפוסט המקורי עלה ביום ראשון ,  ורק ארבעה ימים לאחר מכן הוא נמחק על ידי צוות הניו מדיה של ראש הממשלה ,  זאת למרות שכבר ביום שני התברר כי הדיווח בפוסט שקרי .  
נתניהו תקף את אוהדי סכנין ,  זאת למרות שלטענת כל האנשים שהיו במקום ,  כולל שחקני ואנשי הקבוצה היריבה הפועל רעננה ,  הדבר לא התרחש .  חברת הכנסת שלי יחימוביץ'  ( המחנה הציוני )  התייחסה בחשבון הטוויטר שלה למחיקת הפוסט ואמרה כי  " ראש ממשלת ישראל משקר ,  מתגזען ,  מסית ,  לא מתנצל .  פגע וברח .  פוגע לשווא ובורח בלי מילת התנצלות כשאף אחד לא שם לב ". 
לקריאה נוספת בוואלה !  NEWS:אבו יונס פנה במכתב דרישה לנתניהו :  הסר את הפוסט נגד סכניןבני סכנין : " מדאיג שראש הממשלה נסחף לדברי שקר ".  קורצקי : " לא היה משהו חריג "  
אתמול פנה יושב ראש קבוצת בני סכנין ,  מוחמד אבו יונס ,  במכתב לנתניהו ,  ובו ביקש שיסיר את הפוסט שכתב .  במכתבו כתב אבו יונס שהוא מאמין שנתניהו יכתוב פוסט חדש שבו הוא מתקן את המעוות . " כשראש הממשלה תוקף על סמך שקרים זה חמור מאוד ",  קבע גורם בהנהלה , " סכנין היא סמל למגזר הערבי ולמעשה דבר כזה גורם לצל שמטיל ראש הממשלה על כלל המגזר ומן הראוי שיסדר זאת ".  
ח"כ עמיר פרץ  ( המחנה הציוני )  מתח ביקורת נגד ראש הממשלה ואמר : " נתניהו לא יכול להמשיך להתנהל בפייסבוק כמו נער מתבגר שמנסה לחמוק מהשגחת ההורים שלו .  בתחילת השבוע האשים נתניהו ציבור שלם בלי לבדוק את העובדות .  היום הוא חוזר בו בלי שום הבהרה או התנצלות .  ראש ממשלה נתניהו חייב דין וחשבון לאזרחים שהסית נגדם ".  

כעבור ארבעה ימים :  נתניהו הסיר את הפוסט השקרי נגד בני סכנין
הפוסט בו נטען כי הקבוצה לא כיבדה דקת דומייה לזכר עשרת הרוגי אסון השיטפון בערבה ,  הועלה לעמוד הפייסבוק של ראש הממשלה ביום ראשון .  רק כעבור ארבעה ימים ,  צוות הניו מדיה של רה"מ מחק אותו ,  זאת למרות שכבר ביום שני התברר כי הדיווח בפוסט שקרי

