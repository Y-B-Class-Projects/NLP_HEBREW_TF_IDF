שלום בשארם - אין סיכוי למימוש ההסדר עם הרשות
מחר ייפתחו השיחות בשארם א ? שייח' ושוב נחווה תחושת דז'ה וו .  נאומים מלהיבים ומלאי חזון של פיוס ורצון טוב בין הישראלים לפלסטינים .
 מרבית הישראלים ,  למרבה המזל ,  כבר אינם משלים את עצמם .  הם מבינים כי הסיכוי להסדר עם הרשות הוא אפסי ,  וכי על ראש הממשלה לרצות את ממשל אובמה על ידי השתתפות בתיאטרון האבסורד .
 לזכותו של נתניהו ייאמר שהוא מצליח בתפקיד המוטל עליו .  להפתעתם של משמיציו ,  הוא אף איחד את העם בתמיכה הניתנת לו .  לנוכח הלחצים הכבדים שהופעלו על הממשלה היתה זו משימה לא קלה לשמור על היחסים עם נשיא אמריקני ,  שנוטה לעוינות כלפי ישראל ,  ולא להיכנע בעניינים המהותיים והחיוניים לישראל .
 במהלך המשא ומתן הראשוני נתניהו הדגיש את המסר כי כדי להגיע להסדר אמיתי ישראל תהיה מוכנה לפשרות בכל הנושאים ,  פרט לאלה המשפיעים על ביטחון המדינה .  אולם ,  בניגוד לנתניהו ,  מחמוד עבאס הצהיר בקשיחות כי הרשות תסרב לשקול פשרות כלשהן .  הוא כבר הספיק לספר לעיתון  " אל ? קודס "  כי  " איננו מדברים על מדינה יהודית ולא נכיר בישראל כמדינה יהודית ..  .  אינכם יכולים לצפות מאיתנו לקבל זאת ".  בראיון ל"אל ? איאם "  אמר עבאס כי  " אם הם ידרשו ויתורים בסוגיית הפליטים או גבולות 67' - אפרוש מהמשא ומתן .  אינני יכול להרשות לעצמי לבצע אף לא ויתור אחד ".  בדבריו לעיתונות המצרית אמר עבאס כי בעוד הוא מוכן לשקול פריסה של כוחות נאט"ו במדינה הפלסטינית שתקום בעתיד ,  הוא אינו מוכן שיהודים ישרתו בכוחות נאט"ו .  כמו כן אמר כי  " לא נרשה ולו לישראלי אחד לחיות בינינו על אדמה פלסטינית ". 
האם אדם המחזיק בהשקפות שכאלו - שלפיהן יש לבדוק אם לחייל נאט"ו יש שורשים יהודיים - יכול להיחשב מתון ופרטנר אמיתי לשלום ?  מה גם שבאופן קונקרטי ברור שאי אפשר לקיים משא ומתן כאשר אחד הצדדים מצהיר כי לא יתפשר על דבר .  אם כך ,  כבר עתה ברור שהשיחות ייכשלו מפני שישראל תסרב להאריך את ההקפאה הכוללת בהתנחלויות ,  או שתימצא תואנה אחרת .
 אל לנו להשלות עצמנו .  עוד לפני שהחל המשא ומתן כבר הספיק הנשיא אובמה לקרוא בפומבי לישראל לבצע ויתור חד ? צדדי נוסף שמהותו הארכת הקפאת הבנייה בהתנחלויות .  אין ספק כי לאחר הבחירות לקונגרס ב ? 2 בנובמבר שוב יופעל על ישראל לחץ מוגבר מצד ארה"ב .  אם לא באופן ישיר ,  יהיה זה באמצעות אירופה או באמצעות האו"ם .
 כאן יבוא האתגר הגדול ביותר של נתניהו .  ספק אם ראש הממשלה עומד לבצע ויתורים משמעותיים ללא הדדיות ,  כפי שעשו קודמיו .  אולם העובדה שהוא ממשיך לכנות את מחמוד עבאס  " הפרטנר האמיתי שלי לשלום "  אינה מאפשרת לאנשים להעריך נכונה את העובדה שעמדותיו של עבאס במשא ומתן זה אינן שונות משל קודמו הצבוע והרצחני - עראפת .  ולהזכירכם ,  רק לפני כמה שבועות עבאס וראש ממשלתו ,  סלאם פיאד ,  השתתפו בטקס כבוד לאמין אל ? הינדי ,  מהדמויות המרכזיות בתכנון טבח הספורטאים הישראלים באולימפיאדת מינכן ב ? 1972 .  
ועוד עניין .  גם לו ?  עבאס עצמו אכן היה רוצה להגיע להסדר עם ישראל ,  מה שאינו סביר במיוחד ,  ציבור בוחריו לעולם לא יאפשר לו לעשות כן .  העובדה שהופכת את כל עניין המשא ומתן לסוריאליסטי אף יותר היא שאנו מנהלים אותו רק עם חצי מהפלסטינים .  הפרטנר החזק יותר ,  והבולט בהיעדרו במשא ומתן ,  הוא החמאס ,  שאילולא צה"ל כבר היה מחסל את הרשות .  
מה כן אפשר לעשות ?  לנסות להגיע להסדר זמני ולהמשך בשיפור רמת החיים של הפלסטינים עד אשר יקומו להם מנהיגים שיהיו מוכנים לדו ? קיום עימנו ולהכרה בישראל כמדינה יהודית .  כאשר יקומו מנהיגים מסוג זה - הישראלים יהיו ,  ללא ספק ,  מוכנים לבצע ויתורים נרחבים .  עד שיתממשו דברים אלו ,  ביצוע ויתורים נוספים יהווה שיתוף פעולה עם האסטרטגיה הערבית להחלשתנו כמדינה ,  שלב אחר שלב .
 
שלום בשארם - אין סיכוי למימוש ההסדר עם הרשות
nan
