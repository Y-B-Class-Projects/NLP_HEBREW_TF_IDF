פרשת אשל :  ראש מערך ההסברה ,  יועז הנדל ,  יתפטר
הנדל הוא זה שפנה יחד עם מזכיר הממשלה האוזר ליועץ המשפטי לממשלה בעניין ההטרדות של נתן אשל .  לאחרונה אמר נתניהו לשני הבכירים : " מאוכזב שלא שיתפתם אותי "
  ( באדיבות ערוץ הכנסת )  
פרשת נתן אשל ממשיכה להסתבך .  ראש מערך ההסברה הלאומי ,  יועז הנדל ,  צפוי להתפטר מתפקידו .  זאת לאחר שיחה קשה שקיים עמו אמש  ( שני )  ראש הממשלה .  נתניהו ,  שלא גיבה פומבית את הנדל ומזכיר הממשלה צבי האוזר ,  שפנו ליועץ המשפטי לממשלה בנושא פרשת ההטרדות של נתן אשל ,  קיים עם השניים בימים האחרונים שיחות קשות בהם הבהיר את תחושת אכזבתו מכך שבחרו לעדכן את היועץ המשפטי אך לא עדכנו אותו במתרחש בלשכתו .  
 ? אני מאוכזב מזה שלא שיתפתם אותי במידע והסתרתם את זה ממני במשך חודש .  הייתם צריכים לפנות אליי קודם והייתי נוהג בדיוק כמוכם ופונה מיד ל ?  ? ועץ המשפטי לממשלה .  הייתי מצפה מכם שתשתפו אותי במידע בתור מי שעומד בראש המערכת והייתי מוסר אותו מיד לבדיקה ".  
" כשם שברור לי שכל תלונה על הטרדה צריכה להיבדק ,  לא יכול להיות שאני צריך ללמוד מהתקשורת על דבר כל כך מרכזי שקורה בלשכתי ",  המשיך נתניהו .  האוזר והנדל ניסו להסביר כי בחרו שלא לעדכן אותו כדי להגן עליו מהסתבכות בפרשה ,  אך נתניהו לא השתכנע מהדברים ואמר להם כי אמונו בהם נפגע . " הנימוק שהיה רצון להגן עליי אינו משכנע ,  כי ברור לכם מה הייתי עושה אם המידע היה מגיע אלי ?  .  שיחה דומה התקיימה גם עם המזכיר הצבאי יוחנן לוקר .  לוקר צפוי לסיים את תפקידו בקרוב בכל מקרה ולפי ההערכה גם האוזר יעזוב בקרוב את הלשכה .
 בשבועות מאז התפוצצה פרשת אשל זכו הנדל ,  האוזר ולוקר לגיבוי די נרחב בקרב עובדי לשכת ראש הממשלה ,  שהדגישו כי השניים פעלו בצורה  ? אמיצה וראויה ?  ,  כאשר בחרו להתלונן על אשל ;  עם זאת ,  גורמים בסביבת ראש הממשלה הדגישו כל העת כי ראש הממשלה ורעייתו חשים פגועים מכך שלא עודכנו וכי ראוי היה שהנדל והאוזר יעדכנו את ראש הממשלה מיד לאחר הגשת התלונה .  בלשכת ראש הממשלה סרבו להתייחס לדברים .  
ביטוי נוסף ליחסים הקשים בין נתניהו לבכירי לשכתו לאחר הפרשה ,  ניתן אולי בנזיפה הפומבית של נתניהו במזכיר האוזר ,  כפי שתועדה בסרטון שפירסם היום ערוץ הכנסת ,  וצולם בפתח ישיבת הממשלה השבועית .
 מדי שבוע ,  בפתח ישיבת הממשלה ,  מתחוללת המולה בת מספר דקות עם כניסתם של כלי התקשורת לחדר לתצלום השבועי .  לפני כשבועיים ,  ההמולה הפריעה לנתניהו לשאת את דברי הפתיחה לישיבה ,  והוא העיר בכעס לצלמים ולנוכחים שהכניסה והיציאה המתמדת של כלי התקשורת אינה ראויה ומפריעה לו לדבר .  השבוע ,  כך לפי הסרטון שפורסם ,  המחזה חזר על עצמו ,  אך הפעם נתניהו הפנה את הביקורת למזכיר הממשלה .
 עם כניסת הצלמים ,  ביקש האוזר , " אם אפשר ,  לסגור את הדלת "  כשראש הממשלה מדבר . " לא אם אפשר ",  העיר ראש הממשלה , " פשוט לנעול את הדלת .  תשים שם אדם שלא יתן להיכנס ",  אמר נתניהו למזכיר הממשלה ,  ואף הורה לו  " תדאג שיהיה לך מנעול .  פשוט תדאג ,  תנעל .  ביקשתי את זה בפעם הקודמת .  פשוט בצעו .  כל דבר פה זה המלצות ",  אמר ראש הממשלה בחוסר שביעות רצון ניכרת .  מלשכת ראש הממשלה לא נמסרה תגובה לסרטון .
 מאז התפוצצה פרשת אשל נמתחה ביקורת על היעדר הגיבוי הפומבי מצד ראש הממשלה להאוזר ולראש מערך ההסברה בלשכה ,  יועז הנדל ,  שפנו ליועץ המשפטי בבקשה לפתוח בחקירת ההטרדות שעברה ר' מצד אשל .  בבקשה היה מעורב גם המזכיר הצבאי יוחנן לוקר .  

פרשת אשל :  ראש מערך ההסברה ,  יועז הנדל ,  יתפטר
הנדל הוא זה שפנה יחד עם מזכיר הממשלה האוזר ליועץ המשפטי לממשלה בעניין ההטרדות של נתן אשל .  לאחרונה אמר נתניהו לשני הבכירים : " מאוכזב שלא שיתפתם אותי "
 
