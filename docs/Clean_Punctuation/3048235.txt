עובדי מובילאיי חוגגים את עסקת הענק : " מי שיש לו אופציות ,  הרוויח "
 במטה החברה הירושלמית ,  שנמכרה לאינטל תמורת 14.7 מיליארד דולר ,  שררה אווירת אופוריה . " תחושה טובה להיות במקום שאינטל רוכשת ",  אמר עובד .  עם זאת ,  אחר סייג : " זה נוגע רק לדרגים העליונים ".  המייסדים צפויים להרוויח מאות מיליוני דולרים ,  העובדים יקבלו 150 מיליון דולר
עובדי חברת מובילאיי חגגו היום  ( שני )  את מכירת החברה לאינטל תמורת 14.7 מיליארד דולר ,  במה שהוגדר כ"עסקה הגדולה בתולדות ההיי-טק הישראלי ".  על עובדי החברה נאסר לשוחח בשמם עם התקשורת בנוגע לעסקה ,  אך אחד מהם אמר לוואלה !  NEWS : " מי שיש לו אופציות הרוויח .  זו תחושה טובה להיות במקום שאינטל רוכשת ,  אפילו שזה לא חדש לנו שאנחנו במותג טוב ". 
הרווח מהעיסקה ליו"ר החברה אמנון שעשוע ולמנכ"ל זיו אבירם נאמד ב-600 מיליון דולר לכל אחד .  גם המשקיע הישראלי שמואל חרל"פ ,  הבעלים של סוכנות הרכב כלמוביל צפוי לרווח של כמיליארד דולר .  על פי הערכות בחברה ,  המנהלים והעובדים צפויים להרוויח למעלה מ-150 מיליון דולר מהעסקה . " אנחנו שמחים ,  אבל אסרו עלינו לדבר ",  אמר אחד העובדים ,  בעוד שעובד אחר סייג : " זה בסך הכול משהו שנוגע לדרגים העליונים ".  
עוד בוואלה !  NEWS:נתניהו וכחלון הודיעו על גיבוש מתווה משותף להפחתת מסיםמשרד המשפטים מימן שימור מעיין בגדה - שכלל אינו קייםהשתלת סמים וסחיטה :  חרדי מואשם שניסה להפריד זוג מחסידות גור 
בכירי המערכת הפוליטית בירכו לאורך היום את אנשי החברה .  הנשיא ראובן ריבלין אמר למנכ"ל זיו אבירם כי העסקה היא  " גאווה ישראלית ,  וגם גאווה לירושלים שתהיה משכנה של החברה המורחבת והצומחת ".  ראש הממשלה ,  בנימין נתניהו ,  הוסיף כי  " העסקה מוכיחה באופן דרמטי שהחזון שאנו מובילים מתממש .  ישראל הופכת למרכז טכנולוגיה עולמי .  לא רק בתחום הסייבר ,  אלא גם בתחום הרכב ". 
שר האוצר ,  משה כחלון ,  הבטיח בשיחתו עם אבירם כי אנשי החברה  " יכולים לראות בנו את בעלי הברית הגדולים ביותר שלכם ".  לדבריו , " העסקה היא אמון גדול במדינת ישראל ובכלכלה הישראלית .  
מובילאיי נוסדה בשנת 1999 והיא מייצרת מערכות סיוע בנהיגה  בטכנולוגיות המשמשות גם לפיתוח מכוניות אוטונומיות .  שווי השוק של החברה הוערך בתקופה האחרונה בכ-10.5 מיליארד דולר .
 בהודעה החברות נמסר כי  " השילוב צפוי להאיץ את החדשנות עבור תעשיית הרכב ,  ולמצב את אינטל כספק טכנולוגיה מוביל בשוק הצומח של כלי רכב אוטונומיים ברמה גבוהה ואוטונומיים לחלוטין .  אינטל מעריכה את פוטנציאל השוק של מערכות הרכב ,  המידע והשירותים בכ-70 מיליארד דולר ,  עד לשנת 2030 ". 
בשיחות עם נתניהו ועם כחלון ציין אבירם כי מרכז הפעילות של החברה יישאר בישראל ,  החברה תקים בארץ מרכז פיתוח עולמי ותקבל אחריות על כלל הפעילות הבינ"ל של המכונית האוטונומית מטעם אינטל .  
בשנה שעברה רכשה אינטל את חברת Reply הישראלית ,  המפתחת טכנולוגיה לצילום שידורי ספורט ,  בסכום שנאמד בכ-175 מיליון דולר .  אתמול הודיעה אינטל העולמית על מינויים של ארבעה מנהלים ישראלים בכירים נוספים לסגני נשיא :  איציק סייליס ,  קרין איבשיץ ,  אלקנה בן סיני וזיו המר .  

עובדי מובילאיי חוגגים את עסקת הענק : " מי שיש לו אופציות ,  הרוויח "
 במטה החברה הירושלמית ,  שנמכרה לאינטל תמורת 14.7 מיליארד דולר ,  שררה אווירת אופוריה . " תחושה טובה להיות במקום שאינטל רוכשת ",  אמר עובד .  עם זאת ,  אחר סייג : " זה נוגע רק לדרגים העליונים ".  המייסדים צפויים להרוויח מאות מיליוני דולרים ,  העובדים יקבלו 150 מיליון דולר

