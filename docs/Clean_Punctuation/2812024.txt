נתניהו מינה שר אוצר בפועל :  עו"ד נמרוד ספיר
ספיר יסיים בכך את עבודתו כעו"ד במשרד בו הוא עובד .  הוא יהיה אחראי מטעמו של נתניהו על משרד האוצר בהיעדר שר אוצר קבוע - לאחר פיטוריו של לפיד
אש הממשלה בנימין נתניהו מינה את עו"ד נמרוד ספיר ,  בן 31 ,  לתפקיד ראש מטה שר האוצר .  ספיר יהיה אחראי מטעמו של נתניהו על משרד האוצר בהיעדר שר אוצר קבוע לאחר פיטוריו של יאיר לפיד מהתפקיד .  זאת ,  בדומה למינויו לפני שבוע של עו"ד איתן צפריר לאחראי מטעם ראש הממשלה על משרד התקשורת .  ספיר ,  שיחל בתפקידו ביום א' הקרוב ,  יחזיק בתפקיד עד להקמת הממשלה לאחר הבחירות .
 בכך יסיים ספיר את עבודתו כעו"ד במשרד עוה"ד גרוס ,  קליינהנדלר ,  חודק ,  הלוי ,  גרינברג ושות' לאחר שהשלים שם באחרונה את התמחותו בתחום המשפט המסחרי .
 לא תהיה זו ההיכרות הראשונה של ספיר עם משרד האוצר .  במשך ארבע שנים שימש ספיר יועצו הכלכלי הבכיר של שר האוצר לשעבר ,  יובל שטייניץ ,  שם עבד גם עם ראש לשכתו של שטייניץ דאז וראש הלשכה של נתניהו היום ,  דוד שרן .  בתקופה זו ייעץ ספיר לשר האוצר בתחומים רבים ובהם ,  בין היתר ,  שוק ההון ,  פנסיה וביטוח ,  נדל"ן ודיור ,  רשויות מקומיות ,  תשתיות ותמ"ת .
 במהלך עבודתו רכש ספיר ניסיון בהובלת רפורמות ומהלכים מול משרדי הממשלה והכנסת ,  עם רגולטורים ואל מול גופים כלכליים גדולים במשק והוא מכיר את משרד האוצר על בוריו .  בשל ניסיונו והיכרותו של ספיר עם המשרד כניסתו לתפקיד תהיה מהירה כמעט ללא צורך בחפיפה .  

נתניהו מינה שר אוצר בפועל :  עו"ד נמרוד ספיר
ספיר יסיים בכך את עבודתו כעו"ד במשרד בו הוא עובד .  הוא יהיה אחראי מטעמו של נתניהו על משרד האוצר בהיעדר שר אוצר קבוע - לאחר פיטוריו של לפיד

