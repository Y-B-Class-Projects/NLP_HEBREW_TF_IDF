מחאת האוהלים :  הזדמנות ואזהרה
לאחר שהאוהלים יפורקו והמפגינים ישובו הביתה ,  קיימת סבירות גבוהה כי ייווצר סדר יום פוליטי חדש אשר יחייב את המחוקקים להבטיח כי נושאי רווחה וחברה לא יזכו עוד להתעלמות .  לכן עלינו לחגוג את המחאה הזו ולא להתייחס אליה כאל ימין או שמאל .  
המפגינים ,  ברובם ,  משקפים את התסכולים של ישראלים בעלי השכלה ממעמד הביניים ,  המתקשים לקיים רמת חיים נאותה ואשר זועמים על מה שנתפס בעיניהם כתאוות בצע צינית מצידו של האלפיון העליון .  הנושא העיקרי העומד על הפרק במחאת האוהלים הוא דיור בר השגה .  בדומה למדינות מערביות רבות ,  זוגות צעירים בישראל נאבקים כדי לרכוש דירות ,  אך הבעיה מועצמת משום הבירוקרטיה המסורבלת ומשום ש-%90 מהקרקעות מוחזקות בידי מינהל מקרקעי ישראל והמדינה .  גם השכר הנמוך והשערורייתי המשולם לרופאים ,  לאחיות ,  לשוטרים ,  למורים ועוד בעלי מקצועות חשובים התורמים למדינה נמצא במוקד המחאה ,  ובצדק .
 בקדנציה הקודמת שלו כראש ממשלה הפעיל נתניהו רפורמות לפירוק גופי הבירוקרטיה המנופחים של המדינה .  כשר האוצר בתקופת ממשלת שרון הוא התרכז בעיקר בהפחתת חובות ובמאמצים מחודשים לקראת הפרטה .  אלו איפשרו לישראל להימנע ממשבר חובות כמו במדינות האיחוד האירופי ,  ובראשן יוון .  באמצעות איזון התקציב ,  הגבלת החוב הלאומי ושימור האחריות הכלכלית הצליח נתניהו להימנע מהמגיפה הכלכלית החמורה ביותר - אבטלה .  כיום היא נמצאת ברמתה הנמוכה ביותר ב-20 השנים האחרונות  ( 5.8% לעומת 9.2% בארה"ב )  .  ישראל היא כיום אחת הכלכלות הטובות בעולם המערבי ,  עם מערכת בריאות מהטובות בעולם .
 אולם בזמנו גונה נתניהו על כך שנהג בנוקשות רבה מדי כלפי החלקים החלשים בחברה ,  ונטען כי מהלכי ההפרטה שלו הוסיפו לכוחם של המגה-עשירים .  לא ניתן להאשים את נתניהו בכך שהוא מסייע לטייקונים בכוונה .  הרי הוא הצליח לשבור את המונופול של הבנקים ואף לדרוש תמלוגים גבוהים יותר על הגז הטבעי מחברות האנרגיה .  אבל מאז כהונתו הראשונה כראש ממשלה הוא ,  ויורשיו מכל קצות הקשת הפוליטית ,  לא הצליחו לבלום את העלייה המטאורית בכוחם של הטייקונים החדשים .  השפעתם מתפרסת על פני הבנקים ,  רשתות המזון וחברות הביטוח ,  התקשורת והסלולר .  אחת ההשלכות החמורות של ריכוז ההון בידי מעטים היא הגבלת התחרותיות ,  ולכן מחיריהם של מוצרי יסוד גבוהים כאן מאשר באירופה ובארה"ב ,  שם השכר גבוה הרבה יותר .  נוסף על כך ,  מקומם לחזות בחלק מהטייקונים הללו משתמטים מתשלום חובותיהם - לא רק לבנקים ולמלווים אחרים ,  אלא אפילו לקרנות הפנסיה .
 בנוסף ,  קיימות בישראל סטיות במיסוי .  המע"מ ,  העומד על 16% ,  גבוה ומהווה מעמסה על העניים כמס עקיף מוגזם ,  ויש לבחון אותו מחדש .  עם זאת ,  המיסוי הישיר המשולב  ( הכולל חובות בריאות וביטוח )  עבור אלו המשתכרים את המשכורות הנמוכות ביותר מגיע רק ל-2.8% ,  בעוד דרגי המיסוי הגבוהים משלמים 82% .  ובשונה משכירים רגילים ,  הטייקונים - כפי שקורה ,  יש להודות ,  גם במדינות אחרות - מצליחים לייצר פרצות חוקיות על מנת להנמיך את רמת המיסוי שלהם .  
על הממשלה להפגין חמלה ומוכנות להקשיב למצוקותיו של העם ,  אך גם להימנע משימוש פופוליסטי במונחים כמו  " צדק חברתי "  רק כדי להצדיק חגיגות בזבוזים העלולות לבטל 20 שנות ניהול כלכלי אחראי .  במינויו את פרופ' מנואל טרכטנברג ,  שהתפטר מראשות המועצה הלאומית לכלכלה לאחר שהליכוד זכה בבחירות ,  הפגין נתניהו אומץ .  נראה כי טרכטנברג יעסוק במהלך של רפורמה חברתית ,  שהיה צריך לעשותו מזמן .  יש להעניק לו זמן לעבוד ולדחוק את אלו המבקשים להפוך את המחאה לכלי ניגוח פוליטי לשוליים .  עתה ניצבת בפנינו הזדמנות :  ליישם רפורמות ,  לא בן-לילה ,  תוך כדי שמירה על כוחה הייחודי של הכלכלה שלנו - לטובת העם כולו .
 
מחאת האוהלים :  הזדמנות ואזהרה
nan
