יחסי אובמה-נתניהו מעכבים את שחרור פולארד
ארצות הברית ממשיכה לדחות את הבקשות לשחרור ג'ונתן פולארד לא בגלל מסוכנותו לציבור ,  אלא כדי שהדבר לא ייתפס כהישג לנתניהו .  עם זאת ,  האמריקנים יכולים למצוא את הנוסחה שתסיים את מאסרו של המרגל הישראלי מבלי להציג זאת כפרס לראש הממשלה
התפנית האחרונה בעלילה העצובה של ג'ונתן פולארד ,  המרגל היהודי-אמריקני הכלוא מזה שלושה עשורים בארה"ב ,  חשפה שיאים חדשים של אבסורד .  המטה למען שחרורו של פולארד עדכן אמש  ( רביעי )  כי פולארד פנה לאחרונה לוועדת השחרורים של משרד המשפטים האמריקני וביקש להשתחרר בתנאים מגבילים ,  אולם נציגי הממשל האמריקני שישבו בדיון התנגדו לכך בתקיפות ,  והבקשה נדחתה .  השיחות עד סוף 2014 .  אם אפשר היה לשחרר אותו אז ,  מדוע כעת נשקפת פתאום סכנה כל כך חמורה מעצם הדיון בשחרורו ?  
הסיבה הרשמית להתנגדות לשחרורו של פולארד הייתה שצעד כזה ישדר  " זלזול בחומרת העבירה ומסר של חוסר כבוד לחוק ".  לכאורה ,  מדובר בטיעון הגיוני  פולארד הרי הורשע בריגול חמור ולאורך השנים התנגדו גורמי ביטחון בכירים בארה"ב לשחרורו המוקדם מהכלא .  זכור במיוחד איומו של ראש סוכנות הביון המרכזית של ארצות הברית  ( ה-CIA )  בתקופת ממשל קלינטון ,  ג'ורג' טנט ,  שאמר כי אם הנשיא ישחרר את פולארד במסגרת עסקה עם ישראל ,  הוא יתפטר מתפקידו במחאה .  אלא שמאז אותו איום חלפו 16 שנים ,  וכיום הטיעונים נגד השחרור הינם קלושים ,  ולמעשה הם מכסים על התעקשות פוליטית גרידא שלא לשחררו .  
הטענה שלפיה שחרורו של פולארד יהווה  " זלזול בחומרת העבירה "  הינה אבסורדית כאשר נזכרים שלפני שבעה חודשים בלבד ,  בשיאו של המשא ומתן הישראלי-פלסטיני בהובלת שר החוץ קרי ,  הממשל קיבל החלטה לשחרר את פולארד ,  במסגרת עסקה סיבובית שכללה שחרור 400 אסירים פלסטינים ,  הקפאה חלקית של הבנייה בשטחים והארכה של 
האמריקנים מעולם לא הודו בפומבי בכך שהנשיא אובמה באופן אישי הסכים לשחרר את פולארד כחלק מהעסקה ,  מכיוון שפחדו  " לסנדל "  את עצמם במקרה והעסקה תקרוס .  אלא שמאחורי הקלעים ,  הנכונות לשים קץ למאסר הממושך של המרגל הייתה חד משמעית .  ב-1 באפריל ,  היום בו עסקת הארכת השיחות קרסה ,  נערכו דיונים קדחתניים בין הבית הלבן לבין לשכת ראש הממשלה על הפרטים הקטנים ביותר בחייו החדשים של פולארד בישראל :  היכן הוא יוכל לגור ,  מה יתאפשר לו לומר ובאילו תנאים הוא יורשה לצאת לחו"ל .  
בשעה שהפקידים הבכירים בשני הצדדים דנו בסוגיות הללו ,  התפרסם מכרז ל-700 יחידות דיור בשכונת גילה בירושלים .  יו"ר הרשות הפלסטינית ,  אבו מאזן ,  שעוד קודם לכן היה  " על קוצים "  מכיוון שנתניהו דחה פעם אחר פעם את הצבעת הממשלה על שחרור הפעימה הרביעית של האסירים הפלסטינים ,  הודיע לאמריקנים בעקבות מכרז הבנייה כי הוא מתכוון  " ללמד את נתניהו לקח ".  באותו ערב הוא ביטל את העסקה ,  חתם על הצטרפות ל-15 אמנות בינלאומיות וגזר על פולארד להישאר בכלא .  
גורמים ישראלים ואמריקנים טוענים בדיעבד כי אם ממשלת ישראל הייתה מצביעה על שחרור האסירים במועד בו האמריקנים התחייבו שתתקיים הצבעה  ( 30 במרץ )  ,  העסקה הייתה יוצאת לדרך ופולארד היה היום אדם חופשי .  אין ספק כי לראש הממשלה נתניהו ולשר אורי אריאל ,  שמרבים לדבר על דאגתם לפולארד ,  הייתה בפועל תרומה נכבדת להארכת מאסרו .  ובכל זאת ,  יש מקום לשאול את השאלה הפשוטה הבאה :  האם אחרי 29 שנים מאחורי הסורגים ,  פולארד צריך לשלם את המחיר לא רק על הטעויות של הממשלה הישראלית שהפעילה אותו כמרגל בשנות השמונים ,  אלא גם על אלה של ממשלת ישראל הנוכחית ?  
לכאורה ,  מנקודת המבט של ממשל אובמה ,  שחרורו של פולארד בעת הנוכחית הוא צעד בלתי מתקבל על הדעת .  לא יכול להיות ,  אומרים בבית הלבן ,  שנתניהו גם יכשיל את המשא ומתן עם הפלסטינים כפי שלטענתם הוא עשה ,  וגם יקבל את הפרס הגדול שכל ראש ממשלה ישראלי מאז רבין ביקש לקבל .  אבל האמת היא ,  שאם הנשיא יחליט להיענות לקריאות שהשמיעו שורה ארוכה של בכירים אמריקנים לשעבר ,  ולשחרר את פולארד מטעמים הומניטריים בלבד ,  הוא יוכל לעשות זאת גם בלי להציג את השחרור כפרס עבור נתניהו .  
דרך אחת בה הממשל יכול  " להרשות לעצמו "  לשחרר את פולארד ,  היא לייחס את ההישג הזה דווקא לשתדלנות הנמרצת של נשיא המדינה לשעבר ,  שמעון פרס .  לפני חמישה חודשים בלבד ,  בביקורו הממלכתי האחרון בארה"ב ,  פרס ביקש מאובמה  ולא בפעם הראשונה  לגלות רחמים ולשחרר את פולארד .  האמריקנים יכולים להדליף כי תחינותיו הנרגשות של פרס היטו את הכף ,  וכי אובמה נעתר לבקשה מתוך הערכה למעמדו ופועלו של הנשיא לשעבר .  הציבור הישראלי ישמח בשובו של פולארד כך או אחרת ,  אבל בלשכת ראש הממשלה ודאי לא ירוו נחת מכך שהקרדיט הולך לפרס ולא לנתניהו .  
מעבר לתעלול טקטי מהסוג הזה ,  האמריקנים יכולים לעשות את מה שהם בכל מקרה היו צריכים לעשות כבר מזמן :  לשחרר מבית הסוהר לא רק את פולארד ,  אלא גם את מסמך המסגרת לשלום ישראלי-פלסטיני שעליו הם עבדו במשך חודשים רבים ,  ונשאר נעול במגירה מאז אפריל .  הטענה שעדיין לא הגיעה העת לפרסם את המסמך ,  כי כביכול יש עדיין סיכוי להחיות את המשא ומתן ,  קלושה באותה מידה כמו הטיעונים הביטחוניים נגד שחרור פולארד .  אין כרגע סיכוי למשא ומתן ,  כפי שאין סיכוי שפולארד יזיק לביטחון ארה"ב .  
שחרור פולארד ישים קץ לסבל של אדם אחד שכבר שילם מחיר כבד מנשוא עבור שגיאותיו ,  ואילו שחרור מסמך המסגרת ינטרל את האפקט הפוליטי של חיזוק נתניהו ,  שהאמריקנים כל כך חוששים ממנו .  בשלב הבא ,  הם יצטרכו לעשות מה שמדינות רבות בעולם לוחצות עליהם לעשות מזה חודשים :  לקחת את מסמך המסגרת ולהפוך אותו להחלטת מועצת הביטחון של האו"ם ,  כדי להפעיל לחץ על שני המנהיגים להפסיק להתחמק מהחלטות קשות .  
בשורה התחתונה ,  הממשל כבר הסכים לשחרר את פולארד כחלק ממהלך לקידום תהליך השלום ,  כך שההתנגדות הביטחונית לשחרורו כעת היא צינית להחריד .  האמריקנים יכולים למצוא את הדרך לסיים את מאסרו של פולארד ,  ולעשות זאת באופן שדווקא ישרת את האינטרסים ארוכי הטווח שלהם .  לשם כך נדרש שילוב לא שגרתי של חמלה אנושית מצד אחד ויצירתיות מדינית מצד שני .  
לפניות לכתב אמיר תיבון :  amir.tibon@walla.co.il
 ( עדכון ראשון :  19.11.14 ,  23:37 )  

יחסי אובמה-נתניהו מעכבים את שחרור פולארד
ארצות הברית ממשיכה לדחות את הבקשות לשחרור ג'ונתן פולארד לא בגלל מסוכנותו לציבור ,  אלא כדי שהדבר לא ייתפס כהישג לנתניהו .  עם זאת ,  האמריקנים יכולים למצוא את הנוסחה שתסיים את מאסרו של המרגל הישראלי מבלי להציג זאת כפרס לראש הממשלה

