פוסט פוליטי :  בנט נפל למלכודת של הליכוד
יו"ר הבית היהודי רצה לשמור על רלוונטיות לסדר היום שהממשלה קובעת ונאלץ לחדד את מסריו הימניים ,  אך הוא יודע שהגזים בדבריו על הסרבנות ,  שלא יסייעו להזזת קולות מהליכוד
עמוד הפייסבוק של נפתלי בנט רתח אתמול בערב ,  לאחר הריאיון שנתן לניסים משעל ,  שבו אמר שיעדיף לשבת בכלא על פני פינוי יהודים .  ב-23:30 נוספו עשרות תגובות בדקה לפוסט שבנט העלה ובו כתב על ה"ריאיון הלא פשוט "  שהוא קיים אצל משעל .  כמות ה"לייקים "  טיפסה במהירות גבוהה הרבה יותר .  באופן טבעי רוב התגובות היו אוהדות .  החברים שיבחו את עמידתו האיתנה של בנט מול ניסים משעל , " הדתי השמאלני ".  לו היה מסתמך על התגובות בפייסבוק ,  בנט היה קורא היום לכיבוש עזה מחדש ולהשלכת כל הערבים לים .
 כל הדיווחים ,  העדכונים והפרשנויות - וואלה !  בחירות 2013
אבל בנט יודע שהוא קצת הגזים .  על יכולותיו כמנהיג פוליטי עוד נעמוד החל מה-22 בינואר ,  אבל על הבנתו בשיווק אי אפשר לחלוק כבר עכשיו .  אז אולי כל הנדוניה שהאיחוד הלאומי הביא לבית היהודי תעמוד מאחוריו ותמחא כפיים במרץ אם ימשיך לגלות הבנה לסרבנות ,  אבל בהם בנט לא צריך להשקיע .  הם כבר בכיס שלו .  יו"ר הבית היהודי צריך את הליכודניקים ,  את החילונים שרואים מישהו אחר עם כיפה שלא דומה בשום צורה לעסקנים הישנים מהמפד"ל ומביא איתו משב רוח רענן ,  וכשהאנשים האלה שומעים דיבורים על סרבנות זה לא טוב .  אוטוטו החברים הטובים בליכוד יוציאו מהארכיונים את הרבנים הקיצוניים מהגבעות שקוראים לסירוב פקודה ויכרכו אותם ביחד עם בנט .  זה הדבר האחרון שהוא רוצה .  
המאבק האמיתי במערכת הבחירות הזו הוא על סדר היום .  לבנימין נתניהו לא אכפת באמת אם יתקפו אותו בנושא הבנייה בשטחים ,  כל עוד זה מחזיק את הכותרות הראשיות .  תוכניתה הכלכלית של שלי יחימוביץ' זכתה ללא מעט ביקורות במדורים הכלכליים ,  אבל היא היתה חותמת היום על דיונים סוערים ונוקבים סביבה אם הם היו פותחים את מהדורות החדשות .  בעניין הזה הליכוד ניצח בגדול השבוע  ( ברור שזה לא כוחות ,  הוא הרי שולט על סדר היום )  .  
בסל הרעיוני של הבית היהודי מונחות תפיסות אידיאולוגיות שונות ,  שהנושא המדיני הוא רק אחד מהן .  יחסי יהודים-חילוניים ,  שירות לכל והנגשת היהדות לכלל האוכלוסייה הן רק כמה דוגמאות על קצה המזלג .  אבל כשבנט רוצה לשמור על רלוונטיות לסדר היום שהממשלה קובעת הוא נאלץ לחדד את המסרים הימניים שלו .  וכשהוא עשה את זה אתמול הוא הצטייר יותר האיחוד הלאומי מהמפד"ל .  לא בטוח שלשם הוא חותר .  
ומילה אחרונה על מפלגת השלטון .  בהמשך ישיר להחלטות על הבנייה בשטחים יש מידה רבה של צביעות בגינויים שנשמעו מצד הליכוד על דברי בנט.לפני שאתם תוקפים מישהו שאמר על עצמו שהוא יתקשה למלא פקודה של פינוי  שזה ,  אגב ,  שונה לחלוטין מקריאה פומבית לסרבנות  מוטב שתציגו מצע מדיני כלשהו ,  שהציבור יוכל לדעת האם כל העניין הזה של פינוי יישובים הוא בכלל רלוונטי מבחינתכם .  
בחירות 2013 - כותרות נוספותסקר :  הבית היהודי מתחזקת ,  יש עתיד נחלשתרגע לפני בחירות ,  בעבודה מעודדים מהצלחות בקמפוסיםועדת הבחירות :  אלדד ובן-ארי יכולים להתמודד לכנסת 

פוסט פוליטי :  בנט נפל למלכודת של הליכוד
יו"ר הבית היהודי רצה לשמור על רלוונטיות לסדר היום שהממשלה קובעת ונאלץ לחדד את מסריו הימניים ,  אך הוא יודע שהגזים בדבריו על הסרבנות ,  שלא יסייעו להזזת קולות מהליכוד

