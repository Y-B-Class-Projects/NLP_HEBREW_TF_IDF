תיעוד :  בגלל שיירת ראש הממשלה - המשטרה סיכנה נהגים בכביש 1
התנועה בכביש ת"א-ירושלים נחסמה הערב בעקבות רכב שעלה באש .  כשהופיע נתניהו ,  התירו השוטרים לכמה כלי רכב לנסוע - בסמוך לרכב הבוער - כדי לאפשר מעבר לשיירה . " זו שערורייה "
 מחדל בטיחותי ערב החג ?  המוני בית ישראל שעושים הערב  ( שלישי )  את דרכם לחגוג את ערב חג השבועות נתקלו בעומסי תנועה כבדים ברחבי הארץ .  עומס תנועה גדול נרשם גם בכביש 1  ( כביש תל אביב-ירושלים )  ,  לאחר שאגף התנועה במשטרה חסם את התנועה לכיוון מזרח בעקבות רכב שעלה באש סמוך לאבו גוש .  
למרות הרכב הבוער ,  כאשר השיירה של ראש הממשלה בנימין נתניהו עברה במקום  בדרכה מנמל התעופה בן גוריון לירושלים  התירו השוטרים לכמה כלי רכב לעבור  בסמוך לרכב הבוער .  לאחר ששיירת ראש הממשלה נחלצה מהפקק ,  חסמו השוטרים את הדרך בחזרה .  רק מאוחר יותר נפתח הנתיב השמאלי לתנועה .  הנהגים ההמומים שהמתינו בפקק לא הבינו מדוע התירו השוטרים את מעבר כלי הרכב במקום למרות הסכנה שנשקפה מהרכב הבוער . " הרכב עלה באש ",  סיפר מאיר ,  שהיה בדרכו לחגוג את החג אצל קרובי משפחה בירושלים . " המשטרה עצרה את התנועה .  אנחנו עמדנו ליד ,  זה היה ממש סכנה ".  
לדברי מאיר ,  אז הגיעה שיירת ראש הממשלה והמשטרה החליטה לאפשר לכל המכוניות שהיו לפני השיירה לעבור . " זה היה ממש סכנה ",  סיפר . " חשבנו שמשהו עומד להתפוצץ .  מיד אחרי שראש הממשלה עבר ,  סגרו שוב את הכביש .  זה פשוט שערורייה .  סיכנו אנשים סתם ".  
ממשרד ראש הממשלה נמסר בשם שירות הביטחון הכללי כי  " פתיחת הציר נעשתה בהתאם לכל הוראות הבטיחות .  עוד הוסיפו בלשכת נתניהו כי הגוף האחראי לפתיחת הציר הוא המשטרה ולא השב"כ ".  
ראש הממשלה שב הערב לישראל מביקור קצר שערך במוסקבה ,  במהלכו נועד עם נשיא רוסיה ולדימיר פוטין בניסיון להניא אותו ממכירת טילי הקרקע-אוויר S-300 המתקדמים לידי סוריה ,  ובכך לפגוע בעליונותה האווירית של ישראל באזור .  בפתח הפגישה ,  שנערכה בעיר סוצ'י ,  הודה נתניהו לפוטין על שהזמין אותו לפגישה ואמר : " האזור שסביבנו מאוד רועש ,  רוגש ,  לא יציב ונפיץ ולכן אני שמח על ההזדמנות לבחון יחד דרכים לייצב את האזור ולהביא ביטחון ויציבות לאזור ".  מלשכת ראש הממשלה נמסר כי  " הנשיא פוטין ציין את קבלת הפנים החמה לה זכה בביקורו האחרון בישראל ואמר לראש הממשלה :  'אני מודה לך על שקיבלת את ההזמנה לבקר ברוסיה' ".  בתום הפגישה אמר פוטין כי חשוב להימנע מפעולות העלולות לגרום להסלמה של מלחמת האזרחים בסוריה .  

תיעוד :  בגלל שיירת ראש הממשלה - המשטרה סיכנה נהגים בכביש 1
התנועה בכביש ת"א-ירושלים נחסמה הערב בעקבות רכב שעלה באש .  כשהופיע נתניהו ,  התירו השוטרים לכמה כלי רכב לנסוע - בסמוך לרכב הבוער - כדי לאפשר מעבר לשיירה . " זו שערורייה "
 
