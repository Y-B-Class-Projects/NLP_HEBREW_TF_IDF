נתניהו נועד עם שליחו המיוחד של טראמפ לאחר עזיבת המשלחת
פרסום ראשון :  ראש הממשלה פגש את ג'ייסון גרינבלט יממה לאחר הפגישה עם המשלחת למזרח התיכון ,  בראשות ג'ארד קושנר .  פקיד אמריקני בכיר אישר את הדברים והבהיר כי הייתה זו  " פגישת המשך פרודוקטיבית "
 יממה לאחר שנועד עם המשלחת הבכירה מארצות הברית בראשות ג'ארד קושנר ,  יועצו הבכיר של הנשיא דונלד טראמפ ,  נפגש ראש הממשלה בנימין נתניהו את שליחו המיוחד של הנשיא ,  ג'ייסון גרינבלט ,  פעם נוספת  כך נודע לוואלה !  NEWS .  גרינבלט נשאר בישראל במהלך סוף השבוע וצפוי להמשיך בפגישות בשבוע הקרוב .  בין היתר ,  הוא צפוי להיוועד עם מזכ"ל האו"ם אנטוניו גוטרש שמבקר בישראל ,  וכן לדון עם שר התחבורה והמודיעין ישראל כץ על יוזמותיו האזוריות .  על רקע הקיפאון בניסיונות להניע מחדש את המשא ומתן בין ישראל והפלסטינים ,  הממשל ממשיך להתמקד בעיקר בצעדים כלכליים וביטחוניים לבניית אמון בין הצדדים .
 פקיד אמריקני בכיר אישר כי גרינבלט נפגש עם נתניהו ביום שישי ,  ואמר כי זו היתה  " פגישת המשך פרודוקטיבית לשיחות שהתקיימו במהלך השבוע ".  
בסוף השבוע שעבר ביקרה בישראל וברשות הפלסטינית משלחת בכירה בראשות קושנר ,  חתנו ויועצו של הנשיא ,  ובה השתתפו גם גרינבלט וסגנית היועץ לביטחון לאומי דינה פאוול ,  כחלק ממסע אזורי שכלל פגישות גם עם מנהיגים בסעודיה ,  קטאר ,  ירדן ומצרים .  בסיום פגישת המשלחת עם נתניהו ,  שנמשכה כשלוש שעות וחצי ,  בהודעת הבית הלבן ,  הודגש שהצדדים דנו בשאיפתו של הנשיא להגיע לשלום בר קיימא בין ישראל והפלסטינים ,  וששני הצדדים  " הסכימו שהפגישה הייתה צעד חשוב אבל שהגעה לשלום קבוע ייקח זמן ".  עוד נמסר כי המשלחת האמריקאית הפצירה בישראל לייצר  " סביבה חיובית לעשיית שלום ,  על ידי עבודה עם הפלסטינים על פרויקטים משותפים "  ושהצדדים הסכימו להמשיך במגעים הדוקים בנושא .
 ברמאללה ,  לשם המשיכה המשלחת של קושנר אחרי הפגישה עם נתניהו ,  קבלת הפנים הייתה הרבה יותר קרירה .  בקרב הפלסטינים יש ביקורת הולכת וגוברת על עמדות הממשל ועל הקו הפרו-ישראלי שאותו היא נוקטת ,  ואי שביעות רצון מכך שהממשל לא מצהיר על מחויבותו לפתרון שתי המדינות או קורא בפומבי להקפאת ההתנחלויות .  בסיום הפגישה עם יו"ר הרשות הפלסטינית אבו מאזן במוקטעה ,  הבית הלבן פרסם הודעה קצרה ביותר ,  ובה נמסר כי הפגישה הייתה יעילה וכי הצדדים הסכימו כי ההובלה האמריקנית במשא ומתן היא  " הדרך הטובה ביותר להשיג הסכם שלום כולל ".  
לפי דיווח אתמול בעיתון אל-חיאת ,  היוצא לאור בלונדון ,  בשיחות הושגה התקדמות מסוימת בשיחות ,  אך לא כזו שתאפשר את חידוש המשא ומתן ,  ובוושינגטון ינסו לחזק את הקשרים הכלכליים והביטחוניים בין הצדדים בטרם יחדשו את השיחות .  בדיווח נטען גם שקושנר אמר לאבו מאזן כי הבנייה בהתנחלויות לא תוקפא כי זה יוביל לפירוק הקואליציה של נתניהו אך בבית הלבן הכחישו את הציטוט ופקיד בכיר אמר כי הדיווח הוא  " קשקוש .  הערה שכזו מעולם לא נאמרה ". 
בחודש הבא צפוי ראש הממשלה לפגוש את הנשיא טראמפ בפעם השלישית ,  בשולי העצרת הכללית של האו"ם שתתכנס בניו יורק .  במקביל ,  על רקע איומים של בכירים פלסטינים לחדש את הקמפיין להכרה בינלאומית אם המאמץ האמריקני להנעת התהליך המדיני ייכשל ,  בירושלים נערכים לנאום לוחמני במיוחד של אבו מאזן בעצרת .  

נתניהו נועד עם שליחו המיוחד של טראמפ לאחר עזיבת המשלחת
פרסום ראשון :  ראש הממשלה פגש את ג'ייסון גרינבלט יממה לאחר הפגישה עם המשלחת למזרח התיכון ,  בראשות ג'ארד קושנר .  פקיד אמריקני בכיר אישר את הדברים והבהיר כי הייתה זו  " פגישת המשך פרודוקטיבית "
 
