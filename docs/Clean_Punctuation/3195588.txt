נתניהו : " מי שלא מודאג מהישרדות יהודית - לא ישרוד כיהודי "
 רה"מ נאם בפני כ-2,000 יהודים אמריקנים בכנס הפדרציות היהודיות .  לפני כשלוש שנים ובאותו המעמד ,  הצהיר על אחדות עם הקהילות הרפורמיות והקונסרבטיביות ,  אך מאז חלה החרפה ביחסים סביב ביטול מתווה הכותל ,  חוק הלאום ,  ועיכובים בנתב"ג . " רוצה שישראל תהיה בית לכל יהודי "
 ברקע מתיחויות קשות סביב הכותל ,  הגיור ,  חוק הלאום ,  עיכובים של פעילי שמאל בנתב"ג ועוד ,  ראש הממשלה בנימין נתניהו נאם הבוקר  ( רביעי )  בפני כ-2,000 יהודים אמריקנים ,  שהשתתפו השבוע בכנס הפדרציות היהודיות של צפון אמריקה בתל אביב .  כותרת הכנס ,  המתקיים השנה לראשונה בעיר ,  היא  " בואו נדבר על זה ".  
בימים האחרונים שמעו באי הכנס את ההנהגה הישראלית מתייחסת לסוגיות הבוערות ,  בהם הנשיא ראובן ריבלין ,  יו"ר הסוכנות היהודית יצחק הרצוג ויו"ר הכנסת יולי אדלשטיין .  נתניהו ,  הנואם המרכזי בכנס ,  קיים סבב שאלות ותשובות באירוע ונשאל גם שאלות קשות .  
בנאומו התייחס נתניהו למשבר הכותל : " היה במתווה הכותל סעיפים שהיו מכירים באופן עקיף ברפורמים ובקונסרבטיבים ,  אבל החרדים באופן עקרוני אמו לנו לבחור בין זה לבין ממשלות ".  ראש הממשלה הוסיף כי  " לא מפילים ממשלות כל כך מהר ,  גם לא האופוזיציה - זאת המציאות הפוליטית .  במקום לבטל את ההסכם אמרתי שנשעה אותו ונתקדם עם שיפוץ הרחבה כפי שהתחייבנו במתווה .  אנחנו מתקדמים .  הרחבה תהיה שם חדשה ומחודשת .  אני מחויב לכך ".  
נתניהו הדגיש כי  " אני רוצה שישראל תהיה בית לכל יהודי - רפורמי ,  קונסרבטיבי ואורתודוקסי .  ישראל היא הבית של כל היהודים .  נקודה ".  בהתייחס למשבר הגיור נתניהו אמר כי הוא סבור שהמתווה שהציג השר לשעבר משה נסים ‏הוא  " פשרה טובה "  אך הוסיף  " אני לא יודע אם יש לי את היכולת כעת להעביר את זה .  כי זה קשה ". 
כשנשאל על תהליך השלום ענה כי  " הפתרון הפוטנציאלי שאני מאמין בו הוא שלפלסטינים יהיו כוחות למשול בעצמם ,  אבל לא את הכוח לאיים עלינו .  סגן הנשיא לשעבר ג'ו ביידן שאל אותי אם אני בעד שתי מדינות או לא .  אמרתי לו שאני לא תומך בתגיות אלא במהות ".   
" תראו מה קרה בעזה ",  הוסיף נתניהו . " אסלאם רדיקלי שנתמך על ידי איראן ויורה עלינו אלפי טילים .  למה ?  כי אנחנו לא שם .  בגדה ויהודה ושומרון אנחנו כן נמצאים ושם אף אחד לא בונה מנהרות .  לא רק אנחנו מרוויחים מכך ,  אלא גם הרשות הפלסטינית .  אם לא היינו שם הם לא היו שם .  היו מחסלים את אבו מאזן ".  
לדבריו , " אנחנו לא יכולים שתהיה עזה בגדה .  אני אומר את זה בכל מקום ואמרתי את זה 150 אלף פעם .  רק לישראל תהיה אחריות ביטחונית ממערב לירדן .  אפשר לקרוא לזה מדינה מינוס אוטונומיה פלוס תקראו לזה איך שאתם רוצים אבל זו האמת ".  
לפני כשלוש שנים ,  באותו מעמד - בכנס ה-GA של הפדרציות שנערך בנובמבר 2015 בוושינגטון ,  נתניהו ריגש את יהדות ארצות הברית כשהודיע על מדיניות של אחדות ודיאלוג עם הקהילות הרפורמיות והקונסרבטיביות ,  אליהן משתייכים מרבית היהודים במדינה . " כראש ממשלה אני מתחייב שכל היהודים יחושו בבית בישראל - רפורמים ,  קונסרבטיבים ,  אורתודוקסים "  והצהיר כי הכותל המערבי יהיה מקור  " לאחדות "  של העם היהודי ולא מקור לפיצול ולפילוג .
 מאז חלפו הרבה מים בירקון והרבה מאוד פוליטיקה התערבבה במערכת היחסים הטעונה והרגישה בין ישראל ויהדות ארצות הברית :  לחץ חרדי הוביל את הממשלה לסגת ממתווה הכותל עליו הוסכם עם הרפורמים והקונסרבטיבים ,  שעדיין נאבקים על הכרה בגיורים שלהם וסופגים במקביל השמצות ועלבונות מרבנים בכירים ,  חברי כנסת ושרים בקואליציה .  ממש באחרונה עורר חוק הלאום גל של ביקורת חריפה באמריקה ,  ושורה של תקריות עיכוב של פעילי שמאל יהודים אמריקנים בביקורת הגבולות הוסיפו עוד קולות זועמים לתמהיל .
 בחודש שעבר נפגש נתניהו עם ראשי הפדרציות ומנהיגים של ארגונים יהודיים אחרים בניו יורק ,  אך עם ראשי התנועה הרפורמית והקונסרבטיבית הוא אינו מקיים דיאלוג .  בכניסה לגני התערוכה קיבל את פניו של ראש הממשלה שלט חוצות שהציבה התנועה הרפורמית עם תמונתו והכיתוב : " ראש הממשלה בנימין נתניהו ,  עקרון השוויון הוא ערך יהודי .  תקן את חוק הלאום ותקדם פלורליזם דתי ".  
מנכ"ל התנועה הרפורמית בישראל ,  הרב גלעד קריב ,  אמר אתמול לוואלה !  NEWS כי  " כל הסימנים מעידים על כך שראש הממשלה לא מתכוון לנצל את הופעתו על מנת לפתוח בדיאלוג מחודש עם יהדות העולם ועם הזרמים הליברליים ,  אלא רק להעמיק את ההתעלמות מהפיל אשר בחדר ".  
נתניהו קרוב לוודאי יתקבל בנימוס אמריקני אופייני ,  אך ישנו שבר ברור סביב מתווה הכותל ובסוגיות רבות אחרות בתחום יחסי הדת והמדינה .  נתניהו דרדר את היחסים בעולם היהודי לשפל חסר תקדים  "  .  הרב ריק ג'ייקובס ,  ראש התנועה הרפורמית בארצות הברית ,  הוסיף כי  " צריך להיות משהו חיובי קונקרטי שראש הממשלה יוכל להצביע עליו כדי שנוכל להגיד שיש התקדמות .  המשבר מאוד עמוק וחשוב לשמוע לא רק את המלים החמות .  העם היהודי אוהב את המדינה היהודית אבל מרגיש מאוד שביר וזקוק להנהגה ". 
 ( עדכון ראשון :  12:23 )  

נתניהו : " מי שלא מודאג מהישרדות יהודית - לא ישרוד כיהודי "
 רה"מ נאם בפני כ-2,000 יהודים אמריקנים בכנס הפדרציות היהודיות .  לפני כשלוש שנים ובאותו המעמד ,  הצהיר על אחדות עם הקהילות הרפורמיות והקונסרבטיביות ,  אך מאז חלה החרפה ביחסים סביב ביטול מתווה הכותל ,  חוק הלאום ,  ועיכובים בנתב"ג . " רוצה שישראל תהיה בית לכל יהודי "
 
