בדלתיים סגורות ,  נתניהו הכריז על ישראל כשליחת אירופה למזרח התיכון 
" מזרחה מישראל אין יותר אירופה ",  אמר ראש הממשלה למנהיגי פולין ,  צ'כיה ,  סלובקיה והונגריה ,  והבהיר שישראל רואה בעצמה חומה יצוקה העוצרת את האיומים מחוץ לאיחוד :  האסלאם .  כך ,  הגדיר את תפקידה של ישראל בעולם שבו האיחוד האירופי אולי חזק  אבל לא בטוח בצורתו 
" אירופה נגמרת בישראל .  מזרחה מישראל ,  אין יותר אירופה ".  מדובר באחד המשפטים החשובים ביותר בדבריו של ראש הממשלה בנימין נתניהו למנהיגי מרובע וישגראד  פולין ,  צ'כיה ,  סלובקיה והונגריה  בפגישה סגורה .  דברי ראש הממשלה מהדהדים תיאוריה .  את אחד הביטויים המודרניים הידועים בעולם :  התנגשות הציביליזציות .  נתניהו מסביר למרכז אירופה שישראל ,  היום ,  היא מוצב חוץ של הציביליזציה האירופית ,  כפי שהם עצמם היו בתקופות שונות .
 הדברים פורסמו לאחר שהועברו בטעות לעיתונאים המלווים את פמלייתו .  מדובר במתקפה פוליטים חריפה על האיחוד האירופי  שותף מרכזי למסחר ,  לשיתוף פעולה מדעי ולעתים קרובות גם בן ברית מדיני .  אבל היא תישכח ,  או תונח בצד לטובת היחסים המורכבים בין ירושלים לבריסל .  אחרי הכול ,  זו אינה המבוכה הראשונה וגם לא האחרונה של מנהיג שלא התכוון שהתבטאויותיו בחדר סגור יתפרסמו .
 הדברים האלה נאמרים למשטרים שחולקים עם ישראל ראיית עולם מסוימת :  דגש על מדינת לאום ,  חשדנות כלפי הצד הפוליטי של האיחוד האירופי ,  שמרנות פוליטית ודתית ,  התנגדות לרב-לאומיות ,  לקבלת פליטים ולליברליזם מודרני בסגנון אירופי .  אם נתניהו היה נפגש ,  נניח ,  עם מנהיגי סקנדינביה ,  היה מדגיש דברים אחרים לחלוטין המשותפים לשתי המדינות הללו ,  ובצדק  כך צריך לנהוג .  
בשנת 1993 פרסם פרופסור סמואל הנטינגטון את מאמרו ,  שהצית ויכוחים מתמשכים .  הימין השמרני קיבל את התיאור שבו ראה הנטינגטון את העולם ,  ואולם השמאל הליברלי לא .  לטענתו ,  ההיסטוריה מתפתחת במאבקים שמעגליהם הולכים וגדלים בהתאם למספר המשתתפים במלחמות ופריסתן בעולם .  בתחילה היו מאבקי אצילים מקומיים למדי .  עם שלום ווסטפליה ,  כשאירופה קיבלה בערך את דמותה ,  המעבר היה למאבקים בין מדינות  כמו אלה שהוביל נפוליאון .  ב-1917 ,  עם המהפכה הרוסית ,  הגיע שלב נוסף :  מלחמות בין אידאולוגיות ,  ששיאן המדמם הוא מלחמת העולם השנייה ,  בין הנאציזם ,  הפאשיזם ,  המערב הליברלי והבולשביזם .  אבל גם המלחמה הקרה המשיכה את המאבק הזה ,  הגלובלי כמעט לחלוטין .  ומ-1989 ,  נפילת חומת ברלין ,  נכנסנו לשלב האחרון והנורא ,  מלחמת ציביליזציות ,  שסמלה הוא הטרור הגלובלי .
 שמונה ציביליזציות מונה הנטינגטון :  המערב ,  האסלאם ,  התרבות הקונפוציאנית  ( סין אך גם טייוואן ,  הונג קונג וסינגפור )  ,  האורתודוקסיה הסלבית  ( רוסיה ,  אוקראינה ובלרוס )  ,  הודו ,  יפן ,  אפריקה ואמריקה הלטינית .  הן שונות ביחסי האדם והקבוצה ,  הגבר והאישה ,  האדם והאל .  ובכל אלה ,  המערב נמצא בפינה אחת של הזירה ,  וקוראי התיגר על הסדר הנוכחי .  דבריו נכתבו שמונה שנים לפני הפיגוע במגדלים התאומים ,  כשברית המועצות התפוררה ,  הגוש הקומוניסטי לא היה קיים עוד ,  סין טרם זינקה ,  האסלאם עוד לא נחשב איום ונראה היה ,  כדברי מאמר אחר שכתב פוקויאמה ,  שאכן ההיסטוריה הסתיימה ,  שהמערב ניצח סופית .  אחד מהוויכוחים המתמשכים עסק באפשרות שהעולם לא בהכרח שרוי במלחמת ציביליזציות ,  אלא במאבקים פנימיים בתוכן ,  בעיקר באסלאם .  
מהתבטאותו של ראש הממשלה ,  עולה כי הוא מקבל את התיאוריה לחלוטין .  וכאן עולה שאלה נוספת ,  והיא אולי חשובה יותר בימינו :  מהי בעצם אירופה ?  האם מדובר במושג גיאוגרפי ,  דתי ,  היסטורי .  פוליטי או תרבותי ?  כי בכל אחד מהמקרים האלה ,  גבולה הוא שונה .  גיאוגרפית ,  אירופה משתרעת עד הרי אורל .  היסטורית ,  כל אחד רצה להראות שהוא עדיין אירופה ,  אבל יריבו השנוא כבר לא .  האם איים בים התיכון הם אירופה ?  מלטה ,  למשל ,  הוא חברה באיחוד האירופי שחלק משפתה הוא ערבית ?  ומה עם רוסיה וטורקיה ?  האם מדובר במועדון נוצרי וזה המצב כעת ?  האם מועדון פוליטי ?  ומה עם האיחוד האירופי ?  שווייץ ונורבגיה לא חברות בו ,  ואיש לא יכחיש שהן ליבה אירופית כשרה למהדרין .  וההיסטוריה ,  זו שחצתה את אירופה בחומת ברלין והשאירה את פראג ,  נניח ,  שהיא מערבית לווינה וחלק בלתי נפרד מהתרבות האירופית בחוץ ?  האם אוקראינה תוכנס למועדון ?  האם הארץ שבה שלטו הקוזקים ,  שכיום חצויה פוליטית היא אירופה ?  תלוי מי מגדיר ,  תלוי מתי .
 תמיד היו עמים גאים שראו בעצמם את מגני הציביליזציה ,  מגני המערב .  מסדרי האבירים הנוצרים ,  הסרבים ,  בגיאורגים ,  הארמנים ,  הפולנים  וכעת ישראל .  כולם רואים בעצמם את החומה הקסומה ,  העוצרת את המהלכים הלבנים המאיימים שם בחוץ .  פעם האיום היה שבטי הנוודים ,  וכיום זהו האסלאם .
 הרמזים ערבו לנמעניהם .  המארח ויקטור אורבן מכיר את ההיסטוריה של ארצו ,  ודברי נתניהו הדהדו לו את עלילות ינוש הונדאי ,  הגיבור ההונגרי שלחם בעותמנים שכבשו את הונגריה .  אבל יש בעיה  אחת ההאשמות נגד ישראל היא שמדובר במדינה קולוניאליסטית ומלאכותית שהיא למעשה שתולה של האימפריאליסטים האירופים .  וישראל מסבירה ,  ובצדק מוחלט ,  שהמקרה שלה שונה לחלוטין מהמקרה של המתיישבים הבריטים בקניה ,  או הצרפתים בתוניס .  דברי נתניהו הופכים אותנו לשליחי המערב ,  למוצב אירופי .  משימה שאירופה לא שלחה אותנו אליה ,  ומתנערת מאתנו כשאנו מסבירים שאנו מגנים על התרבות האירופית - זו שחלק ממנה ביקש להשמיד אותנו לפני פחות ממאה שנה - מפני האסלאם .  
אירופה במשבר זהות ודברי ראש הממשלה משקפים זאת .  מדינות מרכז אירופה מבקשות לשמר את זהותן ההיסטורית ולא לבטל אותה מפני גלובליות אירופית חונקת .  האיחוד האירופי מנסה להתנהל בעולם משתנה ,  נסוג מרעיון  " מדינת אירופה ",  מחשב מסלול מחדש אחרי הברקזיט .  האם אירופה תהיה רק איחוד מכס ומיסים ?  האם ישות גיאוגרפית ופוליטית ?  מה בעצם מחבר בין גרמניה ויוון ,  בין לוקסמבורג ופולין ?  יש מחבר .  אולי לא ציביליזציה במלוא מובן המילה ,  הרי המושג עצמו השתנה עם השנים ,  אבל ישנה מסורת ,  שפה ,  דת ,  מנהגים ,  מערכת משפטית ,  זכויות אזרח .  היום אירופה היא רעיון של דמוקרטיה ,  של משפט ושל זכויות .  וכמו כל רעיון היא משתנה ,  ולא תמיד לטובה .
 אנו חושבים על אירופה ,  על היבשת הזקנה ,  הליברלית ,  שאולי כבר תש כוחה מלהתמודד עם אתגרי ההווה והעתיד .  שווה לזכור שמי שהגדיר אותה מלכתחילה היו היוונים ,  כאשר הרודוטוס ,  המכונה  " אבי ההיסטוריה ",  עשה את האבחנה בין ציביליזציה לברברים .  אם נעיין במיתוסים ,  בטרגדיות שלהם נגלה מלחמות אכזריות ונקמות איומות ,  לא בדיוק מחאות דיפלומטיות מנומסות .
" אירופה "  הייתה נסיכה .  מלך האלים ,  זאוס היווני שהתגלגל ליופיטר הרומאי ,  חשק בה .  הוא התחפש לפר יפהפה כדי להתחמק מהרה הקנאית ,  כרע ברך לפניה ,  וכשעלתה פרץ בדהרה ועשה בה את זממו .  כלומר ,  היבשת הכה תרבותית נקראת על שם מעשה אונס .  ומהמעשה צמח הביטוי  " מה שמותר ליופיטר אסור לשור ".  וצריך לעתים לזכור גם את הביטוי הזה ומשמעותו הצינית והמפוכחת .  דברי נתניהו ,  שנאמרו בחוסר תקינות פוליטית ,  כפי שהודה בעצמו ,  אמרו בעצם :  אולי האיחוד האירופי מנסה להתנהל אחרת ,  אבל בעולמנו עדיין הכוח קריטי ,  החזק הוא הקובע את החוקים ,  ואירופה והעולם כולו לא סיימו  ואולי גם לא יסיימו  את המאבק למען הדמוקרטיה והערכים ,  ולישראל תפקיד מרכזי בו .
  ( פרסום ראשון :  22:49 )  

בדלתיים סגורות ,  נתניהו הכריז על ישראל כשליחת אירופה למזרח התיכון 
" מזרחה מישראל אין יותר אירופה ",  אמר ראש הממשלה למנהיגי פולין ,  צ'כיה ,  סלובקיה והונגריה ,  והבהיר שישראל רואה בעצמה חומה יצוקה העוצרת את האיומים מחוץ לאיחוד :  האסלאם .  כך ,  הגדיר את תפקידה של ישראל בעולם שבו האיחוד האירופי אולי חזק  אבל לא בטוח בצורתו

