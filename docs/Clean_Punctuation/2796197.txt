נתניהו מקדם בניית אלף יחידות דיור בירושלים
המשבר הבא :  ראש הממשלה הורה לקדם תכנון יחידות חדשות בשתי שכונות הממוקמות מחוץ לקו הירוק .  זאת לאחר שפורסם כי הוא מקדם פרויקטים של תשתיות בהתנחלויות ביהודה ושומרון
ראש הממשלה בנימין נתניהו הורה לקדם את הליכי התכנון של כאלף יחידות דיור חדשות בירושלים מעבר לקו הירוק  כך נודע הבוקר  ( שני )  לוואלה !  חדשות .  מדובר על כ-660 יחידות דיור בשכונת רמת שלמה ועוד כ-400 יחידות דיור בשכונת הר חומה .  
המהלך האחרון של נתניהו צפוי לגרור ביקורת בינלאומית על ישראל .  דיפלומט אירופי בכיר אמר הבוקר לוואלה !  חדשות כי  " מהלכים מסוג זה יחזקו את המגמה של הכרה במדינה פלסטינית ללא משא ומתן במדינות אירופה ".  
נוסף על קידום תכנון הבנייה בירושלים ,  הורה נתניהו לקדם פרויקטים בתחום התשתיות בהתנחלויות בגדה המערבית במטרה לתרום לביטחון ולבטיחות באזור .  כוונתו של נתניהו לקדם פרויקטים כאלה נחשפה אמש בחדשות ערוץ 2 כחלק מעסקה שאליה הגיע ראש הממשלה עם הנהגת המתנחלים ,  במטרה לעצור את הביקורת כלפיו מימין .
 עוד על בנייה בהתנחלויות:ממשיכים לבנות :  71 יחידות דיור נוספות אושרו בהר חומהמנהיגי המתנחלים מתכוננים למאבק נגד  " גזרת ההקפאה"התגרות בארה"ב ?  מכרז לבנייה מסיבית במזרח ירושלים 
על פי הדיווח ,  תאושר בנייה של אלפי יחידות דיור ביישובים כמו עלי זהב ,  שהכללתם בגושי ההתיישבות נתונה במחלוקת .  כמו כן ,  יבוצעו עבודות תשתית ותחבורה בהיקף גדול וייסללו 12 כבישים .  נוסף על כך ,  יוקמו כפרי סטודנטים ,  שלושה פארקים וטיילת לזכר הנערים .  במסגרת ההסכם ,  גם יוסדרו מאחזים ותשופץ מערת המכפלה .
 בישראל מדגישים כי חלק מהפרויקטים הללו ישפרו גם את מצבה של האוכלוסייה הפלסטינית בשטחים ,  כמו למשל שיפוץ קטעי כביש המשמשים את שתי האוכלוסיות ,  הישראלית והפלסטינית .  פרויקטים דומים יקודמו בקרוב גם בשכונות הנמצאות מעבר לקו הירוק בירושלים .  
יו"ר מרצ ,  ח"כ זהבה גלאון ,  הגיבה לפרסום ואמרה : " נתניהו מוכיח שוב שכל הדיבורים שלו על 'אופק מדיני' הם מס שפתיים לצרכים מדיניים ,  כשבפועל הצרכים הפוליטיים שלו משועבדים למתנחלים ".  
אמש אמר שגריר ירדן בישראל ,  וואליד עבידאת ,  כי על ישראל להימנע מצעדים חד-צדדיים בירושלים בכלל ובהר הבית בפרט ,  מכיוון שצעדים כאלה פוגעים בהסכם השלום בין המדינות ומהווים הפרה של החוק הבינלאומי .  עבידאת אמר את הדברים באירוע לציון 20 שנה להסכם השלום בין ישראל לירדן ,  שבו השתתף גם שר הביטחון משה יעלון .
 ארצות הברית הביעה לא אחת את מורת רוחה מהבנייה מחוץ לקו הירוק ,  ובתחילת החודש זעמו בבית הלבן בעקבות חשיפת הליכים לקידום 2,600 יחידות דיור בשכונת גבעת המטוס בירושלים .  בין היתר אמרו כי הבנייה  " מרחיקה את ישראל מידידותיה בעולם ". 
לפניות לכתב :  amir.tibon@walla.co.il 

נתניהו מקדם בניית אלף יחידות דיור בירושלים
המשבר הבא :  ראש הממשלה הורה לקדם תכנון יחידות חדשות בשתי שכונות הממוקמות מחוץ לקו הירוק .  זאת לאחר שפורסם כי הוא מקדם פרויקטים של תשתיות בהתנחלויות ביהודה ושומרון

