המשפיעים של  " טיים ":  נתניהו וחמינאי ברשימה אחת
הסוגייה האירנית לא זכתה להתעלמות ברשימת האישים המשפיעים שפירסם המגזין האמריקאי  " טיים ".  אל ראש הממשלה והמנהיג האירני הצטרפו גם הזמרת אדל וכמובן - קייט מידלטון
נשיא ארה"ב ברק אובמה ,  הכדורגלן ליאו מסי ,  הזמרת אדל והנציגות הישראלית בדמותו של ראש הממשלה בנימין נתניהו הן חלק מ-100 הדמויות המשפיעות בעולם ,  כך על פי הרשימה השנתית שפירסם היום  ( רביעי )  המגזין האמריקאי  " טיים ".  בעוד העולם עוקב בדריכות אחר המגעים של המערב מול אירן להפסקת תוכנית הגרעין שלה ,  בחר המגזין להכניס לרשימה לצדו של נתניהו ,  שנבחר זו השנה השנייה לרשימה המכובדת ,  גם את המנהיג הרוחני העליון של אירן ,  האייתוללה עלי חמינאי . 
" הישגיו של נתניהו ושירותו כחייל ,  דיפלומט ,  מהפכן כלכלי שנטל סיכון פוליטי ואיתגר את הסטטוס קוו ,  וכראש ממשלה בשתי כהונות מדרגות אותו בין המנהיגים הגדולים בעולם ",  כתב בדברי ההסבר לבחירתו של נתניהו מנהיג הרוב הרפובליקני בקונגרס ,  אריק קנטור . " כעת ,  בעידן של אי יציבות בינלאומית עצומה וסכנה הולכת וגדלה ,  ראש הממשלה נתניהו ,  בן 62 ,  הציג לעולם בצורה מנומקת וברורה את אחד האיומים החמורים בפניהם ניצב העולם כיום ".  
קנטור ,  ממקורביו של נתניהו ,  והיהודי הבכיר בקונגרס ששמו אף הוזכר כמועמד הרפובליקנים לנשיאות בסיבוב האחרון ,  כתב כי  " ראוי לתת לו קרדיט על תשומת הלב שמשך לאיום האירני כלפי ישראל ,  ארה"ב ,  האזור ,  האזרחים האירניים והעולם החופשי כולו .  ההתמודדות עם הגרעין האירני ותמיכתה בטרור היא משימה דחופה עבור כוחנו .  ברגע זה - ראש הממשלה נתניהו הוא המנהיג הנכון עבור ישראל והשותף הנכון עבור ארה"ב ". 
כאמור ,  המתיחות סביב הגרעין האירני הביאה גם להכללתו של חמינאי ברשימה . " גורל בעולם בשנה הבאה תלוי באיש דת בן 72 שמעולם לא יצא מגבולות מדינתו ",  כתב אחד הפרשנים הבכירים ב-CNN ,  פאריד זכריה ,  בדברי ההסבר לבחירתו של חמינאי . " השאלה אם אירן תבחר בהסכם עם הקהילה הבינלאומית או בהתנגדות ואם אירן תעמוד בפני תקיפה ישראלית תלויה במצב רוחו ורצונותיו של חמינאי ".  
יחד עם נתניהו וחמינאי נכללים ברשימה מנהיגים ופוליטיקאים רבים :  קנצלרית גרמניה אנגלה מרקל ,  מנהיג קוריאה הצפונית קים ג'ונג און ,  נשיא סוריה בשאר אסד ,  מזכירת המדינה של ארה"ב הילרי קלינטון ,  המועמדים לראשות המפלגה הרפובליקנית מיט רומני ורון פול ,  ושר החוץ הטורקי אחמד דאוטולו .  
מי שזכתה גם כן בכבוד היא הנסיכה הבריטית קייט מידלטון ואחותה פיפה ,  הכדורסלן ג ? רמי לין וסמנכ"ל פייסבוק ,  שריל סנדברג .  גם המיליארדר וורן באפט ,  שרק אתמול הודה כי חלה בסרטן הערמונית ,  נכלל ברשימה ואף זכה לכבוד מיוחד שכן נשיא ארה"ב כתב את הנימוק לבחירתו .
 לקריאה נוספתאיש השנה של המגזין  " טיים "  לשנת 2011 :  המפגיןאיש השנה של  " טיים "  לשנת 2010 :  מייסד פייסבוק 

המשפיעים של  " טיים ":  נתניהו וחמינאי ברשימה אחת
הסוגייה האירנית לא זכתה להתעלמות ברשימת האישים המשפיעים שפירסם המגזין האמריקאי  " טיים ".  אל ראש הממשלה והמנהיג האירני הצטרפו גם הזמרת אדל וכמובן - קייט מידלטון

