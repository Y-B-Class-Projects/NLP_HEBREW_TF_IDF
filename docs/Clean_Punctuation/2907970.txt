נתניהו אסר על השרים להתראיין בנושא פולארד מחשש שיתקפו את אובמה
גורמים בממשלה אמרו לוואלה !  NEWS כי נתניהו הורה להם לא לדבר בנושא לקראת יציאתו לחופשי של המרגל היהודי לאחר 30 שנות מאסר .  על פי ההערכות ,  ראש הממשלה חושש כי השרים יתקפו את נשיא ארה"ב מכיוון שלא קיצר את עונשו של פולארד .  שר בממשלה : " צנזורה פנימית "
  ( דיווח לאולפן וואלה !  NEWS לפני הפגישה בין נתניהו לאובמה ,  בשבוע שעבר )  
ראש הממשלה בנימין נתניהו הורה לשרי הממשלה שלא להתראיין בנושא שחרורו המתקרב של ג'ונתן פולארד - כך אמרו גורמים בממשלה לוואלה !  NEWS .  ביום שישי הקרוב ייצא המרגל היהודי לחופשי לאחר שיסיים לרצות 30 שנות מאסר בארצות הברית .  
לקראת המאורע ,  התבקשו שרים רבים לאייש את אולפני הטלוויזיה ותחנות הרדיו ולהתראיין בנושא .  אלא שבמטה ההסברה הלאומי התקשרו הערב ללשכות כל שרי הממשלה עם הוראה חד משמעית :  לא להתבטא בנושא שחרורו של פולארד .
 בלשכות של כמה משרי הממשלה זעמו על ההנחיה . " זו החלטה תמוהה מאוד ,  שלא ברור מה תכליתה למעט צנזורה פנימית ",  אמרו בלשכת אחד השרים לוואלה !  NEWS .  בסביבת נתניהו אמרו מנגד כי ההחלטה התקבלה מאחר שמדובר  " בנושא רגיש ביותר ".  על פי הערכות בממשלה ,  בלשכת נתניהו רצו להימנע ממצב שבו אחד משרי הממשלה יתקוף את הממשל האמריקני בכלל ואת נשיא ארצות הברית ברק אובמה בפרט ,  על כך שלא קיצר את עונשו של פולארד .
 לקריאה נוספת :" מעדיף לאכול אבק בישראל ":  הכלא ה"רך "  של ג'ונתן פולארדפולארד ישתחרר ,  אבל עשוי להישאר קלף מיקוח גם כשייצא מהכלאדיווח :  אובמה לא יתערב כדי לאפשר לפולארד לחזור לישראל 
פולארד ישתחרר ביום שישי הקרוב מכלא באטנר שבצפון קרוליינה .  שעת השחרור שלו טרם ידועה .  בשלב זה ,  לא ברור אם יתאפשר לצלם אותו ,  הוא שמא הוא ייצא בכלי רכב דרך יציאה צדדית .  בוועד למען שחרור פולארד אמרו לוואלה !  NEWS כי לא ימסרו מראש שום פרט על שחרורו מראש ,  כמו למשל התכניות שלו לימים שלאחר השחרור ,  מחשש לפגיעה בביטחונו .  בהמשך ,  מתכוון פולארד לגור בניו יורק .  
כחלק מתנאי השחרור שלו ,  צפוי פולארד להיות מנוע מלהתראיין ,  ובסביבתו אמרו כי גם אשתו ,  אסתר ,  לא צפויה לשוחח עם התקשורת בשלב הראשון . " בני הזוג צפויים להנמיך פרופיל ולנסות לשקם את חייהם ",  אמרו .  

נתניהו אסר על השרים להתראיין בנושא פולארד מחשש שיתקפו את אובמה
גורמים בממשלה אמרו לוואלה !  NEWS כי נתניהו הורה להם לא לדבר בנושא לקראת יציאתו לחופשי של המרגל היהודי לאחר 30 שנות מאסר .  על פי ההערכות ,  ראש הממשלה חושש כי השרים יתקפו את נשיא ארה"ב מכיוון שלא קיצר את עונשו של פולארד .  שר בממשלה : " צנזורה פנימית "
 
