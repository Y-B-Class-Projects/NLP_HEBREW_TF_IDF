ראש ממשלת הונגריה בביקור היסטורי בישראל : " אפס סובלנות לכל גילוי אנטישמי "
 ויקטור אורבן ,  ראש ממשלה ימני לאומני ואחד המנהיגים היותר שנויים במחלוקת באירופה כיום ,  הגיע לביקור בישראל ונפגש עם ראש הממשלה בנימין נתניהו במשרדו בירושלים .  נתניהו ציין כי  " שנינו מבינים שאיום האיסלאם הרדיקלי הוא אמיתי "
 ראש ממשלת הונגריה ,  ויקטור אורבן ,  נפגש הבוקר  ( חמישי )  עם ראש הממשלה בנימין נתניהו במשרדו .  אורבן ציין במהלך המפגש כי  " מי שמצהיר על עצמו כיהודי בהונגריה ,  יכול להרגיש בטוח .  בארצי יש אפס סובלנות לכל גילוי אנטישמי .  פטריוט הונגרי ופטריוט ישראלי תמיד ימצאו את המשותף ביניהם ".  
נתניהו ציין בביקורו של אורבן כי  " שנינו מבינים שהאיום של האיסלאם הרדיקלי הוא אמיתי ויכול לסכן את אירופה ,  אותנו ואת שכנינו הערבים .  ישראל היא קו החזית שמגן גם על אירופה ".  נתניהו הודה לאורבן על כך שארצו תומכת בישראל בפורומים בינלאומיים וכן על אירוחו בפורום וישיגארד .  
עוד בוואלה !  NEWS:רב נחקר לאחר שערך חופה קונסרבטיבית : " לא רוצח ולא עבריין"מהלך הצהרתי או צעד מסוכן נגד הדמוקרטיה ?  המדריך המלא לחוק הלאוםאסד חוזר לגבול : " המורדים הסכימו להתפנות ממחוז קוניטרה "  
אורבן ,  הוא ראש ממשלה ימני לאומני ואחד המנהיגים היותר שנויים במחלוקת באירופה כיום .  הוא סופג כל העת ביקורת המערב על עמדותיו הקיצוניות נגד אסלאם וזרים ,  וכן על מדיניותו הקשוחה כלפי ארגוני זכויות אדם וחברה אזרחית .  על אף שהוא נוהג להדגיש את מחויבותו להיאבק באנטישמיות ,  אורבן שיבח בעבר את מיקלוש הורטי ,  מנהיגה של הונגריה בעת מלחמת העולם השנייה ששיתף פעולה עם הנאצים .  
יו"ר יש עתיד ,  יאיר לפיד ,  התייחס לביקורו של אורבן בישראל ואמר כי  " נתניהו פוגע בכבוד ובגאווה הלאומית של ישראל ".  הוא הסביר כי  " נתניהו לא גינה את אורבן אפילו במילה אחת על כך ששיבח את מיקלוש הורטי ,  מנהיג הונגריה במלחמת העולם השנייה שכרת ברית עם היטלר והנאצים והיה שותף פעיל לשואת יהודי הונגריה ".  
לפיד המשיך למתוח ביקורת על נתניהו ואמר כי  " אחרי שנתניהו נכנס לממשלת פולין וחתם על הסכם מבזה שמשכתב את ההיסטוריה ,  ומנקה את הפולנים מרצח יהודים בשואה ,  הוא ממשיך באותה מגמה .  אין לו מנדט למחול על רצח הנספים .  אין לו מנדט לשתוק מול האנטישמיות המודרנית ".   " ישראל הוקמה כדי שיהודים יוכלו לזקוף את גבם ולעולם לא יפחדו או יתרפסו בפני אנטישמים ",  כך לדבריו .  
נשיא המדינה ראובן ריבלין אירח את אורבן בבית הנשיא בירושלים .  במהלך הפגישה בין השניים אמר ריבלין לאורבן כי  " כמדינה יהודית ,  אנחנו חלק מהעם היהודי ,  ואין שום דרך להעריך את ישראל כמדינה ,  מבלי להילחם נגד אנטישמיות ". 
הוא הוסיף כי  " אני יודע שאתה פועל נגד האנטישמיות ,  ועלינו לזכור כאשר אנו אומרים 'לעולם לא עוד' ,  שניאו-פאשיזם וקבוצות ניאו-פאשיסטיות ,  מהווים סכנה ממשית לעצם קיומו של העולם החופשי ". 
ראש ממשלת הונגריה הודה לנשיא על דבריו וציין כ : " בהונגריה חיה אחת מהקהילות היהודיות הגדולות באירופה ,  בה גם משפחות ששרדו את מלחמת העולם השנייה והשואה .  אנו ממלאים את חובותינו להגן על כל אזרחי ארצנו מכל המוצאים ,  והאמונות .  לכן הקהילה היהודית נמצאת תחת חסותה של הממשלה ההונגרית .  יש אפס סובלנות בהונגריה לאנטישמיות על כל צורותיה .  למרבה הצער ,  הצורה המודרנית של האנטישמיות הולכת ומתרחבת במדינות מערב אירופה ,  אך למרבה המזל במרכז אירופה ,  האנטישמיות בירידה ",  

ראש ממשלת הונגריה בביקור היסטורי בישראל : " אפס סובלנות לכל גילוי אנטישמי "
 ויקטור אורבן ,  ראש ממשלה ימני לאומני ואחד המנהיגים היותר שנויים במחלוקת באירופה כיום ,  הגיע לביקור בישראל ונפגש עם ראש הממשלה בנימין נתניהו במשרדו בירושלים .  נתניהו ציין כי  " שנינו מבינים שאיום האיסלאם הרדיקלי הוא אמיתי "
 
