לבני :  בנט ורבנים קיצוניים הובילו לחיכוך עם צה"ל
יו"ר  " התנועה "  תקפה את יו"ר  " הבית היהודי ",  לאחר שנמנע פינוי מאחז בשל עימות בין מתנחלים לכוחות הביטחון .  לדבריה , " ההתנגשות נוצרה בכוונה כדי ליצור מצב של סירוב פקודה "
 לבני נגד בנט ונתניהו :  יו"ר  " התנועה "  מתחה היום  ( שבת )  ביקורת חריפה על יו"ר  " הבית היהודי "  וכן על ראש הממשלה ,  לאחר שנמנע אתמול פינוי של המאחז הבלתי-חוקי עוז ציון באזור בית אל .  הפינוי נמנע לאחר לאחר שמתנחלים התעמתו עם כוחות הביטחון שהגיעו למאחז .
 באירוע  " שבתרבות "  בקריית מוצקין אמרה לבני : " בנט והרבנים הקיצוניים הובילו אנשים לאותה גבעה בכוונת מכוון כדי ליצור חיכוך עם חיילי צה"ל ומצב של סירוב פקודה .  הקיצונים האלה הובילו לשם את האנשים ערב כניסת השבת בידיעה שהילדים שלנו ,  חיילי צה"ל ,  יצטרכו לפנות אותם ".  לדברי יו"ר  " התנועה ",   " נתניהו ,  שממשיך לקרוץ לימין הקיצוני ולשותפיו הטבעיים ,  עצר את הפינוי .  מבחינתו ומבחינת שותפיו הקיצונים אפשר לחלל את הכל ,  אבל לא את השבת .  הם יוצרים את ההתנגשות הזו בכוונה תחילה כדי לומר אחר כך שהם לא יכולים לציית לפקודות וזה הדבר החמור ביותר ". 
כל הדיווחים ,  הניתוחים והסקרים - בוואלה !  בחירות 2013 
לבני גם טענה באירוע שתוצאות הבחירות לכנסת טרם הוכרעו . " המצב הקיים בו יש כאלו שחושבים שיש רק מועמד אחד לראשות הממשלה וכל השאר עסוקים כבר בחלוקת תיקים בממשלתו - הוא מצב בלתי נסבל .  אני לא מקבלת אותו ",  היא אמרה . " מערכת הבחירות השתנתה השבוע ונוצרו סיכויים חדשים .  כל מי שעומד נגד נתניהו ובנט צריך להתאחד סביב סדר יום משותף שכולל מאבק בהקצנה ששוטפת אותנו וחידוש המו"מ המדיני ,  כמו גם נושאים אחרים .  אני מצפה משאר הגורמים בגוש לאותה הבטחה מינימלית ,  שאני כבר הענקתי ,  להמליץ על מועמד מהגוש לראשות הממשלה ". 
גם יו"ר קדימה ,  חבר הכנסת שאול מופז ,  נדרש היום לעימותים שהיו אתמול בין מתנחלים לאנשי כוחות הביטחון .  במהלך סיור שערך בצפון הארץ עם ראשי העדה הדרוזית ואנשי כוחות הביטחון בני העדה ,  אמר מופז : " הקיצוניות המשתלטת על השיח הפוליטי בתקופה זו אצל מועמדים מהימין מגבירה את המוטיבציה להשתמש באלימות כנגד צה"ל .  מי שמרים יד על חיילי צה"ל וכוחות הביטחון כאילו הרים יד על מדינת ישראל ,  ודינו מאסר .  יש לטפל במקרים מהסוג הזה ביד קשה ולא להרפות ".  
בתוך כך ,  יעקב פרי ,  ראש השב"כ לשעבר ומועמד מטעם  " יש עתיד "  לכנסת ,  קרא היום לשוב במהרה למו"מ עם הפלסטינים .  בכנס השנתי של התאחדות האיכרים בישראל ,  שנערך באזור ים המלח ,  אמר פרי : " אני רוצה גירושין מהם .  גם אנחנו לא לקוחות קלים .  אבל אנחנו מעצמה במזרח התיכון והדמוקרטיה היחידה כאן ,  ואנחנו צריכים לחזור וליזום ".  
לגבי מו"מ עם חמאס הצהיר פרי כי  " ישראל משחקת משחק מחבואים מול חמאס .  בעסקת שליט דיברנו עם חמאס ,  בעמוד ענן דיברנו עם חמאס ,  ולכן מדינת ישראל תדבר בסופו של יום עם חמאס .  הבעיה שלנו היא שהבעיה הפלסטינית  מעל שלושה מיליון פלסטינים - מונחת כולה על כתפי מדינת ישראל ,  כאשר אף מדינה ערבית לא מוכנה להתמודד עם זה .  נוכח שאיפתו הפוליטית של חמאס להחליף את אבו מאזן ביו"ש ,  והעובדה שכמעט שליש מיו"ש מזוהה כרגע עם חמאס ,  יש סיכוי סביר בבחירות חופשיות ביו"ש הוא ייבחר ,  והשקט היחסי ביו"ש ששרר בשנים האחרונות ייפסק .  חמאס איבד את היכולת לשלוט בארגונים האיסלמיים הקיצוניים בשל שאיפתו להיות גוף פוליטי מוביל .  לכן אנחנו צריכים לגרום לכך שפתח יתפייס עם החמאס ולא שמדינת ישראל תתפצל ותדבר עם שני גופים שונים אצל הפלסטינים ". 
לקריאה נוספת:מתנחלים תקפו שוטרים שניסו לפנות מאחז ליד בית אלסיירת האלמונים של בנט :  חקלאי ,  אמריקאי ותושבי חברון 

לבני :  בנט ורבנים קיצוניים הובילו לחיכוך עם צה"ל
יו"ר  " התנועה "  תקפה את יו"ר  " הבית היהודי ",  לאחר שנמנע פינוי מאחז בשל עימות בין מתנחלים לכוחות הביטחון .  לדבריה , " ההתנגשות נוצרה בכוונה כדי ליצור מצב של סירוב פקודה "
 
