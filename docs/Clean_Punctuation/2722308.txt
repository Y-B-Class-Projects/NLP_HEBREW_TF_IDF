כהונת פרס תוארך ?  נתניהו בוחן העברת בחירת הנשיא לעם
לאחר שלא מצא מועמד מטעמו לנשיאות ,  שוקל ראש הממשלה להביא לאישור הכנסת את הארכת כהונת פרס בשנה לטובת שינויי חקיקה לבחירת הנשיא בידי העם .  גורמים בממשלה : " הסיכוי קלוש "
 ראש הממשלה ,  בנימין נתניהו ,  בוחן שינוי של חוק יסוד :  נשיא המדינה ,  כך שהעם הוא זה שיבחר את הנשיא .  על פי דיווח הבוקר  ( רביעי )  בגל"צ ,  שוקל נתניהו להביא לכנסת את אישור הארכת כהונתו של הנשיא פרס בשנה נוספת ,  כדי להיערך מבחינה לוגיסטית לכך .
 גורמים בממשלה אישרו הבוקר לוואלה !  חדשות כי אכן הנושא נשקל ,  אך סייגו ואמרו כי מדובר ברעיון אחד מיני רבים ,  כאשר אפשרות אחרת היא ביטול מוסד הנשיאות כליל .  עם זאת ,  העריכו הגורמים כי הסיכוי לשנות את כללי בחירת הנשיא כארבעה חודשים לפני שאמור להיבחר נשיא חדש הם בעלי סיכויים קלושים ,  וכי הליך כזה ,  אם נתניהו ינסה לקדם אותו ,  ייתקל בהתנגדות מצד חברי כנסת רבים וכן בעתירות לבג"ץ ,  כך שייתכן כי התוצאה הסופית תהיה חוסר יכולת לחוקק את החוק בזמן ,  מה שיסב לנתניהו מבוכה .  
לכל אלה צריך לצרף את העובדה שכעשרים חברי כנסת ,  בהם שרים וסגני שרים כבר חתמו למועמדים רובי ריבלין ובנימין בן אליעזר .  קשה ,  לפיכך ,  לראות מצב שבו העניין יאושר בכנסת ובממשלה ללא התנגדות מסיבית .
 עניין נוסף הוא עומס החקיקה הצפוי עד סוף מושב החורף .  הממשלה מבקשת לאשר בחודש הקרוב את חוק הגיוס ,  חוק המשילות ,  וחוק יסוד :  משאל עם .  לא ברור כיצד יצליח ראש הממשלה להעביר בכנסת חוק כה מורכב בשלוש קריאות בתוך כחודש .
 הרעיון עצמו מגיע על רקע העובדה שנתניהו לא מצא עד כה מועמד מטעמו ,  ולמרות לחצים גדולים המופעלים עליו עושה רושם שאין בכוונתו להודיע על תמיכה באף מועמד מטעמו לנשיאות .  יחסיו עם המועמד רובי ריבלין רעועים מאז כיהן האחרון כיו"ר הכנסת ,  וגם סילבן שלום ,  השוקל להצטרף למרוץ ,  צפוי שלא לקבל את תמיכתו .  
בלשכת ראש הממשלה בחרו שלא להתייחס לדברים .
 עוד בוואלה !  חדשותהדסה :  חוזרים לעבודה - נחתם הסכם זמני בין הצדדיםעלייה באחוז הגירושים :  ירושלים השיאניתקייב בוערת :  25 הרוגים ,  המשטרה נכנסה לכיכר המרכזית 

כהונת פרס תוארך ?  נתניהו בוחן העברת בחירת הנשיא לעם
לאחר שלא מצא מועמד מטעמו לנשיאות ,  שוקל ראש הממשלה להביא לאישור הכנסת את הארכת כהונת פרס בשנה לטובת שינויי חקיקה לבחירת הנשיא בידי העם .  גורמים בממשלה : " הסיכוי קלוש "
 
