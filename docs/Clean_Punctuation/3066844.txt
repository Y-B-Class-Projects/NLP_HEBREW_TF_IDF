אורן חזן לא ויתר על סלפי עם טראמפ - ויצר מבוכה בשטיח האדום
חבר הכנסת הצליח להביך את ראש הממשלה נתניהו ,  כשהתעקש על תמונה משותפת עם הנשיא האמריקני .  גורמים בליכוד : " חזן לא הוזמן ".  חזן לוואלה !  NEWS : " הנשיא טראמפ הוכיח בעבר שהוא חלק מהעידן החדש ,  וכך גם אני "
 חבר הכנסת אורן חזן  ( הליכוד )  עורר מבוכה היום  ( שני )  בעת טקס קבלת הפנים לנשיא ארצות הברית דונלד טראמפ בנמל התעופה בן גוריון ,  כשהתעקש לצלם סלפי עם המבקר המכובד על השטיח האדום .  חזן תפס את הנשיא האמריקני בעודו לחץ את ידי השרים והמכובדים שהתכנסו בנתב"ג לקבל את פניו ,  והרים את הטלפון הסלולרי שלו כדי לצלם את התמונה .
 לאחר כמה שניות ,  נראה ראש הממשלה בנימין נתניהו ,  שליווה את טראמפ לאורך השטיח האדום ,  מנסה להוריד את ידו של ח"כ חזן ,  אולם זה הצליח להשלים את צילום התמונה .  חזן  שעוקב בטוויטר אחרי חשבון אחד בלבד ,  זה של הנשיא טראמפ  פרסם את התמונה בפייסבוק ,  וכתב : " תודה לך ,  אדוני הנשיא ". 
עוד בוואלה !  NEWS:בנט : " מצפים שתכיר בירושלים המאוחדת ",  טראמפ : " זה רעיון"עם שטיח אדום :  טראמפ נחת בנתב"ג והתחיל את ביקורו בישראלטראמפ נחת  והכבישים נסגרו :  צפו במפת החסימות המלאה 
בפתח הטקס ,  לאחר נחיתת  " אייר פורס 1 "  בנמל התעופה ,  שר החוץ האמריקני רקס טילרסון הושב לצדו של חזן .  עם זאת ,  תוך זמן קצר ,  הועבר טילרסון למושב אחר בשורת הכיסאות שהוצבה על מסלול הנחיתה .  בתכנון המקורי אירוע קבלת הפנים בנתב"ג לא היה אמור לכלול את לחיצות הידיים עם סגל א' ושרי הממשלה ,  וצוות ההכנה האמריקני ביקש לוותר על החלק הזה בשל החום הכבד .  רק היום הם הסכימו בסופו של דבר להוסיף לחיצות ידיים עם שרי הממשלה .
 בכירים בליכוד מסרו לאחר מכן כי חזן לא הוזמן לקבלת הפנים לטראמפ והוסיפו כי הוא  " גרם מבוכה רבה לנתניהו ".  מנגד ,  בשיחה עם וואלה !  NEWS ,  הבהיר חזן כי הוא  " הוזמן אתמול על ידי לשכת ראש הממשלה ".  
הוא סיפר כי ראש הממשלה הציג אותו בפני טראמפ ,  ואז חזן אמר לטראמפ : " אתה יודע אומרים שאני טראמפ הישראלי ?  ".  לכך ,  לדברי חזן ,  ענה לו טראמפ : " צריך עוד כמונו ".  הוא עוד אמר כי הוא פנה בנימוס לנשיא טראמפ והציע לו להצטלם ,  והוא נענה בשמחה . " אני מבין שיכול להיות שזה קצת מחוץ לפרוטוקול ,  אבל אנחנו בעידן אחר ,  בעידן מודרני ,  והנשיא טראמפ הוכיח בעבר שהוא חלק מהעידן החדש וכך גם אני ",  סיכם חזן .  
טראמפ הגיע מערב הסעודית ,  והתקבל יחד עם רעייתו מלניה על ידי ראש הממשלה ורעייתו שרה ,  ונשיא המדינה ראובן ריבלין ורעייתו נחמה . " אתה חבר טוב של ישראל ,  אתה פה בין חברים ",  אמר נתניהו לטראמפ .  טראמפ לחץ את ידיהם של נתניהו ,  ריבלין ,  שגריר ישראל בוושינגטון רון דרמר ושגריר ארצות הברית בתל אביב דייוויד פרידמן .  לאחר מכן ,  הושמעו שני ההמנונים של שתי המדינות והמנהיגים פתחו בנאומיהם .
 בהצהרתו בנתב"ג אמר טראמפ בעברית  " תודה רבה ושלום ".  הוא אמר כי זה  " כבוד גדול לי הוא להיות פה .  בנסיעה הראשונה שלי ,  הגעתי לארץ הקדושה והעתיקה כדי לאשרר את הקשר הבל יימחה בין ישראל לארצות הברית .  במקום העשיר הזה בהיסטוריה ,  זאת הייתה אחת מהציביליזציות המשגשגות והחזקות ביותר .  זאת גם אומה שנוסדה על העיקרון שלא נאפשר לזוועות של המאה הקודמת לחזור ".  לדבריו , " יש לנו הזדמנות נדירה להביא שלום ויציבות לאזור ולהביס את הטרור ". 
נתניהו אמר כי  " ידה של ישראל מושטת לשלום לכל שכנינו ,  כולל הפלסטינים .  השלום שאותו אנחנו מחפשים הוא שלום כן ,  בר קיימא .  שבו המדינה היהודית נותרת בידיה של ישראל .  עכשיו טסת מריאד לתל אביב ,  אני מקווה שבעתיד ראש ממשלה ישראלי יוכל לטוס מתל אביב לריאד .  אני מקווה שביקורך הראשון יהיה הצעד הראשון בדרך לפיוס ולשלום .  אני מצפה לעבוד עמך בשנים הקרובות כדי לקדם את השגשוג ,  השלום והביטחון ולחזק את הברית בין ישראל לארצות הברית .  היא מעולם לא הייתה חזקה יותר .  אני מקבל אתכם בברכה לישראל ".  
טראמפ ישהה בארץ וברשות הפלסטינית ביממה הקרובה ,  ויבקר בין היתר בכותל המערבי ובמוזיאון ישראל .  טראמפ המריא מריאד ב-9:53 ,  נחת ב-12:22 .  הוא לחץ את ידיהם של חברי סגל א' ,  שכללו שרים וסגני שרים ,  וכן יו"ר הקואליציה דוד ביטן וח"כ אורן חזן .
 אל טראמפ מתלווה רעייתו מלניה ,  בתו איוונקה וחתנה ג'ראד קושנר ,  המשמש גם יועץ בכיר של הנשיא .  יחד עמם הגיעו גם בכירים נוספים בממשל ,  בהם שר החוץ רקס טילרסון ,  אולם אחרים שבו לווושינגטון - ראש הסגל ריינס פריבוס והיועץ הבכיר סטיב באנון .
 מנתב"ג המריא טראמפ במסוק הנשיאותי  " מארין 1 "  לירושלים .  כביש 1 נסגר לתנועה בשני הכיוונים למקרה שברגע האחרון יוחלט על תנועה קרקעית של שיירת הנשיא ,  כפי שקרה בביקור הנשיא הקודם ברק אובמה ,  וכביש 6 נסגר בקרבת ההצטלבות עם כביש 1 .  שתי הדרכים צפויות להיפתח בהדרגה ,  בהתאם להתקדמות השיירה .  היערכות דומה צפויה גם מחר בסביבות השעה 15:00 ,  עם עזיבתו של טראמפ .
  ( עדכון ראשון :  13:19 )  

אורן חזן לא ויתר על סלפי עם טראמפ - ויצר מבוכה בשטיח האדום
חבר הכנסת הצליח להביך את ראש הממשלה נתניהו ,  כשהתעקש על תמונה משותפת עם הנשיא האמריקני .  גורמים בליכוד : " חזן לא הוזמן ".  חזן לוואלה !  NEWS : " הנשיא טראמפ הוכיח בעבר שהוא חלק מהעידן החדש ,  וכך גם אני "
 
