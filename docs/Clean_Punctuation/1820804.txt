ארה"ב לפלסטינים : " שהפיוס לא יכשיל את השלום "
 בבית הלבן התייחסו להסכם הפיוס שנחתם אתמול בין חמאס לפתח וקראו לפלסטינים לדאוג שההסכם  " לא יהווה מכשול לכינון שלום עם ישראל ".  לדבריהם ,  ארה"ב תנסה לעמוד על אופי ההסכם
 ( צילום :  רויטרס ,  עריכה :  אמיר קוטיגרו ,  קריינות :  אביב אברמוביץ' )  
" ארצות הברית קוראת לפלסטינים להבטיח שהסכם הפיוס בין הפתח לחמאס לא יהווה מכשול לכינון שלום עם ישראל ,  אלא יקדם אותו ",  כך אמר אמש  ( רביעי )  דובר הבית הלבן ,  ג'יי קרני בשיחה עם כתבים בוושינגטון .  קרני הוסיף כי ארצות הברית ממשיכה לנסות ולעמוד על אופי ההסכם ,  שנחתם היום בין נציגי חמאס ופתח בקהיר .
" מה שחשוב עכשיו הוא שהפלסטינים הבטיחו הסכמה בדרך שמקדמת את הסיכויים לשלום יותר מאשר מחלישה אותם ",  אמר דובר מחלקת המדינה ,  מרק טונר .  לדבריו , " אנחנו עדיין לא יודעים אילו שינויים והאם בכלל ייעשו בפן הממשלתי ברשות .  ארה"ב ממשיכה להאמין שעל חמאס להכיר בקיומה של ישראל ולהימנע משימוש באלימות אם ברצונו לשחק תפקיד משמעותי בתהליך השלום ".  
ראש הממשלה ,  בנימין נתניהו ,  התייחס אתמול בצהריים להסכם הפיוס הפלסטיני .  בדברים שנשא בלונדון ,  לקראת פגישתו עם ראש הממשלה הבריטי ,  דייוויד קמרון ,  אמר נתניהו כי  " החתימה היום בקהיר היא מהלומה קשה לתהליך השלום ,  וניצחון גדול לטרור ".  דבריו של נתניהו נאמרו שעה קלה לאחר החתימה על הסכם הפיוס הפלסטיני במצרים . 
" רק לפני שלושה ימים ספג ציר הטרור מהלומה חזקה מאוד בדמות חיסולו של בן לאדן ",  אמר נתניהו , " היום בקהיר הוא קיבל ניצחון ,  משום שכשאבו מאזן ,  יו"ר הרשות הפלסטינית ,  מאמץ ומחבק את החמאס ,  אותו חמאס שמגנה את הפעולה נגד בן לאדן ,  שקורא להשמדת ישראל ,  שיורה טילים על ערינו ועל ילדינו - באותו הרגע השלום נוחל תבוסה ,  והטרור בעצם זוכה לניצחון גדול ". 
במהלך טקס החתימה על ההסכם אמר אבו מאזן כי  " על ישראל לבחור בין שלום להתנחלות "  וציין כי  " אנחנו שמים מאחורינו את פרק הפילוג השחור לנצח ".  הוא הוסיף כי  " בשנתיים האחרונות שיבחו כל המוסדות הבינלאומיים את התנהלותה של הרשות הפלסטינית והבהירו כי אנו מוכנים להקים מדינה פלסטינית .  ספטמבר הוא החודש התשיעי ,  ובו אנו מתכוונים לפנות לאו"ם כדי לקבל הכרה ,  אבל אם ישראל תמשיך בסחיטה ,  יש גם חודש מאי או יוני ".   
" בשנתיים האחרונות שאלו את ישראל מדוע היא אינה מנהלת משא ומתן עם הפלסטינים .  בתגובה היא תהתה 'עם מי לנהל מגעים ?  עם עזה או הגדה ? ' .  נתניהו גם אמר שעלי לבחור בין ישראל לבין חמאס .  אמרתי כמה וכמה פעמים - חמאס הם האחים שלנו וחלק מהעם שלנו .  נכון ,  יש בינינו מחלוקות רבות אבל הם חלק מעמנו .  נתניהו ,  אתה זה שצריך לבחור בין התנחלות לבין שלום ",  הוסיף .
 ראש הלשכה המדינית של חמאס ,  חאלד משעל ,  אמר במהלך הטקס : " אנחנו מוכנים לשלם כל מחיר למען הפיוס .  המערכה היחידה שאנחנו מנהלים היא מול ישראל בלבד .  אנו רוצים מדינה פלסטינית עצמאית וריבונית על אדמות הגדה המערבית ורצועת עזה ". 
 ( עדכון ראשון :  22:48 ,  04.05.11 ) 

ארה"ב לפלסטינים : " שהפיוס לא יכשיל את השלום "
 בבית הלבן התייחסו להסכם הפיוס שנחתם אתמול בין חמאס לפתח וקראו לפלסטינים לדאוג שההסכם  " לא יהווה מכשול לכינון שלום עם ישראל ".  לדבריהם ,  ארה"ב תנסה לעמוד על אופי ההסכם

