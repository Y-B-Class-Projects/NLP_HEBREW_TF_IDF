פריצת דרך בחקירות נתניהו :  איש סודו חתם על הסכם עד מדינה
במסגרת ההסכם אמור ראש הסגל לשעבר של נתניהו ,  ארי הרו ,  למסור עדות בנוגע לחקירות של פרשות 1000 ו-2000 ,  שבהן חשוד ראש הממשלה בעבירות של שוחד ומרמה .  בתמורה למידע ,  ייגזרו עליו שישה חודשי עבודות שירות ו-700 אלף שקל קנס
ארי הרו ,  ראש הסגל לשעבר בלשכתו של ראש הממשלה בנימין נתניהו ,  חתם היום  ( שישי )  על הסכם עד מדינה .  במסגרת ההסכם ,  אמור הרו למסור עדות בנוגע לחקירות של פרשות 1000 ו-2000 ,  שבהן חשוד נתניהו בעבירות של שוחד ,  מרמה והפרת אמונים .  התיקים מוכרים גם כפרשת המתנות ופרשת נתניהו-מוזס .  בתמורה למידע .  לוואלה !  NEWS נודע כי על הרו ייגזרו שישה חודשי עבודות שירות ו-700 אלף שקל קנס .  הרו יורשע בעבירות מרמה ובהפרת אמונים .
 הרו צפוי לשהות במתקן משטרתי למשך מסירת העדות ,  שתימשך לפי ההערכות שבועיים עד חודש ימים כשהוא אמור להיות מנותק לגמרי מכלי תקשורת כדי למנוע ניסיון לשבש את החקירה או להשפיע עליה .  בתמורה להעברת החומרים ,  תקל הפרקליטות בהליכים נגד הרו בתיקים האחרים שלו שעוסקים בניגוד עניינים ובעבירות מרמה .
 עוד בנושא:המשטרה לבית המשפט :  נתניהו חשוד בעבירות של שוחד והפרת אמוניםאחרי ארי הרו :  ניסיונות לגיוס איש סודו הנוסף של נתניהו לעד מדינהיעלון ל-CNN :  מאמין שנתניהו יואשם ,  יש יותר מדי נושאים שנחקרים 
המשטרה חידדה היום את צו איסור הפרסום שהוצא אתמול על חקירתו של הרו ,  ואסרה לפרסם את פרטי עדותו .  לפי הודעת המשטרה ,  הצו אוסר לפרסם כל פרט מתהליך המשא ומתן שהתנהל עם ארו ,  כל פרט מפרטי ההסכם שנחתם עמו ואת פרטי החקירה עצמה ,  זאת מלבד פרטי ההסכם שהיא עצמה פרסמה ,  הכוללים את העונש שיוטל עליו בתמורה למסירת המידע .  בצו שהוטל אתמול חשפה המשטרה כי נתניהו חשוד בעבירות השוחד .
 מטעמו של נתניהו נמסר אתמול : " אנו דוחים על הסף את הטענות המופרכות שמושמעות נגד ראש הממשלה .  מסע הציד להחלפת השלטון נמצא בעיצומו ,  אבל הוא נידון לכישלון ,  מסיבה פשוטה :  לא יהיה כלום כי לא היה כלום ".  
בערוצי הטלוויזיה דווח ביום רביעי כי הרו ימסור מידע גם על פרשת הצוללות לקראת חתימתו על הסכם עד המדינה .  בימים שלפני כן דווח כי מסר לחוקרי המשטרה עדות בראשי פרקים ,  שמטרתה להציג את המידע שהוא יכול לספק כעד מדינה .  העדות נועדה לקדם את המגעים בינו לבין המשטרה והפרקליטות ,  והיא מהווה תנאי בסיסי לחתימה על ההסכם .
 על פי הנהוג בעדות כזו ,  היא אינה יכולה להיות מופנית נגד הרו ,  והמשטרה יכולה לעשות בה שימוש רק בתנאי שהסכם עד המדינה מבשיל לחתימה .  אחרת ,  העדות מוכנסת למעטפה חתומה ומקבלת חיסיון .  רק לאחר החתימה על הסכם עד מדינה ,  עשוי הרו לשוב עם החוקרים ולמסור את מה שמכונה  " עדות ניקיון ". 
 ( עדכון ראשון :  13:17 )  

פריצת דרך בחקירות נתניהו :  איש סודו חתם על הסכם עד מדינה
במסגרת ההסכם אמור ראש הסגל לשעבר של נתניהו ,  ארי הרו ,  למסור עדות בנוגע לחקירות של פרשות 1000 ו-2000 ,  שבהן חשוד ראש הממשלה בעבירות של שוחד ומרמה .  בתמורה למידע ,  ייגזרו עליו שישה חודשי עבודות שירות ו-700 אלף שקל קנס

