נתניהו על אסון צפית : " נקים ועדת בדיקה להבטחת עתיד המכינות "
 אחרי שנפגש עם הורי עשרת חניכי מכינת  " בני ציון "  שנהרגו באסון בנחל צפית ,  הודיע ראש הממשלה בעוטף עזה על כוונתו להקים ועדה ממשלתית עם סיום הבדיקה המשטרתית . " הכאב של ההורים בלתי נתפס ".  אמה של אחת ההרוגות : " תעמולת בחירות "
 בעקבות האסון בנחל צפית שבו נהרגו עשרה חניכי מכינת  " בני ציון ",  ראש הממשלה בנימין נתניהו הודיע היום  ( חמישי )  על כוונתו להקים ועדת בדיקה ממשלתית  " כדי להבטיח שעבודות המכינות תתבצע לדורי דורות ".  לדבריו הוועדה תוקם לבקשת הורי ההורגים ,  שעמם נתניהו נפגש בחודש שעבר ,  ברגע שהבדיקה המשטרתית תסתיים .
 בטקס הנחת אבן פינה למבנה הקבע של מכינת  " יונתן "  על שם יוני נתניהו בקיבוץ עלומים שבעוטף עזה דיבר ראש הממשלה על חשיבותן של המכינות בטרם התייחס לאסון . " אי אפשר להפריז בחשיבות המכינות והחשיבות להבטיח את עתידן ",  אמר .
" לפעמים קורות טרגדיות ,  כפי שקרה באחת המכינות לצערנו ",  הוסיף . " פגשתי את ההורים ,  הכאב שלהם הוא בלתי נתפס .  האובדן של בנות ובן אחד ,  הוא כאב שמוכר לי .  הם ביקשו ממני שאקים ועדת בדיקה לבירור התקלה כדי להבטיח שדבר כזה לא יקרה בעתיד ,  כדי שעתיד המכינות יהיה מובטח ".  
פגישתו של נתניהו עם הורי ההרוגים התקיימה שמונה חודשים אחרי האסון ,  לאחר שהם מתחו עליו ביקורת קשה בטענה שהוא מתעלם מפניותיהם ולא נפגש עמם .  בדבריו התנצל בפני ההורים על כך שלא ענה לפניותיהם ,  בטענה שאלה לא הובאו בפניו .  ההורים ממנו להקים ועדת חקירה בלתי תלויה להסדרת פעילות המכינות על מנת למנוע הישנות של המקרה ,  והוא השיב כי ישקול זאת בחיוב .
 ההורים השכולים מאסון נחל צפית אמרו בתגובה כי  " לאחר כשנה מאסון מכינת בני ציון בו נספו עשרה מילדינו ,  אנו מברכים על החלטתו של ראש הממשלה להקמת ועדת בדיקה ציבורית אובייקטיבית לבחינת נסיבות האסון הנורא ולקביעת אמצעים שאסון כזה לא יקרה עוד לעולם .  אנו מודים לראש הממשלה מר נתניהו על הענותו לפנייתנו ומייחלים שהוועדה תעמוד במשימתה הכבדה ". 
אתי בללי ,  אמה של גלי בללי שנספתה באסון ,  אמרה לוואלה ! NEWS : " לא התרשמתי מהצעד המניפולטיבי ומתעמולת הבחירות הזאת על חשבוננו .  במשך שמונה חודשים למר נתניהו אפילו לא היה דחוף ללמוד את הפרטים לעומק ,  שמונה חודשים לקח לדואר ישראל להעביר לו את המכתבים שלנו ואז הוא הסכים להיפגש איתנו ישב ושמע את הדברים שלנו ,  ואז הוא ישב ותכנן את המהלך הזה כדי שהוא ילך ויתרברב בוועדה שהוא יקים אחרי הבחירות .  עוד אמרה בפנייה לנתניהו : " ראש הממשלה ,  היה לך מספיק זמן לעשות את הדבר הזה אם זה היה חשוב לך .  יש כאן תרגיל פוליטי מסריח ".  
בחודש יולי האחרון קראו ההורים השכולים לראש הממשלה להקים ועדת חקירה בלתי תלויה שתבחן את כל הגורמים שהיו אחראים לאסון בטיול .  מלבד הקמת ועדת החקירה ,  ההורים דורשים שמכינת בני ציון לא תפעל עד שוועדת החקירה הבלתי תלויה תסיים את הבדיקה וימוצו מסקנותיה ,  וכן ליווי של ההליך הפלילי שהחל לאחר האסון .  למרות דרישת ההורים בשבועות האחרונים מקיימת המכינה ימים פתוחים לקראת ההרשמה לשנת הלימודים הבאה .  
בחודשים האחרונים הוגשו שני דוחות שבחנו את הכשלים שהובילו לאסון .  דוח ועדת אהרונישקי ,  בראשותו של המפכ"ל לשעבר רנ"צ בדימוס שלמה אהרונישקי ,  חשף תמונת מצב מדאיגה על המחדלים הקשים שהעיבו על תהליכי העבודה ותהליכי קבלת ההחלטות במכינות הפועלות בישראל .  בין היתר עלה כי קיים  " קושי מובנה לקדם סטנדרטים ותנאי סף ראויים מקצועית ,  חינוכית וניהולית תוך בקרה ומעקב על המכינות ".  עוד קודם לכן ,  בחודש נובמבר ,  התפרסמו מסקנות דוח פנימית שנכתב במכינת בני ציון בעקבות האסון .
 מיד לאחר האסון פתחה משטרת ישראל בחקירת נסיבות האירוע ,  ושני אנשי צוות המכינה נעצרו - אביב ברדיצ'ב ,  שהיה המדריך האחראי על הטיול ,  ומנהל המכינה יובל כהאן .  המשטרה המליצה להעמיד לדין את המדריך בגין הריגה ,  ואת מנהל המכינה על גרימת מוות ברשלנות ,  אולם חלק מהורי הצעירים שנספו באסון מתחו ביקורת על המלצות המשטרה וטענו כי כהאן הוא האחראי לתהליך קבלת ההחלטות שהוביל לאסון בפרקליטות מחוז הדרום עדיין בוחנים את התיק לעומק ומקיימים התייעצויות .  בשבועות הקרובים אמורים להתקבל ההחלטות בפרקליטות מחוז .
  ( עדכון ראשון :  18:30 )  

נתניהו על אסון צפית : " נקים ועדת בדיקה להבטחת עתיד המכינות "
 אחרי שנפגש עם הורי עשרת חניכי מכינת  " בני ציון "  שנהרגו באסון בנחל צפית ,  הודיע ראש הממשלה בעוטף עזה על כוונתו להקים ועדה ממשלתית עם סיום הבדיקה המשטרתית . " הכאב של ההורים בלתי נתפס ".  אמה של אחת ההרוגות : " תעמולת בחירות "
 
