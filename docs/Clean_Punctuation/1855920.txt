לשכת נתניהו :  המטפלת התרשלה שוב ,  אביה של שרה נחבל
הרופא שמטפל באביה של רעיית ראש הממשלה ,  טוען כי המטפלת הנפאלית ,  הותירה הבוקר את הקשיש בן ה-96 לבדו . " הוא איבד את שיווי משקלו ונחבט בכיסא שעמד בחדר "
 לשכת ראש הממשלה בנימין נתניהו ממשיכה להגן על רעייתו שרה ,  בעקבות הטענות שהעלתה כלפיה טרא קומרי ,  העובדת הזרה מנפאל ,  שמטפלת באביה שמואל בן ארצי .  לשכת ראש הממשלה פרסמה בצהריים  ( רביעי )  הודעה בה נטען מפי רופאו של בן ארצי ,  כי קומרי התרשלה הבוקר שוב בתפקידה .
 טרא נגד שרה - כותרות אחרונות :
 המטפלת :  שרה נתניהו כינתה אותי  " זבל ",  אין לה לב"המטפלת בדתה סיפור כשנודע לה שהיא מועמדת לפיטורין"מטפלת : " נפצעתי אחרי ויכוח עם שרה נתניהו "
 מלשכת ראש הממשלה נמסר עוד כי במהלך שעות הבוקר יצאה המטפלת הסיעודית מבית ראש הממשלה ,  מותירה את בן ארצי לבדו בחדרו .  באותה שעה ,  לטענת לשכת נתניהו ,  התראיינה ככל הנראה העובדת הזרה לאחת מרשתות הטלוויזיה הישראליות ,  מחוץ למעון הרשמי . " שעה קלה אחר כך ,  כשביקש הקשיש בן ארצי ,  בן ה-96 ,  לנוע ממקום למקום בחדר ,  לא נמצא לו סיוע ",  נמסר . " הוא איבד את שיווי משקלו ונחבט בכיסא שעמד בחדר .  הוא סבל מכאבים בגבו ,  וצוות הבית הזעיק סיוע רפואי ".  
הרופא ,  ד"ר צבי הרמן ברקוביץ' ,  שהגיע בהמשך סיפר בזעזוע כי  " הוזעקתי בדחיפות ,  לאחר שהיה חשש שכאבי הגב מהם סובל מר בן ארצי ,  הם פועל יוצא של סדק בגבו .  הבנתי מהמטופל שהוא נתקל בכסא וסובל מכאב עז ,  לאחר שנתקל בכסא .  אבחנתי בגבו מכה יבשה .  נתתי לו תרופות הרגעה והוריתי לו לשכב .  מדובר בהתרשלות של המטפלת שהותירה את המטופל הסיעודי לבד בחדרו ,  כשהוא נזקק לעזרה בתנועה ממקום למקום ". 
בתוך כך ,  עדיין נמשכת מלחמת הגרסאות בין משפחות נתניהו ובן ארצי לבין המטפלת .  מקורב למשפחת בן ארצי ,  שלטענתו היה עד לטיפול רשלני מצד העובדת הזרה אמר היום כי  " לפני יותר מחודשיים היה מר בן ארצי מאושפז ,  ואשתי ואני ביקרנו אותו בבית החולים .  הוא אמר לנו שאין הוא חפץ שעובדת הסיעוד ,  עובדת נפאלית בשם טרא ,  תעשה את המלאכה הזאת .  התנדבתי להישאר ולהתפלל איתו בתקופת אשפוזו ,  אך מיד התחוור לי שעלי להישאר עימו הרבה מעבר לתפילה .  זאת משום שהמטפלת מזניחה את אחריותה אליו ,  וחשוב שאהיה שם לעשות את מה שהיא אינה עושה .
 המקורב הוסיף כי  " לא הופתעתי .  נהגתי לבקר את מר בן ארצי מדי פעם בדירתו לפני האשפוז ,  ותחת טיפולה של טרא הייתה הדירה תמיד מלוכלכת ולא נעימה .  כשהדייר בן 90 ויותר ,  הניקיון הופך להיות עניין של בריאות .  חששתי מהמצב בו הוא התגורר .  בבית החולים ,  טרא לא ניהלה רישום של מה המטופל שלה אכל ,  אף שנתבקשה לעשות זאת על ידי התזונאית .  היא החלה להוציא אותו לטיולים בחצר ,  רק לאחר שאני התחלתי לעשות זאת בעצמי בלעדיה .  הערתי לטרא שהיא מזניחה את אחריותה ועל הערה זאת היא כעסה ".  
בלשכת ראש הממשלה הוסיפו כי  " הגברת נתניהו העירה למטפלת וזאת הגיבה בפרץ זעם בלתי נשלט ,  תוך שהיא מפילה עצמה על הארץ וחובטת עצמה ברצפות וברהיטים .  גברת נתניהו שחששה מפרצי זעם אלה ,  הזעיקה את אנשי הביטחון שהגיעו תוך שניות ספורות ".  
מהלשכה נמסרה גם עדות של מפקד כוח האבטחה שהיה עד לתקרית בין שרה נתניהו לעובדת הנפאלית . " במהלך הכנות ליציאת הגברת ,  נשמעו צעקות :  'אבטחה ..  .  ביטחון' ",  הוא תיאר . " המאבטח הצמוד ,  שסבר שמדובר באירוע ביטחוני ,  הגיע תוך שניות למקום .  התמונה שנגלית לעיניו היא שמר בן ארצי ישוב בכיסאו ,  המטפלת שרועה על הרצפה תוך שהיא חובטת עצמה במרצפות וברהיטים באקסטזה .  רעיית ראש הממשלה עומדת במרחק מטר ,  מטר וחצי ממנה .  המאבטח מוציא את רעיית רה"מ לחדר אחר ומבחין כי אצבעה של המטפלת פגועה .  הוא מקבל הנחיות לוודא מול עובדי משק הבית מתן טיפול רפואי למטפלת טרא .  בעזרת עובדת המשק הוא מפנה את טרא ומעביר את המשך הטיפול לעובדי הבית ". 
לשכת ראש הממשלה סיכמה את שתי העדויות . " המשתמע מכך שמדובר במטפלת רשלנית ,  נתונה בפרצי זעם ,  שלא מילאה את תפקידה בטיפול במר בן ארצי .  כך קרה גם במקרה האמור ",  נמסר .
 לפניות לכתב :  pinhas_wolf@walla.com

לשכת נתניהו :  המטפלת התרשלה שוב ,  אביה של שרה נחבל
הרופא שמטפל באביה של רעיית ראש הממשלה ,  טוען כי המטפלת הנפאלית ,  הותירה הבוקר את הקשיש בן ה-96 לבדו . " הוא איבד את שיווי משקלו ונחבט בכיסא שעמד בחדר "
 
