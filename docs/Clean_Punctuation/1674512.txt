ישראל העבירה מסרים לאסד :  לא רוצים מלחמה
לפי דיווח ב"א-שרק אל-אווסט ",  נשיא רוסיה מדבדב העביר לנשיא סוריה אסד מסרים שקיבל מפרס ונתניהו ,  לפיהם  " אירן מנסה לגרור את ישראל וסוריה למלחמה שהן אינן רוצות בה "
 נשיא המדינה שמעון פרס וראש הממשלה בנימין נתניהו העבירו מסרים לנשיא סוריה בשאר אסד ,  לפיהן ישראל אינה מעוניינת במלחמה עם סוריה ,  כך דיווח הבוקר  ( חמישי )  העיתון  " א-שרק אל-אווסט "  הרואה אור בלונדון ,  מפי מקורות ישראלים .  על פי הדיווח ,  המסר של פרס הועבר לאסד באמצעות נשיא רוסיה ,  דמיטרי מדבדב ,  שביקר השבוע בדמשק ,  אולם המסר של נתניהו נאמר בפומבי במהלך תרגיל צבאי ברמת הגולן .  על פי העיתון ,  במסרים הישראלים לאסד נאמר עוד כי  " אירן מנסה לגרור את ישראל וסוריה למלחמה שהן אינן רוצות בה ,  מתוך אינטרסים צרים שלה ".  העיתון דיווח עוד כי המסר של פרס הועבר למדבדב במהלך ביקורו של הנשיא הישראלי במוסקבה השבוע .  פרס ,  על פי הדיווח ,  אמר לעמיתו הרוסי כי ישראל מודאגת מכך שאסד ממשיך להעביר טילי סקאד ללבנון ואינו מבין את חומרת מעשיו . " אסד משחק באש ",  הוסיף פרס ואמר .
 פרס ביקש ממדבדב לומר לאסד כי  " חמישה ראשי ממשלה בישראל הסכימו לסגת מהגולן ,  אולם לא נוכל להחזירה אם יש אפשרות ולו קטנה שסוריה תציב שם סוללות של טילים אירנים המופנים לעבר ישראל ". 
העיתון דיווח ,  כי בנוסף לשני המסרים הללו ,  בשבועות האחרונים הועברו לסוריה דרך ישראל ארבעה מסרים נוספים לפיהם ישראל אינה מעוניינת במלחמה .  שניים מהם העביר שר הביטחון אהוד ברק באמצעות הממשל האמריקאי ומזכ"ל האו"ם ,  מסר נוסף מממשלת ישראל באמצעות האיחוד האירופי ומסר רביעי הועבר אתמול על ידי סגן שר החוץ דני איילון באמצעות שר החוץ הספרדי מיגל מורטינוס .
 
ישראל העבירה מסרים לאסד :  לא רוצים מלחמה
לפי דיווח ב"א-שרק אל-אווסט ",  נשיא רוסיה מדבדב העביר לנשיא סוריה אסד מסרים שקיבל מפרס ונתניהו ,  לפיהם  " אירן מנסה לגרור את ישראל וסוריה למלחמה שהן אינן רוצות בה "
 
