האלוף ידלין :  ת"א עלולה להיות חזית בעימות הבא
ראש אמ"ן היוצא במהלך ישיבת הממשלה בה נפרדו ממנו השרים כי אירן שולחת זרועות תמנון לכל מי שפועל נגד ישראל וכי בעימות הבא גם תל אביב לא תהיה בטוחה
בישיבת הממשלה הבוקר  ( ראשון )  נפרדו השרים מראש אמ"ן היוצא ,  האלוף עמוס ידלין .  ידלין אמר בישיבה כי  " ההרתעה של ישראל מאוד חזקה ,  אך השקט לא צריך להטעות .  ההיפך הוא הנכון :  אויבינו מתעצמים ומתחמשים ".  לדבריו , " האיום העיקרי הוא אירן - ולא רק בסוגיית הגרעין .  אירן שולחת זרועות תמנון לכל מי שפועל נגד ישראל .  בעימות הבא יש סיכוי שתתלקח יותר מחזית אחת ,  ותל אביב תהפוך לחזית .  יש גם מאבק שמנסה לפגוע בעצם קיומה של ישראל .  מולו צריך מודיעין וכן לארגן היערכות לאומית ". 
ראש המשלה בנימין נתניהו אמר בישיבה כי  " זהו התפקיד הבכיר ביותר בקהילת המודיעין הישראלי .  התפקיד דורש ראייה אסטרטגית לצד ירידה לפרטים ועמוס עשה את העבודה על הצד הטוב ביותר .  הוא ידע לתת לקברניטים את הכלים המתאימים כדי להיערך לשינויים באזור ".  
ואילו שר הביטחון אהוד ברק אמר כי  " תחת שרביטו של האלוף עמוס ידלין ,  אמ"ן התקדם באופן משמעותי ביכולתו המבצעית והאיסופית .  האלוף ידלין הביא את אמ"ן למקום גבוה ביותר .  במהלך כהונתו עשה אמ"ן צעדים עצומים קדימה בזמינות המודיעינית האיסופית ובתרומתו לפגיעה במטרות .  בתפקידו כראש אמ"ן תפקד האלוף ידלין כקמ"ן של צה"ל ,  של שר הביטחון ושל הממשלה כולה .  כמו כן ,  העניק האלוף ידלין הערכות מודיעיניות עמוקות בכל הקשור לנושאים האסטרטגיים והביטחוניים .  האלוף ידלין הוא אדם החושב לעומק ובעל אופי אנושי יוצא מן הכלל ".  
בסיכום דבריו אמר ברק כי  " האלוף ידלין שירת בצה"ל כארבעים שנה ,  כטייס ,  כמפקד ,  כנספח צה"ל בארה"ב ,  כמפקד המכללות- רקורד של אדם בעל ראש חד ונקי שידע להבחין בין עיקר לטפל .  משפחת ידלין לדורותיה היא משפחת מופת בחברה הישראלית .  אני מאחל לאלוף ידלין דרך צלחה בכל אשר יפנה ,  ואנחנו עוד ניפגש ". 

האלוף ידלין :  ת"א עלולה להיות חזית בעימות הבא
ראש אמ"ן היוצא במהלך ישיבת הממשלה בה נפרדו ממנו השרים כי אירן שולחת זרועות תמנון לכל מי שפועל נגד ישראל וכי בעימות הבא גם תל אביב לא תהיה בטוחה

