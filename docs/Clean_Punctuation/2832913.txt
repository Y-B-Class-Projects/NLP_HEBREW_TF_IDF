המתלונן נגד מני נפתלי נחקר בחשד למסירת תצהיר כוזב
תושב עפולה שהגיש תלונה נגד אב הבית לשעבר במעון ראש הממשלה הפך לחשוד בזמן מסירת העדות - ונחקר באזהרה .  החוקרים החלו לחשוד לאחר שנמצא פער בין גרסאותיו .  נבדקת אפשרות שהתצהיר  " בושל ".  הפרקליטות תבחן אם לזמן חשודים נוספים
תושב עפולה שהגיש תלונה נגד מני נפתלי ,  אב הבית לשעבר במעון ראש הממשלה ,  במסגרתה טען שנפתלי נהג לגנוב מצרכים ממעון ראש הממשלה - נחקר באזהרה .  שלשום  ( שני )  הגיע המתלונן למשרדי יחידת להב 433 על מנת למסור עדות .  החוקרים הבינו כי ישנו פער בין התצהיר שמסר לבין מה שטען תחילה והחליטו לחקור אותו בחשד שמסר תצהיר כוזב .
 בתלונה שהגיש טען האיש ,  שכן של גיסו של נפתלי ,  כי האחרון גנב מצרכים ממעון ראש הממשלה בעת שעבד במקום ומסר אותם לגיסו וגיסתו המתגוררים בעפולה .  לפי התלונה ,  בין השנים 2012-2011 נפתלי נהג להגיע לבית בעפולה ברכב מסוג טויוטה או שברולט ,  ולהוציא ארגזים שבתוכם מוצרים שונים .  לטענת השכן ,  נפתלי נהג לעלות לקומה שבו התגוררו גיסו וגיסתו ושם הוא היה מניח את הארגזים הכוללים מוצרי מזון וניקוי ,  שחלקם היו פתוחים בחלקם העליון .
 לקריאה נוספת:אב הבית הגיש תביעת דיבה : " שרה ניפחה את ההוצאות - לא אני"הכוורת של מני נפתלי :  חמישה עורכי דין ויועץ תקשורתנציגי נפתלי פרסמו הקלטה של עובד לשעבר : " הזוג נתניהו משקר "  
החשד בקרב החוקרים עלה בזמן מסירת העדות ,  כשהמתלונן החל לפרט את תכולת הארגזים ,  שתאמו את הדיווחים שלפיהם בתוכם נמצאו כלי ניקוי שנעלמו לכאורה בהוראתה של שרה נתניהו .  במשטרה ניסו לבדוק עם המתלונן מי עומד מאחורי התצהיר ועלה חשד כי הוא  " בושל "  על ידי מישהו .  
חומר החקירה הועבר לפרקליטות שתבחן אם לזמן אנשים נוספים לחקירה בהקשר למסירת תצהיר כוזב .  בא כוחו של המתלונן ,  עו"ד אפרים דימרי מסר בתגובה : " מרשי עומד מאחורי התצהיר ומסר עדות אמת ". 
בתוך כך ,  אתמול הגיש נפתלי תביעת דיבה בבית משפט השלום בהרצליה נגד צוות ההגנה של ראש הממשלה בנימין נתניהו ,  מפלגת הליכוד ושני עובדים במעון ראש הממשלה .  זאת ,  לאור ניסיונם לקשור אותו בימים האחרונים למסקנות דוח מבקר המדינה בגין הוצאות מעון ראש הממשלה .  נתניהו עצמו לא נכלל בתביעת הדיבה בשל חסינותו .  
צוות ההגנה של נתניהו כולל את יועצו ,  ניר חפץ ,  עו"ד דן שמרון ,  עו"ד שולי אשבול ,  עו"ד יעקב בורובסקי ועו"ד יוסי כהן .  במכתב ששלחו שלשום באי כוחו של נפתלי ,  האנשים האמורים נדרשו להתנצל על הדברים שאמרו עד השעה 12:00 בצהריים אתמול ,  וכן לשלם לו פיצוי של מאה אלף שקלים ,  אחרת יגיש נגדם תביעת לשון הרע .  משלא התנצלו ,  הוגשה התביעה .
 ביום שלישי שעבר פורסם דוח מבקר המדינה יוסף שפירא ,  המכיל ראיות לבזבוז כספי ציבור לצרכים פרטיים במעון ראש הממשלה .  בתגובה על הדוח ,  בליכוד תלו את האשם בנפתלי : " ההוצאות גדלו משמעותית בתקופה מסוימת שבה ניהל את המעון הרשמי מני נפתלי - עובד ממורמר לשעבר ,  המוביל מסע השמצות והכפשות נגד ראש הממשלה ,  על מנת להוציא כספים שלא כדין מקופת המדינה ולפגוע בראש הממשלה ובליכוד בתקופת בחירות .  הוצאות המעון הרשמי ירדו ופחתו משמעותית לאחר עזיבתו של נפתלי את התפקיד ".  

המתלונן נגד מני נפתלי נחקר בחשד למסירת תצהיר כוזב
תושב עפולה שהגיש תלונה נגד אב הבית לשעבר במעון ראש הממשלה הפך לחשוד בזמן מסירת העדות - ונחקר באזהרה .  החוקרים החלו לחשוד לאחר שנמצא פער בין גרסאותיו .  נבדקת אפשרות שהתצהיר  " בושל ".  הפרקליטות תבחן אם לזמן חשודים נוספים

