נתניהו למילואימניקים שפועלים נגד  " שוברים שתיקה ":   " נאבקים למען האמת "
 נציגי  " חזית המילואימניקים ",  המפרסמים סרטונים שתוקפים את אמינות  " שוברים שתיקה ",  נפגשו עם ראש הממשלה וזכו לשבחים . " אתם מזדעקים בצדק מול הוצאת הדיבה של חיילי צה"ל בידי גוף שמפיץ שקרים ",  אמר .  שוברים שתיקה בתגובה : " נתניהו ממשיך במסע ההסתה "
  ( הקשר בין מחאת המילואימניקים נגד  " שוברים שתיקה "  לארגון  " אם תרצו ")  
ראש הממשלה בנימין נתניהו פגש היום  ( ראשון )  לראשונה בלשכתו את נציגי  " חזית המילואימניקים ",  שנאבקים נגד פעילות  " שוברים שתיקה ".  לדבריהם ,  ארגונם מונה כיום כ-700 קצינים ולוחמים ,  מתוכם כ-150 מפקדי פלוגות במילואים ,  אשר שמו להם למטרה  " להציג את האמת באשר לפעילותם של חיילי צה"ל ,  ולחשוף את השקרים של שוברים שתיקה ".  
הקבוצה עוסקת ,  בין היתר ,  בפרסום סרטונים ומידע ברשת שתוקפים את אמינות  " שוברים שתיקה ".  פעילותה החלה באופן עצמאי ,  עוד לפני קמפיין  " השתולים "  של ארגון  " אם תרצו ",  ובחודש שעבר פורסם בוואלה !  NEWS על הקשר בין מחאת המילואימניקים ל"אם תרצו ".  כך למשל עמיחי שיקלי ,  ממנהיגי מחאת המילואימניקים ,  הוא חבר מועצה בארגון ,  והיה אף מועמד להחליף את רונן שובל ולעמוד בראש  " אם תרצו ",  אך הדבר לא יצא לפועל .
" אני מבקש להודות לכם על המאבק שלכם למען האמת .  האמת על חיילי צה"ל ועל צבא ההגנה לישראל ",  אמר להם נתניהו . " אתם קצינים ,  לוחמים ,  ואתם בצדק מזדעקים מול הוצאת הדיבה של חיילי צה"ל בידי גוף שפשוט מפיץ שקרים .  אני לא מכיר דרך אחרת להילחם נגד השקר מאשר לומר את האמת ,  וזה בדיוק מה שאתם עושים - ואתם ראויים לכל תמיכה .  לא רק שלנו ,  אלא של כל אזרחי ישראל ,  של כל מי שמדינת ישראל וצבא ההגנה לישראל יקרים לו ". 
עוד בוואלה !  NEWS :" מסיט הדיון מאלימות המתנחלים ":   " שוברים שתיקה "  מגיבים לחוק העמותות"אם תרצו "  מול  " שוברים שתיקה ":  הקרב על דעת הקהל ברשתלפיד : " 'שוברים שתיקה' חצו את הגבול ";  גלאון : " התרת את דמם "  
בתגובה למפגש ולמה שנאמר בו נמסר מ"שוברים שתיקה ":   " שוב ראש הממשלה משתמש ב'שוברים שתיקה' כמגן אנושי מפני הביקורת על הפקרת ביטחונם של אזרחי ישראל במשמרתו שלו .  נראה שנתניהו לא עסק היום בטרור הפלסטיני ולא בטרור היהודי ,  אלא בחר להמשיך להוביל את מסע ההסתה המסוכן עם ארגון 'אם תרצו' נגד לוחמים שאזרו אומץ לספר על מציאות השירות בשטחים .  גם מול ההסתה של ראש הממשלה נמשיך בחובתנו לשבור שתיקה - עד סיום הכיבוש ". 
לפניות לכתב שבתי בנדט :  sben72@walla.com 

נתניהו למילואימניקים שפועלים נגד  " שוברים שתיקה ":   " נאבקים למען האמת "
 נציגי  " חזית המילואימניקים ",  המפרסמים סרטונים שתוקפים את אמינות  " שוברים שתיקה ",  נפגשו עם ראש הממשלה וזכו לשבחים . " אתם מזדעקים בצדק מול הוצאת הדיבה של חיילי צה"ל בידי גוף שמפיץ שקרים ",  אמר .  שוברים שתיקה בתגובה : " נתניהו ממשיך במסע ההסתה "
 
