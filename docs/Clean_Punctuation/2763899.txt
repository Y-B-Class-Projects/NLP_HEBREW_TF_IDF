אובמה לנתניהו : " מוכן לתווך בין ישראל וחמאס "
 נשיא ארה"ב שוחח עם ראש הממשלה וגינה את הירי לעבר ישראל .  השיחה הישירה באה על רקע דברים שאמר לוואלה !  חדשות גורם פלסטיני בכיר ,  לפיהם יועצו של אובמה לאזור כבר פועל בעניין
נשיא ארצות הברית ,  ברק אובמה ,  שוחח אמש  ( חמישי )  בטלפון עם ראש הממשלה ,  בנימין נתניהו ,  והבהיר לו כי ארה"ב מוכנה לתווך במגעים בין ישראל לבין חמאס על מנת להביא להפסקת אש בין הצדדים ,  ולחזור להבנות שהושגו בתום מבצע  " עמוד ענן "  בסוף 2012 .  בהודעה שהפיץ הלילה הבית הלבן ,  נמסר כי הנשיא האמריקני הביע דאגה בכל הנוגע להמשך ההסלמה מול ארגוני הטרור ברצועה ,  והדגיש את הצורך של כל הצדדים לעשות כל מה שהם יכולים בניסיון להשיב את השקט לאזור .
 לצד הצעתו לפשר בין ישראל לבין חמאס ,  ציין אובמה בפני נתניהו את העובדה כי ארצות הברית מגנה את ירי הטילים לעבר ישראל ואישר את זכותה להגן על עצמה .
 השיחה הישירה בין שני המנהיגים ,  באה על רקע דברים שאמר אתמול לוואלה !  חדשות גורם פלסטיני בכיר ,  לפיהם וושינגטון כבר החלה בתיווך בין הצדדים בניסיון להשיג הפסקת אש בלחימה .  לטענת הגורם הפלסטיני ,  פיל גורדון ,  יועצו של אובמה לענייני המזרח התיכון ,  ביקר אתמול ברמאללה ונפגש שם עם נציגים של הרשות .  לדבריו ,  גורדון ביקש מבכירים ברשות לפעול מול חמאס במטרה להביא להסכמה על עצירת הירי לעבר ישראל .
 מבצע  " צוק איתן "  - כותרות אחרונות:רקטה שנורתה מלבנון התפוצצה בגליל העליוןפגיעות ישירות באשדוד ובבאר שבע : " היה בום אדיר"מבצע  " צוק איתן ",  היום הרביעי :  עדכונים שוטפים 
בכירים ברשות אכן פנו לחמאס ,  אולם הבינו כי הארגון השולט ברצועת עזה אינו מעוניין בהפסקת אש .  אנשיו אף טענו ש"אין על מה לדבר ".  לוואלה !  חדשות נודע כי גורדון נפגש גם עם גורמים בכירים בישראל ,  ושמע מהם דברים דומים לאלה של חמאס .  לטענתם ,  ישראל אינה רוצה בתיווך אמריקני או אחר להפסקת אש ,  ומשדרת מסר כי בכוונתה להמשיך בלחימה מול חמאס .
 מקורות פלסטיניים אחרים מסרו כי השגריר הנורבגי בקהיר נפגש עם סגן ראש הלשכה המדינית של חמאס ,  מוסא אבו מרזוק ,  ששוהה בבירה המצרית - וכי השגריר הבין גם ממנו שהארגון אינו מעוניין בהפסקת אש .  
לדברי המקורות ,  ניכר כי הזרוע הצבאית של חמאס היא שמכתיבה לצמרת המדינית את האירועים וקובעת לאן פני הארגון .  המקורות ציינו את שמותיהם של מרואן עיסא ,  מוחמד דף ,  ראיד אל-עטאר ,  מוחמד ויחיא אל-סנוואר ואחרים ,  חברי המועצה הצבאית של חמאס ,  כמי שמובילים את הקו שמסרב לדבר על הפסקת אש .  
בתוך כך ,  מועצת הביטחון של האו"ם קיימה אתמול דיון מיוחד בהסלמה בין ישראל לבין חמאס .  את הדיון יזמו מדינות ערב ,  בניסיון להגיע להחלטה לגבי המבצע הישראלי .  המטרה ,  לדבריהן ,  היא לפגוע בתמיכה הבינלאומית עד כה בישראל .  מזכ"ל האו"ם ,  באן קי מון ,  קרא בפתח הדיון למנוע הסלמה בין הצדדים .  
במהלך הדיון השמיע שגריר ישראל באו"ם ,  רון פרושאור ,  אזעקה כמו זו שנשמעת ביישובי הדרום לאחר שיגור רקטה ,  והדגיש בפני הנוכחים שלתושבי הדרום יש לא יותר מ-15 שניות כדי להגיע למרחב המוגן .  במהלך נאומו תקף פרושאור את הקהילה הבינלאומית על כך ששיבחה את הסכם הפיוס בין פתח לבין חמאס ותמכה בהקמת ממשלת האחדות הפלסטינית .  הוא אמר לחברי המועצה כי חמאס עושה שימוש באזרחים פלסטינים כמגן אנושי ,  כדי שיוכל לשגר רקטות על אזרחים ישראלים .  
השגריר הפלסטיני לאו"ם ,  ריאד מנסור ,  אמר במהלך הדיון כי הקהילה הבינלאומית מחויבת לדאוג להגנתם של אזרחים פלסטינים במסגרת אמנות ז'נבה בנוגע לדיני מלחמה וכיבוש . " ישראל הפרה בבירור את אחריותה ככוח כובש להבטיח את בטיחותם של האוכלוסיה האזרחית ",  אמר .  מנסור הוסיף כי יו"ר הרשות אבו מאזן ביקש משוויץ ,  כאפוטרופוסית אמנות ז'נבה ,  לכנס ועידה של המדינות החתומות על אמנת ז'נבה הרביעית ,  המתייחסת להגנת אזרחים במלחמה .  לדבריו ,  בכירים פלסטינים רוצים שהמדינות  " ישקלו צעדים על מנת לעמוד בהתחייבויותיהן על פי הסעיף הדורש הטלת סנקציות בתגובה להפרות חמורות של האמנה ,  ויישמו אותה בשטחים הפלסטיניים הכבושים ". 
 ( עדכון ראשון :  0:56 )  
 
 
 

אובמה לנתניהו : " מוכן לתווך בין ישראל וחמאס "
 נשיא ארה"ב שוחח עם ראש הממשלה וגינה את הירי לעבר ישראל .  השיחה הישירה באה על רקע דברים שאמר לוואלה !  חדשות גורם פלסטיני בכיר ,  לפיהם יועצו של אובמה לאזור כבר פועל בעניין

