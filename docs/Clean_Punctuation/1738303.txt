נתניהו לאבו מאזן : " אל תפרוש מהשיחות "
 בעקבות החלטת אש"ף על השעיית השיחות ,  קרא ראש הממשלה לאבו מאזן שלא להפסיק את המו"מ . " הדרך להשגת הסכם שלום היסטורי בין שני עמינו היא לשבת סביב שולחן המשא ומתן ברצינות וברציפות "
 ראש הממשלה בנימין נתניהו התייחס אמש  ( שבת )  להחלטת הוועד הפועל של אש"ף לפיה כל עוד תימשך הבנייה בהתנחלויות ,  לא יתקיים מו"מ מדיני .  נתניהו קרא ליו"ר הרשות הפלסטינית אבו מאזן להמשיך בשיחות הישירות ברציפות במטרה להגיע להסכם תוך שנה .  
לדברי נתניהו , " הדרך להשגת הסכם שלום היסטורי בין שני עמינו היא לשבת סביב שולחן המשא ומתן ברצינות וברציפות ,  ולא לעזוב אותו ,  כי זה המקום לפתור את המחלוקות בינינו .  רק לפני חודש ימים נכנסו הפלטינים לשיחות שלום ישירות ,  ללא תנאים מוקדמים ,  לאחר שממשלתי ביצעה שורת מחוות חד צדדיות כדי להניע את השיחות הללו ".   
" במשך 17 שנים ניהלו הפלסטינים שיחות ישירות עם ממשלות ישראל תוך כדי בנייה ביהודה ושומרון ,  כולל בשנה האחרונה לכהונת הממשלה הקודמת .  אני מקווה שגם עכשיו הם לא יפנו עורף לשלום ,  וימשיכו בשיחות על מנת להגיע להסכם מסגרת תוך שנה ",  הוסיף ראש הממשלה .
 למרות הודעת הוועד הפועל של אש"ף ,  נמשכים המגעים עם האמריקאים למציאת פיתרון להמשך המשא ומתן .  הערכה הרווחת בישראל היא שההודעה הפלסטינית אינה סותמת את הגולל על המשך השיחות .
 גם שר הביטחון אהוד ברק קרא להנהגה הפלסטינית ולכל הצדדים לגלות אחריות ולא לאפשר את הפסקת השיחות .  לדברי ברק ,  התהליך המדיני חיוני לעתיד האזור והסכם שלום עם ביטחון הוא תקוותם של מיליוני אזרחים ברחבי המזרח התיכון . 
" על כולנו לנהוג בשיקול דעת ונחישות כדי להתגבר על כל הקשיים ולהמשיך את המו"מ בכדי להגיע לתוצאות ",  אמר שר הביטחון והביע את ביטחונו כי בהידברות אינטנסיבית של ישראל ,  ארה"ב ,  הפלסטינים ומנהיגים בעולם הערבי ,  ניתן להגיע במהלך השבוע הקרוב לנוסחה שתאפשר את המשך המו"מ הישיר .
 מוקדם יותר ,  אמר נביל אבו-רודיינה ,  דוברו של יו"ר הרשות הפלסטינית אבו מאזן ,  כי לא יתקיימו שיחות ישירות עם ישראל כל עוד זו ממשיכה בבנייה בשטחים עליהם צפויה לקום המדינה הפלסטינית .  גם בכיר פתח ,  יאסר עבד רבו התייחס לסוגיה ואמר כי  " ההנהגה הפלסטינית רואה בישראל כאחראית להכשלת המשא ומתן ".  עבד רבו הוסיף כי  " ההנהגה אישרה שלמען חידוש השיחות נדרשים צעדים ממשיים שהראשון בהם הוא הקפאת הבנייה ".  
דוברו של אבו מאזן התייחס להחלטת הוועד הפועל של אש"ף לקרוא ליו"ר הרשות להקפיא את המשא ומתן הישיר עם ישראל כל עוד היא עומדת בסירובה לחדש את הקפאת הבנייה בהתנחלויות . " עמדתנו לא השתנתה .  לא נלך למשא ומתן בזמן שישראל בונה בהתנחלויות ",  אמר אבו-רודיינה .
 עדכון ראשון :  19:50

נתניהו לאבו מאזן : " אל תפרוש מהשיחות "
 בעקבות החלטת אש"ף על השעיית השיחות ,  קרא ראש הממשלה לאבו מאזן שלא להפסיק את המו"מ . " הדרך להשגת הסכם שלום היסטורי בין שני עמינו היא לשבת סביב שולחן המשא ומתן ברצינות וברציפות "
 
