נתניהו :  מפעילים לחץ בריוני על שומרי הסף ,  זו סכנה לדמוקרטיה
ראש הממשלה התייחס לחקירות המתנהלות נגדו ואמר : " יש מתח בין הרשויות בישראל - אם אין מתח אין דמוקרטיה ".  עוד טען כי מופעלים לחצים לא ראויים על שומרי הסף . " זה קורה במקרה שלי - זה סכנה לדמוקרטיה ".  על עליית המחירים במשק :  גם אם מחיר החשמל יעלה - לא יעבור את ה-8%
- נתניהו : " מפעילים לחצים לא ראויים ואפילו בריוניים על שומרי הסף - זה סכנה לדמוקרטיה "-  על עליית המחירים : " גם אם מחיר החשמל יעלה - הוא לא יעבור את ה-8% "-  מחאת האפודים הצהובים : " ההפגנות לא תופסות כי יודעים את האמת "-  על חיזבאללה : " שוללים את איום המנהרות ושוללים את איום הנשק המדויק "-  נתניהו עדכן כי שוחח עם טראמפ ופומפאו על הסנקציות נגד חיזבאללה 
ראש הממשלה בנימין נתניהו השתתף הבוקר  ( רביעי )  בוועידת ישראל לעסקים של גלובס שמתקיימת בצל עליית המחירים הצפויה במשק בבנייני האומה בירושלים .  במהלך שיחה עם מו"לית העיתון אורנה בר-און התייחס ראש הממשלה לחקירות המתנהלות נגדו ואמר כי  " יש מתח בין הרשויות בישראל .  אם אין מתח אין דמוקרטיה ".  
נתניהו טען כי מופעלים לחצים לא ראויים על שומרי הסף ,  דבר המהווה לטענתו סכנה לדמוקרטיה . " המקום של כל הרשויות מובטח .  מה שמאיים על הדמוקרטיה ושאסור לעשות ושלצערי קורה זה לנסות להפעיל לחצים לא ראויים ואפילו בריוניים על שומרי הסף - זה קורה במקרה שלי - זה סכנה לדמוקרטיה ". 
עוד בוואלה !  NEWS:מאסר על תנאי לניצב בדימוס מנשה ארביב ,  מפקד להב 433 לשעברהירי בתחנת הדלק במגידו :  סולחה בין בני משפחות פשע שהסתבכהספרים ,  חיוכים ,  דם :  כך ניסה הרוצח אברג'יל להוכיח שגם הוא אנושי 
מוקדם יותר בנאום שנשא במהלך הוועידה התייחס ראש הממשלה לעליית המחירים במשק . " מחיר החשמל ירד מאז 2013 ב-15% גם אם הוא יעלה והוא לא יעלה את ה-8% הוא עדיין יהיה נמוך יותר מאז 2014 מי היה אז שר אוצר ?  ".  רמז על חבר הכנסת יאיר לפיד  ( יש עתיד )  ששימש באותה תקופה בתפקיד .
 לטענת ראש הממשלה  " מחיר החשמל בישראל הוא נמוך באופן משמעותי ממדינות אירופה ".  נתניהו הבטיח כי מחיר החשמל לא יעלה על 8% . " אני לא יודע כמה הוא יעלה באחוזים ספורים אבל לא יותר מ-8% .  זה לא קשור למתווה הגז .  אם נפתח את לוויתן זה יוריד את מחיר החשמל באופן משמעותי ".  על מחאת האפודים הצהובים נגד יוקר המחייה אמר כי  " ההפגנות לא תופסות כי יודעים את האמת .  ישראל היא הצלחה כלכלית אדירה ".  
נתניהו התייחס למבצע  " מגן צפוני "  בצפון נגד מנהרות חיזבאללה ואמר כי שוחח עם נשיא ארצות הברית דונלד טראמפ ועם שר החוץ האמריקני מייק פומפאו אתמול על הסנקציות נגד חיזבאללה . " אנחנו שוללים את איום המנהרות של חיזבאללה .  שוללים את איום הנשק המדויק .  חיזבאללה סגר את שלושת האתרים ליד שדה התעופה שבהם ניסו לייצר נשק מדויק שחשפתי באו"ם .  הם נסגרו והם בונים אתרים אחרים ",  אמר .
 בפתח דבריו בוועידה אמר נתניהו כי ישראל הוקמה נגד חוקי ההיסטוריה וכי  " האחריות שלי היא לוודא שמה שהוחזר נשמר .  אני רוצה לדבר על 30 שנה קדימה .  לאן אני רוצה להגיע .  בחוויה הבסיסית שעברנו ועמים אחרים עברו והאזור שלנו חווה בעוצמה אדירה יש כלל אחד פשוט ואכזרי מאוד .  החלש לא שורד ,  החזק שורד .  עם החזק עושים בריתות ועם החזק עושים שלום ואם אתה חזק - אתה יכול לקיים את השלום ".  

נתניהו :  מפעילים לחץ בריוני על שומרי הסף ,  זו סכנה לדמוקרטיה
ראש הממשלה התייחס לחקירות המתנהלות נגדו ואמר : " יש מתח בין הרשויות בישראל - אם אין מתח אין דמוקרטיה ".  עוד טען כי מופעלים לחצים לא ראויים על שומרי הסף . " זה קורה במקרה שלי - זה סכנה לדמוקרטיה ".  על עליית המחירים במשק :  גם אם מחיר החשמל יעלה - לא יעבור את ה-8%

