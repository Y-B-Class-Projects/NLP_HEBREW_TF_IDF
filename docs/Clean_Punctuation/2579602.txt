היוזמה של השר איתן :  סיכול האיחוד עם ישראל ביתנו
השר מיכאל איתן החל לאסוף חתימות של חברי המפלגה כדי לקיים הצבעה חשאית בוועידת הליכוד ,  מה שלדעתו ימנע האיחוד . " יוצאים למאבק דמוקרטי ",  כתב בפייסבוק . " האיחוד הוא טעות "
 מאבק בליכוד נגד האיחוד עם ישראל ביתנו .  ביום שני הקרוב תתכנס ועידת המפלגה כדי לאשר את ההצעה לאחד בין רשימת הליכוד בבחירות לכנסת לבין רשימת המועמדים של מפלגת ישראל ביתנו ,  אך יש מי שפועל לסיכול היוזמה של ראשי שתי המפלגות - בנימין נתניהו ואביגדור ליברמן .  השר הממונה על שיפור השירות לציבור ,  מיכאל איתן ,  החל היום  ( שישי )  לאסוף חתימות באמצעות עמוד הפייסבוק שלו כדי לקיים בוועידת הליכוד הצבעה חשאית בנושא .  איתן מתנגד לאיחוד הצפוי ומאמין כי באמצעות הצבעה חשאית היוזמה תיחסם .
 על פי ההערכות ,  המהלך של ראש הממשלה וליברמן ,  שהטילו פצצה פוליטית שתפסה את מרבית יריביהם הפוליטיים לא מוכנים ,  תאושר בוועידה .  נתניהו מטיל את כל כובד משקלו בעניין ואילו שר החוץ מפעיל את אנשיו הרבים בליכוד כדי לאשר את היוזמה .  
השר איתן ,  ראש המתנגדים בליכוד למהלך שהחל להחתים חברי ועידה בדרישה לקיים הצבעה חשאית ,  כתב בדף הפייסבוק שלו כי  " אנו יוצאים למאבק דמוקרטי בוועידת הליכוד .  המטרה היא לשכנע את צירי הוועידה ואת נתניהו שהאיחוד עם ליברמן הוא מקח טעות ,  יפגע בתנועת הליכוד ולא יביא את התוצאות שמבטיחים לנו ".  בפנייה לחברי הוועידה מבקש מהם איתן לחתום על עצומה הקוראת לקיום הצבעה חשאית . " כך נדאג שההחלטה הזו תתקבל בצורה דמוקרטית ",  הוסיף .  אתמול ,  שעות ספורות לפני ההודעה של נתניהו על האיחוד הצפוי ,  טען השר איתן כי  " אם האיחוד עם ישראל ביתנו ייצא לפועל ,  יהיה זה הסכם לחיסול תנועת הליכוד ".  לדבריו , " זהו איום על הדמוקרטיה הישראלית ". 
איתן הוא לא היחיד במפלגה שמתנגד למהלך .  גורמים בליכוד סיפרו כי גם המשנה לראש הממשלה ,  השר סילבן שלום ,  וכן שר ההסברה והתפוצות ,  יולי אדלשטיין ,  אינם מתלהבים מהרעיון .  אך עד כה שניהם לא יצאו באופן פומבי נגד נתניהו .  במערכת הפוליטית מחכים לשמוע את עמדתם בנושא של השרים דן מרידור ובני בגין ,  שליברמן כינה בעבר  " פיינשמקרים ".  

היוזמה של השר איתן :  סיכול האיחוד עם ישראל ביתנו
השר מיכאל איתן החל לאסוף חתימות של חברי המפלגה כדי לקיים הצבעה חשאית בוועידת הליכוד ,  מה שלדעתו ימנע האיחוד . " יוצאים למאבק דמוקרטי ",  כתב בפייסבוק . " האיחוד הוא טעות "
 
