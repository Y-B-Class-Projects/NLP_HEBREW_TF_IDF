 " הדרכון הביומטרי החדש - מהמאובטחים בעולם "
 לאחר שיאושרו התקנות בנושא על ידי הממשלה והכנסת ,  יושקו בקרוב תעודות הזהות והדרכונים הביומטרים .  ראש מינהל האוכלוסין במשרד הפנים מבטיח : " תהליך הזיוף הוא לא אפשרי "
 ועדת השרים לעניין יישומים ביומטריים בראשות ראש הממשלה ,  בנימין נתניהו ,  תתכנס בעוד כשבועיים לדיון שמטרתו אישור התקנות ליישום החוק הביומטרי ,  כך נחשף הבוקר  ( רביעי )  ב"ידיעות אחרונות ".  לאחר שיאושרו התקנות על ידי ועדת הכנסת המיוחדת לנושא ,  ייצא הפרוייקט לדרך ,  ובבסיסו :  הנפקת תעודות זהות ודרכונים חדישים ומתקדמים לכלל האוכלוסייה הישראלית .  לדברי ברוך דדון ,  מנהל האגף לפרוייקטים וביומטריה ברשות האוכלוסין ,  הדרכון יהיה  " אחד הדרכונים המאובטחים בעולם ".  בראיון לוואלה !  חדשות אמר דדון כי  " תהליך זיוף הוא לא אפשרי והנסיונות לזייף יהיו מאוד יקרים ".  
בלשכות רשות האוכלוסין כבר ערוכים להנפקת הדרכונים החדשים :  בתקופה האחרונה הוקמו מאות עמדות ממוחשבות עבור אזרחים שיגיעו לקבל את המסמכים החדשים .  עם זאת ,  בחוק המאגר הביומטרי נקבע כי במשך השנתיים שלאחר החלת החוק ,  יוכל הציבור להוסיף ולשאת את המסמכים  " הישנים ",  ולא  " לשדרג "  לדרכון החדש .
 הדרכון החדש יכיל ,  בין היתר ,  גם שבב אלקטרוני הכולל מודם לתקשורת אלחוטית קצרת טווח .  על השבב יישמרו פרטי מידע שונים על בעל הדרכון ,  בהם תמונה ,  טביעת אצבע ,  תאריך הלידה והחתימה של בעליו .  את התעודות ידפיס בית-דפוס מיוחד בצרפת ,  עובדה שייתכן ומציעה פתח לתקלות ,  בוודאי אבטחתיות .
 באשר לבעייתיות שבתחום הזיהוי הביומטרי ,  שזכתה לביקורת רבה בשלבי החקיקה בנושא ,  אמר דדון כי  " המתנגדים לא יודעים בדיוק מה יהיה במאגר ,  ולכן הם תוקפים .  המידע שיהיה לנו במאגר הוא אפסי לעומת המאגר שכבר קיים בבנקים ,  בחברות הסלולר ,  בוקפות החולים ובחברות מסחריות נוספות ".  לדברי דדון ,  ישראל מפגרת בתחום מאחורי 100 מדינות אחרות שכבר הכניסו לשימוש את הדרכונים הביומטרים  - " חלקן גם בעולם השלישי ". 
מלבד הדרכונים החדשים ,  במשרד הפנים ישיקו בקרוב את תעודות הזהות החדשות .  במשרד הגו יוזמה שבבסיסה מחווה לקורבנות השואה ,  שייתכן שחוטאת למטרתה :  מספרן הסידורי של תעודות הזהות החדשות יתחיל מהמספר שישה מיליון ,  לזכר ששת מיליון היהודים שנספו בשואה .
 עוד הוחלט במשרד הפנים ,  כי בתעודת הזהות החדשה ישובצו גם שישה מגני דוד קטנים  גם הם זכר לקורבנות השואה ,  והם יקיפו את השבב הביומטרי שיוצמד לכרטיס החכם .  ככל הנראה ,  יהיה דמיון בין תעודת הזהות החדשה לרישיון הנהיגה הקיים ,  והוכנסו בה שלל אמצעי אבטחה חדשים .  בניגוד לתעודה הישנה ,  שבה ניתן היה להחליף את התמונה בקלות  וכך לזייף את זהות הנושא אותה ,  התעודה החדשה תצופה בכמה שכבות של פלסטיק קשיח .  מי שינפיק את התעודה ,  יקבל קוד סודי בן ארבע ספרות שבאמצעותו יוכל להשתמש בשירותים שונים מהמחשב הביתי ,  כגון הדפסת ספחים ,  הנפקת תעודות לידה ופטירה ,  וכן שינוי כתובת מגורים .  היא תוחלף בתעודה הישנה ללא תשלום .

" הדרכון הביומטרי החדש - מהמאובטחים בעולם "
 לאחר שיאושרו התקנות בנושא על ידי הממשלה והכנסת ,  יושקו בקרוב תעודות הזהות והדרכונים הביומטרים .  ראש מינהל האוכלוסין במשרד הפנים מבטיח : " תהליך הזיוף הוא לא אפשרי "
 
