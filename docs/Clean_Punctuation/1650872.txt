נתניהו : " המו"מ המדיני זה לא משחק "
 ראש הממשלה הודף את הביקורות על כך שישראל והרשות הפלסטינית יפתחו בשיחות עקיפות בתיווך אמריקאי . " הביטחון שלנו זה לא חתיכת נייר ".  ברק : " היה צריך לפתוח במו"מ ישיר "
  ( צילום :  גדעון צנטנר ,  עריכה :  יאיר דניאל ) 
ראש הממשלה בנימין נתניהו אמר היום  ( שני )  בפתח פגישה עם אלוף השחמט העולמי בוריס גלפנד : " אני בא עכשיו מפגישה עם הסנאטור מיטשל ואנחנו מנסים לקדם ואני מאמין שנצליח לקדם את התהליך המדיני .  אבל התהליך המדיני זה לא משחק ,  זה דבר אמיתי .  זה נטוע קודם כל בביטחון ,  והביטחון שלנו זה לא חתיכת נייר ,  הביטחון שלנו זה למנוע באמצעים אמיתיים בשטח ,  בהסדרים אמיתיים שפועלים ,  טילים ,  רקטות וטרור .  אלו דברים שאני מתכוון לעמוד עליהם בתקיפות "
 שר הביטחון אהוד ברק התייחס היום  ( שני )  בדיון של ועדת החוץ והביטחון של הכנסת לסוגיית חידוש המשא ומתן עם הפלסטינים במתכונת של שיחות קירבה בתיווך אמריקאי .  בדיון אמר : " אני שותף לדעה שעדיף היה לנהל שיחות ישירות ,  אולם במציאות שנוצרה היה קשה להשיג גם שיחות קירבה ".  
ברק העריך כי התקשורת במתווה זה תהיה מלווה בקשיים רבים : " הקשיים שאני מעריך שייווצרו הם פרי מה שקורה מסביב בעולם הערבי שבו יש הבדלי גישות ודגשים בכל מה שקשור למשא ומתן עם ישראל ".  ברק הוסיף כי  " שיחות הקירבה לא יספיקו מבלי שתימצא הדרך לדו-שיח ישיר בינינו לבין הפלסטינים שבו כל הנושאים יונחו על השולחן ". 
ברק התייחס גם למאבק הפנים-פלסטיני בין פתח לחמאס .  לדבריו , " יש התעצמות באיום הרקטות של החמאס .  יש בידיהם רקטות שמגיעות עד גוש דן .  המאבק בתוך הפלסטינים ,  בין חמאס לפתח הסתיים .  היו ניסיונות להביא לפיוס .  המפתח לחיזוק הפתח ,  שזה אינטרס ישראלי זה התקדמות בתהליך המדיני .  אנחנו מנסים למנוע משבר הומניטרי באופן שלא יחזק את החמאס ".  
ברק התייחס גם לסוגיית הגרעין האירני והעריך כי  " אירן לא מהווה כיום איום קיומי על מדינת ישראל ".  עם זאת ,  לטענתו ,  יש לה פוטנציאל להתפתח לכך ואנחו פועלים למנוע זאת ". 
ברק התייחס ליחסים של ישראל עם טורקיה .  לדבריו , " טורקיה היא מדינה מאוד מרכזית באזור .  אני מקבל את הגישה שאין שחור או לבן ,  היחס שלהם אלינו מורכב .  יש להם מערכת יחסים עדינה גם עם ארצות הברית ואירופה ,  והיחס אלינו הוא רב פנים .  חשוב שנשמור איתם על יחסים טובים ". 
על התהליך המדיני עם סוריה אמר ברק ,  כי הוא טוען  " שצריך להמשיך לחפש דרך להתקדם עמם בהתהליך המדיני .  זה אינטרס ממדרגה ראשונה בעיני .  אבל צריך שניים לטנגו .  ישראל היום חזקה ומרתיעה והיא צריכה להשתמש בעוצמה זו כדי לנסות להגיע להסדר עם שכניה ". 
עדכון ראשון :  12:18

נתניהו : " המו"מ המדיני זה לא משחק "
 ראש הממשלה הודף את הביקורות על כך שישראל והרשות הפלסטינית יפתחו בשיחות עקיפות בתיווך אמריקאי . " הביטחון שלנו זה לא חתיכת נייר ".  ברק : " היה צריך לפתוח במו"מ ישיר "
 
