נתניהו על הירי מלבנון : " לא רוצים לחמם הגבול "
 במהלך ישיבת ועדת חוץ וביטחון התייחס ראש הממשלה לתקריות הירי בגבול הצפון ובמחסום קלנדיה ואמר כי היה על החיילים להגן על עצמם וכי ישראל איננה מחפשת עימות
 ( צילום :  יובל בן אבו ,  עריכת וידאו :  יאיר דניאל ,  קריינות :  אביב אברמוביץ' ) 
ראש הממשלה ,  בנימין נתניהו התייחס הבוקר  ( שני )  לתקרית הירי שאירעה בגבול עם לבנון .  בישיבת ועדת חוץ וביטחון אמר כי  " אנחנו לא מחפשים לחמם את הגבול .  הייתה שם תקרית ,  החיילים שם פעלו כפי שהיו צריכים לפעול ,  הם צריכים להגן גם על עצמם ,  הם נחושים לגן על עצמם והגבול ,  אבל אנחנו לא מחפשים לחמם את הגבול ".  לדברי גורמים בסביבת נתניהו ,  מסר ברוח דומה הועבר גם  " למי שצריך "   .
 נתניהו התייחס גם לתקרית הירי במחנה הפליטים קלנדיה ואמר כי  " הייתה בקלנדיה כוונה לפגוע בחיילים ,  חובתם וזכותם של החיילים להגן על עצמם ".  
שתי תקריות הירי אירעו הבוקר .  התקרית בגבול הצפון אירעה בשטח הישראלי של הכפר רג'ר .  בצה"ל אומרים כי חייל מצבא לבנון נהרג מירי של כוחות צה"ל סמוך לכפר ,  לאחר שפתח באש לעבר הכוחות הישראליים .  תלונה בנושא הוגשה לכוח יוניפי"ל .  תקרית הירי השנייה אירעה במחנה הפליטים קלנדיה .  מקורות פלסטינים דיווחו הבוקר כי שני פלסטינים נהרגו כתוצאה מירי של חיילי צה"ל שפעלו במחנה הפליטים שליד רמאללה .  על פי עדי ראייה ,  החיילים הישראלים נכנסו למחנה לפנות בוקר כדי לעצור מספר פלסטינים .  לטענתם ,  החיילים פתחו באש והרגו שניים מהם .
 נשיא לבנון ,  מישל סלימאן ,  הגיב הבוקר גם הוא לתקרית בגבול הצפון ואמר כי ישראל מנסה לחדש את פעולותיה האגרסיביות . " האויב הישראלי באזור ווזאני ניסה הבוקר לחזור שוב על מעשיו התוקפניים אך צבא לבנון עמד על המשמר ",  אמר סלימאן ,  שכיהן בעבר כמפקד צבא לבנון ,  בנאום שנשא לרגל יום הצבא בלבנון ,  והוסיף כי ארצו מחויבת להחלטה 1701 של האו"ם .
 עוד על תקריות הירי:דיווח :  שני פלסטינים נהרגו מירי של צה"ל בקלנדיהאש נפתחה לעבר חיילי צה"ל בכפר רג'ר
מלבד תקריות הירי בגזרות השונות ,  התייחס נתניהו גם לכוונת הפלסטינים לפנות לאו"ם בספטמבר בבקשה להכריז על מדינה .  לדבריו , " אנחנו נערכים לתרחישים שונים בכלים שונים .  יש שורה של תרחישים .  ההגעה למשא ומתן ישיר נותרה היעד שלנו .  אנחנו מנסים להיערך לכך בצורה מיטבית .  המטרה היא לפרק מוקשים שונים ". 
נתניהו המשיך והתייחס גם לעמיתו ברשות הפלסטינית ואמר כי  " אבו מאזן קיבל החלטה אסטרטגית ללכת לאו"ם כמעט בכל מקרה .  לא רואים תרחיש שהוא לא הולך ,  כי הוא אמור לקבל שם דברים ללא הסכם שלום ולכן הוא החליט ללכת על זה .  מבחינתנו זה הולך לעבור דרך מועצת הביטחון של האו"ם .  אנחנו פועלים להבטיח וטו אמריקאי .  זה לא ימנע את הרוב באו"ם ,  ההחלטה באו"ם רק תקשיח את דרישות הפלסטינים וכל ממשלה ישראלית לא תוכל לקבל את זה .  זה יגדיל פערים במקום להקטין ,  זה לא יקרב את השלום ,  אלא רק ירחיק אותו ". 
נתניהו דיבר על המעורבות האמריקאית בתהליך ואמר כי ממשלת ישראל  " פועלת באינטרקציה עם האמריקאים ,  במסגרתה אנו מנסים לבנות מסמך .  נכנסו אליו מספר משפטים מהנאום השני של אובמה ,  שמתייחס לכך שהקו יהיה שונה מקווי 1967 ". 
במהלך דברי נתניהו נרשמו חילופי דברים בין שני היריבים במפלגת קדימה :  יו"ר האופוזיציה ציפי לבני ויו"ר ועדת חוץ וביטחון שאול מופז .  לבני שאלה את נתניהו : " האם עמדת הקוורטט ביחס לגבולות 67' זו עמדה שהאמריקאים הציגו והאם היא מקובלת על ישראל ?  "  נתניהו השיב : " האמריקאים יודעים מה עמדת ישראל ".  בשלב זה לבני שאלה : " מה לגבי העמדה של הרוסים ?  "  מופז זעם על השאלה ואמר : " אלו דברים מוועדת משנה וצריך לדון עליהם שם ".  נתניהו אמר בתגובה : " תזמינו אותי לוועדת המשנה ונדבר על זה בנחת ".  
מופז בחר התייחס גם לנושא מחאת האוהלים ,  זאת למרות שהדיון הוגדר כדיון מדיני .  מופז תקף את ראש הממשלה ואמר כי  " מעמד הביניים משלם ביוקר על מחדלייך ומחדלי ממשלתך בתחום החברתי והכלכלי .  אבוי לנו אם בספטמבר הוא ישלם על מחדלייך בתחום המדיני ".  מופז הביע את דאגתו ושאל  " האם יידרשו עשרות אלפי הצעירים האלה ללבוש מדים רק בגלל חוסר היוזמה וחוסר הרצון שלך להוביל מהלך מדיני ?  ".  
עוד אמר מופז כי הוא מקווה שנתניהו לא יהפוך את מערכת הביטחון ל"שעיר לעזאזל של שינוי סדר העדיפויות הלאומי החשוב כל כך ",  והוסיף כי  " הוועדה תדרוש להיות מעורבת בכל שינוי בתקציב הביטחון .  התקציב שהגשת לכנסת אינו רלוונטי ,  הוא לא תאם את ההווה ,  לא חזה את העתיד ולא תרם לישראל ".  דברי מופז הכעיסו את ח"כ דני דנון  ( ליכוד )  שקרא לעברו : " הדיון הזה הוא דיון מדיני ,  איך הדברים שלך קשורים לנושא ?  "  העניינים נרגעו רק לאחר שמופז קרא לדנון לסדר פעמיים אך לא המשיך לקריאה שלישית .
 עוד על המהלך המדיני של הפלסטינים בספטמבר:גורמי ביטחון : " פירוק הרשות בספטמבר - תסריט בלהות"עריקאת : " ההחלטה נפלה ,  פונים לאו"ם כדי לקבל הכרה"אבו מאזן : " לא רוצים שאפנה לאו"ם ?  תנו חלופה אחרת "
 לפניות לכתב :  pinhas_wolf@walla.co.il

נתניהו על הירי מלבנון : " לא רוצים לחמם הגבול "
 במהלך ישיבת ועדת חוץ וביטחון התייחס ראש הממשלה לתקריות הירי בגבול הצפון ובמחסום קלנדיה ואמר כי היה על החיילים להגן על עצמם וכי ישראל איננה מחפשת עימות

