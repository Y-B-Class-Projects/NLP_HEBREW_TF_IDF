קרי בירדן :  להפחית המתיחות בהר הבית לפני חידוש המו"מ
במסיבת עיתונאים משותפת עם שר החוץ האמריקני ,  אמר מקבילו הירדני : " אין להמעיט בערכה של ירושלים ".  נתניהו במהלך פגישתו עם קרי : " תהליך מדיני חשוב ,  אך אינו יכול לדור בכפיפה אחת עם הסתה נגד ישראל "
 שר החוץ של ירדן ,  נאסר ג'ודה ,  אמר אתמול  ( חמישי )  כי  " אי אפשר להמעיט בערכה של ירושלים ".  ג'ודה אמר את הדברים במהלך מסיבת עיתונאים משותפת עם מקבילו האמריקני ,  ג'ון קרי ,  בתום פגישה משולשת עם ראש ממשלת ישראל בנימין נתניהו ומלך ירדן עבדאללה השני .  
ג'ודה הוסיף כי במהלך הפגישה ,  שנמשכה שלוש שעות ,  המלך עבדאללה הבהיר כי ירדן רואה בסטטוס קוו במקומות הקדושים בירושלים  " צורך שיש לשמר ".  קרי הוסיף כי במהלך הפגישה ,  נתניהו הדגיש כי ישראל מחויבת לשימור הסטטוס קוו במתחם הר הבית ,  ואמר כי שני הצדדים מחויבים לצמצום המתיחות .  לדבריו ,  יש להפחית את המתיחות לפני שיהיה ניתן לשוב לשיחות השלום . " אם הסטטוס קוו יושב לאל-אקצא ,  נרגיש שינוי בשטח ",  טען .
 מתיחות בירושלים - עוד בוואלה !  חדשות:בצל המתיחות :  נתניהו נפגש עם קרי והמלך עבדאללה בירדן"לא רוצים הסלמה ":  פגישה חשאית בין צמרת הרשות למפקדי צה"לפלסטינים :  מתנחלים הציתו מסגד ליד רמאללה 
גורם ישראלי בכיר מסר כי בשיחתו עם קרי ,  ראש הממשלה הדגיש כי יש כעת צורך בהרגעת הרוחות והשבת השקט על כנו .  נתניהו הדגיש כי צריך להפסיק את ההסתה שיוצרת את האלימות , " אותה הסתה שמובילים גורמים איסלאמיים קיצוניים וגם גורמים רשמיים של הרשות הפלסטינית ".  
במהלך הפגישה ,  בה נכחו גם ראש המועצה לביטחון לאומי יוסי כהן ושליחו המיוחד של ראש הממשלה יצחק מולכו ,  הציג נתניהו דוגמאות להסתה ,  לטענתו ,  בערוצים רשמיים של הפתח והביטחון הלאומי הפלסטיני .  
כמו כן ,  ציין ראש הממשלה כי תהליך מדיני הוא חשוב ,  אך  " אינו יכול לדור בכפיפה אחת עם הסתה חסרת אחריות נגד ישראל ומעשי אחריות נגד אזרחיה ".  לדבריו , " צריך להפסיק להפיץ את דברי הבלע לגבי השינוי לכאורה בסטטוס קוו בהר הבית ".  הוא הוסיף כי ההסתה בהר הבית מביאה לאלימות ,  ועל כל המנהיגים באזור לפעול להרגעת הרוחות .  

לדברי ג'ודה ,  שר החוץ קרי  " מנסה כעת לסלול מחדש את הדרך לשוב למשא ומתן ,  ולשים קץ לצעדים ולפעולות חד-צדדיים ".  קרי הוסיף כי בפגישה עם נתניהו ועם עבדאללה ,  השלושה דנו במצב הנוכחי בירושלים ובהמשך תהליך השלום ,  והדגיש כי הצעדים האמריקניים האחרונים בתהליך השלום הם  " ספציפיים ,  מעשיים וממשיים ".  
עם זאת ,  טען קרי : " אנחנו לא הולכים לפרט כל צעד מעשי בדרך .  זה ייעשה באופן שקט ויעיל ,  אולם הצעדים יהיו מורגשים ".  הוא עוד הצהיר : " ארצות הברית מוכנה להיות מעורבת בתהליך השלום ,  בהינתן כך שהצדדים יתחילו ליצור את האקלים המדיני המתאים ". 
כמו כן ,  שר החוץ הירדני טען כי  " מצרים היא מדינה מרכזית וחשובה בכל הנוגע למה שקרה באזור ,  ובעיקר בתהליך השלום ".  גם קרי התייחס בדבריו לנשיא מצרים ,  עבד אל-פתאח א-סיסי ,  וטען : " לא רק שהוא מחויב למלחמה בטרור ,  אלא הוא גם מוכן לעשות כל מה שצריך על מנת לקדם את המטרה של השגת שלום ".  
קרי התייחס בדבריו לנושאים נוספים ,  בהם הלחימה נגד ארגון  " המדינה האיסלאמית "   ( דאעש )  בעיראק ובסוריה ,  ושיחות הגרעין עם איראן . " לפגוע ולבסוף גם להביס את דאעש לא יקרה בן לילה ",  אמר , " אנחנו חייבים לשמור על אסטרטגיה ברורה ,  אך אל תטעו  אנחנו נצליח ".  שר החוץ ציין כי עד כה ,  כוחות הקואליציה ביצעו כ-900 תקיפות אוויריות נגד הארגון .  
בנוגע לשיחות הגרעין ,  הבהיר קרי כי מדובר ב"משא ומתן קשה ,  אך רציני ".  הוא הוסיף כי השיחות נמשכות ,  אולם  " הזמן אוזל עבור איראן להוכיח כי תכנית הגרעין שלה היא אכן למטרות שלום .  היא חייבת לבחור לעשות זאת ".  לדבריו ,  הוא מקווה כי יושג הסכם , " אולם לא נסתפק בכל הסכם ". 
לפניות לכתב :  amir.tibon@walla.co.il
 ( עדכון ראשון :  22:43 )  

קרי בירדן :  להפחית המתיחות בהר הבית לפני חידוש המו"מ
במסיבת עיתונאים משותפת עם שר החוץ האמריקני ,  אמר מקבילו הירדני : " אין להמעיט בערכה של ירושלים ".  נתניהו במהלך פגישתו עם קרי : " תהליך מדיני חשוב ,  אך אינו יכול לדור בכפיפה אחת עם הסתה נגד ישראל "
 
