נתניהו : " איראן מסובבת התקשורת כדי להמשיך בסיבוב הסרכזות "
 ראש הממשלה הגיב לראיון של נשיא איראן ובו טען כי ארצו לעולם לא תפתח נשק גרעיני . " לא צריך ללכת שולל אחר דברי ההונאה ,  המבחן  במעשים ".  ארה"ב : " פגישה עם רוחאני אפשרית "
  ( נתניהו בישיבת הממשלה השבוע :  לא להרפות את הלחץ על איראן )  
ראש הממשלה בנימין נתניהו הגיב אמש  ( חמישי )  על דבריו של נשיא איראן חסן רוחאני אתמול לפנות בוקר ,  ולפיהם ארצו לעולם לא תפתח נשק גרעיני . " לא צריך ללכת שולל אחרי דברי ההונאה של נשיא איראן ",  אמר נתניהו . " אותו רוחאני התגאה בעבר כיצד רימה את הקהילה הבינלאומית בשיחות על הגרעין ,  בשעה שאיראן המשיכה בתכניתה הגרעינית ".  לדברי ראש הממשלה ,  שהתייחס לדברים שאמר רוחאני בראיון לרשת NBC , " האיראנים עושים ספינים בתקשורת כדי להמשיך את סיבובי הצנטריפוגות .  המבחן אינו בדבריו של רוחאני ,  אלא במעשיו של המשטר האיראני ,  שבזמן שרוחאני מתראיין ממשיך לקדם במרץ את תכנית הגרעין שלו ".  
עוד אמר נתניהו כי מטרתה של הרפובליקה האיסלאמית היא  " להשיג עסקה שבה יוותר המשטר על חלק טפל בתכנית הגרעין שלו ,  ובאותו זמן ישמר ויבצר את עיקר היכולות שלו שיאפשרו לו לשעוט בזמן קצר להשגת נשק גרעיני ,  ברגע שיבחר לעשות זאת .  רוחאני אומר בראיון שאיראן אינה מעוניינת בגרעין למטרות צבאיות ,  אך דוח סבא"א קובע את ההיפך .  רוחאני טוען בריאיון שישראל אחראית לאי יציבות באזור בזמן שאיראן שולחת את אנשיה לטבוח בסוריה באזרחים סורים חפים מפשע ומעודדת טרור ברחבי העולם .  רוחאני טוען בראיון שיש לאפשר גישה חופשית למידע לאזרחי איראן בזמן שמשטרו חוסם להם גישה לפייסבוק ולטוויטר ".  
נתניהו התייחס גם לתשובתו של רוחאני כי  " איננו היסטוריון ",  במענה לשאלה על הכחשת השואה של קודמו ,  מחמוד אחמדינג'אד . " לא צריך להיות היסטוריון כדי להכיר בקיומה של השואה  צריך להיות בן אנוש ",  אמר נתניהו .  הוא חזר על דברים שאמר בתחילת השבוע ,  ולפיהם  " רק שילוב של הפסקת של כל העשרת האורניום ,  הוצאת כל האורניום המועשר ,  פירוק המתקן בקום ועצירת המסלול הפלוטוגני תהווה עצירה ממשית של תכנית הגרעין .  עד שיתבצעו כל ארבעת הצעדים האלה הקהילה הבינלאומית צריכה להעצים את הלחץ על איראן ". 
גם בבית הלבן לא נשארו אדישים לאיתותים מאיראן  אולם בחנו באופטימיות זהירה את דבריו של רוחאני בראיון ,  שהיה הראשון לכלי תקשורת אמריקני .  אמש הודיע הבית הלבן כי קיימת אפשרות שנשיא ארה"ב ברק אובמה ייפגש עם רוחאני בכינוס העצרת הכללית של האו"ם בניו יורק בשבוע הבא ,  אם טהראן תשדר רצינות באשר לנכונותה לוותר על תכנית הגרעין שלה .  דובר הבית הלבן ג'יי קרני התייחס לשינוי בטון האיראני מאז עליית רוחאני לשלטון ,  ואמר כי מפגש בינו לבין אובמה  " אפשרי .  היד המושטת הייתה שם מאז שהוא הושבע לשלטון ".  הוא הוסיף כי לאובמה כמה תנאים לקיום המפגש וכי אף שמסריו של רוחאני בראיון נשמעו חיוביים , " פעולות חשובות ממילים ". 
אובמה ,  שייוועד בסוף החודש עם נתניהו בשולי עצרת האו"ם בניו יורק ,  אמר שלשום בראיון לערוץ האמריקני בשפה הספרדית  " טלמונדו ":   " יש כאן הזדמנות לדיפלומטיה ".  הנשיא האמריקני הביע תקווה  " שהאיראנים ינצלו את זה ",  והוסיף כי יש  " אינדיקציה לכך שרוחאני ,  הנשיא החדש ,  מעוניין לפתוח בדיאלוג עם המערב ועם ארה"ב בצורה שלא ראינו בעבר .  יהיה עלינו לבחון את זה ". 
לא רק אובמה עשוי להיפגש עם עמיתו האיראני .  אמש נודע כי נשיא צרפת פרנסואה הולנד ייוועד עם רוחאני בשולי עצרת האו"ם . " יש תכנית להיפגש עם הנשיא האיראני ,  לבקשתו ",  אמר הולנד לכתבים לפני עזיבתו את מאלי שבאפריקה ,  שם השתתף בטקס ההשבעה של הנשיא החדש איברהים בובקאר קיטה .  
לקריאה נוספת:נשיא איראן ל-NBC : " ישראל כובשת ומחרחרת מלחמה"נתניהו ייפגש עם אובמה : " להעצים את הלחץ על איראן"אובמה : " אבחן את רוחאני בנושא הגרעין האיראני "
 לפניות לכתב עמרי נחמיאס - omri_n@walla.net.il
 ( עדכון ראשון :  22:34 )  

נתניהו : " איראן מסובבת התקשורת כדי להמשיך בסיבוב הסרכזות "
 ראש הממשלה הגיב לראיון של נשיא איראן ובו טען כי ארצו לעולם לא תפתח נשק גרעיני . " לא צריך ללכת שולל אחר דברי ההונאה ,  המבחן  במעשים ".  ארה"ב : " פגישה עם רוחאני אפשרית "
 
