נתניהו לקרי : " רוצים להתניע מחדש את שיחות השלום "
 שר החוץ האמריקני הגיע לביקור בישראל .  בפתח פגישתם התייחס ראש הממשלה למשא ומתן והדגיש : " אם יש רצון ,  נמצא דרך ".  הוא גם הודה על החלטת ארה"ב להרחיב את הסנקציות על איראן
ראש הממשלה ,  בנימין נתניהו ,  נפגש היום  ( חמישי )  עם שר החוץ של ארצות הברית ,  ג'ון קרי ,  שנחת הבוקר לביקור בישראל .  בפתח הפגישה ,  התייחס נתניהו לאפשרות התנעתו המחודשת של המשא ומתן המדיני עם הפלסטינים ,  ואמר : " נדבר על איראן ועל מעשי הטבח הנוראיים וחוסר היציבות בסוריה ,  אבל מעל הכול אנחנו רוצים להתניע מחדש את שיחות השלום עם הפלסטינים .  עבדנו לשם כך רבות יחד .  זה דבר שאתה ואני רוצים ,  ואני מקווה שהפלסטינים רוצים גם .  עלינו להצליח בכך מסיבה פשוטה והיא שאם יש רצון ,  נמצא דרך לעשות זאת ".  
ראש הממשלה גם הודה לקרי על ההחלטה של בית הנבחרים האמריקני לתמוך בישראל במקרה של תקיפה באירן ולהרחיב את הסנקציות עליה : " הידידות בינינו באה לידי ביטוי אתמול בהחלטה יוצאת הדופן של הסנאט האמריקני לעמוד לצידה של ישראל נגד תכניתה הגרעינית של איראן .  אני רוצה לשבח את ועדת החוץ של בית הנבחרים על הרחבת הסנקציות ",  אמר נתניהו .  
ביום שלישי האחרון התקיים באופן חריג דיון פומבי בוועדת החוץ והביטחון בנושא מאמצי המשא ומתן .  בפתח הדיון ציין יו"ר הוועדה ,  ח"כ אביגדור ליברמן כי לפני שנכנסים למשא ומתן ,  ראוי לבדוק אם הופקו הלקחים הנדרשים מתהליך אוסלו וההתנתקות מחבל עזה ,  בדגש על הפערים העצומים שהיו בין ההערכות שהוצגו בפני הממשלה לבין המציאות בשטח .  לדבריו ,  ראוי לשים דגש לכך שאבו מאזן ,  איתו מבקשת ממשלת ישראל לנהל משא ומתן ,  איבד מהלגיטימיות הציבורית שלו ,  בין השאר מאחר שהוא נימנע לקיים בחירות דמוקרטיות במשך כשלוש שנים .  
הממונה על המשא ומתן ,  השרה ציפי לבני ,  נמנעה במהלך הדיון מלהתייחס באופן קונקרטי לסוגיות הנידונות בחדרים הסגורים מול המתווך האמריקני והפלסטינים .  יחד עם זאת ,  היא שרטטה בקווים כלליים את עיקרי העקרונות המנחים אותה לקראת אפשרות לפתיחה במשא ומתן . " הסיטואציה שבה קיים קיפאון מדיני זו סיטואציה מסוכנת שעלולה להוביל לתסכול מצד הפלסטינים .  אני מאמינה בזכות העקרונית שיש לנו לארץ כולה אבל ,  חייבים בפועל להגיע לפתרון של שתי מדינות ",  ציינה לבני .  

נתניהו לקרי : " רוצים להתניע מחדש את שיחות השלום "
 שר החוץ האמריקני הגיע לביקור בישראל .  בפתח פגישתם התייחס ראש הממשלה למשא ומתן והדגיש : " אם יש רצון ,  נמצא דרך ".  הוא גם הודה על החלטת ארה"ב להרחיב את הסנקציות על איראן

