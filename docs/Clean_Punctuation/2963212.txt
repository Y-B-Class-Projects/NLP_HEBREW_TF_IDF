הרצוג : " לא ידעתי שנתניהו ניהל במקביל משא ומתן עם ליברמן "
 יו"ר האופוזיציה התייחס לאי הצטרפות המחנה הציוני לממשלת נתניהו ,  וביקש להבהיר : " לא הלכתי שבי ולא זחלתי .  אם הייתי זוחל ,  כבר מזמן הייתי בפנים ".  יחימוביץ' : " אחד השבועות המבישים בהיסטוריה הפוליטית "
" לא הלכתי שבי ולא זחלתי .  אם הייתי זוחל ,  כבר מזמן הייתי בפנים "   כך אמר היום  ( שבת )  יו"ר המחנה הציוני יצחק הרצוג ,  באירוע שבתרבות בכפר סבא ,  בהתייחסות למגעים להצטרפות מפלגתו לממשלה בראשותו של בנימין נתניהו .  הוא הבהיר : " לא ידעתי שבמקביל הוא ניהל משא ומתן עם ליברמן "  וטען כי  " צריך לקחת החלטות כואבות ,  גם אם הן לא פופולריות .  אני יכול לומר שאני ניסיתי ". 
יו"ר האופוזיציה התייחס לפרישתו של שר הביטחון משה יעלון ואמר : " יעלון הוא איש מרשים והגון מאוד .  יש לנו מחלוקת עם הדעות אבל אני מאוד מכבד אותו ".  לדבריו ,  יעלון האמין  " מתוך עקרונות שמותר למפקדים להביע עמדה .  אני חושב שיעלון איש ישר ,  הגון ואמיץ .  סימסתי לו לפני יומיים והודעתי לו שהייתי רוצה לראות אותו עם אורלי לוי במחנה הציוני ". 
לקריאה נוספת:המפץ הפוליטי הבא בדרך :  חזרת יעלון היא רק שאלה של זמןאהוד ברק : " אנחנו רואים ניצני פאשיזם בממשלת נתניהו"לבני :  נשיא מצרים הציע תכנית שלום  ונתניהו הכניס לו אצבע בעין 
בהמשך יצא הרצוג נגד  " קבוצה שמוכנה לדבר עם ראשי חמאס ועם אחמדינג'אד ,  אבל לא מוכנה לדבר עם ראש ממשלת ישראל ".  לדבריו , " צר לי שגורמי שמאל קיצוני אצלי העדיפו ליפול לחוסר האמון ,  וצר לי שגורמי ימין קיצוני הסיתו את נתניהו למקום אלים ",  בהתייחסות להצטרפות ישראל ביתנו בראשות אביגדור ליברמן לממשלה .  כשנשאל בנוגע לזהותם של אותם  " גורמי שמאל קיצוני ",  סירב בתחילה לענות ,  אולם בהמשך ציין את חברי מפלגתו שלי יחימוביץ' ומיקי רוזנטל .
" לבוא ולומר שמי שמדבר עם ראש הממשלה הוא כלב ,  הולך על ארבע ,  עושה חתונת דמים ,  לא מקובל עליי ",  הוסיף . " לא אמרתי שאין לי טעויות .  האמנתי שצריך לעשות ניסיון להגיע איתו לשוקת ".  עם זאת ,  הבהיר הרצוג כי  " לא היינו רחוקים מהקווים שלי "  בהסכם שהתגבש עם הליכוד ,  וכשל לבסוף .  בין היתר ,  ציין הרצוג כי הוא קיבל זכות וטו על חוקים אנטי-דמוקרטיים והיה אמור לקדם יוזמת שלום אזורית ,  בשיתוף המדינות הערביות המתונות .  
לדברי הרצוג ,  המהלך שביקש להוביל  " היה מבוסס על יסודות אזוריים ".  הוא הסביר כי  " העולם הערבי היום מבוסס על שורת מנהיגים חדשים ,  פחות מתוסבכים בקשר עם ישראל .  הם מוכנים ללכת למהלך דרמטי מול ישראל .  זה היה מביא את הפלסטינים לשולחן ונותן להם גיבוי ,  וגם לישראל ".  לטענתו ,  במסגרת המתווה , " ישראל הייתה אמורה להודיע מידית שהיא מוכנה להיענות לאלמנטים מתוך יוזמת השלום הערבית ולפתוח במשא ומתן עם מדינות ערב על יוזמת השלום הערבית .
" נתניהו העדיף בסוף למצמץ ",  הבהיר הרצוג . " נתניהו מלא פחדים ,  הוא ברח בסוף ".  לטענתו של הרצוג ,  לאחר כישלון המגעים עם ראש הממשלה , " הציבור מבין שאין מה להאמין לנתניהו ".  כמו כן ,  הוא שב וטען כי התקיימו מגעים גם עם יחימוביץ' ,  ש"תקפה אותו בתקשורת ".  לטענתו ,  היא שברה  " כללים הגיוניים וסבירים "  של פעילות פוליטית .  
בתוך כך ,  בהודעה השבועית של שלי יחימוביץ' לתומכיה שפורסמה היום ,  כינתה חברת הכנסת את השבוע האחרון  " אחד המבישים ביותר בהיסטוריה הפוליטית של מדינת ישראל ".  לדבריה , " דבר לא יכסה את הבושה ואת הזנק שנגרמו השבוע ,  ולא רק למפלגת העבודה אלא לפוליטיקה ולדמוקרטיה בכלל ". 
בהתייחסות להתפטרותו של שר הביטחון יעלון ,  טענה : " זה לא מקרי שהאיש הישר הזה מפנה עורף לפוליטיקה כשהיא בשיא הביבים שלה .  פרישתו היא יותר מאקט פוליטי .  יעלון הוא איש ימין ששימר את הממלכתיות ואת האתוס הצה"לי של צבא חזק ומוסרי כאחד ,  ובכך גונן על כולנו .  ההתנכלויות החוזרות ונשנות של נתניהו לדרכו הממלכתית והשפויה ,  ריסקו רכיבים שעד לפני שניה היו בליבה של הקונצנזוס הישראלי ".  

ח"כ מרב מיכאלי טענה כי  " יעלון הוא איש ימין .  אמנם בממשלה ההזויה והמטורללת הזאת הוא משמיע קול מאוזן ושפוי ששומר על הצבא ומחויב לדמוקרטיה ,  אבל עדיין איש ימין .  אין לו מה לחפש במחנה הציוני ".  לדבריה , " יש בממשלה הזו גורם נוסף שמייצג את הימין השפוי ,  משה כחלון ,  והוא זה שמאפשר את הממשלה המסוכנת והקיצונית הזו .  אני קוראת לו לצאת מיד מהממשלה המסוכנת הזאת ". 
ח"כ קסניה סבטלובה הוסיפה בדברים שאמרה באירוע שבתרבות באור יהודה ,  כי  " עכשיו כשהוסר 'איום' ממשלת האחדות ,  אני מאחלת לנו שבמושב שמתחיל השבוע נהיה פעלתנים כאופוזיציה לוחמת ועיקשת ,  בשונה מהשנה החולפת ".  לדבריה , " הדברים שראינו בשבוע האחרון משקפים את כל מה שהציבור שונא בפוליטיקה ".   
" זהו הזמן להתחיל לפעול למען הקמת מחנה דמוקרטי ישראלי ,  שייצג ערכים שהם ההפך מהדרך של ממשלת הימין המסוכנת הזאת ,  עם הנהגה שתיבחר בחכמה ולא על ידי עסקני מפלגה זו או אחרת ",  הוסיפה , " יש כאלו שיקראו לכך ערכים של שמאל ,  יש כאלו שיעדיפו לקרוא לזה מרכז - ההגדרה לא חשובה .  הערכים החשובים לנו הם הדמוקרטיה והשלום - ערכים בהם הממשלה הזאת נלחמה עוד לפני הצטרפותו של ליברמן ,  ובוודאי שעכשיו .  הממשלה הזאת לא מייצגת את רוב הציבור ,  גם לא את אלו שבחרו בה - אנחנו צריכים לייצג אותם ".  

הרצוג : " לא ידעתי שנתניהו ניהל במקביל משא ומתן עם ליברמן "
 יו"ר האופוזיציה התייחס לאי הצטרפות המחנה הציוני לממשלת נתניהו ,  וביקש להבהיר : " לא הלכתי שבי ולא זחלתי .  אם הייתי זוחל ,  כבר מזמן הייתי בפנים ".  יחימוביץ' : " אחד השבועות המבישים בהיסטוריה הפוליטית "
 
