חסון :  רה"מ  " קנה "  התנגדות ח"כ אריאל לוועדה
ח"כ יואל חסון קרא ליועמ"ש לבדוק חשד שרה"מ  " קנה "  את התנגדותו של ח"כ אריאל להקמת ועדת חקירה ממלכתית לבדיקת השריפה בכרמל תמורת תקציב שהובטח לישיבות ההסדר
המאבק בין חברי הכנסת בנוגע להקמת ועדת חקירה ממלכתית בנוגע לשריפה בכרמל הולך ומתחמם .  יו"ר הוועדה לביקורת המדינה ,  ח"כ יואל חסון  ( קדימה )  ,  שלח הערב  ( שלישי )  מכתב ליועץ המשפטי לממשלה בדרישה לחקור מה שהוא מגדיר  " החשד הכבד כי ראש הממשלה בנימין נתניהו קנה לכאורה את הצבעתו של ח"כ אורי אריאל ,  חבר סיעה באופוזיציה ".  חסון חושד שאריאל ,  חבר הבית היהודי שתמך בהקמת הוועדה ,  יתנגד לכך בעקבות החשד שרה"מ  " קנה "  את התנגדותו .
 חשדו של חסון קיבל חיזוק כאשר הערב פורסמה הודעה מטעם דוברו של ח"כ אריאל ,  לפיה משרד הביטחון שינה את עמדתו הקודמת והחליט להקצות לישיבות ההסדר סכום של 21 מיליון שקלים לישיבות ההסדר בהתאם לדרישתו של ח"כ אריאל . 
" השינוי הפתאומי בעמדתו של ח"כ אריאל ,  יחד עם השינוי הפתאומי בעמדת משרד הביטחון בנוגע להקצאת הכספים לפי דרישתו ,  מעלים חשד כבד לשוחד פוליטי ולקניית הצבעה בכסף ציבורי ",  כתב חסון . " לאור חומרת החשדות ,  ובפרט כאשר מדובר על הקמת ועדת חקירה בעקבות דו"ח חריף ביותר של מבקר המדינה ולאחר אסון השריפה בכרמל ,  הנך מתבקש להתערב באופן מידי ולפתוח בבדיקה של החשדות הכבדים ". 
מלשכת ראש הממשלה נמסר בתגובה כי , " בשיחתו של ראש הממשלה בנימין נתניהו עם ח"כ אורי אריאל ,  הבהיר ראש הממשלה לח"כ אריאל כי הקמת ועדת חקירה רק תעכב את יישום המסקנות בנושא השריפה .  בניגוד לנטען ,  ראש הממשלה נתניהו לא הבטיח כל תמורה כספית או אחרת עבור ההצבעה ,  ואף לא התבקש לעשות כן ". 
ח"כ אורי אריאל מסר בתגובה כי , " בשיחה אמש עם ראש הממשלה נדונו ענייני כיבוי בלבד .  העברת התקציב היום לישיבות ההסדר התבצעה בעקבות עיכוב שבוצע בהעברת כספים לתקציב הביטחון ,  לאחר שכבר הודעתי שאתנגד לוועדת חקירה ".  
בשיחה עם וואלה !  חדשות טען אריאל כי , " חסון פנה אלי כמה פעמים והסביר לי כמה חשוב להקים ועדת חקירה ,  משום שכך ניתן להפיל את ראש הממשלה .  ניכר שזו מטרתו האמתית ,  ולא חקירת המחדלים .  כעת הוא מוציא הודעות שאין בינם לבין המציאות כלום .  דיברתו של אדם שמקדם מטרות פוליטיות על דמם של ההרוגים אינה ראויה להתייחסות ".  אריאל הודיע כי בכוונתו לשקול עד מחר צעדי תגובה למכתב של חסון .
 חסון הכחיש את טענת אריאל והוסיף כי , " אלו דברים מגוחכים שמנסים להסתיר את האמת ששולם שוחד פוליטי כדי לשנות הצבעה על הקמת ועדת חקירה ממלכתית .  אני גאה בעובדה שאני רוצה להפיל את בנימין נתניהו ,  שלא הצבעתי עבורו בבחירות ". 
מאיגוד ישיבות ההסדר נמסר כי  " תקציב הביטחון השוטף של ישיבות ההסדר קיים בבסיס תקציב המדינה במשך עשרות שנים והעברתו אינה מותנת בשום עניין פוליטי או אחר .  אנו דוחים את הניסיון לערב את ישיבות ההסדר במחלוקת פוליטית שאינה קשורה כלל לישיבות .  אנו מאמינים כי התקציב יועבר בהקדם כמדי שנה בשנה ". 

חסון :  רה"מ  " קנה "  התנגדות ח"כ אריאל לוועדה
ח"כ יואל חסון קרא ליועמ"ש לבדוק חשד שרה"מ  " קנה "  את התנגדותו של ח"כ אריאל להקמת ועדת חקירה ממלכתית לבדיקת השריפה בכרמל תמורת תקציב שהובטח לישיבות ההסדר

