לקראת פגישת נתניהו-טראמפ :  צוות וואלה !  NEWS מדווח מוושינגטון
ראש הממשלה מקיים ישיבות קדחתניות עם צוות יועציו הקרוב בוושינגטון לקראת פגישתו הראשונה עם נשיא ארה"ב דונלד טראמפ .  וואלה !  NEWS תשדר החל מ-18:00 משדר מיוחד בהשתתפות שליחנו בארה"ב
היממה הקרובה עומדת להיות משמעותית מאוד ביחסי ישראל וארצות הברית .  דיונים הקשורים לישראל עומדים להתקיים גם בבית הלבן בין הנשיא דונלד טראמפ וראש הממשלה בנימין נתניהו ,  וגם בגבעת הקפיטול ,  שם יעמוד דיוויד פרידמן ,  השגריר המיועד של ארצות הברית בישראל ,  לשימוע בפני ועדת החוץ של הסנאט .  מעל כל אלה ,  תמשיך לרחף ההתפטרות של מייקל פלין ,  היועץ לביטחון לאומי ,  שיצא מתמונת הפגישה בין שני המנהיגים אחרי שהשתתף בכל שלבי ההכנה שלה .
 בשיחה עם וואלה !  NEWS אמרה אן גייראן ,  כתבת מחלקת המדינה של ה"וושינגטון פוסט ",  כי היעדרותו של פלין תהיה משמעותית יותר בפגישה בכל הנוגע לסוגיה האיראנית ,  הסוגיה החשובה ביותר מבחינתו של ראש הממשלה נתניהו ,  ופחות בכל הנוגע לסוגיה הפלסטינית . " זה ברור שהתיק הפלסטיני אינו נמצא בידיו ",  אמרה , " אבל איראן זה סיפור אחר .  פלין היה ללא ספק אחד הקולות הניציים מול איראן בממשל החדש ,  והיה ספקן לאורך כל הדרך לגבי הסכם הגרעין ". 
עוד בוואלה !  NEWS:בכיר מודיעין אמריקני :  ה-CIA מדליף מידע במטרה להגן על טראמפסבב הפגישות החל :  נתניהו נועד עם שר החוץ האמריקנידיווח : " ה-FBI חקר את פלין על קשריו עם רוסיה בימיו הראשונים בתפקיד "  
לדבריה , " אף אחד ,  כולל פלין ,  לא דיבר בפומבי בשבועות האחרונים על האפשרות של ביטול ההסכם  ( עליו דיבר טראמפ כמועמד לנשיאות - ע"נ )  ,  אבל פלין צידד באדיקות בגישה של לגרום לאיראן להרגיש שלא בנוח כמה שיותר ,  בלי לעשות להם הנחות ".  עם זאת ,  היא הדגישה כי עמדתו של פלין היא עמדת הקונצנזוס בממשל ולכן הפגיעה בפגישת שני המנהיגים תהיה מוגבלת . " הסנטימנט של פלין כלפי איראן די נפוץ בממשל ,  ולכן היעדרותו משמעותה היא רק שאחד הקולות החזקים ייעדרו מהפגישה עם נתניהו ".  
אבל זו לא תהיה ההשלכה היחידה של הפרשה על פגישת המנהיגים ,  העריכה גייראן . " המהומה הזו גם תשליך על הפגישה בכך שהיא ממחישה את רמת הכאוס בה נמצא הבית הלבן כעת ,  וכמובן שמדובר בהסחת דעת ,  כיוון שהפגישה עם נתניהו הייתה אמורה להפגין את הגישה האסרטיבית בה נוקט ממשל טראמפ לגבי איראן ".  
ג'ונתן שנצר ,  סגן נשיא של מכון המחקר FDD בוושינגטון ,  סבור כי  " הדבר הכי חשוב שצריך לצפות לו בפגישה הזו הוא חזרה לסטטוס קוו ,  ליחסים החמים בין ישראל וארצות הברית ".  כאשר הוא נשאל אם מדובר רק בשינוי של היחסים האישיים בין המנהיגים או גם בשינוי מדיניות ,  אמר שנצר : " זה אישי ,  אבל גם אל תשכח שהמדיניות כלפי איראן השתנתה ,  המדיניות כלפי ההתנחלויות השתנתה באופן משמעותי ,  הטון הכללי היה של אנטגוניזם ".   
" הייתה פגישה מפורסמת שבה נתניהו לווה ליציאה צדדית מן הבית הלבן .  זה לא דבר שאני צופה שיקרה בממשל הזה .  הטון יהיה שונה ",  הוסיף .  עם זאת ,  הוא הבהיר כי  " לא הכול יהיה שונה כי יש דברים שלא צריך לשנות .  הפגישות שלו עם חברי הקונגרס יהיו טובות כמו תמיד ,  קבלת הפנים הכללית בעיר תהיה חמה ". 
בפגישה עצמה ,  מעריך שנצר כי  " תהיה התמקדות ביחסים האסטרטגים ,  לגבי איראן תהיה הצהרת כוונות ,  הכרה שרואים עין בעין ,  דבר שאובמה לא היה עושה .  אומה נזהר לא לייצר אנטגוניזם כלפי איראן .  אם נתניהו יצליח ,  הוא יגיע להבנה שניתן יהיה לבטא בנוגע להתנחלויות ,  שהוא יוכל לומר לקואליציה שלו איפה ניתן ואיפה לא ניתן לבנות .  הצלחה תהיה אם יהיה איתות על שינוי במדיניות ההתנחלויות .  אני לא מצפה שזה מה שיקרה - אבל אם כן זו תהיה הצלחה ".  
עניין נוסף אשר מעסיק בשבוע הזה את וושינגטון הוא השימוע הצפוי מחר לשגריר ארצות הברית המיועד בישראל ,  דיוויד פרידמן .  השגריר המיועד יתייצב בפני ועדת החוץ של הסנאט ויצטרך להשיב על שאלות בנוגע למדיניות ,  להשקפתו האישית ,  וגם לאמירות בעייתיות שלו מן העבר ,  כאשר אמר שאנשי השדולה היהודית ליברלית ג'יי סטריט  " גרועים מאנשי הקאפו ".  
לדברי שנצר ,  בשורה התחתונה ולמרות הדרמות שיתעוררו ,  המינוי יאושר . " אני מנחש שנראה כמה התנגדויות מצד הדמוקרטים ,  לא כל כך הרבה מן הצד הרפובליקני .  מה שחשוב לזכור לגבי פרידמן ,  הוא שלמרות שיש לו השקפות ימניות לגבי הסכסוך זה לא בהכרח מונע ממנו לשרת בתפקיד הזה .  הוא לא זה שייקבע את המדיניות ,  הוא רק יישם אותה .  לא משנה איזה עמדות יש לו ,  הוא לא יוכל להביע אותן בשם הממשל .  הוא ,  בתור שליח ,  יצטרך לדברר את עמדות הממשל ".  
לגבי האופן שבו תיראה כהונתו של פרידמן אם יאושר המינוי ,  מעריך סגן הנשיא של מכון המחקר FDD כי  " הוא ירגש את השמאל ,  אבל לא את המרכז או הימין ,  עמדותיו הן במיינסטרים .  הציפייה היא שהוא יעבור את השימוע ולאחר מכן את ההצבעה בסנאט .  זה לא שזה יעבור בלי דרמה ",  אמר . " הוא יישאל שאלות על דברים שאמר בעבר ,  זה מה שקורה בשימועים ,  מחפשים דברים בעברך ומעלים את הדברים האלה .  אם הוא יגיב נכון ,  יתנצל ,  יגיד לא התכוונתי לזה וכו' ,  ברוב המקרים הדברים האלה באים על מקומם בשלום .  אם הוא יגיע לשם לא מוכן הוא ימצא את עצמו טובל במים חמים ,  אבל אני לא חושב שזה יהיה המקרה ". 
כשנשאל מה התגובה בקרב מדינות ערב למינוי המסתמן ,  הסביר שנצר כי  " ראינו התנגדות להעברת השגרירות ,  אבל לא למינוי של פרידמן .  זו אינדיקציה לאופן שבו מדינות ערב מתנהלות .  גם בנוגע להסכם הגרעין הם לא התנגדו בקול לנשיא .  אז זה לא מפתיע .  גם אם הם מתנגדים ,  זה טבעי שיישארו בצל ". 
לכך מצטרף שינוי הכיוון הדרמטי במדיניות האמריקנית כלפי ישראל ,  עם הדיווחים מפי גורמים בכירים בוושינגטון כי טראמפ  " לא יתעקש על פתרון שתי המדינות ".  מדיניות זו ,  ששוברת מהמדינות האמריקנית המסורתית וממדיניות מדינות אירופה ומרבית מדינות ערב ,  עשויה לספק לנתניהו קרקע נוחה יותר לדיונים עם טראמפ ועם אנשיו .  

לקראת פגישת נתניהו-טראמפ :  צוות וואלה !  NEWS מדווח מוושינגטון
ראש הממשלה מקיים ישיבות קדחתניות עם צוות יועציו הקרוב בוושינגטון לקראת פגישתו הראשונה עם נשיא ארה"ב דונלד טראמפ .  וואלה !  NEWS תשדר החל מ-18:00 משדר מיוחד בהשתתפות שליחנו בארה"ב

