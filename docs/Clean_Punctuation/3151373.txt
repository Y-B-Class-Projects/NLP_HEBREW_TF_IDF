נתניהו בטקס לנפגעי פעולות האיבה : " נעמוד מול הקנאות הברברית "
 ראש הממשלה ,  נשיא המדינה ויו"ר הכנסת השתתפו בטקס הממלכתי לנפגעי הטרור בארץ ובחו"ל .  מתוך הנופלים ,  3,134 הם נפגעי פעולות איבה ,  בהם 122 אזרחים זרים שנהרגו בפיגועים בארץ ומאה ישראלים שנהרגו בחו"ל
טקס האזכרה הממלכתי לזכרם של חללי פעולות האיבה התקיים היום  ( רביעי )  בשעה 13:00 באנדרטה לחללי פעולות האיבה .  בטקס השתתפו נשיא המדינה ראובן ריבלין ,  ראש הממשלה בנימין נתניהו ויו"ר הכנסת יולי אדלשטיין .  
נתניהו מסר את תנחומיו למשפחות הנפגעים וביקש להשתתף בכאבן . " פעולות האיבה התחילו בשחר תחילתנו הלאומית ונמשכו אחרי הכרזת העצמאות .  אתמול השתתפתי באירוע מרגש בכנסת .  בצד שירי הזיכרון עלו על הבמה קרובי הנופלים ,  ילדים ואזרחים ",  סיפר ,  וציין את מיכל סלומון ,  שבעלה אלעד נרצח בטבח בבית המשפחה בהתנחלות חלמיש . " עין לא נותרה יבשה כשמיכל סלומון עמדה עם בתה רעות שדיברה בדמעות על אבא .  כשחדר המחבל לבית בחלמיש מיכל גילתה תושיה ומיהרה עם ילדיה ווידאה שלא יוציאו הגה .  למטה ,  העלה אלעד נאבק במחבל עד טיפת דמו הוא נרצח עם אביו יוסף ואחותו חיה ". 
נתניהו הוסיף : " לא נפסיק להיאבק בטרור .  זו מחלה עולמית שמשתוללת סביבנו כתוצאה מהקנאות הברברית של האסלאם הקיצוני .  נעמוד נגד תופעות אלו אצל שכנינו ואם יש ניצנים של שינוי בתפיסתם ,  ויש כאלה ,  הם נובעים מההכרה בנחישותנו להגן על עמינו וארצנו .  כאן נחיה לנצח ".  
מתוך הנופלים ,  3,134 הם נפגעי פעולות איבה ,  בהם 122 אזרחים זרים שנהרגו בפיגועים בארץ ומאה ישראלים שנספו בחו"ל .  בשנה האחרונה ,  מאז יום העצמאות הקודם ,  נהרגו 12 אזרחים ,  האחרון שבהם הוא עדיאל קולמן שנרצח בפיגוע דקירה ברחוב הגיא בעיר העתיקה בירושלים בחודש שעבר ,  כשהיה בדרכו מהכותל המערבי .  פיגועי האיבה הותירו 926 הורים שכולים ,  822 אלמנים ואלמנות ו-114 יתומים משני ההורים .
 על פי ההערכה ,  כמיליון וחצי איש צפויים לפקוד את בתי העלמין הצבאיים במהלך יום הזיכרון .  משרד הביטחון מקיים טקסים ב-52 בתי עלמין צבאיים ובמאות חלקות קבורה צבאיות ברחבי הארץ .  כמו כן ,  המשרד מעמיד במהלך היום לרשות הציבור מאות אוטובוסים ושירותי היסעים  ( שאטלים )  לבתי העלמין הצבאיים ,  בהר הרצל וברחבי הארץ .  טקס האזכרה הממלכתי לזכרם של חללי פעולות האיבה יתקיים בהר הרצל בשעה 13:00 באנדרטה לחללי פעולות האיבה .
  ( עדכון ראשון :  13:02 )  

נתניהו בטקס לנפגעי פעולות האיבה : " נעמוד מול הקנאות הברברית "
 ראש הממשלה ,  נשיא המדינה ויו"ר הכנסת השתתפו בטקס הממלכתי לנפגעי הטרור בארץ ובחו"ל .  מתוך הנופלים ,  3,134 הם נפגעי פעולות איבה ,  בהם 122 אזרחים זרים שנהרגו בפיגועים בארץ ומאה ישראלים שנהרגו בחו"ל

