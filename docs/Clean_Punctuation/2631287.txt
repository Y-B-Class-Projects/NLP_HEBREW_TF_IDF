 " לכל איש יש שם ":  שמות הנספים הוקראו בכנסת
בתום הטקס הממלכתי לציון יום השואה ברחבת מוזיאון יד ושם ,  החל במשכן הכנסת הטקס הממלכתי ,  בו נכח שר החוץ האמריקני קרי .  נתניהו על חמיו : " שמואל מעולם לא התאושש מהשואה "
 הטקס הממלכתי לציון יום השואה במשכן כנסת נערך הבוקר  ( שני )  לאחר תום הטקס ברחבת מוזיאון יד ושם .  בטקס הממלכתי השתתפו נשיא המדינה שמעון פרס ,  יו"ר הכנסת יולי אדלשטיין ,  ראש הממשלה בנימין נתניהו ,  שרי הממשלה ,  המיועדת לראש האופוזיציה ,  חברת הכנסת שלי יחימוביץ ,  חברי כנסת ,  שופט בית משפט העליון חנן מלצר ,  והרבנים הראשיים ,  הרב שלמה עמאר והרב יונה מצגר .  בטקס הוקראו שמות הנספים בשואה - המשך למה שהחל ב"יד ושם ".  
הנשיא פרס הזכיר בדבריו את בני משפחתו  " שנטבחו עם 2,060 בני קהילתם בעיירה וישנייבה באוגוסט 1942 על ידי הנאצים אשר ריכזו את תושבי העיירה בבית כנסת שהיה עשוי מעץ ורצחו אותם באכזריות בירי ובשריפה ".  אז פנה הנשיא להקריא את שמות בני משפחתו שנספו בהם סבו ,  דודו ,  דודותיו ובני דודו .
 ראש הממשלה בחר לדבר בהרחבה על חמו ,  אביה של שרה רעייתו ,  שמואל בן ארצי שהיה  " אד מוצל ",  לדבריו .  הוא תיאר את סיפור חיו של בן ארצי ואת תחייתו המחודשת במדינת ישראל . " שמואל מעולם לא התאושש מהשואה אף על פי שבנה משפחה לתפארת ",  אמר ראש הממשלה , " מעולם הוא לא התאושש מהרצח של אחותו התאומה ".  
מוקדם יותר הסתיים ברחבת  " מרד גטו ורשה "  במוזיאון יד ושם הטקס הממלכתי שנפתח לאחר הישמע צפירה של שתי דקות לזכר ששת מיליוני הנספים בשואה .  בטקס הונחו זרים למרגלות האנדרטה ,  כאשר השנה מציינים בדיוק 70 שנים למרד בגטו שבבירת פולין בשנת 1943 .
 בטקס הממלכתי השתתפו נשיא המדינה שמעון פרס ,  ראש הממשלה בנימין נתניהו וגם ג'ון קרי ,  שר החוץ האמריקני שהגיע לסיור באזור להשתתף בטקס .  קרי הניח זר בשם ארצות הברית .  בנוסף ,  יו"ר הכנסת הנכנס יולי אדלשטין ,  נשיא בית המשפט העליון השופט אשר גרוניס ,  יו"ר הסוכנות היהודית נתן שרנסקי ,  סגן הרמטכ"ל אלוף גדי אייזנקוט ,  מפכ"ל המשטרה רב-ניצב יוחנן דנינו ,  וכן ארגוני ניצולים ולוחמים ,  תלמידי בית ספר ומשלחות מהארץ ומחו"ל השתתפו בטקס .  
אמש ניצלו ראש הממשלה ונשיא המדינה את טקס ציון פתיחת יום השואה לתקוף את מנהיגי איראן הקוראים להשמדת ישראל וכן התיחסו למקרי האלימות כלפי קשישים ובהם ניצולי שואה בתקופה האחרונה . " אני רואה כחובתי להפעיל את משקלה של מדינת ישראל וממשלת ישראל כדי להעניש בחומרה את הפורעים ",  הבהיר ראש הממשלה נתניהו , " אנחנו מחויבים לכבודם וביטחונם של אזרחינו הקשישים בכלל ,  ויש לנו מחויבות מיוחדת לרווחתם של ניצולי השואה ".  
בנושא האיראני ,  הדגיש נתניהו כי מדינת ישראל תשמור תמיד על זכותה להגנה עצמית  או במילים אחרות  פעולה עצמאית נגד תכנית הגרעין האיראנית גם לא סיוע חיצוני . " בשום שלב ,  לא נפקיר את גורלנו בידי אחרים גם לא בידי הטובים שבידידינו ",  הבהיר ראש הממשלה , " במקום הזה וביום הזה אני מתחייב - לעולם לא תהיה שואה נוספת ",  הבטיח .
 הנשיא פרס הדגיש את הסכנה באנטישמיות ,  שעדיין ,  לדבריו ,  קיימת באירופה . " השואה היא יתמות ללא ניחם ,  ואחריות מוסרית ,  ללא פשרה .  היא אינה מתירה עצימת עין שלנו כעם יהודי ,  והיא חייבת לשמש כאות אזהרה מתמיד למשפחת האדם כולה .  עדיין נותרו על מפת אירופה כתמים אנטישמים מקוממים .  לבושתנו ,  נותרו כאלה שלא למדו דבר .  צעירים גלוחי ראש .  אנשי מדע כביכול חנוטים בחליפות מדומות .  כן !  נותרו עדיין שוכחי שואה ,  ומכחישי שואה .  לא כל לועי הגעש כבו .  משברים שוב מנוצלים ,  כדי להקים שוב מפלגות נאציות ,  מגוחכות אבל מסוכנות .  קריקטורות אנטישמיות מחליאות עדיין מתפרסמות ,  בשם חופש הביטוי ,  כביכול .  המסע לצדק ולחופש טרם תם ".  
לקריאה נוספת:פרס ביד ושם : " השואה - אות אזהרה מתמיד לאנושות כולה"מסע ההישרדות של ניצול השואה שגדל עם זאביםניצול השואה שהשתתף בכל מלחמות ישראלהיהודים שסייעו לגסטאפו לתפוס אלפים בלב ברליןסיפורי הגבורה הפחות מוכרים של יהודי פולין  

" לכל איש יש שם ":  שמות הנספים הוקראו בכנסת
בתום הטקס הממלכתי לציון יום השואה ברחבת מוזיאון יד ושם ,  החל במשכן הכנסת הטקס הממלכתי ,  בו נכח שר החוץ האמריקני קרי .  נתניהו על חמיו : " שמואל מעולם לא התאושש מהשואה "
 
