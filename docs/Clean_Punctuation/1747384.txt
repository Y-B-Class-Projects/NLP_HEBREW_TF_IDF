הסטודנטים משיבים לאברכים : " גם רפואה זה חשוב "
 יו"ר התאחדות הסטונדטים איציק שמולי תקף את ח"כ משה גפני הדורש לעגן את מלגות האברכים בחוק . " האם לימודי תורה נעלים על לימודי חינוך ?  יש גם סטודנטים מרקע כלכלי חלש "
 הסטודנטים לא נשארים חייבים :  לאחר שאברכים חרדים ביקשו להצדיק את עיגון המלגות אותן הם מקבלים בחוק ,  ואמרו כי מדובר בסכום זניח לעמת התקציב המוקצה לסטודנטים ,  תקף אחר הצהריים  ( ראשון )  יו"ר התאחדות הסטודנטים הטרי איציק שמולי את האברכים .  לדבריו , " במה נעלה יותר אברך ללימודי קודש מאשר סטודנט לרפואה ?  האם לימודיו חשובים יותר למדינת ישראל מלימודי ההוראה במכללות האקדמיות לחינוך ?  האם לימודיו תובעניים יותר מלימודי ההנדסה או המשפטים ?  "
 לדברי שמולי , " הקביעה לפיה הסטודנטים בישראל 'לומדים במשך תקופה מסוימת וזמנית' ועל כן זכאים לתמיכה נמוכה ביחס לתלמידי הישיבות היא קביעה מגוחכת ותלושה מהמציאות ,  בעיקר כשהיא מגיעה מפיו של יו"ר ועדת הכספים ". 
שמולי תקף את יו"ר ועדת הכספים חבר הכנסת משה גפני  ( יהדות התורה )  ,  שדרש לעגן את מלגות האברכים בחוק .  לדברי שמולי , " גפני מודע היטב למצבה הקשה של מערכת ההשכלה הגבוהה ולנטל הכלכלי הכבד המוטל על כתפיהם של הסטודנטים ,  אך אינו נותן לעובדות לבלבלו .
 שמולי הדגיש כי גפני מתעלם מכך , " ש- 60% מהסטודנטים לא היו יכולים לשרוד את התואר בלא תמיכתם הכלכלית של הוריהם .  80% מהסטודנטים מקדישים כל דקה פנויה כדי להתפרנס בדוחק ,  עובדים במהלך התואר ומרוויחים בממוצע שכר חודשי זעום בגובה 3,237 שקלים שאינו מספיק כדי לכסות את נטל שכר הלימוד וההוצאות הנלוות .  כל אלה לא חלים על אלה שתורתם אמונתם ופרנסתם - על חשבוננו ,  כאילו שאין בנמצא סטודנטים מרקע סוציו-אקונומי חלש הזקוקים לתמיכה ". 
דבריו של שמולי מגיעים לאחר שאברכים חרדים התייחסו לדרישתו של גפני לעגן את המלגה אותה הם מקבלים בחוק . " אני רואה בזה דבר חשוב מאוד לעגן את הדבר הפעוט הזה בחוק ",  אמר אחד האברכים לוואלה !  חדשות .  ביחס לטענות הסטודנטים כי מדובר באפליה הוא ציין כי  " התקציב שמקבלים הסטודנטים באוניברסיטאות הוא כפול ,  פי חמישה לפחות ". 
אחר הצהריים הודיע ראש הממשלה בנימין נתניהו כי נושא חוק הגמלות לאברכים יעבור לטיפולה של ועדה מיוחדת שתעסוק בנושא .  בתחילה לא היה ברור אם הוועדה תורכב מדרג השרים או מהדרג הפקידותי אך לבסוף הוחלט שאנשי לשכות השרים הם אלה שירכיבו אותה .  כתוצאה מהקמת הוועדה הוחלט לדחות את הדיון בוועדת השרים לענייני חקיקה בנושא .
 
הסטודנטים משיבים לאברכים : " גם רפואה זה חשוב "
 יו"ר התאחדות הסטונדטים איציק שמולי תקף את ח"כ משה גפני הדורש לעגן את מלגות האברכים בחוק . " האם לימודי תורה נעלים על לימודי חינוך ?  יש גם סטודנטים מרקע כלכלי חלש "
 
