 " הגיע הזמן להכרה אמריקנית ":  בישראל מברכים על הצהרת טראמפ
ברחבי הקשת הפוליטית התייחסו להצהרת נשיא ארה"ב כי הגיע הזמן שמדינתו תכיר בריבונות ישראל על הגולן . " אחרי מאמצים גדולים בזירה הבינלאומית ,  ו-38 שנים אחרי שהכנסת חוקקה את החוק להחלת הריבונות ",  אמר יו"ר הכנסת .  שרת התרבות הוסיפה כי  " הנוכחות שלנו מונעת טרור "
 נשיא ארצות הברית דונלד טראמפ כתב בחשבון הטוויטר שלו הערב  ( חמישי )  כי  " הגיע הזמן שארצות הברית תכיר באופן מלא בריבונות הישראלית ברמת הגולן ".  הצהרתו של טראמפ מגיעה לאחר שמוקדם יותר היום ,  דיווחו גורמים ישראלים ואמריקנים לסוכנות הידיעות AP כי ארצות הברית עשויה להכריז על ההכרה בריבונות הישראלית בגולן בפגישת טראמפ עם ראש הממשלה בנימין נתניהו בשבוע הבא .
 גורמים רבים התייחסו הערב לדבריו של טראמפ .  יו"ר הכנסת יולי אדלשטיין אמר כי  " הגיע הזמן להכרה אמריקנית ".  לדבריו ,  ‫"38 שנים אחרי שהכנסת חוקקה את החוק להחלת הריבונות הישראלית בגולן ,  ואחרי מאמצים גדולים בזירה הבינלאומית ,  הגיע הזמן להכרה אמריקנית .  ‬‫הנשיא טראמפ - תודה ".  
שגריר ישראל לאו"ם ,  דני דנון ,  אמר כי מדובר בפתחו של רגע היסטורי למדינת ישראל . " הנשיא טראמפ מוכיח שוב את חוזקת הברית בין ארצות הברית לישראל ".  עוד אמר כי  " הגיע העת שהעולם יכיר בכך שהגולן הוא חלק בלתי נפרד ממדינת ישראל ". 
עוד בנושא:דיווח :  ארה"ב עשויה להכריז על הכרה בגולן במהלך ביקור נתניהו 
יו"ר כולנו וחבר הקבינט המדיני בטחוני ,  השר משה כחלון ,  אמר כי הכוונה האמריקנית להכיר בריבונות ישראל ברמת הגולן היא  " הישג חשוב למדינת ישראל ".  לדבריו , " ידעו שכננו שהמציאות נקבעת הלכה למעשה ושיש מחיר לסרבנותם להכיר בישראל ".  
ממלא מקום שר החוץ ,  ישראל כץ ,  הוסיף כי  " הכרה אמריקנית בריבונות הישראלית תחזק את בטחון ישראל ואת מעמדה באזור ".  עוד אמר כץ כי פעולה זו  " תהווה תגובה לתוקפנות האירנית מסוריה ותשלח מסר ברור לאסד שמעניק לה את חסותו ".  
מועמד מפלגת כחול לבן ,  צבי האוזר ,  ומי שקידם בשנים האחרונות את הקמפיין להכרה בריבונות ברמת הגולן ,  אמר :  הכרה אמריקנית בריבונות ישראל בגולן תהווה נקודת מפנה היסטורית בתולדות המזרח התיכון ".  האוזר הוסיף , " יש להודות לנשיא ארצות הברית דונלד טראמפ ולראש הממשלה בנימין נתניהו .  ביום הזה מתגמדת הפוליטיקה אל מול משק כנפי ההיסטוריה .  ישראל לפני הכל ". 
לדברים הצטרף שר המדע אופיר אקוניס שאמר כי  " הנשיא טראמפ מוכיח פעם נוספת כי ביחסו האוהד לישראל הוא לא מסתפק רק בדיבורים ועושה מעשים ".  עוד אמר כי  " הודעתו ההיסטורית שמה קץ לתביעה השקרית של סוריה על רמת הגולן שהיא שטח יהודי משחר ההיסטוריה ".  
After 52 years it is time for the United States to fully recognize Israel's Sovereignty over the Golan Heights ,  which is of critical strategic and security importance to the State of Israel and Regional Stability ! 
שרת התרבות והספורט מירי רגב הוסיפה כי הנשיא טראמפ צודק . " הגיע הזמן שארצות הברית תכיר בריבונות ישראל ברמת הגולן ,  לאחר ששלטון הליכוד בראשות מנחם בגין היה הראשון להחיל אותה בשנת 1981 ",  אמרה .  רגב הוסיפה כי  " גם הנשיא טראמפ יודע שנוכחות ישראל ברמת הגולן היא הכרחית לשמירה על יישובי הצפון ושהגולן הוא העיניים של מדינת ישראל .  הנוכחות שלנו ברמת הגולן היא זו שמונעת את התפשטות והתעצמות הטרור של ציר הרשע :  איראן ,  סוריה וחיזבאללה והתבססות איראנית סמוך לגבול הצפוני ". 
מנגד ,  קולות רבים גינו את המהלך של טראמפ בטענה כי הוא יוביל לערעור המצב באזור .  כך למשל סאיב עריקאת ,  בכיר ברשות הפלסטינית ,  אמר כי  " אתמול הכיר הנשיא טראמפ בירושלים כבירת ישראל והיום הוא אומר כי למען ביטחון האזור על הגולן הסורי הכבוש להיות תחת ריבונות ישראל ",  כתב בחשבון הטוויטר שלו . " מה יקרה מחר ?  חוסר יציבות ושפיכות דמים באזור שלנו ". 
גם בקרב חברי הכנסת הישראלים גינו את ההחלטה .  ח"כ איימן עודה אמר כי  " קיבלנו פרומו לעסקת המאה' ".  לדבריו ,  מדובר ב"פרובוקציות זולות וציניות כחלק מברית הקיצוניים של טראמפ ונתניהו וערעור ביטחון האזור מהכיסא הנוח בבית הלבן .  החלטות על המזרח התיכון לא עושים חד צדדית ,  ובטח לא בטוויטר ". 
ח"כ עאידה תומא-סולימאן  ( חד"ש )  אמרה כי  " טראמפ מנסה להושיע את נתניהו מהמצוקות בהן הוא נתון בניסיון להחזירו לכס השלטון ;  הפעם בהכרזה חסרת טעם להכרה אמריקנית בריבונות הישראלית על רמת הגולן הכבושה ".  לדבריה , " הכרה כזו היא חלק בלתי נפרד מעסקת המאה שזומם טראמפ עם המשטרים הערבים הריאקציונים :  הנצחת השליטה הישראלית והאמריקאית במזרח התיכון וסיכול ממוקד לסוגייה הפלסטינית וצירי ההתנגדות .  בגולן יש אלפי אזרחים סורים ,  שעומדים איתנים נגד כל ניסיונות הישראליזציה והנורמליזציה - ושום הכרה לא תשנה זאת ".   

" הגיע הזמן להכרה אמריקנית ":  בישראל מברכים על הצהרת טראמפ
ברחבי הקשת הפוליטית התייחסו להצהרת נשיא ארה"ב כי הגיע הזמן שמדינתו תכיר בריבונות ישראל על הגולן . " אחרי מאמצים גדולים בזירה הבינלאומית ,  ו-38 שנים אחרי שהכנסת חוקקה את החוק להחלת הריבונות ",  אמר יו"ר הכנסת .  שרת התרבות הוסיפה כי  " הנוכחות שלנו מונעת טרור "
 
