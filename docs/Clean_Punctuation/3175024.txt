סקר וואלה !  NEWS :  רוב הציבור תומך בזכות הזוגות החד מיניים לפונדקאות
מסקר שערך מכון המחקר  " פאנלס פוליטיקס "  עולה כי 57% מהציבור תומך בתיקון לחוק הפונדקאות המבקש לאפשר לגברים יחידנים לבצע את ההליך .  31% מהציבור מתנגדים לתיקון .  49% מהציבור :  נתניהו שקרן כי חזר בו מתמיכתו בקהילה
מסקר שנערך עבור וואלה !  NEWS עולה כי 57% מהציבור תומכים בתיקון לחוק הפונדקאות המבקש לאפשר לגברים חד מיניים לבצע הליך פונדקאות בישראל .  הסקר נערך ברקע אירועי מחאת הלהט"ב שמתקיימים היום  ( ראשון )  ברחבי הארץ .  
הסקר ,  שנערך על ידי מכון המחקר  " פאנלס פוליטיקס "  בראשות מנחם לזר ,  כלל 511 משתתפים המהווים מדגם מייצג של האוכלוסייה הבוגרת במדינת ישראל מגיל 18 ומעלה ,  יהודים וערבים כאחד .  עוד עולה מהסקר כי 31% מהציבור מתנגד לאפשר את קיום ההליך ,  וכי 12% לא מחזיקים בדעה כלשהי בנושא .  
שאלה נוספת שנשאלו המשתתפים היא האם הם מסכימים לדבריו של יו"ר יש עתיד יאיר לפיד ,  שכינה את נתניהו  " שקרן "  בעקבות חזרתו בו בנושא .  במהלך השבוע הביע נתניהו עמדה התומכת בתיקון לחוק והצהיר כי הוא תומך במתן האפשרות לפונדקאות לגברים יחידניים ,  אך בהצבעה שנערכה בכנסת ביום רביעי הצביע נגד התיקון .  מנתוני הסקר עולה כי 49% מהציבור מסכימים להגדרתו של ראש הממשלה כשקרן ,  וכי 33% מהציבור לא מסכימים לכך .  18% מהמשיבים הצהירו כי אין להם דעה בנושא .  
עוד בוואלה !  NEWS:הח"כים והשרים שהתבטאו בעד הלהט"ב - וזגזגו בהצבעה על הפונדקאותמהלך הצהרתי או צעד מסוכן נגד הדמוקרטיה ?  המדריך המלא לחוק הלאוםה"בליץ "  בתום מושב הכנסת :  הסוף לפקסים ,  פטור ממס לנתניהו וחוק ההמלצות 2 
קהילת הלהט"ב מקיימת היום מחאה נגד אי השוויון שהיא חווה לטענתה במדינה .  הטריגר למחאות היה חוק הפונדקאות שעבר בכנסת בשבוע שעבר שאיננו כולל פונדקאות לאבות יחידנים .  
אירועי המחאה ,  עליהם הכריזו בשבוע שעבר חברי הקהילה ,  החלו היום בשעה 10:00 בבוקר אז הקימה האגודה למען הלהט"ב מאהל מחאה בשדרות רוטשילד בתל אביב .  במקביל התכנסו מפגינים במוקדים שונים ברחבי הארץ והניפו שלטי מחאה נגד מדיניות הממשלה .  
בתל אביב חסמו המוחים את היציאה לנתיבי איילון דרומה וגרמו לעומס תנועה כבד במקום .  בירושלים שובשה התנועה באזור כיכר פריז ואחד המפגינים עוכב לחקירה .  גם בחיפה יצאו מאות להפגין בעד שוויון מלא לחברי הקהילה הגאה ואף חסמו את דרך העצמאות בעיר לכיוון הצ'קפוסט .  
המחאות יגיעו לשיאן בשעה 20:30 בהפגנה גדולה שתיערך בכיכר רבין בתל אביב .  אירועים נוספים יתקיימו במהלך השבוע ,  בהם שורה של דיונים בבג"ץ והפגנות ברחבי הארץ . " מדינה שלמה תגיע לכיכר רבין להגיד לממשלת ישראל די ,  ולראש הממשלה די לשקרים ",  אמר לוואלה !  NEWS רועי נוימן מ"הפנתרות הוורודות ",  שהוא אחד ממארגני המחאה . 
" לא נשב יותר בשקט בזמן שאתם מפלים אותנו לרעה בביטחון ,  בהורות ,  בנישואין ,  בתקציבים .  בזמן שאתם מחוקקים חוקים נגדנו בכל תחומי החיים וראש הממשלה נתניהו מורח אותנו ",  הוסיף נוימן .  

סקר וואלה !  NEWS :  רוב הציבור תומך בזכות הזוגות החד מיניים לפונדקאות
מסקר שערך מכון המחקר  " פאנלס פוליטיקס "  עולה כי 57% מהציבור תומך בתיקון לחוק הפונדקאות המבקש לאפשר לגברים יחידנים לבצע את ההליך .  31% מהציבור מתנגדים לתיקון .  49% מהציבור :  נתניהו שקרן כי חזר בו מתמיכתו בקהילה

