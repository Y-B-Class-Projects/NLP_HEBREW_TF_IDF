באיראן לועגים לנתניהו ולטוויטר האיראני השובב
באיראן טרם התאוששו ממחאת הג'ינס ,  וכבר התגלה שחשבון הטוויטר של רה"מ עוקב אחרי אתר המספק  " ספרי סקס לוהטים בפרסית ".  אחד המגיבים : " זה מסביר את ה'קו הנוקשה' נגדנו "
 שבוע אחרי  " מחאת הג'ינס "  באיראן ,  שוב קמה במדינה סערה קלה בטוויטר ,  הקשורה לראש הממשלה הישראלי .  הפעם ,  הבדיחה נוגעת למה שהתרחש - לפרק זמן קצר - בחשבון הטוויטר של נתניהו עצמו .
 החשבון Netanyahu@ ,  המאושר על-ידי טוויטר כחשבון אמיתי ,  ומופעל על-ידי  " משרד הליכוד של בנימין נתניהו ",  עוקב בימים כתיקונם אחרי כמה עשרות משתמשים אחרים ,  בהם חשבונות של שגרירויות ישראל השונות ודובר צה"ל .  
כ-178 אלף בני אדם עוקבים אחרי החשבון של נתניהו .  רק כמה מהם הבחינו שזה יותר משבוע ,  הטוויטר של ראש הממשלה עוקב אחרי חשבון מסתורי ,  שיש לו זיקה קלושה לישראל :  PersianHotBook@ .  בעלי החשבון העניקו לו את התיאור  " הספרייה הראשונה של ספרי הסקס הלוהטים בשפה הפרסית ". 
תמורת שם משתמש וסיסמה ,  האתר - שכרגע אינו זמין ברשת - מאפשר הורדה למחשב של  " ספרים המלמדים חינוך מיני ",  בפורמט PDF .  משתמש בשם @PouyaJam הבחין בתוספת המוזרה לרשימת הנעקבים של נתניהו כבר ב-6 באוקטובר ,  כלומר לפחות לפני שבוע ימים .  
אמש  ( שבת )  פרסם האתר Times of Israel כתבה בנושא ,  והסב לכך את תשומת הלב של לשכת ראש הממשלה - כמו גם את תשומת לבם של עשרות משתמשי טוויטר מאיראן וגולשים פרסים גולים .  רבים מהמגיבים התבדחו על הקשר בין  " הקו הנוקשה "  שמציג נתניהו כלפי איראן לבין חשבון הטוויטר האירוטי .
 דובר ראש הממשלה ,  מארק רגב ,  אמר לאתר כי  " הוא שמח לבשר שלשכת נתניהו אינה קשורה לחשבון ".  
מבדיקה הבוקר ,  עולה שהחשבון @netanyahu הפסיק לעקוב אחרי האתר האיראני ,  ואף קיצץ 20 חשבונות אחרים מרשימת הנעקבים שלו .
 האתר האיראני ,  לעומת זאת ,  הכפיל את מספר העוקבים שלו .  

באיראן לועגים לנתניהו ולטוויטר האיראני השובב
באיראן טרם התאוששו ממחאת הג'ינס ,  וכבר התגלה שחשבון הטוויטר של רה"מ עוקב אחרי אתר המספק  " ספרי סקס לוהטים בפרסית ".  אחד המגיבים : " זה מסביר את ה'קו הנוקשה' נגדנו "
 
