הרצוג : " חוק ההסדרה מכתיר את נפתלי בנט לראש הימין בישראל "
 יו"ר האופוזיציה תקף את הצעת החוק השנויה במחלוקת ,  שתעלה להצבעה בכנסת בשבוע הבא ,  ואמר כי תגרום לנזק מדיני עצום . " עמונה זו טרגדיה ,  לא אתנגד למתווה מנדלבליט ",  אמר באולפן וואלה !  NEWS .  לאחר שהחוק נדחה - נדחו גם כל שאר ההצבעות היום על הצעות חוק של הקואליציה
יו"ר האופוזיציה יצחק הרצוג  ( המחנה הציוני )  תקף את הממשלה על רקע חוק ההסדרה ,  שההצבעה עליו בכנסת נדחתה לשבוע הבא ,  ואמר כי הוא יוביל לפגיעה מדינית קשה . " החוק הזה יגרום נזק אדיר לישראל והוא נע בקצב מטורף .  זה לא חוק הסדרה ,  אלא חוק ההכתרה של נפתלי בנט לראש הימין בישראל ",  אמר יו"ר המחנה הציוני באולפן וואלה !  NEWS .
 הרצוג התייחס למתווה שהציע היועץ המשפטי לממשלה אביחי מנדלבליט ,  ולפיו במקום חוק ההסדרה יועתקו לחלקות זמניות בסמוך למאחז . " הפשרה של היועמ"ש ,  אם יש לה בסיס משפטי ,  לא אתנגד לה .  לא באתי לרדוף את המתיישבים בעמונה ",  הסביר .  
לדבריו ,  תושבי עמונה משלמים מחיר כבד בגלל מחדלי הממשלה . " הם אנשים טובים וזה כאב גדול ,  אבל בית המשפט העליון ,  בראשות הנשיא השמרן גרוניס ,  קבע כי יש להתפנות משטח פרטי .  בעבר בגין אמר 'יש שופטים  ( בישראל ) ' ,  והיום נתניהו מתחמק ומתמרן ופוגע גם בבית המשפט העליון ,  במעמדה של ישראל בעולם ,  מסכן את חיילי צה"ל ופוגע בשלטון החוק ". 
לקריאה נוספת :" לא יהודים בגלות ":  יום בעמונה עם התושבים שלא הולכים לשום מקוםתושבי עמונה יכולים להיות מרוצים :  הפלסטינים כבר לא יחזרו לקרקעות120 רבנים בכירים בקריאה לציבור : " עלו לעמונה והתנגדו לפינוי "  
הרצוג הוסיף כי גרירת הרגליים של הממשלה בסוגיה מובילה את ישראל לאסון . " הפתרון המשפטי של 'נכסי נפקדים' מעורר שאלות ולא ברור ,  אבל לפחות נותן אפשרות של חניית ביניים של שמונה חודשים עד שיימצא פתרון .  אבל יש תקדימים .  פרשת מגרון :  התושבים החליטו באחריות ובבגרות בתקופת כהונתו של ברק כשר ביטחון להעתיק את היישוב לגבעה שהיא אדמות מדינה .  אבל חוק עמונה יגרום לכך שגם תפיסת הגושים של ישראל ,  הניצחון הגדול של הציונות - גם זה לא יבוא לעולם .  כי מאותו רגע יהיה כדור שלג נוראי בזירה המשפטית והבינלאומית .
" עמונה זו טרגדיה ,  אני אמרתי למתיישבים 'תתפנו מרצון ובואו לא נלך איש בצוואר רעהו' .  זה כואב וקשה ,  אבל אין מה לעשות - הממשלה שיקרה ",  המשיך הרצוג . " ראש הממשלה משקר .  הוא יודע כבר שנתיים שזה קיים .  היה לו מספיק זמן להתארגן ,  אבל סוחבים את זה בטריקים ובשטיקים ומרמים את כולם .  אני מכבד את עמדת שר הביטחון שאמר 'זה אבוד ,  בואו תתפנו ונעשה את זה מסודרת ומכובדת' ". 
חוק ההסדרה השנוי במחלוקת אושר הבוקר לקריאה ראשונה .  הוועדה המיוחדת שהוקמה בכנסת לדיון בחוק ,  שכוללת נציגים מוועדות חוקה ,  חוק ומשפט וחוץ וביטחון ,  אישרה את החוק ברוב של שמונה תומכים לעומת שישה מתנגדים .  כעבור שעה קלה התכנסה הוועדה המשותפת לרביזיה  ( בקשה להצבעה חוזרת )  ,  אולם זו נפלה .  נציגת  " כולנו ",  ח"כ טלי פלוסקוב ,  נעדרה מההצבעה בוועדה המשותפת .  ההצבעה על הצעת החוק ,  שהייתה אמורה להתקיים בהמשך היום ,  נדחתה ליום שני הבא .  
בבית היהודי בוחנים בחיוב את המתווה שהציג מנדלבליט ,  המספק פתרון זמני למפוני עמונה ,  אך מתעקשים להעביר את חוק ההסדרה בקריאה ראשונה ולהמשיך בחקיקה עד שיימצא פתרון כולל וארוך טווח לבתים וליישובים בגדה המערבית הבנויים על קרקע פלסטינית פרטית .  
לפי הצעתו של מנדלבליט ,  תושבי עמונה יועברו לחלקו  " נכסי נפקדים "  בקרבת המאחז לשמונה חודשים עד למציאת פתרון קבע שיסדיר את עתידו ,  או שיועתקו להתנחלות שבות רחל .  זאת ,  בהנחה כי חוק ההסדרה יוסר מסדר היום .  

הרצוג : " חוק ההסדרה מכתיר את נפתלי בנט לראש הימין בישראל "
 יו"ר האופוזיציה תקף את הצעת החוק השנויה במחלוקת ,  שתעלה להצבעה בכנסת בשבוע הבא ,  ואמר כי תגרום לנזק מדיני עצום . " עמונה זו טרגדיה ,  לא אתנגד למתווה מנדלבליט ",  אמר באולפן וואלה !  NEWS .  לאחר שהחוק נדחה - נדחו גם כל שאר ההצבעות היום על הצעות חוק של הקואליציה

