החברים של שליט יערכו סדר מול בית רה"מ
לציון הפסח השלישי ללא החייל החטוף ,  יערכו חבריו ארוחת חג מול מעונו של נתניהו בירושלים .  לסדר יוזמנו גם כל חברי הכנסת
פסח שלישי בלעדיו :  חבריו של החייל החטוף גלעד שליט מתכננים לערוך בשבוע הבא סדר פסח מול מעון ראש הממשלה בנימין נתניהו בירושלים .  זאת במחאה על כישלון המו"מ לחילופי שבויים ובקריאה לממשלה החדשה להציב את שחרורו בראש סדר יומה . " מטה החברים למען החטופים ",  שמארגן את הארוחה ,  מסר כי לסדר יוזמנו גם כל חברי הכנסת ,  וכי הזמנות אישיות תישלחנה להם כבר הערב . 
" גלעד יכול היה להיות בבית בחג הזה לו ראש הממשלה לשעבר היה מעמיד את הנושא בראש סדר העדיפות הלאומית  "   ,  אמר יואב בלקס ,  יו"ר מטה החברים ומפקדו לשעבר של גלעד . " השנה ",  הוסיף , " נציין את החג מול ביתו של ראש הממשלה הנבחר ונקרא לו שלא לחזור על טעויותיו של אהוד אולמרט ולהחזיר את גלעד הביתה מיד ".  
בשבוע שעבר דווח ,  כי המשא ומתן לשחרור שליט בין ישראל לחמאס הוקפא באופן זמני עד שראש הממשלה הנכנס בנימין נתניהו יקבל החלטה בנושא .  מקורות מצריים מסרו ,  כי שליח ראש הממשלה למשא ומתן לשחרור שליט ,  עופר דקל ,  ממתין להוראותיו של נתניהו סביב הנושא וברגע שיקבל אותן ,  יחדש את המגעים .  המקורות מסרו עוד כי מצרים ממתינה לראות אם המגעים יחודשו מהנקודה שבה הופסקו  " או שמא הממשלה החדשה לא תהיה מחויבת לדבר ,  ואז הם יתחילו מנקודת ההתחלה ". 

החברים של שליט יערכו סדר מול בית רה"מ
לציון הפסח השלישי ללא החייל החטוף ,  יערכו חבריו ארוחת חג מול מעונו של נתניהו בירושלים .  לסדר יוזמנו גם כל חברי הכנסת

