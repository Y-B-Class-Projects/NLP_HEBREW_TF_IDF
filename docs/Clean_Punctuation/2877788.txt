ארה"ב ומועצת הביטחון גינו בחריפות את רצח הפעוט הפלסטיני
מחלקת המדינה האמריקנית ומועצת הביטחון של האום פרסמו הודעת גינוי חריפה לפיגוע בכפר דומא וקראו  " להביא את האחראים לדין ".  ראש הממשלה נתניהו אמר בביקור בבית החולים שבו מאושפזים בני המשפחה : " מזועזים מהמעשה הנפשע "
 ארצות הברית גינתה הערב  ( שישי )  בחריפות את הפיגוע בכפר דומא שליד שכם ,  שבו נרצח הפעוט הפלסטיני בן השנה וחצי עלי דוואבשה בידי מחבלים יהודים . " אנחנו מוסרים את תנחומינו למשפחת דוואבשה ומייחלים להחלמתם המלאה של כל הפצועים ",  נמסר בהודעה של מחלקת המדינה . " אנחנו מברכים את ראש הממשלה נתניהו על כך שהורה לכוחות הביטחון לנקוט את כל האמצעים כדי לתפוס את הרוצחים ולהביא אותם למשפט .  אנחנו מפצירים בכל הצדדים להימנע מהחרפת המתיחות ברקע התקרית הטראגית הזאת ". 
גם מועצת הביטחון של האום גינתה את הפיגוע .  חברי המועצה הביעו את תנחומיהם למשפחת הקורבנות ,  להנהגה הפלסטינית ולעם הפלסטיני ,  והדגישו את הצורך להביא את האחראים לדין .  
גינוי נוסף נשמע מקהיר .  בהודעה של משרד החוץ מסרה מצרים את תנחומיה כלפי משפחת דוואבשה על מות בנם והפצירה בישראל לשאת באחריות כלפי הפלסטינים ולשמור על ביטחונם .
 
ארה"ב ומועצת הביטחון גינו בחריפות את רצח הפעוט הפלסטיני
מחלקת המדינה האמריקנית ומועצת הביטחון של האום פרסמו הודעת גינוי חריפה לפיגוע בכפר דומא וקראו  " להביא את האחראים לדין ".  ראש הממשלה נתניהו אמר בביקור בבית החולים שבו מאושפזים בני המשפחה : " מזועזים מהמעשה הנפשע "
 
