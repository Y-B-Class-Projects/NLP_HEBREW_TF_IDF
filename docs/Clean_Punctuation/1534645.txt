נתניהו : " לא נחזור על טעות הפינוי מעזה "
 במלאת 4 שנים להתנתקות מהרצועה ,  אמר ראש הממשלה : " הפינוי החד-צדדי לא הביא שלום ולא ביטחון .  עזה הפכה לבסיס אירני ".  על המפונים : " נפעל לתקן את הריסות חייהם "
  ( עריכה :  גדי וינסטוק )  
" הפינוי החד-צדדי מרצועת עזה לא הביא שלום ,  ולא ביטחון .  עזה הפכה בסיס של חמאס בשליטה אירנית .  לא נחזור על הטעות הזו .  לא ניצור מפונים חדשים ".  כך הצהיר הבוקר  ( ראשון )  ראש הממשלה בנימין נתניהו ,  במלאת ארבע שנים להתנתקות מרצועת עזה .  
באשר למצב המפונים אמר ראש הממשלה ,  כי  " אנחנו מצווים לעשות פעולות בזמן הקרוב ולהשלים את הטיפול באחינו ,  על פי התחייבות ממשלות ישראל ,  ולתקן את הריסות חייהם על ידי שיקום כלכלי וחברתי ושיקום בכל המובן של המילה .  עכשיו ולא לאחר מכן ". 
בנוגע למו"מ עם הפלסטינים הבהיר נתניהו ,  כי  " אנחנו רוצים בהסכם דו-צדדי שיכיל הכרה במדינת ישראל כמדינה יהודית והסדרי ביטחון שניתן להבטיח את קיומם ואכיפתם ,  אם אכן תהיה תפנית לשלום עם הפרטנרים המתונים יותר ברשות .  נעמוד על דרישותינו לפירוז ולהכרה במדינת ישראל ". 
לפני ישיבת הממשלה התייחס שר הביטחון אהוד ברק לוועידת הפתח בבית לחם .  לדבריו , " הרטוריקה שנשמעת בוועידת הפתח והעמדות שנשמעות משם חמורות ולא מקובלות עלינו .  עם זאת צריך להבין שאין למזרח התיכון פתרון ,  אלא בהסדר כולל רחב ,  שכולל אותנו ואת הפלסטינים .  אני ממליץ לאבו מאזן להתכונן להיכנס להסדר כזה ובעיקר אני ממליץ לנשיא אובמה להוביל הסדר כולל באזור ". 
גם יו"ר ש"ס ,  שר הפנים אלי שי ,  מתח ביקורת חריפה על ארגון פתח בגין הצהרותיו נגד ישראל בוועידה בבית לחם .  לפני ישיבת הממשלה אמר ישי : " אי אפשר לעשות שלום עם מי שלא מכיר בנו .  אסור לטמון את הראש בחול .  צריך לחשוף את פרצופם האמיתי ".  לדבריו ,  הפלסטינים מעוניינים באינתיפאדה נוספת נגד עם ישראל .
 לדברי יו"ר הבית היהודי ,  שר המדע דניאל הרשקוביץ , " הפלסטינים חושפים כל פעם את פרצופם האמיתי .  בזמן שישראל עושה כברת דרך ארוכה כדי לנסות להגיע להסדר ,  העולם מתקדם קדימה והם מתעקשים להבהיר שאין עם מי לדבר ". 
גם השר להגנת הסביבה תקף את אגון פתח .  לפני ישיבת הממשלה הצהיר ארדן : " לצערי ,  המסקנה מוועידת פתח היא שאין הבדל מהותי בין פתח לחמאס .  לשניהם אין רצון אמיתי להכיר במדינת ישראל .  אולי אם נשיא ארה"ב ברק אובמה ישים לב על איזה צד עליו להפעיל את הלחצים ". 
ביום חמישי דנה ועידת פתח במותו של יו"ר הרשות הפלסטינית לשעבר,יאסר ערפאת .  סוכנות הידיעות הפלסטינית  " מען "  דיווחה כי הוועידה החליטה לאמץ את הצעתו של נאסר אל-קדוה ,  יו"ר מועצת המוסד על שם ערפאת ,  המורכבת משלושה סעיפים .  הסעיף הראשון בהחלטה קובע כי ישראל נושאת באחריות המלאה להתנקשות בערפאת .  הסעיף השני קובע כי הוועד המרכזי של פתח מבקש להשאיר את תיק מותו של ערפאת פתוח .  על פי הסעיף השלישי ,  תבקש הוועידה סיוע מגורמים בינלאומיים בעלי סמכות בטיפול בתיק המוות .
 
נתניהו : " לא נחזור על טעות הפינוי מעזה "
 במלאת 4 שנים להתנתקות מהרצועה ,  אמר ראש הממשלה : " הפינוי החד-צדדי לא הביא שלום ולא ביטחון .  עזה הפכה לבסיס אירני ".  על המפונים : " נפעל לתקן את הריסות חייהם "
 
