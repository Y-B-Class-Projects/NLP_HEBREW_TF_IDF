 " צעד היסטורי ":  טראמפ חתם על הצו המכיר בריבונות הישראלית בגולן
ברקע ההסלמה הביטחונית ,  נתניהו התקבל על ידי טראמפ וסגנו פנס בבית הלבן לפגישה משותפת .  טראמפ הכריז על כוונתו להכיר בריבונות הישראלית ברמת הגולן . " ההתקפה האיומה מדגישה את האתגרים שישראל ניצבת בפניהם מדי יום ",  אמר טראמפ
ראש הממשלה בנימין נתניהו נפגש הערב  ( שני )  עם נשיא ארצות הברית דונלד טראמפ בוושינגטון .  נתניהו התקבל בשערי הבית הלבן על ידי טראמפ וסגנו מייק פנס .  בהצהרה משותפת לשניים ,  פתח טראמפ בהתחייסות להסלמה הביטחונית ,  הצהיר על כוונתו להכיר בריבונות הישראלית ברמת הגולן ואף חתם על צו בנושא .  
בפתח ההצהרות המשותפות טראמפ הכריז כי ארצות הברית עומדת לצד ישראל ומצדדת בזכותה להגן על עצמה . " לכבוד הוא לי לקבל את נתניהו בבית הלבן ",  אמר טראמפ . " הוא איש אדיר שעושה עבודה טובה .  אני שולח תנחומים לחברים בישראל בעקבות ההתקפה הנוראית של חמאס הבוקר .  תפילותינו עם חברינו בישראל ".  
" ההתקפה האיומה הזו מדגישה את האתגרים שישראל עומדת בפניהם כל יום ",  הוסיף טראמפ . " והיום אני מבצע צעד היסטורי כדי להדגיש זאת .  בעוד דקה אחתום על הצו הנשיאותי שמכיר בזכותה הרבינוית של ישראל על רמת הגולן היום .  פעולות תוקפניות על ידי איראן וקבוצות טרור בסוריה הופכות את הגולן לכר לשיגור התקפות אלימות נגד ישראל ". 
עוד בוואלה !  NEWS:מועמדים דמוקרטים יחרימו את ועידת איפא"ק : " נותנת במה לקיצוניים "  
נתניהו מצדו ,  הודה לטראמפ על תמיכתו בישראל . " הראית באופן עקבי תמיכה אדירה בישראל בזכותנו להגנה עצמית ",  אמר נתניהו . " מעולם לא זגזגת ,  אתה תמיד שם ואני מודה לך .  אתמול נורה טיל מעזה ובנס אף איש לא נהרג .  ישראל לא תסבול את זה ,  אני לא אסבול את זה .  בעודנו מדברים ישראל מגיבה בעוצמה לתוקפנות זו .  יש לי מסר פשוט לאויבנו נעשה מה שצריך כדי להגן על המדינה ".  
נתניהו שב והדגיש את רצונו להודות לטראמפ . " במשך השנים היו לישראל הרבה חברים בחדר הסגלגל אבל מעולם לא היה לישראל חבר טוב כמוך ",  אמר . " הראית לנו שוב ושוב כשפרשת מהסכם הגרעין הנורא עם איראן .  הראית זאת כשחידשת את הסנקציות .  הראית שכשמכשירים בירושלים .  הראית זאת שוב היום עם ההכרה הרשמית בריבונות בגולן .  זה באמת יום היסטורי .  במשך שני עשורים סוריה ירתה על אזרחי ישראל אש קטלנית .  דור שלם של ילדים חיו בסכנה תמידית ואז ביומיים מרהיבים ב-1967 חיילי צה"ל שיחררו את הגולן .  אחד מהם היה אחי האמיץ .  ב-1973 סוריה יזמה התקפת פתע על ישראל והגולן התברר המשמעותי מאוד להתמודדות עם ההתקפה הזו ".  
" ההחלטה שלך להכיר בריבונות הישראלית היא כה היסטורית כי היא צעד של צדק היסטורי ",  הוסיף נתניהו . " ישראל זכתה ברמת הגולן במלחמה צודקת של הגנה עצמית ושורשי העם היהודי בגולן הולכים אחורה אלפי שנים .  היו הצהרות היסטורית - המלך כורש ,  בלפור ,  הנשיא טרומן והנשיא טראמפ - עשית זאת פעמיים בהחלטה האמיצה שלך על ירושלים ועל הגולן .  הגולן כיום חשוב יותר מאי פעם לביטחונה שאיראן מנסה לבנות בסיסים בסוריה כדי לתקוף אותנו .  איראן שולחת מזל"טים וטילים לשטח שלנו .  יש לנו בעברית אמירה - העם עם הגולן ,  אבל תודות לך אנחנו יודעים שיש שני עמים שעומדים עם הגולן - בישראל וארה"ב ".  
נשיא המדינה ראובן ריבלין בירך על ההחלטה וביקש להודות לנשיא טראמפ  " על ההחלטה האמיצה והתקדימית להכיר בריבונות הישראלית ברמת הגולן המצטרפת להכרתו בירושלים כבירתה של מדינת ישראל .  זהו תיקון היסטורי חשוב מאין כמוהו .  ההיסטוריה היהודית בגולן היא בת אלפי שנים ורמת הגולן היא חלק בלתי נפרד ממדינת ישראל החיוני לקיומנו כעם ולביטחוננו .  אני מקווה שמדינות ומנהיגים נוספים יצעדו בעקבות ארצות הברית ויכריזו גם הן על ההכרה בריבונותנו ברמת הגולן ". 
בסוריה הגיבו בתקיפות לדברים וטענו כי החלטת הנשיא היא מתקפה על ריבונתה ושלמותה הטריטוריאלית .  בלבנון אמרו כי  " הכרזת הנשיא טראמפ בעניין הגולן מגונה ומנוגדת לכללי החוק הבינלאומי ,  המערערת כל מאמץ להגיע לשלום צודק ".  בהודעת משרד החוץ הלבנוני צוין גם כי  " הגולן הוא אדמה סורית ערבית ושום החלטה לא תשנה את המציאות הזו ושום מדינה לא תזייף את ההיסטוריה ".  בכיר חמאס סאמי אבו זוהרי אמר כי הכרזת הנשיא טראמפ על  " ריבונות הכיבוש בגולן מדגישה כי הממשל האמריקני מהווה סכנה לביטחון הבינלאומי ".  
המפגש בין נתניהו וטראמפ המשיך לאחר מכן לשיחה בארבע עיניים בחדר הסגלגל .  בפתח המפגש ,  טראמפ ציין כי שמע  " רבות על רמת הגולן במשך הרבה שנים ,  וזה היה צריך לקרות לפני הרבה נשיאים .  משום מה לא עשו את זה ".  לאחר מכן תתקיים פגישה מורחבת בהשתתפות הפמליות ,  בה ישתתפו בין השאר היועץ לביטחון לאומי ג'ון בולט ,  שר החוץ האמריקני מייק פומפאו ,  השליחים ג'ארד קושנר וג'ייסון גרינבלט ,  השגריר דיויד פרידמן ,  ראש המל"ל מאיר בן שבת ,  המזכיר הצבאי אבי בלוט והשגריר רון דרמר .  
נתניהו היה אמור בהמשך ביקורו לנאום בפני ועידת איפא"ק ,  אך החליט לקצר את ביקורו בארצות הברית ,  והוא צפוי להמריא בחזרה לישראל לאחר פגישתו עם טראמפ .  זמן קצר לפני פגישתם ,  סיים יו"ר כחול לבן בני גנץ את נאומו הראשון בפני הכנס .  הנשיא צפוי להיות במצב רוח חיובי במיוחד ,  יממה לאחר פרסום סיכום החקירה של החוקר המיוחד רוברט מולר שקבע כי אין ראיות לקנוניה של טראמפ עם רוסיה בקמפיין הבחירות של 2016 .
 זוהי פגישתם השביעית של שני המנהיגים מאז בחירתו של טראמפ ב-2016 ,  ובתזמון הנוכחי - שבועיים ויום לפני הבחירות - היא צפויה להיות חמה ואוהדת במיוחד .  הנושא האיראני והמאמץ לבלום את התבססות איראן וחיזבאללה באזור הם הנושאים העיקריים על סדר היום .  אחרי הציוץ ההיסטורי של טראמפ בסוף השבוע האחרון ,  שבו הודיע כי הוא מתכוון להכיר בריבונות הישראלית ברמת הגולן ,  נתניהו צפוי להודות לו ברוחב לב ולפאר את ידידותו האמיצה לישראל ,  שהובילה לא רק להכרה בגולן אלא גם להעברת השגרירות לירושלים ולפרישת ארצות הברית מהסכם הגרעין עם איראן .
  ( עדכון ראשון :  17:31 )   

" צעד היסטורי ":  טראמפ חתם על הצו המכיר בריבונות הישראלית בגולן
ברקע ההסלמה הביטחונית ,  נתניהו התקבל על ידי טראמפ וסגנו פנס בבית הלבן לפגישה משותפת .  טראמפ הכריז על כוונתו להכיר בריבונות הישראלית ברמת הגולן . " ההתקפה האיומה מדגישה את האתגרים שישראל ניצבת בפניהם מדי יום ",  אמר טראמפ

