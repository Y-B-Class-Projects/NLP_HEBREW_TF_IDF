סקר וואלה !  NEWS :  יש עתיד עם 27 מנדטים ,  הליכוד עם 24
מנתוני הסקר הראשון שנערך מאז נחקר נתניהו ,  בפיקוחו של פרופ' קמיל פוקס ,  עולה כי ראש הממשלה מוביל בפער קטן על לפיד במידת ההתאמה לתפקיד .  המחנה הציוני וכולנו מתרסקות למספר מנדטים חד-ספרתי . " הפרשות האחרונות של נתניהו לא מזיקות לו "
 אם הבחירות לכנסת היו מתקיימות היום ,  יש עתיד היתה המפלגה הגדולה בישראל  כך עולה מסקר וואלה !  NEWS שנערך השבוע ,  לאחר התפוצצות פרשת נתניהו-מוזס .  על פי ממצאי הסקר ,  שנערך על ידי פרופ' קמיל פוקס ומתפרסם היום  ( חמישי )  ,  מפלגתו של ח"כ יאיר לפיד זוכה ב-27 מנדטים .  הליכוד ,  מפלגת השלטון שזכתה ב-30 מנדטים בבחירות האחרונות ,  ירדה ל-24 בלבד .
 זהו הסקר הראשון שנעשה לאחר שנחשפו פרטים מתיק 2000 ,  שבמסגרתו נודע כי ראש הממשלה בנימין נתניהו ומו"ל ידיעות אחרונות נוני מוזס רקמו ביניהם דיל :  סיקור חיובי לראש הממשלה תמורת חקיקה שתחייב את  " ישראל היום "  להימכר בתשלום .  ייתכן כי עננת החשדות סביב נתניהו משפיעה גם על מידת ההתאמה שלו בעיני הציבור לתפקיד ראש הממשלה :  37% מהנשאלים השיבו כי נתניהו הוא המתאים ביותר לעומת 33% ללפיד  פער של ארבעה אחוזים בלבד .  30% השיבו  " לא יודע ". 
לקריאה נוספת :" נתניהו אמר למוזס :  'אם תכתוש אותי בבחירות  אטפל בך'"שרה נתניהו נתנה עדות בפרשת המתנות ;  ח"כ כבל העיד בתיק מוזס 
הסקר נערך ביומיים האחרונים ובעיצומה של חקירת ראש הממשלה .  הנסקרים התבקשו לבחור בין שני המועמדים המובילים  נתניהו ולפיד .  על פי ממצאי הסקר ,  נראה כי מדובר בנתון חיובי מאוד עבור יו"ר יש עתיד .  ואולם בקרב המגזר היהודי בלבד ,  הפער לטובת נתניהו גדל :  42% מהציבור היהודי רואה בו כמתאים ביותר ,  לעומת 32% עבור לפיד .  
הנתונים מצביעים על שינויים גם במפת המפלגות .  כך ,  אם הבחירות היו מתקיימות היום ,  הבית היהודי היתה מקבלת 13 מנדטים ,  הרשימה המשותפת 12 מנדטים וישראל ביתנו תשעה מנדטים .  לעומתן ,  המחנה הציוני התרסק ;  המפלגה בראשותו של יו"ר האופוזיציה יצחק הרצוג היתה זוכה לתשעה מנדטים בלבד אם הבחירות היו נערכות היום  שפל חסר תקדים עבורה .  גם מפלגת כולנו של כחלון צונחת :  מעשרה מנדטים בבחירות 2015 לשישה בלבד כיום .  המפלגות החרדיות - ש"ס ויהדות התורה - זוכות לשבעה מנדטים כל אחת .  מרצ עלתה במנדט אחד לשישה בסך הכול .
 למרות הממצאים החיוביים לטובתו של לפיד ,  מחנה הימין מצליח לשמור על כוחו .  רק בצירוף מפלגות המרכז-שמאל מגיע לפיד ל-47 מנדטים .  כך ,  נראה כי על מנת שיו"ר יש עתיד ירכיב ממשלה ,  עליו לצרף את הליכוד או את המפלגות החרדיות לקואליציה . 
" נתוני הסקר מעידים כי הפרשות האחרונות של נתניהו לא מזיקות לו ,  לפחות לא בשלב זה ",  אומר פרופ' פוקס . " נראה שכרגע הציבור ממשיך לתמוך בו ולראות אותו כמי שנרדף על ידי התקשורת .  אנחנו רואים גם שתנועת המנדטים בימין נשארת בתוך הגוש ואין זליגה לכיוון הגוש מרכז-שמאל .  בשאלת ההתאמה לראשות הממשלה ,  ברור שאלה חדשות טובות מאוד ללפיד ,  אם כי באוכלוסייה היהודית הפער הוא גדול יחסית לטובת נתניהו ". 
לדבריו ,  כשמסתכלים על התמיכה בלפיד בקרב מצביעי הימין ,  נראה כי נתניהו עדיין מועדף על פניו . " הוא עדיין המתאים ביותר לטעמם ",  אמר פרופ' פוקס .
 הסקר נערך בקרב 597 נשאלים ,  מתוכם מאה מהמגזר הערבי .  התשאול בקרב האוכלוסייה היהודית נעשה על ידי  " פאנל פרויקט המדגם ",  בהנהלתו של ד"ר אריאל איילון .  תשאול האוכלוסייה הערבית נעשה על ידי  " סטט-נט "  בהנהלתו של יוסף מקלדה .  

סקר וואלה !  NEWS :  יש עתיד עם 27 מנדטים ,  הליכוד עם 24
מנתוני הסקר הראשון שנערך מאז נחקר נתניהו ,  בפיקוחו של פרופ' קמיל פוקס ,  עולה כי ראש הממשלה מוביל בפער קטן על לפיד במידת ההתאמה לתפקיד .  המחנה הציוני וכולנו מתרסקות למספר מנדטים חד-ספרתי . " הפרשות האחרונות של נתניהו לא מזיקות לו "
 
