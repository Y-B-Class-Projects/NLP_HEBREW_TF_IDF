 " לא פליטים ,  מסתננים ":  עימות בממשלה סביב בית ספר בדרום ת"א
שר הביטחון ליברמן העיר לשר החינוך בנט כי שמע שתיכון  " שבח מופת "  בעיר ייסגר ובמקומו יוקם  " בית ספר לילדי פליטים "  וננזף בידי נתניהו .  בנט דחה את הטענות : " זו החלטה של ראש העיר תל אביב "
 ראש הממשלה בנימין נתניהו עקץ היום  ( שלישי )  בישיבת הממשלה את שר הביטחון ,  אביגדור ליברמן ,  בעקבות הערה שהפנה בפתח הישיבה לשר החינוך ,  נפתלי בנט .  בסוף דבריו של בנט על פתיחת שנת הלימודים התפרץ ליברמן ואמר כי שמע בכלי התקשורת על אודות החלטה של עיריית תל אביב לסגור את בית ספר שבח מופת בעיר אותו הגדיר  " ספינת דגל בקליטת עלייה "  ולפתוח במקומו  " בית ספר לילדי פליטים ". 
בשלב זה התערבו השרים אופיר אקוניס ומירי רגב ו"תיקנו "  את דברי ליברמן : " לא פליטים ,  מסתננים ".  ליברמן ,  שקיבל את ההערה ,  פנה בשנית לבנט ואמר : " מסתננים .  זה מבטא סדר עדיפויות לא נכון אני מקווה שתתערב ".  ראש הממשלה הפסיק את ליברמן באומרו : " זה נושא מעניין ונדון בו בישיבת הממשלה ".  אחרי שהוצאו המצלמות מהחדר העיר נתניהו לליברמן : " זו לא במה לטוקבקים ".  בתגובה להערתו של ליברמן ,  אמר בנט כי  " החוק כרגע מחייב חינוך חובה .  וזו החלטה של ראש העיר תל אביב .  כל השאר זה פופוליזם ". 
עוד בוואלה !  NEWS:בעקבות תקלה נרחבת :  הפסקות חשמל אירעו בכל רחבי הארץבמשפחת גולדין זועמים : " מעולם לא הפקיר שר ביטחון חיילים אצל האויב"בשל החשדות נגדו :  בנו של פואד לא ישוב לישראל להשתתף בהלוויה 
טרם העימות בין נתניהו לליברמן ,  נשא בנט דברים בפני מליאת הממשלה לקראת פתיחת שנת הלימודים מחרתיים . " תמיד כשרצו לחולל שינויים במשרד החינוך היו אומרים :  אי אפשר ,  זאת נושאת מטוסים כבדה .  בשנה האחרונה נוכחנו לדעת שגם נושאת מטוסים יודעת לנוע בקצב של סירת מירוץ ",  אמר .  לדבריו ,  מערכת החינוך עברה  " פנייה חדה "  שכללה הקטנת כיתות ,  תוספת סייעת שנייה בגני הילדים וכן  " מהפך בלימודי המתמטיקה ,  תכנית לאומית באנגלית וועדת ביטון שהקמנו כדי לחבר בין חלקי העם הזה ".  
בנט התגאה במיוחד בצמצום מספר התלמידים בכיתות הלימוד . " לראשונה בתולדות המדינה צמצמנו את מספר התלמידים בכיתה .  נגמרו הימים בהם 40 תלמידים נדחסו בכיתה צפופה .  השנה כיתות א-ב ילמדו בכיתות קטנות בהם מספר התלמידים הממוצע הינו 28 בלבד .  בתוך ארבע שנים ניישם את הרפורמה בכל כיתות בית הספר היסודי בכל הארץ ",  אמר .  הוא התייחס גם לרפורמה המתוכננת בהוראת השפה האנגלית והן לפערים בין מרכז לפריפריה ואמר כי אלו נושאים שהוא מתכוון להמשיך לקדם כי  " זו הדרך לייצר כאן שיווין הזדמנויות ".  
לפני שבועיים הורה ליברמן כי חיילי צה"ל לא יורשו להתנדב בפעילות של עמותות המסייעות למבקשי מקלט בדרום תל אביב .  זאת ,  בעקבות פרסום על חיילי יחידת מודיעין שהתנדבו עם ילדי הזרים בעיר ,  בפעילות של עמותת אליפלט . 

" לא פליטים ,  מסתננים ":  עימות בממשלה סביב בית ספר בדרום ת"א
שר הביטחון ליברמן העיר לשר החינוך בנט כי שמע שתיכון  " שבח מופת "  בעיר ייסגר ובמקומו יוקם  " בית ספר לילדי פליטים "  וננזף בידי נתניהו .  בנט דחה את הטענות : " זו החלטה של ראש העיר תל אביב "
 
