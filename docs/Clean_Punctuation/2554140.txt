דפני ליף על תוכנית הקיצוצים של נתניהו : " יריקה בפני הציבור "
 לדבריה של אחת ממנהיגות המחאה החברתית  " כבר שנה שנתניהו ושטייניץ אומרים שמצבה הכלכלי של ישראל מזהיר ביחס לעולם השקוע בחובות ,  ופתאום - כבר לא "
" תוכנית הקיצוצים שמוביל ראש הממשלה ,  בנימין נתניהו היא יריקה בפניו של הציבור ",  כך אמרה אתמול מנהיגת מחאת קיץ 2011 דפני ליף .  ליף עובדת כיום על הקמתו של מפעל חברתי חדש שצפוי לקום בעוד שבועיים בשיתוף עם עוד 10 אנשי צוות ששמותיהם אינם מוכרים ויסתמך - כך היא מקווה - על תרומות הציבור .  
ליף מתקוממת על כך שהממשלה הרכיבה תוכנית קיצוצים על רקע משבר החובות האירופי שהוביל להאטה כלכלית בישראל ,  מבלי להיערך לקראתה מראש . " כבר שנה שמדברים על משבר והאטה - ובשנה הזו מנתניהו ומשר האוצר ,  יובל שטייניץ שמצבה הכלכלי של ישראל מזהיר ביחס לעולם השקוע בחובות ,  ופתאום - כבר לא .  במקום לשדרג את מכוניות השרים ולשפר את שכר העוזרים ,  למה לא לבחון אפשרויות קיצוץ שאינן פוגעות במעמד הביניים ?  מה עם תקציב הישיבות והאברכים ?  תקציב המדינה צריך להיות שקוף והקיצוצים צריכים להיעשות בשיתוף עם הציבור .  האחריות של הממשלה היא להכין את האזרחים למצב של האטה ומיתון - ולא להנחית גזירות באישון ליל ".  
עוד הוסיפה ליף כי המדינה זועקת כבר שנה , " לאחרונה ראינו עליית מדרגה מסוכנת ומטרידה של נפגעי המדיניות הכלכלית-חברתית של המדינה ,  עם מקרה משה סילמן שהצית את עצמו ונפטר .  50% מהישראלים משתכרים פחות מ-5,800 שקל בחודש - מדוע על זה לא מתקומם ראש הממשלה ?  הפתרון הקל הוא להכביד עוד יותר על מי שכבר ככה כבר קורס - יש הרבה מקומות שאפשר לגזור מהם רווחים ,  אפשר להעלות את מס החברות ,  אבל על זה לא מדברים ".  
סתיו שפיר ואלון-לי גרין ,  מובילי המחאה ומייסדי התנועה החברתית ,  הוסיפו כי עוד בקיץ הקודם דיברה המחאה על כך שישראל צריכה להסתמך על מקורות הכנסה חלופיים למס הכנסה ומע"מ כמו העלאת מס חברות ,  שצומצם בשנים האחרונות מ-36% ל-25% .  בנוסף ציינו כי במקום לנקוט בצעד קיצוני של העלאת מע"מ ,  הפוגע בראש ובראשונה בשכבות החלשות ,  עליה לפנות למקורות הכנסה חלופיים . " במקום גזרות הקיצוצים האלו ,  שנראות כמו תגובה מבולבלת ומבוהלת של ראש הממשלה ,  היינו מצפים שיציג בפנינו בזמנים אלה תוכנית חירום להצלת החברה הישראלית ,  שקורסת תחת הנטל ",  אמרה שפיר . 
" במקום זאת - מה שאנחנו רואים הוא המשך של המדיניות הכלכלית שנתניהו חרת על דגלו ובבסיסה דאגה לשכבה החזקה בישראל ,  האולטרה-עשירה .  זו פשוט חוצפה ביד אחת להטיל גזרות על מעמד הביניים וביד השנייה לבטל הכנסות של מיליארדים שיכולה להגיע מהטלת מס פרוגרסיבית הרבה יותר .  מסים הם דבר טוב כל עוד הם מוטלים באופן הוגן .  העלאת המע"מ הוא בוודאי צעד לא הוגן ולא קשוב לרחשי הציבור .  בימים שהציבור זועק ,  מחירי החלב יעלו ?  איך זה ייתכן ?  " 
" חצי מיליון איש יצאו לרחוב וראש הממשלה לא מיצמץ .  המדינה בוערת ,  אבל פוליטיקאים לא מרגישים שרחשי העם משפיעים על הכיסא שלהם  וזה הדבר שצריך להשתנות .  אזרחים למדו והחכימו ,  הם הבינו שלא רק המצע הביטחוני של נבחרי הציבור משחק תפקיד אלא גם זה החברתי-כלכלי - ואני מאמינה שההבנה הזו תחלחל לבחירות הקרובות ".  
גרין מוסיף כי ביום רביעי תציג התנועה החברתית בוועדת הכספים בכנסת תוכנית אלטרנטיבית לכיסוי הגירעון באמצעות מקורות הכנסה חלופיים - שתסתמך במידה רבה על פרק המסים בתוכנית שהציעו צוות המומחים של ועדת ספיבק-יונה . 
" התוכנית שהציג נתניהו היא תגובה אטומה לצורכי האזרחים .  אנחנו נראה כיצד אפשר לייצר הכנסות של 17 מיליארד שקל ממקורות חלופיים לאלה שהוצעו בתוכנית הקיצוצים הנוכחית של נתניהו - וכך יירד העומס ממרבית האזרחים .  אנחנו יוצאים בקרוב למסע של 10 ימים ברחבי הארץ כדי להיפגש עם כמה שיותר אנשים מהפריפריה ולשמעו מהם מה יש להם לומר על תוכנית הקיצוצים - ומה הם מציעים כאלטרנטיבה ".  

דפני ליף על תוכנית הקיצוצים של נתניהו : " יריקה בפני הציבור "
 לדבריה של אחת ממנהיגות המחאה החברתית  " כבר שנה שנתניהו ושטייניץ אומרים שמצבה הכלכלי של ישראל מזהיר ביחס לעולם השקוע בחובות ,  ופתאום - כבר לא "
 
