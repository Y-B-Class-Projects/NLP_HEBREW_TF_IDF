נתניהו : " כל עוד אני ראש ממשלה  לא יהיה לאירן גרעין "
 ראש הממשלה נתניהו התייחס לדיווח ב"ניו יורק טיימס "  על הסכמה למשא ומתן ישיר בין טהרן לוושינגטון : " אין לי מידע על מגעים כאלה ואני לא יכול לומר שהם מתקיימים "
 ראש הממשלה ,  בנימין נתניהו ,  התייחס הערב  ( ראשון )  לפרסום ב"ניו יורק טיימס "  על מגעים ישירים בין אירן וארה"ב . " אין לי מידע על מגעים כאלה ואני לא יכול לומר שהם מתקיימים בפועל .  אני כן יכול לומר שאירן משתמשת במשא ומתן איתה כדי להרוויח זמן .  בשנה האחרונה היו לאירן שיחות עם חמש המעצמות וטהרן העשירה אלפי קילוגרמים של אורניום בתכנית הגרעין שלה .  אין לי שום סיבה לתאר שאירן תתנהג אחרת .  לכן ,  הקהילה הבינלאומית צריכה להציב דרישות מאוד ברורות מאירן למו"מ :  הפסקת העשרת האורניום ,  הוצאת האורניום ופירוק המתקן בקום ".   
" הסיכוי הטוב ביותר שזה יצליח הוא שימוש בסנקציות יותר חריפות ואופציה צבאית אמינה ",  המשיך נתניהו . " בכל מקרה ,  כל עוד אני ראש ממשלה לא אאפשר לאירן להגיע ליכולת צבאית גרעינית ".  נתניהו אמר את הדברים במהלך ביקורו ב"אתר הרוס "  בחולון במסגרת תרגיל העורף הלאומי .  מוקדם יותר אמרו גורמים בלשכת נתניהו כי  " המגעים האלה לא מוכרים לנו ואיננו יודעים אם יש להם יסוד ". 
גם שר החוץ של אירן ,  עלי אכבר סאלחי ,  הכחיש היום את הדיווח כי ארצו מתכוונת לנהל משא ומתן ישיר בנושא הגרעין עם ארה"ב .  עם זאת ,  ציין השר כי השיחות בנושא עם מעצמות המערב נמשכות . " אין לנו שום דיונים או משא ומתן עם ארה"ב ",  אמר השר במסיבת עיתונאים בדובאי .  
גם שר החוץ ,  אביגדור ליברמן ,  העריך כי אין ממש בדיווח . " מקווים שזה ברווז עיתונאי ולא יותר מזה ",  אמר ליברמן בראיון לגלי צה"ל .  לדבריו ,  אירן שוב ושוב מרמה את הקהילה הבינלאומית . " המשא ומתן עם אירן לא התחיל אתמול או שלשום .  בעשר השנים האחרונות האירנים רימו את מועצת הביטחון ,  ואת כל המערך הבינלאומי ",  אמר . " כל מה שהאירנים רוצים להשיג במשא ומתן ישיר זה הורדת סנקציות .  אם הסנקציות עובדות ,  למה להוריד אותן ?  ברור לכולם שהם לא רוצים לשלם מחיר .  ראינו גם בדו"ח של הסוכנות הבינלאומית לאנרגיה אטומית כי האירנים מרמים פעם אחר פעם .  לכן ברור שמבחינתם זה רק תרגיל ". 
שר האוצר ,  יובל שטייניץ הוסיף בעקבות הפרסום : " אני לא יודע על הדיווח ב'ניו יורק טיימס' ,  אני כן יודע שישראל השיגה הישג מדיני משמעותי בהטלת הסנקציות החונקות ,  הכמעט משתקות על הכלכלה האירנית ,  שנמצאת על סף התרסקות .  אני לא מקנא בשר האוצר האירני ,  המצב שם יותר קשה מבאירופה .  ארה"ב ריבונה להחליט על מדיניותה לבד ,  אבל יש הבנה ברורה גם מאובמה וגם מרומני ,  שאי אפשר להכיל אירן גרעינית ". 
השר סילבן שלום ציין כי  " האירנים יעשו כל דבר כדי להגיע לפצצה ולהשהות את הסנקציות .  הנסיונות הנואשים להגיע לדיאלוג נובעים מכך שהסנקציות מקשות עליהם ,  אבל הקהילייה הבינלאומית לא צריכה ליפול למלכודת הזו .  אנחנו שבעים מהבטחות אירניות שהן לעג לרש ,  וצריך להמשיך בסנקציות משתקות ,  בעיקר על הבנק המרכזי ".  
לקריאה נוספתדיווח :  ארהב ואירן הסכימו לשיחות ישירות על הגרעיןליברמן :  שיחות על הגרעין עם ארהב - תרגיל אירניאירן מכחישה :  אין משא ומתן עם ארהב על הגרעין 

נתניהו : " כל עוד אני ראש ממשלה  לא יהיה לאירן גרעין "
 ראש הממשלה נתניהו התייחס לדיווח ב"ניו יורק טיימס "  על הסכמה למשא ומתן ישיר בין טהרן לוושינגטון : " אין לי מידע על מגעים כאלה ואני לא יכול לומר שהם מתקיימים "
 
