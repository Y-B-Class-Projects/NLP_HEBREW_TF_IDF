שקד יוזמת :  הגבלת כהונת ראש ממשלה ודחיית הגשת אישום לאחריה
שרת המשפטים בוחנת הצעת חוק ממשלתי שתגביל את כהונת ראש הממשלה לשמונה שנים ,  שבמהלכן לא יתאפשר להגיש נגדו כתב אישום בגין עבירות צווארון לבן .  הצעת החוק לא תחול על ראש הממשלה המכהן נתניהו
 ( עורך ynet לשעבר מוסר עדות בלהב 433 ,  אתמול )  
שרת המשפטים איילת שקד בוחנת הצעת חוק שתגביל את כהונת ראש הממשלה לשמונה שנים ,  שבמהלכן לא יתאפשר להגיש נגדו כתב אישום בגין עבירות צווארון לבן .  מדובר בהצעת חוק ממשלתית ,  שלא תחול על ראש הממשלה המכהן ,  בנימין נתניהו .  
הצעת החוק נחלקת לשניים ,  החלק הראשון עוסק בהגבלת הכהונה ואילו השני באי-הגשת כתב אישום נגד ראש הממשלה בגין עבירות של חטא ועוון בעבירות צווארון לבן .  לפי ההצעה ,  הליכי החקירה ימוצו במהלך תקופת הכהונה המוגבלת של ראש הממשלה ,  אולם הגשת כתב האישום תידחה לאחר סיום תפקידו . 
" כהונה של שמונה שנים מאפשרת מצד אחד זמן רב לעריכת שינויים אמתיים וליישום מדיניות ,  ומצד שני המשך כהונה מעל פרק זמן זה אינו מחזק את בריאותה של הדמוקרטיה ",  הסבירה שקד את הצעת החוק . " עם זאת ,  בזמן כהונתו של כל ראש ממשלה יש ערך ליציבות שלטונית על מנת לקיים כלכלה יציבה ,  דאגה לביטחון אזרחי מדינת ישראל ולשמור על כלל האינטרסים של העם ". 
לקריאה נוספת:ח"כ אמסלם :  לאסור קיום חקירה פלילית נגד ראש ממשלה בעבירות קלותפרקליט המדינה על חקירות נתניהו : " הלחצים על המערכת לא יעזרו"אהוד ברק תוקף את היועמ"ש : " אובדן מצפן בטיפול בפרשות ביביגייט "  
לטענת שקד , " בחירות תדירות מובילות לטלטלות של ממש עבור החברה האזרחית וגורעות מיליארדי שקלים מקופת המדינה .  אי לכך נכון לדאוג לבצר את המשילות ולהבחין בין מקרים הדורשים הליכה לבחירות מחודשות לבין כאלו שלא .  מטרת החוק שמירה על טוהר המידות לצד היכולת למשול ". 
הצעת החוק של שרת המשפטים מקבילה להצעת חוק שהגיש יו"ר ועדת הפנים והגנת הסביבה ,  ח"כ דוד אמסלם  ( הליכוד )  ונמצאת על סדר היום של ועדת שרים לחקיקה ביום ראשון .  הצעת החוק הזו נועדה לאסור קיום חקירה פלילית נגד ראש ממשלה בגין עבירות קלות שעונשן עד שישה חודשי מאסר .  אמסלם יזם את הצעת החוק עוד בקיץ והגיש אותה בתחילת החודש .  עם זאת ,  הדיון עליה צפוי להידחות בשל הצעתה של שקד . 
" ב-30 השנים האחרונות לא היה ראש ממשלה אחד שלא היה עסוק בחקירות ",  כתב באוגוסט בעמוד הפייסבוק שלו . " ראש ממשלה בישראל הוא התפקיד החשוב ביותר ,  עליו לקבל החלטות הרות גורל .  אי אפשר להעסיק אותו כמעט בכל יום בחקירות ".  

שקד יוזמת :  הגבלת כהונת ראש ממשלה ודחיית הגשת אישום לאחריה
שרת המשפטים בוחנת הצעת חוק ממשלתי שתגביל את כהונת ראש הממשלה לשמונה שנים ,  שבמהלכן לא יתאפשר להגיש נגדו כתב אישום בגין עבירות צווארון לבן .  הצעת החוק לא תחול על ראש הממשלה המכהן נתניהו

