יו"ר חדשות 10 החדש מגיב לסערה : " לאנשים בתקשורת קשה עם חובש כיפה "
 רמי סדן מכחיש בתוקף את הטענה כי התבטא באופן גזעני נגד ש"ס ואריה דרעי בישיבת דירקטוריון ואמר כי מדובר ברדיפה : " לאנשים מאוד קשה שאני מתיישב גאה בגוש עציון ".  לדבריו , " שוקל בחיוב וברצינות תביעת דיבה ".  כחלון : " לדרעי מגיעה התנצלות "
 יו"ר חדשות 10 הנכנס ,  רמי סדן ,  הכחיש הערב  ( שלישי )  את הדברים המיוחסים לו מישיבת הדירקטוריון הראשונה שלו ,  שבה נטען כי אמר  " אני כמוכם באליטה שונא את תנועת ש"ס ואת הגנב אריה דרעי ".  לדבריו ,  לא היו דברים מעולם והוא אף שוקל לנקוט בצעדים משפטיים . " צר לי שהבוקר אומרים אנונימית דברים שמעולם לא אמרתי .  שוקל בחיוב וברצינות תביעת דיבה ",  כתב בחשבון הפייסבוק שלו .  
סדן דיבר בשבחה של ש"ס ואמר כי ניסה לתפוס משעות הבוקר את היו"ר אריה דרעי . " תנועת ש"ס יצרה מהפכה במדינת ישראל .  מהפכה שהעלתה את קרנה של התורה ושל ההלכה והמורשת הספרדית העשירה והמפוארת .  מהבוקר ניסינו ליצור קשר עם השר הרב אריה דרעי שטרם ענה ,  וחבל להיזון ממידע שגוי ואנונימי ,  ולא במקרה .  התקשורת צריכה להיות פתוחה לכל הדעות ולכל מגזרי הציבור באהבה .  רק נרוויח מכך ",  אמר .  
לקריאה נוספת:דרעי שוחח עם נתניהו : " ש"ס לא תעבור לסדר היום על דברי יו"ר חדשות 10 "  
קודם לכן אמר סדן כי ההתקפה עליו היא רדיפה פוליטית בשל היותו דתי . " אני שומע יום שלם בשמי דברים שמעולם לא נאמרו ,  שאני לא חושב שאפשר אפילו לחשוב או להרגיש אותם .  איך אפשר לומר שונא ספרדים ?  איך אפשר ככה לדבר על אריה דרעי ,  שבכלל לא עלה בדיון .  זה לא נאמר ,  לא קיים .  כל זה לדעתי כי יש אנשים מתוך מערכת התקשורת שמאוד קשה להם שבא אדם עם כיפה ,  שגאה בזה שהיה ממתיישבי גוש עציון והרובע היהודי ,  והוא לא בא מהמיינסטרים .  אולי יש אנשים שזה מאוד קשה להם ",  אמר בריאיון לירון וילנסקי ויעקב ברדוגו בגל"צ .  
סדן נשאל בריאיון לרשת ב' אם התבטא בדיון נגד ש"ס ודרעי . " מעולם לא ,  בישיבת דירקטוריון יוצאים סיפורים שלא היו .  יש פרוטוקול .  אני מדגיש עוד פעם  השם אריה דרעי והשם תנועת ש"ס לא עלה בישיבת הדירקטוריון בשום צורה ".  

ראש הממשלה בנימין נתניהו התייחס לסערה במהלך ביקורו המדיני במוסקבה . " סדן מכחיש שאמר את הדברים .  קודם כל צריך לברר מה נאמר ומה לא .  אם הם נאמרו ,  זה חמור מאוד .  הוא יצטרך להתנצל ,  אבל קודם נברר את הדברים ",  אמר במסיבת עיתונאים משותפת עם נשיא רוסיה ולדימיר פוטין .
 מוקדם יותר שוחח נתניהו עם דרעי ,  שהציב לו אולטימטום - כל עוד סדן ממשיך בתפקידו ,  חברי הכנסת מטעם המפלגה יצביעו כראות עיניהם .  דרעי צייץ בחשבון הטוויטר שלו : " הבהרתי לו בצורה ברורה - ש"ס לא תעבור לסדר היום על דברי הבלע והגזענות של סדן .  מזרחים לא שותקים יותר ".  
שר האוצר משה כחלון התייחס לסערה בעקבות הדברים המיוחסים לסדן . " אם הדברים אכן נאמרו מדובר באמירות חמורות ואומללות .  לשר דרעי ולמצביעי ש"ס מגיעה התנצלות .  אם הוא  ( סדן )  לא יתנצל ,  צריך לחזור ולבדוק מי מינה אותו .  אני אומר לכל אנשי הציבור ,  יש מספיק שסעים ופילוג בחברה ואין צורך להחמיר את המצב .  כפי שנאמר חכמים היזהרו בדבריכם ",  אמר בוועידת גלובס .
 גם סיעת מרצ גינתה את ההתבטאויות לכאורה של סדן . " הגזענות הכעורה והנמוכה ביותר מרימה את ראשה בשנית .  אין פלא כשמדובר במקורב לראש הממשלה ,  נתניהו ,  שכל משנתו ודרכו שזורות בגזענות ,  הפרדה והתנשאות .  אם הדברים אכן נכונים ,  אין זה מן הראוי שסדן ישמש בתפקיד זה או בכל תפקיד ציבורי אחר ".  
ח"כ דב חנין  ( הרשימה המשותפת )  אמר במליאת הכנסת כי יש לפטר את סדן לאלתר . " שמעתי את דברי רמי סדן בזעזוע גדל .  לא יעלה על הדעת שאדם שמתבטא בגזענות והתנשאות יוביל מערכת חדשות בישראל .  אני מציע לחברי הכנסת באופוזיציה ובקואליציה להצטרף לדרישת ש"ס שלא להסכים למינוי ,  וקורא לראש הממשלה ,  שעמד מאחורי המינוי ,  להביא להדחתו המידית של מר סדן ".  

יו"ר חדשות 10 החדש מגיב לסערה : " לאנשים בתקשורת קשה עם חובש כיפה "
 רמי סדן מכחיש בתוקף את הטענה כי התבטא באופן גזעני נגד ש"ס ואריה דרעי בישיבת דירקטוריון ואמר כי מדובר ברדיפה : " לאנשים מאוד קשה שאני מתיישב גאה בגוש עציון ".  לדבריו , " שוקל בחיוב וברצינות תביעת דיבה ".  כחלון : " לדרעי מגיעה התנצלות "
 
