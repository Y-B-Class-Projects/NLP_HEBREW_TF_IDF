נתניהו הורה : " חפשו מדינות שיקלטו מסתננים "
 ראש הממשלה הנחה את את משרדי הממשלה הנוגעים לחפש מדינות שיסכימו לקלוט מסתנני עבודה שנכנסו לישראל באופן לא חוקי .  מוקדם יותר דן הקבינט בהקמת הגדר בגבול ישראל-מצרים
ראש הממשלה בנימין נתניהו הנחה את משרדי הממשלה הנוגעים לכך לחפש מדינות שיסכימו לקלוט מסתנני עבודה שנכנסו לישראל באופן לא חוקי ,  כך נמסר הערב  ( רביעי )  מלשכתו .  בהודעה שמסרה הלשכה נכתב כי הצעד התבקש  " במסגרת צעדים למניעת הצפת ישראל במסתננים ולמען שמירה על אופייה היהודי והדמוקרטי ". 
הבוקר קיים הקבינט המדיני-ביטחוני דיון במעקב אחר ביצוע החלטת הממשלה להקמת גדר בגבול ישראל מצרים שהתקבלה בחודש מרץ .  בדיון אמר משרד הביטחון שהעבודות בשטח אמורות להתחיל בחודש נובמבר .  נתניהו ,  הנחה את כל הגורמים לפעול באופן מיידי להאצת העבודות ,  ובמקביל לגבש פתרונות נוספים לצמצום זרם הפליטים ומהגרי העבודה בפרק הזמן הקרוב יותר שעד להשלמת המכשול .  נתניהו הנחה לדווח לו בתוך חודש על תחילת העבודות בשטח והורה לנציגי מערכת הביטחון לשתף פעולה באופן מלא עם צוות המעקב בראשות מנכ"ל משרד ראש הממשלה .  כמו כן ראש הממשלה הודיע שהחליט למנות פרויקטור מיוחד לנושא .  
נתניהו אמר כי  " בעיית המסתננים הלא חוקיים בגבול הדרום מהווה איום על אופייה היהודי והדמוקרטי של ישראל .  אני רוצה לראות תוצאות מעשיות של תחילת ביצוע המכשול הקרקעי כבר בשבועות הקרובים .  בעוד ארבעה שבועות נכנס שוב את הקבינט ,  ונשמע דיווח על כך ממשרד הביטחון .  עד אז משרד הביטחון ידווח על ההתקדמות לצוות המעקב בראשות מנכ"ל משרד ראש הממשלה אייל גבאי ".  

נתניהו הורה : " חפשו מדינות שיקלטו מסתננים "
 ראש הממשלה הנחה את את משרדי הממשלה הנוגעים לחפש מדינות שיסכימו לקלוט מסתנני עבודה שנכנסו לישראל באופן לא חוקי .  מוקדם יותר דן הקבינט בהקמת הגדר בגבול ישראל-מצרים

