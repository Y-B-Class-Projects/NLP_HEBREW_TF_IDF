מרידור סרב לנהל את המו"מ לשחרור שליט
השר דחה את בקשת רה"מ לשמש כממונה על המו"מ לשחרור החייל החטוף במקום עופר דקל .  נועם שליט : " הובטח לי שעד מחר יימצא מחליף "
 השר לשירותי המודיעין דן מרידור הודיע הערב  ( שבת )  לראש הממשלה בנימין נתניהו כי הוא מסרב להחליף את עופר דקל כשליח במשא ומתן להשבתו של החייל החטוף גלעד שליט .  מקורבי ראש הממשלה אמרו כי בתוך מספר ימים ימצא מחליף קבוע לדקל .
 נועם שליט ,  אביו של גלעד שליט אמר בשיחה עם וואלה !  חדשות כי הובטח לו שעד מחר יימצא מחליף לניהול המו"מ לשחרור בנו ,  במקומו של עופר דקל .
 מועמדים נוספים לתפקיד ,  ששמותיהם הועלו באחרונה ,  הם ח"כ ישראל חסון ,  ששימש כסגן ראש השב"כ ,  עו"ד פנחס מרינסקי ואל"מ  ( במיל' )  ליאור לוטן ,  שהיה ראש מחלקת שבויים ונעדרים באמ"ן .
 לאחרונה איימה הזרוע הצבאית של חמאס ,  גדודי עז א-דין אל-קסאם ,  להפסיק את המשא ומתן לשחרור שליט .  דובר הזרוע אבו עוביידה אמר כי המגעים לגיבוש עסקה לחילופי שבויים לא יימשכו לנצח .  לדברי אבו עוביידה ,  העקשנות הישראלית היא זו שהובילה לקיפאון במשא ומתן לשחרור החייל החטוף . " יש זמן מוגבל לכך שלא הודענו עליו .  לאחר שנחרוג מהזמן הזה ,  נבחן את הנושא ונחליט מה לעשות באופן שיעלה בקנה אחד עם האינטרס של העם הפלסטיני ",  אמר .
 
מרידור סרב לנהל את המו"מ לשחרור שליט
השר דחה את בקשת רה"מ לשמש כממונה על המו"מ לשחרור החייל החטוף במקום עופר דקל .  נועם שליט : " הובטח לי שעד מחר יימצא מחליף "
 
