בעקבות ההקלטות :  תלונה במשטרה נגד המאבטח והנהג של יאיר נתניהו
חברת  " מודיעין אזרחי "  שסיפקה את שירותי האבטחה לבנו של ראש הממשלה הגישה תלונה בגין האזנות סתר נגד המאבטח והנהג שעבדו בשירותיה בלילה בו הוקלט נתניהו .  עם זאת ,  ההערכות הן כי המשטרה לא תפתח בחקירה בנושא ,  משום שהשניים היו צד בשיחה והדבר עומד בגבולות החוק
חברת האבטחה  " מודיעין אזרחי "  שסיפקה את שירותי האבטחה ליאיר נתניהו ,  הגישה אמש  ( ראשון )  תלונה במשטרת מרחב יפתח על חשד להאזנת סתר מצד המאבטח והנהג שעבדו בשירותיה ,  בלילה שבו הוקלטו בנו של ראש הממשלה וחבריו לאחר בילוי במועדון חשפנות .  במשטרה אומרים כי התלונה התקבלה והיא הועברה לגורמים במטה הארצי  שם נבדק אם יש מקום לחקירה בעניין .  
על פי הערכות ,  המשטרה לא תחקור את התלונה ,  שכן על פי חוק האזנות סתר ,  גם הנהג וגם המאבטח היו צד לשיחה ,  ולכן כל אחד מהם היה יכול להקליט את השיחה .  המאבטח והנהג לא מחויבים בסודיות כפי שמחויבים אנשי שב"כ ,  על פי החוק ,  שכן השניים לא מועסקים על ידי שב"כ ,  אלא נחשבים כמאבטחים אזרחיים רגילים .
 לקריאה נוספת:על רקע סערת ההקלטות :  יאיר נתניהו לא יצטרף לנסיעת אביו להודוסערת ההקלטות : " שחיתות רקובה ";  יאיר נתניהו : " זו לא דרכי"סבב מועדוני החשפנות של יאיר נתניהו : " אבא סידר לכם מיליארדים ,  ואתה מתווכח איתי ?  "  
בעקבות סערת הקלטות ,  הוחלט בשבוע שעבר כי יאיר נתניהו לא יצטרף לנסיעתו של אביו לביקור עבודה בהודו המתקיים בימים אלו .  נתניהו הבן הוזמן על ידי ראש ממשלת הודו נרנדרה מודי להצטרף לביקור ,  אך בסופו של דבר החליט שלא להצטרף על רקע פרסום ההקלטה .  
בהקלטות ,  שפורסמו בחדשות 2 ,  נשמעות שיחותיו של נתניהו הבן עם ניר מימון ,  בנו של טייקון הגז קובי מימון ,  ועם רומן אברמוב המשמש כנציגו של המיליארדר האוסטרלי ג'יימס פאקר בישראל .  השלושה שוחחו כשהם תחת השפעת אלכוהול על חוויותיהם מבילוי משותף במועדון חשפנות ,  אליו התלווה מאבטחו של יאיר נתניהו ורכב שרד .
 ביום רביעי אושרה בקשת נתניהו הבן שלא להתייצב לדיון בתביעת לשון הרע שהגיש נגד פעיל מפלגת העבודה אייבי בנימין .  מדובר בדיון קדם משפט שנקבע להיום ,  והנימוק לבקשה היה  " נסיעה חשובה אשר לא ניתן לדחותה ".  
מלבד אופיו מעורר המחלוקת של ליל הבילויים הסוער ,  ההקלטות חשפו ממד מטריד נוסף בנוגע לקשרים שעולים לכאורה בין משפחת נתניהו למשפחתו של טייקון הגז מימון ,  ערב החתימה על מתווה הגז .  
בהקלטות נשמעים השלושה מגחכים בנושא ,  על רקע העברת הכספים ביניהם במועדון החשפנות .  נתניהו הבן נשמע אומר ,  בין השאר ,  לבנו של מימון : " אבא שלי סידר לאבא שלך 20 מיליארד דולר ,  נלחם בכנסת ,  ואתה מתווכח איתי על 400 שקלים ". 
ראש הממשלה אמר ביום חמישי כי בהקלטה  " נחצו קווים אדומים מבחינה אבטחתית ותקשורתית ".  במהלך ישיבת ממשלה ,  הוסיף נתניהו כי  " הנושא נמצא בבדיקת גורמים משפטיים במשרד ראש הממשלה ". 
 ( עדכון ראשון :  19:36 ,  14.1 )  

בעקבות ההקלטות :  תלונה במשטרה נגד המאבטח והנהג של יאיר נתניהו
חברת  " מודיעין אזרחי "  שסיפקה את שירותי האבטחה לבנו של ראש הממשלה הגישה תלונה בגין האזנות סתר נגד המאבטח והנהג שעבדו בשירותיה בלילה בו הוקלט נתניהו .  עם זאת ,  ההערכות הן כי המשטרה לא תפתח בחקירה בנושא ,  משום שהשניים היו צד בשיחה והדבר עומד בגבולות החוק

