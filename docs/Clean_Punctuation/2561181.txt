נתניהו : " אירן ממשיכה בהתקדמות מואצת להשגת גרעין "
 בפגישתו עם חבר קונגרס אמריקאי ,  הביע ראש הממשלה דאגה בעקבות הדיווחים לפיהם אירן התקינה צנטריפוגות נוספות להעשרת אורניום : " התעלמות מוחלטת מהדרישות הבינלאומיות "
" קיבלנו הוכחה נוספת לכך שאירן ממשיכה בהתקדמות מואצת להשגת נשק גרעיני "  - כך אמר היום  ( שישי )  ראש הממשלה בנימין נתניהו ,  בעקבות הדיווחים לפיהם אירן התקינה צנטריפוגות נוספות להעשרת אורניום במתקן הגרעיני שלה ליד העיר קום .  לדברי נתניהו בפגישה עם חבר הקונגרס האמריקאי מייק רוג'רס ,  מדובר בהוכחה לכך שאירן ממשיכה בניסיונותיה לפתח נשק גרעיני  " תוך התעלמות מוחלטת מהדרישות הבינלאומיות ". 
אתמול מסרו גורמים דיפלומטיים בווינה כי אירן התקינה צנטריפוגות נוספות במתקן התת-קרקעי שלה להעשרת אורניום בפורדו שליד העיר קום .  עם זאת ,  לא נמסר כמה צנטריפוגות בדיוק הותקנו לאחרונה ,  ההערכה מדברת על כ-300 .  
על פי הדו"ח האחרון של הסוכנות הבינלאומית לאנרגיה אטומית  ( סבא"א )  ,  שהוגש לפני כשלושה חודשים ,  היו בקום כ-900 סרכזות ,  חלקן בשלבי הרצה ,  וחלקן העשיר כבר אורניום לרמה של 20% .  לפיכך ,  בהתחשב בנתונים אלה ,  יש עתה לאירן כ-1,200 צנטריפוגות באתר בפורדו .  במקום ישנו אולם ייצור שיכול להכיל עד 3,000 צנטריפוגות .  ההערכות במודיעין במערב הן שאם אירן תתקין את הכמות הזו ותעשיר את האורניום שברשותה מרמה של 3.5% או 20% ל-90% ,  היא תוכל תוך כשנה לייצר די חומר בקיע ליצירת פצצת גרעין אחת .  
עוד דווח כי הצנטריפוגות המדוברות עדיין לא פעילות ,  אלא רק הותקנו ,  וייקח עוד זמן עד שייכנסו לפעולה סדירה ויתחילו להעשיר אורניום .  על כן ,  הדיווח אינו מתנגש עם הערכת דיפלומטים מערביים ,  לפיה הדו"ח הקרוב של סבא"א לא יצביע על התפתחות משמעותית בתכנית הגרעין האירנית מאז הגשת הדו"ח הקודם ,  לפני שלושה חודשים .  להערכת הגורמים ,  הדו"ח צפוי להצביע גם על כך שאירן ממשיכה להתקדם בקצב די קבוע בתחום העשרת האורניום .  
בהכנת הידיעה השתתף יוסי מלמן 

נתניהו : " אירן ממשיכה בהתקדמות מואצת להשגת גרעין "
 בפגישתו עם חבר קונגרס אמריקאי ,  הביע ראש הממשלה דאגה בעקבות הדיווחים לפיהם אירן התקינה צנטריפוגות נוספות להעשרת אורניום : " התעלמות מוחלטת מהדרישות הבינלאומיות "
 
