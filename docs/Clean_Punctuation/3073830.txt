עקב הפיגוע :  נתניהו החליט להפסיק ביקורי פלסטינים לרגל רמדאן
בתום הערכת מצב טלפונית עם בכירי מערכת הביטחון ,  החליט ראש הממשלה לאמץ את המלצת אלשיך וארדן ולבטל את ההיתרים .  היתרי עבודה וכניסה בוטלו למשפחות המחבלים .  עם זאת ,  כניסת מתפללים להר הבית תמשיך כרגיל
ראש הממשלה בנימין נתניהו קיים הערב  ( שישי )  הערכת מצב טלפונית בעקבות הפיגוע בירושלים שבסופה הוחלט להפסיק את ביקורי הפלסטינים בישראל לרגל חג הרמדאן .  בשיחה השתתפו שר הביטחון אביגדור ליברמן ,  השר לביטחון הפנים גלעד ארדן ,  הרמטכ"ל גדי איזנקוט ,  מפכ"ל המשטרה רוני אלשיך ,  ראש השב"כ נדב ארגמן ,  ראש אמ"ן הרצי הלוי ומתאם פעולות הממשלה בשטחים אלוף יואב מרדכי .  
בדיון שמעו ראש הממשלה והשרים סקירה ביטחונית על פעולות צה"ל וכוחות הבטחון במרחב הכפר שממנו יצאו המחבלים וכי הוטל כתר על הכפר .  עם זאת ,  כניסת מתפללים להר הבית תמשיך כרגיל .  
עוד בנושא:חמאס בירך על הפיגוע בירושלים ;  צה"ל כיתר את כפרם של המחבליםתיעוד הפיגוע בירושלים :  השוטרים יורים לעבר המחבלים בשער שכם 
בפיגוע הירי והדקירה שאירע הערב בשער שכם נדקרה למוות שוטרת מג"ב רב-סמל ראשון הדס מלכא ,  בת 23 .  מלכא נאבקה במחבל שדקר אותה כמה פעמים וניסתה לשלוף את נשקה .  לבסוף ,  נפצעה אנושות ומותה נקבע בבית החולים הדסה הר הצופים שבבירה .  לאחר דקירתה ,  רצו שני מחבלים נוספים לזירה נוספת ,  כמאה מטרים משער שכם ,  שם פתחו באש מנשק אוטומטי .  שלושת המחבלים נורו למוות בידי כוחות הביטחון .
 את הפיגוע ביצעו בראא איברהים מוחמד סאלח ,  עאדל חסן אחמד ענכוש ואוסמה אחמד מוסטפא עטא .  השלושה ,  תושבי הכפר דיר אבו משעל שבאזור רמאללה ,  בני 18 ו-19 ,  נעצרו בעבר בגין פעילות טרור .  
מפקד מחוז ירושלים במשטרה ,  ניצב יורם הלוי ,  התייחס לסוגיית כניסת הפלסטינים לשטח ישראל בחודש רמדאן ,  ואמר כי מדובר בתקופה מתוחה מאוד . " רק היום היו יותר מ-180 אלף איש בפעילות .  מדובר בשלושה מחבלים שאינם תושבי ירושלים ,  אלא צעירים בני 18 ו-19 מהגדה המערבית ",  הסבר . " חלקם נמצאים פה בירושלים לא אישורים וחלקם עם אישורים .  אבל ניתן בהחלט לומר שבתקופת הרמדאן יש כניסה יחסית גדולה מאוד של צעירים ללא אישורים ".  

עקב הפיגוע :  נתניהו החליט להפסיק ביקורי פלסטינים לרגל רמדאן
בתום הערכת מצב טלפונית עם בכירי מערכת הביטחון ,  החליט ראש הממשלה לאמץ את המלצת אלשיך וארדן ולבטל את ההיתרים .  היתרי עבודה וכניסה בוטלו למשפחות המחבלים .  עם זאת ,  כניסת מתפללים להר הבית תמשיך כרגיל

