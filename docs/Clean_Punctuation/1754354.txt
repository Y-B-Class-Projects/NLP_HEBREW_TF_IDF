נתניהו ידרוש ערבויות ביטחוניות להסדר מדיני
רה"מ נפגש עם בכירי התקשורת האמריקאית וסיפר להם כי בפיגשתו מחר עם קלינטון ידונו השניים בצרכי הביטחון של ישראל .  לדבריו ,  חילוקי הדעות עם ארה"ב על הבנייה בי-ם זמניים
 ( באדיבות הערוץ הראשון ) 
ראש הממשלה בנימין נתניהו ידרוש בפגישתו היום  ( חמישי )  עם מזכירת המדינה האמריקאית הילרי קלינטון ,  להגיע להבנות רחבות בין ארצות הברית לישראל בנוגע לצרכי הביטחון של ישראל לגבי הסדרים מדיניים עתידיים ,  זאת  " לאור האתגרים הביטחוניים העצומים שצפויים בעשור הקרוב ".  כך אמר נתניהו בתדרוך שקיים היום בניו יורק לבכירי התקשורת האמריקאית .
 לדברי ראש הממשלה , " הסיכויים להשיג הסדר שלום יקודמו באופן משמעותי על ידי השגת הבנות ביטחוניות מקיפות בין ישראל לארה"ב ".  בפגישה שארכה כשעתיים פירט ראש הממשלה את עמדות ישראל בנושא האירני ובנושא התהליך המדיני .  נתניהו אמר לנוכחים כי הוא מתכוון להעלות בפגישתו עם קלינטון גם את החשיבות שהוא רואה בהרחבת מעגל התהליך המדיני למדינות ערביות נוספות שיכוננו הסכמי שלום עם ישראל ,  במקביל לגיבוש ההסדר עם הפלסטינים .
 בתשובה לשאלה מצד בכירי התקשורת האמריקאית באשר לחילוקי הדעות בין ישראל לממשל אובמה לגבי הבנייה בירושלים ,  השיב ראש הממשלה כי מדובר במחלוקת זמנית . " במגעים מול הממשל האמריקאי אנחנו מתמקדים בנושאים שישפיעו לטווח ארוך על הסדר שלום בין ישראל לבין הרשות הפלסטינית ",  הוסיף .
 בפיגשה עם נתניהו לקחו חלק נשיא חברת  " טיים-וורנר ",  נשיא רשת פוקס ניוז ,  נשיא CNN ,  עורך הוול סטריט ג'ורנל ,  עורך המגזין טיים ,  מגישת החדשות ב-CBS קתי קוריק ומגישת החדשות ב-ABC דיאן סוייר .
 עדכון ראשון :  20:00

נתניהו ידרוש ערבויות ביטחוניות להסדר מדיני
רה"מ נפגש עם בכירי התקשורת האמריקאית וסיפר להם כי בפיגשתו מחר עם קלינטון ידונו השניים בצרכי הביטחון של ישראל .  לדבריו ,  חילוקי הדעות עם ארה"ב על הבנייה בי-ם זמניים

