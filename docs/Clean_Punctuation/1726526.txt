ראש הממשלה גיבש את צוות המו"מ עם הפלסטינים
רה"מ גיבש את הצוות המצומצם שינהל את המגעים הישירים מול הפלסטינים שייפתחו בשבוע הבא .  הצוות יכלול בין השאר את ראש המל"ל עוזי ארד ,  עו"ד יצחק מולכו ומזכיר הממשלה . " אנו רוצים להשיג מו"מ מהיר ,  יסודי ורציני "
 ראש הממשלה בנימין נתניהו פתח אמש  ( חמישי )  בסדרת פגישת מקדימות עם צוות יועצים מצומצם ,  בטרם צאתו ביום שלישי לוושינגטון לקראת פתיחת המשא ומתן הישיר עם הפלסטינים .  הצוות המצומצם שגיבש נתניהו ,  שינהל את השיחות הישירות ,  כולל את ראש המועצה לביטחון לאומי עוזי ארד ,  היועץ המיוחד של ראש הממשלה עורך הדין יצחק מולכו ,  מזכיר הממשלה צבי האוזר ,  המזכיר הצבאי אלוף יוחנן לוקר והיועץ המדיני רון דרמר .  
מלשכת ראש הממשלה נמסר כי  " הדיונים נועדו לבנות צוות מו"מ מצומצם והדוק ,  בפיקוחו הצמוד של רה"מ ,  וכדי לאפשר מו"מ מהיר ,  יסודי ורציני ".  עם זאת ,  הרכב הצוות עדיין אינו סופי .  עוד נמסר מלשכת רה"מ ,  כי  " אנחנו רואים חשיבות רבה בעובדה שהמו"מ הישיר נפתח ללא תנאים מוקדמים ".  
על רקע פגישתם הראשונה של חברי הצוות המצומצם ,  גורמים מדיניים מישראל ומארה"ב יערכו הערב שיחות הכנה לקראת השקת המו"מ בוושינגטון .  את השיחות המקבילות יוביל ככל הנראה דן שפירו ,  האחראי למדור המזרח התיכון וצפון אפריקה במועצה לביטחון לאומי האמריקאי .  שיחות ההכנה יתקיימו פנים אל פנים בישראל ,  ומטרתן העיקרית היא לתאם ציפיות בין הצדדים כדי להביא להשקה מוצלחת ככל הניתן של המו"מ .
 בתוך כך ,  ראש הממשלה פנה למשרד הביטחון בבקשה שמשלחת הרכש בוושינגטון תסייע לצוות המקדים של משרד ראש הממשלה לתאם את הביקור מול האמריקאים .  בנוסף ,  משלחת הרכש תיקח חלק בהקמת המערך המשרדי והמקצועי לקראת הגעת רה"מ ופמלייתו לארצות הברית - זאת לאחר שוועד העובדים של משרד החוץ הודיע שלשום כי שגרירות ישראל בארה"ב תחרים את ביקור נתניהו בוושינגטון .
 לפיכך ,  ועד העובדים של משרד החוץ איים כי ינקוט בפעולות נגד משלחת הרכש של משרד הביטחון .  נציג ועד העובדים יעקב ליבנה אמר לוואלה !  חדשות כי  " עיצומי משרד החוץ הם חוקיים ובאישור ההסתדרות .  אין סיבה לאף גוף בטחוני לשבור אותם .  אנחנו מקווים שמשלחת הרכש תלמד מהניסיון עם המוסד ולא יעשו דברים שאין להם מקום במדינה דמוקרטית ,  כאשר גוף בטחוני שובר שביתה חוקית ". 
עדכון ראשון :  20:50

ראש הממשלה גיבש את צוות המו"מ עם הפלסטינים
רה"מ גיבש את הצוות המצומצם שינהל את המגעים הישירים מול הפלסטינים שייפתחו בשבוע הבא .  הצוות יכלול בין השאר את ראש המל"ל עוזי ארד ,  עו"ד יצחק מולכו ומזכיר הממשלה . " אנו רוצים להשיג מו"מ מהיר ,  יסודי ורציני "
 
