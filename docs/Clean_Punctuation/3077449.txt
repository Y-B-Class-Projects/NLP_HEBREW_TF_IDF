חבר הכנסת אראל מרגלית מסר עדות בפרשת הצוללות בלהב 433
חמישה ימים לבחירות במפלגת העבודה ,  חבר הכנסת המתמודד מסר את העדות בפרשה שזכתה לכינוי  " תיק 3000 ",  לאחר שבחודש שעבר טען כי עסקת הצוללות עם גרמניה אושרה במחטף . " מסרתי מידע על מעורבות נתניהו ועורכי דינו בפרשה ",  אמר
 ( בווידאו :  עימות מתמודדי העבודה באולפן וואלה !  NEWS )  
חמישה ימים לפני הבחירות לראשות מפלגת העבודה ,  ח"כ אראל מרגלית ,  המתמודד על ראשות המפלגה ,  הגיע אמש  ( חמישי )  למשרדי יחידת להב 433 כדי למסור עדות בפרשת הצוללות .  מרגלית ,  שהיה אמור להשתתף בשעות הערב אתמול באירוע פוליטי בערבה ,  בישר לתומכיו במסרון כי נאלץ לחזור על עקבותיו עקב  " נושא חשוב ברמה הלאומית ".  בהמשך ,  העלתה הבלוגרית הפוליטית טל שניידר לחשבון הטוויטר שלה תמונות של מרגלית מגיע למשרדי היחידה . 
" מסרתי מידע על מעורבות נתניהו ועורכי דינו בפרשת הצוללות והספינות ,  כפי שאספתי בחודשים האחרונים .  אני מעריך כי ראש הממשלה ידרש לעניין .  הוא ידע ,  ועכשיו יודעים שהוא ידע ",  אמר מרגלית .  עוד טען כי פירט על התנהלות ועדת התקציב שאישרה את העסקה ללא כל המידע הנדרש אודות המתווכים ,  ופטור שקיבלה חברת  " טיסנקרופ "  מהשתתפות במכרז בעסקת הצוללות .
 עוד ידיעות בוואלה !  NEWS:הפרקליטות :  לא נערער על ההחלטה לשחרור מוקדם של אהוד אולמרטעד המדינה שחוסל הובא לקבורה : " אלוהים ישלם למי שעשה את זה"טראמפ השתלח במנחת תכנית בוקר : " הגיעה אליי מדממת מפניה "  
במשטרה אישרו כי חבר הכנסת נמצא במשרד היחידה ,  אולם לא ציינו את הסיבה לכך .  הם מסרו כי הוא אינו חשוד ואינו נחקר באזהרה ,  וסירבו למסור פרטים נוספים .
 הפרשה עוסקת בעניין רכש כלי שיט מגרמניה ,  ולפני חודשים אחדים הבהירו במשטרה כי ראש הממשלה בנימין נתניהו אינו חשוד בה .  במרכז הבדיקה עמדו גם מיקי גנור ,  המתווך שייצג את המספנה הגרמנית  " טינסקרופ "  במשא ומתן לרכישת כלי השיט ,  וכן עורך דינו דוד שמרון .
 ממפלגת הליכוד נמסר : " אין לנו כוונה להתערב בפריימריז של מפלגת העבודה ולכן לא נתייחס לספין המביך של מר מרגלית ,  שזימן את עצמו למשטרה במטרה אחת :  להציל את מצבו הפוליטי .  רכש הצוללות התבצע על פי כל הנהלים .  מוטב שמרגלית יניח לרשויות החוק ,  שכבר הבהירו שראש הממשלה נתניהו אינו חשוד בשום צורה ואופן בנושא ,  וימצא דרכים אחרות להישרדותו הפוליטית ". 
מרגלית הגיב בחשבון הטוויטר שלו לתגובת הליכוד והעיר כי היא  " מצביעה על זלזול באנשי יאח"ה ".  עוד כתב מרגלית כי  " מר נתניהו ,  המשטרה לא עובדת אצלי .  אבל גם לא אצלך .  תתקוף אותי לא את המשטרה ".  
במקביל להתמודדות במפלגת העבודה ,  מרגלית עוסק באינטנסיביות בפרשת הצוללות בחודשים האחרונים ואף נסע לגרמניה בניסיון למצוא חומרים בפרשה .  בתחילת השנה העביר לידי חוקרי המשטרה דוח על הממצאים שגילה שקשורים לעסקת הספינות ,  שמציג את מבנה הבעלות המסועף של גורמים לבנונים ואיראנים בחברה המייצרת את ספינות הקרב והצוללות עבור ישראל וכן את שיטת השוחד בה נהגה חברת  " טיסנקרופ "  מול בכירים ישראלים בעסקאות עבר והחשד לשוחד בעסקה הנוכחית .
 תיק 3000 מצטרף לשני תיקים שבהם נקשר שמו של ראש הממשלה .  בתיק 1000 נחקר חשד שלפיו נתניהו קיבל טובות הנאה מאנשי עסקים ,  המפיק ההוליוודי ארנון מילצ'ן והמיליארדר האוסטרלי ג'יימס פאקר .  תיק 2000 עוסק בשיחות שניהל נתניהו עם מו"ל ידיעות אחרונות ,  ארנון נוני מוזס ,  שבהן עלה החשד כי האחרון הציע סיקור אוהד בעיתונו בתמורה לכך שהראשון יפעל לקידום חוק  " ישראל היום ". 
 ( עדכון ראשון :  22:51 )  

חבר הכנסת אראל מרגלית מסר עדות בפרשת הצוללות בלהב 433
חמישה ימים לבחירות במפלגת העבודה ,  חבר הכנסת המתמודד מסר את העדות בפרשה שזכתה לכינוי  " תיק 3000 ",  לאחר שבחודש שעבר טען כי עסקת הצוללות עם גרמניה אושרה במחטף . " מסרתי מידע על מעורבות נתניהו ועורכי דינו בפרשה ",  אמר

