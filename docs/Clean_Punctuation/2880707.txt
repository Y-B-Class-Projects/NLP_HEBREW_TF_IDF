 " נתניהו עושה פוטש ":  גלאון קראה ליהודי ארה"ב לתמוך בהסכם
יו"ר מרצ שלחה מכתב לארגונים יהודיים ולמחוקקים דמוקרטיים בארה"ב והבהירה כי  " הסכם הגרעין לא מושלם ,  אבל הוא ממש לא גרוע ".  לדבריה , " אם המערב היה מקשיב לנתניהו ,  איראן הייתה קרובה יותר להשגת פצצה גרעינית "
  ( ריאיון לאולפן וואלה !  NEWS :  ח"כ עמר בר לב על הסכם הגרעין )  
יו"ר מרצ ,  חברת הכנסת זהבה גלאון ,  קראה ליהודי ארצות הברית לתמוך בנשיא ברק אובמה בנושא הסכם הגרעין עם איראן .  בימים האחרונים פנתה גלאון לתנועה הרפורמית בארצות הברית - הזרם הדתי היהודי הגדול ביותר בצפון אמריקה - לארגוני שמאל יהודיים ולמחוקקים מטעם המפלגה הדמוקרטית ,  במטרה לשכנע אותם לתמוך במהלך שמוביל אובמה ולהתנגד למה שהיא מגדירה  " ניסיון הפוטש של נתניהו בקונגרס ".  
נוסף על פנייתה אל הארגונים והמחוקקים המזוהים עם השמאל הפוליטי בארצות הברית ,  פרסמה גלאון מאמר בנושא ההסכם עם איראן בעיתון  " ג'רוזלם פוסט ",  שבו הסבירה מדוע היא מתנגדת לניסיונו של ראש הממשלה בנימין נתניהו להכשיל את ההסכם דרך הקונגרס האמריקני .  לטענת גלאון ,  חרף הביקורת העניינית יש בהסכם גם צדדים חיוביים . " נכון ,  ההסכם עם איראן הוא לא מושלם ,  רחוק מכך ,  אבל הוא ממש לא גרוע כמו שראש הממשלה נתניהו מנסה לתאר אותו .  ההסכם ירחיק את איראן למרחק שנה מצבירת החומר הגרעיני הדרוש לייצור פצצת גרעין ,  וישאיר אותה שם בעשר השנים הקרובות ,  תחת פיקוח אינטנסיבי .  הפיקוח הבינלאומי יימשך גם בתום תקופה זו ",  כתבה .
 לקריאה נוספת:אובמה : " כל האופציות על השולחן אם איראן תפר את ההסכם"הרצוג לחברי קונגרס :  נתניהו צריך לקבל הסיוע הביטחוני מארה"בחיזוק לאובמה :  29 מדענים בכירים הביעו תמיכה בהסכם הגרעין 
גלאון השתמשה במאמרה גם באחד הטיעונים הנפוצים של הבית הלבן לטובת ההסכם . " כאשר שיחות הגרעין יצאו לדרך הייתה איראן במרחק חודש וחצי מהשגת החומר הגרעיני הדרוש לפצצת גרעין ,  ואלמלא נפתח המשא ומתן ,  היום הייתה איראן קרובה לנקודה זו עוד יותר .  הודות לשיחות עם המעצמות ,  בהובלתו של הנשיא אובמה ,  תכנית הגרעין האיראנית נסוגה לאחור - לראשונה זה יותר מעשור .  אם המערב היה מקשיב לנתניהו ולא פותח בסבב השיחות האחרון ,  היום איראן הייתה הרבה יותר קרובה להשגת פצצה גרעינית ",  אמרה .
 גלאון היא ראשת המפלגה השנייה בישראל שהביעה תמיכה בהסכם הגרעין .  זאת ,  לאחר שהרשימה המשותפת ברכה על ההסכם כבר עם חתימתו .  בניגוד לגלאון ,  התמיכה שלהם לא הייתה מסויגת ,  אלא מלאה .  
בנוסף לכך ,  גם ח"כ עמר בר לב  ( המחנה הציוני )  ,  אלוף-משנה במילואים ולשעבר מפקד סיירת מטכ"ל ,  הביע תמיכה מסויגת בהסכם . " האיום הגרעיני הקיומי על מדינת ישראל - בהנחה שההסכם יקוים - יהיה בעוד שנה נמוך יותר מאשר היום .  זה דבר מאוד חשוב ,  הורדת איום קיומי על מדינת ישראל ",  הסביר .
 לעומת הקולות הללו ,  מנהיגי שתי מפלגות האופוזיציה הגדולות ביותר - ח"כ יצחק הרצוג מהמחנה הציוני וח"כ יאיר לפיד מיש עתיד - משמיעים מאז החתימה על ההסכם מסרים כמעט זהים לאלה של ראש הממשלה ,  ומדברים על ההסכם כטעות היסטורית .  עם זאת ,  הרצוג אמר אתמול למשלחת של חברי קונגרס דמוקרטים מארצות הברית כי הוא מסתייג מההתערבות של נתניהו בפוליטיקה האמריקנית ,  וכי לדעתו יש ללבן את המחלוקת בין ישראל לארצות הברית בשיח אינטימי בין המנהיגים ,  ולא בעימות פומבי כפי שמתנהל כעת .  
לפניות לכתב אמיר תיבון :  amir.tibon@walla.co.il  

" נתניהו עושה פוטש ":  גלאון קראה ליהודי ארה"ב לתמוך בהסכם
יו"ר מרצ שלחה מכתב לארגונים יהודיים ולמחוקקים דמוקרטיים בארה"ב והבהירה כי  " הסכם הגרעין לא מושלם ,  אבל הוא ממש לא גרוע ".  לדבריה , " אם המערב היה מקשיב לנתניהו ,  איראן הייתה קרובה יותר להשגת פצצה גרעינית "
 
