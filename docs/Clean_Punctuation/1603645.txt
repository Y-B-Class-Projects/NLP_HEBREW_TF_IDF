נתניהו מתקפל :  מס הבצורת יוקפא בקרוב
ראש הממשלה הטיל על מנכ"ל משרדו לבחון את הקפאת היטל הבצורת ,  וההערכה היא כי הוא יוקפא במהלך החורף .  במקביל ,  יופחת שיעור ההתייקרות בתעריפי המים
בממשלה החליטו להקפיא את היטל הבצורת ולבצע בהדרגה את שיעור ההתייקרות בתעריפי המים המיועד ל-1 בינואר 2010 - כך נודע ל-TheMarker .  ראש הממשלה ,  בנימין נתניהו ,  הטיל על מנכ"ל משרדו ,  אייל גבאי ,  לבחון את הנושא ולפי הערכות ההיטל יוקפא במהלך חודשי החורף ,  ובמקביל יופחת שיעור ההתייקרות הצפוי בתעריפי המים .  החלטה סופית בעניין תתקבל בקרוב .  
משרד התשתיות המליץ להקפיא את ההיטל במהלך חודשי החורף ולבחון את שיעורי ההתייקרות הצפויים של תעריפי המים ,  ונתניהו צפוי לאמץ את העמדה הסופית שיציג המשרד .  המגמה המסתמנת נובעת מהביקורת הציבורית הנמתחת נגד היטל הבצורת והעלאת תעריפי המים .  
במשרד ראש הממשלה נערכו בימים האחרונים התייעצויות בעניין .  בשיחות פנימיות התבטא גבאי בעד בחינה מחודשת של היטל הבצורת והרפורמה בתעריפי המים .  גורמים בממשלה ובליכוד טענו כי אסור להעלות את תעריפי המים ב-50% בינואר ,  כפי שנקבע ברפורמת המים ,  יחד עם הטלת היטל הבצורת .  האוצר מתנגד לפי שעה להקפאת ההיטל ,  אך בכנסת מעריכים שבסופו של דבר האוצר יתכופף ,  שכן בבית המחוקקים קיים רוב להקפאת ההיטל ולצמצום ההתייקרות בתעריפי המים .  
לפני כמה חודשים ביטל נתניהו את הטלת המע"מ על הפירות והירקות ,  בנימוק כי היה קשוב לרחשי הציבור . " מוטב שנתניהו יתעשת ויקפיא את ההיטל לפני שיצטייר כמי שנכנע שוב ללחץ הציבורי ",  אומרים בליכוד .
 ועדת הכספים תגיש מחר הצעת חוק להקפאת היטל הבצורת ותעמיד את הממשלה בפני עובדה מוגמרת ,  אם לא תושג הסכמה עמה .  הצעת החוק גובשה על ידי הח"כים אמנון כהן  ( ש"ס )  ,  יו"ר הוועדה משה גפני ואורי מקלב  ( יהדות התורה )  .  
יו"ר ועדת הכלכלה ,  ח"כ אופיר אקוניס  ( ליכוד )  ,  צפוי לכנס את הוועדה ביום רביעי לדיון דחוף בהשתתפות מנהל רשות המים ,  אורי שני .  אקוניס תובע להקפיא את היטל הבצורת וכן לדחות בשנה את הרפורמה בתעריפי המים . " העלאת המים הצפויה יחד עם היטל הבצורת הם מרחיקי לכת ",  טען אקוניס .  
ח"כ מירי רגב  ( ליכוד )  סיכמה שלשום עם גבאי לערוך מפגש עם נציגי רשות המים ,  האוצר ומשרד התשתיות כדי לגבש תפישה מערכתית לגבי משק המים .  
מלשכת שר התשתיות ,  עוזי לנדאו ,  נמסר בתגובה : " התקיימו דיונים בנושא עם לשכת ראש הממשלה ,  על בסיס הצהרת השר לפיה היטל הבצורת יבוטל אם החורף יאפשר זאת .  כמו כן ,  נידונה הצעת השר להעלאת תעריפים מדורגת כדי לא לפגוע בציבור ". 

נתניהו מתקפל :  מס הבצורת יוקפא בקרוב
ראש הממשלה הטיל על מנכ"ל משרדו לבחון את הקפאת היטל הבצורת ,  וההערכה היא כי הוא יוקפא במהלך החורף .  במקביל ,  יופחת שיעור ההתייקרות בתעריפי המים

