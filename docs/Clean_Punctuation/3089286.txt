יעלון תוקף את נתניהו : " מעדיף בצע כסף על פני טובת המדינה "
 על רקע פרשת הצוללות והקרע ביחסיהם ,  תקף שר הביטחון לשעבר ,  משה  ( בוגי )  יעלון ,  את רה"מ וטען כי הוא  " מקבץ סביבו אנשים שיגנבו איתו סוסים ויהיו יסמנים .  בצע כסף בעדיפות על פני טובת מדינה ",  בריאיון לתכנית  " המשפיעים "  בהגשת לוסי אהריש ,  ב"רשת ".  קבלו הצצה
שר הביטחון לשעבר ,  משה  ( בוגי )  יעלון ,  תוקף בחריפות את ראש הממשלה בנימין נתניהו ,  מתאר את האכזבה העמוקה שלו ממנו ,  מאשים את נתניהו בין השאר בכך שהוא  " מקבץ סביבו שיגנבו איתו סוסים ,  יהיו יסמנים ולא היו ביקורתיים "  וטוען עוד כי  " בצע כסף בעדיפות על פני טובת מדינה ".  דבריו החמורים של יעלון ,  שהיה בעבר גם המשנה לראש הממשלה והרמטכ"ל ,  נאמרו בריאיון לפרק הבכורה של התכנית  " המשפיעים "  בהגשת לוסי אהריש ,  שתשודר הערב  ( רביעי )  ב-22:30 ברשת ,  ערוץ 2 .  
יעלון מספר בריאיון על הפיכתו מאחד מנאמניו הגדולים של ראש הממשלה למי שמצוי בקרע עמוק איתו .  כזכור ,  במאי שנה שעברה הודיע יעלון על התפטרותו מהממשלה ומהכנסת ,  לאחר שנודע על כוונת נתניהו להעבירו לתפקיד שר החוץ כדי לפנות את תפקיד שר הביטחון לאביגדור ליברמן .  אהריש מנסה להבין מה גרם לקרע ביניהם ,  שומעת ממנו על האווירה המתוחה ביניהם בעת מבצע צוק איתן ,  ומדברת איתו גם על פרשת הצוללות . 
" נגעת בנקודה שלא היית צריך לנגוע ,  התערבת במשהו שלא היית צריך להתערב ?  ",  שואלת אהריש את יעלון . " הייתי צריך ,  ועוד איך הייתי צריך ,  אני שר ביטחון ",  השיב . " מה ,  אני אעבור לסדר היום ?  כשזה מסתבר לי הדבר הזה ,  אני מצליח לחסום את זה .  אז אני מבין שאני בפיצוץ ,  אני במשבר .  ושלושה חודשים אחרי ,  אני מוצא את עצמי בעצם בדרך החוצה ". 
כשהתבקש יעלון להסביר למה הוא מתכוון במלה  " פיצוצים "  בהתייחס ליחסיו עם ראש הממשלה ,  הוא אומר שזה כלל  " גם טונים גבוהים ,  צעקות ,  כל מה שאת מדמיינת ",  והוסיף : " עכשיו ,  אם זאת התרבות ,  ואתה מקבץ סביבך אנשים שיגנבו איתך סוסים ,  יהיו יסמנים ,  לא יהיו ביקורתיים ,  אז זה מקרין למטה .  סדר העדיפויות משתבש .  בצע כסף בעדיפות על פני טובת מדינה בכל מיני סוגיות .  הגנתי על נתניהו עד פברואר 2016 בחירוף נפש ,  לכן זאת היתה אכזבה מכל הכיוונים ".  
בתכנית  " המשפיעים ",  המוגדרת כסדרת דוקו ועורכה הראשי הוא ירון טן ברינק ,  יוצאת העיתונאית ומגישת הטלוויזיה לוסי אהריש למסע ברחבי הארץ עם אנשים בולטים ומעניינים בחברה הישראלית בכל תחומי החיים ,  ובהם בני גנץ ,  שלמה ארצי ,  איילת שקד ,  יהורם גאון ,  בוגי יעלון ,  דנה אינטרנשיונל ושלישיית מה קשור .  בכל פרק ,  אישיות ציבורית אחרת תחזור לנקודות השיא ונקודת השפל בקריירה שלה ותפגוש אנשים נוספים שהשפיעו עליה .  
פרק הבכורה של התכנית  " המשפיעים "  ישודר הערב  ( 16 באוגוסט )  ב-22:30 ברשת ,  אחרי  " הישרדות ".  

יעלון תוקף את נתניהו : " מעדיף בצע כסף על פני טובת המדינה "
 על רקע פרשת הצוללות והקרע ביחסיהם ,  תקף שר הביטחון לשעבר ,  משה  ( בוגי )  יעלון ,  את רה"מ וטען כי הוא  " מקבץ סביבו אנשים שיגנבו איתו סוסים ויהיו יסמנים .  בצע כסף בעדיפות על פני טובת מדינה ",  בריאיון לתכנית  " המשפיעים "  בהגשת לוסי אהריש ,  ב"רשת ".  קבלו הצצה

