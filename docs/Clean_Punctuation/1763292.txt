הסיוע לא הספיק :  רה"מ פנה למדינות נוספות
ראש הממשלה נתניהו ערך הערב מספר שיחות עם מנהיגי המדינות נורבגיה ,  בלגיה ,  הולנד וגרמניה במטרה לגייס מטוסי כיבוי נוספים לסיוע בכיבוי השריפה בכרמל
 ( צילום :  שלומי גבאי רויטרס מאור שלום סוויסה ,  שי מכלוף ,  רויטרס ,  אלברטו דנקברג ,  אבישי גולן ;  עריכה :  עידן גוראל ;  קרינות :  רועי כ"ץ ) 
ארה"ב תשגר לישראל 45 טונות של חומר מעכב בערה ועוד 12 אלף ליטרים של קצף לכיבוי שריפות .  כך דווח הלילה  ( שישי )  בקול ישראל .  בנוסף ,  שלושה מומחי כיבוי אווירי מארצות הברית עושים את דרכם לישראל על מנת לסייע בתיאום ובייעוץ בנושא השריפה .  
בתוך כך ,  ראש הממשלה בנימין נתניהו ערך הערב מספר שיחות עם מנהיגי המדינות נורבגיה ,  בלגיה ,  הולנד וגרמניה במטרה לגייס מטוסי כיבוי נוספים לסיוע בכיבוי האש המשתוללת זה היום השני ברכס הכרמל ,  כך נמסר ממשרד ראש הממשלה .
 השיחות שביצע ראש הממשלה נועדו לתגבר את מטוסי הכיבוי והמסוקים שכבר נשלחו מיוון ,  בריטניה ,  טורקיה ,  קפריסין ,  שכבר משעות הבוקר השתתפו במאמצי הכיבוי בניסיון להשתלט על האש .
 מוקדם יותר הודה ראש הממשלה למנהיגי המדינות הזרות שנרתמו לסייע למאמצים ,  בהם ראש ממשלת יוון ג'ורג' פפנדראו ,  ראש ממשלת בריטניה דיוויד קמרון וראש ממשלת טורקיה רג'פ טייפ ארדואן . " אני מבקש להודות לארדואן שהציע וקיבלנו בברכה שני מטוסים מטורקיה שנמצאים כאן ",  הצהיר נתניהו .  
ראש הממשלה הוסיף : " אני רוצה להודות גם לראש ממשלת בולגריה ,  ששלח מאה כבאים שכבר הגיעו הנה .  אני רוצה להודות לולדימיר פוטין ששלח מטוס רוסי גדול מאוד ,  אולי הגדול מסוגו בעולם .  המטוס בדרך לכאן והוא יגיע אחר הצהרים .  כמו כן קיבלנו סיוע והצעות לעזרה ממצרים ואזרבייג'ן ,  מספרד ,  מקרואטיה ,  מצרפת ומירדן ששלחה לכאן כבאים ,  עזרה מאוד משמעותית .  הם הגיעו כבר .  אני חושב שהדבר הזה מסמל היענות חסרת תקדים לפנייתנו לסיוע בינלאומי ". 
במהלך היום הגיעו לישראל 20 כלי טיס זרים על מנת לסייע בהשתלטות על השריפה .  מסוקי ומטוסי הכיבוי הראשונים הגיעו מיוון ,  טורקיה ,  ספרד  ,  צרפת ,  אזרבייג'ן ,  ירדן ומצרים ,  זאת בשל פנייה מוקדמת של ראש הממשלה למספר מדינות בבקשה שיסייעו בטיפול בשריפה .  יוון שלחה ארבעה מטוסי כיבוי ,  קפריסין שלחה מטוס ומסוק כיבוי ,  רוסיה - שני מטוסים ומסוק ,  מצרים - שני מסוקים ,  איזרבייג'אן - שני מסוקים ,  ספרד - שני מטוסים ,  קרואטיה - מטוס אחד ,  צרפת - שני מטוסים ,  רומניה - מסוק ,  ובריטניה - שלושה מסוקים ,  ושני מטוסים מטורקיה .  כמו כן ,  ירדן ובולגריה הביעו נכונות לשלוח צוותי כיבוי .  כלי הטיס הזרים יחלו לנחות בשדה התעופה רמת דוד בארבע לפנות בוקר .
  ( עדכון ראשון :  20:24 ) 

הסיוע לא הספיק :  רה"מ פנה למדינות נוספות
ראש הממשלה נתניהו ערך הערב מספר שיחות עם מנהיגי המדינות נורבגיה ,  בלגיה ,  הולנד וגרמניה במטרה לגייס מטוסי כיבוי נוספים לסיוע בכיבוי השריפה בכרמל

