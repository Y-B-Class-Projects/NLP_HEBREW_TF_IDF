נתניהו :  איראן מתכוונת להציב בסוריה נשק מסוכן מאוד
שעות לפני הכרזתו הצפויה של הנשיא טראמפ על הכרעתו בעניין הסכם הגרעין אמר ראש הממשלה במהלך ביקורו בקפריסין כי איראן קוראת מדי יום בגלוי להשמדתה וחיסולה של ישראל .  לדבריו ,  הנשק שהיא פורשת בסוריה הוא איום ישיר על ישראל
ראש הממשלה בנימין נתניהו אמר היום  ( שלישי )  לאחר פגישתו בקפריסין עם הנשיא ניקוס אנסטסיאדיס וראש ממשלת יוון אלכסיס ציפראס כי איראן נוקטת  " תוקפנות ישירה "  כלפי ישראל וכי בכוונתה  " להציב נשק מסוכן מאוד בסוריה למטרת השמדתה של ישראל ".  לדבריו , " איראן קוראת בפומבי מדי יום להשמיד את ישראל ולמחוק אותה מעל פני האדמה ". 
נתניהו נשא את הדברים ברקע הדריכות בקהילה הבינלאומית לקראת הכרעתו של נשיא ארצות הברית דונלד טראמפ על הישארות או פרישה בהסכם הגרעין עם איראן .  מפקד צבא איראן מוחמד בגרי הזהיר היום כי הכוחות המזוינים של הרפובליקה האסלאמית  " ערוכים בשיא כוחותיהם "  וכי שום איום לא ירתיע את ארצו .
 לקריאה נוספת:טראמפ וישראל מאותתים :  עימות עם איראן עכשיו - ולא בעוד עשוררוחאני לקראת הכרעת טראמפ :  אנחנו עשויים להיתקל בבעיותלקראת הכרעת טראמפ :  המדריך להסכם הגרעין עם איראן 
מוקדם יותר הזהירה רוסיה כי כל שינוי בהסכם הגרעין עם איראן עלול לגרום להשלכות מסוכנות .  בהודעת הקרמלין לקראת הכרזתו הצפויה של טראמפ הערב ב-21:00  ( שעון ישראל )  נמסר עוד כי  " כל פעולה שתגרום לפירוק ההסכם תביא להשלכות שליליות בלתי נמנעות .  מחר יגיע נתניהו למוסקבה וייפגש עם הנשיא ולדימיר פוטין .
 נשיא איראן חסן רוחאני אמר הבוקר כי ארצו צפויה לעמוד ב"בעיות "  במשך חודשיים-שלושה אך תעבור זאת . " בין אם אנו תחת סנקציות או לא ,  אנחנו צריכים לעמוד על הרגליים .  זה חשוב מאוד עבור פיתוחה של המדינה ",  הוסיף רוחאני .  לדבריו ארצו מעוניינת לקיים יחסים בונים עם הקהילה הבינלאומית ותמשיך בפיתוח מקומי על אף האפשרות שהסנקציות שהטילה ארצות הברית עליה יושבו לאחר פרישתה של זו מההסכם .  
גורמים דיפלומטיים באירופה העריכו אמש כי המאמצים לשכנע את טראמפ שלא לפרוש מהסכם הגרעין נכשלו .  אולם ,  הוסיפו ,  כי לא ברור כיצד תראה נסיגה אמריקנית מההסכם ואם זו תשפיע גם על היחסים הכלכליים של אירופה עם איראן .  טראמפ ,  שעל פי ההערכות אכן נוטה לפרוש מן ההסכם ,  יצטרך להבהיר אם וושינגטון תטיל מחדש את הסנקציות על טהראן או תבקש לקדם שינויים בהסכם כתנאי להישארותה .
 איראן טענה אמנם כי כלכלתה לא תפגע משום מהלך אמריקני ,  יהיה אשר יהיה ,  אולם ,  שער הריאל צנח ביחס לדולר לכמעט שפל של כל הזמנים נוכח חששם של אזרחיה מפני השלכותיה של פרישה אפשרית של טראמפ .  נגיד הבנק המרכזי בטהראן וליואללה סיף אמר היום כי  " אנחנו מוכנים לכל התרחישים .  אם אמריקה תפרוש מההסכם ,  הכלכלה שלנו לא תושפע ".  
בריטניה ,  צרפת וגרמניה מסרו כי אין אלטרנטיבה טובה יותר להסכם וכי פרישה ממנו עלולה להוביל למלחמה .  נציגים מטעמן הפצירו בטראמפ להישאר בו ,  אך הוסיפו כי אינם אופטימיים לגבי הסיכויים לכך .  שרת ההגנה של צרפת פלורנס פרלי אמרה כי איראן מכבדת את ההסכם והוסיפה כי הוא  " לא מושלם ,  אך מאפשר להשהות את תוכנית הגרעין הצבאית של איראן ". 
שלוש המדינות הצהירו בתקופה האחרונה כי הן נותרות מחויבות להסכם ,  שעליו חתומות גם רוסיה וסין ,  המזהירות מפני פרישה ממנו .  יחד עם זאת ,  הסכימו המדינות האירופיות כי יש לבלום את תכנית הטילים של איראן ,  את פעילותה הגרעינית מעבר לשנת 2025 - אז יבוטלו חלק מהמגבלות המרכזיות בהסכם - וכן את מעורבותה במלחמות במזרח התיכון ,  כמו אלו בסוריה ובתימן .
  ( עדכון ראשון :  14:15 )  

נתניהו :  איראן מתכוונת להציב בסוריה נשק מסוכן מאוד
שעות לפני הכרזתו הצפויה של הנשיא טראמפ על הכרעתו בעניין הסכם הגרעין אמר ראש הממשלה במהלך ביקורו בקפריסין כי איראן קוראת מדי יום בגלוי להשמדתה וחיסולה של ישראל .  לדבריו ,  הנשק שהיא פורשת בסוריה הוא איום ישיר על ישראל

