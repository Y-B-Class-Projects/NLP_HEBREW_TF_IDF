לפיד לוואלה !  NEWS : " דפוס ההתנהגות של נתניהו הוא עברייני "
 יו"ר יש עתיד אמר בריאיון ליעקב אילון כי התנהלות רה"מ לוקה ב"דפוס עברייני ":   " מה עבריינים עושים ?  מכחישים  ואז מאיימים על החוקרים ".  על חשיפת וואלה !  NEWS בעניין היתרי עבודה בשבת : " זו לא בעיה של שבת ועבדות ,  זו בעיה קואליציונית של נתניהו "
 יו"ר יש עתיד ,  יאיר לפיד ,  אמר היום  ( חמישי )  באולפן וואלה !  NEWS כי התנהלותו של ראש הממשלה בנימין נתניהו ותומכיו לוקה ב"דפוס עברייני ".   " כמי שיושב בכנסת ,  אני אומר לך שמה שקורה פה זה דפוס עברייני ",  אמר בריאיון ליעקב אילון . " מה עושים עבריינים ?  קודם כל אומרים 'לא היה ולא נברא'  ואחר כך מאיימים על החוקרים ".  
לדבריו , " שני הרוטוויילרים של נתניהו ,  ביטן ואמסלם ,  מנסים להפחיד את המשטרה ,  הכנסת והמערכת הפוליטית .  לא יפחידו אותנו ".  לפיד התייחס להצעות החוק של חברי הליכוד ,  יו"ר הקואליציה דוד ביטן וח"כ דודי אמסלם ,  ולפיהן לא ניתן יהיה לחקור ראש ממשלה מכהן ,  והמשטרה לא תוכל לפרסם את המלצותיה בטרם המלצה להגיש כתב אישום . " הסתכלתי איך הם לקחו את חוק ההמלצות והצליחו להעביר חוק של אמסלם בוועדה שלו ". 
לפיד הוסיף כי  " הוא יקדם אותו במהירות האפשרית ,  ואחר כך יגיד שזה לא חוק שקשור לראש הממשלה .  אומרים :  'נקצץ בכספו של המפכ"ל כי הוא חוקר את ראש הממשלה ,  וראש הממשלה מעמיד פנים שזה לא קשור אליו .  הוא שולח אותם ,  וזה צריך להיפסק ".  
לפיד התייחס גם לחשיפת וואלה !  NEWS ולפיה שר העבודה והרווחה ,  חיים כץ ,  הפיץ היום תזכיר חוק ממשלתי ,  שלפיו בבואו לתת היתרי עבודה בשבת ,  יובאו גם שיקולים חדשים שאינם בחוק כיום .  בין השיקולים המצוינים בתזכיר :  התחשבות במסורת ישראל ,  מידת הפגיעה במרחב הציבורי במקום בו מתבקש ההיתר ,  רווחת העובד וקיום חלופה שאינה מחייבת עבודה בימי השבת . " אני בעד שבת ישראלית ,  ושלא תהיה כמו כל יום אחר ",  אמר לפיד . " לממשלה אין שום עניין באזרחים ,  אלא רק במהלכים פוליטיים של עצמה .  זו לא בעיה של שבת ועבודות ,  אלא בעיית קואליציה של נתניהו ,  שהוא פותר על חשבון האזרחים ".  
על הסכמתו של יו"ר העבודה אבי גבאי עם אמירתו המפורסמת של נתניהו כי  " השמאל שכח מה זה להיות יהודים ",  אמר לפיד : " אנשים לא צריכים לחלק הוראות אחד לשני איך להיות יהודי ".  על הנטייה של מפלגתו ימינה ,  הוסיף : " החלוקות לימין ושמאל הן פיקטיביות .  יש עתיד והעבודה מאוד שונות .  למה אנחנו מרכז והם שמאל ?  כי הם מתנגדים לשוויון בנטל .  כל מי שגורר מפלגות משמאל ומימין למרכז - אני שמח ומברך על כך ".  עוד הוסיף : " אם אנצח בבחירות ,  הדבר הראשון שאנסה הוא להקים ממשלת אחדות לאומית עם הליכוד והעבודה ". 
על המרוץ בין השניים והאפשרות שיחברו ושגבאי יהיה מספר 2 של לפיד ,  אמר : " אני לא מתעסק בזה .  כל מה שאני לא אוהב בפוליטיקה הישראלית זה העיסוק באיזה מקום תהיה .  הרבה יותר חשובה לי פרשת הצוללות ,  יש עתיד מתעסקת בנושאים מהותיים .  הפלת נתניהו היא לא המטרה .  אני חושב שנתניהו הוא לא ראש ממשלה נכון לישראל .  הוא שם יותר מדי זמן ,  וקורה לו משהו לא טוב ".  

לפיד לוואלה !  NEWS : " דפוס ההתנהגות של נתניהו הוא עברייני "
 יו"ר יש עתיד אמר בריאיון ליעקב אילון כי התנהלות רה"מ לוקה ב"דפוס עברייני ":   " מה עבריינים עושים ?  מכחישים  ואז מאיימים על החוקרים ".  על חשיפת וואלה !  NEWS בעניין היתרי עבודה בשבת : " זו לא בעיה של שבת ועבדות ,  זו בעיה קואליציונית של נתניהו "
 
