נתניהו ואלוביץ' נפגשו 7 פעמים במעון ראש הממשלה
בית המשפט הורה לפרסם את פרטי הפגישות ,  ולפיהם ראש הממשלה ,  שכיהן אז גם כשר התקשורת ,  נפגש עם בעל השליטה בבזק 7 פעמים בין יולי 2013 לנובמבר 2015 ,  במעון ברחוב בלפור בירושלים
ראש הממשלה בנימין נתניהו נפגש שבע פעמים עם בעל השליטה בבזק ,  שאול אלוביץ' ,  במהלך כהונתו של נתניהו כשר התקשורת - כך עולה מפרטים שפורסמו היום ,  בעקבות עתירה של עו"ד שחר בן מאיר .  מדובר בשבע פגישות ,  בין יולי 2013 לנובמבר 2015 ,  שנערכו במעון ראש הממשלה ברחוב בלפור בירושלים ,  כששלוש מתוכן התקיימו בשעות הערב .  
הפרקליטות מייחסת לאלוביץ' ובנו ,  אור ,  חשד לעבירות על חוק איסור הלבנת הון ,  בנוסף לעבירות מרמה .  לפני כשבועיים הגישה מחלקת ניירות ערך בפרקליטות מחוז תל אביב בקשה בהסכמה ,  לבית משפט השלום בעיר ,  ולפיה יוארכו בשלושה חודשים התנאים המגבילים שהוטלו על אלוביץ' ובנו במסגרת החקירה ,  לרבות איסור יציאה מהארץ וערבויות בסך חמישה מיליון שקלים לאב ו-700 אלף שקלים לבן .
 בנובמבר הודיעה הרשות לניירות ערך כי התגבשה תשתית ראייתית לכאורה ,  המבססת את מעורבות החשודים המרכזיים בתיק במגוון עבירות ,  בהן  קבלת כספים במרמה ,  קידום אינטרסים של בזק במשרד התקשורת תוך ביצוע עבירות על חוק העונשין וחוק ניירות ערך והדלפת חומרי הוועדה הבלתי תלויה לבעל השליטה בחברה ,  אלוביץ' ,  ומקורביו .
 יו"ר רשות ניירות ערך ,  פרופ' שמואל האוזר ,  אמר עם סיום החקירה כי הוא  " מודה לחוקרי הרשות על העבודה המקצועית והמאומצת שנעשתה לילות כימים על מנת להשלים את החקירה ולהעביר את התיק לפרקליטות בהקדם האפשרי ". 
שאל אלוביץ' מסר בתגובה : " אין כל חדש בפרסום מהיום ,  מאחר ששאול אלוביץ' וראש הממשלה כבר אישרו את דבר קיומם של מפגשים אלה בעבר ,  שכולם על רקע חברתי .  יודגש ,  כי אלוביץ' הסכים לפרסום מועדי הפגישות ואישר את דבר קיומן ,  כך שעל פני שלוש שנים נפגשו שבע פעמים בלבד ,  בניגוד לרושם שנוצר בזמנו בתקשורת כאילו מדובר במפגשים תדירים .
" יובהר ,  כי הניסיון לקשור בין אחד המפגשים ,  שהתרחש כיומיים לפני מועד אישור המיזוג בין בזק ליס על ידי הממונה על ההגבלים ,  הוא מופרך .  ידוע לכל ,  כי המיזוג המדובר היה הליך מורכב שנמשך על פני כ-5 שנים ,  זאת בנוסף לשימוע ציבורי שהתקיים כ-5 חודשים ,  טרם אישור המיזוג .  מופרך ומנותק מהמציאות לחשוב ,  כי פגישה שנערכה יומיים לפני אישור הממונה הייתה גורמת לשינוי כלשהו בהחלטה ,  הגם שידוע כי אין לראש הממשלה כל השפעה על החלטות הממונה ". 
גילוי נאות :  וואלה !  NEWS היא חלק מקבוצת בזק 

נתניהו ואלוביץ' נפגשו 7 פעמים במעון ראש הממשלה
בית המשפט הורה לפרסם את פרטי הפגישות ,  ולפיהם ראש הממשלה ,  שכיהן אז גם כשר התקשורת ,  נפגש עם בעל השליטה בבזק 7 פעמים בין יולי 2013 לנובמבר 2015 ,  במעון ברחוב בלפור בירושלים

