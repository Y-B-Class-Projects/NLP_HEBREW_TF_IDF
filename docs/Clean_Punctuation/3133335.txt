המשטרה צפויה לפרסם בשבוע הבא המלצות בתיקי נתניהו
מפקד היחידה הארצית לחקירות הונאה סבור כי אנשיו השלימו את החקירות בפרשת המתנות ובפרשת נתניהו-מוזס .  מחר יכנס המפכ"ל רוני אלשיך דיון מסכם בלשכתו .  ההערכות הן שהמשטרה תמליץ לפרקליטות להעמיד לדין את ראש הממשלה נתניהו בשורת עבירות
סיכומי חקירות התיקים 1,000  ( פרשת המתנות )  ו-2,000  ( פרשת נתניהו-מוזס )  יוגשו לפרקליטות עד יום שלישי - כך מעריכים גורמים בכירים במשטרה .  על פי הערכות אלה ,  חומרי החקירה יכללו המלצה להעמיד לדין את ראש הממשלה בנימין נתניהו בשורת עבירות שוחד ,  מרמה והפרת אמונים .  הדברים פורסמו לראשונה בחדשות 2 .  
מפקד היחידה ארצית לחקירות הונאה ,  תת-ניצב כורש בר נור ,  סבור כי בימים האחרונים השלימו אנשיו את החקירות בתיקים אלה .  מדובר בקלסרי סיקור של כל אחת מהחקירות ,  המונים כל אחד עשרות רבות של עמודים .  ההערכות הן שבחומרי החקירה נאספו ראיות לגבי כמה חשודים ,  ונתניהו בראשם .
 עיקרי חומרי החקירה הועברו לעיונם של ראש יחידת להב 433 ניצב רוני ריטמן ,  לראש אגף החקירות ניצב גדי סיסו וכן לראש אגף החקירות לשעבר ניצב בדימוס מני יצחקי ,  שליווה את החקירות .  לאחר שהשלושה מסרו את הערותיהם ,  הוחלט כי יתקיים מחר דיון מסכם בלשכת מפכ"ל המשטרה ,  רב-ניצב רוני אלשיך .  מדובר בדיון שאמור להימשך כמה שעות ושבו ישתתפו חברי צוות החקירה .  את סיכומי החקירה תציג סגן-ניצב לילית טייבר ,  ראש מפלג חקירות ביחידה הארצית לחקירות הנאה ,  שחיברה את הסיכומים .
 עוד בוואלה !  NEWS:דיווחים פלסטיניים :  צה"ל פושט על בית אביו של המחבל מאריאלרעידת אדמה בטייוואן :  לפחות שני הרוגים ו-100 פצועים ;  מבנים קרסו20 פרות תמורת ילד :  המלחמה מחריפה ,  והחטיפות בדרום סודאן מתגברות 
לפני שבוע אמר היועץ המשפטי לממשלה אביחי מנדלבליט : " אנחנו בישורת האחרונה של החקירה .  תנו למשטרה ולמערכת האכיפה לעשות את העבודה ".  את הדברים אמר מנדלבליט בהשקת פורום היועצים המשפטיים במשרדי ממשלה שנערך בתל אביב . " איש אינו עומד מעל החוק ",  אמר . " המבחן הראייתי הוא אחיד לכולם .  כך היה בפתיחת החקירות ,  וכך יהיה אם נמצא כי יש ראיות המצדיקות כתב אישום ".  
" רק הראיות יקבעו ",  הדגיש היועץ המשפטי לממשלה , " לא הסיסמאות ולא הציוצים .  אנחנו לא קבלני הרשעות ,  ולא נפחד לקבל החלטות קשות ".  הוא הוסיף כי  " עד כה נחקרו עשרות עדים ,  נחתם הסכם עד מדינה משמעותי ,  בוצעו פעולות חקירה רבות ומשמעותיות שעל רובן לא שמעתם .  אין מקום לייחס לאנשי המשטרה או למישהו שמעורב בחקירות נגד ראש הממשלה שיקולים זרים או שיקולים פוליטיים ".  
מוקדם יותר החודש אמר מנדלבליט בוועידת ישראל לעסקים של גלובס כי  " מדינת ישראל איננה מדינה מושחתת ,  היא מדינה שנלחמת בשחיתות .  יש כאן רשויות אכיפה חזקות ,  עצמאיות ויעילות .  אין איש חסין בפני החוק .  מערכת אכיפת החוק מורכבת מרשויות שונות שעובדות בשיתוף פעולה ובסנכרון ". 
מנדלבליט דחה גם בכנס ההוא את הביקורת שהוטחה במשטרה על ידי גורמים פוליטיים ואמר כי היא  " מבצעת את החקירות ,  שבתיקים רגישים מתנהלות בליווי הפרקליטות .  בסיכום כל חקירה המשטרה מסכמת את הממצאים ,  ומעבירה את החומר לפרקליטות .  לאחר מכן תשב הפרקליטות על המדוכה ותבחן את הדברים .  

המשטרה צפויה לפרסם בשבוע הבא המלצות בתיקי נתניהו
מפקד היחידה הארצית לחקירות הונאה סבור כי אנשיו השלימו את החקירות בפרשת המתנות ובפרשת נתניהו-מוזס .  מחר יכנס המפכ"ל רוני אלשיך דיון מסכם בלשכתו .  ההערכות הן שהמשטרה תמליץ לפרקליטות להעמיד לדין את ראש הממשלה נתניהו בשורת עבירות

