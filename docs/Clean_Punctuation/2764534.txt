נתניהו : " איננו יודעים מתי המבצע יסתיים ,  נערכים להמשיכו "
 ראש הממשלה התייחס להתקדמות מבצע  " צוק איתן ",  ואמר כי  " אנו מכים בחמאס ",  שלדבריו  " משתמש בתושבי עזה כמגן אנושי ".  הוא האשים : " מי שמממן את חמאס והג'יהאד האיסלאמי זה איראן "
 ראש הממשלה בנימין נתניהו התייחס הבוקר  ( ראשון )  למבצע  " צוק איתן ",  ואמר כי  " אנו מכים בחמאס בעוצמה הולכת וגוברת ",  והוסיף כי  " חמאס משתמש בתושבי עזה כמגן אנושי ".  בפתח ישיבת הממשלה קרא נתניהו לאזרחים להישמע להנחיות של פיקוד העורף : " איננו יודעים מתי זה יסתיים ,  אנו נערכים להמשיך המערכה ". 
מבצע  " צוק איתן "  - סיקור מיוחד בוואלה !  חדשות:פיקוד העורף :  השמועה בווטסאפ על תקיפה - שקריתבאמצע ריאיון ברשת  " פוקס ":  בנט שלף רקטת גראדצה"ל הפיץ כרוזים ברצועה : " מי שלא יתפנה - מסתכן "  
 ( צילום :  שי מכלוף )  
" ישראל מנהלת מערכה צבאית תקיפה נגד החמאס ,  הג'יהאד האסלאמי ושאר ארגוני הטרור ברצועת עזה ",  אמר נתניהו . " חמאס בחר לתקוף את ערינו בירי רקטות מסיבי וחסר הבחנה .  אמרתי מלכתחילה שאנחנו נגיב בעוצמה על הירי הנפשע הזה לעבר אזרחנו ,  וכך אנחנו עושים . 
" צריך להבין כיצד עובד האויב שלנו ",  המשיך נתניהו . " מי מסתתר במסגדים ?  חמאס .  מי שם מחסני נשק מתחת לבתי חולים ?  חמאס .  מי שם מפקדות בבתי מגורים ,  או ליד גני ילדים ?  חמאס .  חמאס משתמש בתושבי עזה כמגן אנושי והוא ממיט אסון על אזרחי עזה ,  לכן האחריות על כל פגיעה באזרחים בעזה  שאנחנו מצטערים עליה  מוטלת על חמאס ושותפיו ועליהם בלבד ". 
בסיום דבריו ציין נתניהו כי שרי החוץ של שש המעצמות נועדים היום בווינה לדון על עתידה של תכנית הגרעין של איראן . " אני מבקש להזכיר להם שמי שמממן את חמאס והג'יהאד האיסלאמי זה איראן ,  מי שמחמש את חמאס והג'יהאד האסלאמי זה איראן ,  מי שמאמן את חמאס והג'יהאד האסלאמי זה איראן ",  אמר ראש הממשלה . " אסור שאיראן תקבל את היכולת לייצר חומר בקיע לנשק גרעיני .  אם הדבר הזה יקרה ,  הדברים שאנחנו רואים סביבנו והדברים שמתרחשים במזרח התיכון יהיו גרועים שבעתיים ואולי הרבה מעבר לזה ".  
הבוקר התארח סגן שר הביטחון דני דנון במשדר וואלה !  חדשות ואמר כי  " כרגע אין צריבה תודעתית של מכה ישראלית ".  לדבריו , " צריך להגביר את הפעילות הכלכלית  לא ייתכן שאנחנו מזרימים לרצועת עזה דלק וחשמל בזמן שהם יורים עלינו .  לאבו מאזן אין השפעה על עזה ".  הוא הוסיף כי  " אני בעד לפגוע במי שיורה עליי טילים ,  גם אם זה במחיר של למוטט את שלטון חמאס ". 
אלוף  ( במיל' )  אליעזר מרום ,  מפקד חיל הים לשעבר ,  אמר במשדר כי  " אם נמשיך לתקוף מהאוויר ,  אני לא חושב שנוכל לסיים את המערכה בקרוב ".  לדבריו , " אנחנו מגיעים למיצוי יכולות חיל האוויר ,  עכשיו נדרשים לשאלה המורכבת והקשה  מה רוצים להשיג ?  אם רוצים להחזיר את השקט על כנו ,  אפשר להגיע לזה ,  כי אני חושב שחמאס מאוד מעוניין בהפסקת אש ".  
בצהריים נפצע בינוני עד קשה נער בן 16 מרסיסי רקטה באשקלון .  קודם לכן התפוצצו שתי רקטות בשטחים פתוחים במועצה האזורית חוף אשקלון .  לא דווח על נזק או נפגעים .  מוקדם יותר יירטה מערכת  " כיפת ברזל "  רקטה בשמי האזור .  בשעות הבוקר המאוחרות נשמעה אזעקה גם בבאר שבע ,  ואחריה נפלו שתי רקטות בשטחים פתוחים באזור העיר .  אזעקות נשמעו גם במועצות האזוריות שדות נגב ומרחבים ,  וגם שם נפלו כמה רקטות בשטחים פתוחים .  גם במועצה האזורית נשמעה בצהריים אזעקה .  
בבוקר נפלו שש רקטות נפלו בשטחים פתוחים במועצה האזורית אשכול ושריפה פרצה כתוצאה מאחת מהן .  כמו כן ,  אחת מהן גרמה נזק למבנה .  מחצות הלילה ועד שעות הבוקר המוקדמות שוגרו 25 רקטות מעזה לעבר ישראל .  ארבע מהן יורטו על ידי  " כיפת ברזל "   אחת בשמי אשדוד ועוד ארבע בשמי רמלה .  
הבוקר ,  כצעד מקדים לקראת הגברת התקיפות ברצועת עזה ,  הפיץ צה"ל כרוזים בצפונה ,  ובהם התריע כי חיל האוויר צפוי לתקוף באזור שמשוגרות ממנו רקטות לישראל בבית לאהיא .  הצבא קרא לתושבים לפנות את בתיהם ולנוע דרומה עד לשעה 12:00 בצהריים .  מסר דומה הועבר לתושבי האזור גם בהודעות מוקלטות ובמסרונים .  בכרוז פנה דובר צה"ל אל התושבים בערבית וכתב : " בכוונת צה"ל לתקוף מהאוויר תשתיות טרור ופעילי טרור באזור שממזרח לאל-עטטרה ולרחוב אל-סלאטין וממערב ומצפון למעבסכר ג'בליה .  ישראל תוקפת ותתקוף כל אזור ממנו מבוצע ירי לעבר ישראל ".  אחרי חצות היום דווח כי יותר מ-1,000 פלסטינים עזבו את בתיהם דרומה .  
אמש נפצעו באורח קל ארבעה לוחמים של שייטת 13 בפשיטה על מתחם משגרים ברצועת עזה ,  שממנו נורו רקטות ארוכות טווח לעבר ישראל .  הלוחמים נתקלו באש מחבלים והשיבו בירי .  הם הועברו לטיפול רפואי בישראל .
 הלוחמים ניסו לנחות על חוף א-סודניה שבצפון רצועת עזה .  עם הכניסה של הכוח למתחם ,  נתקל הכוח בהתנגדות של חמושים ,  ובקרב שהתפתח נעשה שימוש בנשק כבד .  מסוקי קרב של חיל האוויר ומטוסי F-16 הוקפצו לאזור .  עם הנסיגה לאחור וסיום הפשיטה תקפו כלי הטיס את המתחם .  על פי כמה דיווחים ,  שלושה מחבלים נהרגו בחילופי האש .  
דובר צה"ל ,  תת-אלוף מוטי אלמוז ,  התייחס הבוקר במשדר וואלה !  חדשות לפעילות השייטת בעזה הלילה ,  ואמר כי  " ישנו פער בין מטרות שאפשר לתקוף מהאוויר וכאלה שצריך לתקוף מהיבשה ".  לדבריו , " יש עוד המון מטרות לתקוף ".  באשר להתפוצצות הרקטות בגליל המערבי אמש ,  אמר אלמוז : " אנחנו נערכים לכך ,  יש כאן אחריות ביטחונית מאוד גדולה .  צריך לפקוח עין ולהכין את היחידות ".  הוא הוסיף כי  " הגברנו את התקיפות ברצועת עזה ופינינו את האוכלוסייה בצפון הרצועה ".  

נתניהו : " איננו יודעים מתי המבצע יסתיים ,  נערכים להמשיכו "
 ראש הממשלה התייחס להתקדמות מבצע  " צוק איתן ",  ואמר כי  " אנו מכים בחמאס ",  שלדבריו  " משתמש בתושבי עזה כמגן אנושי ".  הוא האשים : " מי שמממן את חמאס והג'יהאד האיסלאמי זה איראן "
 
