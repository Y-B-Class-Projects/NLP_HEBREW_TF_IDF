נתניהו בלבוש ליצן :  חמאס פרסם סרטון ליום הולדתו של אורון שאול
הארגון פרסם שני קטעי וידאו לציון יום הולדתו של החלל הנעדר ,  באחד נראים חיילים שרים סביב עוגה שעליה כתוב  " אורון שלוש שנים בשבי ".  בחלק השני נראית דמות נתניהו המחופשת לליצן מכבה נרות מול חייל קשור
גדודי עז א-דין אל-קסאם ,  הזרוע הצבאית של חמאס ,  פרסמו היום  ( שבת )  שני סרטונים לציון יום הולדתו של סמל-ראשון אורון שאול ,  שנהרג במהלך מבצע  " צוק איתן "  וגופתו מוחזקת בידי הארגון .  הסרטון הראשון ,  שמפורסם ברשת ארבעה ימים לאחר יום ההולדת של החלל ובערב השנה האזרחית החדשה ,  נראים אנשים לובשים מדי צה"ל סביב עוגה ועליה כתוב : " אורון שלוש שנים בשבי חמאס ".  
בהמשך ,  נכתב על המסך בעברית : " שנה חדשה נוספת רחוק מהבית ".  מתחת לכותרת העברית ,  נכתב בערבית : " שנה חדשה והחייל אורון שאול רחוק ממשפחתו ".  
בסרטון השני נראה חייל קשור לכיסא ,  כשתמונת פניו של אורון שאול מודבקות על פני השחקן .  מול החייל מונחת עוגה ,  והוא מנסה להשתחרר ולהגיע אליה ,  אך לשווא .  בסוף הסרטון מגיחה מהדלת דמותו של ראש הממשלה בנימין נתניהו בלבוש ליצן .  הדמות מתקרבת לעוגה ,  מכבה את הנרות ועל המסך נכתב בעברית ובערבית : " ההחלטה בידי הממשלה ".  

נתניהו בלבוש ליצן :  חמאס פרסם סרטון ליום הולדתו של אורון שאול
הארגון פרסם שני קטעי וידאו לציון יום הולדתו של החלל הנעדר ,  באחד נראים חיילים שרים סביב עוגה שעליה כתוב  " אורון שלוש שנים בשבי ".  בחלק השני נראית דמות נתניהו המחופשת לליצן מכבה נרות מול חייל קשור

