קרי עוקץ את נתניהו :  מי שמתנגד לעסקה עם איראן - לא מכיר אותה
שר החוץ האמריקני הבהיר כי  " אין עדיין הסכם ".  בשימוע בקונגרס ,  מסר קרי כי האיראנים ממלאים באופן מלא את הסכם הביניים ,  אולם טען : " המדיניות היא למנוע נשק גרעיני ".  האיראנים הבטיחו  " לקדם את שיתוף הפעולה עם סבא"א "
 שר החוץ של ארצות הברית ג'ון קרי התייחס היום  ( שלישי )  בשימוע בקונגרס לפרטי הסכם הגרעין הנרקם עם איראן ,  ושלח עקיצה לראש הממשלה בנימין נתניהו ששב ומדגיש את התנגדותו להסכם . " מי שאומר שהוא לא אוהב את העסקה לא יודע על מה הוא מדבר ",  הבהיר קרי . " אין עדיין הסכם ".  כמו כן ,  מסר קרי כי הוא מצפה  " לדעת בקרוב אם איראן מוכנה ליישם יחד תכנית מוסכמת וניתנת למעקב ".  
בצל הדיווחים על התגבשות הסכם בין איראן למעצמות בנוגע לתכנית הגרעין של טהראן ,  קרי הבהיר כי הבית הלבן מעדכן את ישראל בפרטי המשא ומתן . " המדיניות היא למנוע מאיראן להשיג נשק גרעיני ",  אמר ,  והוסיף כי דוח של הסוכנות הבינלאומית לאנרגיה אטומית  ( סבא"א )  שפורסם לאחרונה קובע כי  " אין ולו דבר אחד שהאיראנים עושים שאינו בהתאם להסכם הביניים ",  שנחתם בנובמבר 2013 .
 עוד בוואלה חדשות:הסכם הגרעין המתגבש :  מה דורשת ישראל ומה תקבל איראן ? דמוקרטים בכירים הזמינו את נתניהו להיפגש בביקורו בוושינגטוןהמסמכים שהודלפו חושפים : " המוסד סתר עמדת נתניהו לגבי איראן "  
מזכ"ל סבא"א יוקיה אמאנו נפגש היום בווינה עם נציג איראן לשיחות הגרעין ,  עבאס עראקצ'י ,  בתום סבב שיחות בין איראן למעצמות  ארצות הברית ,  בריטניה ,  צרפת ,  גרמניה ,  סין ורוסיה .  בתום הפגישה ,  אמר עראקצ'י כי הרשויות באיראן יקדמו את שיתוף הפעולה עם הסוכנות .  הוא הוסיף כי  " יש עוד דרך ארוכה "  עד להסכם סופי .
 אמאנו אישר כי הפגישה הייתה  " חיובית ".  לדבריו , " הפגישה היום סייעה להבנה טובה יותר בין הצדדים ".  בהצהרה שנמסרה מסוכנות האו"ם ,  נמסר : " הדיונים התמקדו בצורך לפתור בהקדם האפשרי את כל הסוגיות אשר במחלוקת בנודע לתכנית הגרעין האיראנית ".  בכיר אמריקני מסר אתמול כי שיחות הגרעין יתחדשו ביום שני הבא בז'נבה שבשוויץ .  הצדדים מקווים להגיע להסכם מסגרת עד לסוף חודש מרץ .  

ביום שבת ,  התייחס נתניהו לשיחות הגרעין עם איראן . " תמוה שגם אחרי שבסוף השבוע קבע דוח הסוכנות הבינלאומית לאנרגיה אטומית שאיראן ממשיכה להסתיר את המרכיבים הצבאיים של תכנית הגרעין שלה ,  נמשכות איתה השיחות כרגיל ",  אמר . " יש אפילו מאמץ מוגבר להגיע להסכם גרעין בימים ובשבועות הקרובים .  ולכן ,  החודש הקרוב הוא חודש קריטי לשיחות הגרעין בין איראן והמעצמות .  ההסכם המתגבש הוא מסוכן לישראל ולכן אצא בשבוע הבא לארצות הברית במטרה להסביר בקונגרס האמריקני ,  שייתכן שהוא יהיה גוף שישפיע על גורל ההסכם ,  מדוע ההסכם הזה מסוכן לישראל ,  מסוכן לאזור ומסוכן לעולם כולו ". 
אתמול ,  התייחס שר הביטחון משה יעלון לנושא ,  וטען כי  " ההסכם עם איראן כפי שמתגבש עתה ,  הוא סכנה גדולה לשלום העולם המערבי ומאיים על ביטחונה של מדינת ישראל ".  לדבריו , " איראן היא כיום הגורם המרכזי ביותר לחוסר היציבות במזרח התיכון ,  ושולחת זרועות של טרור חסר מעצורים לרחבי העולם כולו במטרה לפגוע באינטרסים מערביים וישראליים .  לכן כל הסכם שייחתם בין המערב למשטר המשיחי והאפוקליפטי הזה ,  יפגע באופן קשה באינטרסים מערביים וישראליים ,  יאפשר לאיראן להפוך למדינת סף גרעינית ולהמשיך בפעילות הטרור שלה ". 
בדבריו ,  התייחס קרי גם להפיכה בתימן ולמשבר במזרח אוקראינה .  הוא טען כי  " לאיראן יש חלק בהדחת המשטר בתימן ",  והוסיף כי  " רוסיה משקרת "  כשהיא טוענת שכוחות צבא רוסיים לא נמצאים באוקראינה .  

קרי עוקץ את נתניהו :  מי שמתנגד לעסקה עם איראן - לא מכיר אותה
שר החוץ האמריקני הבהיר כי  " אין עדיין הסכם ".  בשימוע בקונגרס ,  מסר קרי כי האיראנים ממלאים באופן מלא את הסכם הביניים ,  אולם טען : " המדיניות היא למנוע נשק גרעיני ".  האיראנים הבטיחו  " לקדם את שיתוף הפעולה עם סבא"א "
 
