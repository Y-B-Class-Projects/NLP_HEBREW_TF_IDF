אחרי שובו מלונדון :  נתניהו צפוי להיחקר בפרשות 1000 ו-2000
במשטרה מעריכים כי כבר בימים הקרובים יגיע צוות החקירה לביתו של ראש הממשלה כדי לחקור אותו באזהרה פעם נוספת בשתי הפרשות .  החוקרים צפויים לעמת את נתניהו עם ממצאים שעלו מעדותו של איש העסקים ארנון מילצ'ן ומעורבים נוספים
 ( בווידאו :  דברי המפכ"ל על חקירות רה"מ )  
ראש הממשלה בנימין נתניהו ,  שעתיד לשוב היום  ( ראשון )  לישראל מביקורו בלונדון ,  צפוי להיחקר כבר השבוע בפרשות 1000 ו-2000 .  במשטרה מעריכים כי כבר בימים הקרובים יגיע צוות החקירה בראשות תת ניצב כורש ברנור לביתו של ראש הממשלה ברחוב בלפור שבירושלים ,  כדי לחקור אותו באזהרה פעם נוספת בשתי הפרשות .  
בכוונת החוקרים לקיים כארבע חקירות בשתי הפרשות המדוברות ,  במהלכן יעומת נתניהו עם ממצאים שנאספו לאחרונה ,  בהם עדותו המשלימה של איש העסקים ארנון מילצ'ן ,  העוזרת שלו הדס קליין ,  וכן של מעורבים נוספים .  
לקריאה נוספת:נתניהו תוקף את המשטרה : " ההדלפות הלא חוקיות הפכו לצונאמי"במשטרה מגיבים לנתניהו : " מתקפות חסרות שחר שנועדו לפגוע בשלטון החוק"המפכ"ל על חקירות נתניהו : " זו תהיה שנה מורכבת ,  נהפוך כל אבן "  
יחד עם זאת הובהר כי נתניהו לא יישאל בחקירותיו על תיק 3000  פרשת הצוללות .  גורמים במשטרה אמרו כי לא נקבע מועד שבו ימסור ראש הממשלה עדות בפרשה .  
בחודש שעבר תקף נתניהו את משטרת ישראל בעקבות פרסום בחדשות 2 על המשך חקירותיו בתיקי 1000 ו-2000 . " כשהמפכ"ל אלשיך נכנס לתפקידו ,  הוא קיבל שתי החלטות חשובות ",  נמסר מטעמו של ראש הממשלה , " שלא יהיו יותר הדלפות מהחקירות ולא יהיו יותר המלצות של המשטרה ".  
עוד נמסר כי  " מאז שהיועץ הפוליטי ליאור חורב מונה ליועץ חיצוני של המשטרה בעלות של מיליונים על חשבון משלם המסים וללא מכרז ,  ההדלפות הלא חוקיות הפכו לצונאמי ,  וההחלטה להימנע מהמלצות נעלמה כלא הייתה ".  
מטעמו של נתניהו הוסיפו כי  " הציבור כבר מזמן הבין שיש כאן מסע ציד תקשורתי שקוף נגד ראש הממשלה נתניהו .  כפי שקרה תמיד בעבר ,  גם הפעם כל הטענות נגד ראש הממשלה יתבררו כמופרכות ,  ולכן לא יהיה כלום ".  במשטרה הגיבו לדברים וטענו כי : " משטרת ישראל עושה עבודתה בהתאם לחוק ובממלכתיות ".  
מפכ"ל המשטרה רוני אלשיך התייחס בערב ראש השנה לחקירות ואמר : " אנחנו הולכים לשנה מורכבת ".  בשיחה עם כתבים לקראת החג ,  אמר אלשיך כי  " אנחנו הופכים את כל האבנים כדי להגיע לחקר האמת ,  כדי שלא ייווצר מצב שבו יגידו שלא התעמקנו ופעלנו בנושא כזה או אחר ".  

אחרי שובו מלונדון :  נתניהו צפוי להיחקר בפרשות 1000 ו-2000
במשטרה מעריכים כי כבר בימים הקרובים יגיע צוות החקירה לביתו של ראש הממשלה כדי לחקור אותו באזהרה פעם נוספת בשתי הפרשות .  החוקרים צפויים לעמת את נתניהו עם ממצאים שעלו מעדותו של איש העסקים ארנון מילצ'ן ומעורבים נוספים

