נתניהו על אבו מאזן :  עמדות אמיתיות מבררים בשיחות
בעוד נתניהו ביטל את דברי יו"ר הרשות ,  שהביעו ויתור על זכות השיבה ,  ברק בירך : " הוא נתן ריאיון אמיץ ".  עם זאת ,  היום הבהיר אבו מאזן : " לא וויתרתי ולא אוותר על זכות השיבה "
 ראש הממשלה בנימין נתניהו התייחס הבוקר  ( ראשון )  לראשונה לראיון שנתן יו"ר הרשות הפלסטינית אבו מאזן לערוץ 2 בסוף השבוע . " שמעתי את דבריו של הנשיא עבאס .  שמעתי שהספיק לחזור בו מהם ,  זה מוכיח עד כמה חשוב משא ומתן ישיר ללא תנאים מוקדמים .  רק כך אפשר לברר עמדות אמיתיות ",  אמר נתניהו בפתח ישיבת הממשלה . " אם אבו מאזן באמת רציני ומתכוון לקדם את השלום ,  מבחינתי אפשר לשבת היום .  ירושלים ורמאללה מרוחקות רק שבע דקות זו מזו .  את השלום אפשר לקדם רק ליד שולחן המשא ומתן ולא על ידי החלטות חד צדדיות ". 
כפי שציין נתניהו ,  הבוקר הבהיר אבו מאזן את דבריו בריאיון ,  שהתפרשו כוויתור על זכות השיבה וגררו ביקורת רבה נגדו ברחוב הפלסטיני . " מעולם לא וויתרתי ולא אוותר על זכות השיבה ",  אמר יו"ר הרשות לעיתון  " אל-חיאת "  הרואה אור בלונדון ,  והוסיף כי הכרזתו כי לא ירצה לשוב ולהתגורר בעיר הולדתו צפת הינה  " עמדתו האישית "  בלבד . " אני לא משנה את עמדתי ,  מה שאני אומר לפלסטינים לא שונה ממה שאני אומר לישראלים ,  לאמריקאים או לכל אחד אחר ".  
עוד לפני הכניסה לישיבה הביעו מרבית שרי הממשלה גישה דומה לזו של נתניהו כלפי דבריו של אבו מאזן .  שר האוצר יובל שטייניץ אמר כי  " מה שאבו מאזן עושה הוא בלתי נסבל .  זה אחד בפה ואחד בלב .  הוא מדבר על שלום באנגלית כדי להכשיר מהלך חד צדדי תוקפני נגד מדינת ישראל ".  הוא הוסיף כי אם הפלסטינים יקדמו מהלך חד צדדי ,  יהיה זה מהלך נגד השלום ושיתוף הפעולה עם ישראל . " ישראל לא תוכל להמשיך כאילו לא קרה דבר ונצטרך לשקול שוב את העברת כספי המסים כפי שעשינו בשנה שעברה ".  
המשנה לראש הממשלה סילבן שלום אמר כי  " אבו מאזן מדבר באנגלית לקהל אירופי ואמריקאי ,  וכולו נופת צופים ,  אבל כשהוא מדבר בערבית בטלוויזיה המצרית ,  שם הוא אומר שאף אחד לא יוותר על זכות השיבה הקדושה ".  שלום הוסיף כי לאבו מאזן היו ארבע שנים לבוא לשולחן המשא ומתן והוא הציב תנאים מוקדמים . " הוא מנסה להחזיר את הנושא הפלסטיני לסדר היום ".  שר ההסברה והתפוצות יולי אדלשטיין קרא גם הוא לאבו מאזן להגיע למשא ומתן . " אני מוכן לשלוח לאבו מאזן סמס עם הכתובת של משרד ראש הממשלה .  לא צריך בשביל זה טלוויזיה .  אבו מאזן לא מוותר על זכות השיבה .  הוא אפילו הכחיש וטוען שזה נשמט מהריאיון .  אם הוא רוצה לפתוח משא ומתן שיתכבד ויגיע ",  אמר אדלשטיין .
 בניגוד לראש הממשלה ושרי הליכוד ,  שר הביטחון אהוד ברק דווקא בירך על דברי אבו מאזן . " אבו מאזן נתן ראיון חשוב ואמיץ ",  אמר הבוקר ברק בראיון לגל"צ . " הוא לא מצטרף לליכוד-ביתנו ולחולצות הכחולות .  הוא מנהיג פלסטיני גאה ",  ציין ברק .
 שר הביטחון מתח ביקורת על דבריו של שר החוץ אביגדור ליברמן ,  שתקף את הראיון המדובר . " ליברמן לא יכול לחלק ציונים לאבו מאזן .  אמרתי בעבר כי אין פרטנר בערפאת .  היום יש פרטנר לעת הזאת .  זה לא מושלם .  יש חמאס ולא יהיה קל ",  אמר ברק . " ליברמן מתבטא בחוץ בבוטות ,  אבל הוא לא בן אדם בלתי פרגמטי בשיחות פנימיות .  הוא מאמין במדיניות אחרת ממני .  לא הסתרתי את חילוקי הדעות בינינו ".  

נתניהו על אבו מאזן :  עמדות אמיתיות מבררים בשיחות
בעוד נתניהו ביטל את דברי יו"ר הרשות ,  שהביעו ויתור על זכות השיבה ,  ברק בירך : " הוא נתן ריאיון אמיץ ".  עם זאת ,  היום הבהיר אבו מאזן : " לא וויתרתי ולא אוותר על זכות השיבה "
 
