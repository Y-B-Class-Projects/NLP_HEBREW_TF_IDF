נתניהו וראש ממשלת יפן נפגשו : " הסכם הגרעין מבוסס על הונאות "
 ראש ממשלת יפן שינזו אבה נפגש עם נתניהו ,  לאחר שאתמול הגיע לישראל .  זהו ביקורו השני של אבה בארץ מאז נכנס לתפקידו .  השניים דנו גם בסוגיות כלכליות הנוגעות לשתי המדינות כמו קידום טיסות ישירות מיפן לישראל ,  כדי להגביר את כניסת התיירים ,  ההשקעות והעסקים
 ( בווידאו :  חשיפת ארכיון הגרעין )  
ראש הממשלה בנימין נתניהו נפגש היום  ( רביעי )  עם ראש ממשלת יפן שינזו אבה ,  ודן עמו בארכיון הגרעיני האיראני שנחשף מוקדם יותר השבוע . " איראן שמרה את כל התוכניות .  מי שלא רוצה נשק גרעיני - לא מכין תוכניות ובוודאי שאינו שומר אותן ",  אמר נתניהו לאבה ,  שהגיע לישראל לביקור קצר אמש ,  בפעם השנייה מאז נכנס לתפקידו . " זהו הסכם רע ,  שמבוסס על השקרים וההונאות של איראן ".  כמו כן ,  נתניהו גינה בפני ראש ממשלת יפן אבה את דבריו האנטישמיים של יו"ר הרשות הפלסטינית אבו-מאזן ואמר שדבריו חושפים את הסיבה האמתית לכך שאין שלום .  בפגישתם דנו השניים בקידום סוגיות הנוגעות לשתי המדינות בתחומים רבים ,  בין היתר בקידום טיסות ישירות מיפן לישראל ,  כדי להגביר את כניסת התיירים ,  ההשקעות והעסקים .  אבה הזמין את נתניהו לביקור ביפן ואמר כי הוא מקווה שנתניהו יעשה זאת בקרוב . " אני גם שמח מאוד לציין שישנה עליה דרמטית בהשקעות היפניות בישראל תחת ממשלתי ",  אמר אבה .  
בתום הפגישה ,  השניים נפגשו עם אנשי עסקים בכירים מיפן המלווים את אבה בביקורו ,  ונתניהו שיבח את הצמיחה האדירה בהשקעות היפניות בישראל ובהשקעות ישראליות ביפן ,  מאז ביקורו שם ב-2014 . " זוהי שותפות טובה ואנו נחזק אותה אף יותר ",  הצהיר נתניהו . " זוהי רק ההתחלה ".  
בפברואר 2017 נחתם הסכם תקדימי בין ישראל ליפן להגנה על השקעות .  בעקבות ההסכם עלו באלפי אחוזים היקפי ההשקעה וכמות ההשקעות היפניות בישראל .  רק בשנת 2017 דווח על כ-50 השקעות של חברות יפניות בחברות ישראליות .  
ביום ראשון התקיים מפגש ישראלי-פלסטיני-ירדני נדיר ורם דרג בירדן ,  לקראת ביקורו של אבה בישראל .  שר הכלכלה והתעשייה אלי כהן ,  השר לשיתוף פעולה אזורי הירדני עמאד פאח'ורי ושר החוץ הפלסטיני ריאד אל מאליכי נועדו תחת חסותו של שר החוץ היפני טארו קונו ,  ודנו בקידום פרויקטים כלכליים ותעשייתיים משותפים .  
הפגישה התקיימה בין השאר על רקע רצונה של יפן לקחת חלק בניסיונות התיווך בין ישראל והפלסטינים .  כמו כן ,  מדובר בפגישה ירדנית-ישראלית ראשונה בדרג שרים מאז סיום המשבר שפרץ ביולי האחרון סביב הירי בשגרירות והחזרת השגריר הישראלי לעמאן לפני כשבועיים .  

נתניהו וראש ממשלת יפן נפגשו : " הסכם הגרעין מבוסס על הונאות "
 ראש ממשלת יפן שינזו אבה נפגש עם נתניהו ,  לאחר שאתמול הגיע לישראל .  זהו ביקורו השני של אבה בארץ מאז נכנס לתפקידו .  השניים דנו גם בסוגיות כלכליות הנוגעות לשתי המדינות כמו קידום טיסות ישירות מיפן לישראל ,  כדי להגביר את כניסת התיירים ,  ההשקעות והעסקים

