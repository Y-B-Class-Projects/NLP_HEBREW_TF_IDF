המדינה שישנה :  דמוקרטיה מקרטעת
בשבוע בו נחקקה שורת חוקים שנויים במחלוקת ולחץ מופעל ,  לכאורה ,  לפטר עיתונאים המשמיעים ביקורת על נבחרי ציבור ,  מבכה יורם קניוק את הדמוקרטיה הישראלית
קרן נויבך המצוינת פתאום אינה עוברת מסך ואילו רביב דרוקר ,  אחד העיתונאים המצוינים שיש לנו ,  שלא עושה חשבון לאף אחד וחשב לתומו שאנחנו דמוקרטיה ,  ייאלץ ללכת כדי להציל ערוץ שימיו קצרים ,  זאת ,  כי חברת החדשות שלו טובה .  
המשפט  " להיות עם חופשי בארצנו "  ישוב להיות אקטואלי ,  שרים קיצוניים שונאי חוק מחליטים על חוקי רוסיה שליברמן הוא נציגה העליון וחבורת מסיתי רבין ,  הרבנים ,  גודעים את עץ היהדות .  בית המשפט העליון ברגעיו האחרונים משמש כאי של שפיות .  כל זה נופל כבר זמן מה ,  אבל עכשיו זאת עובדה .
 גדעון לוי כתב בעיתונו שיום אחד נתעורר והמדינה לא תהיה מה שהייתה .  היא כבר עכשיו לא .  אפילו מיכאל איתן ,  שחשבתיו למי שמכבד את הדמוקרטיה המקרטעת ,  מתחבר למחריבי המעט שנותר .  הציונות לא רצתה לחזור לגטו על מסכנותו ,  כתנועת התחייה של העם היהודי ולא של רבני יש"ע ולא של החרדים המונעים מאתנו להציל בני אדם .  באין תרומת איברים זאת ,  שהייתה מהפכה נגד כל מה שנתניהו וליברמן מהרסים בתאוות הבאים בדין ,  הבאים ברוע ,  אחרי האלפיים שנה שעליהן שרים את ההמנון שלנו .  הרי איש מחבורת הבורים המנהיגים היום את המדינה לא היה כאן כשהקמנו אותה .  ישנם היום צעירי האוהלים שרוצים מרד וישנה שלי יחימוביץ' המייצגת בתבונה ויושרה מיעוט נידח וחברים לה כשני מיליון ישראלים של מה שהפיניקים קראו ה-"לפניים ",  שרוצים ועושים טוב ועובדים קשה ומשרתים במילואים ואוהבים את מולדתם ואוהבים לראות את דרוקר חושף את הרע כדי שאולי יהיה קמצוץ של טוב .
 אך אין לכל אלה עם .  העם הגדול באמת ,  יצא בחוץ עם כמה מחברי הליכוד שיחד עם רבנים גזעניים ומדירי נשים ,  שמשחיתים את התרבות  ,  שיושבים בצד ,  שמאיימים ,  שסוחטים ועושים רומן קמאי עם השכול שהמיטו והשאול שאליו הם מכוונים אותנו .  יען ,  כי הם רוצים לקחת את מה שהם קוראים  " חיל האוויר הכי טוב בעולם ",  להפציץ את וושינגטון ולהראות למוסלמי הזה ,  אובמה ,  מאיפה משתין הדג .  
ראיתי איך העם האמריקני נכנע פעם .  ארתור מילר ,  מעין דרוקר ,  של המחזאות האמריקנית גורש  ,  חוקים דרקונים נחקקו ,  אבל איש אחד קטן בשם וולש ,  מניו אינגלנד ,  נעים הליכות ,  הרס את המקארתיזם שאנחנו היום מחקים במילים רכות ואגרוף חבוי בתוכן .  דרוקר ולונדון וקירשנבאום ואחרים כבר לא יהיו קיימים בממלכה השביעית ,  אבל אצלנו בניגוד לאמריקה אין חוקה שתוכל לתקן ,  כל מה שהם הורסים יישאר הרוס .  גמדי ימינו לא יתנו לינקי הקטן שאולי יהיה לנו ,  שיחולל נס .  ובתולדות ישראל אמנם היו ניסים :  חומות יריחו ,  פך השמן ,  ואולי שכחתי אחד ,  אך קשה להאמין שעם תדירות ניסית כזאת יש תקווה שתישאר מה-"תקווה ".  
ולמחוקקים בזבל  ,  לג'וקים הטוקבקיסטים המתחבאים ,  עלובי נפש ,  במחילות לפני שתירו בי את הסמרק שלכם בדקו במילון לפני שאתם כותבים : " זקן עבס הלווי ש-טמוט קבר .
 
המדינה שישנה :  דמוקרטיה מקרטעת
בשבוע בו נחקקה שורת חוקים שנויים במחלוקת ולחץ מופעל ,  לכאורה ,  לפטר עיתונאים המשמיעים ביקורת על נבחרי ציבור ,  מבכה יורם קניוק את הדמוקרטיה הישראלית

