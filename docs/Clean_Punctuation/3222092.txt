 " לא ממושמעות ":  הבדיחה הלא מוצלחת של לפיד | עדכוני הבחירות
לפיד ניסה להשיב לביקורת בנוגע למיעוט הנשים בעשירייה הראשונה ,  אולם כשהציג את ארנה ברביבאי ,  הסתבך בבדיחה לא מוצלחת ,  עליה התנצל לאחר מכן .  אורלי לוי אבקסיס הודיעה :  לא נשב עם נתניהו אם יוגש כתב אישום .  עדכונים שוטפים
ככל שמועד הבחירות מתקרב ,  רצף ההתרחשויות בזירה הפוליטית הולך ונעשה צפוף .  מערכת וואלה !  NEWS עוקבת מקרוב אחר ההתפתחויות השונות בדרך לקלפי .  כל ההתבטאויות ,  המהלכים ,  האיחודים ,  המתקפות והתגובות של השחקנים המרכזיים ומטות המפלגות - במקום אחד .  
על רקע הביקורת ברשימת כחול לבן על מיעוט נשים בעשירייה הראשונה ,  ח"כ יאיר לפיד ניסה להשיב על הסוגיה בכנס בנס ציונה - אולם הסתבך בבדיחה שעוררה מחלוקת בקרב רבים .  לפיד ,  הסביר כי מדובר בבעיה טכנית ,  שכן רשימת כחול לבן הוקמה תוך לילה אחד .  לאחר מכן הציג את ארנה ברביבאי ,  וביקש ממנה לקום כדי שיראו אותה .  כשסירבה ,  השיב בחיוך . " רואים ,  יש שתי נשים ברשימה וגם הן לא כל כך ממושמעות ,  אומרים לה לקום ,  לא קמה ".  לפיד הגיב על כך בעמוד הטוויטר שלו : " מתנצל בפני הנשים שנפגעו .  זו הייתה בדיחה לא מוצלחת ".  
יו"ר גשר אורלי לוי אבקסיס הצהירה הערב  ( ראשון )  כי לא תחבור לממשלה בראשות בנימין נתניהו ,  אם היועץ המשפטי לממשלה אביחי מנדלבליט יחליט להגיש נגדו כתב אישום בכפוף לשימוע . " אין מדובר ב'עוד אירוע' שגרתי ,  זה עניין מרכזי ,  מיוחד ,  וקשה מאוד ",  אמרה בכנס  .  המלצה להעמיד ראש ממשלה לדין - בכפוף לשימוע - בעבירות חמורות על טוהר המידות ,  מחייבת התייחסות ואמירה ברורה ומדויקת ". 
לוי-אבקסיס ציינה כי  " חזקת החפות העומדת לאיש ציבור ,  אינה אותה חזקת חפות העומדת לאזרח רגיל .  ממשרת ציבור נדרשות אמות מידה גבוהות יותר .  לכן ,  מי שנגדו עומד כתב אישום על עבירות פליליות אינו יכול להמשיך בתפקידו .  חזקת החפות תמשיך לעמוד לו ,  בפני החוק ,  כאזרח מן השורה ".   
" ‎יש לתת את לבנו לכך שכנגד נתניהו לא הוגש עדיין כתב אישום אלא המלצה להגשת כתב אישום בכפוף לשימוע ",  הבהירה . " דרישה ממנו עכשיו להתפטר פוגעת בזכות לשימוע ומרוקנת אותה מתוכן .‎ עד להחלטת היועמ"ש והפרקליטות אם להגיש כתב אישום ,  יש להותיר לנתניהו את הזכות לשימוע הלכה למעשה ולא רק מהפה ולחוץ .  ‎אם הפרקליטות והיועמ"ש ימליצו להגיש כתב אישום כנגד נתניהו ,  לאחר השימוע ,  יהיה על נתניהו להתפטר מתפקידו ,  אם ייבחר אליו .  ואם לא יעשה כן מיוזמתו ,  חובתנו תהייה לגרום לכך שלא ימשיך לכהן בתפקיד ראש ממשלה או בתפקיד שר ".  
מפלגת העבודה הגישה היום  ( ראשון )  ליו"ר ועדת הבחירות ,  השופט חנן מלצר את עמדתה בנוגע למועמדותו של אלוף  ( מיל' )  טל רוסו במסגרת רשימת המפלגה לכנסת ,  זאת לאחר שהוועדה הורתה למפלגה וליועץ המשפטי לממשלה לספק נימוקים לכך שלא חלפו שלוש שנים מהיום בו סיים שירות מילואים בתנאי קבע ,  ומחשש שלא תמה תקופת הצינון כנדרש בחוק .  בתשובת העבודה הועלו כמה טיעונים ,  בהם הנימוק כי שירות המילואים של רוסו לא נשא כל אופי של שירות של קצין בצבא קבע .  בנוסף נטען כי רוסו לא זכה לתגמול כאיש קבע ,  לרבות בכל הנוגע לזכויותיו הסוציאליות ואף לא צבר זכויות לפרישה .  
ח"כ בצלאל סמוטריץ'  ( איחוד מפלגות הימין )  אמר כי מפלגתו תתמוך בחוק שימנע את העמדת נתניהו לדין מתוך הממשלה הבאה .  סמוטריץ' הסביר בטוויטר כי ‏"אם נתניהו יקבל את אמון הציבור בבחירות הקרובות כדי להרכיב ממשלה ולעמוד בראשה ,  צריך יהיה לחוקק חוק שידחה את העמדתו לדין כדי לשרת שני אינטרסים קריטיים :  כיבוד ההכרעה הדמוקרטית ורצון העם וניהול מיטבי של המדינה על ידי מי שנבחר לכך מבלי שהדבר יופרע בניהול הליך משפטי ".  לדבריו ,  ‏"שני האינטרסים הציבוריים האלה גוברים על האינטרס שבמיצוי מיידי של הדין בעבירות ,  שגם אם יוכחו נמצאות במדרג הנמוך של העבירות הפליליות .  כל דבר אחר יפגע אנושות או בדמוקרטיה  ( הפלת ראש ממשלה נבחר )  או בניהול המדינה  ( ניהול מקביל של הליך משפטי )  ,  או בשניהם יחד ".  
ראש הממשלה בנימין נתניהו תקף את ראשי מפלגת כחול לבן בתדרוך הקמפיין לשרים וח"כים בליכוד הבוקר במעון ראש הממשלה .  לדבריו , " התקשורת מנסה להסתיר כל מיני דברים על גנץ .  לא ,  לא מה שאתם חושבים .  הם מסתירים את העובדה שגנץ שנה אחרי צוק איתן הלך לטקס זיכרון לאלף מחבלי החמאס שנהרגו בצוק איתן .  תראו מה התקשורת מסתירה על גנץ !  זה שמאל .  לפיד וגנץ מנסים להסתיר ולעשות הסוואה כאילו הם לא שמאל ".  
ארגון הפרקליטים יצא נגד ראש הממשלה בנימין נתניהו ומסר כי הוא  " דוחה בשאט נפש ההתקפות החמורות והאישיות של ראש הממשלה ".   " לאור ההתקפות המתעצמות על פרקליטות המדינה והמעבר להתקפה אישית של פרקליטים ופרקליטות העוסקים בחקירות רה"מ ,  ועד הפרקליטים מודיע הבוקר במכתב שהוציא על תמיכה מוחלט במקצועיותם וביושרם של כל העוסקים במלאכה ",  נמסר . " מדובר בחציית כל הקווים האדומים .  מדינת ישראל היא מדינה דמוקרטית בה ביקורת עניינית היא דבר לגיטימי ונחוץ ,  גם על פרקליטות המדינה- אך בין זה לבין התקפות אישיות ופרועות על אנשים ישרים שהצדק והחוק הם הערכים היחידים שעומדים לנגד עיניהם ,  המרחק רב .  יש לחדול מההתקפות הללו שמעבר לפגיעה האישית בפרקליטים ,  מהוות פגיעה ממשית בשלטון החוק בישראל ".  
מפלגת ש"ס יצאה בקמפיין חדש לאחר הודעת היועץ המשפטי לממשלה ,  אביחי מנדבליט ,  בדבר החלטתו בתיקי ראש הממשלה בנימין נתניהו .  כותרת הקמפיין היא  " מחזקים את ביבי ,  זוכרים את מרן ,  מצביעים ש"ס ".   " כפי שהודענו מתחילת הדרך ,  ש"ס תתמוך אך ורק בבנימין נתניהו לראשות הממשלה ותמליץ עליו לנשיא להרכבת הממשלה הבאה .  נתניהו הוא האיש המתאים ביותר להנהיג את המדינה בעת הזו ונתמוך בו בתפקידו כראש הממשלה ככל שהחוק יתיר לו ",  נמסר מהמפלגה .  
שר האוצר משה כחלון אמר כי הוא מקווה שהחשדות נגד ראש הממשלה בנימין נתניהו בעניין הדרישה לסיקור שלילי נגדו ,  יתבררו כלא נכונות ,  זאת לאחר פרסום המלצות היועץ המשפטי לממשלה אביחי מנדלבליט בנוגע לתיקי ראש הממשלה . " יש מערכת שלמה של בעלי אינטרסים שפועלת כדי שלא אמשיך להיות שר אוצר .  הכתבות השקריות שפורסמו נגדי בגופי התקשורת ,  בין אם בעידוד בעלי הון ואינטרס ובין אם בעידוד גורמים אחרים ,  לא יעצרו אותנו מלהמשיך לעבוד בשביל הציבור הישראלי ",  הוסיף כחלון . 

" לא ממושמעות ":  הבדיחה הלא מוצלחת של לפיד | עדכוני הבחירות
לפיד ניסה להשיב לביקורת בנוגע למיעוט הנשים בעשירייה הראשונה ,  אולם כשהציג את ארנה ברביבאי ,  הסתבך בבדיחה לא מוצלחת ,  עליה התנצל לאחר מכן .  אורלי לוי אבקסיס הודיעה :  לא נשב עם נתניהו אם יוגש כתב אישום .  עדכונים שוטפים

