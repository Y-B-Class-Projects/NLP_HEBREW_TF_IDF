נתניהו : " הפורצים לבסיס שברו את הכלים ,  ננהיג יד קשה "
 בכנס בירושלים ,  גינו הרמטכ"ל גנץ וראש הממשלה בחריפות את תופעות האלימות בחברה הישראלית נגד כוחות הביטחון .  נתניהו : " צריך לעצור דברים רעים כשהם קטנים ,  ונעצור את זה עכשיו "
  ( צילום :  דניאל בוק ,  עריכה :  יותם בן-דוד )  
ראש הממשלה נתניהו ,  הרמטכ"ל גנץ ובכירי מערכת הביטחון באו הערב  ( שלישי )  לבנייני האומה בירושלים ,  להשתתף בכנס השנתי של המכללה לביטחון לאומי .  רבים מהנאומים עסקו בתופעת האלימות נגד כוחות הביטחון בישראל ,  והנואמים תקפו במלים קשות את מבצעי הפעולות וקראו להוקיעם מהחברה .
 ראש הממשלה ,  בנימין נתניהו ,  תקף בצורה חריפה בנאומו את תופעת  " תג מחיר "  בישראל ,  והתייחס גם הוא לתקרית האלימה בבסיס החטיבה ,  שאותה הגדיר מוקדם יותר מפקד פיקוד המרכז ,  אלוף אבי מזרחי ,  כ"מזעזעת ",  וככזו שמבטאת אלימות שכמוה לא נראתה עשרות שנים .  
לדברי נתניהו ,  חובה לנקוט יד קשה נגד מבצעי הפעולות , " צריך לעצור דברים רעים כשהם קטנים ,  וצריך לעצור אותם עכשיו ".  הוא אמר כי  " לא ניתן לאיש להרים יד על חיילי צה"ל ",  והוסיף כי מבצעי הפעולות האלימות לא מייצגים את כלל החברה ואף לא את מקצת הציבור .  עוד אמר ראש הממשלה כי הורה לכנס את כל גורמי הביטחון והמשפט ,  וביקש כי תוגש לו  " תוכנית חירום לטיפול בנגע הזה ". 
הרמטכ"ל ,  רב אלוף בני גנץ ,  התייחס בנאומו לאירועי  " תג מחיר ",  ובמיוחד לאירוע לפנות בוקר ,  בה פרצו פעילי ימין ומתנחלים לבסיס החטיבה המרחבית אפרים ,  רגמו באבנים את מפקד החטיבה ואת סגנו ,  והסבו נזק לרכוש צבאי .  לדברי גנץ ,  צה"ל ,  שאמור בשגרה  " להגן על העם ,  הפך לצבא שנאלץ להתגונן מפני העם ". 
בנוסף ,  התייחס גנץ לנושא האפליה נגד נשים ,  נושא שהסעיר את החברה הישראלית ועלה לדיון גם בצה"ל ,  אחרי שצוערים רבים מבית הספר לקצינים נטשו טקסים שבהם שרו חיילות . " אני מבקש להדגיש שצה"ל אינו מדיר נשים משום מקום - ומשום תפקיד ",  הבהיר הרמטכ"ל .  לדברי גנץ ,  בצה"ל  " אין שום איסור על שירת נשים ".  הוא ציין כי בישראל יש  " קצינות ,  מפקדות וחיילות מבריקות ,  שצה"ל יכול להיות גאה בתרומתן .  הן יכולות לשרת בכל מקום ,  ויכולות להיות גאות בתרומתן ,  בשירותן - ובשירתן ".  
מוקדם יותר בכנס ,  ראש העיר ירושלים ,  ניר ברקת ,  רמז כי הוא סבור שניתן יהיה לוותר ,  במסגרת הסדר שלום ,  על כל השטחים המוניציפליים של ירושלים הנמצאים מעבר לגדר ההפרדה .  זוהי התבטאות נדירה בנושא מצד מי שנחשב לראש עיר שמרן יחסית .  ברקת אמר כי  " הגבול המוניציפלי של ירושלים וזה של גדר ההפרדה חייבים להתייצב על אותו תוואי ".  בדבריו ,  נטה ברקת לכיוון  " ההתייצבות "  על קו גדר ההפרדה ,  ואמר כי לעמדה זו יש  " רציונל ביטחוני ".  לדבריו ,  יש צורך לטפל במובלעות בתוך הגדר  .  
הכנס השנתי של בוגרי המכללה לביטחון לאומי ,  על שם אלוף מאיר עמית ז"ל ,  נערך בירושלים במעמד ראש הממשלה בנימין נתניהו וראש השב"כ יורם כהן .  השנה ,  עומד האירוע בסימן פרידה ממפקד המכללה ,  גרשון הכהן ,  ובהצדעה לבוגריה .
 תג מחיר - טרור יהודי ;  עוד כותרותהמתנחלים שפרצו לבסיס : " עוד לא ראיתם כלום"מפקד פיקוד מרכז : " כזו אלימות לא ראיתי 30 שנה"נתניהו זימן דיון חירום אחרי ההתפרעות אמש בגדההחיילים בבסיס העידו :  זה היה נראה כמו שדה קרב
לפניות לכתב :  amirbohbot@walla.co.il 

נתניהו : " הפורצים לבסיס שברו את הכלים ,  ננהיג יד קשה "
 בכנס בירושלים ,  גינו הרמטכ"ל גנץ וראש הממשלה בחריפות את תופעות האלימות בחברה הישראלית נגד כוחות הביטחון .  נתניהו : " צריך לעצור דברים רעים כשהם קטנים ,  ונעצור את זה עכשיו "
 
