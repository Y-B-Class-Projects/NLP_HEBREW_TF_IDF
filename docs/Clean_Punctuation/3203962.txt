לקראת הכרעה בתיק 4000 :  נתניהו מחזק את צוות ההגנה
חודש וחצי לאחר מותו של הסנגור יעקב וינרוט ,  רה"מ מצרף לצוות המשפטי שלו את עו"ד נבות תל צור ,  שייצג בעבר את אהוד אולמרט .  בנוסף לתל צור ,  גם סגן נשיא בית המשפט המחוזי בתל אביב בדימוס ,  עודד מודריק ,  הצטרף כיועץ בכיר לצוות
ראש הממשלה בנימין נתניהו צירף לשורות הצוות המשפטי שלו את הפרקליט נבות תל-צור .  תל-צור ,  שייצג בעבר גם את ראש הממשלה לשעבר אהוד אולמרט במהלך משפטו ,  הצטרף לצוות ההגנה של נתניהו כחודש וחצי לאחר מותו של סנגורו הראשי של נתניהו ,  עו"ד יעקב וינרוט .  
מלבד תל-צור ,  גם סגן נשיא בית המשפט המחוזי בתל אביב בדימוס ,  עודד מודריק ,  הצטרף כיועץ בכיר לצוות .  ההערכות הן כי צירופם של השניים לצוות הפרקליטים בוצע כחלק מההיערכות לפרסום המלצות המשטרה בתיק 4000 המכונה פרשת בזק ,  וזאת לאחר שהמשטרה כבר המליצה להעמיד לדין את נתניהו בגין שוחד בתיק 1000 ובתיק 2000 .  השניים יצטרפו לעו"ד עמית חדד ולעו"ד אייל כהן - שעל צירופו לצוות פורסם לראשונה בוואלה !  NEWS בחודש מרץ .  
תל-צור ידוע כמומחה בעבירות צווארון לבן .  הוא החל את דרכו כמתמחה ולאחר מכן כעורך דין במשרדו של וינרוט בשנות ה-80 .  ב-2014 ,  כשייצג את אולמרט ,  המליצה המשטרה להעמיד את השניים לדין בחשד לעבירות שיבוש מהלכי משפט והדחת עד בפרשות טלנסקי ,  ראשונטורס והולילנד .  לפי המשטרה ,  תל-צור פעל כדי להניא את שולה זקן מלחתום על עסקת טיעון .  
בסופו של דבר הצליח הפרקליט הבכיר להגיע לעסקה מול הפרקליטות ,  לפיה התיק הפלילי נגדו ייסגר ,  ותוגש נגדו קובלנה לבית הדין למשמעת של לשכת עורכי הדין .  במסגרת ההסדר הודה תל צור בהתנהגות שאינה הולמת עורך דין ,  והושעה למשך שנה מהמקצוע .  
בשבוע שעבר נחקר פעם נוספת בעל השליטה לשעבר בקבוצת בזק ,  שאול אלוביץ' .  הוא הגיע למשרדי להב 433 על מנת לבצע השלמות בחקירת תיק 4000 .  לפני כשבועיים ,  גורם במשטרה העריך כי סיכום הממצאים בחקירה לא יושלם עד לתום כהונת המפכ"ל הנוכחי רוני אלשיך בחודש הבא .
 הגורם אף העריך כי לחוקרים יידרשו עוד כמה שבועות לסיכום התיק ,  וכי הם ידרשו לעוד לכמה בדיקות ש"צצו "  במהלך סיכום הממצאים .  

לקראת הכרעה בתיק 4000 :  נתניהו מחזק את צוות ההגנה
חודש וחצי לאחר מותו של הסנגור יעקב וינרוט ,  רה"מ מצרף לצוות המשפטי שלו את עו"ד נבות תל צור ,  שייצג בעבר את אהוד אולמרט .  בנוסף לתל צור ,  גם סגן נשיא בית המשפט המחוזי בתל אביב בדימוס ,  עודד מודריק ,  הצטרף כיועץ בכיר לצוות

