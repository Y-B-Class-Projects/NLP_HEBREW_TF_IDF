רה"מ : " אם הירי יימשך - התגובה תהיה קשה בהרבה "
 בפתח ישיבת הממשלה הזהיר נתניהו את ארגוני הטרור ,  וכן ציין את הישגי כיפת ברזל ותקיפות צה"ל ברצועה .  שר הביטחון : " אם חמאס יפסיק לירות - נפסיק לירות גם ".  הקבינט ידון בהסלמה
 ( עריכה :  גדי וינסטוק ) 
ראש הממשלה ,  בנימין נתניהו ,  התייחס הבוקר  ( ראשון )  להסלמה בדרום .  בפתח ישיבת הממשלה אמר נתניהו כי  " בסוף השבוע היו לצה"ל שני הישגים :  בהגנה יירטה 'כיפת ברזל' טילים ,  זה הידהד בכל העולם ,  גם באירופה במדינות בהן ביקרתי .  אך זהו רק מענה חלקי ודרוש גם מענה התקפי .  צה"ל פגע בחמאס ובארגוני הטרור האחרים פגיעות קשות בנפש ובציוד .  קיימתי דיונים עם שר הביטחון ,  עם הרמטכ"ל ועם ראש השב"כ ,  והחלטנו על מדיניות ברורה :  אם יימשכו הפגיעות באזרחי ישראל ובצה"ל ,  התגובה תהיה קשה בהרבה ". 
נתניהו סיפר עוד כי שוחח עם אביו של דניאל ויפליך ,  שנפגע מפגיעת טיל נגד טנקים באוטובוס תלמידים בו נסע ביום חמישי האחרון . " אנו מתפללים לשלומו ולכך שימצא כוחות להתגבר על כך ",  אמר נתניהו .  בתוך כך ,  הקבינט המדיני-ביטחוני צפוי להתכנס היום על רקע ההסלמה בדרום .
 יו"ר ש"ס ,  אלי ישי ,  התייחס אף הוא להתפתחויות בדרום .  ישי אמר כי  " איפוק זה כוח רק אם משתמשים בו במינון נכון .  לאורך זמן ,  מדובר בחולשה .  יש לפעול בצורה פחות שגרתית ויותר חריפה ,  ועל כן יש צורך בפעולה אווירית נרחבת .  אני לא אומר מבצע עופרת יצוקה ,  פעולה קרקעית מיותרת לחלוטין .  אבל יש לפגוע בכל התשתיות והבסיסים שיש בהם יכולת לפגוע באזרחי ישראל .  יש צורך בפעולה חזקה ,  ולא להישאר אדישים כפי שהיינו עד כה כדי להביא שקט לאזור ". 
שר הביטחון ,  אהוד ברק ,  אמר הבוקר כי ישראל תנצור את האש אם הצד השני ינהג באותה הדרך .  בראיון לקול ישראל ציין ברק כי  " הפעולה הגדולה בעזה  אני לא מתגעגע אליה ,  ואם נצטרף נעשה אותה .  עדיף שנעשה אותה כאשר המציאות מחייבת אותה ,  ולשמוח אם היא לא מחייבת אותה ". 
אחרי מטחי הירי הכבדים במהלך סוף השבוע ,  התחדש הבוקר ירי לעבר יישובי הדרום :  רקטת קסאם נורתה לעבר ישראל והיא התפוצצה בשטח פתוח מדרום לאשקלון .  לא היו נפגעים ולא נגרם נזק .  מוקדם יותר נפלו שלוש פצצות מרגמה בשטח פתוח בקיבוץ במועצה האזורית אשכול .  במקום לא היו נפגעים ,  אך נזק נגרם למספר מבנים וכן לקו מתח גבוה במקום .  הפגיעה גרמה לשיבושים באספקת החשמל לכארבעה ישובים באזור .  עם הפגיעה ,  הוזעקו טכנאים של חברת חשמל ולאחר כשעה של עבודה חודש זרם החשמל לישובים .
 
רה"מ : " אם הירי יימשך - התגובה תהיה קשה בהרבה "
 בפתח ישיבת הממשלה הזהיר נתניהו את ארגוני הטרור ,  וכן ציין את הישגי כיפת ברזל ותקיפות צה"ל ברצועה .  שר הביטחון : " אם חמאס יפסיק לירות - נפסיק לירות גם ".  הקבינט ידון בהסלמה

