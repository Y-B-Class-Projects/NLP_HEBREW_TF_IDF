לפיד : " הרצוג עדיין מחכה שנתניהו יצרף אותו למסיבה "
 יו"ר יש עתיד התייחס למלאכת הרכבת הממשלה באירוע  " שבתרבות "  בתל אביב : " מוכרים את המדינה ,  ובוז'י וחבריו במפלגה שותקים ".  במחנה הציוני הגיבו לדבריו : " לפיד מפלג את האופוזיציה "
 יו"ר יש עתיד ,  יאיר לפיד ,  התייחס הבוקר  ( שבת )  להרכבת הממשלה החדשה ותקף את יו"ר המחנה הציוני יצחק הרצוג . " בוז'י שותק כי הוא עדיין מחכה לטלפון מנתניהו שיקרא לו להצטרף למסיבה ",  אמר לפיד .  במחנה הציוני הגיבו לדברי לפיד : " הוא מסייע לנתניהו ומפלג את האופוזיציה ".  
" קורים פה דברים נוראים בשבועות האחרונים .  מוכרים את המדינה ובוז'י וחבריו במפלגה שותקים ",  אמר לפיד באירוע  " שבתרבות "  בתל אביב . " הם שותקים כי כולם יודעים שהם היו משלמים לחרדים בדיוק מה שנתניהו שילם ואפילו יותר .  הם שותקים כי הם עדיין מחכים לטלפון שיקרא להם להצטרף למסיבה ". 
עוד בוואלה !  NEWS:מצרים :  שלוש שנות מאסר למובארק ולבניו בגין שחיתותפוטין בחגיגות 70 שנה לניצחון על הנאצים :  ארה"ב מנסה לשלוט בעולםצפו :  תנין נלכד לאחר שנמצא משוטט ליד קיסריה 
בהמשך התייחס לפיד ליחסיו עם יו"ר ישראל ביתנו ,  אביגדור ליברמן ,  ואמר כי הם משתפים פעולה . " ברכתי אותו על כך שוויתר על תפקיד שר החוץ בגלל העקרונות שלו ",  אמר . " ליברמן ואני משתפים פעולה כבר הרבה זמן ,  ונמשיך לעשות זאת יחד באופוזיציה .  יש עתיד הולכת להוביל אופוזיציה נחושה ".  
לפיד התייחס גם לניסיונות של נתניהו לשנות את החוק כדי להגדיל את מספר השרים בממשלה . " ההחלטה הראשונה שנתניהו רוצה להעביר עם הקמת הקואליציה זה להרחיב את הממשלה .  זו שחיתות פוליטית על חשבון כספי הציבור .  והוא עושה זאת תוך כדי שהוא מרמה את הציבור ",  אמר . " בהחלטת הממשלה שעולה ביום ראשון נכתב כי אין משמעות תקציבית להגדלת הממשלה .  הייתי שר אוצר .  אני יודע מה העלות של זה .  זה לא כמה מיליונים בודדים כמו שמנסים למכור לציבור ,  זה מאות מיליונים .  זה ג'ובים למקורבים ,  זה עוד לשכה ,  נהג ומזכירה .  זה כסף שצריך ללכת לרווחה ,  חינוך ובריאות ולמה שחשוב לציבור הישראלי ,  לא בשביל שלראש הממשלה יהיה נוח פוליטית .
" נגיע עד בג"ץ אם צריך ",  הוסיף לפיד . " פנינו ליועץ המשפטי של הממשלה והכנסת בדרישה לעצור את זה .  יו"ר הכנסת ,  יולי אדלשטיין ,  חייב לעצור את זה .  הוא אחראי לשמור על כבודה של הכנסת ,  אסור לו לתת יד לגניבה שנתניהו מנסה להוביל ".  
במחנה הציוני לא נשארו חייבים והשיבו לדברי לפיד . " מצחיק לראות את מי שחמאת ממשלת לפיד-נתניהו הכושלת עדיין מרוחה על ראשו ,  משחק אותה אופוזיציה ",  נמסר מהמחנה הציוני . " מוטב שילמד מהרצוג שכשהוא אומר משהו הוא מתכוון לזה ,  ויפסיק לסייע לממשלת הכישלון הלאומי שנתניהו מקים באמירות חסרות אחריות שמפלגות את האופוזיציה ". 
ח"כ עמר בר-לב  ( המחנה הציוני )  ,  תקף אף הוא את דברי לפיד . " תמוה מאוד שמי שנכנס לממשלה הקודמת ובמו ידיו הכניס אליה גם את בנט עד שפוטר וכעת בוחר לחבק דווקא את ליברמן שברור שבכוונתו לאגף את הממשלה מימין ,  מותח ביקורת על הרצוג ",  אמר . " קודם בנט ,  עכשיו ליברמן .  לפיד מרשה לעצמו מתוך אופורטוניזם זול לתקוף את מפלגת העבודה שבחרה לא להיכנס לממשלה הקודמת ,  דבקה בעקרונותיה בכדי ליצור אלטרנטיבה ותמשיך לעשות זאת גם בקדנציה הנוכחית .  הייתי מציע לו ,  אם המטרה שלו היא אכן לפעול מול ממשלת נתניהו הרעועה וכחבר חדש באופוזיציה ,  לא לפעול נגד רצון רוב בוחריו ולירוק לבאר שממנה מחנה המרכז-שמאל שותה ,  ללמוד את העבודה ולהתמקד במשימות שלפנינו ולא בגחמות פוליטיות אישיות ". 
בתוך כך ,  ח"כ איציק שמולי מהמחנה הציוני תקף היום את נתניהו ואת הממשלה שהוא מגבש . " לא ברור איך הצליח הקוסם נתניהו להפוך ניצחון מפואר לכתב כניעה מביש ",  אמר שמולי באירוע  " שבתרבות "  בגבעתיים .  לדבריו ,  הממשלה הבאה תהיה  " ממשלה שתוותר על השוויון בנטל ,  תחתור למציאות של מדינה דו-לאומית ותעלה מיסים רק כדי להעבירם לישיבות ולהתנחלויות .  זו אינה ממשלה לאומית אלא ממשלה צרה שמוכרת ברגע את כל האינטרסים הלאומיים בתמורה להישרדות שלה ".  הוא הוסיף כי  " הפעם הימין יצטרך להסתדר בלי הבייביסיטר השמאלני התורן שבא לנקות אחריו ". 
לפניות לכתב עמרי נחמיאס :  omri_n@walla.net.il 

לפיד : " הרצוג עדיין מחכה שנתניהו יצרף אותו למסיבה "
 יו"ר יש עתיד התייחס למלאכת הרכבת הממשלה באירוע  " שבתרבות "  בתל אביב : " מוכרים את המדינה ,  ובוז'י וחבריו במפלגה שותקים ".  במחנה הציוני הגיבו לדבריו : " לפיד מפלג את האופוזיציה "
 
