נתניהו ופוטין שוחחו :  ייפגשו בסוף החודש בוועידת האקלים בפריז
במוקד שיחתם של ראש הממשלה ונשיא רוסיה עמד המצב בסוריה והסכסוך הישראלי-פלסטיני .  השניים ,  שנפגשו במוסקבה לפני כחודשיים ,  ייפגשו בבירת צרפת בעוד עשרה ימים
ראש הממשלה בנימין נתניהו שוחח היום  ( רביעי )  בטלפון עם נשיא רוסי ולדימיר פוטין ,  כשבמוקד הדברים עמדה הלחימה בסוריה והסכסוך הישראלי-פלסטיני - כך נמסר בהודעה רשמית של הקרמלין .  מלשכת ראש הממשלה נמסר כי השניים קבעו להיפגש בעוד עשרה ימים בפריז ,  כאשר שניהם יבקרו בעיר לרגל ועידת האקלים .  
בשיחתם ,  הביע נתניהו תנחומים בפני פוטין והעם הרוסי על נפילת המטוס בחצי האי סיני .  ראש הממשלה אמר באחרונה כי בעקבות התקרית הקטלנית ישראל העבירה מידע מודיעיני למדינות הרלוונטיות .  אתמול הודיע הנשיא הרוסי באופן רשמי כי התרסקות המטוס הייתה כתוצאה ממעשה טרור ,  לאחר שהסוכנות הרוסית לביטחון פדרלי  ( FSB )  אישרה כי נמצאו שרידי חומר נפץ בשברי המטוס שהתרסק בסוף אוקטובר במצרים וגבה את חייהם של 224 נוסעים ואנשי צוות .
 השניים נפגשו לפני כחודשים במוסקבה כדי לתאם מהלכים בזירה הסורית .  זאת במטרה למנוע התנגשויות בין צה"ל לצבא הרוסי בגזרה זו .  
לקריאה נוספת:פרסום ראשון : " פוטין דרש מאסד לוותר על סמכויותיו כנשיא"רוסיה :  נחתם החוזה לאספקת מערכת S-300 לאיראןצה"ל מקים מנגנון לתיאום התנועה האווירית בסוריה עם צבא רוסיה 

נתניהו ופוטין שוחחו :  ייפגשו בסוף החודש בוועידת האקלים בפריז
במוקד שיחתם של ראש הממשלה ונשיא רוסיה עמד המצב בסוריה והסכסוך הישראלי-פלסטיני .  השניים ,  שנפגשו במוסקבה לפני כחודשיים ,  ייפגשו בבירת צרפת בעוד עשרה ימים

