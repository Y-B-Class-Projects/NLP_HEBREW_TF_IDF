בליכוד-ביתנו בחרו :  יו"ר הכנסת - יולי אדלשטיין
הסיעה המשולבת התכנסה כדי להתעדכן בפרטי ההסכם הקואליציוני שהושגו עם יש עתיד והבית היהודי .  ריבלין נמנע בהצבעה על מחליפו .  נתניהו : " התיקים המשמעותיים בידינו "
 על רקע ההסכמות שהושגו במסגרת המשא ומתן הקואליציוני להרכבת הממשלה ,  מתכנסת בשעה זו  ( חמישי )  סיעת הליכוד-ביתנו .  ראש הממשלה בנימין נתניהו צפוי לעדכן את חברי הסיעה בפרטי ההסכם הקואליציוני שעתיד להיחתם בהמשך היום .  בפתח הישיבה בחרו חברי הסיעה ביולי אדלשטיין ליו"ר הכנסת הבא .  כל חברי הסיעה הצביעו בעד אדלשטיין ,  כאשר יו"ר הכנסת היוצא ראובן ריבלין נמנע .  
נתניהו אמר בפתח הישיבה כי  " אנו עסוקים בפרטים האחרונים על מנת להביא בשבוע הבא ממשלה לישראל ".  לדבריו , " הקדנציה הבאה תהיה מלאה באתגרים והממשלה הזו תוכל לתת מענה לאתגרים אלו ".  בניסיון לעודד את חברי סיעתו שהביעו אכזבה מההסכם המסתמן ,  אמר נתניהו : " החזרנו את תיק הביטחון לידינו ושמרנו על תיק החוץ .  התיקים המשמעותיים ביותר לניהול המדינה נמצאים בידינו ".  
ראש הממשלה אמר עוד כי  " התנאי החשוב ביותר הוא שיהיה לנו רוב בממשלה ולכן התעקשתי להשיג רוב ברור ".  לאחר ששיבח את שר האוצר היוצא יובל שטייניץ ,  אמר נתניהו כי משימתו הראשונה של יאיר לפיד כשר אוצר תהיה  " להעביר תקציב שישמור על כלכלת ישראל ואני אתן גיבוי מלא לתקציב שישמור על כלכלת ישראל ". 
יו"ר ישראל ביתנו ,  אביגדור ליברמן ,  אמר בפתח הישיבה כי הוא  " שמח שיצא עשן לבן ,  לא רק בוותיקן ,  אלא גם בירושלים ".  לדבריו , " ההערכה והתוצאות של הממשלה ייבחנו בביצוע וביכולת להתמודד עם האתגרים בכלכלה ובביטחון ".  
בתוך כך ,  ההסכם הקואליציוני בין הליכוד ליש עתיד ,  שפרטיו העקרוניים סוכמו אמש ,  צפוי להיחתם במהלך היום בתום ימים ארוכים של משא ומתן ויומיים לפני תום המנדט שקיבל ראש הממשלה מנשיא המדינה להרכבת הממשלה .  מדובר בהסכם שעל פניו נראה כהישג עבור יו"ר יש עתיד ,  יאיר לפיד ,  שכן הוא יכלול צמצום במספר השרים וסגני השרים  תנאי אותו הציב לפיד גבוה בראש סדר העדיפויות .  גם בסוגיית תיק החינוך ,  שהייתה סלע המחלוקת של הימים האחרונים ,  ניצח לפיד כאשר זכה בתיק הנחשק .
 ההסכם העקרוני שהושג אמש ,  גובש בתיווכו של יו"ר הבית היהודי ,  נפתלי בנט .  על פי ההצעה שגובשה ,  תיק החינוך יילך בסופו של דבר לנציג יש עתיד ,  ח"כ הרב שי פירון .  גורמים בבית היהודי אמרו כי סגן שר החינוך יהיה חבר כנסת מטעם המפלגה .  הליכוד יקבל את תיק הפנים ,  שיוענק ככל הנראה לשר החינוך המכהן ,  גדעון סער .  בנוסף לכך ,  על פי ההצעה של בנט ,  לפיד יסכים למינויו של ח"כ מיר פרץ  ( התנועה )  לתפקיד שר ,  כנראה להגנת הסביבה ,  וכן למינוי סגן שר נוסף מטעם הליכוד ,  שכפי הנראה יכהן במשרד החינוך .
 מחלוקת התפקידים שילכו למפלגתו של בנט ,  לפי מתווה ההצעה שרקם ,  עולה כי משרד התמ"ת יזכה לשם חדש ,  והוא יעמוד בראש משרד  " הכלכלה והמסחר ";  ח"כ אורי אריאל יזכה בתיק השיכון ,  כשבנוסף יישארו ברשות המשרד הסמכויות על מנהל מקרקעי ישראל .  ח"כ אורי אורבך יעמוד בראש המשרד לאזרחים ותיקים וח"כ אלי בן דהאן ימונה לסגן שר ויקבל סמכויות של שר בכל ענייני הדת - מערך הגיור ,  הרבנות הראשית ואגף הישיבות .  הבית היהודי יחזיקו גם בראשות ועדת הכספים ,  בראשה יעמוד ח"כ ניסן סלומיאנסקי או ח"כ אבי וורצמן .  
עוד על המאמצים להרכבת הממשלהלימודי ליבה וחידוש המומ :  ההסכם של נתניהו ולפידנתניהו מציג :  ויתור אחר ויתור ונחמה אחת גדולההפשרה המסתמנת - החינוך לפירון ,  הפנים לליכוד 

בליכוד-ביתנו בחרו :  יו"ר הכנסת - יולי אדלשטיין
הסיעה המשולבת התכנסה כדי להתעדכן בפרטי ההסכם הקואליציוני שהושגו עם יש עתיד והבית היהודי .  ריבלין נמנע בהצבעה על מחליפו .  נתניהו : " התיקים המשמעותיים בידינו "
 
