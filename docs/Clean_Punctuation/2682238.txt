 " אם נתניהו יחבל במאמצי אובמה - זה יהיה אסון "
 במאמר המערכת בניו יורק טיימס נטען כי בנאומו באו"ם נראה ראש הממשלה  " להוט לצאת לקרב "  וכי הוא ותומכיו בקונגרס  " עלולים לחבל בסיכוי הטוב ביותר ליחסים חדשים עם איראן "
 אם נתניהו יחבל במאמציו של הנשיא האמריקני ,  ברק אובמה ,  להידברות עם איראן להשגת הסכם בנושא הגרעין - זה יהיה אסון ,  כך נטען במאמר המערכת של העיתון הנחשב ניו יורק טיימס הבוקר  ( רביעי )  ,  בעקבות נאומו של ראש הממשלה מול העצרת הכללית של האו"ם אמש . " לנתניהו סיבות לגיטימיות להתריע מפני המהלכים האיראנים ,  וכך גם לארצות הברית ולמעצמות האחרות המעורבות במגעים על תכניתה הגרעינית .  אך זה יכול להיות הרה אסון אם נתניהו ותומכיו בקונגרס ילקו בעיוורון וינפחו את האיום בשל חוסר האמון שלהם כלפי איראן ,  יחסמו את ניסיונו של הנשיא אובמה לנצל את החלון הדיפלומטי החדש ויחבלו בסיכוי הטוב ביותר לכונן יחסים חדשים מאז שהמהפכה האיראנית שלחה את יחסי איראן-ארה"ב להקפאה עמוקה ",  נכתב המאמר .
 עוד על נאום נתניהו באו"ם:בוושינגטון לא מתרגשים מנאום נתניהו באו"םפרשנות :  הקרב המאסף של נתניהו באו"םאיראן לנתניהו :  לא נשמע הטפות ממי שחמוש בגרעין 
עוד נטען כי  " במהלך נאום אגרסיבי באו"ם ,  השתמש ראש ממשלת ישראל נתניהו בסרקסטיות ובמילים תוקפניות כדי לצייר את נשיא איראן ,  חסן רוחאני ,  כשרלטן חלקלק ,  הנחוש לקדם את יכולותיו הגרעיניות .  נתניהו כינה את מחמוד אחמדינג'ד כזאב בעור של זאב ,  ואת רוחאני זאב בעור כבש ".  
במאמר המערכת נכתב עוד כי בשל העובדות על תכניתה הגרעינית של איראן ,  קשה שלא להיות ספקן כלפי המגעים שמנהלת ארה"ב עם איראן , " אך מר נתניהו רמז פעמים כה רבות על נקיטת פעולה צבאית כדי למנוע מאיראן להשיג את הפצצה ,  שהוא נראה להוט לצאת לקרב .  הוא עשה זאת שוב בנאומו ,  כשהזהיר שישראל שומרת לעצמה את הזכות לתקוף את מתקני הגרעין האיראניים אם יחשדו שהיא מתקרבת לפצצה .  'מול איום שכזה ישראל תאלץ להגן על עצמה' ,  אמר ".  
לפי המאמר ,  האיראנים כה כעסו על מה שכינו נאומו  " הנפיץ "  של נתניהו ,  עד שפרסמו הצהרה על הצורך  " לשמר את האווירה החיובית הנוכחית ".  כמו כן ,  הם הביעו חוסר שביעות רצון מכך שאובמה דיבר בטון נוקשה יותר כלפי איראן לאחר פגישתו עם נתניהו מאשר בעת שיחתו הטלפונית עם הנשיא רוחאני בשבוע שעבר .
 במאמר נטען כי הן לאובמה והן לרוחאני ישנו קהל קשה מבית ,  כמו גם בעלות ברית שאותן יצטרכו לקחת בחשבון ולשכנע במהלך המאמצים לפתרון המחלוקת בנושא הגרעין . " עבור אובמה ,  המשמעות היא שיצטרך לעבוד מקרוב עם ישראל ולסייע לנתניהו לראות שחבלה בדיפלומטיה ,  בייחוד לפני שאיראן מועמדת במבחן ,  רק יהפוך את האפשרות שיהיה צורך בשימוש בכוח לסבירה יותר .  זאת תהיה התוצאה הגרועה מכול ",  נכתב . 

" אם נתניהו יחבל במאמצי אובמה - זה יהיה אסון "
 במאמר המערכת בניו יורק טיימס נטען כי בנאומו באו"ם נראה ראש הממשלה  " להוט לצאת לקרב "  וכי הוא ותומכיו בקונגרס  " עלולים לחבל בסיכוי הטוב ביותר ליחסים חדשים עם איראן "
 
