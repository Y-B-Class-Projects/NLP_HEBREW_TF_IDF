הבית היהודי לנתניהו :  קיים את הבטחתך להקים יישוב חלופי למפוני עמונה
בנט ושקד התייחסו לפרסום כי ראש הממשלה בוחן מחדש מול ממשל טראמפ את האפשרות להקים התנחלות למפוני המאחז . " נתניהו חתם על הסכם להקים יישוב חדש ,  אני בטוח שיעמוד בהתחייבות שלו ",  צייץ שר החינוך ,  ומיד אחריו כתבה שקד : " לא נפר את הבטחתנו "
 שר החינוך נפתלי בנט התייחס היום  ( שישי )  לפרסום כי ראש הממשלה בנימין נתניהו בוחן מחדש את האפשרות להקים התנחלות חדשה למפוני מאחז עמונה . " התחייבות צריך לקיים .  ראש הממשלה חתם על הסכם להקים יישוב חדש לתושבי עמונה .  אני בטוח שהוא יעמוד בהתחייבות זו ",  צייץ בנט בחשבון הטוויטר שלו .
 גם שרת המשפטים איילת שקד התייחסה לנושא בחשבון הטוויטר שלה ,  וכתבה : " הממשלה מחויבת להסכם שנחתם מול תושבי עמונה ואין לנו שום כוונה להפר אותו .  יוקם ישוב חדש לתושבי עמונה כפי שהתחייבנו ".  
אמש פורסם בחדשות ערוץ 2 כי נתניהו בוחן מחדש את ההבטחה להקים לתושבי עמונה התנחלות חדשה .  גורם ישראלי אישר כי בניית ההתנחלות החדשה נבחנת בדיונים בין ישראל וארצות הברית ,  מעט לאחר שהנשיא החדש דונלד טראמפ ביקש מראש הממשלה לרסן את הבנייה ביהודה ושומרון .
 עוד בנושא:המודיעין באמת סיפק תמונה מלאה ?  השאלות הקשות למשטרה אחרי פינוי עמונה"איך אפשר לארוז את הבית שבנית ?  ":  המפונים חזרו לעמונה בדמעותמפוני עמונה מחכים לנתניהו בעפרה : " לא נסכים לעבור ליישוב זמני "  
מפוני המאחז ,  שפונה לפני שלושה שבועות ,  מסרבים בימים אלו לעזוב את המדרשה בהתנחלות הסמוכה עפרה לטובת מגורים זמניים .  רבים מהם חוששים כי הממשלה תשכח מהם אם יסכימו לפתרון זמני ,  וממשיכים לדרוש מנתניהו ומהממשלה כולה לעמוד בהתחייבות להעבירם ליישוב חדש כמקשה אחת .  
שבוע לאחר פינוי עמונה ,  התושבים המפונים ערכו הצבעה והחליטו לדרוש להקים את המאחז מחדש על אדמות מדינה בגוש שילה .  בהודעה שפרסם מטה המאבק למען עמונה לאחר ההצבעה נכתב כי  " על פי התחייבות הדרג המדיני בהסכם עם תושבי עמונה ,  אמור ישוב הקבע לקום בחודשיים הקרובים תוך מתן צו אלוף להקמת אתר מגורים זמני בישוב הקבע עליו יוחלט ".  
בהמשך נמסר כי  " שבענו אכזבות ושבענו הבטחות .  אין לנו עניין בדיבורים אלא במעשים .  אחרי המכה הכואבת שספגנו ,  ואחרי העוול שנעשה בהחרבת היישוב שלנו ,  התיקון המתבקש הוא הקמת יישוב חדש ושיקום הקהילה ".  
יממה לאחר פינוי עמונה ,  הודיע נתניהו על הקמת צוות שיקדם הקמת ישוב חדש ,  כפי שהבטיח למתיישבים חודש וחצי לפני הפינוי .  לפי הודעתו , " הצוות יכלול את נציגי המתיישבים ,  עוזר שר הביטחון להתיישבות וראש הסגל של ראש הממשלה ".  
עוד הוא הוסיף כי הצוות יחל לעבוד בטווח הזמן המיידי על מנת לאתר מיקום ,  ולהקים את היישוב .  מדובר בהתחייבות שנתניהו נתן לתושבי עמונה במהלך המגעים על מתווה נכסי נפקדים בחודש דצמבר ,  לפיה במידה והמתווה לא יצלח הוא יקים להם יישוב חדש ,  ככל הנראה באזור מטה בנימין .  
מוקדם יותר החודש אישרה מועצת התכנון העליונה של המנהל האזרחי את קידומן של 14 תכניות הכוללות בניית כ-1,200 יחידות דיור ברחבי יהודה ושומרון .  בין היתר אושרה הקמת שכונה חדשה בהתנחלות שבות רחל שבגוש שילה ,  ובה 98 יחידות דיור ,  שהייתה אף היא אחת החלופות שהמדינה התכוונה להציע למפוני עמונה .  
ואולם ,  אישור הקמת השכונה החדשה מותנה בתיקון תחום השיפוט של ההתנחלות שילה הסמוכה .  לאחר שיבוצע התיקון צפויות להתחיל העבודות להקמת השכונה החדשה .  

הבית היהודי לנתניהו :  קיים את הבטחתך להקים יישוב חלופי למפוני עמונה
בנט ושקד התייחסו לפרסום כי ראש הממשלה בוחן מחדש מול ממשל טראמפ את האפשרות להקים התנחלות למפוני המאחז . " נתניהו חתם על הסכם להקים יישוב חדש ,  אני בטוח שיעמוד בהתחייבות שלו ",  צייץ שר החינוך ,  ומיד אחריו כתבה שקד : " לא נפר את הבטחתנו "
 
