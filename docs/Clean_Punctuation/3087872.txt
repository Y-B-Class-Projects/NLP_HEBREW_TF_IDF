ברק הגיב לנאום נתניהו : " כשיפורסמו העדויות ייגמר המשחק ,  עליו להתפטר "
 נאומו של ראש הממשלה עורר שורה של תגובות חריפות מצד פוליטיקאים ,  בהווה ובעבר .  ברק ,  שאותו כינה נתניהו  " איש ישן עם זקן חדש "  תקף : " אין מנהיגות ,  יש פאניקה ".  גבאי : " חברי מרכז הליכוד תומכים בשחיתות "  ח"כ חסון : " אזרחי ישראל צפו הערב בנאום של דיקטטור "
  ( בווידאו :  נאומו של נתניהו ,  אמש בתל אביב )  
ראש הממשלה לשעבר אהוד ברק התייחס אמש  ( רביעי ) לנאומו של ראש הממשלה בנימין נתניהו בכנס התמיכה שנערך לכבודו בגני התערוכה בתל אביב .  בסרטון שפרסם אמש בעמוד הפייסבוק שלו אמר ברק : " ביבי-ביטן כיכבו הערב במופע בכיינות פתטי .  החברים מגלים אהדה מרגשת ,  אבל כשתפורסם עדותם של עדי המדינה ייגמר המשחק ". 
ברק הוסיף כי  " זו לא רדיפה ולא מחלוקת מדינית .  מדובר בשחיתות אישית ומערכתית .  מי באמת יאמין שהיועץ המשפטי לממשלה והמפכ"ל רודפים את ראש הממשלה ?  רבים מפקודיי וחבריי היו והינם ליכודניקים .  הם אזרחים גאים וישרים ולוחמים אמיצים ,  לא בובות על חוט .  הם לא יודעים את נפשם מצער ובושה ,  אבל לא יגבו עבריינות קשה בצמרת ולקיחת שלמונים ".  
" לאזרח הפשוט נתונה חזקת החפות ,  אבל ראש הממשלה איננו יכול להתחבא מאחוריה ",  אמר ברק . " עם הכוח שניתן לראש הממשלה נולדת אחריות יתרה .  אחריות מיניסטריאלית וציבורית .  בימים הקרובים עליו להתפטר ,  כפי שהתבטא כבר הנשיא לשעבר של העליון שמגר .  ביבי עומד לסיים את דרכו ,  אם הוא יתעשת וייזום סיכום מכובד ,  ייזכרו לו גם הישגיו .  אם ימשיך להתמהמה ,  הוא יתרסק אל התהום וחבל ",  הוסיף .  
עוד בוואלה !  NEWS :" מפקירים אותנו ":  הנכים הפגינו וחסמו כבישים ליד כנס התמיכה בנתניהובלי סודות ?  החשאיות של מנדלבליט קידמה את חקירות ראש הממשלהנתניהו על האפשרות שהחקירות יובילו להדחתו : " לא יקרה "  
מוקדם יותר אתמול צייץ ברק בחשבון הטוויטר שלו : " החשוד מבלפור ממשיך להתבכיין .  הליכודניקים הם אזרחים גאים וישרים .  לא בובות .  אין רדיפה ,  יש שחיתות .  אין מנהיגות ,  יש פאניקה ",  צייץ ברק .
 בנאומו אמש הזכיר נתניהו את ברק ואמר : " איך אמר אותו איש ישן עם זקן חדש ?  הוא היה פעם ראש ממשלה לזמן קצר ,  לא מהמוצלחים ביותר .  'הצונאמי המדיני בדרך' .  איזה צונאמי ,  איזה בידוד ,  איזה שטויות .  מדינת ישראל נמצאת בפריחה מדינית חסרת תקדים ,  וזרם הביקורים בארץ וזרם ההזמנות שלי לחו"ל הוא חסר תקדים ".  
יו"ר האופוזיציה יצחק הרצוג הגיב גם הוא לנאום ראש הממשלה ואמר כי  " מופע האימים של נתניהו הערב מבטא רגע מבחן לשלטון החוק ולדמוקרטיה הישראלית .  השתלחותו של ראש ממשלת ישראל הייתה מביכה ,  משפילה ומסוכנת .  הציבור מימין ,  ממרכז ומשמאל יודע כי הגיעה העת להחליף את נתניהו .  לציבור נמאס מתחושת שלטון היחיד והוא סולד מהאיום שנבע מדבריו של נתניהו לדמוקרטיה החופשית ,  הנאורה והבריאה בישראל ".  
יו"ר מפלגת העבודה אבי גבאי אמר כי  " עם ישראל ראה הערב ראש ממשלה חסר ביטחון ".  לדבריו , " תמיכת חברי מרכז הליכוד הערב בשחיתות של משפחת נתניהו לא משקפת את דעת מצביעי הליכוד שכמו כל עם ישראל משלמים את מחיר השחיתות בשירותים אזרחיים ,  פקקי תנועה ,  מחירי דיור בלתי אפשריים וזוגות צעירים שמפחדים להתחיל את חייהם העצמאיים ".  
נתניהו הגיב בנאומו לפרסומים בשבוע שעבר שלפיהם הוא חשוד בעבירות שוחד והתייחס לחקירות השונות שבהן נקשר שמו . " התקשורת והשמאל שמשרת אותה מייצרים אינסוף פרשיות ,  אינסוף כתבות ,  אינסוף כותרות כדי שאולי משהו יתפוס .  אם לא צוללות אז סיגרים ,  אם לא סיגרים  שיחות עם מו"ל .  אם לא תיק 1,000 אז תיק 2,000 או 3,000 או 4,000 .  הם דורשים מגורמי האכיפה 'תנו לנו משהו ,  לא חשוב מה' ",  אמר .  
ח"כ ציפי לבני  ( המחנה הציוני )  אמרה גם היא כי  " הליכודניקים לא מושחתים .  אבל נתניהו משחית את ישראל .  אני בטוחה שרבים ממצביעי הליכוד  אנשים ישרים ואזרחים טובים  מרגישים אי נוחות הערב ".  לדבריה , " כשנתניהו טוען שמערכות אכיפת החוק והמשפט מופעלות על ידי השמאל ,  הוא מייצר דה-לגיטימציה נגדן ".  יו"ר יש עתיד יאיר לפיד אמר כי  " הערב נחצו כל הקווים .  לראש הממשלה עומדת חזקת החפות ,  אבל מה שראינו הערב אינה הפגנת תמיכה בנתניהו אלא הפגנת תמיכה בשחיתות ".  
סגן יו"ר הכנסת יואל חסון  ( המחנה הציוני )  התבטא בחריפות ואמר כי  " אזרחי ישראל צפו הערב בנאום של דיקטטור .  המסר של נתניהו ברור :  הוא ראש ממשלת תומכי הליכוד .  מי שלא הצביע לו מוקע ממדינת ישראל .  נתניהו קורע אותנו מעם ישראל וחותר למדינה שנקייה ממתנגדיו ". 
 ( עדכון ראשון :  21:20 )  

ברק הגיב לנאום נתניהו : " כשיפורסמו העדויות ייגמר המשחק ,  עליו להתפטר "
 נאומו של ראש הממשלה עורר שורה של תגובות חריפות מצד פוליטיקאים ,  בהווה ובעבר .  ברק ,  שאותו כינה נתניהו  " איש ישן עם זקן חדש "  תקף : " אין מנהיגות ,  יש פאניקה ".  גבאי : " חברי מרכז הליכוד תומכים בשחיתות "  ח"כ חסון : " אזרחי ישראל צפו הערב בנאום של דיקטטור "
 
