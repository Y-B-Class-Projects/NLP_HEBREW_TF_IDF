העימות מתקיים בבית המשפט :  האמת מאחורי הטענות של נתניהו
ראש הממשלה אינו הראשון להלין על כך שלא נערך עימות בינו לבין העדים בחקירה ,  אבל בתי המשפט קבעו בעבר שלא מדובר בזכות של הנאשם - אלא בכלי שהמשטרה יכולה להשתמש בו ,  או לא .  גם ההצעה להתעמת עם העדים לעיני הציבור לא חדשה ,  ואפילו יש לה שם :  משפט
במרכז הודעתו  " הדרמטית "  של ראש הממשלה בנימין נתניהו אמש  ( שני )  עמדה הטענה לפיה ביקש לעמת אותו עם עדי המדינה ,  ורשויות החקירה סירבו .  הוא אף דרש מהמשטרה והפרקליטות לערוך את העימות כעת - אלא שלא ברור על מה הדרישה הזו נסמכת .  עימות אינו זכות של הנאשם ,  אלא כלי חקירה רבים שהמשטרה יכולה לבחור לעשות בו שימוש ,  או להימנע ממנו ,  בהתאם לשיקולים שונים .  
עם זאת ,  נתניהו אינו החשוד הראשון שמלין על כך שלא נערך עימות בינו לבין עד כזה או אחר במהלך החקירה .  במשפטו של הזמר קובי פרץ ב-2016 הלינו סנגוריו על כך שלא נערך עימות בינו לבין אשת יחסי הציבור שלו ,  שרית בירן ,  אף שביקש זאת בחקירתו . " אציין כי מדובר בפעולת חקירה שאין חובה לבצעה ",  כתבה השופטת לימור מרגולין יחידי מבית משפט השלום בתל אביב ,  והוסיפה כי ההחלטה בעניין  " נתונה לשיקול דעת גורמי החקירה בהתאם לצרכי החקירה ".  הטענה נדחתה ,  ופרץ הורשע בשורה של עבירות מס ונשלח למאסר .
 עוד בוואלה !  NEWS:עימות בשידור חי עם מיליוני מושבעים :  הדרישה המופרכת של נתניהונתניהו :  דרשתי בחקירותיי עימות עם עדי המדינה - וסורבתי פעמיים"תעמולת בחירות ":  התגובות ל"הצהרה הדרמטית "  של נתניהו 
גם בית המשפט המחוזי בבאר שבע דן בסוגיה באותה השנה ,  במהלך תיק שבו נאשם אדם בניסיון שוד של אישה באשדוד . " שאלת קיום עימות בין חשוד לעד ,  נתונה לשיקול דעת גורמי החקירה ",  קבע גם השופט אליהו ביתן . " ככלל ,  אין לחשוד זכות מוקנית להתעמת עם עדים המוסרים גרסה המפלילה אותו וממילא אין באי קיום עימות משום פגיעה בזכויותיו של החשוד ..  .  אינני רואה באי קיום העימותים כאמור משום מחדל חקירה ". 
טענה נוספת שהעלה נתניהו בנאומו נגעה לחשד לפיו במסגרת תיק 4000 העניק הטבות רגולטוריות שהיו שוות מאות מיליוני שקלים לשאול אלוביץ' ,  בתמורה לסיקור אוהד באתר וואלה !  NEWS שהיה אז בשליטתו . " אם כבר קובעים בפעם הראשונה בהיסטוריה שסיקור חיובי הוא שוחד ",  אמר נתניהו . " אז רבותיי ,  תעשו את העבודה שלכם כמו שצריך ".  ומשם דרש מהחוקרים לחקור את הפגישות בין יאיר לפיד למו"ל ידיעות אחרונות נוני מוזס .  
אלא שגם בהנחת היסוד שלו ,  נתניהו לא דייק .  אם יואשם בשוחד בתיק 4000 ,  הוא לא יהיה הראשון שנאשם בשוחד בשל קבלת סיקור חיובי .  בימים אלו ממש מתנהל בבית המשפט המחוזי בתל אביב משפטו של ראש עיריית אשקלון ,  איתמר שמעוני .  הוא נאשם ,  בין היתר ,  כי פעל לקדם את ענייניו של איש עסקים בעיריית אשקלון ובתמורה קיבל מאות אלפי שקלים ,  וגם סיקור אוהד .  כתב האישום מציין במפורש כי איש העסקים שלטובתו פעל כביכול שמעוני רכש מקומון אשקלוני  " ודאג לסיקור אוהד ותומך לנאשם איתמר ".  הוא גם רכש אתר אינטרנט מקומי שביקר בחריפות את ראש העיר - והשבית אותו .  לא בדיוק  " הפעם הראשונה בהיסטוריה ". 
בפתח דבריו אמר נתניהו : " להזמין אותי לשימוע לפני הבחירות בלי שאוכל להשיב לשימוע עד הבחירות ,  הוא חסר צדק ".  ייתכן שראש הממשלה אכן מאמין בכך ,  ולכן הקדים תרופה למכה :  רוב הטענות שהעלה אתמול - למשל כי סיקור חיובי אינו שוחד ,  וכי מדובר באישום תקדימי ולכן אולי באכיפה מפלה - הן בדיוק סוג הטענות שנשמעות בשימוע .  אם לא יזכה להשמיע את טענותיו בפני היועמ"ש אביחי מנדלבליט עד הבחירות - לפחות יוכל להשמיען באוזניי הציבור ,  בזמן צפיית השיא .  
נתניהו קרא למשטרה לעמת אותו לא רק עם עדי המדינה ,  אלא  " עם כל עד שמסר דברים שלא תואמים את העמדה שלי ".  הוא אפילו הציע לערוך את העימותים בשידור ישיר .  להליך כזה ,  בו אדם הנחשד בעבירות מעומת עם כלל העדים והראיות נגדו בהליך פתוח וציבורי ,  יש שם :  משפט פלילי .  בדרך כלל לא נהוג לערוך את המשפט בשידור טלוויזיוני .  מצד שני ,  לפחות זו לא תהיה  " הפעם הראשונה בהיסטוריה ".  

העימות מתקיים בבית המשפט :  האמת מאחורי הטענות של נתניהו
ראש הממשלה אינו הראשון להלין על כך שלא נערך עימות בינו לבין העדים בחקירה ,  אבל בתי המשפט קבעו בעבר שלא מדובר בזכות של הנאשם - אלא בכלי שהמשטרה יכולה להשתמש בו ,  או לא .  גם ההצעה להתעמת עם העדים לעיני הציבור לא חדשה ,  ואפילו יש לה שם :  משפט

