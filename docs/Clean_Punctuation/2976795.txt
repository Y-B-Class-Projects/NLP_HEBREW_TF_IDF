 " הסיקור בערוץ החדשות 'רוסיה אל יום' הוא הסתה לכל דבר ועניין "
 במכתב ששלחה ח"כ קסניה סבטלובה לרה"מ בעקבות הפיגוע בקריית ארבע היא מבקשת ממנו לפעול לשינוי אופי הסיקור בו : " בדיווחים לא מצאו לנכון לציין כי מדובר בילדה בת 13 שנרצחה במיטתה .  לעומת זאת ,  טרחו לציין שוב ושוב כי מדובר במתנחלת "
" הסיקור בערוץ החדשות 'רוסיה אל יום' ,  בבעלות ממשלת רוסיה ,  הוא הסתה לכל דבר ועניין ",  כך אומרת ח"כ קסניה סבטלובה .  במכתב ששלחה סבטלובה לראש הממשלה ,  בנימין נתניהו ,  טוענת חברת הכנסת כי הסיקור בערוץ מגמתי ומסולף ,  וכי על נתניהו לפעול על מנת לשנות אותו : " לאור ההצהרות שלך על שיתוף פעולה הדוק עם רוסיה ,  פעל לשינוי הסיקור המגמתי והמסית של רשת רוסית בערבית ,  שעבורה מתנחלים הם פחות מבני אדם - סיקור ממנו משתמע שאין מתנחל חף מפשע ,  גם לא ילדה בת 13 שנרצחת במיטתה ".  
לפי סבטלובה , " רצח חפים מפשע אינו עניין פוליטי .  כפי שאינו עניין למחלוקות בין-מפלגתיות בישראל ,  כך צריך להיות בינינו לבין העולם - ובפרט מול בעלות ברית .  עוד טוענת ח"כ ,  כי  " בדיווחים של הרשת לא מצאו לנכון לציין כי מדובר בילדה בת 13 שנרצחה במיטתה .  לעומת זאת ,  טרחו לציין שוב ושוב כי מדובר במתנחלת - כאילו הדבר מצדיק את רציחתה האכזרית והבלתי אנושית .  זאת ועוד :  ידיעות נפתחו בדיווח על הרס ביתו של המחבל .  לאחר מכן כתבו 'שפגע במתנחלת' - היש סיקור מגמתי מזה ?  ".  
המכתב נשלח לנתניהו לאחר שסבטלובה גילתה בעקבות הפיגוע בקריית ארבע כי בערוץ לא ציינו את רציחתה של הנערה הלל אריאל בת ה-13 ,  אלא כתבו באופן שרירותי כי מדובר במתנחלת .  בכותרת אחרת נאמר כי  " נתניהו וליברמן החליטו לפוצץ את ביתו של הנער הפלסטיני שביצע פעולה בהתנחלות קריית ארבע שהביאה להרג מתנחלת ישראלית ".  
" רוסיה אל יום "  הוא ערוץ חדשות רוסי המשדר בערבית ,  אנגלית וספרדית .  הערוץ הוקם בשנת 2005 על ידי שר התקשורת הרוסי ותקציבו השנתי עומד על כ-300 מיליון דולר .  רבים מצופיו הם פלסטינים המתגוררים ברשות הפלסטינית וערבים-ישראלים . 

" הסיקור בערוץ החדשות 'רוסיה אל יום' הוא הסתה לכל דבר ועניין "
 במכתב ששלחה ח"כ קסניה סבטלובה לרה"מ בעקבות הפיגוע בקריית ארבע היא מבקשת ממנו לפעול לשינוי אופי הסיקור בו : " בדיווחים לא מצאו לנכון לציין כי מדובר בילדה בת 13 שנרצחה במיטתה .  לעומת זאת ,  טרחו לציין שוב ושוב כי מדובר במתנחלת "
 
