עיתוני העולם נגד נתניהו : " לפעול נגד ישראל "
 ב"ניו יורק טיימס "  כתבו כי נתניהו  " שגה אסטרטגית "  כשפעל בניגוד לעמדה האירופית ,  שכן תפקיד האיחוד קריטי למאבק מול אירן .  ב"אינדיפנדנט "  המליצו להפסיק לסחור עם ישראל
יממה לאחר המתקפה המדינית האירופית-אמריקנית כלפי ישראל ,  בשל הצהרת ראש הממשלה ,  בנימין נתניהו ,  על הכוונה לבנות 3,000 יחידות דיור בשטח E1 ,  מאמרי מערכת בשניים מהעיתונים המובילים בארצות הברית ובבריטניה תוקפים בחריפות את התנהלותה של ישראל .  תחת הכותרת  " הטעות האסטרטגית של נתניהו ",  נכתב ב"ניו יורק טיימס "  כי ראש הממשלה מביע  " נחישות להסלים את המשבר תוך הענשת הפלסטינים לאחר ההכרה של האו"ם ברשות הפלסטינית כמדינה משקיפה ". 
כותב המאמר תמה מדוע ישראל החליטה לנקום בפלסטינים ,  הן בבנייה בשטח המחלוקת שבין ירושלים למעלה אדומים - מהלך שיחתוך את הגדה המערבית לשניים ויקשה על הקמת מדינה פלסטינית בת-קיימא - והן על החלטת ישראל להקפיא את העברתם של כמאה מיליון דולרים מכספי המסים של הרשות . " נקיטה של צעדים אלה מעוררת שאלות ,  מפני שישראל זלזלה בהצבעה באו"ם והתייחסה אליה כחסרת-משמעות ".  עוד נכתב במאמר המערכת כי  " הגישה הנקמנית ,  שאינה רואה את הנולד "  בהענשת הרשות והעומד בראשה עלולה לפגוע פגיעה אנושה ביו"ר הרשות ,  אבו מאזן , " שהכיר בקיומה של ישראל ".  אבו מאזן מוגדר במאמר כ"נושא והנותן האמין היחידי ".  
לקריאה נוספת:העולם נגד הבנייה ב-E1 : " משבר חסר תקדים"בירושלים מבהירים :  לא נשנה ההחלטה לבנות ב-E1ארה"ב לישראל :  חזרו בכם מההחלטה לבנות ב-E1 
המשגה האסטרטגי של נתניהו ,  לטענת המאמר ,  קשור לזירה אחרת - לזירה האירנית . " הרחבת ההתנחלויות תהפוך את התנעת תהליך השלום לכמעט בלתי-אפשרי ",  נכתב . " גרוע מכך - מדובר בסטייה איומה מהסוגיה האירנית ,  שנתניהו מחשיב לאיום האסטרטגי העיקרי על ישראל ".  לפי המאמר ,  מהלכיה של ישראל יצרו ניכור בין ישראל לאיחוד האירופי ,  ארגון  " בעל חשיבות קריטית במכבש הלחצים המופעל על אירן כדי שתנטוש את תכנית הגרעין שלה ".  המאמר קורא לנשיא ארה"ב ,  ברק אובמה ,  למצוא דרכים לחדש את המשא-ומתן ,  ומציין כי ייתכן שצעדיו של נתניהו נובעים ממערכת הבחירות המתנהלת בישראל  - " אך זה לא תירוץ ".  
ב"אינדיפנדנט "  הבריטי ,  הטון חריף עוד יותר כלפי ישראל וכלפי ראש הממשלה נתניהו .  מאמר המערכת ,  שפורסם תחת הכותרת  " לנקוט עמדה נגד ההתנחלויות הבלתי-חוקיות ",  נפתח באמירה לפיה נתניהו  " סטר בפניהן "  של בריטניה ושל גרמניה ,  כשהחליט להעניש את הפלסטינים על ההכרה במדינתם באו"ם - מהלך ששתי המדינות התקשו להתנגד לו ,  ונמנעו בסופו של דבר בהצבעה באו"ם .  המאמר גורס כי המהלך הישראלי נובע משני נימוקים אפשריים :  ראשית ,  נכתב ,  ייתכן שישראל רוצה  " לחתוך "  את הגדה המערבית כדי  " להרוג "  את תהליך השלום .  שנית ,  נכתב ,  ישנה אפשרות שמא ההכרזה של ישראל על הבנייה בשטחי E1 היא למעשה הצהרה ריקה מתוכן ,  שישראל תיסוג ממנה בסופו של דבר  " כדי לזכות בטובות הנאה ".   " בכל מקרה ",  נכתב , " אסור לעבור על זה בשתיקה ". 
מאמר המערכת בעיתון הליברלי מציע למדינות אירופה לנקוט צעדים ממשיים נגד ישראל ,  ולא להסתפק בגינויים רפים .  כותב המאמר מבקש ממדינות אירופה להגביר את מעורבותן בנעשה בסכסוך הישראלי-פלסטיני ,  ולהפעיל לחץ על ישראל בדרכים שונות ,  בין היתר בשקילה אפשרית של עצירת הסכמי הסחר עם ישראל או איסור על ייבוא מוצרים מההתנחלויות  ( או לכל הפחות לסמנם במרכולים )  ,  אך לכל הפחות להביא לפעולה אירופית מאוחדת נגד ישראל . " במשך זמן רב מדי אירופה סמכה על ארצות הברית שתכופף את ידה של ישראל .  הגיעה השעה שנראה כוח משלנו ".  
בתוך כך ,  שתי בנות ברית נוספות של ישראל זימנו את שגריריהן לשיחות הבהרה על רקע הבנייה ב-1E .  שגריר ישראל בברזיל ,  רפאל אלדד ,  זומן למשרד החוץ בברזיליה ,  בירת ברזיל ,  לשיחת הבהרה שבה הובעה מחאת ברזיל על ההחלטה הישראלית להרחיב את הבנייה בהתנחלויות ולקדם הליכי בנייה ותכנון בשטח E1 .  גם שגריר ישראל באוסטרליה ,  יובל רותם ,  זומן לפגישת הבהרה במשרד החוץ בקנברה . " אוסטרליה מתנגדת לכל פעילות בהתנחלויות שמסכנת את האפשרות לפתרון שתי המדינות ,  בלעדיו לעולם לא יהיה ביטחון בישראל ",  אמר שר החוץ האוסטרלי ,  בוב קאר ,  בהצהרה שפרסם בתום הפגישה אמש ,  שבה הביע  " אכזבה עמוקה "  מההחלטה הישראלית .  אוסטרליה וברזיל מצטרפות בכך לחמש מדינות אירופיות שזימנו אתמול את שגרירי ישראל לשיחת נזיפה - צרפת ,  בריטניה ,  ספרד ,  שבדיה ודנמרק .  

עיתוני העולם נגד נתניהו : " לפעול נגד ישראל "
 ב"ניו יורק טיימס "  כתבו כי נתניהו  " שגה אסטרטגית "  כשפעל בניגוד לעמדה האירופית ,  שכן תפקיד האיחוד קריטי למאבק מול אירן .  ב"אינדיפנדנט "  המליצו להפסיק לסחור עם ישראל

