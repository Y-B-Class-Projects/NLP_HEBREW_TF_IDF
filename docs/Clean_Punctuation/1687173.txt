בעקבות הלחץ :  הקבינט ידון בהקלות על הסגר
האם הסגר על עזה מתחיל להתרופף ?  חברי הקבינט המדיני ביטחוני יתכנסו מחר כדי לדון על הקלות בסגר על רצועת עזה .  בדיון ידונו השרים בהקלה על מעבר סחורות אזרחיות לעזה ,  אך בתום הדיון לא תיערך בנושא הצבעה
 ( באדיבות הערוץ הראשון ) 
האם הלחץ המדיני על ישראל להסרת הסגר מעל רצועת עזה משפיע על ראש הממשלה ועל חברי הקבינט המדיני ביטחוני ?  
מחר  ( רביעי )  יתכנסו חברי הקבינט כדי לדון בעניין הסגר על רצועת עזה .  ככל הנראה בדיון תעלה האפשרות להקל על מעבר סחורות אזרחיות לעזה .  עם זאת ,  בתום הדיון לא תיערך הצבעה .
 יושב ראש הרשות הפלסטינית ,  אבו מאזן ,  התייחס היום בפגישתו עם נשיא מצרים חוסני מובארק למצור בעזה .  אבו מאזן אמר כי  " דיברנו על המצור הישראלי על הרצועה ,  הודענו לאמריקאים כי על ישראל להסירו ולפתוח את כל המעברים אל עזה ".  
בתחילת השבוע אמר שר החוץ המצרי אחמד אבו אל-רייט כי מצרים מנהלת מגעים עם ישראל ועם גורמים בינלאומיים במטרה להביא לסיום המצור הישראלי על רצועת עזה .  שר החוץ המצרי העריך כי בתקופה הקרובה יחולו שינויים לטובת העם הפלסטיני בנושא זה . " המגעים שקיימה מצרים צפויים להוביל לתוצאות חיוביות בימים הקרובים ",  אמר .
" מצרים ממלאת אחר הוראותיו של הנשיא חוסני מובארק ,  ומנהלת קשרים עם ישראל כדי לעודד אותה ליישם את הבטחות ראש הממשלה נתניהו למובארק ",  אמר אבו אל-רייט . " במהלך פגישתם האחרונה הבטיח נתניהו למובארק לפתוח באופן חלקי ומאורגן את המעברים הישראלים לרצועת עזה ",  הוא הוסיף .  הוא ציין עוד כי מובארק הורה להגביר את המגעים עם ישראל כדי ליישם את ההבטחה הזו ,  בעיקר לאור העמדה הבינלאומית המתנגדת להמשך המצור הישראלי על עזה .
 
בעקבות הלחץ :  הקבינט ידון בהקלות על הסגר
האם הסגר על עזה מתחיל להתרופף ?  חברי הקבינט המדיני ביטחוני יתכנסו מחר כדי לדון על הקלות בסגר על רצועת עזה .  בדיון ידונו השרים בהקלה על מעבר סחורות אזרחיות לעזה ,  אך בתום הדיון לא תיערך בנושא הצבעה

