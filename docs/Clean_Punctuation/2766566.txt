היממה שגרמה לקבינט להצביע בעד כניסה קרקעית
סרבנותו של חמאס להפסקת אש ,  בצירוף ניסיון הפיגוע באמצעות מנהרה ,  הובילו להחלטה ,  מתוך הבנה כי ישנם איומים שכיפת ברזל לא יכולה לסכל .  כל זמן שישראל לא נגררת לכיבוש הרצועה ,  יהיה לה מרחב תמרון ולגיטימציה בעולם
הפעולה הקרקעית שהחלה אמש  ( חמישי )  צה"ל ברצועת עזה ,  נידונה בישיבות הקבינט המדיני-ביטחוני כבר יותר משבוע .  גורמי ביטחון בכירים שהופיעו בפני הקבינט ,  בראשם הרמטכ"ל בני גנץ ,  דיברו על הצורך לפעול נגד המנהרות של חמאס ברצועה - היעד המרכזי של הפלישה הלילה .  השרים שמעו ,  התלבטו והחליטו בתחילת השבוע להסמיך את ראש הממשלה ושר הביטחון לקבל החלטה סופית בנושא .
 ההחלטה הסופית לתת  " אור ירוק "  לתכניות שהציג צה"ל התקבלה היום ,  במהלך התייעצות ביטחונית שקיימו ראש הממשלה ושר הביטחון בקריה בתל אביב .  תרמו לה שתי התפתחויות מן היממה האחרונה :  סיכול פיגוע התופת באמצעות מנהרה באזור קיבוץ סופה ,  שהדגישה את הצורך הדחוף לטפל באיום המנהרות ,  ו"סיכול "  האפשרות להפסקת אש על ידי חמאס בשיחות שהתקיימו בקהיר ,  שם נרשמה התקדמות מסוימת - אבל לא מספיק כדי להפסיק את הלחימה .  
נתניהו יכנס היום את שרי הקבינט ולאחר מכן את כל שרי הממשלה ,  כדי לעדכן אותם בהתפתחויות .  את שעות הלילה יעביר ראש הממשלה בהתייעצות ביטחונית עם שר הביטחון ,  הרמטכ"ל וגורמי ביטחון נוספים בקריה בתל אביב .  בסביבתו של נתניהו מדגישים כי מטרת המבצע נותרה כשהייתה - השבת השקט לתקופה ממושכת תוך פגיעה קשה בחמאס .  
הדיווחים שפורסמו בשעות הצהריים על כך הפסקת האש  " תיכנס לתוקף מחר בשש בבוקר "  היו מוגזמים :  בשיחות נרשמה התקדמות אבל לא מספקת .  כפי שאמר גורם ישראלי בכיר לוואלה !  חדשות , " חמאס נמצא כרגע בראש אחר לחלוטין - הוא מתעניין בטרור ולא בהפסקת אש ".  ההנהגה הישראלית ,  לעומת זאת ,  רצתה להימנע מן התסריט הזה והעדיפה באמת ובתמים להיכנס להפסקת אש בתנאים שהציעה מצרים .  
ראש הממשלה נתניהו ,  שספג מתקפות פוליטיות מימין בימים האחרונים על רקע  " הססנותו ",  כולל מצד חברים בקבינט שלו ,  הצליח ליצור לישראל מרחב פעולה נוח מבחינה בינלאומית :  העולם אמנם מודאג מהפגיעה באזרחים חפים מפשע בעזה ופועל במרץ כדי להביא להפסקת אש ,  אבל רוב המנהיגים מגלים הבנה להחלטותיה של ישראל - בנושא הרקטות וגם בנושא המנהרות ,  איום קונקרטי שמולו אין פיתרון דמוי כיפת ברזל .  
בירושלים הראו בחיוב בעיקר את ההודעות שיצאו מקהיר ,  שם האשימו גורמים בכירים את חמאס באחריות למשבר הנוכחי .  שר החוץ המצרי אמר במפורש כי אם חמאס היה מקבל את ההצעה להפסקת אש ,  אפשר היה להציל חיים של אזרחים רבים בעזה .  גורם מדיני ששוחח הערב עם וואלה !  חדשות אמר כי  " כל עוד היעדים שלנו יישארו ממוקדים ולא ניגרר לרעיונות כמו כיבוש רצועת עזה ,  תהיה לנו אפשרות לפעול בצורה אפקטיבית ".  

היממה שגרמה לקבינט להצביע בעד כניסה קרקעית
סרבנותו של חמאס להפסקת אש ,  בצירוף ניסיון הפיגוע באמצעות מנהרה ,  הובילו להחלטה ,  מתוך הבנה כי ישנם איומים שכיפת ברזל לא יכולה לסכל .  כל זמן שישראל לא נגררת לכיבוש הרצועה ,  יהיה לה מרחב תמרון ולגיטימציה בעולם

