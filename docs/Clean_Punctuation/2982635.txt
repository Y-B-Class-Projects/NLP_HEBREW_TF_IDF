ביהמ"ש דחה עתירת דרוקר :  נתניהו לא יחשוף שיחותיו הפרטיות עם אדלסון
בית המשפט המחוזי קיבל את הערעור של לשכת רה"מ על העתירה של רביב דרוקר והתנועה לחופש המידע ,  לחשוף את השיחות בין רה"מ בנימין נתניהו לבעלי  " ישראל היום "  שלדון אדלסון והעורך הראשי עמוס רגב .  הסיבה :  פגיעה בפרטיות .  דרוקר :  נערער על ההחלטה
בית המשפט דחה היום  ( שלישי )  את העתירה של רביב דרוקר והתנועה לחופש המידע ,  לחשוף את השיחות בין ראש הממשלה בנימין נתניהו לבעלי  " ישראל היום "  שלדון אדלסון והעורך הראשי עמוס רגב .  לאחר ששמע את עמדתם של אדלסון ורגב ,  השופט דוד מינץ מבית המשפט המחוזי בירושלים קבע כי אכן קיימת פגיעה בפרטיות .  ההחלטה הגיעה בעקבות ערעור שהגישו לשכת רה"מ ועיתון  " ישראל היום ".  דרוקר צפוי לערער על ההחלטה .
 בית המשפט ציין כי יש הבדל ניכר בין מעמדם הפרטי או הציבורי של המתנגדים לחשיפה ,  לבין זה של ראש הממשלה שפרטיותו נבחנה בנפרד : " תדירות שיחותיו של אדם עם חבריו נכלל במסגרת מעגל פרטיותו של אדם מן השורה המנהל קשרים חברתיים פרטיים כחלק ממסגרת חייו האישיים והפרטיים .  לפיכך ,  ראוי להגן על פרטיותם של אנשים פרטיים המקיימים שיחות עם רעיהם שאינם מעוניינים כי יחשפו מספר הפעמים שהם שוחחו או ניסו לשוחח עמם ". 
בדצמבר 2015 בית המשפט המחוזי בירושלים קיבל את העתירה בכל הנוגע לראש הממשלה וקבע כי עליו לחשוף את המידע .  עם זאת גם נקבע כי לפני חשיפת המידע יש לקבל את עמדת העורך הראשי ובעלי העיתון .  לאחר הגשת ערעור לבית המשפט העליון ,  לא נקבע אחרת אלא חודד כי המסגרת לשמיעת עמדתם לפני מתן פסק הדין היא בית המשפט ולא הרשות המנהלית .
 דרוקר מסר בתגובה : " נערער על ההחלטה .  עבור שני אנשים שמתגאים בקרבתם לנתניהו - אין שום פגיעה בפרטיותם אם ידעו כמה או מתי דיברו איתו ".  

ביהמ"ש דחה עתירת דרוקר :  נתניהו לא יחשוף שיחותיו הפרטיות עם אדלסון
בית המשפט המחוזי קיבל את הערעור של לשכת רה"מ על העתירה של רביב דרוקר והתנועה לחופש המידע ,  לחשוף את השיחות בין רה"מ בנימין נתניהו לבעלי  " ישראל היום "  שלדון אדלסון והעורך הראשי עמוס רגב .  הסיבה :  פגיעה בפרטיות .  דרוקר :  נערער על ההחלטה

