מוישי הקטן שב לבית חב"ד במומבאי : " נרגש לחזור לבית הוריי "
 בנם של שליחי חב"ד שניצל מפיגוע הטרור בעיר לפני כתשע שנים ,  שב למקום בו נולד במסגרת ביקורו של ראש הממשלה נתניהו בהודו . " מודה לה' שעשה לי נס ",  אמר במעמד המרגש .  ראש הממשלה נתניהו : " עם ישראל מוסיף לעקוב אחריך ,  כשתקים משפחה - תזמין אותי "
 תשע שנים לאחר הפיגוע בבית חב"ד במומבאי ,  ביקר במקום היום  ( חמישי )  הילד מוישי הולצברג בן ה-11 שהתייתם מהוריו ,  שליחי חב"ד הרב גבי ורבקי הולצברג ,  במהלך הפיגוע .  מוישי ,  התלווה בביקור לראש הממשלה בנימין נתניהו הנמצא בימים אלה בביקור בהודו ,  יחד עם סנדרה סמואל ,  העוזרת ההודית שהצילה אותו .  
עם הגעתו של ראש הממשלה נתניהו לבית חב"ד בעיר ,  נערך טקס מרגש במיוחד ,  אותו פתח שליח חב"ד בעיר ,  הרב ישראל קוזלובסקי .  בנוסף ,  נתניהו ומוישי סיירו בחדר ילדותו ,  ובמקום בו התרחש אירוע הטרור .  אמו של מוישי סימנה את גובהו של מוישי על הקיר בחדרו כשהיה תינוק ,  וכעת ,  במהלך הסיור ,  מוישי נמדד שוב ורה"מ סימן על הקיר את גובהו .  בהמשך ,  נתניהו והילד מוישי הסירו את הלוט מפינת הזיכרון שהוקמה במקום .
 עוד בוואלה !  NEWS:איתי נרצח בחדר המדרגות : " ידעו שמשהו לא בסדר עם השכן"התפתחות בחקירת תיק 2000 :  ח"כ איתן כבל ונוני מוזס נחקרו באזהרהבלי טלפון ,  בלי חברים - בכלא המצרי :  החופשה בסיני הפכה לסיוט  
" אני רואה שאתה מתפתח וגדל יפה ,  כשתקים משפחה תזמין אותי ",  אמר ראש הממשלה למוישי . " עם ישראל מלווה אותך לאורך כל הדרך ויש סיבה לכך .  המקום הזה מסמל את אהבת ישראל ושנאת ישראל .  שנאת ישראל של המחבלים מול אהבת ישראל בלתי נלאית של החב"דניקים שמפיצים אור בעולם ".  הוא אף הזכיר את סמואל שזכתה לתשואות מהקהל ,  ואמר כי היא  " מסמלת גם היא את אהבת ישראל שטבועה באנשים ".   
" אנחנו יודעים שבכוחות החיים ואהבת החיים שלנו גברנו על כל המכשולים ועם ישראל חי ",  הוסיף נתניהו . " עם ישראל ימשיך לפרוח בכוח האמונה ,  בכוח האהבה ,  בכוח העשייה ,  שבאים לידי ביטוי בבית הזה ובבית הבא של מוישי ".  
אחרי ראש הממשלה ,  הוזמן הילד מוישי לשאת דברים והודה לנתניהו על שהזמינו להצטרף אליו לביקור . " לבי פועם ,  לבי נרגש ,  לשוב ולחזור לבית הוריי ,  בית חב"ד שנבנה ושופץ מחדש ",  אמר . " כאן נולדתי ,  כאן גדלתי שנתיים ימים .  ספגתי לתוך נשמתי את השליחות של הורי האהובים .  לעזוב ארץ חמדה ,  ארץ יושבת בשליחות הרב .  ממקום תחתון ,  שאין תחתון למטה ממנו .  הבית הפתוח לכולם ,  יהודים מכל העולם ,  שחיפשו פינה חמה .  הורי האהובים עשו כאן לארץ ישראל ".  
" הייתי הבן היקיר להוריי וילד שעשועים לאורחיי ",  המשיך . " כשטיילתי בשוק אהבתי להשתעשע עם העיזים ,  משכתי להן בקרניים ,  ללא פחד ומורא .  אהבתי מאוד בלונים .  בכל פעם שחזרנו מביקור בארץ ,  כל העובדים כאן התחרו מי יקנה לי הכי הרבה בלונים .  הוריי קנו לי את כל המשחקים שבעולם .  אמי שרטטה עם הקו על הקיר ובכל פעם סימנה כמה גבהתי .  אבא בנה לי מטבח מדהים מעץ ,  מרוב אהבתו אליי .  תודה לראש ממשלה כה נפלא ,  שהזמין אותנו להצטרף לביקורו כאן בהודו .  אני חוזר הביתה ,  אני חוזר לחדרי לאחר פרידה של תשע שנים .  במעמד חגיגי זה ,  אני רוצה להודות לה' בשם המלכות ,  ברוך אתה ה' אלוהינו מלך העולם ,  שעשה לי נס במקום הזה ".   
" כיום אני גדל בביתם של סבא וסבתא בעפולה ולומד בתלמוד תורה חב"ד במגדל העמק ",  ציין מוישי .  תודה לכם על הכל .  אני מברך את סבא וסבתא שלי ומודה לסנדרה שהצילה אותי מהתופת .  בעוד שנתיים ימים ,  אחגוג אם ירצה ה' בר מצווה .  ראש ממשלתנו היקר ,  אני מזמין אותך להצטרף אלי לביקורי הבא כאן לרגל הבר מצווה ".  
לאחר הטקס ערכו שליחי חב"ד במקום ומשפחות הולצברג ורוזנברג סיור לראש הממשלה ורעייתו בקומות העליונות של בית חב"ד .  במהלך הסיור הוצגו לנתניהו תוכניות  " זיכרון למען החיים "  במהלך ישופץ בית חב"ד בעלות של שישה מיליון דולרים ,  שאמור להסתיים עד ליום השנה העשירי לרצח - בעוד כשנה .  נתניהו גם הסיר את הלוט מלוח הזכרון שעליו נכתב בעברית ובאנגלית הפסוקים  " אש תמיד תוקד על המזבח לא תכבה ",   " נהרות לא ישטפוה חושך ושאול לא יכבוה ".  

מוישי הקטן שב לבית חב"ד במומבאי : " נרגש לחזור לבית הוריי "
 בנם של שליחי חב"ד שניצל מפיגוע הטרור בעיר לפני כתשע שנים ,  שב למקום בו נולד במסגרת ביקורו של ראש הממשלה נתניהו בהודו . " מודה לה' שעשה לי נס ",  אמר במעמד המרגש .  ראש הממשלה נתניהו : " עם ישראל מוסיף לעקוב אחריך ,  כשתקים משפחה - תזמין אותי "
 
