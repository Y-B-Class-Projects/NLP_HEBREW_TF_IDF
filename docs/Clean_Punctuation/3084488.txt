עימותים בין כוחות הביטחון למתפללים בהר הבית ;  דיווח :  יותר ממאה נעצרו
אלפי מוסלמים הגיעו לאל-אקצא מאז הסרת אמצעי הבידוק ,  אך המתיחות נמשכת .  הפלסטינים מדווחים על יותר ממאה נפגעים ועוד עשרות עצורים .  המשטרה הודיעה שתאסור כניסת צעירים לעיר העתיקה מחשש למהומות
 מחשש למהומות בתפילות יום השישי ,  המשטרה החליטה להתיר כניסה להר הבית למתפללים מגיל 50 בלבד .  לא תוטל מגבלת גיל על נשים  עשרות פלסטינים נפצעו בעימותים עם שוטרים הפלסטינים מדווחים על יותר ממאה עצורים עשרות נוספים התבצרו במסגד ,  שוטרים פרצו למקום ועצרו כמה מהם  הר הבית נפתח לאחר שכל אמצעי הביטחון הוסרו שוטר נפצע באורח קל מיידוי אבנים המתפללים הניפו שלטי פלסטין בשטח המתחם *  שליחו של טראמפ : " עוקבים אחרי המצב מקרוב "*  נתניהו הורה לתגבר כוחות לקראת תפילות יום השישי 
המשטרה החליטה הלילה  ( שישי )  לאסור על כניסתם של מתפללים מתחת לגיל 50 לעיר העתיקה בירושלים ולהר הבית .  זאת ,  מחשש להפרות סדר אלימות במהלך תפילות יום השישי במקום .  כניסתן של נשים בכל הגילאים תותר .  ההחלטה התקבלה בתום הערכת מצב בראשות מפקד מחוז ירושלים ניצב יורם הלוי ,  על רקע האירועים האלימים בימים האחרונים סביב המקום הקדוש .
 אלפי מתפללים מוסלמים פקדו מאז שעות הצהריים אתמול את מסגד אל-אקצא ,  אחרי הסרת אמצעי הבידוק האחרונים ופתיחת כל השערים .  עם זאת ,  לאורך היום נרשמו עימותים אלימים בין כוחות הביטחון למתפללים ,  ולפי הסהר האדום יותר ממאה פלסטינים נפגעו .  הפלסטינים אף מדווחים על יותר ממאה עצורים במהומות .  שוטר אחד נפצע באורח קל מפגיעת אבן .  הערב דיווחו כלי תקשורת פלסטיניים על שורת מעצרים בתום תפילות הערב באל אקצא .
 בשעות הערב המאוחרות התבצרו עשרות מתפללים מוסלמים במסגד ולא נשמעו להוראות המשטרה שקראה להם לעזוב את שטח הר הבית עם סיום התפילה .  לדברי המשטרה ,  אחרי כמה ניסיונות לקרוא לצעירים לצאת מהמסגד ,  שכללו גם את מעורבות הווקף הירדני ,  נעלו המתפללים את דלתות המסגד וסירבו לצאת ממנו .  כוחות המשטרה נכנסו אל המסגד ופעלו להוצאת הצעירים ,  ועצרו כמה מהם שהתעמתו עם השוטרים .  העצורים הועברו לחקירת כוחות הביטחון .  
בעקבות חידוש האלימות ,  הורה ראש הממשלה בנימין נתניהו בתום שיחה עם שר הביטחון אביגדור ליברמן והשר לביטחון הפנים גלעד ארדן לשלוח כוחות מג"ב נוספים לירושלים .  בבית היהודי המשיכו לתקוף את נתניהו בעקבות החלטותיו האחרונות ,  ואמרו כי  " את הנזק שבהתקפלות והפגיעה החמורה בביטחון יש לתקן במלחמה נחרצת בטרור ולא במילים .  יש להפסיק להתקפל ולתת פרסים לטרור ". 
לקריאה נוספת בנושאהמפכ"ל בירושלים :  אחריות הביטחון בהר הבית הייתה ונשארה של המשטרהאלפי מוסלמים שבו להתפלל במסגד אל-אקצא 
לפי המשטרה ,  עם כניסת המתפללים בשעות הצהריים ,  הם ידו אבנים לעבר השוטרים .  בהוראת מפקד המחוז ניצב יורם הלוי ,  נהדפו המתפרעים תוך כדי שימוש באמצעים לפיזור הפגנות .  שוטר שנפצע באורח קל מאוד מאבן טופל במקום ולא פונה לבית חולים .  
אחרי פתיחת שער הפרחים ,  האחרון שהיה סגור ,  הניפו מתפללים דגלי פלסטין בשטח המתחם והמשטרה הסירה אותם .  עוד נמסר כי המשטרה ערוכה בכוחות מתוגברים בתוך שטח הר הבית ,  בשערים ובכל אזור העיר העתיקה . " המשטרה תגיב ביד קשה לכל נסיון להפר את הסדר ולפגוע באזרחים ובשוטרים ",  נמסר .  
בצל המשבר החריף ,  התכנסה הליגה הערבית לדיון חירום בקהיר ופרסמה הודעת גינוי לישראל . " כל הצעדים בירושלים בטלים ואנו דוחים כל שינוי היסטורי בירושלים ,  ומזרח ירושלים היא בירת פלסטין ",  נמסר . " אנו מגנים את הפעולות של ישראל לייהוד ירושלים ודורשים מהאו"ם לקיים את ההחלטות שלו .  אנו קוראים לממשל האמריקני לערוב לביטחון המקומות הקדושים .  המצב יישאר נפיץ כל עוד לא פותרים את הבעיה מהשורש ". 
ג'ייסון גרינבלט ,  שליחו של נשיא ארצות הברית דונלד טראמפ לאזור ,  מסר כי וושינגטון מברכת על הצעדים שננקטו להפגת המתיחות .  גרינבלט ביקר השבוע בישראל ובירדן ,  במטרה להביא לפתרון המשבר .  לדבריו , " אנו סבורים כי השקט והביטחון יצרו את ההזדמנות הטובה ביותר לשוב לדיאלוג ולמאמצי השלום .  הנשיא טראמפ ,  ג'ראד קושנר ואני ,  בתיאום עם גורמים אחרים בממשל ,  נישאר מעורבם ונעקוב אחרי המצב מקרוב ".  
הבוקר אמר המופתי של ירושלים כי המצב בהר הבית שב לקדמותו ושאפשר לחזור להתפלל .  במסיבת עיתונאים שערכו אנשי הווקף המוסלמי הם קראו למתפללים להגיע הערב למסגד ולהתפלל בו .  אנשי הווקף קראו גם לסגור את המסגדים בירושלים מחר ולהגיע לתפילות במסגד ,  ומסרו כי הם מתנגדים להגבלת הכניסה לאתר הקדוש .
" עמידתם של הפלסטינים חייבה את הכיבוש לחזור בו מצעדיו במסגד ",  אמר מנהל הווקף ,  עבד אל-עזים סלהב . " הווקף הוא האחראי הישיר ובעל המילה האחרונה - אסור לכיבוש להתערב .  אנחנו מעריכים את עמדת מלך ירדן ויו"ר הרשות הפלסטינית אבו מאזן ",  הוסיף וקרא לעבדאללה מלך ירדן להמשיך לבלום את ישראל . " כל שער שהכיבוש יסגור נעמוד כולנו מולו עד שייפתח ",  הזהיר .
 אבו מאזן בירך על ההתפתחויות האחרונות בהר הבית .  הוא שיבח את אנשי הווקף על עמידתם על רצונם של הפלסטינים . " סוגיית אל-אקצא היא אחת הסוגיות שגרמו להקפאת התיאום הביטחוני עם ישראל ",  אמר אבו מאזן . " ההחלטות שנקטנו יימשכו בתור תמיכה באנשינו בירושלים .  לנוכח מה שקורה בירושלים ,  נמשיך בדיונים לגבי העתיד ,  אך עדיין לא נגמר העניין ",  ציין בהתייחס לישיבה של ההנהגה הפלסטינית שיכנס בהמשך היום .  
מפכ"ל המשטרה רוני אלשיך אמר היום במסיבת עיתונאים ברחבת הכותל בירושלים כי  " אחריות הביטחון בהר הבית ,  יהודים ,  מוסלמים ותיירים ,  הייתה ונשארה של משטרת ישראל ",  אמר אלשיך ,  שנאלץ להעביר את השיחה למשרד פנימי ,  בשל הפרעות חוזרות של פעילי ימין לדבריו .
" אתמול השלימה עיריית ירושלים לבקשת המחוז את התשתיות ששימשו הן לגלאי המתכות והן מצלמות .  היות שהתשתיות כבר חסרות ערך לאמצעי הביטחון שהוצבו ושהיו מתוכננים לשמש באופן זמני ",  אמר אלשיך בפתח דבריו . " יש לנו אחריות לגיבוש תפיסת ביטחון מתאימה על פי האילוצים שמוטלים עלינו .  אנחנו אומרים את דעתנו ,  מציגים את תמונת המודיעין ,  את הערכותינו ,  אבל בסופו של דבר מקיימים את ההנחיות של הדרג המדיני ". 
 ( עדכון ראשון :  18:24 )  

עימותים בין כוחות הביטחון למתפללים בהר הבית ;  דיווח :  יותר ממאה נעצרו
אלפי מוסלמים הגיעו לאל-אקצא מאז הסרת אמצעי הבידוק ,  אך המתיחות נמשכת .  הפלסטינים מדווחים על יותר ממאה נפגעים ועוד עשרות עצורים .  המשטרה הודיעה שתאסור כניסת צעירים לעיר העתיקה מחשש למהומות

