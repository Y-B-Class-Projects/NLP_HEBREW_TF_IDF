ליברמן מבהיר :  לא נפרוש למרות התנהלות רה"מ
מתיחות חסרת תקדים בין ראש הממשלה לשר החוץ ,  לאחר שנודע כי ליברמן לא עודכן בדבר פגישת הפיוס בין בן אליעזר לשר החוץ הטורקי .  לשכת נתניהו ביקשה לטהר את האווירה ,  ליברמן סירב  " מסיבה טכנית ",  אך הבהיר : " לא נפרוש מהממשלה "
  ( מתוך  " הכל דיבורים "  עם איילה חסון ברשת ב' של  " קול ישראל ") 
שיא במתיחות בין ראש הממשלה נתניהו לשר החוץ ליברמן :  נתניהו ניסה להתקשר הבוקר לליברמן כדי ליישר את ההדורים ביניהם .  אלא שליברמן  " נעלם "  ולא ניתן היה להשיגו .  בסביבתו הסבירו שהדבר נבע מ"סיבה טכנית ".  בכך למעשה השיב לראש הממשלה ,  לאחר שלשכתו השתמשה ב"סיבה טכנית "  כדי לתרץ את מידורו של ליברמן מפגישת השר בן אליעזר עם שר החוץ הטורקי אחמט דאווט אולו .  עם זאת ,  ליברמן מצא זמן להעניק ראיון טלפוני ל"קול ישראל ".  
בראיון נשאל ליברמן האם דיבר עם נתניהו לאחר הפרסום על פגישת השר בנימין בן אליעזר ושר החוץ הטורקי .  ליברמן ענה בשלילה , " היו מספר שיחות טלפון ,  אבל לא יכולתי לענות בגלל סיבות טכניות ".  לדבריו , " יש כאן עניין של מנהל תקין ,  ומה זו לויאליות בסיסית .  ככל שעוברות יותר שעות אנו שומעים שגם שר הביטחון היה בעניין וגם בכירים בלשכת ראש הממשלה וכל המהלך גם היה מתואם עם ארה"ב וכשאתה שומע את כל הפרטים האלה אז הדברים הם פשוט בלתי סבירים ". 
ליברמן הוסיף כי  " אני חושב שישראל ביתנו היא באמת המרכיב הלויאלי ביותר והבסיס של הקואליציה .  אנחנו הראשונים שחתמנו הסכם עם הליכוד .  בלי ישראל ביתנו אין רוב קואליציוני .  אני חושב שמכל הבחינות אנחנו מהיום הראשון הוכחנו שאנו עוגן חשוב ביותר של הקואליציה .  לכן אני חושב שפה ההתנהלות הזאת היא בהחלט משהו ברמה של לואליות בסיסית .  משהו שבהחלט פוגע .  אין שום מחשבות על פרישה .  לא ניתן את התענוג הזה זה לאף אחד .  עמלנו קשה מידי על מנת להקים את הקואליציה הזאת ".  
בתוך כך ,  גורמים במערכת הפוליטית העריכו הבוקר כי הפגישה של בן אליעזר נוטעת את העבודה עמוק יותר בממשלה .  זאת למרות ההתמרמרות על אי קידום התהליך המדיני ,  ולמרות הערכות שלאחר מועד סיום ההקפאה בסוף ספטמבר ,  בן אליעזר יתמוך בפרישה מהממשלה במידה שלא תהיה התקדמות מדינית .  לדברי אותם גורמים ,  הפגישה אתמול מוכיחה קודם כל לפואד עצמו כי הימצאותו בממשלה יכולה להיות בעלת השפעה ,  בין היתר בשל העובדה שהדבר מראה כי הוא יכול להשפיע מבחינה מדינית ,  גם מתוך התעלמות מקיומו של שר החוץ ליברמן .
 עם זאת ,  קשה להעריך כיצד ליברמן ינהג מעתה .  יתכן שהוא יגיע לנתניהו בעמדת כוח חזקה יותר כדי להשיג את דרישותיו שעד כה התמלאו בצורה חלקית בלבד ,  משום שכעת נתניהו יצטרך לרצותו .  במידה שכך יהיה ,  הרי שהפגישה אתמול יכולה להתגלות כ"ניצחון פירוס "  עבור בן אליעזר ועבור שר הביטחון אהוד ברק .
 שר החוץ אביגדור ליברמן הביע אתמול זעם רב לאחר שלא עודכן בדבר פגישתו של בן אליעזר עם דאווט אולו .  צחי משה ,  יועץ התקשורת של ליברמן אמר כי  " שר החוץ רואה בחומרה רבה את העובדה שהדבר נעשה בלי לעדכן את משרד החוץ .  זו פגיעה בכל הנורמה של מנהל תקין ופגיעה קשה באמון בין שר החוץ לראש הממשלה .  השר ליברמן מבקש לברר את העניין עד תום ".  
לשכת ראש הממשלה בנימין נתניהו התייחסה לדבריו הקשים של שר החוץ ליברמן .  מהלשכה נמסר כי  " השר בן אליעזר דיווח לראש הממשלה נתניהו על פניה אליו מצידה של אישיות טורקית ,  לגבי פגישה בלתי רשמית .  ראש הממשלה לא ראה מניעה לקיום פגישה כזאת ,  לאחר שבשבועות האחרונים היו יוזמות מגוונות למגעים עם טורקיה בידיעת משרד החוץ .  אי העדכון לגבי הפגישה המסוימת הזאת נבע מסיבה טכנית בלבד .  ראש הממשלה נתניהו עובד בשיתוף פעולה מלא עם שר החוץ ליברמן ויברר עימו את פרטי המקרה ". 
עדכון ראשון :  10:01

ליברמן מבהיר :  לא נפרוש למרות התנהלות רה"מ
מתיחות חסרת תקדים בין ראש הממשלה לשר החוץ ,  לאחר שנודע כי ליברמן לא עודכן בדבר פגישת הפיוס בין בן אליעזר לשר החוץ הטורקי .  לשכת נתניהו ביקשה לטהר את האווירה ,  ליברמן סירב  " מסיבה טכנית ",  אך הבהיר : " לא נפרוש מהממשלה "
 
