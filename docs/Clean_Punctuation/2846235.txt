ערוץ 20 שולף בקמפיין את הערת  " אפליית הערבים "  של יונית לוי
בערוץ 20 עדיין לא קיבלו אישור להקמת חברת חדשות ,  אולם בקמפיין הם כבר התחילו .  בשלב הראשון ועל הכוונת - חברת חדשות 2 ,  ותחת הכותרת  " טלוויזיה מאוזנת באמת "  מזכירים בערוץ הערה בעניין אפליית ערבים בישראל ששיבצה יונית לוי בעת שתרגמה נאום של בנימין נתניהו באו"ם
ערוץ 20 ,  טלוויזיה מאוזנת באמת
חודש לאחר שערוץ 20 הגיש בקשה להקמת חברת חדשות ועוד בטרם זו התקבלה - כבר מתחיל הערוץ ,  בהובלת מוטי שקלאר ,  בקמפיין .  הצעד הראשון :  מיצוב המתחרים כלא מאוזנים ומוטים כלפי שמאל ,  והאמצעי :  מגישת המהדורה המרכזית יונית לוי .  
אנשי ערוץ 20 שלפו מהארכיון קטע מלפני ארבע שנים ,  המאי 2011 ,  אז תרגמה יונית לוי עבור צופי חדשות 2 נאום של בנימין נתנינהו באו"ם . " מתוך 300 מיליון ערבים באזורינו ,  פחות מחצי אחוז באמת חופשיים והם כולם אזרחי ישראל "  תרגמה לוי את דבריו של נתניהו בזמן השידור ,  אולם הוסיפה על דבריו פרשנות מטעם עצמה : " מטבע הדברים חלקים מהם ,  אם היו יכולים ,  היו מדברים עם ראש הממשלה על האפליה שהם חווים בחברה הישראלית .  אבל זה לא מה שראש הממשלה היה רוצה לדבר עליו עכשיו ".  
ערוץ 20 הגיש כאמור בקשה להקים חברת חדשות ,  וזו נבחנת בנימים אלה על ידי מועצת הכבלים והלוויין .  בערוץ אמרו ,  עם הגשת הבקשה כי הם  " מתחייבים לשקף את מגוון הקולות והדעות של בחברה הישראלית ,  עם הפריפריה במרכז ולא בשוליים .  בימים אלה ,  בהם התקשורת עושה חשבון נפש ,  נראה כי אין תזמון מתאים יותר להקמת חברת חדשות נוספת ,  אשר תתרום להגדלת הפלורליזם בתקשורת הישראלית ".  

ערוץ 20 שולף בקמפיין את הערת  " אפליית הערבים "  של יונית לוי
בערוץ 20 עדיין לא קיבלו אישור להקמת חברת חדשות ,  אולם בקמפיין הם כבר התחילו .  בשלב הראשון ועל הכוונת - חברת חדשות 2 ,  ותחת הכותרת  " טלוויזיה מאוזנת באמת "  מזכירים בערוץ הערה בעניין אפליית ערבים בישראל ששיבצה יונית לוי בעת שתרגמה נאום של בנימין נתניהו באו"ם

