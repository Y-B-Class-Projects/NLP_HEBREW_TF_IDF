נתניהו : " לא אפגש עם דיפלומטים שנפגשים עם מי שמכפיש את צה"ל "
 ראש הממשלה הבהיר כי לא ייפגש עם שר החוץ של גרמניה : " לא ארכין ראש או אתרפס ".  השר סירב לקבל שיחת הבהרה מנתניהו ,  והוסיף : " לא נהפוך לכדורגל פוליטי .  זה לא אסון ,  יהיו הזדמנויות אחרות .  צריך לתת לדברים להירגע "
" מדיניות ראש הממשלה בנימין נתניהו היא לא להיפגש עם דיפלומטים שמבקרים בישראל ונפגשים עם ארגונים שמכפישים את חיילי צה"ל ומבקשים להעמיד אותם לדין כפושעי מלחמה "  - כך נמסר היום  ( שלישי )  מלשכת ראש הממשלה ,  לאחר ההודעה על כך שנתניהו לא ייפגש עם שר החוץ של גרמניה זיגמר גבריאל .  זאת ,  בשל פגישתו הצפויה של גבריאל עם נציגים של ארגוני חברה אזרחית ,  בהם  " בצלם ",   " שוברים שתיקה "  ו"שלום עכשיו ".  
על פי ההודעה שנמסרה מלשכת ראש הממשלה ,  מבלי לציין בפירוש את שמו של שר החוץ , " אותם דיפלומטים לא יעלו על דעתם להיפגש בארצות הברית או בבריטניה עם נציגי ארגונים שקוראים להעמיד לדין חיילים אמריקנים או בריטים ".  עם זאת ,  הובהר כי  " היחסים עם גרמניה חשובים מאוד לישראל והם יימשכו ". 
עוד בוואלה !  NEWS:שר החוץ הגרמני לא נכנע :  לא תתקיים פגישה עם ראש הממשלה נתניהורה"מ לשר החוץ הגרמני :  בטל פגישה עם ארגוני שמאל  או שלא ניפגשמאות הפגינו נגד ביטול כנס  " שוברים שתיקה ":   " נלחמים בגלריות ובספריות "  
משרד החוץ הציע ליזום שיחת טלפון ,  שבה יסביר נתניהו את עמדתו לשר החוץ גבריאל ,  אולם הוא סירב להצעה .  בפגישה עם מתמודדי חידון התנ"ך ,  שב נתניהו על הדברים שנמסרו מוקדם יותר מלשכתו ,  וטען כי  " המדיניות שלי ברורה ".  הוא הוסיף כי  " אני מוביל את יחסי החוץ של ישראל לפריחה חסרת תקדים ,  אבל אני עושה זאת מתוך מדיניות לאומית גאה ותקיפה ,  ולא מתוך הרכנת ראש והתרפסות ". 
גם מייקל אורן ,  סגן השר במשרד ראש הממשלה ,  ביטל פגישה שתוכננה להתקיים הערב עם שר החוץ גבריאל . " לא אפגש עם שר החוץ הגרמני ,  שנותן יד לאלה הפועלים להכפיש את חיילי צה"ל כפושעי מלחמה ",  טען . " מעבר לכך ,  לא ייתכן שמנהיג של מדינה זרה ,  ולו מדינה דמוקרטית בת ברית ,  תחתור תחת הריבונות של מדינת ישראל בנסיון לחזק גורמים המתנגדים במוצהר נגד ממשלתה הנבחרת באופן דמוקרטי ". 
גבריאל הגיב להחלטה וטען כי היא  " לא נחמדה ".  הוא הוסיף כי אי-קיומה של הפגישה הפתיע אותו ,  אולם  " לא סימן את סוף הקשרים הדיפלומטיים בין שתי המדינות ".  לדבריו , " אני מצטער על כך ".  הוא הוסיף כי  " אנחנו לא יכולים להפוך לכדורגל פוליטי בפוליטיקה הפנימית .  אבל זה לא אסון ,  יהיו עוד הזדמנויות להיפגש .  אנחנו צריכים לתת לדברים להירגע ".  
מוקדם יותר אמר השר גבריאל בריאיון לרשת ZDF הגרמנית : " דמיינו לעצמכם שראש הממשלה הישראלי ,  שמשמש גם שר חוץ ,  היה מגיע לגרמניה והיה מבקש להיפגש עם מתנגדי הממשלה ,  והיינו אומרים לו שאסור  זה היה בלתי מתקבל על הדעת ".  גבריאל הוסיף בריאיון כי זה  " הגיוני להיפגש עם נציגי חברה אזרחית .  אי אפשר לקבל נקודת מבט על מדינה אם נפגשים רק עם גורמי ממשל ,  אלא גם עם אמנים ,  סופרים ועמותות ". 
לדבריו ,  לפני ההודעה על כך שהפגישה לא תיערך , " אני לא רוצה לעשות מזה דרמה ,  אך אם זה יקרה  ( הפגישה תבוטל - ט"ש )  זה לא יהיה קטסטרופה ".  במסיבת עיתונאים שערך היום נתניהו עם קנצלר אוסטריה כריסטיאן קרן ,  הוא השיב לכתבים ששאלו אותו על הנושא ואמר : " לא השתנה כלום ".  
גבריאל נפגש הבוקר גם עם הנשיא ראובן ריבלין ועם יו"ר האופוזיציה יצחק הרצוג .  כמו כן ,  הערב צפוי שר החוץ לקיים מפגש סגור עם חוקרי המכון לביטחון לאומי ,  בראשות ראש אמ"ן לשעבר אלוף  ( במיל' )  עמוס ידלין ,  בו יידונו סוגיות אזוריות וקידום התהליך המדיני .
 גבריאל אמר בפגישה עם ריבלין כי  " באנו לכאן ביום מאוד מיוחד ,  שהוא לא רק מיוחד ליהודים ולישראל ,  אלא גם לגרמניה ",  בהתייחסו ליום הזיכרון לשואה . " היום מזכיר את האחריות המיוחדת של גרמניה ,  לא רק בעבר אלא גם בעתיד ,  לביטחונה של ישראל ,  ולתמוך במדינתם של אלו ששרדו את השואה ,  של נכדיהם וניניהם ".  השר אמר כי  " זה הכרחי בשבילנו לתמוך בקהילה היהודית בגרמניה ".  
בפגישתו של שר החוץ הגרמני עם הרצוג ,  יו"ר האופוזיציה הביע בפניו את הסתייגותו  " מהארגונים הקוראים לחרם על ישראל בעולם ומכפישים את שמה ".  לדבריו , " צה"ל מתמודד מול איומי טרור מתוחכמים באזור המורכב ביותר בעולם .  בכל מערכות ישראל צה"ל הוכיח שוב ושוב כי פעל על פי כללי המשפט הבינלאומי ,  תוך שמירה על זכויות אדם ,  ולא פעם תוך כדי סיכון ממשי של חיי החיילים בשטח ,  שנמנעו מפעולה מחשש לפגיעה באזרחים שנמצאו באזורי הלחימה ולא פעם שימשו כמגן אנושי בידי המחבלים ".  
" לדוגמה ",  המשיך הרצוג , " רק לפני כמה ימים התרחש פיגוע דקירה בלב תל אביב על ידי צעיר פלסטיני ,  שהוכנס לישראל במסגרת טיול מאורגן באישור ישראלי ולפני כשבוע נתפסה אישה חולת סרטן עם חומרי נפץ בין תרופותיה ,  בדרכה לקבל טיפול רפואי בבית חולים בישראל ". 
הרצוג התייחס בפגישה לצורך של ישראל בהיפרדות מן העם הפלסטיני וקידום חזון שתי המדינות , " על בסיס ההזדמנות האזורית הגדולה שקיימת בימים אלו ,  בשיתוף המדינות הערביות המתונות ".  במהלך הפגישה ביקש ראש האופוזיציה משר החוץ הגרמני ,  שממשלתו תתערב בהחזרת הבנים ,  הדר גולדין ואורון שאול ,  הביתה ובשחרורו של אברה מנגיסטו .
  ( עדכון ראשון :  18:15 )  

נתניהו : " לא אפגש עם דיפלומטים שנפגשים עם מי שמכפיש את צה"ל "
 ראש הממשלה הבהיר כי לא ייפגש עם שר החוץ של גרמניה : " לא ארכין ראש או אתרפס ".  השר סירב לקבל שיחת הבהרה מנתניהו ,  והוסיף : " לא נהפוך לכדורגל פוליטי .  זה לא אסון ,  יהיו הזדמנויות אחרות .  צריך לתת לדברים להירגע "
 
