נתניהו חשף :  שוחחתי על בסיס שבועי עם אדלסון ועורך  " ישראל היום "
 בפוסט שהעלה בחשבון הפייסבוק שלו חשף נתניהו את היקף שיחותיו עם השניים בשנים 2012 עד 2015 .  זאת ,  בהמשך לעתירתו לבג"ץ של העיתונאי רביב דרוקר שדרש את חשיפת המידע . " בין הפוליטיקה והתקשורת מתקיים שיח קבוע ומתמשך - כך מקובל בדמוקרטיה "
  ( נתניהו באירוע הרמת כוסית של הליכוד ,  אתמול )  
ראש הממשלה בנימין נתניהו חשף הערב  ( חמישי )  כי בין השנים 2012-2015 שוחח עם איל ההון האמריקני שלדון אדלסון ,  בעליו של העיתון  " ישראל היום ",  ועם העורך עמוס רגב על בסיס שבועי .  נתניהו העלה בחשבון הפייסבוק שלו פוסט שבו התייחס לעתירתו של העיתונאי רביב דרוקר ,  הפרשן הפוליטי של חדשות ערוץ 10 ,  שדרש לחשוף את השיחות בין ראש הממשלה לשניים בתקופה זו .  
בשבוע שעבר עתר נתניהו בבקשה למנוע את החשיפה וביקש לקיים דיון נוסף בעתירה שהגיש דרוקר . " אספר לכם משהו שכולם יודעים :  כל הפוליטיקאים בישראל מדברים עם מו"לים ,  עורכים ראשיים ועיתונאים ",  כתב נתניהו בתחילת הפוסט . " בין הפוליטיקה והתקשורת מתקיים שיח קבוע ומתמשך - כך מקובל בדמוקרטיה ".  
על פי הפוסט שהעלה שוחח נתניהו באותה תקופה עם אדלסון 0.75 פעמים בשבוע ,  בממוצע . " אדלסון הוא חבר קרוב שלי מזה כשלושים שנה ואני שמח לשוחח איתו מעת לעת ",  הוסיף .  עם עורך העיתון רגב שוחח לדבריו 1.5 פעמים בשבוע בממוצע באותה התקופה .  את  " ישראל היום "  כינה נתניהו בפוסט  " העיתון הנקרא ביותר בישראל שמייצג את הקו הלאומי-שמרני בישראל ".  עוד הוסיף נתניהו כי נהג  " לשוחח מעת לעת עם מו"לים ועורכים ראשיים של כלי תקשורת אחרים ,  כפי שכולם נוהגים ". 
עוד בוואלה !  NEWS:המשבר מחריף :  ארה"ב סוגרת את הקונסוליה הרוסית בסן פרנסיקונסראללה נפגש עם אסד בדמשק : " ישראל מבכה על ההפסד של דאעש"ניסיון חיסול בקריית חיים :  בן 28 נפצע קשה בפיצוץ רכב 
בהמשך ציין נתניהו כי הוא  " מתנגד עקרונית לחשיפת השיחות שמתקיימות בין פוליטיקאים לאנשי תקשורת "  וכי  " ההתערבות הזאת ביחסים המורכבים בין תקשורת לפוליטיקה אינה משרתת את הדמוקרטיה ,  אלא להיפך ".  לדבריו ,  זו הסיבה שעתר לבג"ץ במטרה לקיים דיון נוסף . " בכל מקרה ,  אין לקבל מצב שבו מקיימים סטנדרט אחד לי וסטנדרט אחר לכל השאר.אם חושפים - חושפים הכל ",  כתב נתניהו . " לכן במקרה שבג"ץ ידחה את בקשתי ,  הסטנדרט האחיד יחייב שכל הפוליטיקאים יחשפו את פרטי השיחות שלהם עם אנשי התקשורת ". 
לפוסט שהעלה צירף נתניהו קטע מתוך סרט דוקומנטרי על מערכת הבחירות של מפלגת המחנה הציוני לכנסת העשרים ,  שליווה את יצחק הרצוג .  בקטע שצורף מתוך הסרט ,  שביימה העיתונאית ענת גורן ,  בת זוגו של רביב דרוקר ,  נראית אחת מדוברות הקמפיין כשהיא משוחחת עם אדם הנמצא לכאורה במערכת החדשות של אתר Ynet ודנה עמו בכותרת הנוגעת לסיקור הקמפיין .  נתניהו ציין בפוסט כי מדובר בשיחה שנערכה  " שעות ספורות לפני סגירת הקלפיות "  והוסיף כי  " כך נוהגים כל הפוליטיקאים בישראל ,  ומובן מאליו שביתר שאת בתקופת הבחירות ".  
לפני כחודשיים מסר אדלסון עדות ביחידת להב 433 במסגרת חקירת תיק 2000 העוסק בשיחות שקיים נתניהו לפני הבחירות האחרונות לכנסת עם מו"ל  " ידיעות אחרונות "  ארנון מוזס ;  שבהן דן עמו באפשרות של קבלת סיקור אוהד תמורת צמצום פעילות  " ישראל היום ".  בתחילת החודש דווח בחדשות 2 אז כי אדלסון סיפר בעדותו שנתניהו דן עמו באפשרות של ביטול מוספי סוף השבוע של העיתון .
 מתמלולי השיחות שנחשפו בחדשות 2 בתחילת השנה הנוכחית עלה כי מוזס ביקש מנתניהו לפעול במהרה לצמצום תפוצת העיתון המתחרה .  על כך השיב לכאורה נתניהו כי  " אפשר לחוקק את זה "  וציין כי הוא  " רוצה לדבר קודם עם הג'ינג'י ";  כשהוא מתייחס בדבריו לאדלסון .  בעבר הקפיד נתניהו להרחיק את עצמו מהקשר ל"ישראל היום "  מאחר שהדבר מהווה עבירה על חוקי מימון מפלגות .  אולם ,  הקלטת השיחות עם מוזס עלולות להעיד על השפעה שיש לו על העיתון .
 ואולם ,  ברגע שנתניהו הוקלט במהלך משא ומתן כזה עם מוזס ,  שלא ברור כמה פעיל היה החלק שנטל בו ,  יהיה לו מאוד קשה להגיד שהיומון הממומן על ידי מקורבו אדלסון פועל כמערכת עיתונאית עצמאית ושאין לו השפעה עליה .  

נתניהו חשף :  שוחחתי על בסיס שבועי עם אדלסון ועורך  " ישראל היום "
 בפוסט שהעלה בחשבון הפייסבוק שלו חשף נתניהו את היקף שיחותיו עם השניים בשנים 2012 עד 2015 .  זאת ,  בהמשך לעתירתו לבג"ץ של העיתונאי רביב דרוקר שדרש את חשיפת המידע . " בין הפוליטיקה והתקשורת מתקיים שיח קבוע ומתמשך - כך מקובל בדמוקרטיה "
 
