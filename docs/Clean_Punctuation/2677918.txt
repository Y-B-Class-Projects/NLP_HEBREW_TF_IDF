נתניהו האריך את כהונתו של גנץ בשנה נוספת
ראש הממשלה קיבל את המלצת שר הביטחון להאריך את כהונת הרמטכ"ל בשנה רביעית .  הדבר יובא לאישור הממשלה בישיבתה הקרובה .  נתניהו : " גנץ מוביל את צה"ל במקצועיות ובהישגיות "
 ראש הממשלה בנימין נתניהו קיבל היום  ( חמישי )  את המלצתו של שר הביטחון משה  ( בוגי )  יעלון והחליט להאריך בשנה נוספת את כהונתו של הרמטכ"ל ,  רב-אלוף בני גנץ .  הארכת כהונתו של רא"ל גנץ תובא לאישור הממשלה בישיבתה הקרובה שתיערך ביום שלישי הבא .  אמש נפגש נתניהו עם גנץ ועדכן אותו בהחלטה . " בשלוש השנים האחרונות מוביל הרמטכ"ל גנץ בהצלחה מרשימה את צה"ל מול אתגרים ביטחוניים מהמורכבים שידעה מדינת ישראל ",  אמר נתניהו . " בני גנץ מוביל את צה"ל בערכיות ,  במקצועיות ובהישגיות .  אני ,  שר הביטחון והרמטכ"ל ,  וראשי מערכת הביטחון ,  עובדים יחד יומם וליל למען ביטחונם של אזרחי ישראל ,  ולמען ביצור כוחה והבטחת עתידה של מדינת ישראל ".  
שר הביטחון בירך על ההחלטה ואמר : " הרמטכ"ל רב-אלוף בני גנץ מוביל בשנתיים וחצי האחרונות את צה"ל להישגים שאת רובם איני יכול לפרט ,  אך הם מאפשרים לאזרחי ישראל להמשיך בשגרת חייהם ולמדינת ישראל להמשיך לפרוח ולשגשג .  בתקופה בה המזרח התיכון חווה סערות חסרות תקדים בהיקפן ,  ובפנינו ניצבים אתגרים כבדים וחסרי תקדים ,  מקרוב ומרחוק ,  אני סבור כי הרמטכ"ל גנץ הוא האיש הנכון במקום הנכון ובזמן הנכון ,  ולכן המלצתי לראש הממשלה בנימין נתניהו להאריך את כהונתו בשנה נוספת .  הרמטכ"ל מביא עימו לתפקיד מקצועיות ,  נחישות ,  אחריות ונועם הליכות ,  ובטוחני כי גם בשנה הרביעית לכהונתו הוא ימשיך להוביל את צה"ל כצבא חזק ומתקדם ,  רב עוצמה ומרתיע ,  שמאפשר לנו מקבלי ההחלטות להוביל את מדינת ישראל באחריות ובשיקול דעת לביטחון ולהצלחות בכל תחומי החיים ".  
גנץ אמור היה לסיים את כהונתו בחודש פברואר הקרוב .  אחת המשימות הראשונות של גנץ בשנה הרביעית בתפקיד תהיה שיבוצה של שכבת קצינים בדרגת תת-אלוף הממתינה למוצא פיו .  ההערכה היא שהרמטכ"ל יידרש לומר לכמה אלופים במטה הכללי שביצעו תפקיד אלוף אחד לפרוש מצה"ל ולפנות מקום לקצינים מצטיינים בדרגה שמתחת .
 לפני כארבעה חודשים מינה יעלון את אלוף יאיר נווה ,  ששימש עד לאחרונה כסגן הרמטכ"ל ,  לתפקיד יו"ר התעשייה הצבאית  ( תע"ש )  .  שר הביטחון הדגיש כי מינויו של נווה לא ימנע ממנו להתמודד בעתיד על משרת הרמטכ"ל .  בצמרת צה"ל העריכו אז שהחלטתו של שר הביטחון נבעה מכך שקיבל החלטה להאריך בשנה נוספת את הקדנציה של גנץ .  מנגד ,  טענו גורמים בכירים בצה"ל כי עצם מינויו של נווה לתפקיד יו"ר תע"ש מגדיל את סיכויו של סגן הרמטכ"ל הנוכחי ,  אלוף גדי איזנקוט ,  להתמנות לתפקיד הרמטכ"ל הבא .
 רשמית ,  רמטכ"ל צה"ל מתמנה לתפקידו לתקופה של שלוש שנים .  למרות שנהוג להאריך את כהונתו של הרמטכ"ל בשנה נוספת ,  חלק מהקצינים האחרונים שמילאו את התפקיד לא המשיכו לשנה רביעית ;  כך ,  שר הביטחון יעלון ,  שכיהן כרמטכ"ל בין השנים 2002-2005 ,  סיים את תפקידו לאחר 35 חודשים בעקבות החלטת ראש הממשלה דאז ,  אריאל שרון ,  ושר הביטחון מופז ,  וזאת בשל היחסים העכורים בין יעלון למופז .  מחליפו של יעלון ,  דן חלוץ ,  כלל לא סיים את שלוש השנים הראשונות לכהונה ,  כשהחליט לפרוש מתפקידו בינואר 2007 ,  בעקבות כשלי מלחמת לבנון השנייה .  
לקריאה נוספתהגלקטיקוס של גנץ :  מי יאייש את שולחן המטכל ? גנץ מרגיע :  להמשיך בשגרה ולהיערך לחגים כרגילהמהפכה של הרמטכל גנץ :  קיצוץ ושינוי מבני בצהל
לפניות לכתביםאמיר בוחבוט - amirbohbot@walla.comאמיר תיבון - amir.tibon@walla.co.il 

נתניהו האריך את כהונתו של גנץ בשנה נוספת
ראש הממשלה קיבל את המלצת שר הביטחון להאריך את כהונת הרמטכ"ל בשנה רביעית .  הדבר יובא לאישור הממשלה בישיבתה הקרובה .  נתניהו : " גנץ מוביל את צה"ל במקצועיות ובהישגיות "
 
