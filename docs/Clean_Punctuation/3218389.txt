בנט :  מפלגתו של גנץ סובלת מפיצול אישיות ,  לעולם לא נשב בממשלתו
יו"ר הימין החדש אמר בריאיון המרכזי באולפן וואלה !  NEWS כי להערכתו הרמטכ"ל לשעבר יהיה הראשון לקבל הצעה להצטרף לממשלת נתניהו ,  ותקף : " המפלגה הזו היא ברווז דו-ראשי שלא החליט אם הוא ימין או שמאל ".  על תוכנית המאה : " הממשל יודע שאני היחיד שיעצור מדינה פלסטינית "
 בני גנץ ,  שאלת האיחוד בימין וההתמודדות על ראשות הממשלה :  יו"ר מפלגת הימין החדש ושר החינוך נפתלי בנט אמר היום  ( שני )  בריאיון המרכזי באולפן וואלה !  NEWS כי  " בנימין נתניהו הוא ראש הממשלה הבא ,  זה סגור .  השאלה היא למי הוא ירים את הטלפון הראשון ,  להערכתי זה יהיה לגנץ ולא לימין החדש משום שזה מה שהוא תמיד הוא עשה ". 
לדבריו , " מהרגע שהקמנו את הימין החדש הגוש ניצב על 63 מנדטים ,  השמאל על 54 .  ב-2009 הוא פנה לאהוד ברק ,  ב-2013 ליאיר לפיד וללבני ואחר כך ללבני והרצוג .  שאלת הבחירות אם זה ביבי ובנט או ביבי וגנץ ".  בריאיון אמר בנט כי  " עד הקמת הימין החדש גוש הימין היה 57-58 מנדטים .  מרגע שהקמנו את הימין החדש לקחתי מגנץ ומלפיד שני מנדטים .  כל מפלגות הימין צריכות להתאחד והכל יהיה בסדר ,  הם יעבור את אחוז החסימה ונגיע למספר דו ספרתי ".  
בחירות 2019 - סיקור מיוחד בוואלה !  NEWS:הפריימריז בעבודה :  60 אלף משתתפים בוחרים את רשימת המפלגההצחקתם את הנתניהו'ז :  רשימת הצנחנים-צמחונים של בני גנץגוש הולך ומתרחק ?  גנץ  " החליט אסטרטגית שהוא לא רוצה איחוד עם לפיד "  
בתשובה לשאלה על ישיבה עם נתניהו לאחר שדווח כי ביקש להכפיש את משפחתו אמר בנט כי  " הפעולות שנתניהו עשה נגד בני משפחתי חמורות מאוד וזה לא מקובל עליי .  לצד זה ,  אני יושב כבר שש שנים עם נתניהו .  צריך להפסיק את הפן האישי ,  אפשר להתווכח אדיאולוגית .  אני גאה באבי ובאשתי ואף אחד לא יתעסק בהם .  אני בכל מקרה אמליץ לנשיא רק על מועמד הימין וזה נתניהו ".  לאחר הצלחתו בסקרים של הרמטכ"ל לשעבר גנץ ,  תקף אותו שר החינוך ואמר כי  " המפלגה של גנץ סובלת מפיצול אישיות .  יש שם מי שבעד לפנות מאות אלפי מתיישבים ,  כמו מיכאל ביטון שאמר את זה בג'יי סטריט ,  ארגון שהוא כמעט אנטי ישראלי ,  ומצד שני יש מי שחושב שצריך לספח ,  הם צריכים להחליט מה הם ,  זה לא ענייני .  מי שרוצה ימין איתן וברור זה רק הימין החדש ". 
בנט הבטיח כי לא יצטרף לממשלה שתקים חוסן לישראל אם תנצח את הבחירות . " אני לעולם לא אשב בממשלת גנץ מכיוון שהוא איש שמאל ,  זו מפלגת שמאל ואני איש ימין .  בסוף הוא ראש המפלגה והוא מדבר על עוד התנתקות ועל חוק הלאום ,  אם זה נראה כמו ברווז זה ברווז ,  במקרה הזה זה ברווז דו ראשי שלא החליט אם הוא ימין או שמאל ".  
מפלגת הליכוד עשתה דברים נוראים כמו שחרור מחבלים ,  התנתקות ונאום בר אילן כשלא היה מי שישמור עליה .  כשאיילת שקד ואני הגענו ,  אנחנו מושכים את הממשלה ימינה .  מי שרוצה ימין זה רק ימין ".  לאחרונה אמר שר הביטחון לשעבר אביגדור ליברמן כי בנט יהיה הראשון שיתקע סכין בגב של נתניהו .  בנט אמר על הדברים כי  " ליברמן קצת מבולבל ,  אולי הוא מחכה לשמוע מה אסמאעיל הנייה חושב על דבריו ,  אין לי מה להתעסק בשטויות שהוא מדבר ".  
בנט ושקד עזבו את מפלגת הבית היהודי והותירו אותה חבולה ואת הציבור הדתי-לאומי בחוסר ודאות . " יש מחלוקת בימין ",  אמר בנט . " אני לא אמור להגיד לבית היהודי במי לתמוך ,  אם הם רוצים לתמוך בגנץ - זכותם ,  אני לא חושב שהבוחרים יאהבו את זה .  הבעיה היא מה יעשה נתניהו דקה אחרי הבחירות וכדי לאלץ את נתניהו ללכת עם הימין אנחנו צריכים להגיע לדו ספרתי חזק ".  
הממשל האמריקני יודע שהיחיד שיכול לעצור הקמת מדינה פלסטינית זה אני ולכן הם יציגו את תוכנית המאה אחרי הבחירות ולפני הקמת הממשלה כדי לעצב ממשלה שתתאים לזה .  בממשל יודעים שבנט הוא היחיד שיעצור מדינה פלסטינית .  אם בתוכנית ידובר על הקמת מדינה פלסטינית - אעצור .
 על האפשרות לשינוי הרשימה אמר בנט כי  " אנחנו רצים יחד עד הסוף בצורה הזאת אין לנו כוונה לאיחודים .  ברקת ושקד פופולריות מאוד ,  אני שמח וגאה על כך .  אני רוצה לראות את הציבור מצטרף אלינו ונגמור בדו ספרתי חזק ".  בנט התבדח על מספרן הרב של נשים ברשימת הימין החדש ואמר כי  " אנחנו שוקלים שיריון מיוחד לגבר ".  הוא הוסיף כי  " לא בוחרים לפי מגדר ,  מחפשים את האנשים הטובים ביותר .  יצא שחמישה מתוך שבעת המועמדים שהוצגו הן נשים ".  
בנט אמר לבסוף כי מי שרוצה למנוע שחרור מחבלים ,  למנוע הקמת מדינה פלסטינית ,  ימין חברתי שמעצים את הפריפריה - צריך את הימין החדש חזק .  אני לא מחפש לראות את נתניהו יורד מהבמה ,  אבל כשהוא יחליט לרדת מהבמה אני אתמודד על ראשות הממשלה ,  אם זה יהיה בעוד שנה או ארבע שנים או כשזה יקרה .  

בנט :  מפלגתו של גנץ סובלת מפיצול אישיות ,  לעולם לא נשב בממשלתו
יו"ר הימין החדש אמר בריאיון המרכזי באולפן וואלה !  NEWS כי להערכתו הרמטכ"ל לשעבר יהיה הראשון לקבל הצעה להצטרף לממשלת נתניהו ,  ותקף : " המפלגה הזו היא ברווז דו-ראשי שלא החליט אם הוא ימין או שמאל ".  על תוכנית המאה : " הממשל יודע שאני היחיד שיעצור מדינה פלסטינית "
 
