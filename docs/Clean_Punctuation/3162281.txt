נתניהו מזהיר : " אם בעזה ימשיכו לנסות אותנו - הם ישלמו "
 ראש הממשלה התייחס לאירועים ברצועת עזה ,  שבמהלכם שוגרו עשרות רקטות ופצצות מרגמה לעבר ישראל . " מאז אתמול צה"ל מגיב בעוצמה רבה במכה הקשה ביותר שהונחתה עליהם זה שנים ".  הקבינט המדיני-ביטחוני מתכנס לישיבת עדכון
ראש הממשלה בנימין נתניהו אמר היום  ( רביעי )  כי  " מאז אתמול צה"ל הגיב בעוצמה רבה במכה הקשה ביותר שהנחתנו על ארגוני הטרור זה שנים .  מי שאחראים להסלמה בהשראת איראן הם הג'יהאד האסלאמי וחמאס ".  נתניהו אמר את הדברים בטקס זיכרון לחללי אלטלנה בגבעתיים . " איני מפרט את תוכניותינו כדי שהאויב לא ידע .  דבר אחד ברור :  כשהם רוצים לנסות אותנו ,  הם משלמים מיד .  אם ימשיכו לנסות אותנו ,  ישלמו עוד הרבה יותר ". 
בתוך כך ,  הקבינט המדיני ביטחוני מתכנס הערב בקריה בתל אביב לישיבת עדכון על האירועים האחרונים בגבול רצועת עזה .  ביומיים האחרונים ,  נתניהו ושר הביטחון אביגדור ליברמן קיימו התייעצויות ביטחוניות עם צמרת צה"ל ומערכת הביטחון ,  מבלי לכנס את הקבינט .  
עוד בוואלה !  NEWS:גורם מדיני :  אם האש תתחדש - נגיב בעוצמה ;  הקבינט יתכנס הערב"9 שנים אני לא נושמת ":  עיריית י-ם נתבעת בשל סירובה לפנות דיור ציבוריהפיגוע בבלגיה :  המחבל הרג אדם נוסף ביום שלפני המתקפה בלייז' 
הערב יקבלו שאר השרים סקירה ביטחונית על חילופי האש וידונו בהערכות לעתיד ,  על רקע הכרזת האש הלא רשמית שהוכרזה הבוקר בין הצדדים .  גורם מדיני בכיר אמר היום כי ישראל עוקבת בדריכות אחר המצב וכי ישראל הבהירה לחמאס כי אם האש תתחדש ,  כך גם ההתקפות על חמאס וארגונים אחרים יהיו חזקות יותר .  
למרות שלא היו חלק מההתייעצויות ,  חלק משרי הקבינט קראו להרחיב את בנק המטרות של צה"ל ולנקוט צעדים חריפים יותר מאלה שננקטו ,  כמו חידוש הסיכולים הממוקדים ,  וחלקם אף מתח ביקורת על צה"ל .  השר זאב אלקין אמר הבוקר כי  " אם הסבב מסתיים כעת - התוצאה לא טובה .  אפשר היה להגיב חזק יותר ".  
שרת המשפטים איילת שקד אמרה אתמול  " כל האופציות על השולחן כולל כיבוש הרצועה ".  השר יואב גלנט אמר כי  " אין לנו אינטרסים אסטרטגיים ברצועת עזה ,  בהקשר של לקיחת שטח ",  אך הזהיר כי  " אם החמאס או הגיאהד האיסלאמי או ועדות ההתנגדות או ארגונים אחרים ינסו להרים את ראשם ,  כל האפשרויות עומדות בפנינו על הפרק ,  כולל סיכולים ממוקדים ".  
בכיר ישראלי אמר לוואלה !  NEWS כי במערכת הביטחון מעונינים לשמור על רגיעה בגזרה הדרומית כדי להתרכז ולהפנות את המשאבים לטיפול בגזרה הצפונית ובאיום האיראני המתבסס בסוריה ולבנון .  שר ליברמן צפוי לצאת הערב לביקור עבודה במוסקבה במהלכן ייפגש עם מקבילו הרוסי וידון עמו ההבנות לגבי הנוכחות הצבאית האיראנית בדרום סוריה .  
חבר הקבינט שר החינוך נפתלי בנט אמר היום על רקע האירועים בעזה כי  " המוח הוא מוח אירני והידיים ידי חמאס ".  לדבריו , " מכיוון שאנחנו מנהלים מערכה כלכלית ,  מדינית וצבאית מול איראן ,  איראן מנסה להסיח את דעתנו ולייצר פרובוקציות כאן בעזה דרך אחת מזרועות התמנון.בעודנו נותנים בטחון לתושבי עוטף עזה ,  ובעודנו מכים בחמאס שבעזה ,  אסור לנו להפיל את הכדור ,  אסור לנו להוריד את המבט מהמטרה העיקרית .  המטרה העיקרית היא איראן ".  
בהודעה משותפת של ארגון הג'יהאד האסלאמי ושל חמאס נמסר הבוקר כי  " כל האופציות פתוחות :  ירי ייענה בירי ודם בדם ,  נדבוק במשוואה הזו ".  זאת ,  ברקע האיתותים מצד אישים בקרב הארגונים על כוונה להגיע לרגיעה .  בכיר חמאס חליל אל חיה אמר הבוקר כי הושגה הסכמה בדבר שיבה להבנות הפסקת האש ברצועת עזה ;  ואילו אמש מסר דובר הג'יהאד דאוד שיהאב כי מגעים עם מצרים הביאו להסכם עם ישראל ,  המבוסס על תנאי הרגיעה שהושגו בסיום מבצע  " צוק איתן ".  

נתניהו מזהיר : " אם בעזה ימשיכו לנסות אותנו - הם ישלמו "
 ראש הממשלה התייחס לאירועים ברצועת עזה ,  שבמהלכם שוגרו עשרות רקטות ופצצות מרגמה לעבר ישראל . " מאז אתמול צה"ל מגיב בעוצמה רבה במכה הקשה ביותר שהונחתה עליהם זה שנים ".  הקבינט המדיני-ביטחוני מתכנס לישיבת עדכון

