רה"מ לקראת המו"מ : " אפשר להתקדם להסכם יציב "
 לקראת השקת המו"מ הישיר בוושינגטון ,  הבהיר רה"מ כי הוא ער לקשיים הצפויים בדיונים ,  אך לדבריו יש מקום לאופטימיות . " אם ההנהגה הפלסטינית תיגש לשיחות באותה רמת רצינות ,  נוכל להתקדם להסכם יציב "
 ראש הממשלה בנימין נתניהו התייחס הבוקר  ( ראשון )  לפתיחת השיחות הישירות עם הפלסטינים בוושינגטון .  לדבריו , " ביום שלישי אצא לוושינגטון לפתיחת שיחות השלום .  עמדנו על כך שהן יתקיימו ללא תנאים מוקדמים וכך אכן יהיה .  מטרתנו לקדם הסכם שלום על העקרונות הבאים :  הכרה בישראל כמדינת הלאום של העם היהודי ,  קץ הסכסוך וקץ התביעות מישראל וכן כינון סדרי ביטחון אמיתיים בשטח שיבטיחו שלא יישנה ביהודה ושומרון מה שהתרחש בלבנון ובעזה .  ישנם נושאים רבים נוספים אך אלו נדבכי היסוד ". 
נתניהו הוסיף כי  " אם ההנהגה הפלסטינית תיגש לשיחות באותה רמת רצינות נוכל להתקדם להסכם יציב .  אני ער לקשיים ,  יהיו הרבה מהמורות אך השאלה היא האם יש נכונות לקדם שלום שיפתור את הסכסוך לדורות .  לא רק הפסקה טקטית אלא שלום שמושתת על הכרה ביטחון יציבות ותמיכה כלכלית .  זו המטרה שלי ,  אני מקווה שזו גם מטרת הפלסטינים ". 
המשנה לראש הממשלה ,  השר סילבן שלום ,  אמר כי בישיבת שרינו נתניהו אמר במענה לשאלתו ,  כי החלטת הממשלה בנוגע להקפאת הבנייה לא השתנתה .  לדברי שלום , " בשבוע שעבר ראש הממשלה אמר שישיבת פתיחת השיחות הישירות תהיה טקסית ,  זאת בעקבות דברי דובר הבית הלבן שעל פיהם ידונו גם בהקפאה .  שאלתי היום את ראש הממשלה האם יהיה גם דיון מהותי בפתיחת השיחות .  רה"מ השיב שאולי יהיו דיונים אך לא יוחלפו ניירות ". 
שלום המשיך ואמר כי  " אני מצפה שתהיה ישיבת ממשלה או ישיבת קבינט כדי לקבוע את הקוויים שעל פיהם ישראל הולכת למשא ומתן .  אני מקווה שתהיה החלטה ברורה שלא נסכים לקבל תביעה להקפאה .  במידה שהישיבה לא תתקיים לפני נסיעתו לארה"ב ,  היא צריכה להתקיים לאחר חזרתו ".  
כמו כן ,  שלום הביע התנגדות למתווה של השר דן מרידור של המשך בנייה רק בגושי ההתנחלויות . " אנו לא יכולים להסכים לשום דרישה מוקדמת וזה קובע תוצאות עוד לפני שהמשא ומתן מתחיל ". 
שר הרווחה יצחק הרצוג איחל לנתניהו הצלחה ואמר כי  " ברגע הזה אנחנו צריכים לתת גיבוי לרה"מ לאחל לו ברכת הדרך ולקוות שהוא ושיו"ר הרשות הפלסטינית ייסתכלו בעיניים אחד לשני ויאמרו :  'אנו מסוגלים ללכת למהלך היסטורי' .  זה קשה מנשוא ,  אך זה אפשרי ". 
השר לענייני מיעוטים אבישי ברוורמן ,  התייחס אף הוא לנושא פתיחת השיחות .  לדבריו , " אני מברך את רה"מ על יציאתו לוושינגטון .  עם זאת ,  ביקשתי מהשר ברק לכנס את מפלגת העבודה .  צריך להתקדם בענייני הליבה ומצד שני להקפיא את הבנייה בהתנחלויות כי אסור שהיא תכשיל את שיחות השלום ". 

רה"מ לקראת המו"מ : " אפשר להתקדם להסכם יציב "
 לקראת השקת המו"מ הישיר בוושינגטון ,  הבהיר רה"מ כי הוא ער לקשיים הצפויים בדיונים ,  אך לדבריו יש מקום לאופטימיות . " אם ההנהגה הפלסטינית תיגש לשיחות באותה רמת רצינות ,  נוכל להתקדם להסכם יציב "
 
