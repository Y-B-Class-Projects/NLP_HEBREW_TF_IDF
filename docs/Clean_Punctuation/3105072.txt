רקטה מסוריה נחתה ברמת הגולן ;  צה"ל תקף בתגובה עמדה של צבא אסד
צה"ל תקף עמדה של צבא אסד בקוניטרהלאחר שאותרה נפילה בשטח פתוח כתוצאה מזליגת ירי ממלחמת האזרחים .  נתניהו : " מי שמנסה לפגוע בנו אנחנו נפגע בו "
  ( בווידאו :  פגישת נתניהו ושר ההגנה הרוסי בעניין התעצמות איראן בסוריה )  
רקטה שנותרה כחלק ממלחמת האזרחים בסוריה נפלה הערב  ( חמישי )  בשטח פתוח בצפון רמת הגולן ,  מבלי לגרום לנזק או לנפגעים .  בתגובה ,  תקף צה"ל עמדה של צבא סוריה בקוניטרה הסמוכה .  
ראש הממשלה בנימין נתניהו אמר כי  " יש לנו מדיניות ברורה - מי שמנסה לפגוע בנו אנחנו נפגע בו ".  מדובר צה"ל נמסר כי  " צה"ל לא יסבול כל ניסיון פגיעה בריבונותה של מדינת ישראל ובביטחון תושביה .  צה"ל רואה במשטר הסורי אחראי לנעשה בשטחו ". 
גורמי ביטחון בגבול הצפון מעריכים כי ככל שתגבר הלחימה בין צבא סוריה לכוחות המורדים ,  וכן יימשכו העימותים הצבאיים בין פלגי המורדים בסביבת רמת הגולן הסורית ,  יתגברו זליגות הירי לשטח ישראל .  זאת ,  במסגרת הניסיונות להשתלט על שטחים נרחבים עם תבוסותיה של  " המדינה האסלאמית "   ( דאעש )  ברחבי המדינה .
 עוד בוואלה !  NEWS:עימותים אלימים בין שוטרים ומפגינים חרדים בירושלים ;  40 נעצרו"רק רוצים שקט ושלום ":  בתל שבע חוששים מנקמת דם לאחר הרצחאזריה הגיש בקשת חנינה לריבלין : " מבקש חמלה ,  לא זכיתי למשפט צדק "  
שר הביטחון אביגדור ליברמן אמר היום בפגישת עבודה עם שר ההגנה האמריקני ג'יימס מאטיס בארצות הברית כי  " כל פגיעה בריבונותה של מדינת ישראל תיתקל בתגובה נחושה .  אני מציע לא לבחון את הסבלנות והקווים האדומים שלנו .  אין לנו כוונה לעבור לסדר היום על כל ניסיון להפר את השקט ולפגוע בביטחונם של אזרחי ישראל ,"  הוסיף .
 לפני כשלושה ימים הפציץ חיל האוויר סוללת טילי קרקע-אוויר של צבא סוריה ,  50 קילומטר מדמשק .  זאת ,  לאחר שהסוללה ירתה בשעה כמה שעות מוקדם יותר טיל SA5 לעבר מטוס חיל האוויר שביצע גיחת צילום בשמי לבנון - אולם לא הצליחה לפגוע בו .
 כלי הטיס של חיל האוויר שבו לבסיסם בשלום ,  ולאחר הערכת מצב הוחלט לתקוף את הסוללה שביצעה את השיגור ,  הממוקמת ממזרח לדמשק ,  באזור רמדאן .  מטוס חיל האוויר הטיל עליה ארבע פצצות וזוהתה פגיעה במכ"מ האש שלה - מה שהוציא אותה מכלל שימוש .  מדובר בסוללה ששיגרה גם לפני כמה חודשים טיל לעבר מטוסי חיל האוויר .  
לאחר התקיפה אמר ראש הממשלה בנימין נתניהו בנושא כי  " המדיניות שלנו ברורה ,  מי שמנסה לפגוע בנו אנחנו פוגעים בו ".  לדבריו ,  הניסיון לפגוע במטוסים של חיל האוויר אינו מקובל . " חיל האוויר פעל בדיוק ,  במהירות ,  והשמיד את מה שצריך להשמיד .  אנחנו נמשיך לפעול במרחב ככל שדרוש כדי להגן על ביטחון ישראל ",  הוסיף .
  ( עדכון ראשון :  18:33 )  

רקטה מסוריה נחתה ברמת הגולן ;  צה"ל תקף בתגובה עמדה של צבא אסד
צה"ל תקף עמדה של צבא אסד בקוניטרהלאחר שאותרה נפילה בשטח פתוח כתוצאה מזליגת ירי ממלחמת האזרחים .  נתניהו : " מי שמנסה לפגוע בנו אנחנו נפגע בו "
 
