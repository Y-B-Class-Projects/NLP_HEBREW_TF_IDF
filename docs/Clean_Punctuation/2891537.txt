עובדת לשעבר במעון ראש הממשלה : " שרה נתניהו נתנה לי בומבה ביד "
 אתי חיים העידה בתביעה של איש התחזוקה לשעבר גיא אליהו ,  וסיפרה על היחס הבעייתי ,  לכאורה ,  של אשת ראש הממשלה . " היא זרקה את הכלים על הרצפה ואמרה :  'יש לכם 5 דקות לערוך לי מחדש' "
  ( ריאיון עם עורכת הדין במשפטו של אב הבית לשעבר במעון ראש הממשלה ,  מני נפתלי )   
" יכולתי לעבוד שם גם 17 שעות ביממה "  - כך העידה היום  ( ראשון )  אתי חיים ,  עובדת לשעבר במעון ראש הממשלה ,  במסגרת תביעה שהגיש איש התחזוקה לשעבר גיא אליהו .  אליהו תובע יותר מחצי מיליון שקלים ממשרד ראש הממשלה בגין מה שמוגדר על ידו כ"העסקה פוגענית "  והתעמרות לכאורה מצד אשת ראש הממשלה ,  שרה נתניהו ,  וכן טוען כי פיטוריו נעשו שלא כדין .
 דבריה של חיים נשמעו היום בבית הדין האזורי לעבודה במסגרת שלב ההוכחות במשפט ,  שבו גוללה את התנהלות רעיית ראש הממשלה בעת עבודתו של אליהו במקום .  התביעה של אליהו הוגשה באפריל 2014 ,  והיא מתנהלת במקביל למשפטו של אב הבית ,  מני נפתלי ,  נגד מעון ראש הממשלה .
" יש לי הרבה כבוד לראש הממשלה ואני לא מוכנה להגיד דברים שחוויתי שם ",  אמרה ,  אך עם זאת תיארה אירוע חמור ,  שבו הוכתה ,  לדבריה ,  על ידי נתניהו . " יצאתי מהסלון עם כוסות יין וכשפתחתי את הדלת היא נתנה לי 'בומבה' ביד .  שאלתי אותה :  'את הרבצת לי עכשיו ? ' והיא אמרה לי ללכת לשטוף את הידיים .  אמרתי לעזרא סיידוף  ( סמנכ"ל במשרד ראש הממשלה ,  י"ב )  שאני לא מוכנה לעבוד שם יותר .  מה שמצחיק הוא שאחר כך התבקשתי לכתוב לה מכתב התנצלות למרות שקיבלתי מכה ביד ועשיתי את זה כי רציתי להמשיך לעבוד ". 
לקריאה נוספת:בעל חוב : " התביעה נגד שרה נתניהו - לצורך כיסוי חובות הימורים"שרה נתניהו העידה : " נפתלי איים - משרה לכל חייו או שיביך את בעלי"מני נפתלי : " שרה שתתה כמויות מטורפות ,  3 בקבוקי שמפניה ביום "  
עוד סיפרה חיים כי כאשר התמוטטה במהלך ביקור של בכירים בבית ראש הממשלה ,  סירבה נתניהו לאפשר כניסת אמבולנס למעון ודרשה כי בנה של חיים יגיעה ויפנה אותה מהמקום .
 חיים סיפרה על אירוע שמופיע בכתב התביעה של אליהו ,  ממנו עולה כי נתניהו זעמה על כך שחלקים מהסכך המגונן על השולחן בחצר המעון נפלו על האוכל . " גיא אמר לנתניהו שהוא סגר את הסכך בגלל שראש הממשלה ביקש ",  סיפרה . " היא אמרה לו לפנות את השולחן ואז היא צרחה והשתוללה ומשכה את המפה .  עמדנו שם מבועתים .  היא זרקה את כל הכלים עם הסלטים על הרצפה ואמרה :  'יש לכם חמש דקות לערוך לי מחדש' ". 
במהלך עדותה המעיטה חיים במילים על היחס של ראש הממשלה בנימין נתניהו עצמו כלפיה ,  ותמכה בטענותיו של אליהו ,  שהושמעו גם על ידי מני נפתלי ,  לפיהן נתניהו צרכה כמויות גדולות של אלכוהול .  על פי דרישת עו"ד נעמי לנדאו ,  המייצגת את אליהו ,  בדיון הבא צפויים להעיד סיידוף וכן נתניהו עצמה .  
עורך הדין יוסי כהן ,  ידיד משפחת נתניהו ,  מסר בתגובה : " מני נפתלי ,  שידוע כי הוא מנהל מסע השמצות וכזבים מניפולטיבי במטרה להשחיר את פניהם של ראש הממשלה ורעייתו ,  חבר הפעם לגיא אליהו ,  שעליו פורסם לאחרונה כי הוא מהמר כפייתי החייב כספים רבים לנושיו .  שניהם ביחד הגישו תביעות דומות נגד המדינה ,  על מנת להוציא ממנה כספים שלא כדין .  שניהם חשבו ,  שאם יטענו בתביעותיהם טענות שקריות ומכפישות כלפי רעיית ראש הממשלה ,  המדינה תיכנע לסחטנותם ".  
" על פי עדויות גיא אליהו לווה סכומי כסף גדולים מחבריו ,  תוך הבטחה שהוא עתיד לקבל סכום כסף גדול מהתביעה .  כמו כן ,  במהלך המשפט הוכח כי מני נפתלי פנה לעשרות עובדים לשעבר של משרד ראש הממשלה ומעון ראש הממשלה ,  בנסיון לשדלם להעיד לטובתו ,  אך כולם פרט לשניים סירבו - והדברים מדברים בעד עצמם .  אנו מקווים כי הצדק ייצא לאור ובית המשפט יאמר את דברו ".  

עובדת לשעבר במעון ראש הממשלה : " שרה נתניהו נתנה לי בומבה ביד "
 אתי חיים העידה בתביעה של איש התחזוקה לשעבר גיא אליהו ,  וסיפרה על היחס הבעייתי ,  לכאורה ,  של אשת ראש הממשלה . " היא זרקה את הכלים על הרצפה ואמרה :  'יש לכם 5 דקות לערוך לי מחדש' "
 
