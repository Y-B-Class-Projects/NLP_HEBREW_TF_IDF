נתניהו על מעצר הרב ליאור : " החוק חל על כולם "
 ראש הממשלה בנימין נתניהו אמר בעקבות מעצר הרב דב ליאור והמהומות שפרצו לאחר מכן ,  כי  " ישראל היא מדינת חוק .  החוק הוא מחייב ואני קורא לכל אזרחי ישראל לשמור עליו "
  ( צילום :  גדעון צנטנר ,  עריכה :  גדי וינסטוק ,  קריינות :  אביב אברמוביץ' ) 
ראש הממשלה ,  בנימין נתניהו ,  התייחס היום  ( שלישי )  למעצר הרב דב ליאור ,  שנחשד בהסתה בעקבות תמיכתו בספר  " תורת המלך ",  ולמהומות שפרצו בעקבות המעצר .  בהתייחסות רפה לנושא ,  אמר ראש הממשלה כי  " ישראל היא מדינת חוק .  החוק הוא מחייב וחל על כולם ואני קורא לכל אזרחי ישראל לשמור עליו ". 
עוד בנושאלבני תקפה את נתניהו : " יש הסתה ואתה שותק"מאז מעצר הרב ליאור :  מכירות  " תורת המלך "  עלומעצר דב ליאור :  מאות מפגינים בכניסה לירושלים
התייחסות נתניהו לנושא נעשתה לאחר שהבוקר מתחה יו"ר האופוזיציה ציפי לבני ביקורת על ראש הממשלה ,  בשל שתיקתו ביחס למעצר הרב ליאור שלווה גם באיומים על המשנה לפרקליט המדינה שי ניצן .  במהלך נאומה בעצרת חבר הנאמנים של הסוכנות היהודית במלון ענבל בירושלים ,  אמרה לבני כי  " ראש הממשלה דיבר כאן לפניי ושתק .  אני שואלת אותו ,  איך אתה לא מגן על הפקידים במשרד המשפטים שפועלים להגן על החוק במדינה ובחוץ יש הסתה קשה נגדם ?  "
" אני מצפה מראש הממשלה ,  משר המשפטים ומכל ההנהגה לגלות אומץ נדרש ולשים בצד כל שיקול פוליטי ולהגן על האנשים האלה ועל הערכים האלה ",  המשיכה יו"ר האופוזיציה . " שתיקת ראש הממשלה בעת הזו בלתי מתקבלת על הדעת .  אני מצפה ממנו ומכל אחד מאתנו ,  מימין ומשמאל ,  לצאת נגד הסתה כזו ולהבהיר שמדינת ישראל היא מדינת חוק וכולם ,  כולל הרבנים ,  כפופים לחוק ".  
אחר הצהריים התייחס לנושא גם השר לביטחון הפנים ,  יצחק אהרונוביץ' .  במהלך ביקור בכפרים שיבלי וטורעאן בצפון אמר אהרונוביץ' כי  " אנו מדינת חוק ,  כולנו שווים בפני החוק ואין אדם שמעל לחוק .  יש לנו מדינה אחת ומשטרה אחת ,  ואני מגנה בחריפות התקפה על אישי ציבור ,  עובדי מדיני ושוטרים .  הם שליחי ציבור  לא אויבי העם ". 

נתניהו על מעצר הרב ליאור : " החוק חל על כולם "
 ראש הממשלה בנימין נתניהו אמר בעקבות מעצר הרב דב ליאור והמהומות שפרצו לאחר מכן ,  כי  " ישראל היא מדינת חוק .  החוק הוא מחייב ואני קורא לכל אזרחי ישראל לשמור עליו "
 
