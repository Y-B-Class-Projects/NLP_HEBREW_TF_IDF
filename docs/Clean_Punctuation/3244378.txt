נתניהו : " עלינו להיות ערוכים להגן על עצמנו - בכוחות עצמנו "
 ראש הממשלה נשא דברים בטקס סיום קורס טיס והתייחס למתיחות במזרח התיכון : " לעולם לא נפקיר את ביטחוננו ונמסור את השליטה לגורם זר .  אם נמסור את בקעת הירדן ,  נבטיח שתהיה מלחמה ",  אמר .  הרמטכ"ל כוכבי :  האויב הפך מארגון טרור לצבא טרור מאורגן
נתניהו :  על ישראל להיות מוכנה להגן על עצמה בכוחות עצמה מול כל איוםנתניהו :  אם נמסור את בקעת הירדן - נגרום למלחמההרמטכ"ל כוכבי :  האויב מתעלם מהדין הבינלאומי - זהו מצב שאסור לאפשר 
ראש הממשלה ,  בנימין נתניהו ,  אמר הערב  ( חמישי )  כי על ישראל להיות מוכנה להגן על עצמה בכוחות עצמה מול כל איום .  את הדברים אמר נתניהו בטקס סיום קורס טיס 178 . " הנשיא טראמפ הכיר לאחרונה בירושלים כבירת ישראל ,  אין גבול להערכתנו .  ועם זאת ,  אני אומר כאן - בגמר קורס טיס .  אנחנו תמיד זוכרים ,  שעלינו להיות ערוכים להגן על עצמנו בכוחות עצמנו מול כל איום ",  אמר נתניהו .
 בד בבד ,  נתניהו התייחס גם למערכות היחסים השונות של ישראל עם המעצמות . " הבאנו לתיאום הדוק בין חילות האוויר של ישראל ורוסיה .  וכדי למנוע תאונות ,  כדי למנוע התנגשויות מיותרות ,  הקמנו קו חם בין חיל האוויר של ישראל לבין חיל האוויר הרוסי ,  זה משרת את המטרה הזאת .  מעת לעת צריך למנוע תקלות .  לאחת הפגישות במוסקבה הבאתי את מפקד חיל האוויר לשעבר אמיר אשל כדי לתקן דברים שנדרשו לתקן .  זה הבדל עצום ביחס למה שהיה בעבר .  זהו שינוי דרמטי במעמדה של ישראל .  אנו מברכים על היחסים הטובים עם רוסיה ,  אבל כמובן ברור שהברית המדינית הצבאית הכלכלית הערכית החשובה ביותר שלנו שאין שני לה ,  שאין שניה לה ,  הברית הזאת היא עם ארצות הברית ,  והיא איתנה מאי פעם ". 
לקריאה נוספת בנושא :" צמרמורת לחזור לפה ":  הסבא ששירת בחצרים חוזה בנכדו מקבל כנפיים  
" בתחילת השבוע סיירתי עם היועץ לביטחון לאומי בולטון בבקעת הירדן ",  סיפר נתניהו . " טסנו במטוס של חיל האוויר מירושלים לבקעה ,  זה לקח 6 דקות .  בולטון נדהם מהמרחק המזערי .  כל העומק האסטרטגי של ישראל הוא בערך מחצית מכביש הטבעת שסובב את וושינגטון .  כאן מתבקשות שתי מסקנות :  שהשליטה הביטחונית ממערב לירדן תהיה תמיד בידינו ,  לעולם לא נפקיר את ביטחוננו ונמסור את השליטה לגורם זר .  אם נמסור את בקעת הירדן נבטיח שתהיה מלחמה ",  אמר ראש הממשלה . 
" יש גם מסקנה שנייה - בשל היעדר עומק אסטרטגי אנחנו משקיעים השקעה אדירה להרחבתו - קודם כל באוויר .  חיל האוויר הוא המרכיב הראשון ליצירת העומק - בהגנה ובהתקפה .  העובדה שאנחנו יכולים להמריא מכאן ,  מבטיחה שאויבינו ידעו שהזרוע הארוכה שלהם תגיע אלינו .  ידע כל מי שמאיים עלינו ,  שאנחנו נחושים להעביר את המערכה אל שטחו ונהלום בו מהלומות נחרצות ".  
הרמטכ"ל ,  רב-אלוף אביב כוכבי ,  נשא גם כן דברים בטקס . " מעשור לעשור גדל היקף המשימות של החיל וגברה המורכבות .  ההגנה מפני מטוסים תוקפים הלכה והשתכללה ויצקה תוכן ממשי למושג עליונות אווירית .  משימות האיסוף הבודדות התרבו ונהיו למערכת מודיעינית ענפה ,  המופעלת מדי יום בכל רחבי המזה"ת ",  אמר .
" לא רק חיל האוויר השתנה באופן מהותי .  גם האויב השתנה ,  וברצועת עזה ובלבנון באופן מיוחד .  הוא הפך מחוליות טרור לצבא המאורגן בפלוגות ,  גדודים וחטיבות ,  והוא מחזיק בטילים ורקטות שביום מלחמה אמורים לפגוע בהיקף נרחב בשטח מדינת ישראל .  בעוד אנו עושים כל שביכולתנו להימנע מפגיעה באזרחים ,  האויב עושה כל מאמץ לפגוע באזרחים .  זהו הביטוי המובהק ביותר להיותו צבא טרור - גם מאורגן ביחידות עם אמצעים צבאיים ,  וגם נוקט בטרור תוך שהוא מתעלם מדין בינ"ל ,  מוסר וערכים .  זהו מצב שאסור לאפשר !  לא אנחנו ולא הקהילה הבינ"ל ".  

נתניהו : " עלינו להיות ערוכים להגן על עצמנו - בכוחות עצמנו "
 ראש הממשלה נשא דברים בטקס סיום קורס טיס והתייחס למתיחות במזרח התיכון : " לעולם לא נפקיר את ביטחוננו ונמסור את השליטה לגורם זר .  אם נמסור את בקעת הירדן ,  נבטיח שתהיה מלחמה ",  אמר .  הרמטכ"ל כוכבי :  האויב הפך מארגון טרור לצבא טרור מאורגן

