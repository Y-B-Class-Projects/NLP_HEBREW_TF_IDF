נתניהו : " פנינו לשלום ,  תוך הבנה עם ארה"ב "
 ראש הממשלה הודיע כי בשבוע הבא יישא נאום מדיני  ,  בו יציג את תוכניתה המדינית של הממשלה בראשותו ." נשיג שלום ,  תוך הישענות על ביטחון ישראל "
  ( צילום :  רויטרס ,  עריכת וידאו :  גדי וינסטוק ) 
ראש הממשלה בנימין נתניהו הודיע היום  ( ראשון )  כי בכוונתו לשאת בשבוע הבא נאום מדיני ,  בו יציג את עקרונות הממשלה מהבחינה המדינית .  נתניהו מסר את ההודעה על נאומו הצפוי בעת ישיבת הממשלה השבועית ,  עם זאת טרם הוחלט באיזה פורום ינשא הנאום .  
לדברי נתניהו , " בימים האחרונים אני קורא ושומע ציטוטים המיוחסים לי אך לא נאמרו על ידי .  ברצוני להבהיר את עמדתנו :  פנינו להשגת שלום עם הפלסטינים ועם מדינות העולם הערבי ,  תוך נסיון להגיע להבנה מירבית עם ארצות הברית והעולם .  השאיפה שלי היא להשיג שלום יציב תוך הישענות על יסודות מוצקים של ביטחון מדינת ישראל ואזרחיה .  בשבוע הבא אציג לאזרחי מדינת ישראל את עקרונותינו להשגת השלום והביטחון .  לקראת נאומי אני מתכוון לשמוע את דעתם של שותפיי לקואליציה ושל גורמים נוספים ".  
שר הביטחון אהוד ברק אמר בתגובה לדברי נתניהו  ,  כי הוא  " מאמין שישראל חייבת לקדם בברכה את חזון אובמה על הסכם אזורי כולל ,  ועל הממשלה לומר שוב שהיא מכבדת את כל ההסכמים הקודמים ובראשם מפת הדרכים ,  בה כתוב גם שתי מדינות .  הדבר יחזיר את נושא המחלוקת על ההתנחלויות לפרופורציות הנכונות ". 
שר האוצר יובל שטייניץ אמר בתגובה לדברים כי  " יש מחוייבות אמריקאית לגבולות ברי הגנה ולבנייה בגושי ההתיישבות .  ישראל מצפה ממדינות אחרות ,  כולל ממדינה גדולה וידידותית כמו ארצות הברית ,  לעמוד בהתחייבויותיהן .  ההבנות בין ישראל לאמריקאים משתקפות במכתב בוש-שרון ".  
שר הפנים וסגן ראש הממשלה ,  אלי ישי ,  הדגיש כי  " לא צריך לרוץ למינוחים של משבר ואסור לוותר על עקרונותינו .  בניגוד למה שאומרת קלינטון ,  יש הבטחה אמריקאית לבניה בגושי ההתנחלויות ואין בעיה להוכיח זאת ". 
נשיא ארה"ב ברק אובמה אמר בסוף השבוע כי ארה"ב תשקיע את מירב המאמצים כדי לחדש את המו"מ בין ישראל לפלסטינים . " עכשיו הוא הזמן לפעול כדי להגיע למציאות חיובית במזרח התיכון ולהקים מדינה פלסטינית ",  אמר אובמה במסיבת עיתונאים עם קנצלרית גרמניה אנגלה מרקל בדרזדן .  
לדבריו ,  הסיבה היא שלא רק ששיחות השלום נעצרו ,  אלא שנוצרה תחושה ששני הצדדים התחפרו בעמדותיהם ונעשו ציניים כל כך עד שהגענו לנקודה שאי אפשר להחזירם לשולחן . " מה שעשינו עד כה לפחות יצר אווירה שבה אפשר לחדש את השיחות ".  בתוך כך ,  צפוי השליח המיוחד של ארה"ב ג'ורג' מיטשל להגיע מחר לאזור .  מישטל צפוי להיפגש עם בכירים בירושלים ולהגביר את הלחץ להפסיק את הבנייה בהתנחלויות .
 
נתניהו : " פנינו לשלום ,  תוך הבנה עם ארה"ב "
 ראש הממשלה הודיע כי בשבוע הבא יישא נאום מדיני  ,  בו יציג את תוכניתה המדינית של הממשלה בראשותו ." נשיג שלום ,  תוך הישענות על ביטחון ישראל "
 
