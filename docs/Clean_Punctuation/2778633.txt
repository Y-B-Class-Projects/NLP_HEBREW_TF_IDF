שרידי קסאם במעון נתניהו : " ממשלת ישראל אשמה "
 עשרות תושבי הדרום הפגינו מול בית ראש הממשלה ודרשו שנתניהו ידבר עמם  " בגובה העיניים ".  אחד מהם : " ממשלות ישראל פעלו 14 שנים ללא תכלית .  מוכנים לשלם מחיר למען פתרון קבוע "
 מחאת תושבי הדרום עולה שלב :  עשרות תושבים מאזור עוטף עזה ומחלקים אחרים בדרום הארץ הפגינו אמש  ( שבת )  מול בית ראש הממשלה בירושלים ,  שם הוקם בסוף השבוע מאהל מחאה .  המפגינים הניחו כמה שרידים של רקטות קסאם על שער הכניסה למתחם הבית ,  וביקשו מראש הממשלה בנימין נתניהו להיפגש עמם ,  ולפעול למען ביטחון ושקט ארוך טווח באזור .
 במהלך ההפגנה עמדו התושבים דקת דומיה והדליקו נרות נשמה לזכר דניאל טרגרמן בן הארבע שנהרג שלשום מפגיעת פצצת מרגמה בקיבוץ במועצה האזורית שער הנגב . " אנו לא מאשימים את משגרי הטילים ,  אלא את ממשלת ישראל בחוסר יכולת לשנות את המצב ",  אמרו משתתפים בהפגנה .  
אבי דבוש ,  תושב קיבוץ ברור חיל שבמועצה האזורית שער הנגב ,  אמר לוואלה !  חדשות : " היינו כל סוף השבוע במאהל ליד בית ראש הממשלה .  הערב עשינו את אקט הגשת הבקשה לנתניהו כדי להיפגש .  אנו רוצים שנתניהו יבוא לדבר אתנו בגובה העיניים .  אנו מסתכלים לטווח הארוך ,  טווח של שנים .  אנו לא מדברים על איך מסיימים את הסבב הנוכחי ועוד שנה-שנתיים לחזור שוב לאותו מצב .  אנו מוכנים לשלם את המחיר ,  אבל שיהיה פתרון קבוע ". 
מלחמה בדרום - כותרות אחרונות:מהלך קרקעי חדש ברצועה ?  הגיע זמן ההכרעהתיעוד :  מגדל בן 14 קומות בעזה הופצץ - וקרספינוי מאורגן ביישובים בדרום :  נחזור כשיהיה שקט 
דבוש הוסיף ואמר : " אנחנו נתמוך בכל מי שילך לכיוון של הסדרה מדינית קבועה ,  שמושגת בכלים דיפלומטיים ובכלים צבאיים ".  לדבריו , " אנו מרגישים שממשלות ישראל ב-14 השנים האחרונות לא הלכו לכיוון הזה .  זו הייתה מדיניות ללא תכלית .  אנו לא בעד שקט שברירי וזמני ,  ואם צריך ללכת עד הסוף בשביל להשיג אותו לטווח ארוך ,  אנו מוכנים לשלם את המחיר ". 
ענת חפץ ,  תושבת קיבוץ נירים שבמועצה האזורית אשכול ,  הגיעה שלשום למקום וקראה לנתניהו להציג לתושבים תכנית להמשך המבצע . " אנו קוראים לראש הממשלה להציג בפנינו כיצד הוא מתכוון לפתור את הבעיה הביטחונית שאנחנו סובלים ממנה כבר 14 שנים ",  אמרה . " אנחנו מקווים שבניגוד למה שאנחנו רואים עכשיו ,  בכל זאת יש לו אסטרטגיה וחזון ".  חפץ ציינה כי  " אסור להשלים עם השיטה הזו שכל ממשלות ישראל אימצו :  ניהול הסכסוך בצורה שלא נותנת לנו ביטחון ,  הן בשגרה והן במבצעים שמתרחשים בכל כמה שנים ". 
צבי קורבי ממושב פטיש הסמוך לאופקים ,  הוסיף על דבריה : " אנחנו דורשים שקט ,  והשקט הזה יבוא עם פירוז הרצועה תוך מתן גיבוי בינלאומי ". 
ראש המועצה האזורית מרחבים ,  שי חג'ג' ,  דווקא הביע בסוף השבוע תמיהה על הקמת המאהל . " אין מקום למאהל מחאה בעת הזו ,  כאשר הממשלה וצה"ל עוסקים בלחימה נגד הטרור בעזה ",  טען חג'' . " זו העת לחזק את ידיה של הממשלה ואת ידי צה"ל ,  שעושים לילות כימים על מנת להגן על תושבי מדינת ישראל ".  
חפץ התייחסה אתמול לטענות אלה ,  ופסקה : " זה בדיוק הזמן לפעילות כזאת .  אנו צריכים להשמיע קול ברור שאומר שעם כל ההערכה לכוחות צה"ל ,  אנחנו דורשים מראש הממשלה הרבה מעבר לתגובות לירי .  הבנו שזה לא עובד ,  שיעשו מה שצריך עכשיו ".  היא ביקרה גם את שר החינוך שי פירון ,  שהודיע בשבוע שעבר כי שנת הלימודים בבתי הספר ובגנים תיפתח כסדרה : " שי פירון חושב שאפשר להתחיל את שנת הלימודים כרגיל .  אני מזמינה אותו להיות אתנו יום אחד .  הרי רק להסיע את הילדים מהבית לגן ,  נסיעה של שתי דקות ,  זה פחד אלוהים .  אתה מתכנן את דרכך ממיגונית למיגונית ". 
לפניות לכתב יאיר אלטמן :  talk2yaira@walla.com 

שרידי קסאם במעון נתניהו : " ממשלת ישראל אשמה "
 עשרות תושבי הדרום הפגינו מול בית ראש הממשלה ודרשו שנתניהו ידבר עמם  " בגובה העיניים ".  אחד מהם : " ממשלות ישראל פעלו 14 שנים ללא תכלית .  מוכנים לשלם מחיר למען פתרון קבוע "
 
