בחשאי :  ישראל מקדמת הקמת עיר פלסטינית נוספת בגדה
לוואלה !  NEWS נודע כי לאחר כמה שנים שבהן מבקשים הפלסטינים את אישור המדינה להקים עיר נוספת מלבד רוואבי ,  ישראל מקדמת את המהלך בהמלצת גורמים ביטחוניים ומדיניים .  לדבריהם ,  הדבר ירגיע את השטח ויניע את הכלכלה הפלסטינית
 ( סרטון של העיר הפלסטינית רוואבי ,  שבשלבי הקמה אחרונים )  
ישראל מקדמת בחשאי הקמה של עיר פלסטינית נוספת בהמלצת גורמים בכירים במערכת הביטחון וגורמים מדיניים  כך נודע לוואלה !  NEWS .  לדברי גורמים ביטחוניים ,  הקמת העיר תוסיף אלפי מקומות עבודה לפלסטינים ,  תניע כלכלה באזור ואף תרגיע את השטח ,  על רקע ההסלמה בחודש האחרון .  גורמים מדיניים סרבו לאשר אם ראש הממשלה בנימין נתניהו יציג את התכנית בפני נשיא ארצות הברית ברק אובמה במסגרת פגישתם היום בוושינגטון .
 בשנים האחרונות פנו הפלסטינים בכמה הזדמנויות שונות לגורמים מדיניים בישראל על מנת לבנות עיר ביהודה ושומרון ,  בנוסף על העיר הפלסטינית רוואבי שבין שכם לרמאללה ,  ונמצאת בשלבי בנייה אחרונים .  הנימוקים לדרישותיהם התמקדו בסוגיית הדמוגרפיה והעיור ,  לאור העובדה שמתרחש תהליך של מעבר מהכפרים לאזורים העירוניים ברחבי הגדה המערבית .  עם זאת ,  עד לאחרונה ישראל דחתה כל בקשה בנושא .
 עוד ידיעות בוואלה !  NEWS:נתניהו ייפגש הערב עם אובמה :  הסיוע הביטחוני לא יגיע בחינם"לא יכולה לסבול יותר מה שאני רואה ":  מכתב ההתאבדות של המחבלתוואלה ,  הבנתי :  תולדות הסכסוך בין נתניהו לאובמה 
לפני כחודש וחצי חשף העיתון הלבנוני  " אל-אחבאר "  מסמך רשמי מפגישות של בכירים ישראלים ופלסטינים ,  לפיו ישראל מוכנה להקים שתי ערים פלסטיניות חדשות בצפון הגדה מלבד רוואבי .  הדוח מתעד פגישה שהתקיימה ב-9 בספטמבר בין מתאם פעולות הממשלה בשטחים ,  אלוף יואב מרדכי ,  לראש הממשלה הפלסטיני רמי חמדאללה והשר לעניינים אזרחיים ברשות ,  חוסיין א-שייח .
 בלשכתו של מרדכי הבהירו אז כי הדבר לא מאושר . " באשר לציטוט על הקמת עיר פלסטינית בשומרון ,  מדובר על הצעה של יזם פלסטיני ,  אשר נמצאת בבחינה ראשונית ולא אושרה ",  נמסר באותה עת .  

בחשאי :  ישראל מקדמת הקמת עיר פלסטינית נוספת בגדה
לוואלה !  NEWS נודע כי לאחר כמה שנים שבהן מבקשים הפלסטינים את אישור המדינה להקים עיר נוספת מלבד רוואבי ,  ישראל מקדמת את המהלך בהמלצת גורמים ביטחוניים ומדיניים .  לדבריהם ,  הדבר ירגיע את השטח ויניע את הכלכלה הפלסטינית

