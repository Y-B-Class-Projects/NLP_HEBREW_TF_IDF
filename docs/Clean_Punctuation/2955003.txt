נתניהו ופוטין ייפגשו ברוסיה :  5 דברים שאתם צריכים לדעת היום
ראש הממשלה ייצא לביקור במוסקבה ,  שם יפגוש את נשיא רוסיה .  הערב יש לערוך את מצוות בדיקת חמץ ,  יממה לפני חג הפסח .  המלכה אליזבת חוגגת יום הולדת 90 ועוד שני דברים שאתם צריכים לדעת היום
אתם צריכים לדעת שהיום יצא ראש הממשלה בנימין נתניהו לביקור במוסקבה ,  בירת רוסיה ,  כדי להיפגש עם הנשיא ולדימיר פוטין .  השניים צפויים לדון בהמשך התיאום בין המדינות למניעת אי-הבנות בין צה"ל לכוחות הרוסיים בסוריה וכן בסוגיית מכירת כלי נשק על ידי רוסיה לאיראן ,  ומניעת זליגת אמצעי לחימה לחיזבאללה .  לראש הממשלה יתלוו השר זאב אלקין ,  מפקד חיל האוויר ,  ממלא מקום ראש המטה לביטחון לאומי ,  המזכיר הצבאי וראש הלשכה .  
אתם צריכים לדעת שהיום תחול ירידה בטמפרטורות שתשבור את השרב שפקד אתמול את האזור .  מזג האוויר יהיה מעונן חלקית עם עננות בגובה רב ,  אך עדיין יהיה חם מהרגיל עד שרבי .  מחר ,  ערב חג הפסח ,  מזג האוויר יהיה נאה ותחול ירידה נוספת בטמפרטורות .  בסוף השבוע לא יחול שינוי של ממש והתחממות תורגש רק ביום ראשון .  
אתם צריכים לדעת שהיום בערב יש לערוך את מצוות חג הפסח של בדיקת חמץ .  לפי המצווה ,  יש לחפש ברחבי הבית שאריות חמץ כדי להבעיר אותו מחר ,  בבוקר החג .  לפי ההלכה מדובר בתהליך של שלושה שלבים :  בדיקה ,  ביטול וביעור .  הערב יתקיים טקס הבדיקה שלאחריו מבטלים את החמץ ,  כלומר מכריזים עליו שהוא מבוטל ומחר ,  כאמור ,  שורפים אותו .  הבדיקה צריכה להיעשות בשעות הערב ולאור נר ,  תוך שהיא מלווה בברכה .  
אתם צריכים לדעת שהיום חוגגת אליזבת השנייה ,  מלכת הממלכה המאוחדת של בריטניה וצפון אירלנד ,  יום הולדת 90 .  אליזבת אלכסנדרה מרי וינדזור מונתה למלכה בשנת 1952 ,  והחל מספטמבר 2015 היא המלכה שתקופת כהונתה היא הארוכה בהיסטוריה של המלוכה הבריטית .  אליזבת משמשת מלכה של 15 מדינות נוספות מלבד הממלכה המאוחדת ,  היא גם ראשת חבר העמים הבריטי ,  המפקדת העליונה של הצבא וראשת הכנסייה האנגליקנית .  בפועל ,  עיקר תפקידה הוא סמלי .  
אתם צריכים לדעת שהיום לפני 72 שנים העניקה צרפת זכות בחירה לנשים .  בימי קדם לנשים לא הייתה זכות להצביע והתפיסה הרווחת בחברה הייתה שעיקר תפקידן הוא לדאוג למשק הבית ולגידול הילדים ולכן אינן צריכות להיות מעורבות פוליטית .  ההתעוררות הראשונה בנושא הייתה במאה ה-19 ולאחר מכן הוענקה בהדרגה זכות ההצבעה לנשים .  המדינה הראשונה שאישרה לנשים להצביע היא ניו זילנד ב-1893 .  בבריטניה וגרמניה אישרו לנשים להצביע ב-1918 ושנתיים לאחר מכן גם בארצות הברית ובישראל .  המדינה האחרונה היא ערב הסעודית שהעניקה זכות זו לנשים רק ב-2011 .  

נתניהו ופוטין ייפגשו ברוסיה :  5 דברים שאתם צריכים לדעת היום
ראש הממשלה ייצא לביקור במוסקבה ,  שם יפגוש את נשיא רוסיה .  הערב יש לערוך את מצוות בדיקת חמץ ,  יממה לפני חג הפסח .  המלכה אליזבת חוגגת יום הולדת 90 ועוד שני דברים שאתם צריכים לדעת היום

