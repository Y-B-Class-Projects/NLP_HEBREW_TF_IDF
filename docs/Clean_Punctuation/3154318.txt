להיות דונלד טראמפ :  הקרב על מוח הקובע היחיד של הסכם הגרעין
בוויכוח סביב הסכם הגרעין ,  כל צד קיבל מדברי נתניהו חיזוק לטיעוניו - טובים ככל שיהיו .  אירופה מחכה להוכחה על הונאה איראנית כיום ,  ולא כזו שבוצעה בעבר ,  ואילו רוסיה וסין יישמרו ככל הנראה על הקו הלעומתי .  כך או כך ,  התחרות על לבו ומוחו של נשיא ארה"ב צפויה להימשך
בשורה התחתונה ,  כל אחד בעולם מצא בתצוגה המדהימה של המודיעין הישראלי חיזוק לדעותיו הקודמות - בעד או נגד הסכם הגרעין .  לא צריך ללכת למאמרים מלומדים מתחום הפסיכולוגיה על דיסוננס קוגניטיבי כדי לדעת עד כמה קשה לאנשים ,  ארגונים ומדינות להשתחרר ולשנות דעה שהשתרשה .  וככל שהושקעו מאמצים בגיבושה ,  כך המשימה הופכת לקשה יותר .  כבר מרק טוויין הגדול אמר פעם ,  וצדק לחלוטין - קל הרבה יותר להונות אדם מלשכנע אותו שהונו אותו .
 הדיון מצטמצם כעת לשאלה על החלטת ארצות הברית להאריך את את תוקפו של הסכם הגרעין עם איראן ,  והאם על המעצמות האירופיות - ולצדן בתרחיש אופטימי אך הזוי גם רוסיה וסין - להצטרף לאמריקנים ולהפעיל לחץ וסנקציות על טהראן .  לכולם יש טיעונים טובים ,  כן ,  גם אחרי נאומו של ראש הממשלה בנימין נתניהו .  כי בשורה התחתונה ,  ישראל הוכיחה אתמול דבר מרכזי - שלאיראן למרות הכחשותיה ,  היתה תכנית גרעינית צבאית והיא אף שימרה את הידע .  
פרויקט הגרעין האיראני נחשף | לקריאה נוספת בוואלה !  NEWS:מסמכי איראן : " המוסד פשט על המבנה בינואר - ונמלט באותו לילה"הבית הלבן : " המסמכים האיראניים מספקים מידע חדש ומשכנע"נתניהו חשף מסמכים חשאיים של איראן :  ממשיכה לשאוף לנשק גרעיני 
עם זאת ,  הידע הזה נמצא במחסן ולא בעבודה פעילה - ככל שניתן להוכיח בשלב זה .  מבחינת בריטניה ,  צרפת וגרמניה ,  העובדה שאין הוכחה שאיראן המשיכה לעבוד באופן אקטיבי על תכנית הגרעין שלה אחרי חתימת הסכם הגרעין חשובה הרבה יותר .  כל המסמכים שהובאו ונחשפו אתמול נוגעים לתקופה מוקדמת יותר ,  עד 2003 ,  והמידע הזה כבר היה לפני מקבלי החלטות בבואם לדון בהסכם הגרעין .
 שאלה מעניינת ,  שתישאר בלא מענה היא אם היה בפני אובמה ועמיתיו המידע הספציפי הזה ,  האם היו חותמים על הסכם הגרעין כפי שהוא נראה כעת .  אולי היו מכניסים לתוכו את הנושא הקריטי של הטילים האיראניים אבל זו שאלה היפותטית בלבד .  זה לא קרה .
 ומה עתה ?  לא נראה שהחשיפה הדרמטית משנה בפועל .  הנצים המתנגדים לתכנית הגרעין בארצות הברית מתחזקים בדעתם - אבל חשוב להדגיש שאפילו אחרי החשיפה - והרי טראמפ ידע על תוכן המסמכים לפני חשפיתם לציבור הרחב - טראמפ נזהר מלומר חד משמעית שיוציא את ארצו מהסכם הגרעין בעוד שניים עשר יום .  הוא משאיר לעצמו ולארצו מרחב תמרון .  
ומדינות אירופה המרכזיות ?  התגובות עדיין לא בדרג ראשי ממשלה או נשיא ,  אבל הן כבר קיימות .  השורה התחתונה שלהן זהה :  ידענו על התכנית הגרעינית הצבאית האיראנית ,  וזו בדיוק הסיבה מדוע הפעלנו עליה לחץ .  לשיטתן ,  זו בדיוק הסיבה שלשמה נחתם אותו הסכם - כדי למנוע מאיראן את יכולותיה הגרעיניות הצבאיות והוצאת האורניום המועשר .  
למי שקיווה שהחשיפה הישראלית אתמול  " תפיל לאירופים את האסימון "  כפי שאוהבים פרשנים לומר אחרי כל פיגוע אסלאמי על אדמת אירופה - זה לא יקרה .  אירופה מחכה להוכחה על הונאה איראנית כיום ,  ולא כזו שבוצעה בעבר .  ואולי גם זה לא יביא אותה לביטול הסכם הגרעין .
 עם זאת ,  אירופה מוכנה להפעיל יותר לחץ על איראן ,  עוד לפני נאום נתניהו אתמול .  מגמה זו מתרחשת בגלל טראמפ לא בגלל ישראל .  האירופים מוכנים לעבוד עם הממשל האמריקני על נושא הטילים ,  מעורבות איראן במדינות השכנות ,  תמיכתה בטרור ,  ואולי שיפור הסכם הגרעין .  
רוסיה וסין ?  תשכחו מזה .  בנושא הסכם הגרעין האיראני ,  כמו בשורת נושאים אחרים ההתייצבות הרוסית ,  וגם הסינית היא לעומתית .  נגד המערב .  זה לא הולך להשתנות .  זה לא קשור לישראל ,  ואפילו לא לאיראן .  זה לאורך ורוחב כל לוח השחמט העולמי .
 בשניים עשר הימים הקרובים נמשיך לראות את הפעלת הלחץ הכלל עולמית על הבית הלבן .  תחרות משיכת החבל בין מצדדי ההסכם למתנגדיו תימשך על לבו ומוחו של דונלד טראמפ - האיש היחיד שיקבע ,  ובשלב זה מחזיק את הקלפים קרוב קרוב לחזה .  

להיות דונלד טראמפ :  הקרב על מוח הקובע היחיד של הסכם הגרעין
בוויכוח סביב הסכם הגרעין ,  כל צד קיבל מדברי נתניהו חיזוק לטיעוניו - טובים ככל שיהיו .  אירופה מחכה להוכחה על הונאה איראנית כיום ,  ולא כזו שבוצעה בעבר ,  ואילו רוסיה וסין יישמרו ככל הנראה על הקו הלעומתי .  כך או כך ,  התחרות על לבו ומוחו של נשיא ארה"ב צפויה להימשך

