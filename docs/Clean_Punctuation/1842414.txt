הצפון מתקרב :  ב-2013 ייפתח מחלף חדש בצומת גולני
המחלף החדש יחבר בין צומת עמיעד לצומת התשבי ובעתיד - גם לכביש 6 .  הפרויקט שמוערך בכ-350 מיליון שקל הוא חלק מתוכנית ארצית לשיפור התחבורה לנגב ולגליל
צומת גולני הסמוך לעיר טבריה יעבור שדרוג ומתיחת פנים תוך פחות משלוש שנים .  בצומת שמחבר בין כביש 77  ( בין חיפה לטבריה )  ובין כביש 65  ( בין עפולה לקריית שמונה )  ,  ייבנה מחלף תחבורתי ענק שייקצר את מרחק הנסיעה מצפון הארץ למרכזה .   החברה הלאומית לדרכים קיבלה לאחריותה את הפרויקט מממשלת ישראל לפני כשנה ,  כחלק מפרויקט  " נתיבי ישראל ",  תכנית תחבורתית כלכלית וחברתית של ראש הממשלה בנימין נתניהו ושר התחבורה והבטיחות בדרכים ,  ישראל כץ ,  שאמורה לחזק את רשת הכבישים והרכבות שבין מרכז הארץ לבין הנגב והגליל .
 הזוכה במכרז החברה הלאומית לדרכים להקמת צומת גולני ,  חברת מרדכי בנימין ,  נבחרה השבוע .  הפרויקט יבוצע בשיטת ה-Design Build שבה אחראי הזוכה במכרז גם על תכנון המחלף ולא רק על הקמתו .  חמש חברות התמודדו על ביצוע הפרויקט שמוערך בכ-350 מיליון שקל ,  וההצעות נבחנו בעיקר על סמך המחיר והיכולת לקצר את משך ימי העבודה למינימום האפשרי .
 שר התחבורה ,  ישראל כץ ציין כי  " מחלף גולני המתוכנן שיחנך במהלך שנת 2013 יהווה חלק מתוואי הנסיעה של 'הזרוע המזרחית' אשר יקשר את צומת עמיעד לצומת התשבי ובהמשך לכביש 6 ".  יו"ר החברה הלאומית לדרכים ,  מיכה גולדמן הוסיף כי  " מחלף גולני הוא הראשון מתוך שבעה מחלפים חדשים שיוקמו לאורך כביש 77 ,  כחלק מתוכנית ליצור רצף תחבורתי ללא רמזורים שיקשר בין מרכז הארץ לצפונה ". 
עוד בנושא:הסוף לפקקים ?  מחלף המוביל נפתח לתנועה בשני הכיווניםמחלף  " אם המושבות "  נפתח לתנועה ,  הנהגים מאושרים

לפניות לכתב :  davidkobi@walla.com

הצפון מתקרב :  ב-2013 ייפתח מחלף חדש בצומת גולני
המחלף החדש יחבר בין צומת עמיעד לצומת התשבי ובעתיד - גם לכביש 6 .  הפרויקט שמוערך בכ-350 מיליון שקל הוא חלק מתוכנית ארצית לשיפור התחבורה לנגב ולגליל

