נתניהו נזף בשריו : " מזכירים לי את מריבות ילדיי "
 בעקבות ויכוח בטונים גבוהים בין השרים שלום שמחון וגלעד ארדן בישיבת הממשלה ,  התערב ראש הממשלה נתניהו והפריד בין הניצים : " אתם כמו המריבות של ילדיי לפני כמה שנים "
 ויכוח סוער בין שניים מהשרים גרר היום  ( ראשון )  את התערבותו של ראש הממשלה בנימין נתניהו .  שר התמ"ת שלום שמחון והשר להגנת הסביבה גלעד ארדן החלו להתווכח במהלך דיון בממשלה על הצעת ההחלטה שמוביל ארדן לניקוי הקישון .  השר שמחון יצא נגד כוונתו של ארדן לחייב את התעשיינים לשלם 120 מיליון שקלים למימון היוזמה : " אם אתה מחליט להטיל נטל על התעשיינים ,  אתה צריך לתאם עם משרד התמ"ת ",  אמר שמחון .  
ארדן ,  בתגובה ,  הרים את קולו ואמר כי ההחלטה על זהות הממנים התקבלה בעקבות בדיקות מעבדה שהצביע על הגורמים שזיהמו את הנחל .  כאשר הצעקות עלו לטונים גבוהים ,  התערב ראש הממשלה נתניהו ואמר : " אתם מזכירים את המריבות של ילדיי לפני כמה שנים ".  
הצעת ההחלטה שמקדם השר ארדן קובעת כי הנחל יוסט לתוואי חדש שיאפשר פיתוח פארק משני צדיו ,  כאשר המשרד להגנת הסביבה ירכז את הפעולות הדרושות לשם כך .  למימון הפרוייקט יועברו 60 מיליון שקלים ממשרד האוצר ,  30 מיליון שקלים מהמשרד להגנת הסביבה ,  20 מיליון שקלים מהרשויות המקומיות שהזרימו לאורך השנים קולחים דרך נחל הקישון והמפעלים שהזרימו קולחים ישלמו ביחד 120 מיליון שקלים .  
לפניות לכתב :  pinhas_wolf@walla.com

נתניהו נזף בשריו : " מזכירים לי את מריבות ילדיי "
 בעקבות ויכוח בטונים גבוהים בין השרים שלום שמחון וגלעד ארדן בישיבת הממשלה ,  התערב ראש הממשלה נתניהו והפריד בין הניצים : " אתם כמו המריבות של ילדיי לפני כמה שנים "
 
