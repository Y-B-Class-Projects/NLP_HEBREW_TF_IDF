נטלי פורטמן מגיבה לסערה : " החלטתי לא להגיע בגלל נתניהו "
 השחקנית זוכת האוסקר שחוללה סערה כשהחליטה לא להגיע לפרס בראשית ,  הגיבה בחשבון הטוויטר שלה : " אינני חלק מה-BDS .  אני יכולה להיות ביקורתית כלפי השלטון ,  מבלי לרצות להחרים את האומה כולה "
 השחקנית נטלי פורטמן הגיבה לראשונה הבוקר  ( שבת )  לסערת ביטול הגעתה לטקס פרס בראשית .  בהודעה שעלתה לחשבון האינסטגרם של פורטמן טענה השחקנית כי בניגוד להאשמות שהוטחו בה ביממה האחרונה ,  החלטתה לא נבעה מתמיכה בארגון ה-BDS ,  אלא מהרצון שלא להיראות כמי שתומכת בראש הממשלה נתניהו .
" ההחלטה שלי לא להשתתף בטקס בראשית סולפה על ידי אחרים ",  פתחה פורטמן , " הרשו לי לדבר בשם עצמי .  בחרתי לא להשתתף מכיוון שאינני רוצה להיראות כמי שתומכת בבנימין נתניהו ,  שהיה מיועד לנאום בטקס .  באותה נשימה ,  אינני חלק מתנועת ה-BDS ואיני מעוניינת לתמוך בה .  כמו ישראלים ויהודים רבים ברחבי העולם ,  אני יכולה להיות ביקורתית כלפי ההנהגה הישראלית מבלי לרצות להחרים את האומה כולה ".  
בהמשך דבריה ציינה השחקנית כי היא מוקירה את ישראל בשל משפחתה וחבריה ,  האוכל ,  הספרים ,  התרבות הקולנוע והריקודים . " ישראל נוצרה לפני 70 שנה בדיוק והפכה מקלט לפליטי השואה .  אבל ההתעמרות באלו שסובלים היום מזוועות ,  פשוט אינה חלק מהערכים היהודיים שלי ",  כתבה פורטמן כשהיא רומזת לטיפול של ישראל במבקשי המקלט מאפריקה . " מכיוון שאכפת לי מישראל ,  עלי להתייצב נגד אלימות ,  שחיתות ,  אי שוויון וניצול של כוח ". 
את הפוסט סיימה פורטמן בבקשה מעוקביה שלא להאמין לאף התבטאות המיוחסת לה ,  שאינה מגיעה מפיה .  בנוסף התחייבה להעביר כספים למספר ארגוני צדקה ישראלים כהוקרה על מעשיהם ,  וטענה כי תחשוף את שמותיהם בקרוב .  
כזכור ,  הכוכבת זוכת האוסקר הייתה אמורה להגיע לביקור מולדת ביוני הקרוב ולקבל מידיו של ראש הממשלה נתניהו את הפרס היוקרתי ,  שהשנה היה בסך של שני מיליון דולרים .  היא החליטה לוותר על הכבוד וזאת בשל מה שהוגדר כ"חוסר נוחות מן ההתפתחויות האחרונות "  - ככל הנראה ,  הכוונה היתה לאירועים השנויים במחלוקת סביב גדר המערכת ברצועת עזה .  
החלטתה של פורטמן עוררה תהודה רבה בשל הקשר האדוק שלה לארץ :  היא נולדה פה וחזרה לכאן לעתים תכופות ,  גם לשם לימודיה וגם לצורך צילומי סרטה הראשון , " סיפור על אהבה וחושך ",  שהתבסס על ספרו של עמוס עוז ונעשה בשיתוף של אנשי צוות ישראלים רבים .  כמו כן ,  לא פעם הביעה השחקנית את תמיכתה בישראל וזו למעשה הפעם הראשונה בה נקטה בחרם כלשהו ,  מה שרואים בעולם כסימן לכך שגם היהדות האמריקאית הפרו-ישראלית פונה נגדה .  
כלי תקשורת מרכזיים בעולם סיקרו התרבות ,  ובהם ההוליווד ריפורטר ,  וראייטי ,  הגרדיאן והניו יורק טיימס ,  דיווחו בהרחבה על החלטתה של פורטמן .  עומר ברגותי ,  מראשי ה-BDS ,  אמר לניו יורק טימס : " הצעד הזה ,  כשהוא מגיע מסופרסטארית ישראלית-אמריקאית ,  הוא אחת ההוכחות הכי חזקות עד כה למידה שבה המותג 'ישראל' הפך לרעיל ,  גם במעגלים ליברלים בהוליווד .  אני חש שהרגע הדרום אפריקאי שלנו הולך ומתקרב ",  סיכם ,  בהתייחסו לכך שחרם תרבותי מסיבי שהופעל בזמנו על דרום אפריקה הוביל לסיום משטר האפרטהייד בה .
 גם בישראל סערו כמובן הרוחות ,  כאשר שרת התרבות והספורט מירי רגב ,  השר לביטחון הפנים גלעד ארדן וחברי כנסת - מגיבים כולם לביטול הגעתה של פורטמן .  הגדיל לעשות חבר הכנס אורן חזן ששלח מכתב לשר הפנים אריה דרעי ,  ובו דרישה לבטל את אזרחותה הישראלית של פורטמן .  

נטלי פורטמן מגיבה לסערה : " החלטתי לא להגיע בגלל נתניהו "
 השחקנית זוכת האוסקר שחוללה סערה כשהחליטה לא להגיע לפרס בראשית ,  הגיבה בחשבון הטוויטר שלה : " אינני חלק מה-BDS .  אני יכולה להיות ביקורתית כלפי השלטון ,  מבלי לרצות להחרים את האומה כולה "
 
