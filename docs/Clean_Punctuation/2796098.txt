בעבודה תקפו : " נתניהו מעדיף את בנט על פני הדמוקרטיה "
 המפלגה הגדולה באופוזיציה הטילה את האחריות לאישור חוק עוקף בג"ץ בוועדת השרים לחקיקה על ה"פסיביות "  של ראש הממשלה .  גלאון : " צעד מסוכן שיפגע בהפרדת הרשויות וביכולת להגן על זכויות אדם מפני עריצות הרוב "
 באופוזיציה גינו אמש  ( ראשון )  את החלטת ועדת השרים לענייני חקיקה לאשר את הצעת  " חוק עוקף בג"ץ "  של חברת הכנסת איילת שקד . " ראש הממשלה מוכן למכור גם את הדמוקרטיה הישראלית תמורת שרידותו הפוליטית ",  אמרו במפלגת העבודה . " בנט וחבריו יצרו היום סדק נוסף בחומת הערכים הדמוקרטיים שעליהם מושתתת מדינת ישראל בחסות הפסיביות של נתניהו .  חברי הממשלה שעוד מאמינים בישראל היהודית והדמוקרטית צריכים כבר להפנים שבבחירה בינם לבין בנט ,  ראש הממשלה יבחר תמיד בבנט ".  
יו"ר מרצ ,  ח"כ זהבה גלאון ,  אמרה כי הוועדה  " היא מופקרת וחסרת אחריות ,  שמקבלת החלטות על בסיס אג'נדה פוליטית תוך נכונות לפגוע בזכויות אדם ".  לדבריה , " מדובר בהחלטה מסוכנת שמבקשת לפגוע בבג"ץ בגלל שפסיקותיו אינן תואמות את השקפתם הפוליטית של חברי הממשלה .  זהו צעד מסוכן שיפגע בהפרדת הרשויות וביכולת להגן על זכויות אדם מפני עריצות הרוב ". 
עוד על חוק עוקף בג"ץ בוואלה !  חדשות:השרים אישרו את חוק עוקף בג"ץ : " ראוי שערכי הציבור יכריעו"שקד :  'עוקף בג"ץ' יאושר ,  למרות הביקורת הצפויה"וינשטיין במתקפה : " להתנגד נחרצות לחוק עוקף בג"ץ "
 הצעת החוק הוגשה בעקבות החלטת בג"ץ לפסול את התיקון לחוק למניעת הסתננות בנוסחו החדש ,  לפני כחודש .  על פי ההצעה ,  תוכנס פסקת התגברות בחוק יסוד :  כבוד האדם וחירותו .  הפסקה תסמיך את הכנסת לחוקק חוק ברוב של 61 חברי כנסת ,  גם אם הוא נוגד את חוק היסוד .  שמונה שרים תמכו בשינוי ,  לעומת שלושה שהתנגדו .  
שרת המשפטים ציפי לבני הודיעה שתגיש ערר על ההחלטה . " גם לי לעיתים יש ביקורת על בית המשפט העליון ,  אבל כאן יש סיפור גדול בהרבה :  מדובר במאבק על מקור הסמכות שלנו - מאבק בין בית המשפט והחוק מול הדת והרב ",  אמרה במהלך הדיון בוועדה . " לבעיית המסתננים ניתן מענה ,  אבל לא אתן שינצלו את זה כדי לפגוע ולחרב את בית המשפט העליון - זו לא הדרך הנכונה ,  זה לא העיתוי הנכון וזה נעשה על מצע בעייתי מאוד של טרנדים מטרידים - פגיעה גוברת בזכויות מיעוט ,  לאומנות ,  גזענות ואי-שמירה על זכויות בסיסיות וערכים חוקתיים .  ההצעה הזאת מאפשרת לכנסת ברוב קואליציוני מקרי לרמוס כל זכות שהיא חלק מהיותנו מדינה יהודית ודמוקרטית ". 
חברת הכנסת שקד הביעה שביעות רצון מאישור ההצעה . " בעת מתן פסק הדין בחוק ההסתננות ,  הפציר הנשיא גרוניס בעמיתיו השופטים שלא לקחת את מושכות החקיקה בישראל לידיהם ,  על מנת שלא ליצור משבר ביחסים עם הממשלה והכנסת ",  אמרה . " אם מתגלה ויכוח מהותי בין שופטים ממונים לבין נבחרי הציבור בשאלה אם חוק מסוים הולם את ערכיה של המדינה או אם לאו ,  בין אם הוא מידתי ובין אם לאו - ראוי שערכיו של הציבור יכריעו ויגברו ". 
יו"ר מפלגתה של שקד ,  שר הכלכלה נפתלי בנט ,  בירך על האישור . " אין חוק עוקף בג"ץ ,  יש פסיקה עוקפת כנסת ",  אמר . " הכנסת והממשלה הם הריבון בישראל ,  והצעת החוק של ח"כ שקד מחזירה את עיקרון הפרדת הרשויות משיעורי האזרחות אל המציאות .  מתן מעבר לתוך ישראל במסלול הירוק למסתנני אפריקה ,  כשהכנסת כבולה ביכולתה למנוע זאת ,  הוא גם מסוכן לביטחון וגם לדמוקרטיה - והצעת החוק תציל את שניהם ". 
לפניות לכתב עמרי נחמיאס :  omri_n@walla.net.il
 ( עדכון ראשון :  21:22 )  

בעבודה תקפו : " נתניהו מעדיף את בנט על פני הדמוקרטיה "
 המפלגה הגדולה באופוזיציה הטילה את האחריות לאישור חוק עוקף בג"ץ בוועדת השרים לחקיקה על ה"פסיביות "  של ראש הממשלה .  גלאון : " צעד מסוכן שיפגע בהפרדת הרשויות וביכולת להגן על זכויות אדם מפני עריצות הרוב "
 
