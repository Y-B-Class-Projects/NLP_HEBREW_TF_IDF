כחלק מעסקה עם טורקיה :  טראמפ ביקש מנתניהו לשחרר פעילת חמאס
גורם מדיני אישר כי נתניהו התבקש לשחרר את אייברו אוזקאן ,  שנעצרה בנתב"ג בחודש שעבר בחשד ל"קשר עם ארגוני טרור ".  לפי ה"וושינגטון פוסט ",  בקשתו של טראמפ באה כחלק מעסקה עם ארדואן לשחרורו של כומר אמריקני - אך האחרון שוחרר למעצר בית בלבד .  באנקרה מכחישים
נשיא ארצות הברית דונלד טראמפ ביקש מראש הממשלה בנימין נתניהו לשחרר אזרחית טורקיה שנעצרה בחשד לקשרים עם חמאס - כך אמר היום  ( שישי )  גורם מדיני ,  בהמשך לדיווח שהתפרסם ב"וושינגטון פוסט ".  עם זאת ,  גורם בכיר באנקרה הכחיש זאת אומר כי הטענות הללו  " חסרות ביסוס ".  
ב-14 ביולי ,  בעת שהיה בדרכו מפסגת נאט"ו בבריסל אל מועדון הגולף שלו בסקוטלנד ,  טראמפ שוחח עם נתניהו .  לפי לשכת ראש הממשלה ,  הם דנו ב"נושאים ביטחוניים ודיפלומטיים הנובעים מההתפתחויות האזוריות ,  ובראשם סוריה ואיראן ".  לפי הדיווח ,  עולה כי במהלך השיחה טראמפ גם ביקש את שחרורה של אייברו אוזקאן אוזקאן ,  בת 27 ,  שנעצרה בנתב"ג לפני שתכננה לעלות לטיסה יוצאת ב-11 ביוני .  
על פי הדיווח ,  בקשתו של טראמפ באה כחלק מעסקה עם טורקיה לשחרורו של אנדרו ברונסון ,  כומר אמריקני שנעצר בטורקיה בחשד לקשרי טרור ונשלח לכלא .  עסקה זו נכשלה ,  מאחר שבית המשפט בטורקיה החליט אתמול לשלוח את בראנסון למעצר בית במקום לשחררו .  
לפי גורם ישראלי ,  שדיבר בעילום שם אחרי המעצר ,  אוזקאן נעצרה בחשד  " שסיכנה את הביטחון הלאומי והייתה בקשר עם ארגוני טרור ".  בית המשפט בישראל הורה לשחרר אותה למעצר הבית .  
ממשלתו של נשיא טורקיה רג'פ טייפ ארדואן הביעה זעם על מעצרה של האזרחית .  ב-15 ביולי ,  לאחר שנחתה בחזרה באיסטנבול ,  הודתה אזוקן בשיחות עם עיתונאים לארדואן שלדבריה היה  " אדיב ומעורב מאוד במקרה שלי ".  
בראנסון ,  מיסיונר נוצרי בן 50 מקרוליינה הצפונית ,  חי בטורקיה במשך יותר משני עשורים לפני שנעצר באוקטובר 2016 .  על פי כתב האישום נגדו ,  בראנסון עבד בשיתוף פעולה עם הארגון האחראי לניסיון ההפיכה פתהוללה גולן ועם מפלגת העובדים הכורדית  ( PKK )  שהוצאה מחוץ לחוק .  בנוסף לכך הוא הואשם בניסיון להמיר את דתם של הכורדים לנצרות .
 מאז התקיימו מאמצים דיפלומטיים במטרה להביא לשחרורו של הכומר .  אחרי כישלון העסקה ושחרורו של בראנסון למעצר בית בלבד צייץ בחשבון הטוויטר שלו כי ארצות הברית  " תטיל סנקציות נרחבות על טורקיה "  והוסיף כי  " יש לשחרר את האדם החף מפשע הזה במידית ".  סגן הנשיא מייק פנס אמר בנאום בכנס דתי שעל טורקיה לשחרר את בראנסון או שהיא  " תישא בתוצאות ". 
לדברי יועץ לטראמפ ,  לטורקיה שורה של טענות נגד וושינגטון - החל מאי הסגרתם של אזרחים טורקים שהואשמו באחריות לניסיון ההפיכה הכושל ב-2016 ,  דרך החקירה שמנהלת ארצות הברית נגד הבנק הטורקי שהואשם בהפרת הסנקציות על איראן ועד לניסיון הקונגרס לעצור עסקת מכירת מטוסי F-35 לטורקיה .
  ( עדכון ראשון :  9:16 )  

כחלק מעסקה עם טורקיה :  טראמפ ביקש מנתניהו לשחרר פעילת חמאס
גורם מדיני אישר כי נתניהו התבקש לשחרר את אייברו אוזקאן ,  שנעצרה בנתב"ג בחודש שעבר בחשד ל"קשר עם ארגוני טרור ".  לפי ה"וושינגטון פוסט ",  בקשתו של טראמפ באה כחלק מעסקה עם ארדואן לשחרורו של כומר אמריקני - אך האחרון שוחרר למעצר בית בלבד .  באנקרה מכחישים

