לקראת פינוי עמונה :  נתניהו וליברמן אישרו 3,000 יחידות דיור בהתנחלויות
כמה מאות מתוך היחידות החדשות נמצאות מחוץ לגושים .  בשבוע שעבר הוחלט על אישור 2,500 יחידות .  שר הביטחון : " אנו נמצאים בתקופה חדשה בה החיים ביהודה ושומרון חוזרים למסלול נורמלי ותקין "
  ( בחודש שעבר ,  נתניהו מגיב לקרי : " עוסק באובססיביות בהתנחלויות ")  
שר הביטחון אביגדור ליברמן וראש הממשלה בנימין נתניהו החליטו הערב  ( שלישי )  על מתן אישורים לבניית יותר מ-3,000 יחידות דיור חדשות בהתנחלויות הישראליות בגדה המערבית .  כ-2,000 מתוכן הן יחידות המוכנות לשיווק מיידי ,  והשאר בשלבים שונים .
" ההחלטה באה כחלק מהחזרה לחיים נורמליים ביהודה ושומרון ,  והתנהלות המאפשרת מענה אמיתי לצרכי החיים והדיור ",  נמסר בהודעה רשמית . " החלטה זו מצטרפת להחלטה על 2,500 היחידות שפורסמה בשבוע שעבר ".  לדברי ליברמן , " אנו נמצאים בתקופה חדשה בה החיים ביהודה ושומרון חוזרים למסלול נורמלי ותקין ,  וניתן מענה הולם לצרכי החיים באזור ". 
עוד בוואלה !  NEWS:שוב דוחים :  חוק ההסדרה לא יעלה היום להצבעה במליאת הכנסתבעמונה מתחייבים להתפנות ללא אלימות - אך ממשיכים במאבקלראשונה :  עיריית ירושלים הנפיקה היתרי בנייה ליחידות דיור בגילה 
בין היתר ,  אושרו 750 יחידות דיור באלפי מנשה ,  650 יחידות דיור בבית אריה ו-650 יחידות נוספות בביתר עילית .  באורנית אושרו 200 יחידות דיור ,  בגבעת זאב 150 ,  מאה יחידות בכל אחת מההתנחלויות קרני שומרון ומצודות יהודה ,  ו-30 באפרת .
 כמה מאות מהיחידות נמצאות ביישובים שמחוץ לגושי ההתנחלויות הגדולים .  כך ,  למשל ,  בנוקדים - מקום מגוריו של שר הביטחון - אושרו 150 יחידות דיור חדשות ובשילה מאה .  80 יחידות אושרו בכפר אלדד ,  70 בשבי שומרון ו-50 בנופים .
 שר הפנים אריה דרעי הודה לנתניהו ולליברמן על אישור בניית 650 יחידות דיור בביתר עילית ,  לאחר שנטען כי המגזר החרדי לא נכלל באישורי הבניה שניתנו לפני שבוע . " ביתר עילית זקוקה לדירות חדשות ,  בשל הביקוש הרב הקיים במגזר החרדי לפתרונות דיור ",  אמר דרעי . " אני משוכנע כי בהמשך יינתנו אישורים נוספים בביתר עילית ,  כעיר חשובה ומתפתחת ". 
ממלא מקום ראש מועצת גוש עציון ,  משה סוויל ,  אמר בתגובה על אישור הבנייה : " בניגוד להכרזות הקודמות של הממשלה על אישורים בירוקרטיים בלבד שאין מאחוריהם דבר ,  האישור שניתן הערב יאפשר לנו להתחיל באופן מיידי בבניית 230 יחידות הדיור במזרח גוש עציון ".  לדבריו , " הבנייה מעבירה מסר ברור כי גוש עציון ישאר מאוחד במזרח ובמערב בריבונות ישראלית .  נמשיך בכל הכוח לקדם בנייה לעוד אלפי יחידות דיור הממתינות לאישור הדרג המדיני כדי לחזק את אחיזתנו על אדמת אבותינו ולתת מענה לזוגות הצעירים ולמשפחות הרבות המעוניינות להקים את ביתם כאן בגוש עציון ".  

לקראת פינוי עמונה :  נתניהו וליברמן אישרו 3,000 יחידות דיור בהתנחלויות
כמה מאות מתוך היחידות החדשות נמצאות מחוץ לגושים .  בשבוע שעבר הוחלט על אישור 2,500 יחידות .  שר הביטחון : " אנו נמצאים בתקופה חדשה בה החיים ביהודה ושומרון חוזרים למסלול נורמלי ותקין "
 
