נשיא איראן רוחאני :  אין סיכוי שנפרק את מתקני הגרעין
בראיון ל"פייננשל טיימס "  הבהיר נשיא איראן כי ארצו תמשיך בתכניתה הגרעינית ,  אך הביע אופטימיות באשר ליחסים עם ארה"ב .  בישראל חוששים מהרחבת קשריה של טהראן במפרץ הפרסי
 ( רוחאני ,  השבוע :  אויבינו הם שהפכו מבודדים )  
על אף הסכם הגרעין עם ארצו והתקוות במערב לשינוי בעמדתה של טהראן ,  נשיא איראן חסן רוחאני מבהיר פעם נוספת כי ארצו לא תוותר על תכניתה הגרעינית .  בראיון שהעניק לעיתון  " פייננשל טיימס "  ואשר פורסם אמש  ( שישי )  ,  נשאל הנשיא האיראני אם בכוונת ארצו לפרק את מתקני הגרעין בשטחה . " ב-100% ,  לא ",  השיב .  עם זאת ,  הוא הדגיש שוב כי ארצו מעוניינת בגרעין ל"מטרות שלום ".  
רוחאני התייחס בראיון ,  שהתקיים בארמון הנשיאותי בטהראן ,  לשיחות שנחתמו בתחילת השבוע בז'נבה .  לדבריו ,  המגעים היו  " המבחן הטוב ביותר "  באשר לשאלה אם ניתן לשקם את האמון בין ארצות הברית לאיראן .  הוא ציין כי הבעיות של שתי המדינות  " מורכבות מאוד ולא ניתן לפתור אותן תוך זמן קצר ",  אולם הוסיף כי על אף המורכבות , " נוצר פתח במאה הימים הללו  ( הראשונים לכהונת רוחאני )  ,  וניתן להרחיבו ".  נשיא איראן אף סיפר על שיחת הטלפון ההיסטורית עם עמיתו האמריקני ברק אובמה בחודש ספטמבר האחרון ,  זמן קצר לפני שעזב את העצרת הכללית של האו"ם בניו יורק .  לדבריו ,  בשיחה גילה  " אדם מנומס מאוד בעל לשון חכמה ".  
הסכם גרעין היסטורי בין איראן למעצמות - סיקור מלא בוואלה !  חדשות"ההסכם עם איראן מלא ויתורים ,  צריך לאזן אותו"ארה"ב מבולבלת : " לא ברור למה האיראנים מתכוונים"סקר :  רק 22% מהאמריקנים נגד ההסכם עם איראן 
אולם לא רק לארצות הברית החלה איראן להתקרב בחודשים האחרונים .  לאחר שנים של מתיחות בינה לבין שכנותיה הערביות בצדו השני של המפרץ הפרסי ,  נראה כי מציאות חדשה נרקמת באזור .  גורם מדיני אמר אתמול לוואלה !  חדשות כי בירושלים עוקבים בדאגה אחר הרחבת קשריה הדיפלומטיים של איראן באזור המפרץ ,  במה שנראה כהתפוררות חזית ההתנגדות הערבית למשטר בטהראן ,  שאותה צפה ראש הממשלה בנימין נתניהו .
 בראש מערך ההתנגדות ,  מהצד הערבי ,  עמדה ערב הסעודית .  אלא שנתניהו עלול להיפרד מהשאיפה לראות את הסעודים מצטרפים לאופוזיציה להסכם הגרעין ,  לאחר שקולות פיוס נשמעו השבוע דווקא מצדו של נשיא איראן לשעבר ,  האשמי רפסנג'אני ,  שאמר כי ישמח לתווך בין משטרו החדש של רוחאני לבין ערב הסעודית .  
ראשון לברך היה שר החוץ של איחוד האמירויות ,  עבדאללה בן זאיד ,  שביקר בטהראן לאחר חתימת ההסכם .  בן זאיד הביע את תקוות ארצו ליחסים הדוקים בין המדינות , " מעבר ליחסים נורמליים בין שכנים ".  באמירויות הדגישו השבוע כי שיתוף פעולה עם טהראן יסייע לפתור משברים עדתיים באמצעות דיפלומטיה .  הדגש הזה התייחס גם לאפגניסטן ,  אבל גם - ובעיקר - למלחמת האזרחים בסוריה .
 בעוד שמדינות ערב הסוניות הביעו תמיכתן בצבא הסורי החופשי ,  המשטר השיעי בטהראן הקפיד להשמיע את תמיכתו הבלתי מתפשרת בנשיא בשאר אסד .  בישראל מאמינים כי ארצות הברית ורוסיה רואות את הקשרים הדיפלומטיים שנרקמים להם לפתע במפרץ ,  ומחככות ידיים בהנאה .  הסכמה בין מדינות ערב לאיראן באשר לפתרון בסוריה תהיה פתח לפתרון אמיתי למשבר בסוריה .  
פרט לסעודיה ואיחוד האמירויות ,  גם קולה של בחריין נשמע .  במדינת האי הקטנה האשימו את טהראן בהתערבות בוטה בנעשה במדינה ,  ובמקביל תמיכה בהתקוממות האזרחית נגד משטרו של מחמוד אחמדיניג'אד .  אלא שהשבוע הזמין השלטון בבחריין את שר החוץ של איראן ,  ג'וואד זריף ,  לביקור במדינה .  זריף קיבל בשמחה את ההזמנה : " זו הזדמנות טובה לדון בפערים בין המדינות ולנסות למצוא את המשותף ",  אמר .
" אנחנו רוצים אזור רגוע יותר ",  הסביר זאת דיפלומט איראני ל"אל-מוניטור ".  הוא התייחס לפיגוע בביירות ואמר כי הוא  " אינדיקציה לכאוס באזור .  כשיש צרות ,  הן הצרות של כולנו ,  ועלינו להתמודד איתן גם כשזה לא נוח ".  כשציין את הפיצוץ בביירות ,  שאירע באזור שיעי בבירה הלבנונית ,  לפתע לא נשמעו אותן השמצות שהורגלנו לשמוע נגד מובילת הגוש הסוני באזור - ערב הסעודית . " ברור לנו שהסעודים לא אוהבים אותנו ורואים בנו אויבים ",  אמר הדיפלומט האיראני . " אבל אנחנו רוצים יחסים טובים יותר איתם .  הזמנים השתנו ,  וכך גם בני האדם .  מה שקרה בז'נבה הוא דוגמה טובה לכך ",  הוסיף .
 לפניות לכתב אמיר תיבון :  amir.tibon@walla.co.il
 ( עדכון ראשון :  22:03 )  

נשיא איראן רוחאני :  אין סיכוי שנפרק את מתקני הגרעין
בראיון ל"פייננשל טיימס "  הבהיר נשיא איראן כי ארצו תמשיך בתכניתה הגרעינית ,  אך הביע אופטימיות באשר ליחסים עם ארה"ב .  בישראל חוששים מהרחבת קשריה של טהראן במפרץ הפרסי

