שלוש קריאות ביום לדחיית השידורים :  מתווה התאגיד - כך זה יקרה
בכנסת יחלו לקדם את יישום המתווה שסוכם בין נתניהו לכחלון ,  והמליאה תתבקש לאשר את הדחייה ל-15 במאי .  עם זאת ,  טרם הופץ תזכיר חוק או הונחה הצעת חוק ,  וכל קיצור הליך שכזה עלול להיתקל בקושי משפטי .  גליק עשוי להתנגד : " דרושים הסברים "
 אחרי שראש הממשלה בנימין נתניהו ושר האוצר משה כחלון סיכמו על המתווה לשידור הציבורי  שבמסגרתו תפורק חטיבת החדשות של התאגיד  " כאן ",  ויוחזר ניהול החדשות לידי רשות השידור  יחלו השבוע בכנסת לקדם את יישומו .  מליאת הכנסת תתבקש לאשר ,  ככל הנראה ביום רביעי ,  בשלוש קריאות את הצעת החוק לדחייה בשידורי התאגיד מ-30 באפריל ל-15 במאי .  
בקואליציה לא צפויים להיתקל בקשיים משמעותיים לנוכח הסיכומים בין נתניהו לכחלון ,  אך יתר השינויים מהמתווה יוכנסו בחקיקה רק אחרי חזרת הכנסת מפגרה בתחילת חודש מאי ועד תחילת השידורים ב-15 באותו חודש .  עם זאת ,  עדיין לא ברור איך יתמודדו מול העובדה שטרם הופץ תזכיר חוק ממשלתי או הונחה הצעת חוק פרטית לדחיית השידורים ,  וכל קיצור הליך שכזה עלול להיתקל בקשיים משפטיים ,  שידחו את ההליך למועד אחר .
 לקריאה נוספת:הקרב על התאגיד עולה שלב :  העובדים יעתרו לבג"ץ נגד ההסכםנתניהו :  כבר הלכתי לבחירות על  " ישראל היום ";  כחלון :  אתה לא מפחיד אותימאות הפגינו בת"א נגד מתווה התאגיד : " ביבי - כאן זה לא ארדואן "  
ח"כ יהודה גליק  ( הליכוד )  ,  שהביע זעם לאחרונה על כך שנתניהו סירב לפגוש אותו במשך 10 חודשים כדי לדון עמו על סוגית עליית ח"כים להר הבית ,  הבהיר כי יאפשר לעצמו להימנע או להתנגד בהצבעה הקרובה . " בכנות ,  נותר טעם רע מאוד מכל פרשת רשות השידור-התאגיד .  מצפה שראשי המפלגה יספקו הסברים מה קרה או קורה ,  אם הם מצפים שאצביע בעד חוקים בעניין ".  
גליק כבר נמנע לאחרונה במספר הצבעות והפר משמעת קואליציונית ,  אך לצעד כזה לא אמורה להיות אף משמעות על אישור הצעת החוק .  אישור הצעת החוק צפויה להיות משימה קשה עבור יו"ר הקואליציה ,  ח"כ דוד ביטן ,  משום שהכנסת תידרש לאשר אותה בשלוש קריאות באותו יום .  ההערכה היא כי ועדה שנמצאת בשליטה מלאה של הקואליציה תדון בה ותאשר אותה לכל ההצבעות במליאה באותה יממה .  
בתוך כך ,  עובדי רשות השידור יפגינו הבוקר מול משרד ראש הממשלה ,  בקריאה לממשלה ולכנסת לאמץ את ההסכם בין כחלון לנתניהו ,  לטובת  " ייעול השידור הציבורי ".  אמש הפגינו מול קריית הממשלה בתל אביב מאות עובדי התאגיד ותומכי מאבקם נגד מתווה הפשרה .  בימים הקרובים מתכננים בתאגיד לעתור לבג"ץ בניסיון למנוע את המהלך שיגרום לפיטורי מאות עובדים .  
הבוקר פנה ח"כ איתן כבל לממלא מקום שר התקשורת צחי הנגבי בדרישה להתנגד למתווה נתניהו-כחלון ,  שלדבריו , " יביא להרס השידור הציבורי  אחרת נעתור לבג"ץ נגדך ונגד הממשלה ".  במכתב ,  שנשלח באמצעות עו"ד יובל יועז ודורון ברקת ,  נכתב כי בג"ץ כבר הביע ,  בהליכים הקודמים סביב השידור הציבורי ,  את מורת רוחו לנוכח התנהלות הממשלה ,  שדחתה פעם אחר פעם את מועד עלייתו לאוויר של תאגיד השידור .  עוד צוין במכתב כי מתווה נתניהו-כחלון הוא בלתי חוקי ,  משום שיש בו הפרה של התחייבויות המדינה לבג"ץ בהליכים הקודמים ,  וכי אם ייושם המהלך ,  יהיה גם יישומו שלא כדין .  

שלוש קריאות ביום לדחיית השידורים :  מתווה התאגיד - כך זה יקרה
בכנסת יחלו לקדם את יישום המתווה שסוכם בין נתניהו לכחלון ,  והמליאה תתבקש לאשר את הדחייה ל-15 במאי .  עם זאת ,  טרם הופץ תזכיר חוק או הונחה הצעת חוק ,  וכל קיצור הליך שכזה עלול להיתקל בקושי משפטי .  גליק עשוי להתנגד : " דרושים הסברים "
 
