הדוגמה הרעה של נתניהו
כשיש מונדיאל ומשבר בעיראק ,  לאיש בעולם לא אכפת מהנערים החטופים .  רה"מ הלך רחוק מאוד כדי למצוא צדיק אחד שיתמוך בישראל ,  וכמה חבל שהוא מצא את התומך הגרוע ביותר שיש
יותר משבועיים חלפו מאז נחטפו שלושת הנערים איל יפרח ,  גיל-עד שער ונפתלי פרנקל .  ישראל ,  כאומה ,  עדיין מתקשה להבין מדוע העולם  ( שהוא לתפיסתה יישות כוללת ,  אנטי-ישראלית ואנטישמית )  ,  אינו מגלה עניין רב בפרשה .
 המשבר בעיראק ומשחקי המונדיאל תופסים את הכותרות ,  ועל כך נכתב די והותר ;  בקצרה ,  קשה לתבוע מאומות התבל להפקיע את תשומת הלב התקשורתית עבור פרשה מתמשכת ,  שעם כל הכאב ,  היא לא יותר מעניין מקומי .  הרי ישראל לא עוצרת את נשימתה כאשר ילדים ונערים נחטפים במקומות אחרים בעולם .
 והנה ,  הפתעה .  אחרי ההשפלה במועצת האו"ם לזכויות האדם ,  הצעקות והגינויים ,  נמצא צדיק אחד בעולם ,  שמוכן להביע הזדהות אמיתית עם מצוקתנו כי רבה .  ראש הממשלה נתניהו התגאה אתמול  ( ראשון )  באיגרת שקיבל מידידו ,  נשיא ניגריה גודלאק ג'ונתן ,  ובה עמיתו האפריקני הביע  " גינוי חד-משמעי לפיגוע החטיפה השפל ".  ויתרה מזה :  ג'ונתן אף  " דרש מהחוטפים לשחרר את הילדים ללא תנאי ".  
נשיא ניגריה אמנם מכיר על בשרו את המצב ,  אך הוא האחרון שעלינו לקחת ממנו דוגמה ,  והוא אינו רשאי להציב תנאים לחוטפים .  ג'ונתן המתין שלושה שבועות עד שטרח להודות כי אין לממשלתו שמץ של מושג היכן נמצאות יותר מ-200 הנערות ,  שנחטפו בידי ארגון הטרור  " בוקו חראם ".  חודשיים וחצי חלפו מאז ,  והנערות לא נמצאו .  כמה מהן נאלצו להתאסלם ,  ואחרות ,  כך דווח ,  נמכרו לסרסורים .  כמה עשרות נערות הצליחו להימלט מהשובים ,  אך עוד כ-150 נחטפו בפשיטות על שלושה כפרים אחרים .
 על רקע הכישלון המהדהד והלא-יאומן הזה ,  צמח בחודש מאי הקמפיין Bringbackourgirls #  ,  מעין מרי אינטרנטי שבתחילה קרא לזעקה עולמית ,  ולאחר מכן צלף ישירות בממשלה הניגרית ,  ומאז הצטמק וגסס וגווע .  כמקובל ,  הקמפיין זכה לאחרונה למחווה ישראלית ,  כשאחת ה"כוכבות "  הבולטות שהצטלמו למענו הייתה שרה נתניהו .  
בזמן שמתפרסמות עוד ועוד ידיעות על הכישלון המודיעיני שהוביל לחטיפת הנערות בניגריה ,  הכותרות בעולם ממשיכות להתמקד דווקא בהישגי הנבחרת הניגרית במונדיאל .  המאמצים הכושלים לשחרור החטופות ,  שבעיקר מסבים אבדות כבדות לצבא המקומי ,  נדחקים לשולי החדשות .  
לכן ,  אולי עדיף שראש הממשלה יחפש אילן אחר להיתלות בו :  מנהיג שלא יזם מבצע צבאי כושל ומדמם להשיב ילדים חטופים ,  רק כדי לשכוח מהם .  
מעוניינים לפרסם מאמר במדור הדעות ?  כתבו לנו למייל op-ed@walla.net.il
המאמרים המתפרסמים במדור הדעות משקפים את עמדת הכותבים בלבד 

הדוגמה הרעה של נתניהו
כשיש מונדיאל ומשבר בעיראק ,  לאיש בעולם לא אכפת מהנערים החטופים .  רה"מ הלך רחוק מאוד כדי למצוא צדיק אחד שיתמוך בישראל ,  וכמה חבל שהוא מצא את התומך הגרוע ביותר שיש

