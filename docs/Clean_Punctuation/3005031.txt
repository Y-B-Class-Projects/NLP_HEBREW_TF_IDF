נתניהו : " החלטת אונסק"ו על הר הבית הזויה ואבסורדית ,  האמת תנצח "
 ראש הממשלה אמר כי עם ההחלטה ,  שמטילה ספק בקשר שבין האתרים הקדושים בירושלים לבין היהדות ,  אונסק"ו איבד את מעט הלגיטימיות שעוד נותרה בו .  רגב : " החלטה אנטישמית ".  השר אריאל קרא להגברת הנוכחות היהודית בהר הבית
החלטת אונסק"ו שלא להכיר בקשר שבין העם היהודי למקומות הקדושים עוררה אמש  ( חמישי )  ביקורת קשה במערכת הפוליטית ,  הן בימין והן בשמאל .  ראש הממשלה בנימין נתניהו תיאר זאת  " כתיאטרון האבסורד באונסק"ו נמשך ".  
בפתח חוג התנ"ך בבית ראש הממשלה ,  אמר נתניהו כי מדובר בהחלטה הזויה . " לומר שלישראל אין קשר להר הבית ולכותל ,  זה כמו לומר שלסין אין קשר לחומה הסינית ,  ולומר שלמצרים אין קשר לפירמידות .  בהחלטה האבסורדית הזאת אונסק"ו איבד את מעט הלגיטימיות שנשארה לו .  אבל אני מאמין שהאמת ההיסטורית יותר חזקה ,  והאמת תנצח .  ואנחנו עוסקים היום באמת ". 
נתניהו המשיך : " אז מילא שהם לא קוראים תנ"ך ,  אבל אני מציע לחברי אונסק"ו לבקר בשער טיטוס ברומא ,  שם רואים מה הביאו הרומאים לרומא לאחר שהם החריבו ובזזו את בית המקדש בהר הבית לפני 2000 שנה .  רואים שם חרוט על שער טיטוס את מנורת שבעת הקנים שזהו הסמל של העם היהודי ואני אומר לכם גם הסמל של מדינת היהודים בימינו .  תיכף אונסק"ו יגיד שגם הקיסר טיטוס עסק בתעמולה ציונית ". 
עוד בוואלה !  NEWS:נתניהו :  תמיכת צרפת בהחלטת אונסק"ו  צל על ועידת השלוםראש ממשלת צרפת :  החלטת אונסק"ו על הר הבית   " אומללה ומגושמת "  
שרת התרבות והספורט מירי רגב אמרה בהקשר זה כי מדובר  " בהחלטה אנטישמית מביישת ".  לדבריה , " אם זה הסטנדרט של אונסק"ו ,  צריך לבדוק את כל אתרי המורשת העולמיים שהוכרזו על ידם .  הבחירה בנרטיב הפלסטיני המופרך והשקרי ,  על פני העובדות ההיסטוריות ,  מעמיד את אונסק"ו באור מגוחך ".  עם זאת ,  ציינה כי  " עם או בלי אונסק"ו - הר הבית היה ויישאר המקום המקודש ביותר לעם היהודי ". 
בעקבות אישור הצעת ההחלטה פנה שר החקלאות אורי אריאל לנתניהו ,  שמכהן גם כשר החוץ . " דווקא היום על הממשלה לפעול להגברת המשילות והנוכחות היהודית בהר הבית ",  אמר .  במכתב ששלח לנתניהו כתב השר אריאל כי  " אונסק"ו כידוע הוא ארגון השייך לארגון האומות המאוחדות ,  ועלינו בממשלה בכלל ועליך כשר החוץ בפרט לדרוש ממדינות העולם לגנות החלטות אנטישמיות אלו ולהפסיק לאלתר את מימון האו"ם שתחת ארגון זה אונסק"ו מפיץ את הודעותיו ". 
יו''ר ועדת החוץ והביטחון ח''כ אבי דיכטר הגיב בתרעומת להחלטת אונסק''ו .  ''מי שמנסה לשנות את ההיסטוריה סופו שייזרק לפח האשפה של ההיסטוריה'' ,  אמר .  ''אונסק''ו חושבים שהם צ'אוצ'סקו ,  הם מנסים בהחלטה רודנית אחת לנתק בין הר הבית והכותל המערבי ליהודים .  כל ניסיון להפוך את כל הר הבית למסגד אל-אקצא לא יצלח .  קדושתו של מסגד אל-אקצא כמקום השלישי בקדושתו לאסלאם נשמרת ותישמר .  הר הבית לא היה ולא יהיה אל-אקצא .  הוא המקום הקדוש ביותר ליהדות וכך גם הכותל המערבי .  כל מי שינסה לשנות את ההיסטוריה הזו סופו שייזרק לפח האשפה של ההיסטוריה'' .  
אליו הצטרף גם יו"ר הכנסת יולי אדלשטיין ,  שדחה בחריפות את ההחלטה . " ליהודים יש זיקה חד משמעית למקומות הקדושים .  לאונסק"ו ולאו"ם אין כלל זיקה להיסטוריה ולמציאות ",  אמר . " לצערי ,  אנו עדים שוב ושוב לחוסר הרלוונטיות של האו"ם ומוסדותיו .  ההחלטה היא מסר למסיתים ולמשכתבי ההיסטוריה שפועלים ללא לאות מתוך שנאה ",  הוסיף אדלשטיין . " גם אלפי הצבעות לא תצלחנה למחוק את הזיקה ההדוקה של היהודים למקומות הקדושים ולכותל המערבי ".  
" החלטה אומללה - שילוב של טיפשות ואנטישמיות ",  כינתה אותה השרה לשוויון חברתי ,  ח"כ גילה גמליאל ,  והציעה בלעג לאונסק"ו להעביר עוד כמה החלטות . " הירח הוא גבינה ,  ליהודים יש קרניים ,  התנ"ך לא קיים ואונסק"ו היא בכלל הוועדה להכחדת המורשת היהודית .  אם כי ,  במחשבה שנייה ,  הסעיף האחרון כלל לא מופרך ",  אמרה .  לדברי גמליאל , " מגוחך הדבר שאונסק"ו אינה רק מנסה לבטל את העבר היא גם מבטלת כל אפשרות לתקווה ,  שלום ודו קיום בעתיד .  רק הכרה של העולם והפלסטינים בזכותה של ישראל להתקיים כמדינה יהודית תייצר תקווה לעתיד משותף של כבוד עם שכנינו ".  
שר התיירות יריב לוין הוסיף כי מי שהצביע בעד החלטה כזו  " הטביע על מצחו אות קין וביזה את עצמו ואת מדינתו .  אף מוסד ואף גורם בינלאומי לא יוכלו למחוק את המורשת של עמנו ,  את זיקתנו להר הבית ולכותל ואת ההיסטוריה .  התשובה היחידה להחלטה המבישה תהיה המשך חיזוק אחיזתנו בירושלים ובארץ ישראל כולה ".  
גם שרת המשפטים איילת שקד השתמשה במילים קשות כדי לתאר את ההחלטה . " האו"ם שובר את השיאים של עצמו בבורות ,  באנטישמיות ובחוסר הרלוונטיות שלו .  ארגון שמתיימר לייצג את החינוך ואת המדע מטעם האו"ם ,  מציג פוליטיקה רקובה שנשלטת בידי מדינות איסלאמיות דיקטטוריות .  במקום שמדינות המערב יובילו את הארגון למחוזות הנאורות ,  חלקן נגררות ללכת שבי אחר החלטות מבישות ".  ח"כ גליק הוסיף כי  " מיד לאחר החג אקיים בכנסת כנס דחוף לחיזוק מעמדה של ירושלים ולעידוד עליית יהודים להר הבית ואפעל לשינוי ההחלטה האוסרת על חברי כנסת לעלות להר הבית ".  
גם באופוזיציה ביקרו את ההחלטה של הגוף האמון על חינוך ,  מדע ותרבות באו"ם .  ראש האופוזיציה ויו"ר המחנה הציוני ,  ח"כ יצחק הרצוג ,  אמר כי  " אונסק"ו מועל בתפקידו ומוציא שם רע לדיפלומטיה לאחריות ולמוסדות בינלאומיים ".  לדבריו , " מי שרוצה לספר את ההיסטוריה מחדש ,  לסלף ולהמציא נרטיב הזוי כאילו לכותל המערבי ולהר הבית אין קשר לעם היהודי משקר במצח נחושה שקר נורא שרק יגביר את השנאה .  בעניין הזה אין שום מחלוקת בעם ישראל ואני קורא לאונסק"ו לחזור בהם מההחלטה הביזארית ולעסוק בשמירה על ההיסטוריה האנושית במקום בסילופה ". 
חברת מפלגתו ,  ח"כ מרב מיכאלי ,  אמרה כי החלטת אונסק"ו  " הזויה ושערורייתית ".  לדבריה ,  ההחלטה מהווה  " הכחשת ירושלים או הכחשת היהדות ובכל מקרה - התכחשות להסטוריה ".  עוד מסרה מיכאלי כי  " למרבה הצער ,  הבעיה היא שהחלטה כזאת מתאפשרת גם כי נתניהו הפקיר את הזירה החשובה של האו"ם ". 
 ( עדכון ראשון :  18:34 )  

נתניהו : " החלטת אונסק"ו על הר הבית הזויה ואבסורדית ,  האמת תנצח "
 ראש הממשלה אמר כי עם ההחלטה ,  שמטילה ספק בקשר שבין האתרים הקדושים בירושלים לבין היהדות ,  אונסק"ו איבד את מעט הלגיטימיות שעוד נותרה בו .  רגב : " החלטה אנטישמית ".  השר אריאל קרא להגברת הנוכחות היהודית בהר הבית

