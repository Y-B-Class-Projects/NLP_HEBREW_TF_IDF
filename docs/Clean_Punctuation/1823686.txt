דיווח :  נתניהו נפגש בחשאי עם ראש ממשלת קטאר
עיתון לבנוני דיווח כי רה"מ נתניהו נפגש בפריז עם ראש ממשלת קטאר ודן עימו במצב בסוריה .  עיתון אחר דיווח כי השניים דנו גם בעסקה לשחרורו של גלעד שליט ובעסקת גז בין שתי המדינות
ראש הממשלה בנימין נתניהו נפגש בחשאי עם ראש ממשלת קטאר ,  חמד בן ג'אסם אל ת'אני ,  ודן עימו במצב בסוריה ובדרכים להתמודד עם מה שקורה שם  כך דיווח הבוקר  ( שני )  העיתון הלבנוני  " א-ספיר "  בהסתמך על גורם ערבי בפריז .  הדיווח מצטרף לדיווח של העיתון הצרפתי  " לוקנאר אנשיניה "  לפיו שני האישים קיימו בפריז פגישה בחסות צרפתית ,  במהלכה דנו בעסקה לשחרור החייל החטוף גלעד שליט ובמכירת גז מקטאר לישראל במקום ממצרים .
 הגורם הערבי סיפר כי ראש ממשלת קטאר הרגיע את נתניהו שאין ממה לחשוש ממה שקורה בימים אלו בסוריה וביתר העולם הערבי . " השינויים במדינות ערב ,  שקטאר תומכת בהם ,  לא יאיימו על ישראל ועל ביטחונה ",  אמר ,  לטענת הגורם ,  ראש ממשלת קטאר .  על פי הגורם ,  נתניהו אמר לעמיתו הקטארי כי הוא חושב אחרת ממנו . " נתניהו הביע חשש מנפילת המשטר בסוריה ומהיווצרות אנרכיה במדינה בעקבות כך ",  ציין .
 גורם צרפתי אמר לעיתון הלבנוני כי נשיא צרפת ניקולא סרקוזי ניסה לשכנע את נתניהו שהמהפכות במדינות ערב יפחיתו מהשפעתה של אירן על העולם הערבי . " סרקוזי אמר לנתניהו כי המהפכות בעולם הערבי חייבות להוביל לדחיפת תהליך השלום קדימה ,  שכן המפגינים דרשו במהלך המחאה דמוקרטיה ופתרונות לאבטלה ,  היעדר זכויות ושחיתות פוליטית ".  
על פי הגורם ,  סרקוזי אמר עוד כי  " לא שמענו מהמפגינים קריאות להפיל את המערב או את ישראל .  כשהמצב יירגע ויתייצב ,  העמים יתחילו לתהות מה יעלה בגורל הפלסטינים ומדוע לא קיבלו מדינה עד עכשיו .  על כן ,  אין מנוס מקידום תהליך השלום באופן מיידי ",  אמר סרקוזי .
 מלשכת ראש הממשלה טרם התקבלה תגובה .
 לפניות לכתבים :  nir_yah@walla.com ,  pinhas_wolf@walla.co.il

דיווח :  נתניהו נפגש בחשאי עם ראש ממשלת קטאר
עיתון לבנוני דיווח כי רה"מ נתניהו נפגש בפריז עם ראש ממשלת קטאר ודן עימו במצב בסוריה .  עיתון אחר דיווח כי השניים דנו גם בעסקה לשחרורו של גלעד שליט ובעסקת גז בין שתי המדינות

