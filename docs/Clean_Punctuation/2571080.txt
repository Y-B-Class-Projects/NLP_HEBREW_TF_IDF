המשלחת האירנית השיבה : " האשמות ישראל  מגוחכות "
 הדיפלומטים האירנים מסרו עוד כי ארצם שומרת את הזכות להגיב בעוצמה למתקפה .  במקביל ,  נתניהו נועד עם קלינטון וגורם אמריקני מסר שהשיחה בין השניים הייתה  " פתוחה ובונה "
 המשלחת האירנית לאו"ם לא נשארה אדישה לנאומו של ראש הממשלה ,  בנימין נתניהו ,  בו דרש מהקהילה הבינלאומית להציב קו אדום לתכנית הגרעין של אירן . " ישראל מאשימה את תכנית הגרעין של אירן ,  אשר מיועדת למטרות שלום בלבד ,  האשמות חסרות בסיס ומגוחכות ",  נמסר הלילה  ( שישי )  מהמשלחת בתגובה לנאום . 
" הרפובליקה האיסלמית חזקה מספיק כדי להגן על עצמה ושומרת לעצמה את הזכות להגיב בכל הכוח מול כל מתקפה ".  עוד נמסר בהודעת המשלחת כי  " בכירים ישראלים מאיימים בחוצפתם באופן יום יומי על מדינות באזור ,  ובמיוחד על אירן ,  מתקפה צבאית ".  ההודעה הדגישה כי  " שימוש בכוח ,  או איום כזה ,  תחת אמתלה כלשהי ,  מנוגדים לעקרונות האו"ם והחוק הבינלאומי ולנורמות של יחסים בינלאומיים ".  
במקביל ,  נועד הלילה ראש הממשלה בנימין נתניהו עם מזכירת המדינה האמריקנית הילרי קלינטון .  הפגישה הייתה סגורה לתקשורת ,  אולם בפתח הפגישה הצטלמו השניים ונראו מחויכים ומיודדים .  גורם אמריקני מסר כי השניים נועדו במשך 75 דקות .  הוא הוסיף כי הם ניהלו דיון עמוק בסוגיית אירן והדגישו מחדש את הסכמתן של ישראל וארצות הברית על ההכרח במניעת נשק גרעיני מאירן .  הוא הוסיף כי השניים דנו גם בבעיות האזוריות במזרח התיכון ובתהליך השלום עם הפלסטינית . " זו הייתה שיחה פתוחה ,  רחבה ובונה ",  ציין הגורם .
 בנאומו אמש ,  התייחס נתניהו לנושא הגרעין האירני ,  והציג בפני הנוכחים תרשים של פצצה גרעינית .  הוא הסביר כי יש להציב  " קו אדום "  לאירן אשר ימנע ממנה להעשיר אורניום בכמות מספקת לפצצה גרעינית ,  ושרטט קו אדום על גבי התרשים ,  במקום שבו מגיעה העשרת האורניום לרמה של 90% .  ראש הממשלה הזהיר כי  " עד האביב הבא או לכל היותר עד הקיץ ",  תהיה לאירן פצצה .
" אירן השלימה את השלב הראשון לאחר שנים רבות ,  ויש להם עכשיו 70% מהדרך .  עכשיו הם בשלב השני .  לאחר מכן הם יעברו לשלב הסופי ואז מדובר בחודשים אולי שבועות עד שיש להם מספיק אורניום מועשר ",  הסביר נתניהו . " איפה צריך לצייר קו אדום ?  ",  שאל לפני ששרטט על גבי התרשים . " צריך לעצור לפני שאירן מגיעה לשלב שהיא במרחק חודשים או שבועות מהרכבת פצצה גרעינית ".  

המשלחת האירנית השיבה : " האשמות ישראל  מגוחכות "
 הדיפלומטים האירנים מסרו עוד כי ארצם שומרת את הזכות להגיב בעוצמה למתקפה .  במקביל ,  נתניהו נועד עם קלינטון וגורם אמריקני מסר שהשיחה בין השניים הייתה  " פתוחה ובונה "
 
