האם נתניהו לא יודע לבחור את האנשים הנכונים ? 
חשיפת החשדות נגד ראש הסגל בלשכת ראש הממשלה מצטרפת לשורת אירועים מביכים וסכסוכים פנימיים והיא צפויה להסתיים ברעידת אדמה בלשכה : " מלחמת ההישרדות החלה "
 רבים בסביבתו הקרובה והרחוקה של ראש הממשלה נזכרו השבוע בראיון שנתן אביו ,  בנציון נתניהו ,  ל ? מעריב ?  מיד לאחר היבחרו של נתניהו לקדנציה שנייה במאי 2009 . " חסרונו העיקרי של ביבי ",  אמר אז ההיסטוריון המכובד ,   ? שלפעמים הוא אינו מצליח לבחור באנשים ובעוזרים קרובים שמתאימים לתפקידם .  לא תמיד הוא מבחין בבירור במעלותיהם וחסרונותיהם .  הוא איננו יכול לעמוד בפני כישרון הפיתוי שלהם או יכולתם להוליך אותו שולל .  לעתים הוא מבחין בחסרונות האלה כשהדברים כבר הגיעו לידי התגבשות והקשר אינו ניתן לפרימה ?  .  
לפי צ'יזבט אחר ,  אדם שמכיר ומוקיר את ראש הממשלה אמר פעם שתמיד שכשהוא משוכנע שהחדר עם האנשים הלא מתאימים שנתניהו בחר לעבוד איתם כבר התמלא לחלוטין ,  הוא מגלה שיש בו עוד ועוד מקום .  יועץ התקשורת לשעבר של נתניהו ,  יוסי לוי ,  שהתראיין בשבוע שעבר בנושא טען אף הוא כי הבעיה היא ב ? איכות ולכידות האנשים בסביבתו הקרובה של נתניהו ?  .  
פרשת החשדות נגד ראש הסגל בלשכת ראש הממשלה ,  נתן אשל ,  שהטריד לכאורה את ר ?  ,  עובדת בלשכה ,  העלתה מן האוב הרבה סיפורים ישנים על כישורי הניהול ובחירת האנשים של נתניהו ,  ויש הרבה כאלה .  גם שלוש שנות כהונתו האחרונות לוו באינספור עימותים ,  פרשיות והכפשות הדדיות בין הגורמים השונים בלשכה .  לעיני המצלמות והציבור הגיעו בעיקר ענייני היועץ הקודם לביטחון לאומי ,  עוזי ארד ,  והאי-יציבות באגף התקשורת וההסברה ,  שידע חילופים תכופים .  מתחת לפני השטח נראה כי המחלוקות עמוקות עוד יותר :   ? אווירה מתמדת של תככים ומזימות ?  ,  כפי שהגדיר גורם בלשכה לשעבר .  
בחודשים האחרונים ,  נדמה היה שיש תקופה של שקט יחסי ,  אך סימני השאלה על הייעוץ שנתניהו מקבל לא מרפים ;  פארסת דברי ההלל לנתניהו בטקס האזכרה לאסון בכרמל ,  העימות החריף עם יו"ר ועדת חוץ והביטחון ,  ח"כ שאול מופז ,  באמצע ינואר ,  והביקורת על היעדר גיבוי פומבי לבכירים שהתלוננו בפרשת אשל ,  ממחישים לדעת רבים במערכת הפוליטית את מה שאביו של נתניהו הבין על בנו כבר מזמן .  
בשבוע השני של פרשת אשל ,  בלשכת ראש הממשלה עשו כל שביכולתם כדי לשדר אווירה של עסקים כרגיל :  פריימריז בליכוד וסדר יום מדיני מילאו את הלו"ז הרשמי של ראש הממשלה .  אך במשרד ראש הממשלה בירושלים לא הפסיקו לדבר על היחסים בין אשל לר ?  ;  יותר מ-16 מעובדי המשרד כבר העידו באגף החקירות בנציבות שירות המדינה ,  וסימני השאלה הרבים - מי ידע ,  מי שמע ומה - מהווים חומר בערה לא רע לשיחות מסדרון .  לכך נוספו הספקולציות הפוליטיות בנוגע לעתידם של אשל עצמו ,  ושל הבכירים שעמדו מאחורי הפנייה ליועץ המשפטי לממשלה - מזכיר הממשלה צבי האוזר ,  ראש מערך ההסברה יועז הנדל ,  והמזכיר הצבאי יוחנן לוקר .  ככלל ,  האחרונים זוכים לגיבוי נרחב מהעובדים בלשכה .  העובדים סבורים שהם נהגו באחריות כאשר העבירו לגורמים המשפטיים את הטענות ששמעו מר ?  על הטרדה מצד אשל ,  למרות הסיכון לעתידם המקצועי .  מנגד ,  בסביבת אשל ממשיכים להכחיש בתוקף את טענות הבכירים ולתלות את הצעד שנקטו במניעים אינטרסנטיים .  אשל אמר למקורביו בימים האחרונים כי הוא מברך על פתיחת החקירה כדי שהאמת תיחשף ,  וכן הדגיש כי אין בו שום כעס על ר' וכי הוא מבין את המצב אליו נקלעה .
 בעוד אשל הושעה מתפקידו כל עוד נמשכת חקירת נציבות שירות המדינה ,  רעידת האדמה הצפויה בלשכת נתניהו טרם התחוללה .  לפי רוב ההערכות ,  בסופו של דבר אשל ייאלץ לעזוב את תפקידו הרשמי ,  ונתניהו יצטרך למצוא לעצמו ראש סגל חדש .   ? לשכת נתניהו במתכונתה הנוכחית סיימה את תפקידה ההיסטורי ?  ,  אומר גורם בסביבת נתניהו את מה שרבים מעריכים שתהיה התוצאה הסופית העיקרית של הפרשה .  
 ? להאוזר והנדל מגיע צל ? ש ?  ,  אומר גורם המכיר מקרוב את לשכת נתניהו .   ? הם נכנסו למצב של מלכוד 22 :  אם הם לא היו מדווחים ליועץ ,  הם היו עשויים להסתבך .  מצד שני ,  ברגע שהם דיווחו ליועץ ,  זה די ברור שהם סיימו את תפקידם בלשכה .  מלחמת ההישרדות בין אשל ,  המגובה באשת ראש הממשלה ,  להאוזר והנדל החלה ?  .  
עם זאת ,  כולם שמים לב שראש הממשלה עצמו ,  שנתבקש להתייחס לנושא פומבית בכמה הזדמנויות השבוע ,  טרם הביע עמדה ברורה או גיבה את הבכירים שהתלוננו .  הוא רק ביקש ,  בתוספת חיוך נבוך ,  לעשות את הדבר  ? הנכון והאנושי ?  ולהמתין בסבלנות לתום הבדיקה .   ? מבחינת ראש הממשלה ורעייתו לא בטוח שהמעשה האצילי של הבכירים האחרים היה הכי נכון ,  והם יעשו כל מאמץ להחזיק את אשל קרוב אליהם ?  ,  אומר המקורב .   ? סוד כוחו של אשל הוא הנאמנות המוחלטת ,  ומבחינת הזוג נתניהו ברמה האישית ,  מדובר בליקוי מאורות ?  .
 הטון החריף שבו מתוארים החשדות לכאורה נגד אשל ,  כמו גם עוצמת החשיפה לה זוכה הפרשה ,  עוררו בסביבת נתניהו מבוכה גדולה ,  בתוספת דכדוך .   ? בין אם יתברר כי הדברים נכונים ובין אם לאו ,  העובדה שאירועים כאלה מתרחשים במקום כל כך חשוב לא נעימה .  התחושה המשותפת לכולם ברורה - היו שמחים אם כל זה לא היה קורה ?  .  בין כתלי משרד ראש הממשלה בירושלים אפשר היה לשמוע הרבה קולות מבולבלים :  בין הרצון לגבות את המתלוננים על עשיית המעשה הראוי ,  האמפתיה הברורה כלפי ר ?  ,  החברה לעבודה ,  שנקלעה ל ? עסק ביש ?  ,  לבין החשש מהתגברות הטון של האירוע והשלכותיו על ראש הממשלה ,  ימים לא קלים עוברים על אנשי נתניהו .  
בסביבתו הקרובה של נתניהו מודים שראש הממשלה הוא מנהיג ,  לא מנהל .  ביבי הוא איש רגשני ,  סיפר פעם בראיון חברו הטוב גבי פיקר ,  הוא לא אוהב כשדברים לא מסתדרים לו .  פיקר ,  כמו גם חבר נוסף לשעבר של נתניהו שגורש מסביבתו הקרובה ,  רוני מאנה ,  הביעו בעבר עמדות חריפות נגד האנשים ה ? לא מתאימים ?  ו ? לא אמיתיים ?  בהם נתניהו בוחר להקיף את עצמו .   ? את האנשים האמיתיים שהיו לידם מישהו גרם להעלים ",  האשים מאנה בראיון לערוץ 2 בשנה שעברה ,  אחרי סכסוך מתוקשר היטב על ראש הממשלה ורעייתו . " יש מישהו מסוים שיושב בלשכה ,  ששולט .  הוא הכל .  צר לי שמישהו בא וחימם פה את האווירה והמציא עלי איזו המצאה שלא הייתה .  מן המצאה מטומטמת ,  רק כדי לסכסך ".  מאנה נמנע מלנקוב בשמו של האדם אליו כיוון ,  נתן אשל .
 השבחים הרבים שקיבלו הבכירים שהתלוננו מעלים את השאלה אם אכן יש לנתניהו בעיה בבחירת האנשים .  דווקא הפרשה האחרונה ,  טוען גורם פוליטי בכיר ,  מוכיחה כי בסביבתו של נתניהו ישנם אנשים ערכיים ,  ראויים ,  שפועלים אף בניגוד לאינטרס האישי שלהם .  בעבר עלו טענות שונות לגבי התאמתם של בעלי התפקידים בלשכת נתניהו למשרות אותן הם מאיישים ,  וממצאים של מבקר המדינה העידו על אי סדר במינוי משרות האמון .  היום ישנה הסכמה רחבה כי החבורה שמקיפה כעת את נתניהו נאמנה ומקצועית למדי ,  וכוללת ,  בנוסף לאשל ,  האוזר ,  לוקר והנדל גם את מנהל הלשכה ,  גיל שפר ,  היועץ המדיני רון דרמר ,  המנכל הנכנס הראל לוקר ,  היועץ לביטחון לאומי יעקב עמידרור והמתאמת מול הכנסת ,  פרח לרנר .  זוהי החבורה שהביאה את נתניהו לשיא כוחו הציבורי מאז נבחר בשנית ,  בין מאי לספטמבר 2011 .
   ? אם ננתח אדם-אדם בלשכת נתניהו ?  ,  אומר הגורם הפוליטי שמעורה במתרחש בלשכת נתניהו ,   ? מדובר באנשים מקצועיים ,  איכותיים ,  ראויים ומתאימים .  דווקא הבחירה של אשל עצמו לתפקיד ראש הסגל ,  היא שנתונה בספק ,  הוא מוסיף .   ? אשל אף פעם לא היה ראש סגל אמיתי ,  עם שיעור קומה ,  כמו שיורם טרובוביץ  ( ראש הסגל של אהוד אולמרט ,  ט ? ש )  ,  היה .  לכן הלשכה התפרקה לחתיכות .  הוא לא התאים לתפקיד ,  ולא הצליח ליצור מכל האנשים הבודדים נבחרת .  יש מקום ליועץ אישי נאמן דוגמת אשל ,  בדיוק כמו שיחיאל קדישאי היה עבור מנחם בגין ,  אבל הוא לא מתאים לתפקיד ראש הסגל .
   ? הבעיה היא לא באנשים שנתניהו בוחר ;  כל אחד מהם הוא בעל יכולות מרשימות ונאמן לבוס ,  אבל זה לא מצטרף לכדי תמונה אחת הרמונית .  הם לא יכולים לעבוד ביחד ,  ובטח לא יוכלו לעשות זאת כעת ?  ,  אומר גורם נוסף בסביבת נתניהו .  לא תמיד ברור מה השיקולים של ראש הממשלה ,  אומר גורם נוסף המכיר מקרוב את עבודת הלשכה ,   ? אבל קל בדיעבד לראות שחלק מההחלטות לא מביאות את הפירות המצופים מהם ?  .  הבעיה העיקרית ,  מסכימים רבים בסביבת נתניהו ,  היא מה שהם מכנים שיטת  ? הפרד ומשול ?  :   ? הוא אוהב לראות את האנשים שלו מסוכסכים והוא לא בולם את היריבויות והמריבות הפנים-לשכתיות .  מה שבאמת חסר לנתניהו זה בוס בעל שיעור קומה שיכבדו אותו ,  ושייקח את כל האנשים האלה למקהלה הרמונית אחת ?  .  

האם נתניהו לא יודע לבחור את האנשים הנכונים ? 
חשיפת החשדות נגד ראש הסגל בלשכת ראש הממשלה מצטרפת לשורת אירועים מביכים וסכסוכים פנימיים והיא צפויה להסתיים ברעידת אדמה בלשכה : " מלחמת ההישרדות החלה "
 
