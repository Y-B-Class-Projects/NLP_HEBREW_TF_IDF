 " נתניהו צריך גלידה ב-10,000 ש"ח כדי לטפל באיראן "
 ראש השב"כ לשעבר דיסקין הגיב למקורבי רה"מ . " לפחות הפעם לא גייסו את אריק איינשטיין ",  לגלג . " עוד מעט ישלחו את ארדן להסביר שזה בסדר להחזיק 3 בתים על חשבון המדינה "
 הפינג פונג נמשך :  ראש השב"כ לשעבר ,  יובל דיסקין ,  הגיב הבוקר  ( חמישי )  לביקורת האישית שהפנו כלפיו מקורבי ראש הממשלה ,  בנימין נתניהו ,  ואמר כי  " לפחות הפעם הם לא גייסו את אריק איינשטיין כדי להתעלם מהבעיה שעל השולחן .  מן הסתם ,  עוד מעט גם ישלחו את ארדן  ( גלעד - א"ת )  ,  גמליאל  ( גילה - א"ת )  ושאר מלחכי הפנכה להסביר מדוע זה בסדר להחזיק שלושה בתים על חשבון המדינה ,  לקנות גלידה בעשרת אלפים שקלים ,  להוציא 80 אלף שקל על מים ולהוציא 6,000 שקלים על נרות ריחניים - הרי ראש הממשלה צריך להתרכז באיום האיראני ". 
הסכסוך בין נתניהו לדיסקין - כותרות אחרונותמקורבי נתניהו : " דיסקין מנותק מהמציאות וחסר ראייה אסטרטגית"דיסקין מזהיר : " הסכסוך עם הפלסטינים קריטי יותר מאיראן "  
דיסקין נאם אתמול בכנס לציון עשור ליוזמת ז'נבה ,  שם אמר כי השלכותיו של הסכסוך הישראלי-פלסטיני  " קיומיות עבור ישראל הרבה יותר מסוגיית הגרעין האיראני ".   " אני מתנגד עקרונית לשחרר אסירים תחת סחיטה או איום ",  הסביר . " עם זאת ,  אני סבור ,  בכאב רב ,  שהסכם שלום מצדיק אפילו שחרור אסירים .  נכון לעשותו רק בשלבים הסופיים שלו .  לצערי ,  העסקה הפוליטית הצינית והמבחילה שנרקמה כדי להימנע מהקפאת הבנייה בהתנחלויות ,  נעשתה בשלב מוקדם מדי במשא ומתן ולכן קוממה רבים בציבור הישראלי ,  ובצדק ".  
הוא טען כי המשא ומתן הנוכחי הוא  " אולי ההזדמנות האחרונה להגיע לפתרון שתי המדינות ",  והוסיף ש"יוזמת ז'נבה מניחה תשתית נכונה להסכם ".  הוא עקץ את שר הכלכלה ,  נפתלי בנט ,  שאמר בעבר כי  " לחיות עם הבעיה הפלסטינית זה כמו לחיות עם רסיס בישבן "  ואמר : " לא נוכל לחיות במדינה אחת בין הירדן לים ולא נוכל להתייחס לסכסוך כרסיס בישבן כדברי אחד משרינו החדשים .  השאלה תהיה מיהו הרסיס ומיהו הישבן ". 
בתגובה לטענות שהעלה דיסקין ,  תקפו אותו אישית מקורבי נתניהו .  לדבריהם ,  ראש הממשלה  " לא יושפע מאמירות ממוחזרות ,  וגם לא מהטפות מוסר מתחסדות שנובעות מתסכול אישי של מי שרצה לקבל מנתניהו את תפקיד ראש המוסד ולא קיבל .  בזמן שאחרים ידברו ,  ימשיך ראש הממשלה נתניהו בעשייה למען ביטחונם של אזרחי מדינת ישראל ".   " מי שחושב שהאיום הפלסטיני גדול מהאיום של פצצה גרעינית בידי איראן ,  שחרטה על דגלה את השמדת מדינת ישראל ,  מנותק מהמציאות וחסר ראייה אסטרטגית ",  אמרו הגורמים . 

" נתניהו צריך גלידה ב-10,000 ש"ח כדי לטפל באיראן "
 ראש השב"כ לשעבר דיסקין הגיב למקורבי רה"מ . " לפחות הפעם לא גייסו את אריק איינשטיין ",  לגלג . " עוד מעט ישלחו את ארדן להסביר שזה בסדר להחזיק 3 בתים על חשבון המדינה "
 
