נתניהו מתנער מליברמן : " ישראל לא תתערב ברשות "
 הבוקר פורסם ששר החוץ פנה לקוורטט ואמר שברשות הפלסטינית שולטת  " ממשלה רודנית ונגועה בשחיתות "  וקרא להחליפה .  ראש הממשלה : " עמדתו לא מייצגת את ישראל ,  נקדם הדיאלוג "
 ראש הממשלה ,  בנימין נתניהו ,  מתנער מהקריאה של שר החוץ ליברמן להקדמת הבחירות ברשות הפלסטינית ,  במטרה להביא להחלפת שלטונו של יו"ר הרשות ,  אבו מאזן . " מכתבו של שר החוץ ליברמן לא מייצג את עמדת ראש הממשלה ואת עמדת ממשלת ישראל .  ישראל אינה מתערבת בבחירות במקומות אחרים ",  מסרו היום  ( רביעי )  גורמים בלשכת נתניהו ,  בתגובה למכתב ששלח ליברמן לשרי החוץ של הקוורטט בו העלה את הנושא .  
ראש הממשלה שוחח היום עם השר ליברמן והביע את מורת רוחו מהמכתב ,  ולדברי גורמים בלשכתו  " נתניהו מסכים שאבו מאזן מערים קשיים במשא ומתן ,  אבל הוא מתכוון להמשיך במאמצים לקדם את הדיאלוג עם הפלסטינים ".  נתניהו עצמו דווקא שוחח השבוע עם אבו מאזן ,  כאשר בירך אותו לרגל עיד אל-פיטר ,  וכן עדכן אותו על מאמצי ישראל ללכוד את מבצעי הפיגוע ליד בת עין בשבוע שעבר .  
אתמול שלח ליברמן מכתב לשרי החוץ של הקוורטט בו קרא לקהילה הבינלאומית לקבוע תאריך לבחירות כלליות ברשות הפלסטינית ולהחליף את אבו מאזן . " יש ברשות הפלסטינית ממשלה רודנית ונגועה בשחיתות ",  כתב שר החוץ במכתב ,  שנשלח למזכ"ל האו"ם באן קי מון ,  מזכירת המדינה האמריקאית הילרי קלינטון ,  שרת החוץ של האיחוד האירופי קתרין אשטון ושר החוץ הרוסי סרגיי לברוב . " לאור מעמדו החלש של אבו מאזן ומדיניותו שלא לחדש את המשא ומתן ,  דבר שהוא מכשול לשלום ,  הגיע הזמן לשקול פתרון יצירתי ולחשוב מחוץ לקופסא כדי לחזק את ההנהגה הפלסטינית ".  
שר החוץ הדגיש במכתב ,  שפורסם לראשונה הבוקר ב"הארץ ",  כי למרות שורת מחוות שביצעה ישראל בשנה האחרונה והניסיון לחידוש תהליך השלום בחסות ירדנית ,  אבו מאזן ממשיך במדיניות מתריסה . " למרבה הצער למרות צעדים אלה אנחנו רואים עלייה בפעילות הפלסטינית נגד ישראל בזירה הדיפלומטית והמשפטית .  יש ניסיון פלסטיני לגרור את האיחוד האירופי לבנייה בלתי חוקית באזור C ,  עידוד חרם על הכלכלה הישראלית בשטחים וקמפיין חדש המאשים את ישראל ברציחתו של יאסר ערפאת ".  העמדה השלילית של ליברמן כלפי אבו מאזן נשמעה לא אחת בשנה האחרונה . " הוא מאיים שיעביר את המפתחות ?  זה לא איום זו ברכה והלוואי שיעשה זאת סוף סוף .  מי שלא יבוא במקומו יהיה טוב יותר ",  אמר ליברמן לעיתונאים באוקטובר האחרון .  בימים האחרונים אבו מאזן דווקא זכה למספר שיחות טלפון להנהגה המדינית של ישראל לרגל סיום חודש הרמדאן ועיד אל פיטר ,  ובנוסף לנתניהו שוחחו עמו גם שר הביטחון אהוד ברק וכן יו"ר האופוזיציה ,  שאול מופז .  
עוד על יחסי ישראל-הפלסטיניםליברמן :  להחליף את אבו מאזן בבחירות ברשותנתניהו לאבו מאזן :  נביא לדין משליכי בקבוק התבערה
לפניות לכתבת :  tal_sh@walla.net.il 

נתניהו מתנער מליברמן : " ישראל לא תתערב ברשות "
 הבוקר פורסם ששר החוץ פנה לקוורטט ואמר שברשות הפלסטינית שולטת  " ממשלה רודנית ונגועה בשחיתות "  וקרא להחליפה .  ראש הממשלה : " עמדתו לא מייצגת את ישראל ,  נקדם הדיאלוג "
 
