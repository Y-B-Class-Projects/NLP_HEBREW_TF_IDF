שרנסקי מועמד לתפקיד יו"ר הסוכנות
ראש הממשלה נתניהו ימליץ לחבר הנאמנים של הסוכנות למנות את השר ואסיר ציון לשעבר לתפקיד בו כיהן עד לא מזמן זאב בילסקי
השר לשעבר נתן שרנסקי הוא מועמדו של ראש הממשלה בנימין נתניהו לתפקיד יו"ר הסוכנות היהודית .  מלשכת ראש הממשלה נמסר הערב  ( שבת )  ,  כי נתניהו ימליץ לחבר הנאמנים של הסוכנות למנות את שרנסקי לתפקיד שבו כיהן עד לפני מספר חודשים זאב בילסקי .
 שרנסקי ,  בן 61 ,  היה בשנות השמונים אסיר ציון ומסורב עלייה .  ב-1986 הוא שוחרר מהכלא הסובייטי והגיע לארץ .  ב-1996 הוא התמודד לכנסת בראשות מפלגת  " ישראל בעלייה "  וכיהן כשר התעשייה והמסחר בממשלת נתניהו .  לאחר בחירות 1999 הוא מונה לתפקיד שר הפנים בממשלת ברק ,  ובהמשך כיהן כשר ללא תיק בממשלת אריאל שרון והופקד על הטיפול ענייני ירושלים והתפוצות .  בנובמבר 2006 הוא פרש מהחיים הפוליטיים .
 שרנסקי ,  שנחשב למקורבו של נתניהו ,  זכה במדליית זהב של הקונגרס האמריקאי על מאבקו למען זכויות אדם .  באחרונה הוא עמד בראש מכון אידלסון ללימודים אסטרגיים במרכז שלם בירושלים .
 
שרנסקי מועמד לתפקיד יו"ר הסוכנות
ראש הממשלה נתניהו ימליץ לחבר הנאמנים של הסוכנות למנות את השר ואסיר ציון לשעבר לתפקיד בו כיהן עד לא מזמן זאב בילסקי

