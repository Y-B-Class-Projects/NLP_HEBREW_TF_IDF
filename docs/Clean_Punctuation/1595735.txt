נתניהו וברק : " ועדת חקירה לא על הפרק "
 ראש הממשלה נתניהו ,  שר הביטחון ברק ,  שר המשפטים נאמן וראשי מערכות הביטחון דנו בדו"ח גולדסטון והבהירו : " ההליכים שקיימים כיום בצה"ל מספקים "
 ראש הממשלה בנימין נתניהו קיים אמש  ( ראשון )  דיון בלשכתו עם שר הביטחון ,  אהוד ברק ,  שר המשפטים ,  יעקב נאמן וראשי מערכת הביטחון ומערכת המשפט .  בדיון עלו הסוגיות הרגישות הנובעות מדו"ח גולדסטון וביניהן דיני מלחמה במשפט הבינלאומי ,  המערכה המדינית בעקבות הדו"ח ודעת הקהל הבינלאומית .  ראש הממשלה ביקש מאנשי המקצוע להגיש המלצות מקצועיות כיצד לנהוג .
 ההערכה היא שהמלצות יוגשו בקרוב .  לאחר מכן יקבל ראש הממשלה את ההחלטה .  נתניהו אמר בישיבה כי  " העמדת חיילים ומפקדים לועדת חקירה לא עומדת על הפרק .  זה לא יהיה .  הפרוצדורות שקיימות היום בצה"ל מצוינות ".  
לאחר הפגישה הבהיר ברק כי לא תוקם ועדת חקירה או ועדת בדיקה שקצין או חייל של צה"ל יחקרו על ידה .  ברק הוסיף כי  " אנחנו שלחנו את הלוחמים למשימה והם זכאים לגיבוי מוחלט .  מדינת ישראל מתכוונת להיאבק נגד הלגיטימיות של דו"ח גולדסטון .  בנוסף ,  תפעל ישראל לתיקון דיני המלחמה ,  כדי שיותאמו למאבק נגד טרוריסטים שפועלים מקרב אזרחים ". 
מוקדם יותר הציע יו"ר ש"ס ,  השר אלי ישי ,  הציע פתרון יצירתי למחלוקת סביב הדרישה הבינלאומית להקים ועדה ישראלית לבדיקת אירועי מבצע עופרת יצוקה ברצועת עזה .  ישי פנה לראש הממשלה בנימין נתניהו בבקשה שיורה לחשוף את דיוני ישיבות הממשלה מהתקופה הרלבנטית המתייחסת לממצאי דו"ח גולדסטון .  
השר ישי ציין כי  " כמי שצוטט בדו"ח גולדסטון שאומר שצריך לחזק את כושר ההתרעה ,  אך הושמטה האמירה שזה צריך להיות תוך הקפדה לא לפגוע בחפים מפשע .  אני יכול לומר שהעבודה של גולדסטון מגמתית וזו רק דוגמה קלה לכך .  הדו"ח מבקר את הדרג המדיני ,  יש לחשוף ולהראות שצה"ל הוא הצבא המוסרי בעולם .  הדבר יראה את רגישותנו מצד אחד ומצד שני ינטרל מן הצורך לבדוק ". 
שלשום התגלעו חילוקי דעות בממשלה סביב הדרישה הבינלאומית להקמת ועדת חקירה פנימית .  שר הביטחון ברק התייחס לראיון שהעניק נתניהו ל"וושינגטון פוסט ",  בו אמר ראש הממשלה כי ישראל שוקלת הקמת ועדת חקירה פנימית שתבדוק את אירועי עופרת יצוקה .  ברק ,  שמתנגד להקמת ועדת חקירה אמר כי הוא סומך באופן מלא על התחקירים המבצעיים והחקירות שנעשו ונעשים בצה"ל . " אין צבא בעולם שחוקר כך את עצמו ",  אמר .
 
נתניהו וברק : " ועדת חקירה לא על הפרק "
 ראש הממשלה נתניהו ,  שר הביטחון ברק ,  שר המשפטים נאמן וראשי מערכות הביטחון דנו בדו"ח גולדסטון והבהירו : " ההליכים שקיימים כיום בצה"ל מספקים "
 
