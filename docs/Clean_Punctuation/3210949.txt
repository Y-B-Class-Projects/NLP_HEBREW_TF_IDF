הקרבת שחקנים כדי לנצח :  משחק השחמט סביב חקירות נתניהו
במשחק צריך לוותר על אחד מהחיילים כדי להתקדם ולהגיע לקו הסיום .  כדי שראש הממשלה ורעייתו יצאו מכלל החקירות ללא כתם פלילי ,  יצטרך נתניהו ככל הנראה לצאת מהחיים הציבוריים .  ההחלטה לבצע בחירות בזק מסייעת לו ,  אך מי שצריך לחשב מסלול הגנה מחדש יהיה עו"ד של אלוביץ'
ההצהרה בתחילת השבוע בברזיל של ראש הממשלה בנימין נתניהו כי הוא  " לא מתכוון להתפטר גם אם היועץ המשפטי יחליט להגיש כתב אישום בכפוף לשימוע ",  צריכה להטריד אדם אחד במיוחד - עורך הדין ז'ק חן מבכירי הפרקליטים ,  האיש שאמון על קו ההגנה של שאול אלוביץ' .  
קו ההגנה של אלוביץ' היה כמו שנתניהו אוהב לומר : " אין כלום כי לא היה כלום ".  זה הבסיס שלפיו דחה בנימוס אלוביץ' באמצעות עו"ד חן את גישושי חוקרי היחידה הארצית לאכיפה כלכלית בפיקודו של תת-ניצב ,  אלי אסייג ,  ופרקליטות מיסוי וכלכלה ,  לחתום על הסכם עד מדינה .  עיקרו של ההסכם : " תן לנו את נתניהו ותקבל בחזרה את מרבית כספי החילוט ומאסר קצר אם בכלל שלך בלבד בפרשת 4000 ".  זה בערך מה שמשפחת אלוביץ' יכולה להוציא במסלול המילוט מתיק 4000 .  
לקריאה נוספת :" היועמ"ש :  פרסום ההחלטה בתיקי נתניהו לפני הבחירות זו חובתנו "" כמו אחרוני העבריינים ":  סערה בעקבות דברי הליכוד נגד היועמ"שפרקליט המדינה לשעבר : " לא ריאלי שלא יוגש כתב אישום נגד נתניהו "  
תיקי חקירה הם בדרך כלל משחק שחמט בין החוקר לנחקר .  כל צד אמור לחזות את מהלכי הצד השני ,  מפעם לפעם צריכים להקריב את אחד מהחיילים כדי להתקדם ולהגיע לקו הסיום בשלום .  בחקירת 4000 לא מדובר במשחק שחמט אלא בטורניר שח מרובה בשחקנים כשכל אחד צריך לחזות לא רק את מהלכי היריב שמולו אלא גם את מהלכי חברו שלצידו .
 נתניהו עשה מהלך חכם מבחינתו כשהחליט ללכת לבחירות בזק .  הוא שמע כי היועץ המשפטי לממשלה ,  אביחי מנדנבליט ,  יושב עם הצוות שלו ,  עובר על התיקים ,  ונערך להחלטה הסופית שככל הנראה תיפול לקראת תחילת חודש פברואר בין ט"ו בשבט לפורים .  נתניהו ,  שיודע לקרוא סקרים ,  הבין כי הפעם הסקר ואחר כך תוצאות הבחירות ,הם מזומנים שאפשר לסחור בהם עם היועץ המשפטי והפרקליטות .  ראש הממשלה הבין שהוא צריך אולי להקריב חייל או שניים כיוון שהוא יודע בדיוק איפה הוא נמצא ועד כמה הוא מסובך בכלל הפרשות ,  ולא רק הוא ,  אלא גם אשתו שרה .  תיק 4000 הוא המשמעותי אבל לא העיקרי .  בתיק המעונות סנגורי שרה עושים מאמצים להגיע לעסקה שבמרכזה סגירת ההליך בלי הרשאה פלילית גם במחיר קנס כספי גדול במיוחד שיועבר לקופת המדינה .  
קו ההגנה של נתניהו עשוי להיות ככל הנראה בעסקת חבילה שהעיקר בה : " אני יוצא מהחיים הציבוריים ,  פורש מהנהגת המדינה ,  תמורת הליך משמעתי או פלילי מינורי ".  כזה שהוא ושרה יצאו מהפרשות עם חשבון בנק מצומצם במזומנים ,  אבל בלי כתם פלילי משמעותי .  במצב הזה החיילים שישלמו את מחיר המשחק יהיו אלה שלא יהיה להם מה לתת לפרקליטות ,  ומן הסתם גם לא יקבלו ממנה את מה שהם מאמינים שיוכלו לחלץ ממנה היום .  משחק השחמט עבר עכשיו למשרדו של עו"ד ז'ק חן שצריך לחשב מסלול הגנה מחדש לשאול אלוביץ' ומשפחתו .  

הקרבת שחקנים כדי לנצח :  משחק השחמט סביב חקירות נתניהו
במשחק צריך לוותר על אחד מהחיילים כדי להתקדם ולהגיע לקו הסיום .  כדי שראש הממשלה ורעייתו יצאו מכלל החקירות ללא כתם פלילי ,  יצטרך נתניהו ככל הנראה לצאת מהחיים הציבוריים .  ההחלטה לבצע בחירות בזק מסייעת לו ,  אך מי שצריך לחשב מסלול הגנה מחדש יהיה עו"ד של אלוביץ'

