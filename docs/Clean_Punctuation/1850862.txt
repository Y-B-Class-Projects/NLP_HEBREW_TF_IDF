גורמי ביטחון :  להקל על הפלסטינים לקראת ספטמבר
במערכת הביטחון מאמינים כי הקלות משמעותיות ירגיעו את הרחוב הפלסטיני ועשויות לשנות ההחלטה לבקש הכרה מהאו"ם בספטמבר .  מנגד ,  מציעים כמה שרים לאיים בסנקציות אם הרשות תעודד אלימות
בכירים במערכת הביטחון העריכו הערב  ( שני )  כי כוונת הרשות לבקש מהאו"ם הכרה במדינה ב-20 בספטמבר אינה סופית וכי צעדי ישראל יכולים לשנותה .  בדיונים שהתקיימו בשבוע האחרון בין מערכת הביטחון והדרג המדיני המליצו גורמי ביטחון לראש הממשלה ,  בנימין נתניהו ,  להעניק לפלסטינים חבילת הטבות ותמריצים במטרה למנוע אלימות .  
עוד בנושאברשות מבטיחים : " נמנע כל גילוי אלימות בספטמבר"בישראל נערכים לספטמבר : " נכנסים למרחב התלקחות"מתנחלים נערכים לספטמבר :  לא נחכה שהם יגיעו לגדר 
" יש כוונה אמיתית לתת לפלסטינים הטבות כדי להרגיע את הרחוב ולהראות להם את האופק הטוב ",  אמר גורם ביטחוני בכיר . " הקלות משמעותיות ,  כגון אישור כניסה של יהודים לבית לחם ,  ירגיעו אותם ויסייעו לכלכלה הפלסטינית .  הסרת חסמים ומתן אישורים בתחומים כלכליים יכניסו הרבה כסף למסחר ויראו להם מה ביכולתם להרוויח או להפסיד ". 
למרות תמיכה של בכירים במערכת הביטחון במהלך ,  מתנגדים לכך כמה שרים באופן נחרץ ומציעים לאיים על הרשות הפלסטינית בסנקציות אם לא תדע לרסן את הרחוב במהלך החודש הטעון .  בשבוע הקרוב אמור ראש הממשלה להכריע בסוגיה כחלק מהיערכות כוללת של הדרג המדיני ומערכת הביטחון לקראת בקשת ההכרה מהאו"ם .  הגורם הבכיר ציין כי  " האיום הגדול על ישראל הוא לא טרור ,  כי אם ארגוני הטרור הפלסטינים יבצעו פיגועים - כללי המשחק של צה"ל יהיו מאוד ברורים .  החשש הוא מהפגנות לא אלימות שיתרחבו ויקבלו צידוק על ידי בכירי הרשות הפלסטינית .  מדובר באפקט ההפגנות בכל המזרח התיכון ואסור לנו לעצום עיניים .  המצב עלול להתפוצץ בקלות ". 

גורמי ביטחון :  להקל על הפלסטינים לקראת ספטמבר
במערכת הביטחון מאמינים כי הקלות משמעותיות ירגיעו את הרחוב הפלסטיני ועשויות לשנות ההחלטה לבקש הכרה מהאו"ם בספטמבר .  מנגד ,  מציעים כמה שרים לאיים בסנקציות אם הרשות תעודד אלימות

