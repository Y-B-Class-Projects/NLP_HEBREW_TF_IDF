משבר הדיור והסרדינים מתחיל בחדר הלידה
רבים מאמינים ש"ילדים זה שמחה "  ועם אמונות אי אפשר לנהל ויכוח רציונלי ,  אבל עלינו להבין כי אי אפשר ללדת במספרים של בנגלדש ולצפות לרמת-חיים בסטנדרטים סקנדינביים .  אז מה עושים ?  אמיר חצרוני מציע פתרון
בשתי המצוקות אשר מטלטלות את סדר היום הציבורי  משבר הדיור והסרדינים בכיתות - מחפשים פוליטיקאים פחדנים פתרונות קוסמטיים ושטחיים מתוך פחד להתמודד עם הסיבה האמיתית לבעיה .  
נתחיל בעובדות הנדל"ניות :  עם כל הכבוד לתל-אביב כמרכז עסקים - היא איננה מתקרבת לליגה של הונג קונג ,  טורונטו או פרנקפורט ,  ולכן דירה קטנה בתל-אביב לא אמורה להיות יקרה יותר מדירה גדולה באותן ערים .  עם כל ההערכה לפארק המקסים של רעננה - הוא איננו מרשים יותר מהרי מוראביה ,  ולכן מחירו של פנטהאוז ברעננה לא צריך לעלות יותר ממחירה של טירה היסטורית ליד פראג עם נוף .  אשר לצפיפות בכיתות  בניגוד לאמונה פופולארית ,  חלקו של החינוך בתקציב מדינת ישראל גדול יותר מהממוצע האירופאי .  אנחנו משקיעים יותר כסף בבית הספר ,  ובכל זאת ילדינו סובלים שם .  
בשביל להבין למה זה קורה ,  חייבים להחזיר לשולחן הדיונים את תפוח-האדמה הלוהט שהאקטיביסטים משמאל והפוליטיקאים מימין משתדלים להחביא - עודף ילודה .  אנחנו מביאים לעולם יותר מדי ילדים - פי 2 לעומת מדינות הרווחה האירופיות ,  שאנו שואפים ללכת בדרכן .  כשאני אומר  " אנחנו "  אני מתכוון לא רק לחרדים או לבדואים שמביאים לעולם 8 או 10 ילדים מבלי לחשוב אלא גם למשפחות חילוניות שלא מהססות להביא לעולם שלושה או ארבעה ילדים .  
כשהילדים הללו קטנים ,  הם צריכים חדרים  ( מה שמחייב את ההורים לקנות דירות גדולות ויקרות )  ;  כשהם גדלים ,  הם זקוקים לדירה משלהם - מה שמכניס את המשפחה להוצאות כספיות שקשה לה לעמוד בהן .  הצפיפות בבית הספר היא נגזרת ישירה של ריבוי הילדים ,  כמו גם המחיר הסביבתי שאנחנו משלמים כאשר מדינה קטנה ודחוסה הולכת ומצטופפת עוד יותר בשל ריבוי טבעי מהיר והופכת לגוש בטון מכוער עטוף באוטוסטרדות .
 בניגוד לנו ,  האירופאים מבינים שמשפחות קטנות מסוגלות להעניק לילדים טיפול מסור יותר ממשפחות גדולות ,  ועדיין להוציא פחות כסף .  נכון שעם ילד וחצי למשפחה  ( כמקובל באירופה )  קשה להוכיח להיטלר שהוא נכשל ושהעם היהודי מתרבה חרף האנטישמיות ,  אבל אפשר מאידך להעניק לדור הבא חינוך איכותי ודיור מרווח בעלות סבירה .
 רבים מאמינים ש"ילדים זה שמחה ".  עם אמונות אי אפשר לנהל ויכוח רציונלי ,  אבל עלינו להבין כי אי אפשר ללדת במספרים של בנגלדש ולצפות לרמת-חיים בסטנדרטים סקנדינביים .  אז מה עושים ?  לזכותו של נתניהו צריך לומר שהוא יודע מה צריך לעשות ,  אבל אין לו אומץ .  
כאשר כיהן כשר האוצר לפני עשור שנים וצמצם דראסטית את קצבאות הילדים  הילודה במגזרים העניים ביותר  ( חרדים ובדואים )  ירדה בכעשרים אחוזים .  ביטול מוחלט של הקצבאות והטלת עלויות גידול הילדים  כולל חינוך ובריאות - על הוריהם תשכנע גם את מי שרואים בהחלפת חיתולים תחביב מענג ולא עול מלכלכך לחשוב פעמיים לפני שהם מביאים לעולם את הילד הבא .  במקרים שההורים לא יוכלו לעמוד כלכלית בנטל  אפשר לשקול להעביר את הילדים לאימוץ .  ישנם בישראל מספיק זוגות עשירים שסובלים מעקרות ונוסעים עד להודו בשביל לאמץ .  הם ישמחו לחסוך את הנסיעה .
 יהיו שיאמרו שהפיתרון שאני מציע רדיקלי מדי ,  אבל אין דבר אכזרי ומיזנתרופי יותר מלהביא לעולם ילדים עניים ,  כאשר ידוע מראש שאין אמצעים לכלכלם כראוי .  כוחו של עם ישראל היה מאז ומעולם באיכות ולא בכמות .  המשפט הזה נכון על אחת כמה וכמה למדינת היי-טק במאה העשרים ואחת .  
לפרסום מאמרים בוואלה דעות לחצו כאן
המאמרים המתפרסמים במדור הדעות משקפים את עמדת הכותבים בלבד .  

משבר הדיור והסרדינים מתחיל בחדר הלידה
רבים מאמינים ש"ילדים זה שמחה "  ועם אמונות אי אפשר לנהל ויכוח רציונלי ,  אבל עלינו להבין כי אי אפשר ללדת במספרים של בנגלדש ולצפות לרמת-חיים בסטנדרטים סקנדינביים .  אז מה עושים ?  אמיר חצרוני מציע פתרון

