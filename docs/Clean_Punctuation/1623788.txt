דיווח : " המתווך יקבל היום את תשובת ישראל "
 מקורות המוגדרים 'מהימנים' מסרו לעיתון אל-קודס אל-ערבי כי ישראל תעביר היום את תשובתה למתווך הגרמני ששוהה בארץ .  בנוסף דווח כי מובארק דוחק בנתניהו לקבל הכרעה בעסקה
עסקת שליט לקראת הכרעה כך גם לפי מקורות פלסטינים .  המקורות ,  המוגדרים 'מהימנים' ,  מסרו הבוקר  ( שני )  לעיתון  " אל-קודס אל-ערבי "  היוצא לאור בלונדון כי המתווך הגרמני בין ישראל לחמאס נמצא כעת בישראל וכי ממשלת ישראל צפויה להעביר לו היום את תשובתה על הצעת חמאס בנוגע לעסקת שליט .  במקביל צפוי הבוקר פורום  " השביעייה "  לדון בנושא שליט בפעם הרביעית תוך יממה .
 מקורות מצרים המוגדרים 'מהימנים' מסרו הבוקר לעיתון הלבנוני  " אל-אחבאר "  כי ראש המודיעין המצרי עומאר סלימאן ,  שביקר אתמול בישראל ,  העביר לראש הממשלה בנימין נתניהו ולשר הביטחון אהוד ברק מסר רשמי מנשיא מצרים חוסני מובארק לפיו עליהם לקבל הכרעה בעניין עסקת שליט עם חמאס .  סלימאן ביקש מההנהגה הישראלית גם  " לא להכשיל את המאמצים לחדש את המשא ומתן עם הפלסטינים ". 
לוואלה !  חדשות נודע שראש הממשלה נתניהו מסרב לשחרר אסירים עם דם על הידיים לשטחי הגדה מנימוקים ביטחוניים :  שטחי הגדה לא מוקפים גדר כמו זו העוטפת את רצועת עזה ,  ולתושביה יש נגישות גדולה לשטחי ישראל ולאזרחיה .  לפיכך ,  נתניהו עומד על כך שאותם מחבלים יועברו לעזה ,  לאירופה או לכל מקום אחר ,  ובלבד שלא ישובו לגדה .
 
דיווח : " המתווך יקבל היום את תשובת ישראל "
 מקורות המוגדרים 'מהימנים' מסרו לעיתון אל-קודס אל-ערבי כי ישראל תעביר היום את תשובתה למתווך הגרמני ששוהה בארץ .  בנוסף דווח כי מובארק דוחק בנתניהו לקבל הכרעה בעסקה

