פרשת המעונות :  שרה נתניהו נחקרה פעם נוספת בלהב 433
רעייתו של ראש הממשלה נחקרה במשך כשעתיים בחשד שהיא השתמשה בכספי ציבור לצורך הוצאות פרטיות .  המשטרה כבר המליצה לפני יותר משנה להגיש כתב אישום נגדה ,  אך בפרקליטות דרשו השלמות
רעיית ראש הממשלה שרה נתניהו נחקרה הערב  ( רביעי )  במשרדי יחידת להב 433 בלוד ,  במסגרת חקירת פרשת המעונות .  זאת ,  כהשלמה לחקירה שבמסגרתה חשודה נתניהו כי השיתה על קופת המדינה הוצאות פרטיות בכמה הזדמנויות שונות .  המשטרה מייחסת לנתניהו ,  שנחקרה במשך כשעתיים ,  חשד לעבירות של קבלת דבר במרמה והפרת אמונים .
 לפני יותר משנה העבירה המשטרה המלצה להגשת כתב אישום נגד נתניהו .  אולם ,  בפרקליטות ביקשו השלמות חקירה נוספות והתיק הועבר בחזרה אל פרקליטות מחוז ירושלים לצורך כך .  בחודש אפריל האחרון דווח בחדשות ערוץ 10 כי הפרקליטות צפויה להמליץ על הגשת כתב אישום נגד נתניהו בפרשה .  את ההחלטה הסופית בנושא יקבלו פרקליט המדינה שי ניצן או היועץ המשפטי לממשלה אביחי מנדלבליט .
 בין הפרשות שנקשרו בשמה של נתניהו היו פרשת המטפלת - העוסקת בחשד שמטפלת סיעודית שטיפלה באביה של רעיית ראש הממשלה קיבלה תשלום מכספי המדינה ולא מכספם של הזוג כפי שנדרש בחוק ;  וכן פרשת הארוחות - שבה חשודה נתניהו כי דיווחה על מימון ארוחות לכמה אנשים בסכומים גבוהים ממה שהוצא בפועל .
  ( עדכון ראשון :  17:50 )  

פרשת המעונות :  שרה נתניהו נחקרה פעם נוספת בלהב 433
רעייתו של ראש הממשלה נחקרה במשך כשעתיים בחשד שהיא השתמשה בכספי ציבור לצורך הוצאות פרטיות .  המשטרה כבר המליצה לפני יותר משנה להגיש כתב אישום נגדה ,  אך בפרקליטות דרשו השלמות

