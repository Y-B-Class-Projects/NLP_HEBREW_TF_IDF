לקראת סיום כהונתו :  באן קי מון מגיע לביקור בישראל בשבוע הבא
מזכ"ל האו"ם יגיע בשבוע הבא לביקור פרידה בן 48 שעות מישראל והרשות הפלסטינית .  ביקורו מצטרף לפגישה בין נתניהו לקרי שתתקיים באחת מבירות אירופה ,  כחלק ממאמץ בינלאומי לחידוש תהליך השלום עם הפלסטינים
באן קי מון בדיון של מועצת הביטחון על ישראל : " הפיגועים הם תגובה טבעית לכיבוש ",  ינואר 2016 
מזכ"ל האו"ם ,  באן קי מון ,  יגיע בשבוע הבא לביקור של יומיים בישראל וברשות הפלסטינית - כך נודע היום  ( שלישי )  לוואלה NEWS .  הביקור צפוי להתקיים בימים שני ושלישי ,  והוא יכלול עצירות של המזכ"ל בירושלים ,  בתל אביב ,  ברמאללה וגם ברצועת עזה ,  לשם יגיע באן קי מון כדי להתרשם במו עיניו ממאמצי השיקום של האו"ם ברצועה מאז מבצע  " צוק איתן ".  
הביקור בשבוע הבא יהיה ביקור הפרידה של מזכ"ל האו"ם מישראל והרשות הפלסטינית ,  כחלק מסבב ביקורים שהוא עורך במדינות מפתח ברחבי העולם לקראת סיום כהונתו בתפקיד המזכ"ל בסוף השנה הנוכחית .  בירושלים הוא צפוי להיפגש עם ראש הממשלה בנימין נתניהו ,  ואילו ברמאללה הוא ייפגש עם יו"ר הרשות הפלסטינית ,  אבו מאזן .  בנוסף יבקר המזכ"ל באוניברסיטת תל אביב ויקבל תואר כבוד מטעמה .  כמו כן הוא יתרשם ממיזמים טכנולוגיים ישראליים בתחומים שונים .  מי שילווה אותו במהלך ביקורו בישראל יהיה שגריר ישראל באו"ם ,  דני דנון ,  שמונה לאחרונה ליו"ר ועדת המשפט של האירגון .  
בפגישותיו עם נתניהו ואבו מאזן ,  צפוי באן קי מון להתמקד בשתי סוגיות עיקריות - יוזמת השלום הבינלאומית שמקדמת צרפת ,  ואשר אומצה אמש על ידי כלל מדינות אירופה ,  ודוח הרביעייה הבינלאומית  ( הקוורטט )  בנושא הסכסוך הישראלי-פלסטיני ,  שצפוי להתפרסם בימים הקרובים .  הדו"ח יכלול ביקורת על ישראל בנושא הבנייה בהתנחלויות והוא מעורר דאגה רבה בירושלים .  באן קי מון עשוי לנסות לקדם החלטה של האו"ם שתאמץ את מסקנות הדוח ותקרא לפעולה לשינוי המצב בשטח .  
מזכ"ל האו"ם לא יהיה הדיפלומט הבכיר היחיד שייפגש עם נתניהו בשבוע הבא .  בנוסף אליו ,  צפוי נתניהו לפגוש גם את שר החוץ האמריקני ,  ג'ון קרי ,  באחת מבירות אירופה .  טרם ידוע אם הפגישה עם קרי תתקיים לפני או אחרי ביקורו של באן בישראל .  נושאי השיחה בשתי הפגישות יהיו דומים ,  עם התמקדות במאמצים להחייאת תהליך השלום בין ישראל לפלסטינים ,  שתקוע זה יותר משנתיים .  

לקראת סיום כהונתו :  באן קי מון מגיע לביקור בישראל בשבוע הבא
מזכ"ל האו"ם יגיע בשבוע הבא לביקור פרידה בן 48 שעות מישראל והרשות הפלסטינית .  ביקורו מצטרף לפגישה בין נתניהו לקרי שתתקיים באחת מבירות אירופה ,  כחלק ממאמץ בינלאומי לחידוש תהליך השלום עם הפלסטינים

