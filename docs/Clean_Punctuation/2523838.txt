לא רק להיפסטרים :  נתניהו פתח חשבון באינסטגרם
במקביל לעסקת הרכישה של אינסטגרם על ידי פייסבוק ,  הצטרף לשורותיה חבר חדש .  אחרי הביבי גאמפ וסרטוני שנה טובה בסינית ,  האם בקרוב נזכה להציץ בכישרון הצילום של נתניהו ? 
מייסדי הרשת החברתית אינסטגרם ,  שרק אתמול סגרו את עסקת הענק עם פייסבוק ,  כנראה שאינם מעודכנים על כל מצטרף חדש ,  אבל אתמול  ( שני )  ,  במקביל לסערת הפרשנויות ,  הביקורות ,  החששות והתהיות מכניסתה של אינסטגרם למחוזות המיינסטרים קיבל אתר שיתוף התמונות בו חברים 30 מיליון בני אדם משתמש חדש :  israeli pm - ראש הממשלה בנימין נתניהו .  אחרי עמודי הפייסבוק ,  חשבונות הטוויטר ,  וערוצי היו-טיוב השונים ,  השיק אתמול נתניהו את חשבון האינסטרגם שלו בתמונה של שתי מצות ,  שעליהן נכתב בממרח שוקולד  " מאחל המשך פסח מתוק ".  
במקרה הזה ,  נתניהו אינו הראשון לגלות את הכוח הפוליטי של יכולת הביטוי הייחודית של האפליקציה ,  שמתבססת בעיקר על העלאת תמונות ועיבודן דרך פילטרים שונים ,  שיתופן ,  קבלת לייקים ותגובות קצרות ,  ומעקב אחר התמונות של גולשים אחרים .  לפני כארבעה חודשים ,  לקראת בחירות 2012 ,  פתחו אנשי הקמפיין של נשיא ארה"ב ,  ברק אובמה ,  חשבון אינסטגרם ,  ועד היום הם העלו בו 38 תמונות .  
לאובמה יש כבר למעלה מ-41 אלף עוקבים ברשת החברתית ,  שעד היום נהנתה מתדמית טרנדית ,  אורבנית ו"היפסטרית ",  אך צפויה להרחיב כעת משמעותית את קהלי חבריה ,  גם בעקבות השקת האפליקציה התומכת במכשירים מסוג אנדרואיד בשבוע שעבר .  לנציגים הישראלים שמקדימים את נתניהו באינסטרגרם ,  השרים משה כחלון ומיכאל איתן ,  יש כרגע 109 ו-107 עוקבים בהתאמה ,  ונראה כי השימוש של הפוליטיקאים ברשת רק ילך ויתרחב .  
אינסטגרם שמאפשרת גוון אמנותי לתמונות מהסלולר ,  מספקת אמצעי להעביר מסר ויזואלי ,  מתומצת ,  חד וקליט ;  כפי שהגדיר בעבר קווין סיסטרום ,  ממייסדי השירות , " אנחנו שואפים לתת לאנשים כלים לספר את הסיפור שלהם בדרך ויזואלית ".  נוספת לכך קלות ונוחות התפעול של האפליקציה ,  שבלחיצת כפתור אחת מאפשרת להעביר תמונות מהסלולר לכל הרשתות החברתיות ,  ותאפשר גם לאנשי נתניהו להפיץ במהירות תמונות מאירועים שונים או מסרים ויזואליים קליטים לציבור ,  ואולי גם הצצות לרגעים מעונבים פחות .  
השאלה המעניינת ,  נוגעת למגוון האפקטים של האינסטגרם להענקת מראה מיוחד לתמונות ,  כמו מעבר לשחור לבן ,  שינוי בגווני התמונות ותוספת מסגרות ,  שהם חלק מחוויית השימוש - באיזה פילטרים יבחר israeli pm ?  מן הצד השני ,  נשאלת השאלה כיצד יקבלו הגולשים את נתניהו וכיצד ישתמשו בו אנשי הדוברות של ראש הממשלה ,  בראשות ראש מערך ההסברה הלאומי ,  לירן דן .
 בחודשים האחרונים משקיעים אנשיו של ראש הממשלה מאמץ גדול בקידום הנוכחות של נתניהו ברשתות החברתיות ,  המאפשרות לו קשר ישיר עם הציבור ללא תיווך כלי התקשורת ומבלי להזדקק לעורכים ועיתונאים ביקורתיים .  אתמול עוררה פעילות הניו-מדיה הנמרצת של נתניהו גם קרב פוליטי .  אנשי דוברות הליכוד פרסמו הודעה חגיגית לרגל חציית קו 200 אלף חברים בעמוד הפייסבוק הפוליטי של נתניהו והעלו הודעה מטעם ראש הממשלה ,  שביקש לשגר  " לייק אישי ממני לכל אחד ואחת מ-200 אלף החברים !  ".  מנגד ,  במפלגת העבודה לא נותרו חייבים והאשימו כי לפי בדיקה שנעשתה אצל יו"ר המפלגה שלי יחימוביץ' ,  רק 17% מתוך 200 אלף מעריצי נתניהו בפייסבוק בכלל שייכים לפרופילים ישראלים .  
בליכוד הכחישו את טענות יחימוביץ' ,  אך המלחמה על הלייקים בין הפוליטיקאים צפויה רק להוסיף ולהתחמם .  לפי דירוג של אתר  " חורים ברשת "  בעזרת חברת spythenet ,  הדף של נתניהו בפייסבוק ממוקם במקום השני מבין הפוליטיקאים הבולטים בפייסבוק ,  אחרי יאיר לפיד ,  שהקדיש את מרבית פעילותו בחודשים האחרונים לקשר עם הציבור דרך הרשת החברתית הפעילה ואף ויתר לאחר פרישתו מתקשורת על קשר עם עיתונאים .  אחרי נתניהו ,  אפשר למצוא ברשימה ,  המדרגת את הפעילות על בסיס שיעור הלייקים ,  התגובות והשיתופים לפוסטים ,  את חבר הכנסת ניצן הורביץ  ( מרצ )  ,  יחימוביץ' ,  וח"כ כרמל שאמה-הכהן  ( ליכוד )  .
 נתניהו ,  שאנשיו מתחזקים חשבונות טוויטר ,  ערוצי יו-טיוב ומספר דפי פייסבוק ,  הצליח בחודשים האחרונים דווקא לייצר לא מעט להיטים אינטרנטיים  ( הידועים בכינוי  " מימים ")  ,  כשהאחרון בהם הוא תמונת העץ שצייר בלוח אלקטרוני במסיבת העיתונאים לרגל כניסת ממשלתו לשנה הרביעית .  עוד קודם לכן עורר נתניהו מהומה ברשת עם  " משולש האחריות הלאומית ",  ובתמונות שפשטו ברשת לאחר שחרורו של גלעד שליט :  התרגשותו של נתניהו מהמעמד זכתה לגרסה צינית ויראלית ברשת ,  כאשר התמונה שצולמה של נתניהו מחייך צופה בחיבוק של גלעד ואביו נועם שליט ,  עובדה ברשת בעשרות חיתוכי פוטושופ ונודעה בכינוי  " ביבי-גאמפ ".  נתניהו עצמו הגיב לתופעה בהומור ואנשי התקשורת שלו הכינו גרסה משלהם לתמונת ראש הממשלה מחייך ,  בתוספת הכיתוב  " דוגרי ,  הצחקתם אותי ". 
עוד באותו נושא :" 200 אלף לייקים לנתניהו ?  רק 17% מהם ישראלים"מי הפוליטיקאי האהוב ביותר ברשתות החברתיות ? נתניהו : " תודה על הלייק "
 לפניות לכתבת :  tal_sh@walla.net.il 

לא רק להיפסטרים :  נתניהו פתח חשבון באינסטגרם
במקביל לעסקת הרכישה של אינסטגרם על ידי פייסבוק ,  הצטרף לשורותיה חבר חדש .  אחרי הביבי גאמפ וסרטוני שנה טובה בסינית ,  האם בקרוב נזכה להציץ בכישרון הצילום של נתניהו ? 

