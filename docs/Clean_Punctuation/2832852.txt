היועצת לביטחון לאומי של אובמה : " נאום נתניהו - מהלך הרסני "
 ימים ספורים לפני צאתו של נתניהו לוושינגטון ,  תקפה בכירת הבית הלבן סוזן רייס את הגעתו של רה"מ לקונגרס ,  והגדירה זאת כ"מהלך מצער "  שמזהם בפוליטיקה את יחסי שתי המדינות .  נתניהו סירב להצעת סנאטורים דמוקרטים להיפגש במהלך ביקורו
היועצת לביטחון לאומי של ארצות הברית ,  סוזן רייס ,  התייחסה הלילה  ( רביעי )  לנאומו של ראש הממשלה בנימין נתניהו בקונגרס בשבוע הבא .  בריאיון לעיתונאי צ'רלי רוז ,  הבהירה רייס כי  " מה שקרה בשבועות האחרונים ,  בשל ההזמנה של יו"ר בית הנבחרים וההסכמה של ראש הממשלה נתניהו ,  לא היה רק מצער - אלא גם הרסני ".  לטעתנה , " היחסים בין המדינות היו תמיד מעל הפוליטיקה .  יש לשמור על זה כך .  אנחנו רוצים זאת .  אני חושבת שגם ישראל רוצה זאת ".  
בתוך כך ,  הלילה נודע כי נתניהו סירב להצעת שני סנאטורים דמוקרטים בכירים להיפגש בדלתיים סגורות בזמן ביקורו בארצות הברית בשבוע הבא .  נתניהו שלח בחזרה מכתב - שפורסם הלילה בסוכנות הידיעות רויטרס - לסנאטורים דיק דרבין ודיאן פיינסטין ,  שהזמינו אותו לפגישה ,  ובו הסביר כי לא יענה להצעתם .
" על אף שאני מעריך את הזמנתכם הנדיבה להיפגש ,  אני מאמין שאם אעשה זאת בשלב זה ,  הדבר עלול לגרום לפירוש לא נכון של התמיכה הדו-מפלגתית ביחס לביקורי הקרוב ",  נימק ראש הממשלה את החלטתו .  נתניהו ינאם ביום שלישי בפני הקונגרס בצל הסערה שהתעוררה בעקבות הגעתו של ראש הממשלה לארצות הברית ללא תיאום עם הבית הלבן .  מטרת נאומו של נתניהו היא להזהיר מפני ההסכם המסתמן בין המעצמות לאיראן סביב תכנית הגרעין שלה .
 
היועצת לביטחון לאומי של אובמה : " נאום נתניהו - מהלך הרסני "
 ימים ספורים לפני צאתו של נתניהו לוושינגטון ,  תקפה בכירת הבית הלבן סוזן רייס את הגעתו של רה"מ לקונגרס ,  והגדירה זאת כ"מהלך מצער "  שמזהם בפוליטיקה את יחסי שתי המדינות .  נתניהו סירב להצעת סנאטורים דמוקרטים להיפגש במהלך ביקורו

