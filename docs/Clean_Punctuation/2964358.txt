מנדלבליט על  " ביביטורס ":   " לקיים בדיקה באופן ישיר וענייני "
 לאחר פרסום דוח מבקר המדינה בנוגע לנסיעותיו של ראש הממשלה לחו"ל ,  הבטיח היועמ"ש  " לא להפחית מהסטנדרט המקצועי ".  הוא דחה את הביקורת על קודמו בתפקיד ,  והבהיר : " מאז כניסתי לתפקיד ,  עסקתי בנושא "
 היועץ המשפטי לממשלה אביחי מנדלבליט הגיב היום  ( רביעי )  לדוח מבקר המדינה בנוגע לפרשת  " ביביטורס ",  שממנו עולה כי כחצי מיליון שקלים שולמו בידי גורמים חיצוניים ופרטיים כדי לממן את ביקוריו של ראש הממשלה בנימין נתניהו בחו"ל בעת ששימש שר אוצר ,  וטען כי  " את הדברים יש לבחון ללא עיכוב ,  באופן ישר וענייני ".  
בדברים שאמר בכנס  " להיות פרקליט "  שנערך בבית הפרקליט בתל אביב ,  הבהיר מנדלבליט כי  " מאז כניסתי לתפקיד ,  עסקתי בנושא ".  הוא טען כי הדברים יתבררו  " כשנסיים לבחון את הדברים באופן ענייני "  והבטיח  " לא להפחית מהסטנדרט המקצועי ". 
עוד בוואלה !  NEWS:הרצוג על  " ביביטורס ":  דוח חמור וקשה ,  מחייב דיון ציבוריטיסות נתניהו מומנו בידי גורמי חוץ : " חשש למראית עין של טובות הנאה "  
כמו כן ,  הוסיף מנדלבליט : " במהלך היום שמעתי בתקשורת התבטאויות שונות ביחס לקודמי בתפקיד ".  זאת ,  בהתייחסות לטענות כי יהודה וינשטיין נמנע מהכרעה בנוגע לחקירה פלילית בנושא . " אני דוחה את ההתבטאויות ",  הבהיר מנדלבליט , " אין להם כל מקום בשיח הציבורי ביחס למי שתרם למדינת ישראל ".  
מטעמו של ראש הממשלה בנימין נתניהו נמסר בתגובה לדוח : " אחרי שנים של כותרות מפוצצות ופרסומים בהיקף אדיר מתברר שההר הוליד עכבר .  בנסיעותיו של מר נתניהו לא היה שום ניגוד עניינים ,  שום מימון כפול ושום דבר בלתי חוקי .  היועץ המשפטי לממשלה כבר בדק את החומר שהעביר אליו המבקר ב-2013 וקבע שאין שום סיבה לפתוח בחקירה .  אנו משוכנעים שכך יהיה גם עם הספיח שהועבר אליו ב-2015 .
" מבקר המדינה קובע שנתניהו נהג בדיוק כמו שרים אחרים ושבאותה תקופה עדיין לא נקבעו הכללים לנסיעות שרים .  הכללים לגבי נסיעות שרים נקבעו רק ב-2008 ,  בעוד שהדוח מתייחס לתקופה עד 2005 .  הניסיון להחיל רטרואקטיבית על נתניהו ,  ורק על נתניהו ,  כללים שנקבעו אחר כך ,  אינו ראוי .  התחושה היא שמדובר בדין מיוחד לנתניהו ,  ודין אחר לכל היתר ".  

מנדלבליט על  " ביביטורס ":   " לקיים בדיקה באופן ישיר וענייני "
 לאחר פרסום דוח מבקר המדינה בנוגע לנסיעותיו של ראש הממשלה לחו"ל ,  הבטיח היועמ"ש  " לא להפחית מהסטנדרט המקצועי ".  הוא דחה את הביקורת על קודמו בתפקיד ,  והבהיר : " מאז כניסתי לתפקיד ,  עסקתי בנושא "
 
