מה עוצמת הקשר בין המציאות לאמירות הפוליטיקאים ? 
כולנו באמת לא סקטוריאלית ?  נתניהו לא אוהב את המגז הציבורי ?  לעבודה יש באמת פיתרונות כלכליים ?  התדמית הסבוכה של מקצוע הכלכלה מאפשרת לפוליטיקאים לפעמים להגיד מה שהם רוצים
הרבה פעמים אומרים לי שכלכלה זה מקצוע מסובך ,  ויש לי כמה חברים שחושבים שצריך דוקטורט בשביל להבין אותו .  כנראה שזה מה שגורם לפוליטיקאים לחשוב שהם יכולים להגיד על נושאים כלכליים פחות או יותר מה שהם רוצים .  אז הנה המדריך הפשוט לדברים שפוליטיקאים אומרים ושהציבור ,  כביכול ,  לא אמור להבין .
 נתחיל ממשה כחלון .  הוא הודיע שבניגוד למפלגות הדתיות והחרדיות ,  כולנו אינה מפלגה סקטוריאלית ,  ולכן ,  כולנו לא תעביר כספים למגזרים מסוימים על חשבון כל השאר .  כמעט באותה נשימה ,  כחלון גם הודיע שצריך לגלות חמלה כלפי השכבות החלשות ,  ולדאוג לזוגות צעירים מרובי ילדים .  אז כנראה שכחלון לא שם לב ,  אבל רוב הזוגות מרובי ילדים משכבות חלשות שייכים לאותו סקטור שאליו שייכות המפלגות החרדיות והדתיות .
 נמשיך בבני גנץ שהצהיר שהמפלגה שלו נקייה מאינטרסים ,  מכיוון שחוסן לישראל לא מקבלת כסף מאף איש עסקים .  זה בהחלט נשמע יפה ,  אבל מתברר שעם עקרונות קשה לרוץ לכנסת .  אז כשבני גנץ אמר שהוא לא מקבל כסף מאנשי עסקים ,  כנראה שהוא התכוון להגיד שהוא לא קיבל כסף מאף איש עסקים חוץ מאלפרד אקירוב ,  גדעון יניב ,  וסמדר אונגר .  או במילים אחרות ,  חוסן לישראל לא לוקחת כסף מאף איש עסקים חוץ מאלו שמוכנים להלוות לה .  
רוצים את חדשות העסקים ישירות לסמארטפון ?  עכשיו גם בטלגרם - הצטרפו כאן
לקריאה נוספת:הדיל בין רמי לוי לזול ובגדול שיאפשר להן להשתלט על הקואופתוכנית ההתרחבות של רמי לוי :  גוד פארם תכפיל את גודלההעליון :  האישה זכאית רק לחלק מהכספים בחשבון המשותף 
אם כבר מדברים על חוסן לישראל ,  אז ממה שהבנתי ,  הם מבטיחים לפעול להורדת יוקר המחיה .  אבל במקביל ,  המועמד שלהם לתפקיד כלכלי בכיר הוא יו"ר ההסתדרות ,  אבי ניסנקורן .  קצת קשה לי לראות איך ניסנקורן פועל להורדת יוקר המחיה ,  בהתחשב בעובדה שיהיה קשה להוריד את יוקר המחיה בלי לפגוע באינטרסים של העובדים בחברת חשמל ,  רשות הנמלים ,  הבנקים ובעוד כמה ועדי עובדים די חזקים .  או במילים אחרות ,  חוסן לישראל תפעל להוריד את המחירים של כל המוצרים ,  בתנאי שלחברות שמייצרות אותם אין ייצוג בהסתדרות .
 דווקא לראש הממשלה ,  בנימין נתניהו ,  יש לכאורה מצע כלכלי ברור .  אבל מצד שני ,  ב-2003 ,  כשראש הממשלה היה שר אוצר ,  הוא הכריז שהדבר הכי חשוב לכלכלת ישראל זה להקטין את המגזר הציבורי .  שר האוצר נתניהו טען שכשהמגזר הציבורי הוא גדול מדי ,  המדינה תפשוט בסופו של דבר את הרגל .  כשר אוצר ,  בנימין נתניהו עשה למגזר הציבורי דיאטה משמעותית ,  שהיה לה חלק חשוב בעובדה שישראל צלחה את המשבר העולמי של 2008 בקלות יחסית .  אבל מאז שהוא נבחר לראשות הממשלה ,  כנראה שהוא שינה את דעתו .  תרשים 1 מראה איך המגזר הציבורי חזר להתנפח ,  וכיום החלק של המועסקים במגזר הציבורי גדול יותר מאשר כשנתניהו היה שר אוצר .  אז כנראה ששר האוצר נתניהו חושב שמגזר ציבורי מנופח זה רע למשק ,  אבל ראש הממשלה נתנידהו דווקא חושב שזה דבר מצוין .  
לפחות נתניהו לא לבד כשמדברים על סתירות פנימיות .  לפי המצע של מפלגת העבודה בבחירות האחרונות ,  אפשר גם להגדיל את ההוצאה הציבורית בעוד אחוז או שניים בשנה ,  גם לא להעלות מסים ,  וגם לא להגדיל את הגרעון .  זה בערך כמו שמישהו יציע לאדם שנמצא במינוס להישאר עם אותו שכר ,  לבזבז עוד אלפיים שקל בחודש ,  לא לקחת הלוואות ולא להגדיל את האוברדאפט .  כנראה שבמפלגת העבודה יודעים איך אפשר לעשות את זה .
 לפני סיום ,  אי אפשר בלי להזכיר את יאיר לפיד שבתור שר אוצר החליט שאלכוהול זה דבר לא בריא ,  ושכדי לצמצם את הצריכה צריך להעלות את המס על משקאות משכרים .  התוצאה הייתה שהמס על משקאות זולים עלה בהרבה ,  בזמן שהמס על משקאות יקרים ירד באופן חד .  כך שלדעתו של יאיר לפיד ,  כנראה שהאלכוהול בוודקה מזיק ,  אבל האלכוהול בוויסקי הוא דווקא מאד בריא .
 למזלנו ,  יש מפלגה אחת שעושה בדיוק מה שהיא אומרת ,  ומראה לכל השאר איך עושים את זה נכון .  אז כדאי שכל המפלגות ילמדו מיהדות התורה .  כל מה שהם מבטיחים ,  הם גם מקיימים .  
ד"ר אביחי שניר - המכללה האקדמית נתניה ובית ההשקעות אינפיניטי 

מה עוצמת הקשר בין המציאות לאמירות הפוליטיקאים ? 
כולנו באמת לא סקטוריאלית ?  נתניהו לא אוהב את המגז הציבורי ?  לעבודה יש באמת פיתרונות כלכליים ?  התדמית הסבוכה של מקצוע הכלכלה מאפשרת לפוליטיקאים לפעמים להגיד מה שהם רוצים

