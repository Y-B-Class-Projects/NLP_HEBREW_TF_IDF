לסיים עם חלוקת התיקים :  נתניהו מקווה להשביע ממשלה כבר מחר
ראש הממשלה מקווה שהליך החקיקה לתיקון חוק יסוד :  הממשלה יושלם היום בשעות הערב המוקדמות ,  וכך יוכל להתפנות לחלוקת התיקים בסיעתו - כדי שהממשלה תושבע כבר בחמישי .  זאת כדי להימנע ממשא ומתן על התיקים בסמוך לתאריך היעד להצגת הממשלה
 ( הנשיא לוואלה ! News :  הרחבת הממשלה מערערת את אמון הציבור )  
מליאת הכנסת תתכנס הבוקר  ( רביעי )  למרתון דיונים והצבעות לקראת אישורו הצפוי של התיקון לחוק יסוד :  הממשלה ,  לפיו המגבלה על מספר השרים תחול בכנסת הבאה ,  מה שלמעשה יאפשר לראש הממשלה בנימין נתניהו להגדיל את מספר השרים מעבר ל-18 שנקבעו בחוק שאושר בכנסת שעברה .  
במקביל ,  שואף נתניהו להשביע את הממשלה כבר מחר ,  וזאת כדי להימנע ממצב שבו הוא מנהל משא ומתן על התיקים מול חברי הליכוד ביום שני ,  שעות לפני הדד ליין להצגת הממשלה .  גורמים שונים בליכוד אישרו כי אכן הכוונה היא להשביע את הממשלה מחר ,  אך הדגישו כי הדבר מותנה בכך שהליך החקיקה יושלם עד הערב ,  כדי לפנות לראש הממשלה זמן להיפגש עם חברי הסיעה ולבשר להם איזה תפקיד הוא מייעד להם בממשלתו הרביעית .  אם ההצבעות על החוק יתארכו ,  יגדל הסיכוי שהשבעת הממשלה תידחה ליום שני .
 עוד בוואלה חדשות:צפו בסערה :  שרון גל כינה חברי מרצ  " פושעים "  - והוצא מהמליאהריבלין לוואלה !  NEWS :  הגדלת הממשלה  " מערערת את אמון הציבור"ח"כ שמולי על הלילה הלבן במשכן : " קפה שחור ובדיחות במסדרונות "  
המליאה תיפתח ב-9:00 לדיון על החוק בקריאה שנייה ,  כאשר חברי האופוזיציה ימשיכו לנמק את ההסתייגויות שהגישו נגד החוק .  הדיון בנושא נפתח שלשום בשעות אחר הצהריים ,  ונפסק לקראת חצות .  סיעות האופוזיציה הגישו מאות הסתייגויות שיעלו לדיון ולהצבעה .  סיעת המחנה הציוני ,  לדוגמה ,  הגישה 99 הסתייגויות ,  רובן ככולן הן עקיצות אישיות כלפי ראש הממשלה .  בין היתר מציעה הסיעה כי בסעיף 3 לחוק ,  במקום  " אמון הכנסת "  ייכתב : " גחמות בנימין נתניהו ";  וכי בסעיף 14 ,  במקום  " למדינת ישראל ולחוקיה "  ייכתב  " לשלדון אדלסון ולממונו ". 
גם בסיעת יש עתיד החליטו לנצל את הדיון בקריאה שנייה כדי לנגח את נתניהו ,  והגישו מאה הסתייגויות שונות .  בסיעתו של יאיר לפיד דורשים ,  למשל ,  לשנות את הסעיף המגדיר את מטרת החוק ,  כך שייכתב בו  " מטרת חוק זה להעביר כספים ,  ג'ובים ותפקידים לקבוצות סקטוריאליות בישראל ,  תוך לקיחתם מהתקציבים החברתיים ובזיזת משלמי המיסים ,  כל זאת לשם ביצורו של ראש ממשלת ישראל בתפקידו ושמירה על כתובת מגוריו ברחוב בלפור בירושלים ". 
בשעה 11:00 צפוי להסתיים שלב ההסתייגויות על החוק ,  והכנסת תקיים דיון מיוחד בהשתתפות ראש הממשלה לציון 70 שנה לניצחון בעלות הברית על הנאצים .  בתום הדיון יחלו ההצבעות על התיקון לחוק היסוד ,  והן צפויות להימשך עד שעות הערב המאוחרות .
 לפניות לכתב :  omri_n@walla.net.il
 ( עדכון ראשון :  23:21 )  

לסיים עם חלוקת התיקים :  נתניהו מקווה להשביע ממשלה כבר מחר
ראש הממשלה מקווה שהליך החקיקה לתיקון חוק יסוד :  הממשלה יושלם היום בשעות הערב המוקדמות ,  וכך יוכל להתפנות לחלוקת התיקים בסיעתו - כדי שהממשלה תושבע כבר בחמישי .  זאת כדי להימנע ממשא ומתן על התיקים בסמוך לתאריך היעד להצגת הממשלה

