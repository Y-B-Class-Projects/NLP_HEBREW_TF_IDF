גנץ על סוריה : " מקווה בשבילם שיפסיקו עם השטויות "
 הרמטכ"ל נפגש עם תלמידים בגן יבנה ,  וסיפר כי הוא ייסע היום לרמת הגולן ,  לבקר את הכוחות הלוחמים .  לפי מסמכים סוריים שנחשפו ,  חיזבאללה  " לא מתכוון לפעול בגבול עם ישראל "
 הרמטכ"ל ,  רב-אלוף בני גנץ ,  התייחס היום  ( רביעי )  בפתח מפגש עם תלמידים בגן יבנה להתחממות בגזרה הצפונית ,  ואמר : " אני מקווה בשבילם שיפסיקו עם השטויות .  אנחנו דרוכים ועוקבים אחרי מה שקורה .  מי שיפעל נגדנו מכל מקום ירגיש אותנו בחזרה ". 
גנץ הגיע לגן יבנה לביקור בחמ"ל ,  יחד עם בכירי העירייה ,  ולאחר מכן הגיע לפגישה עם תלמידי תיכון בעיר .  הוא עוד סיפר לתלמידים כי הוא ייסע בהמשך היום לרמת הגולן ,  לבקר את הכוחות .
 התחממות בגבול הצפון - כותרות נוספות:חיל האוויר תקף הלילה יעדים של צבא אסד ברמת הגולן הסוריתארגוני הטרור מצאו את הפרצה בחומה הבצורה של צה"לפרסום ראשון :  לוחמי חיזבאללה חדרו מאות מטרים לשטח ישראל 
ראש הממשלה ,  בנימין נתניהו ,  התייחס גם הוא לנושא בפתח ישיבת הממשלה : " צה"ל תקף הלילה מטרות בשטח סוריה .  אלו מטרות של גורמים סורים שלא רק אפשרו ,  אלא גם שיתפו פעולה עם ההתקפות על כוחותינו ".  נתניהו הוסיף כי המדיניות הישראלית  " מאוד ברורה  אנחנו פוגעים באלה שפוגעים בנו ".   
" אנחנו גם מסכלים כמיטב יכולתנו העברת אמצעי לחימה בים ,  באוויר וביבשה ,  והפעילות הזאת תימשך ",  ציין ראש הממשלה , " בשנה האחרונה רמת הטרור הייתה הנמוכה ביותר בעשור האחרון ,  גם בקורבנות בנפש ,  וגם בשיגור טילים ורקטות .  מעת לעת אנחנו נדרשים לעשות פעולות תקיפות ,  כפי שאנחנו עושים עכשיו ,  כדי שהשקט הזה יימשך ".  
נתניהו סיכם ואמר : " המדיניות התקיפה הזאת היא שאחראית לכך שביטחון ישראל נשמר ,  ביטחונם של אזרחי ישראל נשמר ,  וישראל יחסית לכל המזרח התיכון ,  שעובר את הטלטלה הכבירה הזאת שנמשכת ביתר שאת ,  היא המקום היציב והבטוח ביותר בכל האזור הזה ".  
בתוך כך ,  העיתון  " א-שרק אל-אווסט "  היוצא לאור בלונדון בשפה הערבית חשף היום מסמכים סוריים רשמיים ,  בהם נמצא פרוטוקול פגישה שהתקיימה בין סגן שר החוץ הסורי ,  פייסל מקדאד ,  וסגן שר החוץ הרוסי ,  מיכאיל בוגדנוב .  לפי סיכום הפגישה ,  בוגדנוב אמר כי הוא נפגש בביירות עם חסן נסראללה ,  שביקש ממנו להעביר מסר לישראלים כי  " המקום הרגוע ביותר בעולם הוא גבולה הדרומי של לבנון ".  זאת ,  לטענתו ,  מכיוון שחיזבאללה מפגנה את מאמציו למה שמתרחש בסוריה .  נסראללה הדגיש כי אין לארגונו כוונה לפעול בצורה כלשהי בגבול עם ישראל .
 עוד צוין במסמכים שבוגדנוב אמר במהלך הפגישה כי נתניהו נפגש עם נשיא רוסיה ,  ולדימיר פוטין ,  בנוכחות ראש אמ"ן ,  שאמר כי לישראל יש מרגלים אמינים בסוריה וכי הם יודעים באופן מלא על כל מה שקורה בסוריה .  
מקדאד שלח מסר לישראל דרך בוגדנוב והצהיר : " לא נשב בשקט לנוכח כל תוקפנות חדשה .  לא ניתן לישראל לנצל את המצב שלנו .  אנו נמשיך לחמש את חיזבאללה בנשק איכותי הנחוץ לו ".  בוגדנוב אמר למקדאד כי הישראלים מסרו שאין להם רצון להתערב במצב בסוריה וכי הם  " מפציצים בסוריה רק אתרים הקשורים לחיזבאללה ".  

גנץ על סוריה : " מקווה בשבילם שיפסיקו עם השטויות "
 הרמטכ"ל נפגש עם תלמידים בגן יבנה ,  וסיפר כי הוא ייסע היום לרמת הגולן ,  לבקר את הכוחות הלוחמים .  לפי מסמכים סוריים שנחשפו ,  חיזבאללה  " לא מתכוון לפעול בגבול עם ישראל "
 
