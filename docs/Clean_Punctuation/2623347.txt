דיווחים : " יאיר לפיד שוקל לקבל את תיק האוצר "
 במהדורות החדשות המרכזיות דווח כי יו"ר יש עתיד ויתר על תיק החוץ וצפוי להחליף את שר האוצר שטייניץ ,  שאמר : " משוכנע שלפיד יצליח ".  מסתמן :  בנט יהיה שר התמ"ת ,  מופז לרווחה
פריצת דרך במשא ומתן הקואליציוני ?  יו"ר  " יש עתיד ",  יאיר לפיד ,  יקבל את תיק האוצר ואילו יו"ר הבית היהודי ,  נפתלי בנט ,  יהיה שר התעשייה ,  המסחר והתעסוקה  כך דווח אמש  ( שישי )  במהדורות החדשות של ערוצי הטלוויזיה .  על פי הדיווחים ,  לפיד ויתר על תיק החוץ שככל הנראה יישמר לשר החוץ לשעבר אביגדור ליברמן .  כמו כן ,  הוא ייהנה ככל הנראה מתואר של סגן ראש הממשלה .  
בערוצים 2 ו-10 דווח אמש כי מספר השרים המסתמן בממשלה הבאה הוא 24-23 .  זאת בעקבות הלחץ שהפעיל לפיד לצמצום מספר השרים ,  שבראשית דרכה של הממשלה הנוכחית עמד על 30 .  עוד דווח כי גורמים בליכוד הביעו חשש שמא  " לפיד גורר את המשא ומתן עד הרגע האחרון "  כדי לא לאפשר להם למצוא אופציה אחרת לשותפות הקואליציונית .  הגורמים קראו ללפיד לפתוח במשא ומתן חדש עם צאת השבת ולהמשיך  " עד שייצא עשן לבן ".  
על פי הדיווח בחדשות ערוץ 2 ,  ישנם כמה תיקים סגורים נוספים בממשלה הבאה .  השר ישראל כץ ,  כך דווח ,  יישאר בתפקידו כשר התחבורה .  יו"ר קדימה ,  שאול מופז ששמו עלה לא פעם כמועמד לתפוס את תיק השר לעניינים אסטרטגיים ,  יתפוס את תיק הרווחה .  שר האוצר בממשלה הנוכחית ,  יובל שטייניץ ,  יכהן  על פי הדיווח ,  כשר האסטרטגיה והמודיעין .  עוד דווח ,  כי סופה לנדבר תהיה שרת הקליטה ופאינה קירשנבאום תקבל את תיק החקלאות .  אפשרות נוספת שעלתה היא שישראל ביתנו תוותר על תיק ביטחון הפנים לטובתו של גלעד ארדן .  על פי הדיווח ,  עמיר פרץ יכהן כשר לאיכות הסביבה .  
שר האוצר היוצא ,  יובל שטייניץ ,  התייחס אמש למחליפו המסתמן . " אני משוכנע שלפיד יצליח לשמור וגם להמשיך לפתח ולקדם את הכלכלה ",  אמר שטייניץ בראיון לערוץ 1 ,  וציין כי הוא מעביר כלכלה במצב טוב יותר מזאת שהייתה כאשר נכנס לתפקידו .  כשנשאל שטייניץ האם האג'נדה של לפיד תואמת את שלו ,  השיב : " אמרתי בעבר שיש עתיד והבית היהודי הן בחירות מוצלחות מבחינה כלכלית .  טוב שהם התחזקו ולא שלי יחימוביץ' .  דרושה כלכלה לא פופוליסטית ,  אסור להיכנע להלכי רוח פופוליסטיים ,  אלא לעשות משהו רציונלי ונכון ".  שטייניץ אף ייעץ ליורשו במשרד האוצר  " לחשוב לבד "  ולא להסתמך על פקידים או על עצות מאחרים .
 באשר למספר השרים בממשלה החדשה ,  העריך שטיניץ : " לא יהיו 28 אלא פחות ,  אבל גם לא 18 ".  הוא צין כי לא יתפלא אם יהיו 24 שרים ,  וכי צפוי צמצום משמעותי של מספר המשרדים .  לגבי שרי הליכוד הבכירים אמר שטייניץ כי הוא מעריך שנתניהו יעשה מאמץ למנוע עד כמה שאפשר את הפגיעה במעמדם . " רובנו נישאר באותה רמה של שירות ",  אמר שטייניץ ,  שהוסיף בחיוך : " אני לא מודאג ". 
אתמול נועד לפיד עם ראש הממשלה בנימין נתניהו במעון ראש הממשלה בירושלים במסגרת המשא ומתן להרכבת הקואליציה ,  שנותר שבוע בלבד להקמת הממשלה .  הפגישה הוגדרה כטובה והושגה בה התקדמות משמעותית .  
המו"מ הקואליציוני - כותרות נוספותנתניהו ולפיד נפגשו :  הושגה התקדמות משמעותיתבנט :  לו הקמת הממשלה היתה לידה ,  היינו בשתי אצבעות פתיחהחוץ ,  אוצר והורדת ידיים :  מדריך הספינים בדרך לממשלה 

דיווחים : " יאיר לפיד שוקל לקבל את תיק האוצר "
 במהדורות החדשות המרכזיות דווח כי יו"ר יש עתיד ויתר על תיק החוץ וצפוי להחליף את שר האוצר שטייניץ ,  שאמר : " משוכנע שלפיד יצליח ".  מסתמן :  בנט יהיה שר התמ"ת ,  מופז לרווחה

