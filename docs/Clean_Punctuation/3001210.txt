 " חוסר אחריות ציבורית ":  בכנסת זועמים על הצעת החוק לסגירת התאגיד
ח"כ רועי פולקמן מכולנו התייחס להצעה שפורסמה בוואלה !  NEWS ,  והבהיר כי פתיחת התאגיד ב-2017 עומדת בעינה והתרעם על המשך העיסוק בנושא .  ח"כ רוזנטל : " ביטן השליח של נתניהו "
  ( בחודש שעבר :  הכנסת אישרה כי התאגיד יתחיל לפעול באפריל 2017 )  
חברי הכנסת  מהקואליציה ומהאופוזיציה  הביעו היום  ( שלישי )  התנגדות נחרצת להצעת החוק של ח"כ דוד ביטן  ( הליכוד )  שפורסמה לראשונה בוואלה !  NEWS ,  ומטרתה סגירת תאגיד השידור הציבורי .  על פי הצעת החוק ,  יבוטל חוק השידור הציבורי הישראלי מ-2014 ,  שקבע את הרפורמה בשידור הציבורי - פירוק רשות השידור והקמתו של תאגיד השידור הציבורי - ובמקומו ייכנס מחדש לתוקפו חוק רשות השידור מ-1965 ,  שמיסד את עבודת הרשות עד 2014 ,  כשחלק מסעיפיו יבוטלו או ישונו .
 יו"ר סיעת כולנו ,  ח"כ רועי פולקמן ,  הבהיר כי  " עד רגע זה לא התקיים שום דיון בנושא ואין כרגע שום שיח או הסכמות על סגירת התאגיד ".  לדבריו , " עד היום הושקעו בפירוק רשות השידור והקמת התאגיד 'כאן' כמיליארד שקל במהלך שמתנהל כבר יותר משנתיים .  נכון להיום ,  הסיכום בו התאגיד יפתח בינואר - אפריל 2017 עומד בעינו .  המשך העיסוק בנושא ,  הוא חסר אחריות ציבורית ".   
" התאגיד שנתניהו הבטיח לנו שיחסוך כסף לקופת המדינה ,  מצטייר פתאום על ידי הממשלה כנטל כלכלי .  האמנם ?  ",  תמהה ח"כ קסניה סבטלובה  ( המחנה הציוני )  ,  שעומדת בראש השדולה לחופש הביטוי והעיתונות . " נתניהו ידע היטב מהי העלות הצפויה כשניסה לשווק לציבור את הקמת התאגיד בתקופה שעוד תמך בו .  מה עם הכסף שכבר הושקע בתאגיד ובהליכי סגירת רשות השידור ?  אני קוראת לכל מי שמאמין בעיתונות עצמאית משמאל וכן ,  גם מימין ,  להתנגד להצעת החוק ההזויה הזו ". 
גם ח"כ מיקי רוזנטל  ( המחנה הציוני )  התייחס לנושא ,  ואמר כי  " ביטן הוא רק השליח .  המשחק האכזרי בתאגיד השידור ושאר האיומים על כלי תקשורת לא היו מתאפשרים ללא ידיעתו וללא הסכמתו של ראש הממשלה ,  המנצח על מהלך רחב של השתקת הביקורת נגדו ".  לדבריו , " לכל פארסת התאגיד יש מטרה אחת - להחליש את השידור הציבורי הקיים ולשמרו בגסיסה ,  תוך בלימת התחזקותו של התאגיד החדש .  יש פה ניסיון שקוף להפחיד עיתונאים ועובדים איכותיים מלעבור ולשפר את התאגיד החדש .  לא יעזרו כל ניסיונות הסרק של נתניהו וחבורת החנפנים שלו .  התאגיד יקום ואנחנו נבטיח שיהיה שידור ציבורי חופשי וביקורתי בישראל ".  
חברת הכנסת איילת נחמיאס ורבין  ( המחנה הציוני )  כינתה את המהלך  " מסעות הצלב של נתניהו נגד התקשורת ".   " נושא הכלים הנאמן דוד ביטן נקרא שוב להוציא לפועל את מזימותיו של נתניהו ולפגוע בדמוקרטיה ובחופש הביטוי .  רק נתניהו ,  שמסית כנגד עובדים באופן שיטתי ,  יכול להמציא מתנת חג בדמות חוסר יציבות תעסוקתית למאות עובדי התאגיד והרשות ",  אמרה . " את הרפורמה שבזמנו חתמו עליה ריסק נתניהו ובמקומה קידם את התאגיד - פעם עובדי התאגיד הקשורים ברשות חוטפים ופעם אלה שהוצרחו מכלי תקשורת אחרים לטובת התאגיד - העיקר שנתניהו ישלוט בתקשורת ". 
ביטן הגיב לביקורת ואמר : " החוק יניב חסכון משמעותי לתקציב המדינה ,  שילך לרווחה ,  לחינוך ,  ולתשתיות ,  ויקל על התקציב במקום לבנות אולפני טלוויזיה שכבר קיימים .  היום ניתן לנהל רשות שידור נקייה ,  עם דרגות שכר הגיוניות ולא בזבזניות ,  לייצר תוצר איכותי ללא עלות לציבור וללא הכבדה על קופת המדינה .  התאגיד החדש לא הצליח להתרומם ,  למרות הזמן הרב שעבר מאז חקיקת החוק ,  ובאותו הזמן נוצרה הזדמנות לייעל את התאגיד הישן .  נתנו ביטוי לזמן מסך רב ליוצרים הישראלים וליצירה הישראלית ,  שתתן ביטוי שוויוני לכל התרבויות והדעות במדינת ישראל ".   

" חוסר אחריות ציבורית ":  בכנסת זועמים על הצעת החוק לסגירת התאגיד
ח"כ רועי פולקמן מכולנו התייחס להצעה שפורסמה בוואלה !  NEWS ,  והבהיר כי פתיחת התאגיד ב-2017 עומדת בעינה והתרעם על המשך העיסוק בנושא .  ח"כ רוזנטל : " ביטן השליח של נתניהו "
 
