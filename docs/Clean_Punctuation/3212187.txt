למרות  " ההצהרה הדרמטית ":  חצי מהציבור סבור - ההליך נגד נתניהו הוגן
מנתוני סקר וואלה !  NEWS עולה כי למרות דבריו של ראש הממשלה ,  52% מהציבור חושבים שהיועמ"ש צריך לפרסם את החלטתו על הגשת כתב אישום ,  לעומת 20% .  עוד עולה בסקר כי גם בתרחיש לפיו גנץ ,  אשכנזי וכחלון ירוצו ברשימה אחת - נתניהו עדיין שומר על כוחו
ההצהרה  " הדרמטית "  של ראש הממשלה אתמול בערב לא שינתה את עמדת הציבור לגבי פרסום החלטת היועץ המשפטי לממשלה על הגשת כתב אישום נגדו ,  ורוב הציבור לא מסכים עם הטענות שלו להליך לא הוגן .  כך עולה מסקר וואלה !  NEWS ומכון פאנלס פוליטיקס בראשות מנחם לזר .  52% מהציבור סבורים שהיועץ המשפטי צריך לפרסם את ההחלטה שלו לפני הבחירות ,  ורק 20% מתנגדים למהלך .
 48% מהציבור אינם מסכימים עם הטענה של נתניהו שההליך הפלילי והמשפטי נגדו אינו הוגן ,  ואילו 36% מסכימים .  שיעור דומה מהמשיבים  ( 48% )  חושבים שנתניהו לא יוכל להמשיך לכהן גם אחרי הגשת כתב אישום ,  ואילו 38% סבורים שדווקא כן .  
עם זאת ,  נראה שהמסרים של נתניהו מחלחלים עמוק מאוד ל"בייס "  הליכודי ,  שבאופן גורף מאמץ את הטענות שלו ומציג שיעורי תמיכה הפוכים לאלה של הציבור הכללי :  80% ממצביעי הליכוד חושבים שנתניהו צריך לכהן גם אחרי הגשת כתב אישום ,  ו79% מסכימים שההליך נגדו אינו הוגן ,  ו46% מתנגדים לכך שהיועץ המשפטי לממשלה יפרסם את ההמלצה שלו לפני הבחירות .
 עוד בוואלה !  NEWS:השריונים ,  השינויים :  ועדת חוקת הליכוד דנה בהצעת רה"מ לפריימריזפרסום ראשון :  דוברי נתניהו - גם מורשי החתימה של הליכוד בקמפייןלא רק מומו פילבר :  עוד יועץ לשעבר של נתניהו ייעץ לבנט ושקד 
הסקר האינטרטי בוצע בקרב 527 משיבים המהווים מדגם מייצג של האוכלוסיה היהודית הערבית בישראל  ( עם טעות דגימה של 4.3% )  .  מהסקר עולה כי ישנה יציבות מסוימת בתמונת המנדטים בהשוואה לסקרים האחרונים וכי נאום ראש הממשלה לא שינה לשום כיוון את התוצאות בצמרת :  הליכוד מוביל בפער גדול בראש עם 32 מנדטים ,  ואחריו יש עתיד עם 13 ,  הרשימה המשותפת -12 ורשימת חוסן לישראל של הרמטכל לשעבר בני גנץ עם 12 מנדטים גם כן .  
מפלגת הימין החדש של נפתלי בנט ואיילת שקד מתייצבת על 8 מנדטים ,  וכך גם הבית היהודי שמתאוששת מעט בסקר ומתייצבת על 5 מנדטים .  הפירוקים בשמאל עוברים חלק פחות - שבוע לאחר פירוק המחנה הציוני ,  מפלגת העבודה מקבלת 8 מנדטים ומתייצבת על מספר חדש ספרתי ,  אך מצבה של לבני רע עוד יותר - התנועה לא עוברת את אחוז החסימה ומקבלת רק 2.9% מקולות המשיבים .  
גם ישראל ביתנו ומפלגת גשר של ח"כ אורלי לוי אבקסיס נמצאות בקרבה מסוכנת לאחוז החסימה עם 4 מנדטים בלבד .  ש"ס ,  לעומת זאת ,  מתרחקת מאחוז החסימה ,  ויחד עם מרצ וכולנו מקבלת חמישה מנדטים בסקר הנוכחי .   מהסקר עולה כי במפת המפלגות הנוכחית לנתניהו לא תהיה כל בעיה להרכיב את הממשלה הבאה וכי גוש הימין נותר איתן ועומד כיום על 66 מנדטים ,  וגוש המרכז-שמאל נותר מפוצל למפלגות בינוניות וקטנות שלא יכולות לאתגר את נתניהו .  אז במסגרת פינתנו תרחישים ספקולטיביים לחיבורים במרכז-שמאל ,  הסקר בחן גם את מידת התמיכה בחיבור היפותטי של גנץ ,  משה כחלון ,  והרמטכ"ל לשעבר גבי אשכנזי .  
אשכנזי הוא אחד השחקנים המחוזרים ביותר בשוק כיום ,  אך לפי ההערכה הוא ייכנס לזירה הפוליטית רק אם תהיה מסגרת שתביא לשינוי שלטוני .  מהסקר עולה כי חבירה משולשת כזו תגיע למקום השני אחרי הליכוד אך לא משנה דרמטית את תמונת המצב .  
איחוד כחלון-גנץ-אשכנזי ,  כך לפי הסקר ,  מניב 18 מנדטים - אחד יותר מחיבור פשוט של שתי הרשימות בנפרד ,  אך לא ניתן לייחס את המנדט הזה לתוספת של אשכנזי או של אחת המפלגות באופן מובהק .  היחיד שנפגע מתרחיש כזה הוא יאיר לפיד ויש עתיד - אבל גם הוא ,  יאבד מנדט אחד בלבד .  

למרות  " ההצהרה הדרמטית ":  חצי מהציבור סבור - ההליך נגד נתניהו הוגן
מנתוני סקר וואלה !  NEWS עולה כי למרות דבריו של ראש הממשלה ,  52% מהציבור חושבים שהיועמ"ש צריך לפרסם את החלטתו על הגשת כתב אישום ,  לעומת 20% .  עוד עולה בסקר כי גם בתרחיש לפיו גנץ ,  אשכנזי וכחלון ירוצו ברשימה אחת - נתניהו עדיין שומר על כוחו

