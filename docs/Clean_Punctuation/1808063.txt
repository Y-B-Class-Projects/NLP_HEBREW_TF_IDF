נתניהו : " בשום מקום אין לערבים זכויות כמו פה "
 ראש הממשלה התייחס במליאת הכנסת ,  בין היתר ,  לטענות חברי הכנסת הערבים והשווה אותן למהומות המתרחשות בעולם הערבי .  ח"כ זאלקה : " נפנה לעולם כדי לקבל הגנה מפני ממשלת נתניהו "
  ( באדיבות ערוץ הכנסת ,  עריכה :  טל רזניק ) 
ראש הממשלה ,  בנימין נתניהו ,  נשא הערב  ( שלישי )  נאום בדיון שנערך במליאת הכנסת תחת הנושא  " כישלון ממשלת נתניהו בתחומים המדיני ,  הכלכלי והחברתי ".  נתניהו התייחס בנאומו ,  בין היתר ,  לאסון הפוקד בימים אלו את יפן ,  למלחמת האזרחים בלוב ,  ל"חוק ששינסקי "  ולתגובת הרשות פלסטינית לרצח חמשת בני משפחת פוגל בהתנחלות איתמר לפני כשבוע וחצי .  
באשר לתגובת הרשות לפיגוע באיתמר אמר ראש הממשלה : " חווינו בשבועות הללו רצח נורא באיתמר שזעזע את כל אזרחי ישראל .  נמצא את המרצחים ונמצא את הדין אבל צריך להבין שהבניה היא אחת מהדרכים שהציונות מצאה לנכון כדי לענות על מעשה הרצח הזה ".  לדבריו , " התגובה של הרשות הפלסטינית הייתה מגומגמת .  אמרתי לאבו מאזן :  'לא לי אתה צריך לומר את הדברים .  אתה צריך לומר זאת בעוצמה לכלי התקשורת' ".  
בתגובה לדברים ולנוכח תקיפת צה"ל בעזה היום שגרמה למותם של ארבעה פלסטינים ,  בהם ילד ונער ,  קרא לעברו ח"כ אחמד טיבי  ( רע"מ-תע"ל )  : " אתה מוכן לגנות את הרג הילדים בעזה ?  "  ונתניהו השיב כי  " כשאקבל את התמונה המלאה אתה תשמע את תגובתה של ישראל בצורה שלמה ומלאה .  אבל מי שנכנס לבית באיתמר לא רצח את המשפחה בשגגה ,  היא לא נהרגה כתוצאה מתופעת לוואי מלחמתית שלפעמים פוגעת גם בחפים מפשע ". 
נתניהו אמר גם כי הכספים מהתמלוגים על הגז יגיעו בקרוב למשרדי הביטחון והחינוך .  לדבריו , " במוקדם או במאוחר נצטרך להגדיל את תקציב הביטחון של ישראל לאור השינויים באזורנו ".  הוא הוסיף כי  " הזעזוע פוקד כל מדינה מלבד ישראל .  אנחנו המדינה היחידה החסינה מהזעזועים כי אצלנו ,  עם כל הביקורת וההערות ,  יש דמוקרטיה ".  עוד אמר נתניהו כי  " הטענות של הח"כים הערבים נשמעות חלולות כשאנחנו רואים מה מתחולל סביבנו .  אין מדינה ערבית אחת בה יש לערבים זכויות וחופש להתבטא כפי שיש במדינת ישראל ".  כאשר נתניהו דיבר על הטבח שמתנהל בימים אלה בלוב ,  קרא לעברו יו"ר בל"ד ,  ח"כ ג'מאל זחאלקה : " כמה ילדים פלסטינים הרגת היום ?  תגיד על הדוכן ".  
כאשר זחאלקה עצמו עלה לדוכן הנואמים ,  הוא אמר : " היום הזה תעביר כנסת ישראל שלושה חוקים גזעניים .  חוקים שכוונתם היא פגיעה באזרחים ערבים ".  הוא פנה לנתניהו ואמר : " אני אומר לך שהעולם לא יאמין לך .  אם משהו נראה כמו ברווז ,  הולך כמו ברווז ,  ומגעגע כמו ברווז ,  הוא ברווז ".  נתניהו השיב כי  " הזכות שלך לגעגע כאן ,  היא הדמוקרטיה ".  זחאלקה סיכם את נאומו באומרו כי  " הלילה השחור הזה אנחנו נפנה לכל העולם לקבל הגנה מפני הממשלה האנטי-דמוקרטית הזאת בראשות בנימין נתניהו ".  
במהלך נאומו ,  הביע ראש הממשלה שוב את צערו על האסון שפקד את יפן והדגיש כי ישראל תסייע ליפן ככל שנדרש .  באשר לחוק ששינסקי ,  קרא נתניהו לכל חברי הכנסת ,  מהקואליציה ומהאופוזיציה ,  להצביע  " על החקיקה החשובה הזאת ".  לדבריו , " אני יכול להבטיח שהליכוד יצביע בעד החוק ואני מצפה שגם האופוזיציה תצביע בעד החוק ". 

נתניהו : " בשום מקום אין לערבים זכויות כמו פה "
 ראש הממשלה התייחס במליאת הכנסת ,  בין היתר ,  לטענות חברי הכנסת הערבים והשווה אותן למהומות המתרחשות בעולם הערבי .  ח"כ זאלקה : " נפנה לעולם כדי לקבל הגנה מפני ממשלת נתניהו "
 
