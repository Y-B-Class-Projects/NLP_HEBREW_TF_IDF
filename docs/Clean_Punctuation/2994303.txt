לאחר השבתה של יממה :  תנועת הרכבות שבה לסדרה בכל הארץ
ברקע המשבר בין ראש הממשלה לשר התחבורה ,  קו תל אביב-חיפה שב לפעול ,  והתחנות בקו יתנהלו גם הן כסדרן .  בעקבות אירועי הימים האחרונים ,  מעריכים מחדש ברכבת ישראל את התנהלות המשך העבודות
תנועת הרכבת שבה הערב  ( שבת )  לסדרה ,  עם חידוש פעילות קו תל אביב-חיפה בשעה 19:00 בערב .  הסדרת פעילות הקווים ,  ובהם אלה שהושפעו מהעבודות בקו ,  מגיעה לאחר שתי יממות שבהן עשרות אלפי אזרחים - בהם חיילים רבים - נפגעו מהשיבושים הקשים .  ברכבת ישראל טענו הערב כי בעקבות המשבר ,  ייאלצו להעריך מחדש את מהלך העבודות שהיו צפויות בהמשך .
 מנכ"ל רכבת ישראל ,  בועז צפריר ,  אמר : " ברגעים אלה מחדשת רכבת ישראל את תנועת הרכבות בין תל אביב להרצליה בשני הכיוונים .  התנועה בין ת"א לחיפה תשוב לסדרה בהדרגה.אני מודה לכל הצוותים הטכניים ולעובדי הרכבת כולם שפעלו החל ממוצאי שבת לבצע את עבודות התשתית במקצועיות ,  ביסודיות וביעילות ". 
עוד כתבות בנושא :  משבר הרכבת :  נתניהו איבד הזדמנות להפגין מנהיגותנתניהו עקץ את כץ בישיבת הממשלה : " צריך למנוע משברים ,  לא ליצור אותם "" יש משבר אז כולם טסים ?  ":  השרים המשועשעים הגיבו בהומור לסערת הרכבת 

סטלה דניאל ,  שעלתה מבולגריה ומתגוררת בחיפה ,  סיפרה כי נאלצה לישון אתמול במרכז אצל בני משפחתה כדי שתוכל להגיע לעבודה הבוקר ,  ברמת גן . " בבולגריה היו הרבה בעיות ומאבקים בין שרים ,  אבל אני לא זוכרת סיטואציה כזאת ,  שבה ויכוח פוליטי משתק מדינה שלמה ",  אמרה .
 יוסי נצר ,  תושב חיפה שעובד בתל אביב ,  סיפר על הדרך הארוכה שנאלץ לעבור הבוקר על מנת להגיע לעבודה . " לקח לי יותר משלוש שעות להגיע .  לקחתי טרמפ עם חבר להרצליה ומשם תפסתי עוד מונית שירות שלקחה אותי עד לעבודה ",  סיפר . " נסיעה שלוקחת לי בדרך כלל שעה ורבע עשיתי היום בשלוש שעות .  אני כבר עשר שנים על הקו הזה ,  כל הזמן מספרים לנו שמנסים להנגיש את הפריפריה למרכז ואז בבת אחת הם עוצרים לנו אותה .  הדתיים הורידו לביבי את הגרזן ,  זה לא היה צריך להיות ככה .  יכלו לבוא שבוע קודם ולפתור זאת אחרת .  איפה כחלון ?  איפה ליברמן ?  פתאום כל השרים משותקים ונעלמים ".  
עופרי דבוש מעתלית ,  חזרה היום מחופשה באגן הים התיכון ונתקעה יותר משלוש שעות בשדה התעופה כי לא היה לה איך לחזור הביתה . " גם בחופשה לא הצלחנו להתנתק מהחדשות בארץ ועקבנו אחרי על העדכונים בדבר השבתת הרכבת .  כעסנו מאוד ",  סיפרה . " זה לא נעים לחכות שעות לרכבת ,  מרגישים שנטשו אותנו .  בזמן שהפוליטקאים עסוקים במלחמות הישרדות ,  הם הורסים לנו את המדינה ". 
עם התחדשות הנסיעות ,  אחת הרכבות הראשונות לכיוון נהריה עוכבה למשך 20 דקות - אך בגלל פגיעה בחזיר בר וללא קשר למשבר .  הנוסעים המבולבלים חששו שהשיבושים נמשכים ,  אך נרגעו במהרה כשהרכבת שבה לנסוע . " כשהרכבת החלה לנוע הנוסעים מחאו כפיים ושרו 'הבאנו שלום עליכם' ,  ממש כמו שנוחתים בארץ ,  כמו אחרי טיסה שלא נגמרת ",  סיפרה ליאור בארי שהייתה על אחד הקרונות .  
מנכ"לית משרד התחבורה ,  קרן טרנר ,  התייחסה הבוקר למשבר בין ראש הממשלה בנימין נתניהו לשר התחבורה ישראל כץ ,  שהוביל לשיבושים הקשים ,  ואמרה כי אנשי המשרד ,  ובכלל זה השר כץ ,  פעלו בהתאם לחוק .  לטענתה ,  הניסיון לצמצם את הפגיעה באזרח הוביל למתן היתר עבודה בשבת .  דבריה מגיעים בתגובה להאשמות שהטיח אתמול נתניהו בשר כץ ,  כשטען כי  " מדובר במשבר יזום ומיותר מצד השר ישראל כץ שנוער לערער את היחסים בין ראש הממשלה לציבור החרדי ".  
" יש צוות מקצועי ולוחות זמנים לעבודות בשבת .  כל 20 העבודות בסוף השבוע הזה קיבלו היתר .  אחת העבודות ,  זו שבגללה אין לנו תנועת רכבות כרגע ,  דורשת 28 שעות ,  חייבים להשבית את הכול ",  הסבירה את הצורך בעבודה בשבת . " שר העבודה והרווחה הוא היחיד ששוקל את השיקול .  אני כמנכ"לית משרד התחבורה צריכה לשקול האם לפגוע בציבור או לא .  כבר עובדים ככה שנים מול שר העבודה .  נפגע שירות חיוני לאזרח ,  ולכן קיבלנו היתר לעבוד בשבת ". 
לדבריה ,  סוגיית העבודה בשבת בכלל אינה נתונה לשיקול דעתו של כץ . " היינו בישיבה על ראשי הסיעות החרדיות ,  הסברנו מתי נעבוד ,  וביקש השר והנחה שאיפה שלא חייבים - לא יעבדו בשבת .  גם אם השר היה רוצה ,  עם כל הבולדוזריות שלו ,  אין לו סמכות לאשר או לא לאשר עבודות בשבת ,  ובטח שלא לכפות את זה ".  
מוקדם יותר היום עקץ נתניהו את כץ במהלך ישיבת הממשלה ,  כשאמר : " המשבר הזה כולו מיותר ,  לא היה צורך להגיע למצב זה .  יש במדינת ישראל סטטוס קוו זה שנים רבות ,  אנחנו מכבדים אותו .  כשצריך לבצע עבודות בשבת - הן מתבצעות ,  כפי שהיה בשבת שעברה בנתיבי איילון .  כשלא צריך עבודות בשבת - הן לא יתבצעו .  זה הכלל שהנחה אותנו ,  זה הכלל שימשיך להנחות אותנו .  אני מצפה לשיתוף פעולה עם כל השרים ,  צריך לפתור בעיות - לא לייצר אותן ".  כל העת ,  ישב שר התחבורה לצדו של נתניהו .
" מאז יום שישי אנו עוסקים בצמצום העומסים שנוצרו אמש והיום בשל העבודות ברכבת ישראל ",  אמר ראש הממשלה . " אני רוצה להודות לך ,  שר הביטחון .  שוחחתי איתך ואתה נרתמת מיד  הנחיתי את מערכת הביטחון לסייע בהסעות חיילים .  משרד התחבורה מפעיל מערך אוטובוסים מתוגבר כדי להקל על תנועת הנוסעים ". 
ראש הסגל בלשכת ראש הממשלה ,  יואב הורוביץ ,  נועד בתום ישיבת הממשלה עם כץ והשניים שוחחו על משבר הרכבת .  לפי שעה גוברת הערכה בליכוד כי איום הפיטורים המידיים של כץ ירד מהפרק .  

לאחר השבתה של יממה :  תנועת הרכבות שבה לסדרה בכל הארץ
ברקע המשבר בין ראש הממשלה לשר התחבורה ,  קו תל אביב-חיפה שב לפעול ,  והתחנות בקו יתנהלו גם הן כסדרן .  בעקבות אירועי הימים האחרונים ,  מעריכים מחדש ברכבת ישראל את התנהלות המשך העבודות

