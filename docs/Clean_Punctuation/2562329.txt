יחימוביץ' מציעה :  חובת הצהרת נכסים לנבחרי ציבור
יו"ר העבודה החליטה לחדש את הצעת החוק שתחייב נבחרי ציבור לפרסם כל שנה  " דו"ח גילוי ",  שכל אזרח יוכל לצפות בו ,  לאור הפרסומים אודות ההשקעות של נתניהו . " זה לא מידע אישי "
 אז כמה נכסים באמת יש לנתניהו ,  לברק ולליברמן ?  בקרוב ,  ייתכן שנדע בדיוק :  על רקע הפרסומים אתמול ,  לפיהם ראש הממשלה ,  בנימין נתניהו ,  ביקש לערוך שינויים בתיק ההשקעות שלו ולבסוף חזר בו ,  הודיעה היום  ( שלישי )  יו"ר מפלגת העבודה ,  ח"כ שלי יחימוביץ' ,  כי החליטה לחדש את הצעת החוק לגילוי עניינים של נבחרי ציבור ,  שהונחה על ידה לראשונה בשנת 2009 .  את ההצעה תקדם יחימוביץ' עם פתיחת מושב החורף הקרוב .
 החוק נועד לחשוף בפני הציבור את ענייניהם של נבחרי ציבור ושל מועמדים לכהונה כנבחרי ציבור ,  לשם מניעה וחשיפה של חשש מפני ניגוד עניינים וקידום אינטרסים אישיים על פני טובת הציבור .  ההצעה מטילה על נבחרי הציבור חובה להגיש  " דו"ח גילוי ",  שהוא תצהיר המפרט את הזיקות שעשויות להעמידו במצב של חשש לניגוד עניינים ,  כפי שנהוג בארצות הברית בעשרות השנים האחרונות .  
על פי ההצעה ,  כל נבחר ציבור יגיש עבור כל שנה בה כיהן דו"ח גילוי ,  וכל אזרח או תושב ישראלי יהיה רשאי לעיין בדו"ח ללא תשלום .  בנוסף ,  מבקר המדינה יהיה רשאי לקבוע ,  בהסתמך על הנתונים ,  אם קיים חשש לניגוד עניינים . " גילוי העניינים של נבחרי ציבור הוא הכרח בדמוקרטיה ",  אמרה יחימוביץ' . " לא רק שהציבור זכאי לדעת אם לנבחרים שלו יש אינטרסים נוספים ,  אלא שהדבר גם יוצר אווירה נכונה ומראית עין של שקיפות וניקיון כפיים .  גילוי של אינטרסים כלכליים הוא לא פגיעה בצנעת הפרט ואינו שייך לתחומים אישיים .  לאזרחים מן השורה גם מותר לדעת מה היקף רכושו והונו של נבחר הציבור ,  משום שלהכרעות רבות כמו בתחום המיסוי ,  השכר ,  הפנסיה ,  שוק ההון וכן הלאה - יש השפעה ישירה על קבוצות ספציפיות באוכלוסייה .  הצהרות ההון של שרים וח"כים אמנם קיימות ,  אך אין בהן שום תועלת אם הן נעולות בכספת של ועדת האתיקה ומי שרשאי לעיין בהן הן רק רשויות החוק במקרים יוצאי דופן ".  
אתמול פורסם כי נתניהו ביקש לבצע מספר שינויים בתיק ההשקעות שלו ,  ולאחר מכן החליט למשוך את הבקשה .  מקורבו של נתניהו ,  עורך הדין דוד שמרון ,  סיפר כי  " התיק של ראש הממשלה הוא הדבר הכי סולידי שאדם יכול לתאר לעצמו ",  ופסל כל קשר בין השינויים לבין תקיפה אפשרית באירן .
 מגזין פורבס ישראל חשף בעקבות הפרסומים כי שוויו של נתניהו מוערך ב-41 מיליון שקלים ,  שלושה מיליון יותר מבשנה שעברה .  על פי הפרסום ,  נתניהו צבר את הונו בעיקר בשנים 1999-2001 ,  כשלקח פסק זמן מהפוליטיקה .  אז הוזמן נתניהו להרצות מסביב לעולם ,  ושכר טרחתו הגיע בחלק מהמקרים ל-60 אלף דולרים להרצאה .  במצטבר ,  הרוויח נתניהו כ-11 מיליון דולר מההרצאות לבדן .  בני הזוג נתניהו מחזיקים בשני נכסים ,  בנוסף למעון ראש הממשלה בירושלים בו הם מתגוררים :  דירת פנטהאוז בשכונת רחביה בירושלים וכן וילה בקיסריה ,  אותה רכשו בשנת 2002 במחיר  " מציאה ".  על פי ההערכות ,  שווי הנכסים מגיע לכ-20 מיליון שקל .  נכס נוסף שיצטרף בחלקו ככל הנראה למשפחת נתניהו הוא דירת אביו המנוח ,  בנציון נתניהו ,  הממוקמת באזור אטרקטיבי ,  שבעניינה הוגשה באחרונה בקשה לרשם לענייני ירושות בירושלים לקיום צוואה ולמינוי מנהל עיזבון זמני .  על פי ההערכות ,  מחיר הדירה נע סביב שני מיליון שקל .
 בעקבות הסערה :  כמה באמת שווה בנימין נתניהו ?  

יחימוביץ' מציעה :  חובת הצהרת נכסים לנבחרי ציבור
יו"ר העבודה החליטה לחדש את הצעת החוק שתחייב נבחרי ציבור לפרסם כל שנה  " דו"ח גילוי ",  שכל אזרח יוכל לצפות בו ,  לאור הפרסומים אודות ההשקעות של נתניהו . " זה לא מידע אישי "
 
