גורם בבית הלבן : " אין הצדקה להעלאה ניכרת בסיוע הביטחוני לישראל "
 לקראת פגישתם של נתניהו ואובמה בוושינגטון ,  פרסם הניו יורק טיימס הערכות שלפיהן בקשתו של ראש הממשלה להגדלת הסיוע הביטחוני לא תיענה בחיוב במהלך הפגישה .  כמו כן ,  נטען כי אובמה ויתר על הניסיון לחדש את המו"מ בין ישראל והפלסטינים
 ( סערת מינוי רן ברץ לתפקיד ראש מערך ההסברה הלאומי )  
ראש הממשלה בנימין נתניהו ייפגש עם נשיא ארצות ברק אובמה ביום שני הקרוב ,  והשניים צפויים לדון על הרחבת הסיוע שמעניקה ארצות הברית לישראל ,  העומד בימים אלה על שלושה מיליארד דולרים .  אלא שבמאמר מערכת של  " הניו יורק טיימס "  מופיעים גורמים בבית הלבן המציינים כי הדרישה שצפוי לעלות נתניהו בפני אובמה להגדלת הסיוע בשני מיליארד דולרים נוספים ,  לא צפויה להיענות בחיוב במהלך הפגישה . " לא ברור מה מצדיק העלאה כזאת ",  אמר אחד הגורמים .
 תוקפו של הסכם הסיוע הביטחוני הנוכחי יפוג בשנת 2017 ,  וקיומו הוא סימן מוחשי למחויבות ארוכת השנים של האמריקנים לביטחון ישראל .  הפגנת המחויבות הזו נעשתה משמעותית יותר מאז נחתם הסכם הגרעין עם איראן ביולי האחרון ,  שגרר ביקורת מצד בכירים ישראלים ,  בהם נתניהו .  יש הטוענים כי בעקבות ההסכם ,  גדל חששה של ישראל מהגרעין האיראני ומהזרמת הנשק האיראני לשלוחותיה במזרח התיכון ,  ולכן עלה הצורך בהגדלת הסיוע הביטחוני .  לפי ה"ניו יורק טיימס ",  לא משנה מה יהיה גודלה של חבילת סיוע שתחליט ארצות הברית להעניק לישראל ,  היא מוכרחה להיות תלויה בנכונותו של נתניהו לשתף פעולה בנושאים שמהווים אינטרס אמריקני וישראלי .  
אחד הגורמים האמריקניים הדגיש כי אובמה ככל הנראה לא יתעקש על חידוש המו"מ בין הישראלים והפלסטינים במהלך הפגישה ואמר : " אובמה ויתר לעת עתה על הניסיונות להגיע להסכם בין הישראלים לפלסטינים ,  משום שאף אחד מהצדדים לא עשה מאמצים מספקים כדי לקדם את העניין ".  זאת ,  הוסיף הגורם , " למרות ניסיונות חוזרים ונשנים מצד הממשל האמריקני לקדם את השלום ,  שנעשו בזמן כהונתו של אובמה ".  
לקריאה נוספת בוואלה !  NEWS:חבילת פיצויים :  הסיוע הביטחוני שישראל עשויה לקבל מארה"בהבית הלבן :  נתניהו ואובמה ייפגשו בוושינגטון ב-9 בנובמברנתניהו לקרי : " אבחן מחדש את מינויו של ברץ "  
לאחר החתימה על הסכם הגרעין ,  יו"ר המטות המשולבים של צבא ארצות הברית ,  מרטין דמפסי ,  חשף חלק קטן מהדיאלוג שמתבצע מאחורי הקלעים בין ארצות הברית לישראל בנוגע להסכם הסיוע החדש .  בשיחה עם כתבים זרים בעת ביקורו בירושלים בקיץ ,  אמר כי לאור המתרחש במזרח התיכון ,  ישראל לא מבקשת רק כמות ,  אלא מתעקשת על אמצעי לחימה איכותיים .  
ביקורו של נתניהו בוושינגטון ייערך על רקע המשבר האחרון ביחסים עם האמריקנים ,  שפרץ לאחר שמינה את רן ברץ לראש מערך ההסברה .  ברץ פרסם השנה התבטאויות בעייתיות בפייסבוק לגבי בכירים בממשל האמריקני .  מקרה אחד התרחש לאחר שאובמה אמר כי התזמון שבו הגיע נתניהו לנאום בקונגרס על הסכם הגרעין ,  שבועיים לפני הבחירות בישראל  הוא טעות .  על כך כתב ברץ ברשת החברתית : " ככה נראית אנטישמיות מודרנית בארצות מערביות ליברליות ". 
לאחר חשיפת ההתבטאויות ,  אמר דובר מחלקת המדינה של ארצות הברית ,  ג'ון קירבי ,  כי אלה  " אמירות בעייתיות ופוגעניות ".  הוא הוסיף בהצהרה כי שר החוץ ג'ון קרי שוחח עם נתניהו ,  והאחרון הבטיח שהוא ישקול מחדש את מינויו של ברץ לראש מערך ההסברה שלו ,  עם סיום ביקורו בארצות הברית בשבוע הבא .  נתניהו מצדו הבהיר כי לא התכוון לשקול שוב את המינוי ,  אלא רק לעסוק בסוגיה עם שובו לארץ .  

גורם בבית הלבן : " אין הצדקה להעלאה ניכרת בסיוע הביטחוני לישראל "
 לקראת פגישתם של נתניהו ואובמה בוושינגטון ,  פרסם הניו יורק טיימס הערכות שלפיהן בקשתו של ראש הממשלה להגדלת הסיוע הביטחוני לא תיענה בחיוב במהלך הפגישה .  כמו כן ,  נטען כי אובמה ויתר על הניסיון לחדש את המו"מ בין ישראל והפלסטינים

