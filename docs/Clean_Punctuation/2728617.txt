קמרון בכנסת : " השלום יביא לקץ של גינויי ישראל באו"ם "
 ראש ממשלת בריטניה ,  המקיים את ביקורו הראשון בארץ מאז נכנס לתפקיד ,  אמר בנאום מיוחד בכנסת כי הוא מחויב לביטחון ישראל . " נאנמותי חזקה כסלע ",  אמר וסיים בעברית : " אנחנו ביחד "
 ראש ממשלת בריטניה דייוויד קמרון ,  העורך את ביקורו הראשון בארץ מאז כניסתו לתפקיד ,  נשא היום  ( רביעי )  נאום בכנסת במסגרת ישיבה מיוחדת עבורו ,  והדגיש את מחויבות ארצו לביטחון ישראל . " נאמנותי לישראל אינה נתונה לערעור והיא חזקה כסלע .  תמיד אעמוד לצד ישראל ",  אמר .
 עוד בוואלה !  חדשות:בנט מאיים על נתניהו :  לא מציע לנסות לשחרר מחבלים ישראליםהאופוזיציה החרימה ,  הקואליציה אישרה את חוק הגיוס57 מיליון שקלים בשנה :  כל הוצאות הנשיא  
" תמיד הבנתי את המשא העצום של ישראל ,  רדיפות והטלת קיומכם בספק ",  אמר קמרון לחברי הכנסת . " למדתי להבין משהו מהערכים והאופי היהודי ולהעריך את התרומה האמתית של היהודים למדינה ,  והדבר הזה הוא בבסיס המחויבות שלי לישראל .  באשר לזיכרון העבר  אחת החוויות היותר מרגשות שלי הייתה כאשר באו לדאונינג סטריט 50 ניצולי שואה ושמעתי סיפורים נוראיים ",  הוסיף .
" בביקור האחרון שלי כאן ראיתי כמה פגיעה הארץ הזו ,  שכבר ספגה 38 טילים מאז תחילת השנה ",  אמר והזכיר את תפיסת ספינת הנשק בשבוע שעבר כ"ניסיון הנלוז של האיראנים להבריח טילים לעזה ". 
הוא המשיך ותיאר את הפעולות שנקט למען ישראל בארצו ודיפלומטיה הבינלאומית ,  דוגמת שינוי המצב בו ישראלים היו חשופים לתביעות ,  התנגדות לחרמות ,  פעולות למיגור האנטישמיות ועוד . " אני גאה להיות זה שמחבר בין שתי המדינות שלנו .  בריטניה מתנגדת לחרם בין אם זה של ארגוני עובדים או בין מדובר בארגונים אקדמים .  ישראל היא מולדת העם היהודי ולא נסכים לשום דבר שיפגע בזה .  הזכות של ישראל להתקיים מעוגנת היטב במערכת הבינלאומית ובהיסטוריה ,  ואנו רוצים לתקן את עוולות העבר ".  
בהמשך נאומו התייחס למשא ומתן המדיני ואמר כי בריטניה תומכת במתווה קרי ,  וכי לדעתו נתניהו ואבו מאזן שואפים לשלום . " אנחנו לא נגיד לכם איך לעשות את זה ,  אבל תארו לכם איך תיראה הארץ הזו אם יהיה שלום  תחשבו על ביטחונה של ישראל ושגשוגה .  זה אומר סוף של גינויי של ישראל באו"ם  ,  סוף למצב המגוחך שהביא לפי שלוש יותר החלטות נגד ישראל מאשר החלטות נגד סוריה ",  אמר והוסיף כי במקביל  " הפלסטינים סוף סוף יוכלו לחיות באוטונומיה משלהם ".  
הוא הקדיש חלק מדבריו גם לנושא האיראני ,  ואמר כי האיום שטהראן מהווה על האזור הוא  " הגדול ביותר ".   " אינני רואה תקווה גדולה מהשלטון החדש באיראן - ואני יודע שהוא עודנו איום על ישראל והעולם .  אנחנו נבטיח שהוא לעולם לא ישיג את מטרתו  ( הגרעינית )  ",  הבהיר .
" צריך להילחם בקיצוניות ואני עושה זאת בכל חיי הפוליטיים ,  אך הגישה הסבלנית היא הדרך היחידה לעשות זאת ,  וחייבים ללכת בדרך זו .  בהמשך השבוע תחגגו את פורים ותזכרו את הימים שהיהודים עמדו בסכנה בפרס .  אנו רוצים שעם ישראל יהיה בטוח בארצו .  אני יודע שהאתגר הוא עצום ,  אבל הידידות ביננו גדולה עוד יותר .  אנו נהיה איתכם בכל צעד ושעל ",  אמר וחתם בעברית  " אנחנו ביחד ".  
קודם לכן בירך ראש הממשלה נתניהו את קמרון מעל בימת הכנסת : " אדוני ראש הממשלה ,  ברוכים הבאים לעיר דוד ולכנסת היהודית .  ביקורך הראשון שלך בישראל כראש ממשלה הוא הזדמנות לחזק את הקשר בינינו  שתי דמוקרטיות עתירות מדע ויזמות ,  ואני מאמין ששיתוף פעולה בינינו ישפר את הכלכלה ותחומים אחרים ".  נתניהו הוסיף : " אני רוצה לחדד נקודה אחת  תרומתה של בריטניה להקמת בית יהודי בארץ ישראל לא נבעה ממניעים אופורטוניסטים  ההיפך הגמור הוא הנכון .  תמיכת בריטניה הושגה עקב ההכרה בזכויות ההיסטוריות של היהודים על ארץ ישראל .  משטר המנדט העניק תאוצה להקמת הבית היהודי ".  במהלך דבריו של נתניהו היו הפרעות חוזרות ונשנות מצד ח"כים של מרצ ,  בהם עיסאווי פריג' ,  שסולק לבסוף מהמליאה .  פריג' צעק לעבר ראש הממשלה : " די עם שיעורי ההיסטוריה ,  מה עם העתיד ?  ".  לאחר סילוקו של פריג' אמר חבר סיעתו אילן גילאון בהתרסה כלפי נתניהו : " עכשיו אין יותר ערבים בכנסת ,  pure Jewish knesset ". 
באשר לתהליך השלום אמר נתניהו : " כדי ששלום עם הפלסטינים ייכון ,  הפלסטינים חייבים להכיר ביהדותה של ישראל וזכויות העם היהודי בארץ .  אין פה שאלה של נרטיבים ,  אלא אמת היסטורית אחת .  אני מאמין שיש היום נכונות בעולם הערבי לשתף פעולה עם ישראל במספר תחומים ואני חושב שהדבר הזה ייטיב עמנו ועם הפלסטינים .  הניסיון לסלף את העבר מתבטא גם בניסיון לסלף את ההווה . 
" במשך 20 שנה ,  ממשלה אחר ממשלה בישראל ניסתה להשיג שלום עם הפלסטינים .  עשו ניסיונות קשים עם ויתורים קשים ואם הזמן לתהליך השלום אוזל ,  לא בגלל ישראל אלא בגלל הסירוב של הפלסטינים להכיר במדינה יהודית ולאפשר לה להקים הסדרי ביטחון שיבטיחו את בטחונה .  אני מזכיר כי הסרבנות הזו קדמה להקמת היישובים בהתנחלויות ב-50 שנה ". 
יצוין שעם תחילת נאומו של ראש הממשלה במליאה ,  נטשו חברי סיעת יהדות התורה את האולם במחאה על אישורו של חוק הגיוס הבוקר .  הח"כים מש"ס ומהמפלגות הערביות לא הגיעו מלכתחילה ,  ואילו אלה של מפלגת העבודה ומרצ החליטו להתייצב לישיבה המיוחדת .  
גם יו"ר האופוזיציה יצחק הרצוג נשא דברים במליאה . " אדוני ראש ממשלת בריטניה ,  אני חש יחסים מיוחדים בביקור הזה :  קודם כל משפחתי היא חלק מקהילה יהודית בעלת מסורת של אלף שנים באי הבריטי .  זו קהילה מגוונת בעלת עושר רוחני ותרבותי שמשפחתך שלך היא חלק ממנה .  עליי אישית אמרו שיש לי חינוך בריטי ,  אחרי השבוע האחרון כבר לא אומרים את זה יותר ",  הוסיף הרצוג בהתייחסו לוויכוח על חבילת החוקים הממשלתיים שגרמו לאופוזיציה להחרים את הדיונים . " עוד דבר שישראל ובריטניה חולקות זאת האכזבה הקבועה מנבחרת הכדורגל הלאומית .  כאוהד ברצלונה אני נאלץ לאחל לך שהקבוצה הבריטית תפסיד גם הערב ",  התלוצץ .
 הרצוג ניצל את המעמד כדי לנגח את הקואליציה . " אדוני ,  אם אתה חש ביום סגריר זה שאתה בחברת אנשים מזיעים  זה לא המזגן שהתקלקל ,  זה הלחץ שחברי הקואליציה מצויים בו בימים האחרונים כי הם יודעים שיש להם אלטרנטיבה .  אתה ,  שמגיע מאחת המסורות הדמוקרטיות הוותיקות ביותר ,  בוודאי תתפלא לשמוע מי הם 'הדמוקרטים הגדולים' שתוקפים אותי .  לפיד וליברמן  שני אנשים שמנהלים בדיקטטורה סיעות יחיד ושהבטיחו לעצמם בתקנון את שריון יושב הראש לשנים ארוכות קדימה .  נתניהו ,  ליברמן ולפיד בלחץ .  למה ?  כי סוף-סוף יש לעם בישראל אלטרנטיבה ".  
יו"ר הכנסת יולי אדלשיין ,  שנשא דברים מיד לאחר כניסתו של המנהיג הבריטי לאולם המליאה ,  אמר : " אדוני ראש הממשלה ,  לפני כחודשיים ,  במהלך אחד הניסיונות שלי להשליט סדר במליאה ,  צעק לעברי אחד מחברי הכנסת :  'אדוני היו"ר ,  מה אתה רוצה ?  שנהיה כמו הפרלמנט הבריטי ?  לא נהיה' .  בשבוע האחרון שוכנעתי להאמין שהוא אכן צדק ,  וככל הנראה לעולם לא נהיה כמו הפרלמנט הבריטי ",  התבדח אדלשטיין .
" אתה מגיע לפרלמנט שלנו בשבוע שבו ניכרים מתחים עמוקים המפלגים את החברה הישראלית .  לא כל פרלמנט מתמודד בשבוע אחד עם שאלות מורכבות הנוגעות למלחמה ושלום ,  דת ומדינה ,  וזכויות הרוב ,  לעומת החובה להגן על המיעוט ולאפשר לו ייצוג הוגן .  יש הבדל בין עם שמתיישב בשעה חמש לתה של מנחה ,  לבין עם שאוכל את המנה הלאומית שלו בעמידה או בהליכה תוך שהוא נזהר שלא ללכלך את החולצה .  ולמרות הכול ,  אני תקווה כי לרגל ביקורך נניח בצד את חוסר ההסכמות ביננו ונכבד כולנו את הישיבה המיוחדת על כל חלקיה ".  
מיד עם תום נאומו בכנסת ייוועד קמרון עם יו"ר האופוזיציה הרצוג .  אחר הצהריים ייפגש המנהיג הבריטי עם נשיא המדינה שמעון פרס במעונו בבירה .  בשעה 19:30 יכנס מסיבת עיתונאים משותפת עם ראש הממשלה נתניהו ,  לפני שהשניים יסעדו יחדיו ארוחת ערב רשמית .  קמרון יפגוש במהלך הביקור גם את יו"ר הרשות הפלסטינית אבו מאזן .  
ביקורו של קמרון אמור היה לצאת לפועל בחודש שעבר ,  אך הוא נדחה בשל הצפות קשות שפקדו את בריטניה .  הביקור היום מתנהל בצל העיצומים של עובדי משרד החוץ בישראל ,  שנמנעים מכל סיוע במהלך הביקור .  
קמרון מגיע כשברקע קשיים בתהליך המדיני ,  שבאו לידי ביטוי בפגישתו של נתניהו עם נשיא ארה"ב ברק אובמה בשבוע שעבר ובפגישותיו של אבו מאזן עם קרי לפני כשבועיים .  על אף שאת המגעים מנהלת ארה"ב ,  בריטניה ושאר מדינות אירופה מנסות לסייע לאמריקנים על ידי עידוד שני המנהיגים לגלות גמישות בעמדותיהם .  בשלב הנוכחי של השיחות ,  ישראל נוטה להשיב בחיוב למתווה של קרי - בכפוף להסתייגויות - ואילו הפלסטינים דורשים לחדד את הניסוח בנושא ירושלים ולקבל התחייבות מישראל על הקפאת בנייה בהתנחלויות .
 עדכון ראשון :  14:30
לפניות לכתב עמרי נחמיאס :  omri_n@walla.net.il 

קמרון בכנסת : " השלום יביא לקץ של גינויי ישראל באו"ם "
 ראש ממשלת בריטניה ,  המקיים את ביקורו הראשון בארץ מאז נכנס לתפקיד ,  אמר בנאום מיוחד בכנסת כי הוא מחויב לביטחון ישראל . " נאנמותי חזקה כסלע ",  אמר וסיים בעברית : " אנחנו ביחד "
 
