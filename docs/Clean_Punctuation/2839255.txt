קצת ענווה לא תזיק גם לראש הממשלה
מבחן הענווה חשוב במיוחד למי שנבחר שוב להוביל .  יש רוב בעם שמתרשם מיכולתו לעמוד בזקיפות קומה ובתקיפות על כבוד האומה והמדינה .  אך אזרחי ישראל רוצים לראות במקביל גם את מידות הענווה והצניעות במה שנוגע לחייו האישיים
האות אלף שמופיעה בתחילת ספר ''ויקרא'' נכתבת על-פי המסורת בגודל מוקטן משאר אותיות התורה .  פרשנים ודרשנים ציינו שהקטנת האלף מבטאת את רצונו של משה להקטין עצמו ולברוח מן הכבוד .  במיוחד ידועים דברי ''בעל הטורים ":   " שמשה לא רצה לכתוב אלא 'ויקר' ,  כדרך שנאמר בבלעם ,  כאילו לא נראה לו השם אלא במקרה ,  ואמר לו הקב"ה לכתוב גם באל"ף ,  וכתבה קטנה ".  רעיון זה עולה בקנה אחד עם הצטיינותו האופטימלית של משה רבנו ,  שהתורה העידה עליו : " והאיש משה ע ? נ ? ו מאד מכל האדם אשר על פני האדמה "   ( במדבר יב ,  ג )  .  נראה שהענווה מתבטאת דווקא בהקטנת האות אלף ,  שכן אות זו מבטאת את האני של האדם ,  ומשה התאפיין בהקטנת האני ובצמצום האגו באופן מיוחד במינו .
 מידת הענווה נחשבת במקורותינו למידה המעולה ביותר  ( עבודה זרה כ ,  ב )  ,  והרמב"ם כתב שבניגוד לכל המידות בהן יש ללכת בדרך המיצוע ,  הרי שבעניין הגאווה והענווה צריך להתרחק עד לקצה .  לדבריו ,  האדם צריך  " שיהיה שפל רוח ותהיה רוחו נמוכה למאוד .  ולפיכך נאמר במשה רבינו עניו מאד ולא נאמר עניו בלבד ,  ולפיכך צוו חכמים  ( אבות ד ,  ד )  מאד מאוד הוי שפל רוח "   ( הל' דעות ב ,  ג )  .  
אולם ,  כבר בספר  " שמות "  נאמר ש-ה' קרא למשה : " ויקרא אליו ה' מן ההר ",  ושם האות אלף מופיעה בגודל רגיל .  מדוע שם לא הופיעה אלף זעירה ?  נראה לי שהסיבה לכך היא שבספר ''שמות'' משה נקרא לעלות להר סיני בתור מנהיג עם ישראל ,  וכמנהיג היה עליו להתגבר על מידת הענווה ,  ולבוא כאישיות מכובדת ,  עם אלף גדולה ומוצקה .  מנהיגי העם אמורים להתנהג בענווה בחייהם האישיים ,  אך בתפקידם הציבורי הם אמונים על כבודה של האומה כולה ,  ולכן הם נדרשים לגלות לעיתים קרובות גאווה לאומית ,  תקיפות ועמידה על כבודם .
 האתגר להבחין בין מקרים בהם המנהיג נדרש לגלות ענווה לבין מקרים בהם עליו לבצר את כבודו ומעמדו הוא אתגר קשה ביותר .  שאול המלך ,  שדמה למשה רבנו במידת הענווה ,  נכשל בכך .  המדרש בפרשתנו מתאר כיצד הוא ברח מן השררה ונחבא אל הכלים ,  אך דווקא משום כך השררה רדפה אחריו ,  והוא נבחר למלך  ( תנחומא ,  ויקרא ,  ד )  .  
אבל ,  שאול כשל לבסוף מפני שהמשיך לנהוג בענווה יתרה גם במסגרת תפקידו כמלך .  כאשר  " בני בליעל "  זלזלו בו ואמרו : " מה יושיענו זה ?  !  ויבזהו ,  שאול החריש ולא הגיב "   ( שמואל א' י )  .  על כך אמרו חז"ל : " מפני מה נענש שאול - מפני שמחל על כבודו "   ( יומא כב ,  ב )  .  בהמשך ,  שאול נכנע לעם כשחמל על אגג מלך עמלק ועל הצאן ,  ושמואל הוכיח אותו על הענווה המוטעית שלו : " הלא אם קטן אתה בעיניך ,  ראש שבטי ישראל אתה ,  וישימך ה' למלך על ישראל "   ( שמואל א' ,  טו ,  יז ,  י )  .  שאול יישם את תכונת הענווה במהלך תפקודו כמלך ,  וכך היא נהפכה לו לרועץ .  
בעקבות הבחירות נדרשו ראשי כל המפלגות להתמודד עם מבחן הענווה .  מי שכשלו חשפו בפני הציבור האם יש להם מודעות עצמית לכישלונם ונכונות להתמודד מתוך ענווה עם השחיקה בכוחם .  אלה שהצליחו גילו בדבריהם האם הם זוקפים את כל ההצלחה לזכותם או מפרגנים גם לאחרים ?  האם הם זחוחי דעת ושיכורי כוח ,  או שהם ניחנים בכובד ראש ובהרבה חשש וזהירות לאור האחריות הרבה והאתגרים הקשים בפניהם הם ניצבים עתה .  
מבחן הענווה חשוב במיוחד למי שנבחר שוב להוביל את מדינת ישראל .  יש כנראה רוב בעם שמתרשם מיכולתו לעמוד בזקיפות קומה ובתקיפות על כבוד האומה והמדינה .  אולם אזרחי ישראל רוצים לראות במקביל גם את מידות הענווה והצניעות במה שנוגע לחייו האישיים .
 יתר על כן ,  גם בשדה העשייה על המנהיג להצטייד ביותר מקורטוב של ענווה .  פרשתנו מדברת גם על חטאי מנהיגים ולגבי הנשיא נאמר : " א ? ש ?  ? ר נ ? ש ?  ? יא י ? ח ? ט ? א "   ( ד ,  כב )  .  בספר ''הזוהר'' מודגש שבעניין הנשיא לא נאמר  " אם יחטא "  כפי שנאמר לגבי הכהן הגדול ,  אלא  " אשר יחטא ".  הכוח והמעמד ,  ותחושת אני ואפסי עוד עלולות להוביל מנהיגים למעידות ,  וכשהשעה משחקת לאדם ,  הוא עלול לפעול מתוך הרגשה שהציבור נותר בו אמון עיוור ,  ולעשות טעויות שאין מהן חזרה .  
גם אנשים מן השורה צריכים להבחין היטב מתי עליהם לנהוג בענווה ,  ומתי היא עלולה להיות מיותר ומזיקה .  ענווה שלא במקומה עלולה למנוע מאנשים ליטול על עצמם אחריות ותפקידים ,  היא עלולה לגרום להורים להתעלם ממעשי ילדיהם מתוך חוסר החשבה עצמית ,  או למנוע מאדם תורה ומעשים טובים ,  מתוך מחשבה שהוא אינו ראוי להם .  האלף של מידת הענווה היא לדעת מתי להקטין את האלף שלנו ,  ומתי לאלף את עצמנו להשתמש בו במלוא העוצמה .  

קצת ענווה לא תזיק גם לראש הממשלה
מבחן הענווה חשוב במיוחד למי שנבחר שוב להוביל .  יש רוב בעם שמתרשם מיכולתו לעמוד בזקיפות קומה ובתקיפות על כבוד האומה והמדינה .  אך אזרחי ישראל רוצים לראות במקביל גם את מידות הענווה והצניעות במה שנוגע לחייו האישיים

