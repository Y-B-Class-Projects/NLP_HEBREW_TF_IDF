נתניהו מחשק את ברק ?  הממשלה לא תדון בחוק טל
רה"מ הודיע שמכיוון שהוא תומך בהארכת הפטור לחרדים מגיוס לצה"ל בשנה אחת במקום בחמש ,  אין טעם להעלות את החוק בממשלה אלא בכנסת .  משרתי מילואים הקימו מאהל מחאה בתל אביב
 ( צילום :  דניאל בוק ,  עריכת וידאו :  גדי וינסטוק )  
הסתעפות נוספת בדיונים על חוק טל ,  המעגן בחוק את הפטור לחרדים מגיוס לצבא :  גורמים בלשכתו של ראש הממשלה ,  בנימין נתניהו ,  הודיעו הבוקר  ( חמישי )  כי בניגוד לבקשת שר הביטחון ברק ,  החוק לא יובא ביום ראשון לדיון בישיבת הממשלה .  זאת ,  מכיוון שנתניהו כבר הביע את עמדתו לפיה יש להאריך את החוק בשנה אחת ולא בחמש .  
נתניהו ,  כפי שהסביר אתמול בנאומו בכנסת ,  מאמין שיש סימנים המעידים שהחוק השיג את מטרתו ,  וסבור שניתן להסתפק בדיון בוועדות הכנסת ובהצבעה על החוק במידת הצורך .  במקביל ,  באו עשרות חיילי מילואים לרחבה שמול רכבת מרכז בתל אביב ,  ונטעו בה את  " מאהל הפרייארים ",  מחאה על הארכת תוקפו של החוק השנוי במחלוקת .  
אתמול ,  אמר נתניהו כי  " ביחסים בין הציבור החילוני לציבור הדתי-לאומי יש משימות גדולות ,  וצריך לפתור אותן בהידברות ".  בהתייחסו למפלגת קדימה ,  ובמיוחד ליו"ר הקואליציה ציפי לבני וליו"ר ועדת החוץ והביטחון ,  שאול מופז ,  אמר נתניהו כי עליהם לנקוט  " יותר צניעות ופחות צביעות ".  לדברי נתניהו ,  קדימה תמכה בהארכת החוק בעבר ,  אך כיום מבקרת את החוק .  
הודעתו של נתניהו מנוגדת לעמדת שר הביטחון ,  אהוד ברק ,  שביקש אמש ממזכיר הממשלה צבי האוזר להעלות בישיבת הממשלה ביום ראשון הצעה ,  לפי חוק טל יוארך בשנה בלבד - ולא בחמש שנים .  
מאז נחקק החוק ב-2002 ,  יש להאריכו בכל פעם בחמש שנים .  המועד הבא בו יפוג חוק טל יחול בחודש אוגוסט הקרוב ,  והכנתו לקראת הארכתו אמורות להתחיל כבר כעת .  ברק מסר היום בתגובה כי הוא מברך על ההחלטה ,  ואמר כי  " בשנה הקרובה יש להגיע להסדר חדש שעיקרו שוויון בנטל ועיקרו שוויון בנטל ".  לפי המתווה שהציע ברק ,  צה"ל יגייס את מי שירצה לשירות חובה בשכר מוגדל ,  ואת יתר הצעירים יחייב בשמונה עד 12 חודשי שירות אזרחי .
 חוק טל - כותרות נוספותנתניהו מזגזג : " יהיה מוכן לקצר את הארכת החוק"מתווה ברק :  שכר גבוה לחיילים - ושירות אזרחי לשאר
לפנייה לכתבת :  tal_sh@walla.net.il 

נתניהו מחשק את ברק ?  הממשלה לא תדון בחוק טל
רה"מ הודיע שמכיוון שהוא תומך בהארכת הפטור לחרדים מגיוס לצה"ל בשנה אחת במקום בחמש ,  אין טעם להעלות את החוק בממשלה אלא בכנסת .  משרתי מילואים הקימו מאהל מחאה בתל אביב

