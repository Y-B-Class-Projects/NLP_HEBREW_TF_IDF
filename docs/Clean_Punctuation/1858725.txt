אובמה לנתניהו : " פועלים לסייע בפתרון המצב בקהיר "
 נשיא ארה"ב הביע דאגה נוכח חדירת מפגינים לבניין שגרירות ישראל במצרים .  ראש הממשלה המצרי כינס את הקבינט לדיון חירום .  דיווחים על הרוג ולמעלה מ-300 פצועים מאש כוחות הביטחון

נשיא ארצות הברית ,  ברק אובמה ,  שוחח הלילה  ( שבת )  עם ראש הממשלה ,  בנימין נתניהו ,  והביע בפניו דאגה נוכח המהומות מחוץ לשגרירות ישראל בקהיר .  בהצהרה שפרסם הבית הלבן נמסר ,  כי אובמה אמר לנתניהו כי ארה"ב פועלת על מנת לסייע בפתרון המצב .  עוד נמסר ,  כי אובמה קורא לממשלת מצרים  " לכבד את המחויבויות הבינלאומיות שלה ולהגן על השגרירות הישראלית ".  
אלפי מפגינים מחוץ לשגרירות ישראל בקהיר
במקביל ,  מזכירת המדינה האמריקאית ,  הילרי קלינטון ,  שוחחה הלילה עם שר החוץ המצרי ,  מוחמד כמאל עמר ,  ודרשה ממנו לעמוד בהסכמי אמנת וינה ולהגן על השגרירות הישראלית .
 כמו כן ,  גם שר הביטחון ,  אהוד ברק ,  שוחח עם שר ההגנה האמריקאי ,  ליאון פנטה ועם דניס רוס ,  שליח ארצות הברית למזרח התיכון בעקבות האירועים ,  וביקש מהם להגן על שגרירות ישראל במצרים .  ברק שוחח גם עם ראש הממשלה ועם ראשי מערכת הביטחון וצה"ל ודן עימם באירועים בקהיר .  שר החוץ ,  אביגדור ליברמן ,  הגיע הלילה לחדר המצב של משרד החוץ בירושלים על מנת לפקח מקרוב על הנעשה בקהיר .  ממשרד החוץ נמסר ,  כי  " מדובר באירוע מתגלגל .  אנו פועלים בכל הערוצים על מנת להתמודד עם המצב ".  
יחסי ישראל-מצרים - כותרות נוספות:המטה ללוחמה בטרור שב ומזהיר :  לא לבקר בסינימצרים עצרה 4 ישראלים - ושחררה אותם לאחר חקירהדיווח :  טורקיה תקיים תרגיל צבאי עם מצרים
בתוך כך ,  כינס הלילה ראש ממשלת מצרים ,  עיסאם שרף ,  את צוות החירום בקבינט המצרי .  בד בבד ,  הטלוויזיה המקומית דיווחה ,  כי משרד הפנים במדינה הנחה את כוחות המשטרה להעלות את רמת הכוננות וביטל את כל החופשות אליהן היו אמורים חלק מהשוטרים לצאת .
 המהומות החלו לאחר שאלפי מפגינים סיימו הפגנה בכיכר תחריר ,  שהפכה לסמל המהפכה במצרים ,  בהמלכה ביקשו לקדם לוח זמנים למעבר לממשלה חדשה ולסיום השלטון הצבאי במדינה .  האלפים צעדו לעבר שגרירות ישראל בבירה המצרית ,  ולפי דיווחים שונים ,  אף הצליחו לחדור לתוך השגרירות .  עם זאת ,  בכיר ישראלי אמר בראיון לסוכנות הידיעות רויטרס כי המפגינים המצרים הצליחו להגיע לאולם הכניסה בבניין השגרירות הישראלית בקהיר ,  אך טרם נכנסו לשגרירות עצמה .  יצוין ,  כי השגרירות שוכנת בבניין רב קומות ומהווה חלק מצומצם בתוכו .
 רשת הטלוויזיה אל-ג'זירה דיווחה כי למעלה מ-300 מפגינים נפצעו במהלך עימותים עם כוחות הביטחון המצרים .  על פי הדיווחים השוטפים ברשת ,  הכוחות משתמשים בגז מדמיע כדי לפזר את המפגינים ואף נעשה שימוש באש חיה .  ברשת אל-ערבייה דווח כי אחד המפגינים מת לאחר שלקה בהתקף לב במהלך ההפגנה .  עוד דווח ,  כי המפגינים שהצליחו לחדור לתוך הבניין הסירו את דגל ישראל שהתנוסס מעליו והחליפו אותו בדגל מצרים .  הם אף הציתו שני רכבים של המשטרה .  
במקביל ,  המפגינים גם הסירו את חומת הבטון שנבנתה השבוע מסביב לבניין השגרירות ודרשו לסלק את השגרירות מקהיר .  הם הוסיפו כי בפירוק הגדר מסביב לשגרירות הם למעשה לוקחים חלק בפירוק גדר ההפרדה שבנתה ישראל מסביב לגדה המערבית .  מושל מחוז גיזה ,  ד"ר עלי עבד א-רחמן ,  שהגיע למקום ,  אמר כי השלטונות יסירו את חומת הבטון מסביב לשגרירות לאחר שהרוחות באזור יירגעו . " זוהי לא גדר חדשה .  זו גדר ישנה שחודשה כדי לענות על צרכי האבטחה סביב השגרירות ",  אמר .
 
אובמה לנתניהו : " פועלים לסייע בפתרון המצב בקהיר "
 נשיא ארה"ב הביע דאגה נוכח חדירת מפגינים לבניין שגרירות ישראל במצרים .  ראש הממשלה המצרי כינס את הקבינט לדיון חירום .  דיווחים על הרוג ולמעלה מ-300 פצועים מאש כוחות הביטחון

