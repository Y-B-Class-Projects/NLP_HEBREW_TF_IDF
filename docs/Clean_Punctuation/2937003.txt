פעילת זכויות האדם שהצילה 700 אלף ילדים : " הם המלאכים האמיתיים "
 כריסטינה נובל מבקרת בישראל לרגל צאת סרטה החדש ,  ולפני הפרימיירה נפגשה עם רעיית ראש הממשלה עמה שוחחה על פעילותה למען ילדים ברחבי העולם .  נתניהו הודתה לה ואמרה : " הפכת את העולם למקום טוב יותר לילדים "
 רעיית ראש הממשלה ,  שרה נתניהו ,  נפגשה הערב  ( ראשון )  במעון ראש הממשלה בירושלים עם כריסטינה נובל ,  המבקרת בישראל לקראת צאת הסרט  " נובל "  המתאר את סיפור חייה .  
נובל ביקשה להיפגש עם נתניהו ולשמוע על פעילותה הציבורית ועל תרומתה למען ילדים ,  זאת במסגרת עבודתה כפסיכולוגית ילדים מומחית בשירות הציבורי של עיריית ירושלים .  
נובל החליטה ,  נגד כל הסיכויים ,  להקדיש את חייה הבוגרים להצלת ילדים במצוקה .  עד היום פעלה נובל למען הצלת יותר מ-700 אלף ילדים ,  ובנתה יותר ממאה בתי מחסה ועזרה לילדים במצוקה בכל רחבי העולם .  נתניהו שוחחה עם נובל על אודות פעילותה הציבורית וחלקה מניסיונה המקצועי ביחס לטיפול בילדים ,  נושא בו השתיים חלקו תובנות אישיות ומקצועיות .
 נתניהו בירכה את נובל על הגעתה לישראל ואמרה : " את אישה מעוררת השראה שמהווה דוגמה ומופת ליכולת האנושית להפוך את העולם לטוב יותר .  תודה לך על שהצלחת לשנות לטובה את חייהם של מאות אלפי ילדים ברחבי העולם ,  שבזכותך זכו לעתיד טוב ".  נובל ענתה : " אני אוהבת אותך .  את אישה חזקה ואת מבינה לעומק את הנושאים בהם דיברנו .  אהבתנו לילדים אמיתית ,  הם מלאכים אמיתיים ".  נובל העניקה לגברת נתניהו את ספרה והזמינה אותה להשתתף בפרימיירה לסרט .  
גם הנשיא לשעבר שמעון פרס בירך את נובל על הגעתה לארץ ואמר לה : " עבודתך היא עבודת קודש .  הצלת כל כך הרבה ילדים ועל כך ,  אני מעריך אותך ומודה לך ".  נובל ציינה בפני פרס כי היא עוקבת שנים רבות אחר פועלו למען השלום והיא נרגשת להיפגש עמו .  כמו כן ,  היא ציינה : " אני עוקבת אחר עבודתך זמן רב .  יש לך לב רחב ואתה מהווה השראה לכולנו ".  

פעילת זכויות האדם שהצילה 700 אלף ילדים : " הם המלאכים האמיתיים "
 כריסטינה נובל מבקרת בישראל לרגל צאת סרטה החדש ,  ולפני הפרימיירה נפגשה עם רעיית ראש הממשלה עמה שוחחה על פעילותה למען ילדים ברחבי העולם .  נתניהו הודתה לה ואמרה : " הפכת את העולם למקום טוב יותר לילדים "
 
