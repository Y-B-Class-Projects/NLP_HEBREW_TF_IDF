גורם ביטחוני :  בשעות הקרובות נדע אם פני חמאס להסלמה
הגורם התייחס לכוונות ארגון הטרור ברצועת עזה לאחר מטח הרקטות הבוקר והלילה לעבר היישובים בדרום .  לדבריו ,  אם ישוגרו בהמשך היום גם  " טילי גראד זה אומר שפנינו להסלמה רחבה "
 גורם ביטחוני אמר היום  ( שני )  בצהריים ,  לאחר מטח הרקטות בשעות הבוקר והלילה לעבר יישובי הדרום ,  כי אם ישוגרו בהמשך היום גם  " טילי גראד זה אומר שפנינו להסלמה רחבה  ( מול חמאס  א"ב )  ".  מוקדם יותר היום ,  העריכו גורמי ביטחון בישראל כי חמאס הוא שעומד מאחורי ירי הרקטות לעבר יישובי עוטף עזה .  מדובר בפעם הראשונה שאנשי חמאס משגרים רקטות לעבר ישראל מאז סיום מבצע  " עמוד ענן "  בנובמבר 2012 .  עד כה נמנע חמאס מלקבל אחריות לשיגורים באופן רשמי .
 ראש הממשלה ,  בנימין נתניהו ,  התייחס בפתח דיון בוועדת החוץ והביטחון של הכנסת לאפשרות של הסלמה בדרום . " אני מבקש להבהיר :  אם השקט שנוצר עקב מבצע 'עמוד ענן' יופר והירי יימשך ,  יש שתי אפשרויות - או שחמאס יפסיק אותו ,  או שאנחנו נפסיק אותו ",  אמר נתניהו ,  והבהיר : " לא נאפשר את המשך הירי ". 
הסלמה בדרום - כותרות נוספות:15 רקטות התפוצצו במערב הנגב ,  נזק נגרם לשני בתיםלראשונה מעמוד ענן : " חמאס אחראי לשיגור הרקטות"שתי רקטות יורטו בדרום ,  פעיל חמאס חוסל בעזה 
15 רקטות נורו בסך הכול במהלך הלילה והבוקר .  שתי רקטות התפוצצו במועצה האזורית שדות נגב .  שני בתים במועצה נפגעו קלות מרסיסים של הרקטה ,  ושני בני אדם לקו בחרדה .  מוקדם יותר התפוצצו עשר רקטות בשטחים פתוחים במועצה האזורית אשכול .  לא היו נפגעים ולא נגרם נזק .  הלילה נפלו שלוש רקטות נוספות בשטח המועצה .
 הירי הבוקר בא ככל הנראה בתגובה לכך שצה"ל תקף אמש קבוצת חמושים באזור חאן יונס ,  ומהירי נהרג פעיל גדודי עז א-דין אל-קסאם ,  הזרוע הצבאית של חמאס .  ירי התגובה של הארגון בא ככל הנראה להעביר מסר לישראל שלא לפגוע בפעילי הארגון .  הירי הבוקר התמקד ביישובים הקרובים לגבול .  רוב הרקטות נורו לשטחים פתוחים ,  ונראה כי הדבר נעשה במכוון .
 בעקבות ההסלמה האחרונה אמר קצין בכיר בצה"ל כי נשקל המשך המדיניות כלפי עזה . " הירי הפך קבוע .  אנחנו מבינים שיש בעיה בריסון הסוררים .  מה זה סורר ?  כל מי שקורא תיגר על מדיניות רשמית ".  על ההרוג הלילה הוסיף הקצין הבכיר : " חמאס אומר שמדובר בפעיל שלו ואנחנו בודקים את זה .  מי שחוסל הוא מי שהתכוון לבצע ירי ". 
לפניות לכתב אמיר בוחבוט :  amirbohbot@walla.com 

גורם ביטחוני :  בשעות הקרובות נדע אם פני חמאס להסלמה
הגורם התייחס לכוונות ארגון הטרור ברצועת עזה לאחר מטח הרקטות הבוקר והלילה לעבר היישובים בדרום .  לדבריו ,  אם ישוגרו בהמשך היום גם  " טילי גראד זה אומר שפנינו להסלמה רחבה "
 
