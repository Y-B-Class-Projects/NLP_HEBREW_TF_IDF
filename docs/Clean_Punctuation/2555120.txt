אפרים הלוי :  כאירני ,  הייתי חושש מאוד בשבועות הקרובים
בשיחה עם ה"ניו יורק טיימס ",  העריך ראש המוסד לשעבר כי חלון ההזדמנויות לתקיפה באירן הצטצמם מאוד .  ברקע ביקור פנטה בארץ ,  בעיתון סבורים :  מבצע צבאי - בין ספטמבר לאוקטובר
 ( וידאו :  ביקורו בישראל של שר ההגנה האמריקאי פנטה בנושא האיום האירני ) 
ראש המוסד לשעבר ,  אפרים הלוי ,  מעריך שישראל עשויה לתקוף את מתקני הגרעין של אירן כבר ב-12 השבועות הקרובים .  בשיחה עם  " ניו יורק טיימס ",  אמר הלוי כי  " לו הייתי אירני ,  הייתי חושש מאוד ".  הלוי הוא אחד מכמה ישראלים ששוחחו עם כתבות של העיתון האמריקני ,  ברקע ביקורו בארץ של שר ההגנה ליאון פנטה ,  שהתקיים אחרי ביקורו בישראל של המועמד הרפובליקני לנשיאות ,  מיט רומני .  
לפי הערכה בעיתון - המתבססת על גורמים בישראל - ראש הממשלה ,  בנימין נתניהו ,  צמצם את חלון ההזדמנות לתקיפה באירן לספטמבר או תחילת אוקטובר ,  למרות הערכות בממשל האמריקני כי התקיפה נדחתה מעט .  בעיתון אומרים כי  " ישראל לא אוהבת מלחמות בחורף ",  וכי נתניהו מרגיש נוח יותר לצאת לתקיפה לפני הבחירות בארה"ב .  הסיבה ,  לפי העיתון ,  היא שנתניהו חושש שאם הנשיא ברק אובמה ייבחר לקדנציה נוספת ,  הוא לא יתמוך בתקיפה ישראלית באירן .  אם מיט רומני יבחר ,  הרי שהוא יעדיף להימנע מפעולה צבאית בתחילת דרכו כנשיא .
 פנטה בישראל :  ארה"ב מרגיעה - ירושלים עדיין לחוצה 
לפי הדיווח בעיתון ,  וושינגטון נחושה למנוע תקיפה ישראלית באירן ,  בין היתר כדי לא לעורר משבר בתקופת הבחירות לנשיאות ,  ובין היתר כדי להימנע מהסלמה אזורית שתחייב אותה להיגרר לתגובה צבאית משלה .  
ישראלי נוסף ששוחח עם העיתון הוא פרופ' אפרים ענבר ,  מנהל מכון בגין-סאדאת ללימודים אסטרטגיים .  בהתייחסו ל"מבול "  הביקורים של הבכירים האמריקניים בישראל בעת האחרונה ,  אמר ענבר כי מדובר ב"שמרטפים "  שרוצים לוודא ש"הילדים הבלתי-צפויים אינם משתוללים ".  נוסף על ביקורים חוזרים בישראל של שר ההגנה פנטה ,  ביקרו לאחרונה בארץ גם מזכירת המדינה הילרי קלינטון ,  כמה מסגניה והיועץ לביטחון לאומי ,  טום דונילון .  לפי כמה דיווחים ,  דונילון פירט בפני בכירים בישראל את תכנית המגירה האמריקנית לתקיפה באירן .
 בפגישתו אמש עם ראש הממשלה נתניהו ,  אמר שר ההגנה האמריקני פנטה כי וושינגטון  " לא תאפשר לאירן לפתח נשק גרעיני - נקודה ".  ואולם ,  בישראל דורשים מעשים ולא הצהרות .   ? חזקות ההצהרות ככל שיהיו ,  הן לא שכנעו את אירן שאנו רציניים לגבי עצירתה ",  אמר נתניהו . 
" נכון לעכשיו ,  המשטר האירני מאמין שלקהילה הבינלאומית אין את הרצון לעצור את תוכנית הגרעין שלהם ?  .  מאוחר יותר ,  הודיע דובר הבית הלבן ,  ג'יי קרני ,  כי ארה"ב שותפה לדעתו של נתניהו ,  לפיה העיצומים על אירן טרם הצליחו לגרום לאירן לזנוח את תכנית הגרעין הצבאית שלה .
 לקריאה נוספתאמש :  הקונגרס אישר להחריף את הסנקציות שהוטלו על אירןהשגריר האמריקני לשעבר :  אובמה מדליף כדי למנוע תקיפהמיט רומני :  האינטרס האמריקני העליון הוא למנוע גרעין אירני 

אפרים הלוי :  כאירני ,  הייתי חושש מאוד בשבועות הקרובים
בשיחה עם ה"ניו יורק טיימס ",  העריך ראש המוסד לשעבר כי חלון ההזדמנויות לתקיפה באירן הצטצמם מאוד .  ברקע ביקור פנטה בארץ ,  בעיתון סבורים :  מבצע צבאי - בין ספטמבר לאוקטובר

