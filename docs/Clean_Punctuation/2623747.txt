נתניהו לריבלין :  לא אתמוך במועמדותך ליו"ר הכנסת
נוכח החלטת ראש הממשלה צפוי ראובן ריבלין להסיר את מועמדותו לתפקיד .  השר יולי אדלשטיין ,  שקיים סבב פגישות בחודש שעבר עם חברי הליכוד-ביתנו ,  צפוי להתמנות במקומו
ראש הממשלה ,  בנימין נתניהו ,  הודיע ליושב ראש הכנסת היוצאת ,  ראובן ריבלין ,  כי הוא לא מתכוון לתמוך במועמדותו לתפקיד .  גורמים במפלגת הליכוד מסרו היום  ( ראשון )  כי על פי המסתמן ,  שר ההסברה והתפוצות בממשלה היוצאת ,  יולי אדלשטיין ,  יתמנה לתפקיד יושב ראש הכנסת ה-19 .  ריבלין יסיר כנראה את מועמדותו לתפקיד .  בחודש שעבר ערך אדלשטיין סבב פגישות עם חברי סיעת הליכוד-ביתנו ,  כדי לשכנע אותם לתמוך בו לתפקיד . " לא מדובר בקרב נגד יריב אלא בריצה משותפת של שני ידידים מוכשרים על תפקיד אחד ,  וחברי הסיעה יכריעו ",  אמרו גורמים בסביבתו של אדלשטיין .  
בכיר הליכוד-ביתנו ,  השר לשעבר אביגדור ליברמן ,  התייחס היום במהלך ישיבת המפלגה בדימונה להחלטתו של נתניהו להסיר את תמיכתו בריבלין ,  ואמר :  סיכמנו עם ראש הממשלה כשהקמנו את הרשימה המשותפת הליכוד-ביתנו ,  שאנחנו נתמוך בכל החלטה שלו .  אין לנו פה עמדה .  זה בהחלט נהוג כך .  ראש הממשלה צריך לעבוד בעיקר עם גיבוי של יושב ראש הכנסת .  נכבד כל החלטה שלו ".  
בכירים בליכוד הביעו חשש כי אם ריבלין יכהן בפעם השלישית ברציפות כיו"ר הכנסת ,  הוא ינצל את התפקיד לקידום מועמדותו לנשיאות המדינה .  משום כך עלול ריבלין למצוא עצמו מנסה בעיקר לרצות חברי כנסת שונים כדי לזכות בקולם ביום ההתמודדות לנשיאות . " אדלשטיין שייך לזן הכמעט נכחד של אלה שהכנסת באמת חשובה להם ",  אמרו גורמים בליכוד . " הכנסת היום במצב תדמיתי לא טוב ,  אך יש גם לא מעט חברי כנסת צעירים שבאו לעבוד .  בדיוק בגלל זה אדלשטיין לא מחפש עכשיו תפקיד של שר ציבורי אלא מקום שבו הוא יוכל לקחת תפקיד ממלכתי יותר ,  על מנת לאפשר לחברי הכנסת לפעול לפי האג'נדה של כל אחד מהם ולהביא לשינוי ".  
לקריאה נוספת:אדלשטיין מתמודד מול ריבלין : " הכנסת חשובה לו "  

נתניהו לריבלין :  לא אתמוך במועמדותך ליו"ר הכנסת
נוכח החלטת ראש הממשלה צפוי ראובן ריבלין להסיר את מועמדותו לתפקיד .  השר יולי אדלשטיין ,  שקיים סבב פגישות בחודש שעבר עם חברי הליכוד-ביתנו ,  צפוי להתמנות במקומו

