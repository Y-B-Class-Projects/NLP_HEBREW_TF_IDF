שיקם את ההרתעה - מול הממשלה :  פעולת הקומנדו הפוליטי של נתניהו
בנט הוכיח שהאקדח שלו ריק מכדורים ,  ניסיונות ההחייאה של הקואליציה הגוססת ,  והמניות הצונחות של איוב קרא :  מאחורי תמונות השבוע של הפוליטיקה הישראלית
ברקע הדברים ההתפתחויות הדרמטיות האחרונות בשוק התקשורת על המיזוג בין רשת וערוץ 10 ,  והפארסה של מינוי יו"ר הרשות השנייה יוליה שמאלוב-ברקוביץ .  האחרונה ניסתה למנוע את המיזוג בשורה של מהלכים מעוררי מחלוקת וביקורת ,  אך בשיא העימות משרד התקשורת הודיע למעשה על הדחתה ועל מינוי מועמדת אחרת לתפקיד ,  במהלך שסלל את הדרך לאישור המיזוג וזכה לשבחים של בעלי הערוצים והעיתונאים שעובדים בהם .  בהנחיית היועמ"ש ,  לנתניהו אסור בכל מקרה להיות מעורב בהחלטות בשוק התקשורת ,  אך קרא כנראה פעל באופן עצמאי מדי . " ככל שמנהלי הערוצים מוחאים לקרא כפיים כך ראש הממשלה יותר עצבני ",  אמר המקורב .   אצל קרא מכחישים כל סימן למתיחות או צינון ביחסים  ( "היחסים היו קרובים ויישארו קרובים וטובים ")  ומאשימים גורמים אינטרסנטיים בזריעת ריב ומדון  ( "מתוך קנאה ")  ,  אך הקור מסביבת נתניהו עשוי להקרין על מעמדו בליכוד .  באופן היסטורי ,  קרא התמודד מספר פעמים במשבצת הפריימריז בליכוד המשוריינת למגזר המיעוטים .  לפי חוקת הליכוד ,  חבר כנסת מכהן לא יכול להתמודד על משבצת משוריינת ,  אך בכל הבחירות המקדימות בכנסות האחרונות קרא הצליח שוב ושוב לפעול לשינוי התקנון כך שיוכל להתמודד באותה משבצת .  עם זאת ,  לדברי בכירים בליכוד ,  כעת כשקרא מונה לשר ,  יהיה קשה יותר להצדיק מהלך דומה ,  וגורמים פוליטיים אומרים שנתניהו גם לא יתמוך בכך בעקבות הזעם על התנהלותו בעניין ערוץ 10 .  קרא עצמו מסר בתגובה שהוא  " לא ביקש בשום מצב להתמודד על משבצת המיעוטים ובלאו הכי רואה את עצמו אחד ממנהיגי הליכוד הבכירים ".  כך או אחרת ,  כנראה שנשמע עוד מילות חנופה מקרא ,  שינסו להוכיח שה"כבר לא "  הוא בעצם  " כבר כן ".  

שיקם את ההרתעה - מול הממשלה :  פעולת הקומנדו הפוליטי של נתניהו
בנט הוכיח שהאקדח שלו ריק מכדורים ,  ניסיונות ההחייאה של הקואליציה הגוססת ,  והמניות הצונחות של איוב קרא :  מאחורי תמונות השבוע של הפוליטיקה הישראלית

