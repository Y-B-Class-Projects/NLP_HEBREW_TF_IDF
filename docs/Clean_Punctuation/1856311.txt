דו"ח פאלמר : " על ישראל להביע חרטה ולפצות הנפגעים "
 דו"ח האו"ם על אירועי המשט לעזה הגיע לידי ה"ניו יורק טיימס "  וקובע כי על אף שהסגר חוקי ,  ישראל השתמשה בכוח מוגזם .  עוד צוין כי חיילי השייטת נתקלו בהתנגדות מאורגנת על ה"מרמרה "
 דו"ח האו"ם לבדיקת אירועי המשט הטורקי לעזה לפני שנה ,  דו"ח פאלמר ,  מצא כי הסגר הימי הישראלי על עזה חוקי ,  לגיטימי וראוי ,  אך כי הדרך בה עצרו כוחות הביטחון הישראלים את המשט הטורקי הייתה מוגזמת ולא אחראית .  כך דיווח אמש  ( חמישי )  העיתון  " ניו יורק טיימס ". 
עוד על יחסי ישראל טורקיה:דיווח : " טורקיה מאיימת לגרש את השגריר הישראלי"טורקיה מציבה אולטימטום לישראל : " התנצלו עד מחר "" ישראל הודיעה לאו"ם כי לא תתנצל בפני טורקיה"הדו"ח נדחה שוב ,  חילופי האשמות בין ישראל לטורקיה
הדו"ח ,  הצפוי להתפרסם היום ,  מצא עוד כי כוחות השייטת שעלו על סיפון הספינה המרכזית במשט ,  ה"מרמרה "  נתקלו ב"התנגדות מאורגנת ואלימה מצד קבוצת נוסעים ",  ועל כן נאלצו להשתמש בכוח על מנת להגן על עצמם .  
הדו"ח ממליץ כי ישראל תוציא  " הצהרה בה תביע חרטה "  וכי תשלם פיצויים על הנזק לנפגעים .  אך טורקיה הצהירה כי לא תסתפק בהצהרת חרטה מצד ישראל וכי היא דורשת התנצלות מפורשת ,  פיצויים וסיום הסגר על עזה .  
שר החוץ הטורקי אחמט דאווט אולו ,  איים אתמול כי מדינתו צפויה להטיל סנקציות על ישראל ,  אם זו לא תתנצל עד היום על ארועי המשט .  למרות האיום ,  גורמים מדיניים בישראל אמרו לוואלה !  חדשות כי בירושלים נחושים לא להתנצל בפני טורקיה . " ישראל לא תתנצל .  בימים האחרונים הועברו שוב מסרים לאמריקאים ,  בערוצים השונים ,  שאין בכוונת ישראל להתנצל .  הטורקים מנסים עד הרגע האחרון ללחוץ עלינו כיוון שזיהו את המחלוקות הפנימיות .  אבל ביבי נחוש לא להתנצל ",  אמרו הגורמים .
  ( עדכון ראשון :  20:35 ) 

דו"ח פאלמר : " על ישראל להביע חרטה ולפצות הנפגעים "
 דו"ח האו"ם על אירועי המשט לעזה הגיע לידי ה"ניו יורק טיימס "  וקובע כי על אף שהסגר חוקי ,  ישראל השתמשה בכוח מוגזם .  עוד צוין כי חיילי השייטת נתקלו בהתנגדות מאורגנת על ה"מרמרה "
 
