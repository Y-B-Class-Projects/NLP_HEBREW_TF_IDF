ההצעה שתגרום סערה ?   " יסופחו ההתנחלויות בבקעה "
 לוואלה !  חדשות נודע כי ח"כ מירי רגב תגיש את ההצעה ,  לפיה הכפרים הפלסטיניים יישארו בשליטת הרשות ,  לאחר שהצעתה לסיפוח כלל ההתנחלויות ביהודה ושומרון נכשלה
ניסיון לאתגר את ראש הממשלה מתוך מפלגתו :  לוואלה !  חדשות נודע כי ח"כ מירי רגב תגיש השבוע הצעת חוק לסיפוח הישובים היהודיים בבקעת הירדן .  הצעת החוק תוגש לאחר שוועדת שרים לחקיקה פסלה בעבר הצעת חוק דרסטית יותר של רגב ,  לפיה כל ההתנחלויות ביהודה ושומרון יסופחו .  אלא ,  שכעת לנתניהו יהיה קשה יותר לשלול לגמרי את הצעת החוק ,  משום שגם הוא דיבר לא פעם על נוכחות צבאית בבקעה גם בהסדר שלום עתידי .  על פי ההצעה ,  הכפרים הפלסטיניים יישארו בשליטת הרשות הפלסטינית .
 הצעת החוק קובעת כי מרגע כניסת החוק לתוקף גם יבוטלו כל ההחלטות על הגבלת הבניה במקום . " בו בזמן שממשלת ישראל מנסה להגיע להסדר מדיני עם הפלסטינים ,  הם ,  מצדם ,  מקדמים הכרה והכרזה על מדינה פלסטינית באזור יהודה ושומרון ,  ובכלל זה שטחי בקעת הירדן ,  המהווים שטח עצום בגבולה מזרחי של המדינה עם חשיבות אסטרטגית ביטחונית עצומה ",  נכתב במטרות הצעת החוק . " זאת ועוד ,  ידגיש החוק כי לממשלת ישראל אין רצון לשלוט על ישובים שבהם תושבים פלסטינים ". 
בדברי ההסבר להצעת החוק נכתב כי  " החלטה זו ,  מקורה בשיקולים מדיניים וביטחוניים בלבד ,  מאחר שיישובי ושטחי בקעת הירדן מהווים את קו ההגנה ביטחוני אסטרטגי של מדינת ישראל בגבולה המזרחי הארוך ".  
עוד נכתב כי  " לאור העובדה כי העמדה של ממשלות ליכוד בישראל הינה כי בכל הסדר מדיני עתידי יוותרו הישובים היהודיים בבקעת הירדן ,  כולל צירי הביטחון אליהם ,  בתחום השליטה של מדינת ישראל ,  ותוחל עליהם הריבונות הישראלית ,  הרי שחובה לשמור על חיי התושבים המתגוררים בישובים הללו ". 
לפניות לכתב :  pinhas_wolf@walla.co.il
לקריאה נוספתבישראל מכחישים :  לא הצענו לוותר על בקעת הירדןמסמך : " העומק אסטרטגי לא יושפע מהחזרת הבקעה"נתניהו :  בכל הסדר עתידי צה"ל יישאר בבקעת הירדן 

ההצעה שתגרום סערה ?   " יסופחו ההתנחלויות בבקעה "
 לוואלה !  חדשות נודע כי ח"כ מירי רגב תגיש את ההצעה ,  לפיה הכפרים הפלסטיניים יישארו בשליטת הרשות ,  לאחר שהצעתה לסיפוח כלל ההתנחלויות ביהודה ושומרון נכשלה

