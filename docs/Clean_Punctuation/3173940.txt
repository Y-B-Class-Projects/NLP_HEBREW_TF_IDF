רעידות אדמה ומצבי חירום :  הקבינט אישר 5 מיליארד שקל למיגון הצפון
בביקור בפיקוד העורף אושרה התכנית לשיפור המוכנות לאסונות טבע במקומות המועדים לנזקים ובהיערכות למצבי חירום ביטחוניים . " החלטה היסטורית לתושבי הצפון ,  לערים שיושבות על השבר הסורי-אפריקני ולעורף הישראלי ",  אמר השר ליברמן
הקבינט המדיני-ביטחוני החליט היום  ( שני )  להקים צוות משותף בראשות המטה לביטחון לאומי ובהשתתפות משרד הביטחון ,  משרד האוצר ומשרדי ממשלה נוספים שיגבש תכנית רב-שנתית בהיקף של כחמישה מיליארד שקלים לשנים 2019-2030 להמשך פעילות מיגון העורף בצפון הארץ וכן לשיפור המוכנות לרעידות אדמה ולמצבי חירום .
 חברי הקבינט בראשות ראש הממשלה בנימין נתניהו ערכו מוקדם יותר היום סיור בפיקוד העורף והשתתפו בדיון על מוכנות העורף האזרחי למצבי חירום .  בביקור ,  שתוכנן מראש לפי תכנית העבודה השנתית ,  הוצגה בפני חברי הקבינט תמונת המצב על מוכנות העורף לתרחישי חירום ביטחוניים ולרעידות אדמה .  
בנוסף ,  הטיל הקבינט על הממונה על התקציבים באוצר ועל מנכ"ל משרד הביטחון להצביע תוך שלושה שבועות על מקור תקציבי של 500 מיליון שקלים מתוך תקציב התכנית ,  לביצוע בשנים 2019-2018 לצורך מיגון מוסדות ציבור ,  מבני מגורים ומיגון נוסף בהתאם לסדרי העדיפויות של פיקוד העורף .
 שר הביטחון אביגדור ליברמן אמר היום כי  " כי אני מודה לראש הממשלה ולשר האוצר על האמון במערכת הביטחון .  זוהי החלטה היסטורית לתושבי הצפון ,  לערים שיושבות על השבר הסורי אפריקני ולעורף הישראלי כולו ".  התכנית שגובשה בהנחיית ליברמן ,  נותנת מענה למיגון העורף בדגש על מיגון האזרחים ,  השירותים החיוניים והרציפות התפקודית בצפון הארץ ומפני רעידות אדמה .  מדובר בתכנית רב-שנתית שתהווה מסגרת יציבה לתכנון יעיל ולגמישות בעת הביצוע ,  בהתאם לתקציב שיאושר בפועל ,  וניתן יהיה להתחיל ביישומה באופן מיידי .  
התכנית כוללת התמקדות בכ-300 רשויות מקומיות בצפון ,  בטווח של עד 45 ק"מ מהגבול ובשש ערים בצפון ובדרום שיושבות על השבר הסורי אפריקני ונמצאות בסיכון לפגיעה בתרחיש של רעידת אדמה .  במסגרת התוכנית ,  יינתן סיוע בבניית ממ"ד לכל אזרח עד לטווח של 45 ק"מ מגבול הצפון ,  מיגון תשתיות קריטיות בכל אזור הצפון וחליפת מיגון מלאה לכלל הישובים צמודי הגדר .
 ראש מועצה אזורית גולן ,  אלי מלכה ,  אמר בתגובה לאישור התוכנית כי  " מדובר בהחלטה אסטרטגית משמעותית עבור יישובי הצפון ,  שתאפשר לממשלה ולצה"ל לנהל את המערכות הביטחוניות בזמן שלאזרחים תהיה תשתית מיגון ראויה .  מיגון הוא חלק משמעותי בבניית החוסן של העורף האזרחי אל מול האתגרים והשינויים שמתרחשים בגבול הצפון .  אנו ראשי הרשויות נדאג ליישם ולממש את התכנית במהירות וביעילות ".  

רעידות אדמה ומצבי חירום :  הקבינט אישר 5 מיליארד שקל למיגון הצפון
בביקור בפיקוד העורף אושרה התכנית לשיפור המוכנות לאסונות טבע במקומות המועדים לנזקים ובהיערכות למצבי חירום ביטחוניים . " החלטה היסטורית לתושבי הצפון ,  לערים שיושבות על השבר הסורי-אפריקני ולעורף הישראלי ",  אמר השר ליברמן

