מאות עובדי כיל בבירה : " מי ראש הממשלה ,  ביבי או עידן עופר ?  "
 עובדי מפעלי ים המלח ותרכובות ברום מפגינים מול מעונו של נתניהו בירושלים וקוראים לו להתערב בהחלטה לפטר מאות מעובדי המפעלים . " אם ראש הממשלה יתערב המשבר יבוא אל סופו ",  אמר אחד העובדים
אחרי הערים בדרום ,  המחאה מגיעה לבירה :  מאות עובדי מפעלי ים המלח ועובדי תרכובות ברום הגיעו הבוקר  ( ראשון )  אל מעון ראש הממשלה שבירושלים כדי להפגין נגד הכוונה לפטר מאות מהם במסגרת צעדי ההתייעלות של המפעלים ,  שבבעלות קבוצת כיל .  בהמשך צפוי מספר המפגינים להגיע לכ-1,500 עובדים .  
העובדים נושאים שלטים ,  שעליהם נכתב : " ביבי ,  מי ראש הממשלה ,  אתה או עידן עופר ?  "  ו"ביבי ,  אבטלה בנגב זה האיום האמיתי ".   " אנחנו מפגינים כדי שממשלת ישראל תתעורר ותשים קץ לפיטורים בנגב ",  אמר אחד עובדי מפעלי ים המלח .  
העובד הביע את תקוותו שראש הממשלה ,  בנימין נתניהו ,  ימנע את הפיטורים הצפויים . " אם ראש הממשלה יתערב אני סבור שמשבר זה יבוא אל סופו .  מישהו חייב לקחת אחריות ולא לתת למאות עובדים להישאר ללא עבודה ". 
בשל ההפגנה ,  נסגרו לתנועה הרחובות הסמוכים לביתו של ראש הממשלה .  רחוב עזה נסגרת לתנועה ,  וכן רחוב בן-מימון מצומת ארלוזורוב ועד כיכר פריז .  עוד על מחאת עובדי כיל:75 אלף שקל לעובד אחזקה :  הנהלת כיל פרסמה עלות שכר העובדיםעובדי כיל זועמים - ומנהליהם משלמים ,  בבתיהם"אנחנו רק מספר ,  לא שווים כלום ":  הפנים מאחורי משבר כיל  
" ההסתדרות ,  ועד העובדים מנסים לכפות באלימות ,  בכוחנות ובברוטליות מסוכנת את שלטון ועד העובדים במפעלים ,  והם אינם מהססים לפגוע בשגרת חייהם של תושבי הנגב ובטובת רוב עובדי החברה לשם מטרה פסולה ובלתי-חוקית זו ",  נמסר בתגובת כיל להפגנה .  בהודעה האשימה החברת את ההסתדרות ואת ועד העובדים בכך שתזמנו את המחאה כך שתהיה סמוכה למועד הבחירות בניסיון לזכות בתמיכת פוליטיקאים .  עם זאת ,  לדבריהם , " מעבר להתנהגות צפויה במערכת בחירות אין כנראה שום פוליטיקאי רציני התומך בעמדה הקיצונית והבולשביקית של ההסתדרות והוועד ".  
" הנהלת כיל לא תאפשר את השתלטות הוועדים על המפעלים .  זוהי חובתה ואחריותה הבלעדית של ההנהלה ,  גם מתוקף חוק ,  לנהל את המפעלים באחריות ובמקצועיות גם אם מדובר ביישום תכנית התייעלות נדרשת וחיונית הכוללת צמצום כוח אדם ",  נמסר .  
במהלך השבוע שעבר הפגינו עובדי המפעלים בערד ,  בדימונה ובבאר שבע ,  ואליהם הצטרפו עובדי העיריות ,  והשביתו את השירותים בעיר לכמה שעות לאות הזדהות עם המאבק .  ביום רביעי האחרון הפגינו העובדים בצומת בית קמה שבנגב ביחד עם כמה ראשי הרשויות בדרום ,  ואלה הביעו תמיכה גורפת במאבקם .
" ניסינו לגשר בין הצדדים ,  אך אנחנו מבינים כי הנהלת כיל מנחיתה מכה קשה על העובדים ",  אמר ראש עיריית דימונה בני ביטון . " אנחנו בצד של העובדים .  40% מתושבי דימונה הם עובדים בכיל ובזכותם דימונה מתפתחת .  לא יכול להיות שהמצב הזה יימשך ,  זו מכה קשה מאוד לנגב כולו ". 
ראש מועצת להבים אלי לוי הוסיף : " אנחנו אתכם וצריך להעלות את גובה הלבהות ".  לדבריו ,  השאיפה היא שההנהלה תתעשת ,  כי אחרת המצב ייעשה קשה ביותר . " מפעלי כיל ועובדי כיל חשובים מאוד לנגב .  זה יהיה נורא אם הפיטורים יתממשו ".  
לפני כמה ימים אישרה ההסתדרות פה אחד סכסוך עבודה כללי באזור הדרום כחלק מהמאבק למען מפוטרי כיל .  משמעות הדבר היא כי בתוך כשבוע וחצי תוכל ההסתדרות להשבית את כל מקומות העבודה  הן הציבוריים והם הפרטיים ,  מאשדוד דרומה .
" מישהו פה במדינה שכח את הדרום ",  אמר יו"ר ההסתדרות ,  אבי ניסנקורן ,  בפתח כינוס נציגי ההסתדרות בתל אביב . " עם אישור הסכסוך נראה מהי סולידריות חברתית בשביל להגן על הדרום .  לפני כמה חודשים נסגר מפעל 'מגבות ערד' ,  וכעת 'מגה' בנתיבות על סף סגירה .  לפני שנה 115 עובדים מכיל הלכו הביתה ,  ועכשיו מדברים על מאות עובדים נוספים .  כיל זה לא עוד מקום עבודה בדרום ,  זה המנוע של הדרום ,  ואם לא יהיו עובדים בכיל זה משליך על כל כלכלת הדרום .  לא נגזר על העובדים בדרום לחיות בעוני ". 
ניסנקורן קרא לנתניהו להתערב במשבר באמצעות מניית הזהב שיש למדינה בכיל . " לקחו את אוצרות המדינה ונתנו אותם למישהו אחר עם מניית זהב כדי לשמור על אינטרסים חיוניים של מדינת ישראל ",  אמר . " מר נתניהו ,  מה יותר חיוני משמירת התעסוקה בדרום ?  מה יותר חיוני מכך שעובדי הדרום יתפרנסו בכבוד ולא יידרדרו לעוני .  זה לא רק מאבק של כיל ,  זה מאבק חברתי ". 
לפניות לכתב יניר יגנה :  Yanir9310@walla.com 

מאות עובדי כיל בבירה : " מי ראש הממשלה ,  ביבי או עידן עופר ?  "
 עובדי מפעלי ים המלח ותרכובות ברום מפגינים מול מעונו של נתניהו בירושלים וקוראים לו להתערב בהחלטה לפטר מאות מעובדי המפעלים . " אם ראש הממשלה יתערב המשבר יבוא אל סופו ",  אמר אחד העובדים

