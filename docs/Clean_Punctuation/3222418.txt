מכנה את גנץ  " צנון "  - ולוחץ יד לסער :  נתניהו משיק את הקמפיין
ראש הממשלה חזר על האשמותיו נגד לפיד וגנץ בהקמת גוש חוסם יחד עם המפלגות הערביות .  הוא אף תקף את התקשורת ,  בצל החלטת היועץ המשפטי לממשלה בנוגע לחשדות נגדו .  כחול לבן : " נתניהו ממשיך להסית ".  בפתח הכנס :  לחיצת יד פומבית ראשונה בין נתניהו לסער
- נתניהו עקץ את גנץ : " מדבר מהלב ,  לא כמו צנון "-  רה"מ : " לפיד וגנץ חובשי מסיכות .  אם זה מדבר כמו שמאל ,  זה שמאל "-  במהלך הנאום ,  נתניהו תקף את התקשורת ,  בצל החלטת היועמ"ש- יו"ר ועדת הבחירות :  נאום נתניהו ישודר בעיכוב של 10 דקות מחשש לתעמולה- בפתח הכנס :  נתניהו וסער לחצו ידיים 
36 יום לבחירות ,  הליכוד ערך הערב  ( שני )  אירוע בחירות ראשון בו הוצגה לראשונה רשימת הליכוד לכנסת הבאה .  במוקד הכנס שהתקיים בכפר המכביה עמד נאומו של ראש הממשלה בנימין נתניהו ,  אך תשומת לב נכבדת הוקדשה לדינמיקה בינו ובין יריבו גדעון סער ,  שלחצו ידיים עם כניסתו של נתניהו לאולם . " יאללה ,  הגיע הזמן לשלב ידיים ולעבוד ביחד לניצחון הליכוד ",  אמר נתניהו .
 בפתח נאומו ביקש נתניהו להודות לאנשי המפלגה ופעיליה . " תודה על אינספור גילויי תמיכה ",  אמר נתניהו . " הכוח שלנו ,  הכוח של התנועה שלנו - כל כך אמיתי והוא בא מכם ,  מהנבחרת הטובה ביותר במדינת ישראל ,  שיושבת כאן ",  אמר והצביע לעבר חברי הרשימה .  נתניהו גם הזכיר את ממלא מקום שר החוץ ישראל כץ ,  שנעדר מהכנס בשל מות אמו ,  ואף ביקש לשלוח את תנחומיו .  
בהמשך נתניהו עקץ את יו"ר כחול לבן בני גנץ - אם כי באופן עקיף . " פה אין תסריטים ,  פרוטוקולים ,  אתם יודעים למה ?  כי אתם ,  אנחנו ,  איך אומרים לי - אני מדבר מהלב .  אני לא מדבר באיזה תסריט שהכניסו לי לפה ,  כמו צנון ".  לאחר מכן אף מנה את הישגיו בתחומים השונים ,  בדגש על התחום המדיני . " נפגשתי עם ידידי הנשיא פוטין ,  מנהיגי העולם בבייג'ינג ,  בטוקיו ,  בניו דלהי ,  צ'אד ועומאן ".  נתניהו אף מנה את אפגניסטן ,  אולם לאחר מכן צייץ בטוויטר כי התבלבל והתכוון לאזרבייג'אן . " ההישגים הכבירים שלנו הבאיו את מדינת ישראל למצב הטוב ביותר בתולדותיה ",  אמר בנאום .  
בחירות 2019 - סיקור מיוחד בוואלה !  NEWSעם הפנים לבג"ץ :  המהלך הבא שעשוי לקבוע את גורל נתניהונתניהו בשיחת קמפיין הליכוד : " התקשורת מנסה להסתיר שגנץ הוא שמאל "" גדולי המסיתים ומחוקקי התועבה ":  יהדות התורה נאבקת על הקול החרדי 
במסגרת מאמציו לשכנע בהישגיו ,  ובצל פרסום החלטת היועץ המשפטי לממשלה להגיש נגדו כתב אישום בכפוף לשימוע ,  נתניהו תקף את התקשורת ,  וטען כי למרות שאנשיה מודעים להישגיו ,  אך  " הם לא יכולים לנצח אותנו במשחק הוגן ".  הוא ציין כי  " כשמגדל הקלפים יקרוס לא ישאר ממנו זכר .  אבל זה יקרה ,  רק אחרי הבחירות ". 
את המשך נאומו הקדיש ליריבי המפלגה העיקריים - רשימת כחול לבן . " לפיד וגנץ והחברים שלהם בתקשורת יודעים שרוב העם תומך בדרך שלנו בדרך הליכוד ודרך הימין ",  ושב על אמירותיו לפיהן יחברו למפלגות הערביות כדי להקים גוש חוסם . " לפיד וגנץ הקדימו את פורים ,  הם מתחפשים ,  הם אומרים 'אנחנו בכלל לא שמאל' ,  אבל אם זה מדבר כמו שמאל ,  חושב כמו שמאל ומתנגד כמו שמאל ,  זה שמאל ". 
לאחר מכן ,  טען נתניהו כי לפיד וגנץ  " חובשי מסיכות ".  הוא האשים אותם בתמיכה בהסכם הגרעין ,  אף על פי שהתנגדו רק לפרישה ממנו .  הוא אף ביטל את הטענות שהפנה נגדו לפיד בדבר הריסת הקשרים עם נשיא ארה"ב דאז ברק אובמה ,  ובידוד מדיני .  לאחר מכן ,  הציג גם את חוק הלאום ,  ותקף את לפיד על כך שהתנגד לקידומו . " אני גאה בכך שאנחנו בליכוד הובלנו את החוק ההיסטורי הזה ",  אמר . " ישראל היא בירת העם היהודי ושלו בלבד .  וכמובן - ושלא יבלבלו - תוך כיבוד זכויות הפרט של כל אזרחי ישראל יהודים ולא יהודים ".  
הוא טען כי חרף ניסיונם הצבאי של יריביו בכחול לבן ,  ברשימה צפוי לדבריו בלבול סביב סוגיית הרוטציה .  הוא גם האשימה ב"שמאל כלכלי ",  וב"קבורת הגז באדמה ",  לצד הישגיה הכלכליים של ממשלתו הנוכחית . " אם לפיד וגנץ יצליחו לטשטש את ההבדל בינינו לבינם ,  השמאל יעלה לשלטון ויחזיר אותנו אחורה ,  כפי שקרה בפעמים הקודמות שהמליכו גנרלים מהשמאל ,  ואתם זוכרים מה קיבלנו ?  את אוסלו והאינתיפאדה ".  הוא אף שב על אמירותיו בעניין הטקס לזכר הקורבנות הישראלים והפלסטיניים של צוק איתן ,  בו השתתף לדבריו בני גנץ . " אתם יודעים מי כלול בקורבנות הפלסטינים ?  אלף מחבלים של חמאס ".  
מוקדם יותר ,  יו"ר ועדת הבחירות ‫השופט חנן מלצר הורה למהדורות החדשות לשדר את הנאום שראש הממשלה בנימין נתניהו יישא במהלך הכנס בעיכוב של עשר דקות ,  זאת כדי לאפשר לעורכיהן להחליט אם יש בדבריו תעמולת בחירות .  החלטת השופט מלצר באה בעקבות עתירה שהוגשה על ידי מפלגת העבודה . 
" בראי השידורים הקודמים של נאומי ראשי הרשימות כולם ,  שלא הוגשו כנגדם עתירות בפניי ,  אני קובע כי אין לשדר את הכנס בשידור חי ,  אלא בהשהיה של 10 דקות לפחות ",  כתב השופט מלצר . " במסגרת ההשהיה ,  העורכים של הגופים המשדרים ,  יעיינו בדברים שיאמרו בכנס ,  ויכריעו האם מדובר בחדשות או בתעמולת בחירות ,  ובמסגרת השהייה זו ,  יהיה בידם לאזן בין הערכים השונים ". 
נתניהו מתח ביקורת נגד ההחלטה וקרא לגולשים להצטרף לנאום בשידור חי בעמוד הפייסבוק שלו . " ‫כל ערב ערוצי התעמולה של השמאל נותנים במה מלאה למפלגת השמאל של לפיד וגנץ ;  רק במקרה של הליכוד זה 'תעמולת בחירות' ",  צייץ נתניהו בטוויטר .  
לנוכח היחסים הטעונים והעכורים בין נתניהו וסער ,  בליכוד נמנעו עד כה מקיום אירוע פומבי להצגת הרשימה ,  אך אחרי החלטת היועץ המשפטי החליט מטה הבחירות - שמנוהל על ידי אנשי נתניהו - לרתום גם את השרים והח"כים במפלגה לטובת ההסברה והקמפיין .
 כך ,  מאז יום שישי ,  קיים נתניהו שני מפגשי תדרוך עם בכירי הליכוד בהם דנו במסרי המפלגה והקמפיין ,  אך סער עדיין לא הוזמן להשתתף .  עם זאת ,  גורמים בכירים בליכוד לוחצים בשבועות האחרונים על נתניהו וסער לערוך  " סולחה "  ולשים את המשקעים מאחוריהם .  לפי ההערכה ,  השניים עשויים להפגין נימוס מאופק אחד כלפי השני .  ככל הנראה ,  על מנת להימנע מאי נעימות ,  רשימת הליכוד תוזמן ביחד לעלות על הבמה כקבוצה אחת ולא תוצג אחד אחד ,  כפי שנהוג במפלגות אחרות ,  כך שלא ברור אם תהיה במהלך הערב אפילו לחיצת יד פומבית ,  ואם אכן יהיה מדובר באירוע מהותי שבו נתניהו וסער ישימו את המשקעים מאחוריהם .  
סער ,  שעזב את הליכוד לשנתיים וחצי ושב בשנה שעברה ,  הגיע בפריימריז האחרונים למקום הרביעי ,  זאת למרות שסומן על ידי נתניהו כאויב מבית שמנסה לחתור תחת שלטונו ,  וכיעד מספר אחת לחיסול בבחירות המקדימות .  באוקטובר האחרון נתניהו האשים את סער במזימה ובניסיון פוטש שרקם יחד עם הנשיא ראובן ריבלין כדי להביא להדחתו אחרי הבחירות .  האשמות אלה הדהדו גם בימי הפריימריז ,  במאמץ של נתניהו ואנשיו לפגוע בסיכוייו של סער להתברג בצמרת .  
המאבק של נתניהו לא התמצה בסער עצמו ,  אלא גם בבעל בריתו ,  השר חיים כץ ,  ומתמודדים שמזוהים עמו במחוזות - וספג תבוסה קשה .  המועמדים שבהם תמכו כץ וסער הביסו את כל המועמדים שאותם הריץ נתניהו .  מיכל שיר ,  שמקורבת לסער ,  ניצחה במחוז תל אביב את המועמד שזכה לחיבוק פומבי חם מנתניהו ,  ראש המטה שלו לשעבר דוד שרן ,  שגם חשוד בפרשת 3000 .  מקורבי כץ ,  פנחס עידן ,  יו"ר ועד רשות שדות התעופה ,  זכה במחוז שפלה והתברג במקום ה-19 ,  וראשת הלשכה שלו לשעבר אתי עטיה גברה על המועמד של נתניהו אביהו סופר במחוז שפלה .  
בעקבות דבריו של נתניהו ,  בכחול לבן תקפו וטענו כי הוא  " ממשיך להסית ולשקר ".  לטענת המפלגה  " נתניהו מוכן להגיד הכל כדי להסית את הדיון מהחקירות ומכתבי האישום שניצבים נגדו .  נתניהו יודע שבעוד שנה הוא הולך למשפט ,  הוא יודע שזמנו עבר ".  
בהמשך הוסיפו כי  " במקום לעסוק בקריסת מערכת הבריאות ,  בתורים במיון ,  ביוקר המחייה ,  הוא עסוק רק בעצמו .  ישראל מחכה למנהיגות ערכית ואחראית שתעסוק בחיי האזרחים ולא בנאומי שיסוי והסתה ".  
יו"ר האופוזיציה ח"כ שלי יחימוביץ אמרה דברים ברוח דומה . " גם במונחים של נתניהו עצמו ,  הוא שבר הערב שיאים של זריעת פילוג ,  ריב ומדון ,  ובאותה מידה שיאים של נרקסיזם ,  ניתוק וחוסר מודעות ,  עם רטוריקה והעמדה בסגנון העולם השלישי ",  טענה . " כך נראים דמדומיו של פוליטיקאי הנלחם בשארית כוחותיו את קרב חייו הפוליטיים ,  ותשו כוחותיו מללחום את מלחמתם של אזרחיו ושל המדינה ,  וממילא אין לו כל עניין בהם ". 
 ( עדכון ראשון :  18:16 )  

מכנה את גנץ  " צנון "  - ולוחץ יד לסער :  נתניהו משיק את הקמפיין
ראש הממשלה חזר על האשמותיו נגד לפיד וגנץ בהקמת גוש חוסם יחד עם המפלגות הערביות .  הוא אף תקף את התקשורת ,  בצל החלטת היועץ המשפטי לממשלה בנוגע לחשדות נגדו .  כחול לבן : " נתניהו ממשיך להסית ".  בפתח הכנס :  לחיצת יד פומבית ראשונה בין נתניהו לסער

