ראש ממשלת בריטניה לישראל :  אל תתקפו באירן
דיוויד קמרון הצטרף לעמדתו של נשיא ארה"ב אובמה ואמר כי יש להמשיך במישור הדיפלומטי בניסיון למנוע מאירן נשק גרעיני . " אני חושבים שפעולה צבאית לא תהיה הגישה הנכונה "
 אחרי הצהרתה של ארה"ב כי עוד ניתן להמשיך באופציה הדיפלומטית מול טהרן כדי למנוע את תכניתה הגרעינית ,  מגיע מסר דומה גם מצד בריטניה :  ראש ממשלת בריטניה דייויד קמרון הזהיר אתמול  ( שלישי )  את ישראל מפני פעולה צבאית באירן ,  ואמר כי לחץ דיפלומטי יכול עדיין לעצור את הרפובליקה האיסלמית מלהשיג נשק גרעיני . 
" אנו חושבים שפעולה צבאית נגד אירן על ידי ישראל לא תהיה הגישה הנכונה .  אמרנו את זה גם בפומבי וגם באופן פרטי לישראלים ",  אמר קמרון לוועדה פרלמנטרית . " אנחנו חושבים שהמסלול הזה של סנקציות ולחץ יכול להימשך עוד ואנחנו חושבים שעלינו להמשיך איתו במהירות ובעוצמה האפשריים על מנת לשכנע את האירנים לשנות מסלול ".  
שר ההגנה האמריקאי ליאון פנטה חזר על עמדת ארה"ב בנושא האירני בנאומו בפני ועידת איפא"ק מוקדם יותר אתמול . " פעולה צבאית היא האלטרנטיבה האחרונה ,  אם הכל נכשל ",  אמר , " אבל אל תטעו - אנחנו נפעל אם נידרש לכך ". 
פנטה הוסיף ואמר כי  " ארצות הברית וישראל עומדות זו לצד זו ,  באינטרסים משותפים וערכים משותפים ,  ובשאיפה משותפת למזרח תיכון משגשג ושלו ".  
הדברים נאמרו יממה לאחר פגישתם של ראש הממשלה ,  בנימין נתניהו ,  והנשיא האמריקאי ברק אובמה ,  בפתחה אמר האחרון כי ממשלו לא יסכים לקבל אירן המחזיקה בנשק גרעיני ,  וכי בעניין זה הוא שומר את כל האופציות על השולחן . " כמובן שנושא מרכזי בשיחתנו יהיה אירן ,  וכפי שהדגשתי ,  זה גם אינטרס אמריקאי שלאירן לא יהיה נשק גרעיני ",  אמר הנשיא . 
" אנחנו לא רוצים מרוץ חימוש גרעיני באזור הזה .  אנחנו לא רוצים שנשק גרעיני ייפול לידי טרוריסטים .  על כן עמלנו כל כך קשה כדי להשיג את הסנקציות הקשות ביותר אי פעם ,  אנחנו מאמינים שיש עדיין אפשרות לפתרון דיפלומטי ,  אבל על המשטר האירני לקבל החלטה לנוע בכיוון הזה .  אנחנו עדיין ממשיכים להדק את הלחץ באמצעות הסנקציות ,  וכל האופציות על השולחן .  אני יודע שראש הממשלה ואני ,  מעדיפים שנינו לפתור את המשבר הזה באמצעים דיפלומטיים .  אני רוצה להבטיח גם לעם האמריקאי וגם לעם בישראל שאנחנו עוסקים בדיונים קרובים מאוד והתייעצויות קרובות בעניין זה ובעניינים אחרים ". 

ראש ממשלת בריטניה לישראל :  אל תתקפו באירן
דיוויד קמרון הצטרף לעמדתו של נשיא ארה"ב אובמה ואמר כי יש להמשיך במישור הדיפלומטי בניסיון למנוע מאירן נשק גרעיני . " אני חושבים שפעולה צבאית לא תהיה הגישה הנכונה "
 
