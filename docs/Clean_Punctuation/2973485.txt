גם בלשכת נתניהו תוקפים את ביטן : " לא מעורה בהסכם עם טורקיה "
 יו"ר הקואליציה התייחס להסכם המתגבש עם טורקיה  וננזף על ידי לשכת ראש הממשלה .  באירוע שבתרבות אמר כי העסקה מעניקה ביטחון למנהיג חמאס הנייה ,  ולאחר מכן הבהיר : " דבריי לא הובנו כהלכה "
 בלשכת ראש הממשלה תקפו הערב  ?  ( שבת )  את יו"ר הקואליציה ,  דוד ביטן ,  בעקבות דבריו בנוגע להסכם עם טורקיה לפיהם העסקה תעניק ביטחון למנהיג חמאס ,  איסמעיל הנייה . " גם ראש הממשלה לא יוכל לתת הוראה לחסל אותו ",  אמר ביטן באירוע שבתרבות בבאר שבע .  כמה שעות אחר כך ,  פרסמה לשכת נתניהו תגובה חריפה בה הובהר כי  " ח"כ ביטן אינו מצוי בפרטי ההסכם ".  
" הדברים אינם נכונים ,  ואין להם אחיזה במציאות ",  נמסר בתגובה שהבהירה כי הנושא לא נדון בשיחות וכי  " ישראל שומרת לעצמה את כל הזכויות להבטחת ביטחונה בהתאם לנסיבות ".  הבוקר באירוע בהנחיית העיתונאי רועי כץ ,  ביטן נשאל על טורקיה ,  ואמר כי ההסכם  " חשוב כלכלית וביטחונית ".  ביטן הסכים עם קביעתו של כ"ץ לפיה  " ההסכם חתום הלכה למעשה ".  
עוד בוואלה !  NEWS:יו"ר הקואליציה : " לאורך השנים ראשי שב"כ ומוסד הופכים לשמאלנים"יעלון נגד ח"כ ביטן : " נמשכת ההסתה נגד ראשי מערכת הביטחון"מחאת המאוכזבים :  המפסידים במשאל העם בבריטניה לא מוותרים בקלות 
לאחר מכן ,  כץ אמר שההסכם  " הוא בשורה משמעותית לאיסמעיל הנייה ,  שליברמן רצה לחסל ".  ביטן השיב בחיוב , " אי אפשר לעשות לו כלום ,  גם ראש הממשלה לא יוכל לתת הוראה כזו כבר ".  
ביטן הבהיר אחר כך לכץ כי הדברים נאמרו בצורה  " הומוריסטית ",  אך לאחר תגובת נתניהו ,  פרסם הבהרה בה הדגיש כי  " דברי לא הובנו כהלכה .  לא נאמר שיש התחייבות כלשהי בעניין הניה .  ישראל תמיד שמרה על זכותה לנקוט בכל האמצעים העומדים לרשותה ולא התכוונתי אחרת .  יתרה מזאת הובהר לי חד משמעית כי הדבר אינו כלול בהסכם ". 
זו אינה ההתבטאות היחידה של ביטן באירוע שגררה ביקורת .  התייחסות נוספת שלו ,  לפיה לשירות במוסד ולשב"כ יש השפעה על הדעות הפוליטיות של העומדים בראשם ,  עוררה סערה . " לאורך השנים ראשי שב"כ וראשי מוסד הופכים להיות שמאלנים .  ראש המוסד לשעבר מאיר דגן היה ימני קיצוני ,  ואחרי ששירת במוסד הוא יצא הפוך .  דגן חרג מסמכותו ",  אמר ביטן .  
שר הביטחון לשעבר ,  משה יעלון ,  הגיב כי  " הניסיונות הפוליטיים המסוכנים להרוס את מערכת הביטחון ולהסית נגד ראשיה ,  נמשכים בשיטתיות ".  ח"כים מהאופוזיציה הצטרפו לביקורת . " מה קורה לראשי מערכת הביטחון בתפקיד ?  אחריות קוראים לזה ",  אמרה ח"כ ציפי לבני  ( המחנה הציוני )  . " מפגש עם מציאות מורכבת וחובה לתת לה מענה אמיתי - לא סיסמאות פופוליסטיות ". 
גם ח"כ עמיר פרץ ,  אמר כי  " ‏מדבריו של יו"ר הקואליציה אפשר לזהות את היוולדו של חוק נאמנות לראשי צה"ל ,  השב"כ והמוסד .  שבליכוד יתקפו את הטרור ולא את מערכת הביטחון ".  

גם בלשכת נתניהו תוקפים את ביטן : " לא מעורה בהסכם עם טורקיה "
 יו"ר הקואליציה התייחס להסכם המתגבש עם טורקיה  וננזף על ידי לשכת ראש הממשלה .  באירוע שבתרבות אמר כי העסקה מעניקה ביטחון למנהיג חמאס הנייה ,  ולאחר מכן הבהיר : " דבריי לא הובנו כהלכה "
 
