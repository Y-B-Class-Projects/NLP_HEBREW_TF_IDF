נתניהו :  ההקלות בעזה פוגעות בטיעוני חמאס
רה"מ נתניהו הסביר לחברי ועדת חוץ וביטחון את הסיבות שהובילו להקלות בסגר על רצועת עזה .  לדבריו , " זו ההחלטה הנכונה ביותר לישראל ".  נתניהו התייחס לסגר הביטחוני על הפלסטינים ,  והפתיע כאשר אמר כי בשל שיקולי אבטחה הוא אינו נוסע בכביש 443
 ( צילום :  גדעון צנטנר .  עריכה :  יאיר דניאל ) 
ראש הממשלה בנימין נתניהו הסביר הבוקר  ( ראשון )  את הסיבות להקלות בסגר על רצועת עזה בוועדת חוץ וביטחון .  לדבריו , " החלטת הקבינט מסירה את הסגר האזרחי על עזה ומהדקת את הסגר הביטחוני .  ההחלטה תואמה עם ארה"ב ,  עם נציג הקוורטט בלייר ,  ועם ראשי מדינות נוספים עימם שוחחתי בימים האחרונים .  זו ההחלטה הנכונה ביותר לישראל ,  כי היא שומטת מהחמאס את הטיעון התעמולתי העיקרי שלו ,  ומאפשרת לנו ולידידנו בעולם להתייצב סביב התביעות האמיתיות שלנו בתחום הביטחון ".  
נתניהו אמר עוד כי  " אירן מנסה ללפות את ישראל על ידי חיזבאללה מצפון וחמאס מדרום וזכותנו למנוע את התחמשותם .  החלטת הקבינט ממוקדת בדיוק בכך ,  כלומר בהידוק הסגר הביטחוני ". 
נתניהו התייחס גם למשטים שעתידים להגיע לרצועה . " אנחנו עומדים בפני המשטים הבאים .  מי שעומד מאחורי הספינות האירניות זה משטר האייתולות האירני .  מי שעומד מאחורי המשט הלבנוני זה חיזבאללה ,  למרות שהם מנסים להסתיר זאת .  צריך להבין שמדובר בניסיונות של אירן וחיזבאללה לפרוץ את הסגר הימי והביטחוני על חמאס .  לכן ,  החלטת הקבינט מאתמול כל כך חשובה .  היא נותנת לנו לגיטימציה בקרב ידידנו בעולם להדק את הסגר הביטחוני ,  על ידי הסרת הסגר האזרחי .  ההחלטה הזו אמנם לא תמנע את המשטים הבאים שמארגנים אויבינו אבל היא בהחלט שומטת את הקרקע מתחת לתעמולה שלהם נגד ישראל ". 
נתניהו המשיך ואמר כי  " חמאס התחמש בטילים וזה הוביל לעופרת יצוקה .  במהלך הזמן האפקטיביות של הסגר האזרחי על עזה ירדה .  הבעיות בסגר האזרחי הלכו והתעצמו מזמן ,  עוד לפני הקמת הממשלה ,  וזה נתן יתרון תעמולתי לטעון שישראל יוצרת משבר הומניטרי .  כבר ביולי 2009 ביקשתי לבחון הקלות בסגר האזרחי על מנת לחזק את הסגר הביטחוני ואת התייצבות הקהילה הבינלאומי סביב הסגר ". 
בתגובה לדבריו של נתניהו על כך שהבעיות בעזה התעצמו עוד לפני הקמת ממשלתו ,  פנתה אליו יו"ר האופוזיציה ציפי לבני ואמרה : " אתה קיבלת מהממשלה הקודמת תמיכה בינלאומית בישראל ,  משא ומתן מדיני פעיל ומצב מדיני בו החמאס היה לא לגיטימי .  הייתה אסטרטגיה והיה כיוון .  היום החמאס מקבל לגיטימיות וישראל מאבדת אותה ,  בעזה פורקים ספינות ובארצות הברית לא נותנים לפרוק ספינה של צים ".  לבני הוסיפה ואמרה כי  " חוסר הלגיטימציה הבינלאומי פוגע בביטחון ישראל .  אתה מתאר את האיומים ואתה צודק בתיאורם ,  אבל דבריך מעידים על חוסר הבנה של מה שנדרש לעשות איתם .  ישראל נתפסת כחלשה וארדואן מזהה את זה .  לומר שהדה לגיטמציה היא בגלל עצם היותנו כאן ,  זה כמו להגיד שלהחלטות ממשלה אין משמעות .  זה מעיד על עיוורןן מדיני .  זוהי הרמת ידיים והתנהלות ממשבר למשבר ,  במקום לשנות מדיניות ".  לבני סיימה באומרה כי  " אם לא תפנים את הסיבה יהיו ימים רעים יותר ". 
במסגרת הדיונים על הסגר הביטחוני על הפלסטינים ,  התייחס נתניהו גם לפתיחת כביש 443 לתנועת פלסטינים .  נתניהו השיב לשאלתו של ח"כ דני דנון  ( ליכוד )  בנושא ,  ואמר כי  " האבטחה לא מאפשרת לי לנסוע בכביש 443 ".  רמ"ח מבצעים איציק תורג'מן אמר כי  " מאז פתיחת כביש 443 לכלי רכב פלסטינים יש ממוצע מעבר של 20 כלי רכב כאלו ביום ,  אך אין ירידה מבחינת מספר כלי רכב ישראלים שנוסעים בציר הזה ,  לא ביום ולא בלילה "  בנוסך אמר תורג'מן כי  "  אין משבר הומנטרי ברצועה  אבל יש לחמאס קושי פיננסי "  וציין כי  " בחיזבאללה יש מערך איסופי מול פעילות הבט"ש של צה"ל "  וגילה כי  " היה ירי נגד מטוסים של צבא לבנון לעבר מטוסים ישראליים ". 

נתניהו :  ההקלות בעזה פוגעות בטיעוני חמאס
רה"מ נתניהו הסביר לחברי ועדת חוץ וביטחון את הסיבות שהובילו להקלות בסגר על רצועת עזה .  לדבריו , " זו ההחלטה הנכונה ביותר לישראל ".  נתניהו התייחס לסגר הביטחוני על הפלסטינים ,  והפתיע כאשר אמר כי בשל שיקולי אבטחה הוא אינו נוסע בכביש 443

