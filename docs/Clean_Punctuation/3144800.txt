נתניהו על החקירות : " מפעילים לחץ בריוני על גורמי האכיפה "
 ראש הממשלה נשא דברים בהרמת כוסית של חברי הליכוד בתל אביב . " לתקשורת יש כלל פשוט ,  'לא ביבי - לא נוגעים' ,  אמר נתניהו ותקף את סיקור חקירותיו .  הוא הודה לתומכיו : " אתם הכוח שלי ",  והמשיל את מתנגדיו ל"אוהבי מרור "  ואת תומכיו ל"אוהבי חרוסת "
 ראש הממשלה בנימין נתניהו אמר הערב  ( חמישי )  כי  " יש מי שמפעיל לחץ בלתי פוסק ובריוני על גורמי האכיפה ,  כדי להפיל אותנו ".  באירוע הרמת כוסית של מפלגת הליכוד לחג הפסח אמר נתניהו כי  " רבים בעם שומעים מה קורה בתקשורת ומרגישים שיש כאן משחק מכור ,  ממש ציד מכשפות .  הם יודעים שאי אפשר לנצח אותנו בקלפי ,  בדרכים דמוקרטיות ".  לתומכיו אמר ראש הממשלה : " אתם הכוח שלי ". 
אלפי פעילי ליכוד התכנסו בגני התערוכה בתל אביב להרמת הכוסית החגיגית ,  שאליה הגיעה גם רעיית ראש הממשלה שרה נתניהו .  באירוע ,  שמוגדר כמפגן תמיכה בנתניהו ורעייתו ,  הונפו שלטים וחולקו חולצות עם הכיתוב  " נתניהו שומר ישראל ".  
" בשבוע הבא אנחנו נחגוג את חג הפסח ",  אמר נתניהו . " כל העם שלנו זה משפחה אחת גדולה .  ואתם יודעים ,  כמו בכל משפחה ,  יש מי שבוחר בחרוסת ויש מי שבוחר במרור .  מה אומרים אוהבי המרור לאוהבי החרוסת ?  הם אומרים להם 'אתם מזוכיסטים ,  אתם חיים בגן עדן של שוטים' .  איזו התנשאות ",  הוסיף .
 עוד בוואלה !  NEWS :" מיותר ובזבזני ":  ברקת הוציא כחצי מיליון שקלים על קמפיין נגד כחלון לאחר שכמעט הכפילו את מספרם :  מתפקדי מרצ בוחרים לראשונה יו"ר"מלחמת קרדיטים "  על התקיפה בסוריה ;  ליברמן : " חוסר אחריות "  
נתניהו שב ותקף את כלי התקשורת ואמר כי  " מקהלת התקשורת כל כך אחידה ,  שהיא מוקיעה אפילו את הזכות להביע ביקורת על מה שמתחולל כאן .  משטרת מחשבות .  מחפשים שוב ושוב ולא ימצאו כי אין מה למצוא ".   
" אנשים אומרים לי 'ראש הממשלה ,  תמשיך לחזק את המדינה שלנו .  תשמור על עצמך כדי שתמשיך לשמור עלינו' ",  אמר נתניהו . " לפעמים אני שובר פרוטוקול ,  ומכריח את אנשי הביטחון שלי לעצור בכל מיני מקומות ,  לקנות פלאפל ",  סיפר . " אנשים באים ואומרים לי 'ראש הממשלה ,  אנחנו איתך .  תמשיך לשמור עלינו' .  והם אומרים לי עוד דבר חשוב מאוד :  'ראש הממשלה ,  טוב לנו במדינת ישראל' ". 
ראש הממשלה התייחס בדבריו גם לחקירת תיק 2000 ,  הנוגעת ביחסיו עם התקשורת ,  ואמר כי  " קבוצה שלמה של ח"כים לקחו מידיעות אחרונות הצעת חוק לסגירת ישראל היום .  הם הניחו את ההצעה על שולחן הכנסת ,  הצביעו בעדה וקיבלו תמורת זאת סיקור תקשורתי מלטף ".  לדבריו , " זה לא נכון להפוך יחסים בין פוליטיקאים לעיתונאים לחקירה פלילית ".  
לדברי נתניהו , " מיליוני אזרחים רואים את ההישגים הכבירים שלנו ,  שלי ושל הממשלה ,  והם יודעים להעריך אותה ".  
אתמול פורסם כי נתניהו ייחקר ביום שני במעונו שבירושלים .  זאת ,  לאחר שחקירתו נדחתה לסוף השבוע עקב מחלה .  חוקרי היאל"כ יחקרו במקביל גם את רעייתו ,  שרה נתניהו ,  את בנו יאיר ואת בעלי חברת  " בזק "  שאול אלוביץ' ורעייתו איריס .  חקירות המעורבים הנוספים ,  פרט לראש הממשלה ,  יתבצעו במשרדי להב 433 בלוד ,  במקביל לחקירת נתניהו עצמו .  
לפני כשבועיים מתח נתניהו ביקורת נגד המשטרה על מאמציה לגייס עדי מדינה בחקירותיו ,  זאת לאחר שניר חפץ ,  שנודע כמקורבו ואף נחשד בפרשה ,  חתם על הסדר מסוג זה . " לוקחים אנשים שטוענים שהם ביצעו איזו עבירה ",  טען . " מכניסים אותם למעצר ,  מהלכים עליהם אימים ,  אומרים להם 'החיים שלכם הסתיימו ,  החיים של המשפחה שלכם הסתיימו .  אנחנו ניקח מכם כמעט הכל ,  גם את החירות שלכם .  אתם רוצים להיחלץ מזה ?  יש מוצא אחד - לכלכו על נתניהו .  לא חשוב שתגידו שקרים הזויים ,  העיקר - לכלכו על נתניהו' ".  
" אני לא נוהג להגיב על הכותרות המרעישות כביכול ",  הוסיף . " אבל קראתי משהו באחד העיתונים שגורם לי לחרוג ממנהגי .  קראתי על אדם שנלקח לחקירה ,  מפעילים עליו מכבש לחצים ואומרים לו 'שקר ,  תהיה עד מדינה' ",  והוא מסרב .  לדברי נתניהו , " כשיש משהו אמיתי לא צריך עד מדינה אחד ,  וכשאין שום דבר גם אלף עדי מדינה לא יעזרו .  המרדף האובססיבי הזה אחרי עד מדינה אחד ,  ועוד עד מדינה ,  ועוד אחד ,  זו ההוכחה הטובה ביותר שאין כאן כלום ". 
 ( עדכון ראשון :  20:02 )  

נתניהו על החקירות : " מפעילים לחץ בריוני על גורמי האכיפה "
 ראש הממשלה נשא דברים בהרמת כוסית של חברי הליכוד בתל אביב . " לתקשורת יש כלל פשוט ,  'לא ביבי - לא נוגעים' ,  אמר נתניהו ותקף את סיקור חקירותיו .  הוא הודה לתומכיו : " אתם הכוח שלי ",  והמשיל את מתנגדיו ל"אוהבי מרור "  ואת תומכיו ל"אוהבי חרוסת "
 
