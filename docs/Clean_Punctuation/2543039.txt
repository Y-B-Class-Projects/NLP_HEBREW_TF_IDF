יאיר לפיד : " ממשלת נתניהו הופכת את ישראל למצורעת "
 יו"ר מפלגת  " יש עתיד "  תקף את ממשלת נתניהו ואת הקיפאון במשא ומתן עם הפלסטינים ,  וטען כי הוא הולך לשנות את ישראל : " היא זקוקה לשינוי ,  היא תקועה ,  היא נטשה את אזרחיה "
 יו"ר מפלגת  " יש עתיד ",  יאיר לפיד ,  תקף הערב  ( שלישי )  את ממשלת נתניהו ,  ומתח ביקורת על המדיניות שלה בנושא הפלסטיני . " לנתניהו יש קואליציה שמובילה אותו למחוזות שגורמים למדינת ישראל להיות מצורעת בעולם ",  אמר לפיד בראיון לערוץ 2 ,  הראשון מאז הקמת מפלגתו . " זה שהוא נואם באנגלית לא מציל את המצב ".   
" מה זה אומר שאנו לא יושבים למשא ומתן ?  שהוא לקח את ההחלטה הכי מסובכת והכי מדממת של ישראל ואמר 'אנחנו נעביר את זה לילדים שלנו ,  אני מפחד מדי מפייגלין ואזרוק לילדים שלנו ,  שהם ישברו את הראש' ",  הוסיף לפיד .  הוא עוד ציין כי עדיין קיימת אפשרות שנתניהו לא ייבחר פעם נוספת לראש הממשלה . " אני מכיר את התזה שאומרת שמה שלא יקרה ,  הוא יהיה ראש הממשלה הבא ,  אבל יש הרבה אפשרויות ויש הרבה זמן .  זה לא כתוב בשמים שנתניהו ראש הממשלה הבא של מדינת ישראל ",  אמר .  
לפיד טען כי הוא הולך לשנות את ישראל . " היא זקוקה לשינוי ,  היא נתקעה ,  היא נטשה את אזרחיה .  כל ג'וב שיתאים לכך - אותו אני אעשה ",  אמר .  הוא עוד הוסיף כי אנשים מתבלבלים בין ניהול לבין מנהיגות . " אני מאוד מעריך מנהלים טובים ,  אך מנהיגות זה משהו אחר .  תשאלי יותר מ-10,000 תומכים שנרשמו למפלגה למה הם חושבים שאני המנהיג שלהם .  אני לא מתרשם מהמנהיגים שנמצאים עכשיו - אנשים שיש להם ניסיון לא יודעים לעשות עבודת מטה הכי בסיסית ". 
כשנשאל מדוע הוא האדם הנכון לדבר בשם מעמד הביניים ,  למרות העובדה שאינו משתייך אליו ,  ציין לפיד כי אף אחד אחר לא מדבר בשם מעמד הביניים הישראלי . " לרוב הציבור הישראלי אין ואיש לא ייצג אותו עד שאני לא באתי .  אין פה בוורלי הילס ",  אמר לפיד . " אף אדם שמגדל בבית ילדה אוטיסטית אי אפשר להגיד לו שהוא לא מכיר את איך זה לחיות בישראל ".   
" התפיסה שלי אומרת שאנחנו לא צריכים לבחור בין הכלכלי לחברתי .  כשאני מדבר על תכנית הדיור ,  הרעיון הוא שאנו צריכים לחיות בעולם בו הכלכלי והחברתי הוא אחד ",  הוא הוסיף .  כשיש טייקונים שמבקשים מאיתנו הלוואות ,  בשביל להשקיע בקזינו בווגאס או במזרח אירופה ,  ומבזבזים את הכסף הזה ואז מבקשים תספורות - אז זו חזירות ".  עם זאת ,  הוא הדגיש כי אינו מבקש לחיות  " במדינה ששונאת הצלחה ".   " גם אותי מוציא את הדעת לראות שפסק זמן מוכרים אותו מחיר גבוה יותר מבברוקלין ,  אבל אני לא רוצה שימכרו את שטראוס .  צריך למצוא איזון שפוי והגון בין שני הדברים ". 
לפיד נשאל גם על האפשרות שחברת הכנסת לשעבר ציפי לבני תצטרף לרשימת מפלגתו ,  ואמר כי אינו מעוניין להיכנס לשמות . " יש עוד הרבה מאוד זמן עד הבחירות .  אני לא רוצה להגיד לך מי יהיה ברשימה ,  אבל אגיד לך מה יהיה ברשימה - קבוצה גדולה של אנשים שאפשר לסמוך להם ,  שאפשר להגליץ' אותם לתוך ישיבת ממשל והם ידעו להתחיל לעבוד ",  אמר .  
לקריאה נוספת:לפיד מתנגח באטיאס : " מסדר הטבות למצביעיו ולא מתעניין בטובת הציבור"לפיד : " חוצפה שבן ארי ,  דנון ורגב קוראים לעצמם יהודים"לפיד תוקף : " ממשלה צריכה לדאוג לציבור ולא לשרים "  

יאיר לפיד : " ממשלת נתניהו הופכת את ישראל למצורעת "
 יו"ר מפלגת  " יש עתיד "  תקף את ממשלת נתניהו ואת הקיפאון במשא ומתן עם הפלסטינים ,  וטען כי הוא הולך לשנות את ישראל : " היא זקוקה לשינוי ,  היא תקועה ,  היא נטשה את אזרחיה "
 
