גנץ על קיצוץ בתקציב הביטחון : " נאלץ לפרק יחידות "
 הרמטכ"ל המשיך להביע את התנגדותו לקיצוץ בתקציב הביטחון ,  ובעצרת לזכר חללי גבעתי אמר ש"אסור להתפשר ולהתגמש בנוגע למוכנות צה"ל ".  בשיחות סגורות אמר : " יפגע בכשירות צה"ל "
" אין התקופה שלפנינו בשורה היא ,  ולכן אסור לנו להתפשר ולהתגמש בכל הקשור למוכנותו של צה"ל ,  לאימונים האינטנסיביים ,  לכשירותו ולדריכותו "  - כך אמר אמש  ( שלישי )  הרמטכ"ל ,  רב-אלוף בני גנץ ,  במהלך עצרת לזכר חללי חטיבת גבעתי ,  ובהתייחסו לפרסומים לפיהם ועדת טרכטנברג עשויה להמליץ לממן את קידומם של מספר צעדים חברתיים באמצעות קיצוץ במערכת הביטחון .
 הרמטכ"ל התבטא בנושא ביממה האחרונה בשיחות סגורות ,  ואמר לאלופים במטה הכללי כי  " אני מוטרד מאוד מהכוונה לקצץ בתקציב .  משמעות הקיצוץ היא פגיעה בכשירות ובמוכנות צה"ל לאתגרים שעומדים בפנינו .  אם נידרש לקצץ בתקציב ,  גם קיצוץ יחידות יעמוד על הפרק ".  הרמטכ"ל ציין עוד שאירועי מלחמת לבנון השנייה ,  בהם רמת הכשירות הצבאית לקתה בחסר ,  הינו קו אדום שאסור לחזור אליו .
 במוצאי שבת נפגש גנץ עם ראש הממשלה ,  בנימין נתניהו ,  ודן עמו על המשמעויות של קיצוץ בתקציב הביטחון .  הרמטכ"ל הבהיר כי בניגוד לעבר ,  הפוטנציאל ברוח התקופה של מלחמה בכמה חזיתות משפיע באופן ישיר על רמת המוכנות והכשירות של הצבא .  עוד ציין הרמטכ"ל כי עלות אמצעי החימוש המדויקים יוצרים נטל על התקציב ,  וקיצוץ בתקציב עלול לפגום רק ביכולת להצטייד בהם .  
יממה קודם לכן אמר גנץ בכנס לזכר חללי חטיבת כפיר כי  " אין זה מן הנמנע שצה"ל ומדינת ישראל עומדים כעת בפתחה של תקופה מורכבת ,  שצופנת בחובה אתגרים חדשים .  על צה"ל להיות ערוך ומוכן לאתגרים אלו ועל כן לא נוכל להתפשר על כשירות כוחותינו ועל אימוניהם .  אין לנו את הפריבילגיה שלא להיות מוכנים בכל זמן נתון במלוא עוצמתנו ". 
עוד בנושאגנץ מזהיר מקיצוץ :  לא נתפשר על כשירות הכוחותמסתמן :  טרכטנברג ידרוש מס לבכירים ולרווחי ההון
לפניות לכתב :  amirbohbot@walla.com

גנץ על קיצוץ בתקציב הביטחון : " נאלץ לפרק יחידות "
 הרמטכ"ל המשיך להביע את התנגדותו לקיצוץ בתקציב הביטחון ,  ובעצרת לזכר חללי גבעתי אמר ש"אסור להתפשר ולהתגמש בנוגע למוכנות צה"ל ".  בשיחות סגורות אמר : " יפגע בכשירות צה"ל "
 
