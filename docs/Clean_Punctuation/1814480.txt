נתניהו על המשט הצפוי לעזה : " מאיים להבעיר אש "
 רה"מ נתניהו נועד עם שגרירים ממדינות האיחוד האירופי והתייחס למשט המתוכנן לרצועה .  לדבריו , " עליכם לפעול לכך שהמשט ייעצר עוד לפני שהוא יוצא לדרך "
  ( צילום :  קובי נתן ,  עריכת וידאו :  גדי וינסטוק
ראש הממשלה ,  בנימין נתניהו ,  התייחס היום  ( שני )  למשט המתוכנן לרצועת עזה ,  ואמר כי  " לאחרונה מתארגן משט ,  שהוא לא משט של שלום ,  אלא משט שמאיים להבעיר אש ".  ראש הממשלה אמר את הדברים בפגישה עם שגרירים ממדינות האיחוד האירופי ,  במלון המלך דוד בירושלים .  
נתניהו פנה לשגרירים ואמר להם : " אתם צריכים לפעול במדינותכם ולפעול לכך שהמשט ייעצר עוד לפני שהוא יוצא לדרך .  מי שחפץ בשקט ,  צריך לדאוג לכך שהפרובוקציה תיעצר ". 
בשבוע שעבר הכריז ארגון ה-IHH ,  כי הספינה  " מרמרה ",  שעל סיפונה נהרגו מאש כוחות צה"ל תשעה אזרחים טורקים לפני קרוב לשנה במשט הטורקי לרצועת עזה ,  תשתתף גם במשט הבא .  בולנט ילדרים ,  ראש הארגון שעמד גם מאחורי המשט ההוא ,  אמר כי 15 ספינות צפויות להשתתף במשט החדש . 
" מה שקרה על ה'מרמרה' בשנה שעברה לא ישפיע בשום אופן על המשט שייצא ",  אמר ילידרים ,  שדבריו פורסמו היום בכלי תקשורת ערביים . " המתקפה על המשט הקודם חשפה את פניה השחורים של הישות הציונית ".  
עוד הוסיף ילידרים ,  כי במשט הקרוב ,  יהיו על סיפון ה"מרמרה ",  שתצא מאירופה ,  אמנים ,  חברי פרלמנטים ,  אינטלקטואלים ,  אנשי עסקים ,  ספורטאים ועיתונאים . " בכוונתנו לשאת על הספינות ציוד לרצועה ",  אמר .  לדבריו ,  המטרה במשט הבא תהיה להסב את תשומת לבו של העולם ל"סבלם של תושבי הרצועה זה חמש שנים ",  וכן להפעיל לחץ עולמי על ישראל שתסיר את המצור מעל הרצועה .
 
נתניהו על המשט הצפוי לעזה : " מאיים להבעיר אש "
 רה"מ נתניהו נועד עם שגרירים ממדינות האיחוד האירופי והתייחס למשט המתוכנן לרצועה .  לדבריו , " עליכם לפעול לכך שהמשט ייעצר עוד לפני שהוא יוצא לדרך "
 
