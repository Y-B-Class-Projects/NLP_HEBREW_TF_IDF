נתניהו במסר לעזה : " אל תבחנו הנחישות שלנו "
 במסיבת עיתונאים משותפת עם מקבילו הפולני ,  התייחס רה"מ לירי הגראד אמש לבאר שבע והבהיר כי ישראל לא תפקיר את אזרחיה . " שום מדינה לא היתה מסכימה לכך ואנחנו נפעל בהתאם "
  ( צילום :  אבי כהן ,  עריכה :  יאיר דניאל ) 
ראש הממשלה ,  בנימין נתניהו ,  שלח בצהרים  ( חמישי )  אזהרה לארגונים הפלסטינים ברצועת עזה ואמר כי הוא  " לא מציע לאף אחד לבחון את הנחישות של מדינת ישראל ".  את הדברים נשא נתניהו במסיבת עיתונאים משותפת עם ראש ממשלת פולין ,  דונלד טוסק .  דבריו של נתניהו נאמרים על רקע ההסלמה בגבול הדרומי במהלכה נורו רקטות גראד לעבר באר שבע .
" הנחתי את צה"ל להגיב בעוצמה ",  אמר ראש הממשלה , " לא נסבול שיפגיזו את ערינו ואזרחינו .  שום מדינה לא היתה מסכימה לכך ואנחנו נפעל בהתאם ".  נתניהו התייחס למהומות בעולם הערבי בחודש האחרון ואמר : " אנחנו חיים באזור בלתי יציב ,  בשעה זו מה שנדרש היא מנהיגות מפוקחת ,  נחושה ואחראית ". 
כשנשאל על מתקן הגרעין שצולם על ידי לוויין בסוריה ,  ענה נתניהו : " אין לי מה לחדש בעניין מתקני הגרעין המיוחסים לסוריה ברגע זה ".  לגבי הפרסום הבוקר בעיתון  " הארץ ",  לפיו הסנטור ג'ון קרי מתווך בין ישראל לסוריה אמר : " זה לא חדש .  קרי מנסה לתווך חודשים ארוכים ,  כמו מתווכים נוספים מאירופה ומדרום אמריקה .  אם סוריה תהיה רצינית לגבי השלום ,  היא תמצא אצלנו שותף נאמן ".  
נתניהו השיב גם לשאלת וואלה !  חדשות על המצב בלוב ,  ואמר כי  " זה נורא ואיום .  כשמשטר בא ולוקח את צבאו ואת זרועות הביטחון שלו ויורה באזרחים בזדון וללא אבחנה ,  באופן המוני .  זה מחייב גינוי של כל מדינה תרבותית ,  ואנחנו מגנים את זה בכל תוקף .  ראינו דבר דומה ברחובות אירן ,  כשכוחות הביטחון שם ירו באכזריות לתוך ההמון .  זה דורש גינוי בשני המקרים ".  
הבוקר ,  אישר דובר צה"ל כי בוצע ירי לעבר החוליה שירתה מוקדם יותר לעבר ישאל ,  ומסר כי כלי טיס של חיל-האוויר תקף את חוליית משגרי הרקטות ,  בצפון רצועת עזה ,  במרחב ממנו בוצע ירי הרקטות .  בהודעה נמסר כי  " צה"ל לא יסבול כל ניסיון לפגיעה באזרחי מדינת ישראל ובחיילי צה"ל וימשיך לפעול כנגד כל גורם אשר מפעיל טרור נגד מדינת ישראל .  צה"ל רואה בארגון הטרור חמאס האחראי הבלעדי למתרחש ברצועת עזה ולשימור השקט בה ". 

נתניהו במסר לעזה : " אל תבחנו הנחישות שלנו "
 במסיבת עיתונאים משותפת עם מקבילו הפולני ,  התייחס רה"מ לירי הגראד אמש לבאר שבע והבהיר כי ישראל לא תפקיר את אזרחיה . " שום מדינה לא היתה מסכימה לכך ואנחנו נפעל בהתאם "
 
