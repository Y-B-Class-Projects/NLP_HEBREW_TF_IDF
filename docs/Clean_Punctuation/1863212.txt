מתווה הקוורטט : " הסכם בין ישראל לפלסטינים ,  תוך שנה "
 אחרי נאומיהם של נתניהו ואבו מאזן בעצרת הכללית של האו"ם ,  פעלו נציגי הקוורטט כדי להשיב את הצדדים לשולחן המשא המתן ,  והודיעו על מתווה מחודש . " שטחים תמורת שלום - תוך שנה "
 במקביל לנאומיהם הדרמטיים של ראש הממשלה בנימין נתניהו ויו"ר הרשות הפלסטינית אבו מאזן בפני עצרת האו"ם ,  הגיעו אמש  ( שישי )  נציגי הקוורטט - ארה"ב ,  רוסיה ,  האיחוד האירופי והאו"ם ,  להסכמה על נוסח הודעה שהגוף מצפה שיסלול את הדרך לחידוש המשא ומתן בין ישראל והפלסטינים .  בהודעתם ,  שהתפרסמה זמן קצר לאחר נאומי המנהיגים ,  התחייבו נציגי הקוורטט על הגעה להסכם בין הישראלים והפלסטינים בתוך שנה ,  זאת במידה וראש הממשלה ,  בנימין נתניהו ,  ויו"ר הרשות הפלסטינית ,  אבו מאזן ,  יתחייבו לשתף פעולה עם הנוסח .  
שגריר ישראל באו"ם ,  רון פרושאור ,  אמר לוואלה !  חדשות כי הוא מעריך שישראל תיענה להצעה . " זו המסגרת שאפשר לחזור איתה ללא תנאים מוקדמים ,  ותקוותי היא שאחרי החגים המשא ומתן בין הצדדים יתחיל ",  אמר .  
הכרזת מדינה פלסטינית - כותרות אחרונות:נתניהו באו"ם : " קודם שלום - אחר כך מדינה"ליברמן :  הודעת הקוורטט עשויה להתניע משא ומתן ישיראבו מאזן ביקש הכרה : " על האו"ם להבטיח זכויותינו"אלמוני ניסה לתקוף את ארדואן בעצרת האו"ם
על פי נוסח ההודעה ,  אישר הקוורטט מחדש הצהרה מחודש מאי האחרון ,  לפיה הוא תומך בחזון של שלום בין ישראל לפלסטינים כפי ששורטט על ידי נשיא ארצות הברית ,  ברק אובמה .  יצוין כי בהצהרה לא נרשמה התייחסות מפורשת לגבולות 67' .  
כמו כן ,  מוסיפים נציגי הקוורטט לחפש פתרון לקונפליקט הערבי-ישראלי על בסיס החלטות האו"ם 242 ו-338 ,  עקרונות ועידת מדריד שכוללים שטחים תמורת שלום ,  מפת הדרכים והסכמים קודמים בין הצדדים .  בהצהרה ,  הדגיש הקוורטט את מחויבותו לשלום בר קיימא במזרח התיכון ,  ואת חשיבות יוזמת השלום הערבית .
 הקוורטט קרא בדחיפות בהצהרתו לשני הצדדים להתגבר על הפערים הנוכחיים ,  ולשוב לשיחות ישירות דו-צדדיות ללא עיכוב וללא תנאים מוקדמים .  עם זאת ,  הנציגים ציינו כי הם מכירים בכך שנדרשים צעדים בוני אמון על מנת שמשא ומתן כזה יצליח .  לפיכך ,  ניסחו מספר עקרונות מנחים שיובילו את השיחות בין ישראל לפלסטינים .  
מרגע שיסכימו שני הצדדים על הנוסח ,  תקבע פגישת הכנה תוך חודש ובה יוסכם על סדר היום ועל דרך ההתקדמות במשא ומתן .  באותה פגישה ,  יתחייבו שני הצדדים להגיע להסכם תוך מסגרת זמן שתוסכם על ידם ,  אך לא מאוחר יותר מסוף 2012 .  בתוך כך ,  מצפה הקוורטט כי תוך שלושה חודשים יגיעו הצעות מהותיות של הצדדים בנושאי ביטחון וגבולות .  לשם כך ,  ייכנס הקוורטט ועידה בינלאומית במוסקבה בתיאום עם הצדדים בזמן שיימצא מתאים לכך .  
במהלך השנה הקרובה ,  תתקיים ועידת תורמים שבה תעניק הקהילה הבינלאומית סיוע מלא לצרכי הקמת המדינה הפלסטינית תחת ראש הממשלה ,  סלאם פיאד ,  ובהנהגתו של יו"ר הרשות אבו מאזן .
 לבסוף ,  קרא הקוורטט לצדדים להימנע מצעדים פרובוקטיביים ,  והדגיש מחדש את המחויבות של שני הצדדים תחת מפת הדרכים .  במקביל ,  התחייבו נציגי הקוורטט להישאר מעורבים באופן פעיל ,  לעודד ולפקח על ההתקדמות .  הם אף הסכימו להיפגש באופן קבוע ולהדריך את השליחים והנציגים על מנת להדק את שיתוף הפעולה .
 מזכ"ל האו"ם ,  באן קי מון ,  בירך על מאמצי נציגי הקוורטט והביע תקווה כי עבודתם תישא פירות ותביא לסיום הקיפאון במשא ומתן בין ישראל לפלסטינים ולקץ הסכסוך . " אני מקווה שנוסח ההסכמה אליו הגיעו נציגי הקוורטט יחזיר את הצדדים לשולחן המשא ומתן ",  אמר מזכ"ל האו"ם בשיחה עם עיתונאים ,  רגע לפני שנועד עם שרת החוץ האמריקאית הילרי קלינטון ,  שר החוץ הרוסי סרגיי לברוב ושרת החוץ של האיחוד האירופי ,  קתרין אשטון .
 שרת החוץ האמריקאית ,  הילרי קלינטון ,  התייחסה גם היא למתווה שהציע הקוורטט ,  ודחקה בישראל ובפלסטינים לנצל את ההזדמנות שנקרתה בדרכם על מנת לשוב לשולחן המשא ומתן . " ארצות הברית מביעה את שביעות רצונה מכך שנציגי הקוורטט ניסחו הצעה קונקרטית ומפורטת על מנת להתחיל במשא ומתן ,  ללא דיחוי או תנאים מוקדמים ",  אמרה קלינטון לעיתונאים .
 בתוך כך ,  הודיעה אמש מועצת הביטחון של האו"ם כי תתכנס ביום שני הקרוב לדיון ראשון בפנייה הפלסטינית להכרה בה כמדינה עצמאית ,  כך הודיע נוואף סלאם ,  שגריר לבנון באו"ם ונשיאה הזמני של מועצת הביטחון .  בדבריו הדגיש סאלם כי מדובר בהתייעצות ראשונית בלבד של המועצה בנושא .
  ( עדכון ראשון :  23:21 ) 

מתווה הקוורטט : " הסכם בין ישראל לפלסטינים ,  תוך שנה "
 אחרי נאומיהם של נתניהו ואבו מאזן בעצרת הכללית של האו"ם ,  פעלו נציגי הקוורטט כדי להשיב את הצדדים לשולחן המשא המתן ,  והודיעו על מתווה מחודש . " שטחים תמורת שלום - תוך שנה "
 
