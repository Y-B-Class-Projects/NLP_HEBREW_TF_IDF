עסקת שליט - לשלם ,  אבל לא כל מחיר
המאבק לשחרורו של גלעד שליט הוא מאבק רצוי ,  צודק ואנושי .  אולם אסור לכוון את הלחצים נגד ממשלת ישראל ,  ואסור בשום אופן לקרוא לממשלה לתת לחמאס כל מה שהוא דורש .  את הלחצים יש להפנות החוצה ,  כלפי ארגונים בינלאומיים אשר יש להם יומרה לקדם מטרות אנושיות ,  וכן כלפי ממשלות זרות המוכנות להירתם למאבק .  לחץ ישיר על ממשלת ישראל מחליש את מאבקנו בטרור ותורם לקידום מטרותיו של חמאס .  
יש לומר זאת חד וחלק :  ראש הממשלה צודק באשר לתוכן תגובתו לצעדה שנועדה להפעיל לחץ עד לשחרורו של גלעד שליט .  אולם ,  הוא צודק חלקית .  אכן ,  אסור בשום אופן לאמץ את העיקרון ששחרורו של גלעד מותר וייעשה  " בכל מחיר "  על פי התביעות החד ? צדדיות של חמאס .  אבל בנוגע לעמידה על עקרונות - עליהם כבר ויתרנו .  אין לנו באמת עקרונות .  נותרה לנו רק משוכה של קווים אדומים .  שחרור 1,000 מחבלים ,  מתוכם 450 רוצחים עם דם על הידיים ,  תמורת שחרורו של שבוי ישראלי אחד הוא בכל מקרה מחיר דמיוני ובלתי ייאמן .  מחיר זה כשלעצמו מהווה ויתור על עקרונותיה של מדינה המצויה במאבק תמידי מול הטרור .
 אכן ,  אי אפשר שלא להזדהות עם הפן הרגשי - ילד ישראלי הנמק בשבי חמאס כבר ארבע שנים .  כולנו רוצים בשחרורו ,  אולם יש לחשוב גם על הצד הרגשי של אותן משפחות רבות שיקיריהן נרצחו על ידי המיועדים לשחרור .  כיצד ירגישו בני משפחות אלה כאשר יצפו ברוצחי ילדיהן יוצאים מן הכלא כשהם מסמנים ניצחון באצבעותיהם ?  
מעבר לפן הרגשי ,  הפעלת לחץ מאסיבי על ממשלת ישראל עלולה גם לגרום לעיכוב המשא ומתן ,  שכן כל לחץ מחודש יכול להניע את חמאס להעלות את דרישותיו .  גם בצד של חמאס מצויות משפחות המעוניינות בשחרור יקיריהן .  אסור לתת לחמאס את התחושה כי לחץ פנימי ישראלי על הממשלה יסייע לו בניהול המשא ומתן .  לחץ כזה רק יחזק את דרישותיו .
 הטוענים בעד עיסקה מספרים לנו ששחרורם של רוצחים וטרוריסטים לא יוליד רציחות נוספות בעתיד על ידי אותם רוצחים שישוחררו .  הנחה זו נעדרת כל ביסוס .  איש לא יכול להבטיח כי אף אחד מאותם רוצחים לא יחזור לבצע בעתיד מעשי רצח נוספים בישראל .  הסבירות היא שחלק מהם כן יחזרו לבצע פעולות טרור ,  גם בשל התחושה שהעונש המושת עליהם הוא עניין זמני בלבד.האם רק משום שכיום איננו יודעים את זהותם של הקורבנות העתידיים מותר לנו במו ידינו לגזור את דינם ?  
ואפילו אם נקבל את ההנחה מרחיקת הלכת שאף אחד מאותם רוצחים שישוחררו לא יחזור לבצע מעשה רצח ,  הבה נחשוב מעט על ההשלכות העתידיות שתהיינה להיענות לתביעות חמאס .  
מדינת ישראל מנהלת זה שנים מלחמה בטרור .  כשאנו משחררים אלף מחבלים ואולי אף מעבר לכך ,  אנו בעצם אומרים לכל ארגוני הטרור שישראל לא תוכל להעניש אותם על מעשיהם בעתיד .  אנו אומרים זאת גם לכל אלה שהצטרפו לאחרונה לשורות המחבלים ולאלה שיצטרפו בעתיד .  כל מה שיהיה עליהם לעשות הוא לחטוף חייל ישראלי נוסף ,  ואז להציב דרישות חדשות לשחרור כל אותם טרוריסטים אשר יבצעו פעולות חבלה בעתיד .  
האם מישהו במדינה יכול להבטיח כי בעתיד לא ניתן יהיה לחטוף חייל נוסף ?  ומה נאמר אז למשפחתו של החייל החטוף הבא ?  האם נוכל לומר לו שאין אנו מתכוונים לשלם את המחיר אשר תובעים מאיתנו לשלם היום עבור שחרורו של שליט ? 

עסקת שליט - לשלם ,  אבל לא כל מחיר
nan
