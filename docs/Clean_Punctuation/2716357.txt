בכירים בבית היהודי לבנט :  אל תתנצל בפני נתניהו
על אף האזהרה מלשכת נתניהו לפיה דבריו של בנט עלולים להוביל לגלות באופוזיציה ,  נראה כי שר הכלכלה לא ממהר לחזור בו .  השר אורבך : " הדברים האישיים הם שוליים "
 מאת עמרי נחמיאס
בכירים במפלגת הבית היהודי קוראים ליו"ר ,  שר הכלכלה נפתלי בנט ,  שלא להתנצל בפני ראש הממשלה בנימין נתניהו .  על פי גורמים בלשכת נתניהו ,  המחיר הצפוי על כך הוא גלות לאופוזיציה .  
נתניהו ובנט אף פעם לא אהבו אחד את השני יותר מדי ,  אבל נראה שהבוקר המתיחות בין השניים הרקיעה לשיא חדש .  גורמים בלשכת ראש הממשלה דרשו מיו"ר הבית היהודי להתנצל בפני נתניהו על האמירה לפיה מתנחלים יוכלו להישאר בהסדר עתידי תחת ריבונות פלסטינית .  גורמים בלשכת נתניהו הבהירו כי אם בנט לא יתנצל ,  מפלגות אחרות בכנסת ישמחו להיכנס לקואליציה במקומו .  בנט מצדו לא נלהב בינתיים מהאפשרות .  הוא שוקל את צעדיו ,  וחבריו בסיעה שלו ממליצים : " אל תתנצל ".  
השר לאזרחים ותיקים אורי אורבך אמר : " אני לא חושב שמדובר פה בצורך להתנצל ,  נפתלי בנט וגם אנחנו מביעים את הדעה שלנו באופן חריף מאוד נגד הרעיון של העברת יישובים ישראליים לריבונות פלסטינית ,  וכל הדברים האישיים לדעתי הם שוליים פה לעניין ".  
מי שנשלח לנסות לפשר בין הצדדים הוא שר השיכון והבינוי אורי אריאל ממפלגתו של בנט .  מטרתו לדבר גם עם יו"ר המפלגה שלו וגם עם גורמים בלשכת ראש הממשלה ,  ולנסות למצוא נוסחה ששני הצדדים יוכלו לחיות איתה ולהכריז שקיבלו את מה שביקשו ,  ולהמשיך את העבודה המשותפת בלי לפרק את הקואליציה .  
עוד במהדורה :  
עצלנים ובזבזנים :  סקר ה- OECD שבחן את הרגלי הצריכה של משקי בית ב- 11 מדינות מפותחות בעולם קובע כי ישראל היא שיאנית השלכת מזון לאשפה ושימוש ברכב .  כמה עולות לנו הבזבזנות והעצלנות ובמה אנחנו בכל זאת ירוקים ?  
אפליה או בכיינות ?  דוח מרכז אדווה קובע :  אשכנזים מרוויחים יותר ממזרחים .  דן מגן ,  עורך מדור הדעות של וואלה !  חדשות חושב שהגיע הזמן להפסיק להתבכיין ולזנוח את החלוקה העדתית המיושנת שרק מנציחה את הפערים .  
פסטיבל העצמה נשית ואייל גולן ?  העיתונאים אורלי וילנאי וגיא מרוז ביטלו את השתתפותם בפסטיבל נשים בגלל הופעה מתוכננת של אייל גולן .  למה לזוג העיתונאים אין מה לחפש באירוע הזה ואיזה זמרות בכל זאת יופיעו שם ?  
תחזית :  היום נאה עם עלייה בטמפרטורות ,  הלילה מעונן חלקית .  מחר  ללא שינוי של ממש בטמפרטורות .  

בכירים בבית היהודי לבנט :  אל תתנצל בפני נתניהו
על אף האזהרה מלשכת נתניהו לפיה דבריו של בנט עלולים להוביל לגלות באופוזיציה ,  נראה כי שר הכלכלה לא ממהר לחזור בו .  השר אורבך : " הדברים האישיים הם שוליים "
 
