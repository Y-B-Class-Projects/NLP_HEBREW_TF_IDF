נתניהו : " שצרפת תתווך במו"מ עם סוריה "
 רה"מ התייחס בישיבת ועדת החוץ והביטחון לסוגיות המדיניות והביטחוניות והדגיש כי הוא מוכן למו"מ עם סוריה בתיווך סרקוזי .  על ההקפאה : " היתה בעיה של תיאום בין החלטת הקבינט ליישום הצו "
 ראש הממשלה בנימין נתניהו התייחס הבוקר  ( שני )  בישיבת ועדת החוץ והביטחון של הכנסת להחלטה על הקפאת הבנייה בהתנחלויות למשך 10 חודשים .  נתניהו אמר בוועדה כי  " היתה בעיה של תיאום בין החלטת הקבינט ליישום הצו .  קיבלנו את החלטת הקבינט שמונעת משיקולים רחבים ומשיקול של קידום המשא ומתן .  אנחנו מעוניינים לחדד מי מעוניין באמת במשא ומתן .  הפלסטינים מעלים את דרישותיהם מתוך ציפייה לא מושכלת שארצות הברית תגרום לישראל לפעול בדרך שונה ". 
עוד אמר נתניהו בנושא זה כי  " אמרנו שאנחנו רוצים למנוע בנייה חדשה מעבר למה שהחלה .  היתה עצירת בנייה בזמן אולמרט ואנחנו חידשנו את הבנייה עם אישור של 490 יחידות דיור .  החלטת הקבינט אינה נוגעת לבנייה שהחלה .  צריך שיהיה תיאום בין החלטת הקבינט לצו ". 
יו"ר האופוזיציה ציפי לבני  ( קדימה )  הגיבה לדברי נתניהו ואמרה : " כשאתה אומר זאת  ( את ההקפאה  פ"ו )  גם לתושבי גוש עציון וגם לתושבי מאחזים לא חוקיים ,  אתה יוצר סימטריה לא נכונה שתפגע ביכולת של ישראל לשמור על הגושים בהסדר הקבע .  כדי לקבל את תמיכת העולם בלגיטימיות של גושי ההתיישבות כחלק מהסדר הקבע ,  צריך לומר את האמת למתיישבים שאינם בגושים וסביב זה לייצר הסכמה ישראלית רחבה .  רוב הציבור יודע את האמת אבל ההנהגה חוששת ". 
בנוגע להתפתחויות בגזרה הסורית אמר ראש הממשלה כי  " אנחנו מוכנים למשא ומתן מיידי ,  ללא תנאים מוקדמים .  נשיא צרפת סרקוזי אמר לי שהסורים דורשים חזרה לגבולות 67' ".  על העובדה שנשיא צרפת שוחח עמו גם על תיווך טורקי אפשרי בין ישראל לסוריה ,  אמר נתניהו כי  " השבתי לו שאנחנו מעוניינים במשא ומתן ישיר ללא תנאים מוקדמים ואם כבר ,  אני מעדיף אתכם כמתווך ישיר ".  נתניהו גם שיבח את שר התמ"ת בן אליעזר ואמר כי  " הנסיעה שלו לטורקיה גרמה להתתמנות והתקרבות ביחסי ישראל-טורקיה ". 
בהמשך הדיון ,  התייחס נתניהו גם לנושא האירני ואמר כי  " הבעיה העיקרית שלנו זה ההתחמשות של אירן .  בשנה האחרונה קרו שני דברים :  התקדמות אירן לקראת פיתוח נשק גרעיני ואובדן לגיטימיות בעיני הקהילה הבינלאומית .  ישנו סירוב בוטה של אירן לדרישות ארה"ב והתנגדות להוציא את האורניום המועשר .  עד סוף דצמבר ,  ארה"ב תקבל החלטה .  יש כרגע שיתוף פעולה של רוסיה וסין נגד אירן אבל לא ברור אם הוא יימשך .  אחת הבעיות הגדולות באירן זה מניעת חופש מידע מהעם והשתקת כל מקורות המידע .  הפעלת כוח האינטרנט והטוויטר נגד המשטר באירן היא דבר אדיר שארה"ב יכולה לעשות לבדה ". 
על הנעשה בלבנון אמר נתניהו כי  " אם התייחסנו ללבנון כמיליציה צדדית ,  היום חיזבאללה הוא צבא לבנון האמיתי ומחליף את צבא לבנון ככוח משמעותי ,  שמתחמש ומתארגן כצבא לכל דבר .  ממשלת לבנון וחיזבאללה הופכים להיות שלובים זה בזה והם ישאו באחריות כלפי כל פגיעה בישראל ".  על המתרחש בדרום אמר נתניהו כי  " יש שקט כבר שמונה חודשים ,  שהחל בהתרעה מ'עופרת יצוקה' .  יש ירי מועט של חמאס לעומת אחרים .  בעצם זה שמגיבים לכל ירי ,  הן של חמאס והן של ארגונים אחרים ,  זה יצר הרתעה ". 
ראש חטיבת המחקר באמ"ן תת אלוף ביידץ אמר בסקירתו בפני ועדת החוץ והביטחון בכנסת כי  " חיזבאללה פרוס עם עשרות אלפי לוחמים ורקטות בעלות טווחים שונים מצפון ומדרום לליטאני .  מתחמש יותר ויותר באמל"ח מתוחכם ובעל טווח ארוך .  גם דרום הארץ מאוימת על ידי טילים שנמצאים בידי החיזבאללה ". 
נתניהו הוסיף כי  " סידורי הביטחון שיש כיום  ( במקומות שישראל נסוגה מהן - לבנון ועזה פ"ו )  אינם עומדים במבחן המציאות .  החלטת 1701 לא עומדת במבחן המציאות .  היא קרסה .  1701 כהסדר בינלאומי שהיה אמור למנוע התחמשות מחודשת של חזבאללה קרס בצורה טוטאלית .  מספר הרקטות והטילים שיש היום בידי החיזבאללה היא פי כמה .  ההישגים שמתפארים בהם לא עמדו במבחן המציאות ".  
" לכן ההסדרים ביהודה ושומרון בעתיד חייבים להיות יותר טובים ולעמוד במבחן המציאות .  חייבים למנוע הכנסת טילים ורקטות ליהודה ושומרון בהסדר עתידי .  חייב להיות פיקוח ישיר של ישראל על הסדרי בטחון עתידיים ביו"ש .  כך גם בשאלת המדינה היהודית :  חשוב שהפלסטינים יביאו זאת ,  כי אי הסכמה שלהם לריבונות העם היהודי בהסדר קבע ,  זה שורש הסכסוך ". 

נתניהו : " שצרפת תתווך במו"מ עם סוריה "
 רה"מ התייחס בישיבת ועדת החוץ והביטחון לסוגיות המדיניות והביטחוניות והדגיש כי הוא מוכן למו"מ עם סוריה בתיווך סרקוזי .  על ההקפאה : " היתה בעיה של תיאום בין החלטת הקבינט ליישום הצו "
 
