מת שבתאי רוזן ,  חבר ועדת טירקל
רוזן ,  חתן פרס ישראל למשפט ,  שמונה כחבר בוועדת טירקל לבדיקת אירועי המשט לעזה מת בביתו בירושלים בגיל 93 .  יעקב טירקל : " אבדה גדולה ,  מגדולי המשפטנים ".  הלוויתו תתקיים היום ב-10:30 בבוקר בירושלים
פרופסור שבתאי רוזן ,  שהיה חתן פרס ישראל למשפט וחבר וועדת טירקל לבדיקת אירועי המשט לעזה ,  מת אמש  ( שלישי )  מדום לב בביתו בירושלים .
 ועדת טירקל העבירה הודעה רשמית בה נאמר כי  " הוועדה מרכינה את ראשה עם מותו של השגריר פרופסור שבתאי רוזן ,  שנפטר הערב בביתו בירושלים ".  יו"ר הוועדה ,  השופט יעקב טירקל ,  אמר כי  " לכתו של פרופסור רוזן ,  מגדולי המשפטנים ,  חתן פרס ישראל ומרצה מוביל בתחום המשפט הבינלאומי היא אבדה גדולה למשפחתו ,  לעם ישראל ,  לקהילת המשפט הבינלאומי ולחברי הוועדה ".  הלווייתו של רוזן תתקיים היום ב-10:30 בהר המנוחות בירושלים .  
מלשכת ראש הממשלה בנימין נתניהו נמסר ,  כי  " ראש הממשלה מביע צער עמוק על לכתו של חתן פרס ישראל פרופסור שבתאי רוזן ,  מומחה בעל שם עולמי למשפט בינלאומי שהתגייס במלוא המסירות ,  הכישרון והידע לעבודת ועדת טירקל ". 
רוזן נולד וגדל באנגליה ,  שם גם סיים את לימודי המשפטים שלו .  לאורך השנים שימש במספר תפקידים בשירות המדינה ,  בין היתר כיועץ המשפטי של משרד החוץ ,  סגן נציג ישראל לאו"ם ונציג ישראל לאו"ם .  אחרי פרישתו משירות המדינה היה חבר סגל באוניברסיטת בר אילן ופרופסור אורח באוניברסיטת קיימברידג' .  ב-2001 היה רוזן חבר באקדמיית האג למשפט בינלאומי .  בשנת 1960 זכה רוזן בפרס ישראל למדעי המשפט .
 בחודש יוני אישרה הממשלה את מינויו של רוזן כחבר בוועדת טירקל לבדיקת אירועי המשט לעזה .  ביקורת ציבורית נשמעה לאחר ההודעה על הרכב הוועדה ,  בשל גילם המתקדם של חבריה .
 עדכון ראשון :  23:37

מת שבתאי רוזן ,  חבר ועדת טירקל
רוזן ,  חתן פרס ישראל למשפט ,  שמונה כחבר בוועדת טירקל לבדיקת אירועי המשט לעזה מת בביתו בירושלים בגיל 93 .  יעקב טירקל : " אבדה גדולה ,  מגדולי המשפטנים ".  הלוויתו תתקיים היום ב-10:30 בבוקר בירושלים

