רופאו של רה"מ :  נתניהו ישוב מחר לעבודה
רופאו האישי של ראש הממשלה מסר כי מצבו הרפואי של נתניהו השתפר והוא צפוי לשוב מחר לעבודתו .  מוקדם יותר היום דחתה לשכתו את השמועות שפרסום המחלה קשור לעסקת שליט
ראש הממשלה בנימין נתניהו ישוב מחר  ( שלישי )  לעבודה סדירה ,  זאת לאחר שסבל מדלקת ויראלית וחום קל במשך היממה האחרונה .  כך מסר היום  ( שני )  רופאו האישי של ראש הממשלה ,  ד"ר צבי הרמן-ברקוביץ' .  ד"ר ברקוביץ' בדק את נתניהו לקראת הצהרים ,  והוא העריך כי מחלתו של ראש הממשלה קלה וכי מחר הוא ישוב לעבודה סדירה .
 הבוקר דחו בלשכת ראש הממשלה את הסברה לפיה מחלתו קשורה להשלמת העסקה לשחרור גלעד שליט ומסרו כי אין קשר בין דחיית הנסיעה לגרמניה לגיבוש העסקה .  
זמן קצר לאחר שנאם אתמול בפני עיתונאים בכינוס אגודת העיתונאים באילת מסרה לשכת נתניהו על דחיית הנסיעה לגרמניה עקב מחלתו . " ראש הממשלה חש שלא בטוב .  בבדיקה של רופאו ד"ר צבי הרמן ברקוביץ ,  אובחנו דלקת ויראלית וחום קל ",  נמסר . " ד"ר ברקוביץ המליץ לנתניהו על מנוחה בביתו .  בהתייעצות בין לשכת ראש הממשלה וקנצלרית גרמניה אנגלה מרקל הוחלט לדחות את המפגש המשותף לשתי הממשלות לחודש ינואר הקרוב ". 
זו לא הפעם הראשונה בה דווח על בעיות רפואיות מהן סובל ראש הממשלה .  לפני כחודש ,  עבר נתניהו בהצלחה בדיקת קולונוסקופיה ,  שהיא בדיקה של מערכת העיכול התחתונה .  את הבדיקה ביצע פרופסור ערן גולדין בבית החולים הדסה עין כרם בירושלים .  צבי הרמן ברקוביץ מסר אז כי הבדיקות הרפואיות שבוצעו לראש הממשלה בנימין נתניהו ,  הסתיימו בהצלחה והתגלו כתקינות ללא שום ממצאים .  בנוסף ,  בחודש שעבר סבל נתניהו מדלקת בלחמית העין .  הוא עבר בדיקות בבית החולים הדסה עין כרם ושב לאחר זמן קצר לעבודתו .
 
רופאו של רה"מ :  נתניהו ישוב מחר לעבודה
רופאו האישי של ראש הממשלה מסר כי מצבו הרפואי של נתניהו השתפר והוא צפוי לשוב מחר לעבודתו .  מוקדם יותר היום דחתה לשכתו את השמועות שפרסום המחלה קשור לעסקת שליט

