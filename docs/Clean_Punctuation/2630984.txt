נתניהו : " נעניש בחומרה תוקפי קשישים וניצולי שואה "
 ראש הממשלה התייחס בישיבת הממשלה לתקיפות הקשישים שאירעו לאחרונה והודיע על הוספת 15 מיליון שקלים לתקציב קרן סיעוד : " מחויבים לרווחת הקשישים וניצולי השואה "
" בימים האחרונים היינו עדים למקרים מזעזעים של תקיפת קשישים ובהם ניצולי השואה ",  אמר הבוקר  ( ראשון )  ראש הממשלה ,  בנימין נתניהו ,  בפתח ישיבת הממשלה השבועית . " לא נסבול זאת .  נעשה הכל כדי להעניש בחומרה את הפורעים ",  אמר נתניהו .  לאחרונה דווח על מספר תקיפות חמורות של קשישים ,  בהם גם ניצולי שואה .  
בדיון מיוחד שהוקדש לסוגיה הודיע ראש הממשלה כי הממשלה תקצה 50 מיליון שקלים לקרן סיעוד לקשישים וניצולי שואה ,  כפי שסיכם עם שר האוצר ,  יאיר לפיד ,  עם כניסתו לתפקיד .  נתניהו הוסיף כי יוקצו עוד 15 מיליון שקלים עבור תרופות .  בדיון המיוחד השתתפו גם גורמים מקצועיים שהציגו את פעולות המשטרה בעניין ,  וכן נציגים ממשרדי המשפטים ,  הרווחה והבריאות . 
" יש לנו מחויבות עמוקה לקשישים בכלל ולניצולי השואה בפרט ,  ואנחנו מחויבים קודם כל לרווחתם ",  הוסיף ראש הממשלה . " גם לביטחונם וגם לרווחתם .  האנשים האלה שרדו את תופת השואה ,  הם השתתפו במערכות ישראל ,  הם בנו את מדינת ישראל .  הם העדות לתקומה שלנו והמחויבות שלנו להם היא כזו שנעשה כל מה שנידרש .  אנחנו נותנים היום ונוסיף ככל שיידרש ".  
במקביל ,  הודיע לפיד על תכנית רב-שנתית לתמיכה בניצולי השואה ,  שנבנתה עם ראש הממשלה בנימין נתניהו .  במסגרת התכנית יועברו בשנים 2013-2017 מידי שנה 100 מיליון שקלים לטובת ניצולי השואה ,  ובסך הכל 400 מיליון שקלים .  שר האוצר אמר בישיבת הממשלה כי  " על קיר מוזיאון השואה בוושינגטון חקוקים שלושת הדברים שתבע ניצול השואה ויקטור פרנקל :  'אל תהיה קורבן ,  אל תהיה שותף לפשע ולעולם אל תעמוד מן הצד' .  אנחנו לא מתכוונים לעמוד מן הצד ". 
בשבועות האחרונים נרשמו כמה מקרים של תקיפות קשישים ברחבי הארץ .  ביום שני שעבר שני צעירים ,  בני 25 ו-26 ,  תקפו על פי החשד תושב הרצליה ,  בן 71 ,  במהלך ויכוח שהתפתח ביניהם על רקע מהירות נסיעתו הנמוכה של האיש .  לאחר האירוע ,  לקה האיש בהתקף לב ופונה לקבלת טיפול בבית החולים מאיר בכפר סבא .
 במקרה אחר נעצר צעיר ,  תושב הרצליה בן 27 ,  בחשד שתקף קשיש בן 76 ,  במהלך קטטה שהתפתחה ביניהם .  על פי החשד ,  הקשיש העיר לצעיר ולחברתו כיוון שהשניים שחררו את כלבם בגינה ציבורית ברחוב ראשון לציון בעיר .  הגבר שנפצע באורח קל ברגלו פונה על ידי צוות מגן דוד אדום לבית החולים מאיר בכפר סבא .  המשטרה חושדת כי הוויכוח בין השניים גלש לחילופי מהלומות ביניהם .  בחקירתו טען הצעיר כי הוא הותקף על ידי הקשיש גם כן .  
יום קודם לכן קשיש בן 79 ,  תושב חולון ,  טען כי הותקף על ידי גבר כבן 50 ,  כיוון שהעיר לבנו שהשחית יחד עם חברו ספסל בפארק הפילבוקס בעיר .  הגבר נחקר ושוחרר לביתו בתנאים מגבילים .  הוא הכחיש שהיכה את הקשיש אך הודה כי היו ביניהם דחיפות בעקבות הוויכוח שפרץ .  לפי עדותו של הקשיש ,  ביום שישי בשעות אחר הצהריים הבחין בנערים שהשחיתו ספסל בפארק ,  והעיר להם .  אחד מהנערים קרא לאביו ,  ולדברי הקשיש הוא הגיע למקום ,  תקף אותו ואף חנק אותו .  המשטרה שהוזעקה למקום לקחה את האב לחקירה ,  בעוד שהקשיש ,  שלא חש בטוב ,  פונה לבית החולים וולפסון ושוחרר בתום זמן קצר .  מקרה נוסף אירע כשמספר אברכים המשתייכים לחסידות ויז'ניץ תקפו על פי החשד במוצאי שבת שעברה גבר בן 67 מהמושב החרדי בית חלקיה שליד גדרה ,  לאחר שהעיר להם על הרעש שגרמו .
 אחד האירועים החמורים של תקיפת קשיש אירע לפני כחודש כאשר שני נערים ,  בני 14 ו-15 תקפו על פי החשד את ראובן יונה ,  ניצול שואה בן 80 ,  בגן ציבורי בעיר ,  מפני שהזהיר אותם שהם עלולים להיפגע כיוון שטיפסו על סככה בגינה .  בעקבות התקיפה הוא איבד את הכרתו ונגרם לו שבר באגן .  השניים המשיכו להכות את הקשיש ,  עד שאשה שהבחינה בהם נחלצה לעזרתו של יונה .  צוות מד"א שהוזעק למקום פינה אותו לבית החולים בילינסון בפתח תקווה .  הם הודו בחקירה בחשדות המיוחסים להם .  
עוד באותו נושא:חשד :  צעירים תקפו בן 71 בהרצליה כי  " נסע לאט מדי"חשד :  צעיר תקף קשיש בהרצליה כי העיר לו על כלבוחשד :  גבר מחולון תקף קשיש בן 79 כיוון שהעיר לבנו 

נתניהו : " נעניש בחומרה תוקפי קשישים וניצולי שואה "
 ראש הממשלה התייחס בישיבת הממשלה לתקיפות הקשישים שאירעו לאחרונה והודיע על הוספת 15 מיליון שקלים לתקציב קרן סיעוד : " מחויבים לרווחת הקשישים וניצולי השואה "
 
