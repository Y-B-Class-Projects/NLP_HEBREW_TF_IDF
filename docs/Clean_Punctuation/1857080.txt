מתנחלים :  פינוי מגרון - כדי להסיט הזרקור מהמחאה
המתנחלים במאחז ששלושה ממבני הקבע שבו פונו באישון לילה ,  מאשימים את התנהלות הממשלה בנושא וטוענים כי קיבלו  " סטירת לחי "  מהאיש לו הצביעו בבחירות . " לאן נלך עכשיו ?  אין לנו בית "
  ( צילום :  דניאל בוק ,  עריכת וידאו :  גדי וינסטוק ) 
ביישוב מגרון מתעוררים הבוקר  ( שני )  למראות שרידי שלושת המבנים שנהרסו במהלך הלילה וחפצי המשפחות שהתגוררו בהם הזרוקים על הקרקע .  המתנחלים זועמים על התנהגות המשטרה ,  אבל בעיקר מפנים את הזעם להתנהלות הממשלה בהחלטה להרוס את הבתים . " זו התשובה של ביבי למחאה בתל אביב ",  אמרה הבוקר תמי גוטמן ,  שביתה נהרס הלילה . " אנחנו ,  שבחרנו בנתניהו ובממשלת הימין ,  מקבלים ממנו סטירת לחי .  לאן נלך עכשיו ?  אין לנו בית .  בתל אביב מדברים על מחאת הדיור ,  והנה כאן במגרון ,  ביבי נותן את המענה בדיור שלנו ".  
עוד על פינוי מגרוןבאישון לילה :  המנהל האזרחי הרס שלושה מבנים במגרוןחשד ל"תג מחיר ":   " מסגד הוצת בכפר סמוך לשכם"בג"ץ למדינה :  פנו את מגרון עד סוף חודש מרץ
גוטמן ,  לה מסייעים בשעה זו כמה עשרות מתנדבים מהיישוב לפנות את חפציה ,  סיפרה בדמעות על הפינוי בלילה . " הם רק רצו לגרום פה להרס ולשריטה נפשית לילדים ",  סיפרה , " מאות שוטרים במדים שחורים ותגים מעירים את הילדים באמצע הלילה ומוציאים אותם מהמיטות שלהם עם הפיג'מות .  אבל מה שהיה הכי משפיל זה שאותם שוטרים יהודים שלחו פועלים ערבים שהוציאו אותנו מהבית וזרקו את הציוד שלנו מהחלונות .  לאן הגענו ?  בעלי לחם בלבנון וראה את חבריו נהרגים לצדו ,  והוא לחם על מנת להציל את עם ישראל .  וכעת משפילים אותנו .  כל הזמן הפחידו אותנו מאירועי ספטמבר ,  אבל זה אירוע ספטמבר שלנו ,  והערבים רואים באיזו נבזות ואכזריות הורסים לילדים את הבתים שלהם ,  ונהנים מכל רגע .  אין לי כבר אמון במדינה ולא אסכים שבעלי ילך למילואים ".  
לצד ביתה של משפחת גוטמן ,  נהרסו עוד שני מבני קבע במאחז - בית משפחת גפן ובית משפחת טייטלבאום - בפינוי הראשון של מבני קבע מאז פינוי מאחז עמונה ב-2006 .
 בבנימין מקווים כי למרות החלטת בג"ץ לפיה יש לפנות את המאחז כולו עד מרץ 2012 ,  ההריסות הלילה יהיו האחרונות . " על הציבור להבין שלא קיימת כל עתירה נגד הבתים הללו שנהרסו ",  אמר איתי חמו ,  מראשי מגרון , " הבתים ישבו על קרקע עם טענות רכישה שלנו ועצם העובדה שהמשטרה באה בלילה ,  מעידה כי הם פוחדים מהצדק .  אנחנו מקווים שיצר ההריסה של הממשלה ייגמר כאן ועניין הקרקע ביישוב יובא להכרעה אמיתית של בית המשפט ".  
המהלך הלילה ייצא לפועל לאור החלטת בג"ץ ,  שהורה לפני כחודש וחצי על פינוי כלל המאחז עד לחודש מרץ 2011 .  במקביל ,  הורה בג"ץ להרוס שלושה בתים במקום ,  בתוך 45 ימים ,  שחלפו מאז .
 לפניות לכתב :  joshjosh@walla.com

מתנחלים :  פינוי מגרון - כדי להסיט הזרקור מהמחאה
המתנחלים במאחז ששלושה ממבני הקבע שבו פונו באישון לילה ,  מאשימים את התנהלות הממשלה בנושא וטוענים כי קיבלו  " סטירת לחי "  מהאיש לו הצביעו בבחירות . " לאן נלך עכשיו ?  אין לנו בית "
 
