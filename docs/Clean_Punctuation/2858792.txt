ישראל כץ : " לכלוא את רג'וב במוקטעה ולתת לו לשחק סטנגה "
 אחרי ביטול ההצעה להשעות את ישראל מפיפ"א ,  תקף בחריפות שר התחבורה והמודיעין וחבר הקבינט את יו"ר ההתאחדות הפלסטינית : " ג'יבריל רג'וב נכשל במזימתו לסילוק ישראל מפיפ"א ".  נתניהו : " השלום לא יושג בדרך של כפייה ועיוות האמת "
 שר התחבורה והמודיעין וחבר הקבינט המדיני-ביטחוני ,  ישראל כץ ,  תקף אמש  ( שישי )  בחריפות את יו"ר התאחדות הכדורגל הפלסטינית ,  ג'יבריל רג'וב ,  אחרי ביטול ההצעה להשעות את ישראל מהתאחדות הכדורגל העולמית  ( פיפ"א )  . " ג'יבריל רג'וב נכשל במזימתו לסילוק ישראל מפיפ"א .  עכשיו הזמן לכלוא אותו במוקטעה ולתת לו לשחק סטנגה עם החברים ",  כתב השר כץ בפוסט זועם שפרסם בפייסבוק .
 ראש הממשלה ,  בנימין נתניהו ,  אמר כי  " המאמץ הבינלאומי שלנו הוכיח את עצמו והביא לכישלון ניסיונה של הרשות הפלסטינית להדיח אותנו מפיפ"א ".  לדבריו , " אני מודה לכל מי שלקח חלק במאמץ הבינלאומי שהביא לכישלון הניסיון הזה ,  ולמשלחת הישראלית בשוויץ בראשות יו"ר ההתאחדות לכדורגל עופר עיני .  מדינת ישראל מעוניינת בשלום שיבטיח את ביטחון אזרחיה ,  אך בדרך של כפייה ועיוות האמת הוא לא יושג .  הדרך היחידה להשיג שלום היא לפתוח במשא ומתן ישיר בין הצדדים ".  
עוד הוסיף נתניהו ,  כי  " הפרובוקציה הפלסטינית הזאת מצטרפת לצעדים החד-צדדיים שמבצעים הפלסטינים במוסדות בינלאומיים נוספים .  כל עוד הם נוקטים בצעדים האלה הם רק מרחיקים את השלום במקום לקרב אותו .  בזמן שהקהילה הבינלאומית קוראת לבצע צעדים בוני אמון ,  הפלסטינים משיבים לה פעם נוספת בניסיון לבצע צעדים חד צדדיים שפוגעים ביכולת לקדם הסדר באזור ". 
עוד בוואלה ! NEWS:בתו של הרב עובדיה על צנזור השרות : " אולי רוצים שנלך עם רעלות ? "שוהים בלתי-חוקיים :  פקחי ההגירה נוהגים כלפינו באלימותחשד :  לבנוני תכנן פיגועים נגד מטרות ישראליות בקפריסין 
ג'יבריל רג'וב ניכשל במזימתו לסילוק ישראל מפיפ"א .  עכשיו הזמן לכלוא אותו במוקטעה ולתת לו לשחק סטנגה עם החברים ! 
נשיא המדינה ,  ראובן ריבלין ,  התייחס גם הוא להחלטה ,  ואמר : " זה עתה שוחחתי עם עופר עיני הנמצא כעת בעיצומו של הדיון בפיפ"א .  חיזקתי את ידיו על תוצאה ראויה ב'משחק' קשה שיכול היה להיגמר אחרת לגמרי .  בספורט מנצחים רק על המגרש .  תוצאות המהלך בפיפ"א מוכיחות שהניסיונות לפגוע בישראל נכשלו וייכשלו .  אני מלא הערכה לגורמים המקצועיים וליו"ר ההתאחדות על פעולה מרשימה ונחרצת למען הכדורגל הישראלי ועבור מדינת ישראל ". 
סגנית שר החוץ ,  ציפי חוטובלי ,  אמרה כי היא  " מברכת על כך שלא הגענו למצב אבסורדי שמדינה כמו ישראל מושעית מארגון שתכליתו עיסוק בספורט ".  לדבריה , " אני מברכת את גורמי המשרד שעסקו ימים כלילות בנושא יחד עם גורמי ההתאחדות ובראשם עופר עיני ,  יו"ר ההתאחדות .  גם בעתיד נעמוד בכל האמצעים נגד מדינות וגופים שמקדמים דה לגיטימציה על ישראל ,  לא ניתן לגופים אלו להשפיע על החלטות של כל ארגון בינלאומי שהוא ".  
שרת התרבות והספורט ,  מירי רגב ,  בירכה בעמוד הפייסבוק שלה את ראשי פיפ"א על  " התנהלותם בהתאם לרוח ולערכי הספורט ועל כך שלא איפשרו היום דריסת רגל של הפוליטיקה בספורט ".  לדבריה , " מדובר בארגון שחרט על דגלו להיות גשר לשלום .  זהו ניצחון גדול בעיקר לספורט ".  רגב הזמינה את רג'וב להפגש עמה  " כדי לפתור את הבעיות למען כלל הספורטאים במטרה להביא להישגים טובים יותר ",  והודתה לכול מי שלקח חלק בפיתרון המשבר .  
אני מברכת את נשיא פיפ"א ספ בלאטר ,  נשיא אופ"א מישל פלטיני וראשי פיפ"א על התנהלותם בהתאם לרוח ולערכי הספורט על כך שלא איפש ..  .
 יו"ר מרצ זהבה גלאון ,  הדגישה כי  " ישראל לא יכולה להמשיך לטמון את הראש בחול ,  להגיד שכל העולם נגדנו ,  ושבכלל המצב בסוריה ובסודאן יותר גרוע ",  בהתייחסה לנימוקים הקודמים שלפיהם יש להשעות את ישראל . " לא יעזור אם נאיים שאם יצביעו נגדנו אנחנו 'נמוטט את פיפ"א' כמו שאמר נתניהו ,  או אם נקרא לפעילות הפלסטינים 'טרור דיפלומטי' ונגיד שכולם אנטישמים ".  
" בסופו של דבר ",  הוסיפה , " ההצבעה נמנעה לאחר שישראל הסכימה כמעט לכל תנאי הפלסטינים :  היא הסכימה לאפשר חופש תנועה לספורטאים פלסטינים ,  להפסיק את העיכובים במכס והמיסוי על תרומות שמקבלים הפלסטינים בדמות ציוד ספורט וכו' ,  ולבחון הקמת איצטדיונים ומגרשי אימון בשטחי הרשות הפלסטינית .  התנאי אליו ישראל לא הסכימה ונשאר בסופו של דבר מחוץ להחלטה ,  היא הדרישה הפלסטינית להרחיק מההתאחדות לכדורגל את חמש הקבוצות המשחקות מעבר לקו הירוק ". 
מזכ"ל תנועת  " שלום עכשיו ",  יריב אופנהיימר ,  התייחס גם הוא לנושא ואמר : " החלטת פיפ"א היא כרטיס צהוב לישראל ומסר ברור של העולם המתנגד למדיניות ישראל בשטחים .  העולם אינו מוכן להמשיך ולקבל את השליטה הישראלית בפלסטינים כמובן מאליו ואינו מוכן להמשיך לקבל את המצב הקיים לאורך זמן .  ההתנחלויות ,  השליטה בפלסטינים והכיבוש שמים את ישראל בנבדל וללא חזרה למתווה שתי המדינות ,  המצב רק יילך ויחמיר ". 
גם במשרד החוץ חגגו את סיום הפרשה בצורה מוצלחת מבחינת ישראל . " קצרנו את הפירות של חודשיים של עבודה מאומצת ",  אמרו במשרד .  יעקב פינקלשטיין ,  דיפלומט ישראלי שהיה מעורב במגעים האינטנסיביים בנושא שהתקיימו בשבוע האחרון ,  סיפר כיצד הדברים נראים מקונגרס פיפ"א שבציריך . " אנחנו נמצאים פה מאז יום שני ,  צוות שלם של משרד החוץ וההתאחדות לכדורגל .  הכנו תכנית מבצע על בסיס המידע שזרם לנו מהנציגויות של ישראל בעולם ,  שפועלות לבלימת המהלך הפלסטיני כבר כחודשיים ",  סיפר . " מה שעשינו כאן בימים האחרונים זו ממש הישורת האחרונה של המאמץ ,  כולל פגישות עם משלחות רבות ,  כדי לוודא שלא יהיה רוב להצעה הפלסטינית .  היו פגישות רגישות של יו"ר ההתאחדות לכדורגל ,  עופר עיני ,  עם נשיא פיפ"א ,  ספ בלאטר ,  והיום גם פגישה משותפת של שניהם עם יו"ר ההתאחדות הפלסטינית ,  ג'יבריל רג'וב .  עד הרגע האחרון היה חוסר ודאות אבל אנחנו שמחים שזה הסתיים כך ".  
מוקדם יותר ,  בתום מאמץ רב ודיונים ארוכים ,  הודיע יו"ר התאחדות הכדורגל הפלסטינית ,  ג'יבריל רג'וב ,  כי הוא הורה לבטל את הדרישה להשעות את ישראל מפיפ"א ,  אחרי שהושגה הסכמה מאחורי הקלעים בין הצדדים .  בנאומו בפני קונגרס פיפ"א בציריך שבשוויץ אמר רג'וב כי בחר למשוך את ההצעה  " למרות סבלם של הפלסטינים ".  
לאחר מכן התקיימה הצבעה על הקמת ועדה משולשת ,  שתכלול נציגים של פיפ"א ושל ההתאחדויות של ישראל ושל פלסטין .  היא תיפגש אחת לחודש כדי לפקח על המתרחש באזור ,  בין היתר על מעבר כדורגלנים פלסטינים בתוך שטחי הרשות ,  העברת ציוד וכניסת כדורגלנים זרים שזקוקים לאשרות מישראל .  בכל מקרה ,  הוועדה לא תעסוק בשאלת חמשת המועדונים מעבר לקו הירוק .  על ההצעה הזו ,  שהייתה מקובלת על שני הצדדים ,  הצביעו 165 בעד ו-18 נגד .  לאחר ההצבעה לחצו עיני ורג'וב ידיים .
  ( עדכון ראשון :  17:51 )  

ישראל כץ : " לכלוא את רג'וב במוקטעה ולתת לו לשחק סטנגה "
 אחרי ביטול ההצעה להשעות את ישראל מפיפ"א ,  תקף בחריפות שר התחבורה והמודיעין וחבר הקבינט את יו"ר ההתאחדות הפלסטינית : " ג'יבריל רג'וב נכשל במזימתו לסילוק ישראל מפיפ"א ".  נתניהו : " השלום לא יושג בדרך של כפייה ועיוות האמת "
 
