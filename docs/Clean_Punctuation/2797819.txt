נתניהו לחברי הכנסת : " לפעול להרגעת הרוחות בהר הבית "
 ראש הממשלה שוחח עם יו"ר הכנסת בעקבות הפרות הסדר בירושלים ,  וקרא לח"כים לגלות אחריות ואיפוק .  ראש המנהל האזרחי לשעבר : " חבית חומר הנפץ של ירושלים בדרך להתפוצץ ".  היום ואתמול נמשכו הפרות הסדר
ראש ההמשלה ,  בנימין נתניהו ,  התייחס הערב  ( שבת )  לאירועים האחרונים ולהפרות הסדר בירושלים וקרא לכל חברי הכנסת לפעול להרגעת הרוחות סביב נושא הר הבית ולגלות אחריות ואיפוק .  נתניהו שוחח הערב עם יו"ר הכנסת ,  יולי אדלשטיין ,  בנושא וביקש ממנו לפעול בנושא מול חברי הכנסת .
 מוקדם יותר היום ,  התייחס יו"ר המועצה לשלום ולביטחון ולשעבר ראש המנהל האזרחי ,  גדי זהר ,  למצב בירושלים באירוע  " שבתרבות "  ברמת השרון . " כוחות הביטחון עושים עבודה חשובה וטובה ,  אך אין בהם די כדי להבטיח את שלום ילדינו ",  אמר .  
עוד בוואלה !  חדשות:האם ישראל מוכנה למכה הבאה של לוחמי הסייבר של חמאס ? בתום התפילות :  צעירים זרקו אבנים וזיקוקים במזרח ירושליםגנץ : " השקט שהושג בדרום עלול להיות מופר בין רגע "  
לדבריו , " כדי לחזק את ביטחון ישראל עלינו למנוע שינוי בסטטוס קוו בהר הבית בשיתוף פעולה עם ירדן והרשות הפלסטינית ,  ובמקביל לטפל במצוקות תושבי ירושלים הפלסטינים ".  זהר הוסיף כי  " חבית חומר הנפץ של ירושלים בדרך להתפוצץ בדרך הגרועה מכול ,  ולפתוח אצלנו בחצר מלחמת דת עולמית .  מה שנראה היום כמו אינתיפאדה חדשה וחיבור שנראה בלתי אפשרי בין פתח לחמאס עשוי לדרדר סכסוך לאומי לעימות דתי ". 
בתוך כך ,  ברחוב עין רוגל שבאבו טור במזרח ירושלים נופצו שמשות של ארבעה כלי רכב השייכים לתושבי השכונה .  המשטרה פתחה בחקירת המקרה .  ברחוב הגיא נורו זיקוקי די נור לעבר כוח משטרה .  לא דווח על נפגעים או על נזק .
 בנוסף ,  אלמונים יידו היום אבנים לעבר בית ברחוב נעמי שבמזרח ירושלים .  למרפסת הבית נגרם נזק קל .  לא היו נפגעים באירוע .  כוח משטרה פתח בסריקות אחר חשודים .  אתמול ,  יידו אלמונים אבנים לעבר רכב פרטי בסמוך למנהרת נעמי שמר בשכונת הר הצופים בירושלים .  לא היו נפגעים ,  אך נזק נגרם לשמשה .  כמו כן ,  בשכונת אבו תור חסמו כמה רעולי פנים את אחד הכבישים והחלו לירות זיקוקי די נור .  כוח משטרה ומג"ב שהגיע למקום פיזר את רעולי הפנים תוך שימוש באמצעים לפיזור הפגנות .
 השר לביטחון הפנים ,  יצחק אהרונוביץ' ,  סייר אתמול בעיר העתיקה בירושלים ,  והתייחס במהלך הסיור לסגירת מסגד אל-אקצה למתפללים ביום חמישי . " היה זה צעד נכון והייתי שותף לו ",  אמר . " ברגע שיש חשש להפרות סדר ,  גם מהקיצונים הימנים וגם מהתנועה האיסלאמית ,  זה מה שהיה צריך לעשות .  עשינו את הצעד הזה כדי למנוע התפרעויות ".  
אהרונוביץ' שלל את האפשרות שתפרוץ אינתיפאדה ואמר : " הייתי בכמה אינתיפאדות וזה לא נראה לי כרגע ".  מנגד ,  השייח ראאד סלאח ,  מנהיג הפלג הצפוני של התנועה האיסלאמית ,  אמר אתמול : " אני מזהיר אותם  ( את הישראלים )  מפני אינתיפאדה אמיתית שתגדיל את עצמתם של הפלסטינים באזור כולו ". 
לפי הדיווח באתר הפלסטיני  " א-ריסאלה ",  המזוהה עם חמאס ,  טען סלאח כי  " אווירת המלחמה בירושלים היא תוצאה של פשעי ישראל וההסלמה בעיר ".  לדבריו , " הכיבוש התאמן על הסוגים הגרועים ביותר של טרור ושל נאציזם ".  הוא הדגיש כי רציחתו של מועתז חיג'אזי ,  החשוד שניסה להתנקש השבוע בפעיל הימין יהודה גליק , " היא ההוכחה הגדולה ביותר כי הכיבוש מתנהג כמו הכובש הנאצי ". 
לפניות לכתב אמיר תיבון :  amir.tibon@walla.co.ilלפניות לכתב יאיר אלטמן :  talk2yaira@walla.com 

נתניהו לחברי הכנסת : " לפעול להרגעת הרוחות בהר הבית "
 ראש הממשלה שוחח עם יו"ר הכנסת בעקבות הפרות הסדר בירושלים ,  וקרא לח"כים לגלות אחריות ואיפוק .  ראש המנהל האזרחי לשעבר : " חבית חומר הנפץ של ירושלים בדרך להתפוצץ ".  היום ואתמול נמשכו הפרות הסדר

