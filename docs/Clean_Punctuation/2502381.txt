 " נתניהו יודיע לאובמה 12 שעות לפני תקיפה באירן "
 ה"טיימס "  מדווח על מתיחות בין ירושלים לבית הלבן ,  בשל סירובו העיקש של רה"מ להעניק לארה"ב התרעה לפני המראת המטוסים לתקיפה תיאורטית ,  וכי נתניהו חש שאובמה מנסה להכשילו
יומיים אחרי ביקורו בארץ של הרמטכ"ל האמריקני ,  שבא לישראל כדי להבהיר לבכירי הדרג המדיני והצבאי את עמדת הפנטגון בדבר אפשרות של מבצע צבאי באירן ,  פרסום נוסף מצביע על כך שישראל עומדת על סירובה לתת לארצות הברית התרעה מוקדמת לפני שתצא לתקיפה צבאית במדינה .
 ה"טיימס "  הלונדוני מדווח הבוקר  ( ראשון )  כי ראש הממשלה ,  בנימין נתניהו ,  עומד על התעקשותו לשמור בחשאי את כוונתה האפשרית של ישראל לצאת לתקיפה צבאית נגד מתקני הגרעין באירן ,  ומוכן ,  לכל היותר ,  להודיע לוושינגטון 12 שעות בלבד לפני המראת המטוסים ליעדם .
 עוד מדווח העיתון מפי מקורותיו כי נתניהו מרגיש לאחרונה שנשיא ארה"ב ,  ברק אובמה ,  מנסה לעשות כל שביכולתו כדי לסכל את התכנית הישראלית לצאת למבצע צבאי באירן .  לכן ,  נטען ,  נתניהו מרגיש שאובמה נוטה לעודד הטלת עיצומים כלכליים נספים על אירן ועל משק הנפט שלה .  
המתיחות המחריפה בין נתניהו לאובמה ,  שעליה מדווח העיתון הלונדוני ,  מגיעה ברקע ביקורו בישראל ביום רביעי של הרמטכ"ל האמריקני ,  מרטין דמפסי .  לפי כמה דיווחים ,  דמפסי בא לישראל כדי להפעיל לחץ נוסף על הדרג המדיני והצבאי נגד תקיפה באירן ,  ולהבהיר מחדש את התנגדותה של ארה"ב לפעולה צבאית של ישראל באירן .  דמפסי ,  שזה לו ביקורו הראשון בארץ מאז נכנס לתפקיד ,  נפגש עם ראש הממשלה נתניהו ועם הנשיא פרס .  עיקר ביקורו עסק בשיחות עם שר הביטחון ברק ,  עם הרמטכ"ל גנץ ועם ראש אמ"ן ,  אלוף אביב כוכבי .  
ארה"ב הזהירה את ישראל פעמים רבות שלא לצאת לתקיפה באירן ,  והודיעה כי אין כל ערבויות שתקיפה כזו תוכל להשמיד את מתקני הגרעין ,  המבוצרים היטב ,  ותוכל  לכל היותר  לעכב את תכנית הגרעין של אירן בשנה או שנתיים .  
בשבוע שעבר ,  אמר שר ההגנה האמריקני ,  לאון פנטה ,  כי גם לארה"ב עצמה אין כל כוונה לצאת לתקיפה באירן ,  והבהיר כי בוושינגטון מעדיפים לנקוט פעולות דיפלומטיות וצעדים כלכליים כדי לסכל את תכנית הגרעין של אירני .  לדבריו ,  ארה"ב חוששת שתקיפה באירן תפגע פגיעה קשה בכלכלה העולמית .
 האופציה הצבאית מול אירן :  על השולחן ,  אבל לאן ? הרמטכ"ל האמריקני בארץ לשיחות על תקיפה באירן  

" נתניהו יודיע לאובמה 12 שעות לפני תקיפה באירן "
 ה"טיימס "  מדווח על מתיחות בין ירושלים לבית הלבן ,  בשל סירובו העיקש של רה"מ להעניק לארה"ב התרעה לפני המראת המטוסים לתקיפה תיאורטית ,  וכי נתניהו חש שאובמה מנסה להכשילו

