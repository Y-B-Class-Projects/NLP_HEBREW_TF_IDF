הרשות : " דברי נתניהו הורסים הסיכוי לשלום "
 ברשות הפלסטינית תקפו את התבטאויותיו של נתניהו בטקס נטיעות באריאל ובמעלה אדומים .  דוברו של אבו מאזן : " דברי נתניהו חותרים תחת מאמצי ארה"ב באזור "
  ( באדיבות הערוץ הראשון ) 
הרשות הפלסטינית לא נשארת אדישה נוכח דברי ראש הממשלה נתניהו אחר הצהרים בטקס נטיעות עצים בגוש עציון ובמעלה אדומים .  בתום הפגישה הערב  ( ראשון )  בין יו"ר הרשות הפלסטינית אבו מאזן לשליח האמריקאי המיוחד למזרח התיכון ג'ורג' מיטשל אמר דוברו של אבו מאזן נביל אבו רודיינה כי  " דברי נתניהו על המשך השהייה הישראלית בחלקים מהגדה המערבית חותרים תחת מאמציה ארה"ב ".  לדברי אבו רודיינה ,  שפורסמו ברשת אל ג'זירה , " זהו אקט בלתי מקובל שהורס את מאמציו של השליח האמריקאי ג'ורג' מיטשל להשיב את הצדדים לשולחן המשא ומתן ". 
בביקורו במעלה אדומים אמר נתניהו כי  " היום מעלה אדומים ניצבת כחלק מירושלים רבתי ",  עוד הוסיף נתניהו כי  " אנחנו כאן ,  נישאר כאן ,  ונבנה כאן ,  כחלק מירושלים רבתי .  באתי הנה מגוש עציון ,  שערה הדרומי של ירושלים ,  עכשיו אנו במעלה אדומים ,  שערה המזרחי של ירושלים ,  בסמוך לט"ו בשבט אטע עץ גם באריאל כפי שנטענו בה את מכללת אריאל שהפכה עכשיו לאוניברסיטת אריאל .  אני מאחל לכם שכאן ,  בצל העץ שאני נוטע בארץ ישראל ייהנו מהקרירות גם הנינים שלכם ". 
בפתח ישיבת הממשלה השבועית הבוקר ,  התייחס נתניהו לפגישה שקיים עם השליח האמריקאי למזרח התיכון ,  ג'ורג' מיטשל .  לדבריו , " נפגשתי עם השליח האמריקאי למזרח התיכון ג'ורג' מיטשל .  הבעתי בפניו את הערכה שממשלת ישראל ואני רוחשים לו ולנשיא ארה"ב ברק אובמה על מאמציהם להניע את תהליך השלום ". 
בתוך כך אמר הערב שר החוץ הספרדי מיגל מורטינוס כי האתגר הגדול ביותר בתקופת כהונתה של ספרד כנשיאה התורנית של האיחוד האירופי הוא מציאת פתרון לסכסוך הישראלי פלסטיני .  לדבריו ,  שני הצדדים רוצים לקיים משא ומתן אך צריכים עידוד . " אירופה צריכה לדחוף את זה קדימה ולעבוד כדי שפתרון שתי המדינות יהפוך למציאות בהקדם האפשרי .  שנה היא לוח הזמנים המקסימלי ".  
מורטינוס הוסיף כי לשלום יהיו השלכות על כל האזור ,  כולל אירן ,  שתישאר אתגר עבור הדיפלומטיה האירופית . " אנו עדיין מקווים שהנהגת אירן תגיב בחיוב להצעות של הקהילה הבינלאומית  מעל הכל לידו המושטת של נשיא ארצות הברית ",  אמר מורטינוס .  מורטינוס אף הוסיף שאם אירן תמשיך לדחות את המערב ,  הקהילה הבינלאומית צריכה לנקוט בפעולות דיפלומטיות ,  כמו גם מועצת הביטחון של האו"ם ,  ולשלול פעולה צבאית .  
שר החוץ הספרדי אף התייחס למועמדותה של טורקיה לחברות באיחוד האירופי ואמר כי ספרד ,  שתכהן כנשיאת האיחוד ,  מרגישה שטורקיה שייכת לאיחוד . " טורקיה היא חלק ממשפחת העם האירופי .  עדיף שטורקיה תהיה בתוך האיחוד ומאשר להשאיר אותה עומדת בחוץ ",  אמר מורטינוס .
 
הרשות : " דברי נתניהו הורסים הסיכוי לשלום "
 ברשות הפלסטינית תקפו את התבטאויותיו של נתניהו בטקס נטיעות באריאל ובמעלה אדומים .  דוברו של אבו מאזן : " דברי נתניהו חותרים תחת מאמצי ארה"ב באזור "
 
