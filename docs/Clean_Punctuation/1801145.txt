הממשלה אישרה מינוי רון פרושאור לשגריר באו"ם
יותר מחצי שנה לאחר פרישת גבריאלה שלו ,  אישרה הממשלה את מינויו של רון פרושאור לתפקיד שגריר ישראל באו"ם .  נתניהו : " הוא היה שגריר מצוין בבריטניה "
 הממשלה אישרה הבוקר  ( ראשון )  שורה של מינויים בשירות החוץ בראשם אושר מינויו של שגריר ישראל בלונדון ,  רון פרושאור ,  לתפקיד שגריר ישראל באו"ם .  מינויו של פרושאור שם קץ לשורה של עימותים שהתגלעו בין ראש הממשלה בנימין נתניהו ושר החוץ אביגדור ליברמן בנושא .  נתניהו התייחס למינוי ואמר כי  " רון פרושאור היה שגריר מצוין בבריטניה ובחירתו לשגריר באו"ם היא בחירה חשובה מאוד בעת הזאת ". 
ביולי 2010 סיימה פרופ' גבריאלה שלו את תפקידה כשגרירת ישראל באו"ם ,  ומאז ממלא את התפקיד באופן זמני מירון ראובן .  נתניהו וליברמן התקשו מאז פרישתה של שלו להסכים על זהות מחליפה הקבוע ,  אך לאחר מספר חודשים הוצע התפקיד לשר להגנת הסביבה גלעדן ארדן .  לאחר התלבטות ארוכה ,  הוא ויתר על ההצעה .
 בהמשך נרשמה מתיחות בין ראש הממשלה לבין שר החוץ בעקבות הדלפה לעיתונות ,  לפיה נתניהו מבקש למנות את פרושאור לשגריר באו"ם ואת מקורבו ,  ראש המטה לביטחון לאומי ,  עוזי ארד ,  לשגריר בלונדון .  ליברמן אף כינס מסיבת עיתונאים ,  בה הודיע לנתניהו כי לא יאפשר למנות את ארד לתפקיד .  עם זאת ,  מינויו של פרושאור זוכה לברכת ליברמן שכן פרושאור היה המועמד המועדף עליו כבר מראשית הדרך .
 לצד מינוי פרושאור ,  אישרה הממשלה את מינויים של אלון אושפיז לשגריר בהודו וסרי לנקה ,  דן אשבל לשגריר בנורבגיה ואסטוניה ,  חיים שחם לקונסול כללי במיאמי ,  אילן מור לשגריר בהונגריה ,  ודן שחם לשגריר בנמיביה ,  בוצואנה ,  זימבבווה וזמביה .
 
הממשלה אישרה מינוי רון פרושאור לשגריר באו"ם
יותר מחצי שנה לאחר פרישת גבריאלה שלו ,  אישרה הממשלה את מינויו של רון פרושאור לתפקיד שגריר ישראל באו"ם .  נתניהו : " הוא היה שגריר מצוין בבריטניה "
 
