בלי  " סעיף המריבה ":  השרים צפויים לאשר את חוק גדעון סער
החוק שמטרתו להגביל את סמכות נשיא המדינה בהחלטה על מי להטיל את הרכבת הממשלה יעלה לאישור וועדת השרים לענייני חקיקה ,  לאחר שיו"ר הקואליציה הוריד את הסעיף שמבטל את סמכות הנשיא לבחור מועמד .  בגרסה זו הנשיא יבחר ח"כ שהוא ראש מפלגה להרכבת הממשלה
השרים צפויים לאשר מחר  ( ראשון )  את  " חוק גדעון סער "  שמטרתו להגביל את סמכות נשיא המדינה להחליט על מי להטיל את הרכבת הממשלה .  מדובר בהצעת חוק שהניח על שולחן הכנסת יו"ר הקואליציה דודי אמסלם  ( הליכוד )  והיא תקודם בנוסח מרוכך ,  בהתאם לדרישת כולנו והבית היהודי .  אם יזכה לתמיכה בוועדת השרים לענייני חקיקה ,  החוק צפוי לעלות להצבעה בקריאה טרומית ביום רביעי .
 הנוסח שיאשרו השרים קובע כי הנשיא יטיל את תפקיד הרכבת הממשלה  " על אחד מחברי הכנסת שהוא ראש מפלגה ".  לוואלה !  NEWS נודע כי בדיון האחרון שהתקיים בוועדה ,  טען המשנה ליועמ"ש ,  עו"ד רז נזרי ,  כי ההגדרה של  " ראש מפלגה "  נחשבת בעייתית לאור כך שישנן מפלגות המורכבות משתי רשימות כמו המחנה הציוני ,  הבית היהודי ויהדות התורה ,  ובמקרים אלה עלולה להתעורר השאלה מי הוא ראש המפלגה .
 הצעת החוק שתאושר מחר אינה כוללת את הסעיף המקורי לפיו הוצע להפקיע מהנשיא את הסמכות לבחור את זהות המועמד להרכבת הממשלה ,  ולחייב אותו לבחור במי שמרבית הח"כים בכנסת הנבחרת תומכים במועמדותו .  לסעיף זה התנגדו בכולנו ובבית היהודי ,  וראש הממשלה בנימין נתניהו ,  שדחף לקידום החוק ,  נאלץ לוותר עליו .
 עוד בוואלה !  NEWS בין שמיים לאש :  הלוחמים השקטים של חיל האוויר מבקר המדינה ב-2005 :  התערבות אסורה של אדרי בהליכים פוליטיים לילה גשום בפתח :  מזג האוויר החורפי נמשך | צפו במכ"ם הגשם 
יו"ר הקואליציה ח"כ אמסלם אמר השבוע כי מדובר  " בחוק טוב ".  לדבריו ,  ‏"לוקחים חוק מצוין מדביקים לו את השם 'גדעון סער' ומנסים להפוך אותו למוקצה מחמת מיאוס .  החוק אומר דבר אחד פשוט :  נשיא המדינה יטיל את הרכבת הממשלה על ראש המפלגה .  אני לא מוצא סיבה אחת הגיונית למה יש מישהו שמתנגד לחוק כזה ". 
הצעת החוק גובשה על ידי אמסלם לאחר שנתניהו טען כי גילה שהנשיא ראובן ריבלין עשוי שלא להטיל עליו את הרכבת הממשלה ,  גם אם ינצח בבחירות הקרובות .  נתניהו טען כי השר לשעבר גדעון סער ממפלגתו רקח  " מזימה חתרנית "  נגדו יחד עם נשיא המדינה כדי להרכיב את הממשלה הבאה .  סער ובית הנשיא הכחישו את הטענות .  
נוסח החוק כיום קובע שהנשיא מטיל את מלאכת הרכבת הממשלה ,  לאחר שהתייעץ עם נציגי הסיעות בכנסת , " על אחד מחברי הכנסת שהסכים לכך ".  עם זאת ,  במשך שנים נוהג נשיא המדינה להטיל את מלאכת הרכבת הממשלה על ראש המפלגה עם מספר ההמלצות הגדול ביותר ,  אולם נתניהו ואנשיו טענו כי החוק כיום מאפשר מרחב משמעותי יותר בהחלטתו והצעת החוק נועדה לצמצם סמכויות אלה .  

בלי  " סעיף המריבה ":  השרים צפויים לאשר את חוק גדעון סער
החוק שמטרתו להגביל את סמכות נשיא המדינה בהחלטה על מי להטיל את הרכבת הממשלה יעלה לאישור וועדת השרים לענייני חקיקה ,  לאחר שיו"ר הקואליציה הוריד את הסעיף שמבטל את סמכות הנשיא לבחור מועמד .  בגרסה זו הנשיא יבחר ח"כ שהוא ראש מפלגה להרכבת הממשלה

