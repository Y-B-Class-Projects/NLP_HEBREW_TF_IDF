דיווח :  עוזי ארד ביקר החודש פעמיים בירדן
רשת הטלוויזיה  " אל-חורה "  מדווחת כי ארד נפגש עם שר החוץ הירדני ועם ראש לשכתו של המלך עבדאללה .  בפגישות מסר ארד שישראל רוצה לחדש את תהליך השלום עם הפלסטינים
היועץ לביטחון לאומי עוזי ארד ביקר החודש פעמיים בחשאי בירדן והעביר למלך עבדאללה מסר לפיו ישראל רוצה לחדש את תהליך השלום עם הפלסטינים ,  כך דיווחה אמש  ( ראשון )  הרשת האמריקאית בשפה הערבית  " אל-חורה ".  מקורות ישראלים מסרו לרשת כי בביקוריו בממלכה ,  נפגש ארד עם שר החוץ הירדני נאסר ג'ודה ועם ראש לשכתו של המלך .  לדברי המקורות ארד העביר בפגישותיו מסר כי ראש הממשלה בנימין נתניהו מוכן לדון בסוגיות הליבה :  ירושלים ,  הפליטים והגבולות ,  כך דווח בקול ישראל .  כמו כן הוא הבהיר כי ישראל מעוניינת שירדן תמלא תפקיד חשוב בקידום תהליך השלום .  
הדיווחים על ביקוריו של ארד בירדן מגיעים על רקע פרסום עיתון  " הארץ "  לפיו קיים נתק בין ראש הממשלה נתניהו ומלך ירדן עבדאללה וכי יחסי ישראל-ירדן נמצאים במשבר חמור .  הדיווח אודות המשבר ביחסי שתי המדינות מציין כי מאז שנכנס ראש הממשלה נתניהו לתפקידו הוא נפגש רק פעם אחת עם המלך עבדאללה וכי היועץ לביטחון לאומי ארד ביקר בירדן פעמיים בלבד בשנה האחרונה .  
בדצמבר נפגש יו"ר הרשות הפלסטינית אבו מאזן עם שר החוץ הירדני נאסר ג'ודה .  ג'ודה הבהיר כי ירדן סבורה שמה שבוצע באחרונה  ( הקפאת הבנייה הזמנית בהתנחלויות-נ.י )   " אינה מספיקה כדי להתחיל במשא ומתן בין ישראל לפלסטינים ". 

דיווח :  עוזי ארד ביקר החודש פעמיים בירדן
רשת הטלוויזיה  " אל-חורה "  מדווחת כי ארד נפגש עם שר החוץ הירדני ועם ראש לשכתו של המלך עבדאללה .  בפגישות מסר ארד שישראל רוצה לחדש את תהליך השלום עם הפלסטינים

