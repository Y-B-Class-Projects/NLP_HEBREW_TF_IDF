שרה נתניהו חנכה מרכז הדרכה בתחנת כיבוי אש לזכר חלל  " צוק איתן "
 רעיית ראש הממשלה נפגשה עם הוריו של סמל אדר ברסנו ,  יליד העיר שנהרג בהיתקלות עם מחבלים ביולי האחרון . " סיפור נפילתו קורע לב ",  אמרה נתניהו להוריו . " אני מקווה שתשאבו מזיכרונו ומהנצחתו כוח ונחמה "
 רעיית ראש הממשלה שרה נתניהו השתתפה היום  ( רביעי )  בטקס חנוכת מרכז הדרכה בתחנת כיבוי האש בנהריה ,  על שם סמל אדר ברסנו ,  לוחם צה"ל שנפל במבצע  " צוק איתן "  ותושב העיר .  בטקס נכחו הוריו של אדר ,  שסיפרו לנתניהו כי לפני שהתגייס לצה"ל התנדב לצופי האש בעיר מגוריו והיה חניך מצטיין . 
" סיפור נפילתו של אדר ,  בנכם הבכור שגדל בנהריה ,  התנדב לצופי האש והתגייס לשירות קרבי כלוחם בחטיבת השריון הוא קורע לב ",  אמרה נתניהו להוריו של אדר . " אני מקווה שתשאבו מזיכרונו ומהנצחתו כוח ונחמה .  בשם כל עם ישראל אני שולחת לכם חיבוק גדול .  ביקרתי משפחות רבות שאיבדו את היקר להן מכל ,  גם בזמן המערכה וגם בשנה שחלפה מאז .  שמעתי דברים מרגשים מאוד על אישיותם של בנינו הגיבורים ועל שירותם הצבאי ,  על רגע נפילתם ועל החלל שהותירו אחריהם ".  
סמל אדר ברסנו נהרג ב-19 ביולי 2014 בקרב עם מחבלים שחדרו במנהרת טרור לשטח ישראל מרצועת עזה ,  סמוך לקיבוץ עין השלושה .  באותה היתקלות נהרג גם רב-סרן במילואים ,  אמוץ גרינברג .
 אביו של אדר ,  גיל ברסנו ,  שמשרת כקצין כיבוי בתחנת זבולון ,  אמר בטקס : " אדר היה מקור גאווה למשפחה .  גיבור ישראל שנפל בהיתקלות עם מחבלים במלחמה צודקת לעם ישראל ". 
עוד בוואלה ! NEWS:שרה נתניהו בבית ספר בלוד : " הייתה אי-הבנה ,  פנינו לשלום "" אחד נעלם ":  הרגע שבו הוכרז  " קוד חניבעל "  אחרי חטיפת גולדין"ישראל פנתה לחמאס כדי לדון בהשבת גופות חיילי צה"ל מעזה "  
באירוע השתתפו גם נציב כבאות והצלה ,  רב-טפסר שחר איילון ,  ראש עיריית נהריה ג'קי סבג ,  ח"כ נאוה בוקר  ( הליכוד )  ומפקד חטיבה 188 של חיל השריון שבה שירת ברסנו ,  אלוף-משנה תומר יפרח .  

שרה נתניהו חנכה מרכז הדרכה בתחנת כיבוי אש לזכר חלל  " צוק איתן "
 רעיית ראש הממשלה נפגשה עם הוריו של סמל אדר ברסנו ,  יליד העיר שנהרג בהיתקלות עם מחבלים ביולי האחרון . " סיפור נפילתו קורע לב ",  אמרה נתניהו להוריו . " אני מקווה שתשאבו מזיכרונו ומהנצחתו כוח ונחמה "
 
