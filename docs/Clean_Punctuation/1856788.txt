מופז :  נתניהו מנע תדרוך של ועדת החוץ והביטחון
לדברי יו"ר ועדת החוץ והביטחון ,  ראש הממשלה ושר הביטחון מנעו מראש אמ"ן להציג סקירה בפני ועדת המשנה לנושאי מודיעין על הפיגוע בדרום .  משרד הביטחון : " חלק ממשחק פוליטי קטנוני "
 ראש הממשלה בנימין נתניהו ושר הביטחון אהוד ברק הורו לראש אמ"ן ,  אלוף אביב כוכבי ,  שלא למסור מידע לוועדת המשנה למודיעין ולשירותים חשאיים בנושא חקירת הפיגוע בדרום ,  כך טען הבוקר  ( ראשון )  יו"ר הוועדה ,  חבר הכנסת שאול מופז ממפלגת קדימה .  לדבריו ,  המידע שנאסר לסקירה עוסק בממצאים שעלו מחקירת הפיגוע שהיה סמוך לאילת לפני כשבועיים .  בתגובה ,  החליט מופז לבטל לחלוטין את הדיון בוועדה .  
עוד בנושא:ועדת חוץ וביטחון דחתה דו"ח על אירועי ספטמברמשרד הביטחון דרש תוספת תקציב ,  מופז טירפד"קיצוץ בתקציב הביטחון ?  שמופז לא יטיף לאחרים "
 במהלך הדיון היום ,  אמורים היו נציג בכיר מהשב"כ וראש אמ"ן לתת סקירה הכוללת דיווח על חקירת הפיגוע המשולב בכביש 12 בו נהרגו שמונה ישראלים .  כשנציג שב"כ נשאל בנושא ,  הוא אמר לחברי הוועדה כי אתמול קיבל שיחה מגורם מסוים שהורה לו לא לדבר על כך .  גם ראש אמ"ן הודיע שקיבל הנחיה שלא להתייחס לעניין .  לדבריהם ,  הדבר נבע מהעובדה כי התקרית נמצאת עדיין בחקירה .  אחרי השלמת החקירה הוועדה תקבל מידע נוסף בעניין .
 לדברי מופז ,  החלטתם של ברק ונתניהו פוגעת פגיעה משמעותית בעצמאות הוועדה ובביטחון המדינה ,  כלשונו ,  וביכולתה למלא את תפקידה כגוף פרלמנטרי . " ברור לחלוטין שבהחלטה אין דבר או חצי דבר של היבט מקצועי ",  אמר מופז , " כל החלטה כזו נובעת משיקולים זרים ,  שנועדו למנוע מהוועדה למלא את חובותיה כלפי הציבור ".  הוא אמר כי לא יאפשר את  " המשך המגמה הזו ",  והודיע כי דרש מיו"ר הכנסת ראובן ריבלין לכנס מפגש דחוף עם ראש הממשלה נתניהו ועם שר הביטחון ברק ,  כדי להימנע מתקריות דומות .
 ממשרד הביטחון נמסר בתגובה : " צר לנו שחבר הכנסת שאול מופז מנסה פעם נוספת להפוך את ועדת חוץ וביטחון ואת ועדות המשנה שלה לחלק ממשחק פוליטי קטנוני ,  שנועד לסייע לו במאבקים אישיים .  לעצם העניין :  תחקירים מודיעיניים ומבצעיים של אירועים מתקיימים קודם כל בתוך היחידות המבצעות - ואחר כך בין גורמי המודיעין .  התוצאות מוצגות לרמטכ"ל ולדרג המדיני ,  ולאחר מכן לוועדות המשנה של הכנסת .  כך היה מאז ומעולם ,  וכך יהיה גם בעתיד ". 
את תגובת ראש הממשלה לא ניתן היה להשיג עד למועד פרסום הידיעה .  בצה"ל סירבו להתייחס לפרטים .
 לפניות לכתב :  pinhas_wolf@walla.co.il

מופז :  נתניהו מנע תדרוך של ועדת החוץ והביטחון
לדברי יו"ר ועדת החוץ והביטחון ,  ראש הממשלה ושר הביטחון מנעו מראש אמ"ן להציג סקירה בפני ועדת המשנה לנושאי מודיעין על הפיגוע בדרום .  משרד הביטחון : " חלק ממשחק פוליטי קטנוני "
 
