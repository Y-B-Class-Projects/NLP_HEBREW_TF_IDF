תככים גם בתוך המחנה :  למה נתניהו לא בחר בארדן ? 
המאבקים בליכוד הם לא רק נחלתם של מחנה נתניהו מול מחנהו של סילבן שלום :  נתניהו החליט לאחרונה למנות את חיים ביבס לתפקיד ראש מטה הבחירות ,  ולא את ארדן ,  על מנת למנוע חיזוקו
על רקע ההחלטה להקדים את הפריימריז בליכוד ,  ולצד המאבק בין מחנה נתניהו ,  המהווה את רוב המפלגה ,  לבין סילבן שלום ,  שהסיכויים שיתמודד מול נתניהו נמוכים ,  ישנם תככים גם בתוך מחנה נתניהו עצמו .  התככים החלו עם האופן בו נבחר ראש מטה הבחירות של נתניהו .  ביום רביעי פורסם לראשונה בוואלה !  חדשות כי ראש עיריית מודיעין ,  חיים ביבס ,  נבחר לכהן כראש המטה ,  אך מכיוון שמדובר בתפקיד שעשוי לטמון בחובו גם עוצמה פוליטית בלתי מבוטלת ,  הליך הבחירה לא עבר על מי מנוחות .  הבחירה אף גרמה לחיכוכים בין שרי הליכוד שהתמודדו על איוש התפקיד .
 המועמד המוביל מול ביבס ,  שאייש את התפקיד גם בהתמודדות הפנימית הקודמת ב-2007 ,  היה השר להגנת הסביבה ,  גלעד ארדן ,  אך מועמדותו של ארדן הדליקה נורות אדומות בקרב אחד מיועציו של ראש הממשלה שלבסוף סיכל את המהלך .  היועץ הבין כי מינויו של ארדן יחזק אותו לקראת התמודדותו על תפקיד יו"ר מזכירות הליכוד שיתקיימו לאחד הבחירות לוועידה .  ארדן צפוי היה להתמודד מול שר התחבורה ,  ישראל כץ ,  הנחשב לאיש חזק בשטח ,  שכפי הנראה היה מתרעם על מינויו של ארדן .  נתניהו מעוניין להימנע ממצב בו במקום שהפריימריז יקנה לו שקט ,  הוא רק יעמיק את הקרע בין השרים .  
בתוך כך ,  בליכוד מתארגן גוף ששם לו למטרה להוות משקל נגד למשה פייגלין ופעילי הימין שהתפקדו למפלגה .  גיל קדרון ,  שנהג להצביע תמיד למפלגות שמאל וגם היום תומך בחזרה לגבולות 67' ,  הקים בימים האחרונים את חטיבת  " מאחז קדרון  להכניס שפיות לליכוד ",  זאת במטרה לפקוד אנשי שמאל למפלגת השלטון ולנסות להשפיע על הרכבת הרשימה לכנסת .  לדבריו ,  נכון לעכשיו התפקדו באמצעות מאמצי החטיבה כ-500 פעילים . 
" המטרה של המהלך היא לסיים את העיוות שיצר פייגלין שהחדיר אנשי ימין קיצוני ,  גזעני ,  ליברמני אנטי דמוקרטי חשוך ,  ולעתים כהניסטי ,  לתוך מפלגה ז'בוטינסקאית ,  בגיניסטית ",  הסביר קדרון .  לדבריו , " הליכוד האמיתי זה מרידור ,  ריבלין ובגין ולא דנון ,  חוטובלי ולוין .  עד כה בחרתי במפלגות שמאל ,  ואני רוצה שגם אנשים כמוני יוכלו לבחור בליכוד ".  
קדרון לא רואה בעיה מוסרית בעובדה שהוא ,  כאיש שמאל ,  פוקד לליכוד . " לא יפה להבקיע מתוך רחבת החמש או ה- 16 ,  אבל הקבוצה השנייה בועטת מה- 16 ומנצחת 5:0 ,  אז אני מבין שצריך לשחק לפי אותם כללי משחק ",  ציין והוסיף כי  " אני מבקש להסב את תשומת הלב של אנשי הליכוד לעניין ,  כי הפייגלינים מנצלים פרצה כדי לשנות את הדמוקרטיה .  אי אפשר לומר שזה לא יפה ולא אתי ,  כשהם פועלים לחתור תחת הדמוקרטיה .  מדובר כאן במאבק של המחנה הדמוקרטי מול המחנה האנטי דמוקרטי ".  
עוד באותו נושא:שלום לנתניהו : " הקדמת הפריימריז בליכוד ?  לא חוקי"סער בעד הקדמת הפריימריז : " אין מועמד מול נתניהו"נתניהו החליט להקדים את הפריימריז ל-31 בינואר
לפניות לכתב :  pinhas_wolf@walla.co.il 

תככים גם בתוך המחנה :  למה נתניהו לא בחר בארדן ? 
המאבקים בליכוד הם לא רק נחלתם של מחנה נתניהו מול מחנהו של סילבן שלום :  נתניהו החליט לאחרונה למנות את חיים ביבס לתפקיד ראש מטה הבחירות ,  ולא את ארדן ,  על מנת למנוע חיזוקו

