נתניהו בירך על הפסקת הטיסות לאיראן : " חברות נוספות יצטרפו "
 במהלך פגישה עם ראש ממשלת ליטא בווילנה ,  הביע נתניהו תמיכה בהחלטת חברות תעופה מבריטניה ,  הולנד וצרפת להפסיק את פעילותן ברפובליקה האסלאמית . " אסור לתת פרס לאיראן על ניסיונותיה להפיץ טרור ,  גם באירופה "
 ראש הממשלה בנימין נתניהו נפגש הערב  ( חמישי )  עם ראש ממשלת ליטא סאוליוס סקוורניאליס בבירת המדינה ,  וילנה .  בתום הפגישה נתניהו הביע תמיכה בהחלטת חברות התעופה  " בריטיש איירווייז ",  KLM ו"אייר פראנס "  להפסיק את פעילותן באיראן ,  וקרא לחברות נוספות להצטרף לסנקציות על הרפובליקה האסלאמית . 
" הסכם הגרעין היה הסכם נורא והיום למדנו ששלוש חברות תעופה הפסיקו את פעילותן באיראן .  זה טוב .  עוד צריכות להצטרף ועוד יצטרפו ",  אמר נתניהו . " אסור לתת פרס לאיראן על תוקפנות באזור ועל ניסיונותיה להפיץ טרור ברחבי העולם כפי שראינו גם באירופה רק בשבוע שעבר ".  
נתניהו הודה לממשלת ליטא על תמיכתה בישראל באיחוד האירופי ואמר כי  " ישראל זוכה לטיפול לא הוגן באיחוד האירופי בבריסל .  יש הרבה עיוותים שמופנים אלינו ומרענן לראות את עמדתכם ,  שיש בה בהירות ,  אמת ואומץ ".  
בעוד חברת התעופה ההולנדית KLM הודיעה על הפסקת הטיסות בין אמסטרדם לטהראן בחודש שעבר ,  היום הצטרפו  " אייר פראנס "  ו"בריטיש איירווייז "  והודיעו על הפסקת טיסותיהן לאיראן .  שתי החברות ציינו כי המסלול  " אינו רווחי "  עבורן ,  אך הצעד כידוע מתבצע ברקע הסנקציות ההולכות וגוברות על הרפובליקה האסלאמית מצד ארצות הברית . 
" בריטיש איירווייז "  הודיעה כי הטיסה האחרונה לטהראן תהיה ב-22 בספטמבר ,  ואף ציינה כי תספק פיצויים ללקוחות שייפגעו מהפסקת הפעילות בקו .  החברה הצרפתית ,  שהפעילה טיסות מצרפת לטהראן דרך חברת  " לואו קוסט ",  הפחיתה את טיסותיה לפעם בשבוע בעת האחרונה ,  ותפסיק את פעילות הקו לחלוטין ב-18 בספטמבר .  
חברות התעופה מצטרפות לתאגידים וחברות אירופיות נוספות שמפסיקות את פעילותן באיראן .  דוגמאות לחברות אלה הן ספקית האנרגיה הצרפתית  " טוטאל ",  חברת הביטוח הגרמנית  " אליאנז "  ומפעילת המכולות הדנית  " מארסק ".  

נתניהו בירך על הפסקת הטיסות לאיראן : " חברות נוספות יצטרפו "
 במהלך פגישה עם ראש ממשלת ליטא בווילנה ,  הביע נתניהו תמיכה בהחלטת חברות תעופה מבריטניה ,  הולנד וצרפת להפסיק את פעילותן ברפובליקה האסלאמית . " אסור לתת פרס לאיראן על ניסיונותיה להפיץ טרור ,  גם באירופה "
 
