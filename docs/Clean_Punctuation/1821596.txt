הממשלה אישרה את העלאת שכר המינימום
לאחר חמישה חודשים ,  אושר ההסכם ההסכם להעלאת שכר המינימום לכלל העובדים במשק הישראלי ,  לפיו יעלה השכר ל-4,300 שקלים בשתי פעימות
כלל העובדים במשק עומדים לזכות לתוספת לשכר המינימום ,  זאת לאחר שההממשלה אישרה הבוקר  ( ראשון )  את העלאת שכר המינימום ב400 שקלים ,  ובשתי פעימות .  ההעלאה תתבצע כך שב-1 ביולי יעלה השכר מ-3,900 שקלים ל-4,100 שקלים ,  וב-1 באוקטובר יטפס עד ל-4,300 שקלים .
 עלות ההחלטה צפויה להגיע עד שנת 2013 לסכום של בין 700 מיליון ל-1.2 מיליארד שקלים ,  בתחשב באומדן עליית השכר הממוצע במשק ,  בשיעור של בין שלושה לחמישה אחוזים .
 ההחלטה מגיעה בהתאם לסיכום שהושג בינואר בין משרדי התמ"ת והאוצר לבין ההסתדרות ולשכת התיאום של הארגונים הכלכליים והיא מבוססת על ההסכם הקיבוצי הכללי שנחתם בין הצדדים בינואר השנה .  
ראש הממשלה ,  בנימין נתניהו אמר בעבות האישור כי מדובר ב"בשורה חשובה מאין כמותה ,  שתסייע לבעלי השכר הנמוך להתמודד עם עליית המחירים ,  תצמצם את הפער החברתי ותעודד אנשים לצאת לעבודה ".  
שר האוצר ,  יובל שטייניץ ,  הוסיף וציין כי  " המהלך יתרום באופן משמעותי לצמצום פערים ולחיזוק מעמד העובדים החלשים בחברה ". 
שר התמ"ת שלום שמחון ברך על האישור ואמר גם הוא ,  כי מדובר בתיקון משמעותי עבור קבוצה גדולה של עובדים . " עיגון ההסכמות בחקיקה ישרת טוב יותר את טובת העובדים ,  בהשוואה להעלאת שכר המינימום באמצעות צו הרחבה .  החוק מקנה למשרד התמ"ת כלי אכיפה במקרים בהם מעסיקים יעברו על החוק ולא ישלמו את שכר המינימום ,  בעוד שצו ההרחבה אינו בר אכיפה בכלים של המשרד ",  אמר שמחון .
 
הממשלה אישרה את העלאת שכר המינימום
לאחר חמישה חודשים ,  אושר ההסכם ההסכם להעלאת שכר המינימום לכלל העובדים במשק הישראלי ,  לפיו יעלה השכר ל-4,300 שקלים בשתי פעימות

