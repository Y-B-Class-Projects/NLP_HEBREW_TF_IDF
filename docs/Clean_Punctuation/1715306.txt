רה"מ על אסון המסוק :  איך נפלו גיבורים ממרום
נתניהו הביע צער וכאב ,  בעקבות ההודעה על מציאת גופות באזור התרסקות המסוק ברומניה . " בגרון חנוק אנו שואלים איך נפלו גיבורים ממרום ?  איך נפלו ארצה כלי המלחמה ?  "
  ( צילום :  גדעון צנטנר ,  עריכת וידאו :  לירז ליבנה ) 
ראש הממשלה בנימין נתניהו התייחס הערב  ( שלישי )  להתרסקות מסוק היסעור ברומניה .  בטקס שנערך במכללה לביטחון לאומי בהר הצופים בירושלים ,  אמר נתניהו : " עדיין אין לנו כל הפרטים ,  אבל ברגע זה ניתן לומר כי האסון הוא גדול וזהו יום קשה לכל בית ישראל .  מנשרים קלו ומאריות גברו ,  אבל היום בגרון חנוק אנו שואלים איך נפלו גיבורים ממרום ?  איך נפלו ארצה כלי המלחמה ?  "
 ראש הממשלה הוסיף ,  כי  " צה"ל ,  חייליו ומפקדיו הם הערובה לקיומנו .  הם שמפרידים בין גורלנו הטרגי ,  בגלותנו שהיינו חסרי מגן מול הייצרים האפלים ביותר בהיסטוריה ,  לבין קיומנו היום שבכוחנו להגן על עצמנו מפני כוחות אלה ". 
מוקדם יותר דווח כי שבע גופות נמצאו באזור ההתרסקות .  מצה"ל נמסר ,  כי הגיע לידיו דיווח ,  לפיו תובע רומני מוסמך חתם על אישור מוות ודאי לגבי הגופות .  גורמי זיהוי חללים ונציגים של הרבנות הצבאית שהגיעו הבוקר לרומניה במסגרת משלחת החילוץ של צה"ל נערכים להגעה לאזור האסון ולזיהוי הגופות .  הודעה נמסרה למשפחות ששת אנשי חיל האוויר הישראלי שהיו על המסוק .  
ששת הישראלים שהיו על מסוק היסעור הם :  סא"ל אבנר גולדמן ,  בן 48 ממודיעין ,  סא"ל דניאל שיפנבאור ,  ראש ענף בקרייה שהיה מוצב במסוק בהצבת חירום ,  בן 43 ממושב קידרון ,  רס"ן יהל קשת ,  בן 33 מחצרים ,  רס"ן ליאור שי ,  סגן מפקד הטייסת השני ,  בן 28 מתל נוף ,  סגן ניר לקריף ,  25 מתל נוף ורב סמל אורן כהן ,  בן 24 מרחובות .
 
רה"מ על אסון המסוק :  איך נפלו גיבורים ממרום
נתניהו הביע צער וכאב ,  בעקבות ההודעה על מציאת גופות באזור התרסקות המסוק ברומניה . " בגרון חנוק אנו שואלים איך נפלו גיבורים ממרום ?  איך נפלו ארצה כלי המלחמה ?  "
 
