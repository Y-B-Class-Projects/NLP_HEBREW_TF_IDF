התרגיל של נתניהו :  ספין  " מושיק גלאמין "  גם למגזר החרדי
דו"ח מבקר המדינה מצביע על חילול שבת קבוע במעון ראש הממשלה .  לכאורה אמורה הייתה התקשורת החרדית להקים קול צעקה .  אבל באתרים החרדים המובילים הידיעה אפילו לא הגיעה לכותרת הראשית .  איך ?  הרבה היערכות תקשורתית ,  וקצת עזרה מלמעלה
זמן קצר לפני פרסום דו"ח מבקר המדינה היום  ( שלישי )  שהצביע בין היתר על חילול שבת קבוע במעון ראש הממשלה בקיסריה ואף על חילול יום כיפור לצורך עבודות חשמל - זימן נתניהו עיתונאים ועורכים חרדים למעונו ,  כך נודע לוואלה !  ברנז'ה .  מהמפגש אף יצא סקופ :  הצהרה של נתניהו כי יבוטלו הסנקציות הפליליות בחוק הגיוס .  ההצהרה הפכה לכותרת הראשית של האתר החרדי המוביל בישראל , " בחדרי חרדים ",  כאשר הידיעה על דו"ח המבקר נדחקה מטה .  אבל לא רק שם היא נדחקה במפתיע .  
בפגישה עם כלי התקשורת החרדים נכחו בין היתר עיתונאי  " בחדרי חרדים "  יצחק הורוויץ ,  עיתונאי  " כיכר השבת "  מוטי לביא וישי כהן ,  עיתונאי  " קו עיתונות "  ו"כל הזמן "  איתי גדסי ,  עיתונאית  " חרדים 10 "  שרי רוט והעיתונאי יהודה גליקמן מ"קול ברמה ".   
" נתניהו נשאל על סוגיית יום כיפור והוא אמר בתגובה שהוא לא מטפל בעניינים האלה במעון ראש הממשלה ,  אלא מנהלת משק הבית ",  אומר אחד הנוכחים בפגישה .  
דו"ח מבקר המדינה ,  יש לציין ,  קובע כי במשך שלושה חודשים נקרא החשמלאי המקורב כמעט שבת לבצע עבודות חשמל במעון בקיסריה ,  לרבות יום כיפור ,  וכי  " הזמנת העבודה נעשית על ידי רעיית ראש הממשלה או מזכירותיה .  לא ניתן היה לבדוק את נחיצותן ואת דחיפותן של העבודות ,  ולוודא שאכן מדובר בעבודות דחופות שאי אפשר לבצען ביום חול על ידי עובדי המשרד וכך לחסוך את ההוצאות האמורות ".  
כך קרה שהכותרת הראשית של  " בחדרי חרדים "  עסקה בהבטחה של נתניהו על חוק הגיוס ,  הכותרות הראשיות של האתרים  " כיפה "  ו"סרוגים "  עסקו במכתב של הרב דוד חי הכהן לבית היהודי ,  ובאתר  " כיכר השבת "  עסקה הכותרת הראשית בהודעת הרב יורם אברג'ל עך תמיכתו במפלגת  " יחד ".  הדגשה של חילול שבת קבוע במעון ראש הממשלה ?  יוק .  
''בימים כתיקונם ,  התקשורת החרדית הייתה יוצאת בקול רעש גדול ,  ובצדק ,  נגד חילול היום הכי קדוש בשנה על ידיי לא פחות ולא יותר מראש ממשלת ישראל ,  וראינו זאת ,  כשנתניהו זלל שרצים במסעדת טריפה בארה''ב לפני מספר חודשים ,  אז יצאה התקשורת החרדית מגדרה נגד הזלזול המחפיר של נתניהו בקודשי יישראל ",  אומר בשיחה עם וואלה !  ברנז'ה יועץ התקשורת החרדי יהודה רובינשטיין . " הנה ,  היום בו מתפרסם דו''ח חמור ביותר הקובע כי נתניהו הזמין לביתו חשמלאי בעצם יום הקדוש ,  דבר החמור פי כמה מאכילת נבילות וטריפות ,  יצאה התקשורת החרדית מגדרם כדי להתעלם מכך ,  והגדילו לעשות אחד האתרים האחרים שפרסם פסק הלכה הקובע כי מחשש 'פיקוח נפש' מותר לחלל החג'' ,  בעוד שלכולם ברור כי לא הייתה כאן שאלה של פיקוח נפש '
" הוא העניק לכל אחד ראיון מיוחד ואייטמים בלעדיים שיספקו להם כותרות לפחות עד הבחירות ",  אומר רובינשטיין . " וזאת למה ?  כי אימת המחאה האדירה נגד חילול החג שלו ,  אחזה בו וביועציו וההבנה כי קובעי הטון במגזר החרדי הם התקשורת החרדית ,  ובהתאם לזאת גייס את תמיכתם בעזרת כמה עצמות מכובדות שזרק לעברם'' .  

התרגיל של נתניהו :  ספין  " מושיק גלאמין "  גם למגזר החרדי
דו"ח מבקר המדינה מצביע על חילול שבת קבוע במעון ראש הממשלה .  לכאורה אמורה הייתה התקשורת החרדית להקים קול צעקה .  אבל באתרים החרדים המובילים הידיעה אפילו לא הגיעה לכותרת הראשית .  איך ?  הרבה היערכות תקשורתית ,  וקצת עזרה מלמעלה

