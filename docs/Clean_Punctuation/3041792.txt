נתניהו : " סיכמתי עם טראמפ על הקמת צוותים לבחינת ההתנחלויות "
 ראש הממשלה אמר כי וושינגטון וירושלים סיכמו על הקמת צוותים לשדרוג היחסים ,  לרבות בענייני ביטחון ,  מודיעין וסייבר . " ישנה אפשרות להדוף את איראן ,  בסופו של דבר מקווים להשיג גם שלום ",  אמר בפתח ישיבת הממשלה .  מפוני עמונה הפגינו מחוץ למשרד ראש הממשלה
ראש הממשלה בנימין נתניהו אמר הבוקר  ( ראשון )  כי הוא סיכם עם נשיא ארצות הברית דונלד טראמפ על הקמת צוותי פעולה להידוק היחסים והתיאום בין המדינות . " הסכמנו להקים צוותים כדי לשדרג את כל התחומים המרכזיים ביחסים בין ישראל לארצות הברית בתחומי הביטחון ,  המודיעין ,  הסייבר ,  הטכנולוגיה ,  הכלכלה ותחומים אחרים .  כמו כן ,  הסכמנו להקים צוותים במקום שעדיין לא הסכמנו בעבר ולא הגענו אליו להסכמה  ההתיישבות ביהודה ושומרון .  גם על כך נדון ",  אמר בפתח ישיבת הממשלה .  
לדברי נתניהו ,  שחזר ביום שישי האחרון מביקור בן ארבעה ימים בוושינגטון ,  שם נועד לראשונה עם טראמפ מאז השבעתו לתפקיד ,  הברית בין המדינות התחזקה . " הברית בין ישראל לארצות הברית תמיד היתה איתנה ,  אבל אמרתי שם ואני אומר לכם גם כאן בירושלים :  הברית הזאת התחזקה עוד יותר .  קודם כל ,  יש כאן קשר אישי רב שנים בין הנשיא טראמפ לביני ,  והוא חשוב .  אבל הוא חשוב עוד יותר בגלל הדבר השני שהתחזק ,  וזו הראייה המשותפת של הסכנות וההזדמנויות במזרח התיכון .  שנינו רואים עין בעין את האיום המרכזי והגובר מצדה של איראן ,  ואת הצורך לעמוד מול התוקפנות של איראן בתחומים השונים ". 
הוא הוסיף כי שניהם רואים את האפשרות לבסס אינטרסים אזוריים ,  בין היתר כדי  " להדוף את איראן וגם כדי לפתח הזדמנויות אחרות ונורמליזציה .  בסופו של דבר אנחנו מקווים גם לשלום ". 
לקריאה נוספת:נתניהו לסגן הנשיא פנס :  מבקשים הכרה אמריקנית בריבונותנו בגולןאיראן לטראמפ :  הנשק הגרעיני של ישראל הוא הסכנה הגדולה לעולםנתניהו בריאיון בארה"ב :  השליטה הביטחונית - תנאי הכרחי להסכם 
נתניהו התייחס גם לביקורו באוסטרליה ובסינגפור .  ראש הממשלה יטוס היום לאחר שני ביטולי ביקורים רשמיים למדינה בשנים האחרונות - האחד לפני שלוש שנים ,  והאחרון על ידי הנשיא ראובן ריבלין בשנה שעברה - לפגישה ראשונה אי פעם באוסטרליה . " אקיים יחד עם ראש ממשלת אוסטרליה ,  מלקולם טרנבול ,  פגישה עם אנשי עסקים משתי המדינות ,  במטרה להגדיל את הסחר בין ישראל ואוסטרליה .  מה שאנחנו עושים לחיזוק מעמדה הבינלאומי של ישראל בעולם  וזה ניכר בביקור בוושינגטון ,  בביקורים שקדמו לוושינגטון ,  בעולם המוסלמי ,  ועכשיו ביבשת אוסטרליה ובמעצמות אחרות באסיה .  מה שברור כאן שיש לזה גם היבט כלכלי  אנחנו פותחים שווקים חדשים .  זה אחד מהדברים שתורמים לחיזוק כלכלתה של ישראל ". 
במהלך הישיבה הפגינו עשרות מפוני עמונה מחוץ למשרד ראש הממשלה .  המפגינים הביאו מנוף וקראו ליישום ההבטחה שנתן נתניהו בשם הממשלה ,  ולפיה יוקם יישוב חלופי לתושבי המאחז שפונו .  המפגינים אף הספיקו לשוחח עם שר החינוך נפתלי בנט ,  שהתחייב כי יסייע להם וכי הוא מאמין שראש הממשלה יעמדו במילתו .  
שר הביטחון אביגדור ליברמן אמר היום בוועידה הביטחונית במינכן ,  שם נועד שלשום לראשונה עם שר ההגנה של ארצות הברית ג'יימס מאטיס ,  כי פתרון שתי המדינות אפשרי ,  אולם ההצעות הקיימות  " לא הגיוניות ".  לדבריו , " נקבל מדינה אחת הומוגנית ללא יהודי אחד ,  ומדינה שנייה שיותר מ-20% מהאוכלוסייה שלה הם פלסטינים ".  
ליברמן הוסיף כי ישנה הבנה בעולם הערבי שישראל פחות מסוכנת מטהראן . " העולם הסוני מבין שהאיום הכי גדול הוא לא ישראל והציונות ,  אלא איראן .  זאת הזדמנות לשיח אזורי .  הכדור הוא במגרש שלהם היום ".  לדבריו ניתן להתמודד עם האיום האיראני באמצעות  " שילוב של לחץ כלכלי ומדיניות קשוחה ,  וכמובן לישם את החלטות מועצת הביטחון ,  למשל על הטילים הבליסטיים ". 
שר החוץ של ערב הסעודית עאדל אל-ג'ובייר ,  שמשתתף אף הוא בוועידה במינכן ,  אמר כי ריאד מוכנה לתמוך במאמצי השלום בין ישראל לפלסטינים .  לדבריו ,  ניתן להשיג התקדמות בנושא בין הצדדים .  הוא הוסיף כי האינטרסים של מדינתו ושל ארצות הברית תואמים בתחומים רבים ,  בעיקר בנוגע לאיראן ,  אותה כינה יצואנית הטרור הגדולה בעולם .  

נתניהו : " סיכמתי עם טראמפ על הקמת צוותים לבחינת ההתנחלויות "
 ראש הממשלה אמר כי וושינגטון וירושלים סיכמו על הקמת צוותים לשדרוג היחסים ,  לרבות בענייני ביטחון ,  מודיעין וסייבר . " ישנה אפשרות להדוף את איראן ,  בסופו של דבר מקווים להשיג גם שלום ",  אמר בפתח ישיבת הממשלה .  מפוני עמונה הפגינו מחוץ למשרד ראש הממשלה

