 " היועץ המשפטי לממשלה נפגש עם מקורב רה"מ טרם מינויו "
 בחדשות 2 פורסם כי מנדלבליט נפגש עם מקורבו של נתניהו ,  נתן אשל ,  טרם מונה ,  ובעת שאשל היה מושעה בשל הטרדה מינית .  זאת ,  לאחר שפורסם כי נפגש גם עם ניר חפץ באותה התקופה .  הערכות :  נתניהו ייחקר גם בחשד לשיבוש חקירה בתיק 4000
 ( בווידאו :  היועמ"ש על המלצות המשטרה ,  בחודש שעבר )  
היועץ המשפטי לממשלה אביחי מנדלבליט נפגש עם מקורבו של ראש הממשלה בנימין נתניהו ,  נתן אשל ,  טרם מינויו לתפקיד - כך פורסם הערב  ( שני )  בחדשות 2 .  זאת ,  לאחר שלפני כחודש פורסם כי מנדלבליט נפגש באותה התקופה גם עם יועץ התקשורת לשעבר של משפחת נתניהו ועד המדינה בהווה ,  ניר חפץ .  על פי הפרסום ,  בשלב שבו התקיימה הפגישה בין מנדלבליט לאשל ,  האחרון כבר היה מורחק מלשכתו של נתניהו בשל הטרדה מינית .  
בשיחה עם חדשות 2 אמרו גם היועמ"ש וגם אשל כי הם לא זוכרים פגישה כזו . " זה לא זכור לי כזה דבר ",  אמר אשל . " אני זוכרת שהוא ביקש להיפגש איתי ונפגשתי איתו ,  אבל אני לא זוכר .  המון אנשים מבקשים לפגוש אותי .  אין לי עניין בשיחה הזו ,  תודה רבה ",  הוסיף .  
עוד פורסם הערב במהדורה המרכזית של חדשות 2 כי גורמים משפטיים מעריכים שנתניהו צפוי להיחקר בחשד לשיבוש חקירת תיק 4000 ,  המכונה פרשת בזק .  על פי הפרסום ,  החשד הוא כי עד המדינה בפרשה ,  ניר חפץ ,  פעל להעלמת ראיות ברשות שקיבל מנתניהו ,  שהעסיק אותו בתור יועץ תקשורת .  
את חקירת התיק מוביל החשד שהקשר מול בעל השליטה בחברת בזק ,  שאול אלוביץ' ,  התבצע על ידי נתניהו באמצעות בנו יאיר ורעייתו שרה ,  וכן באמצעות שני עדי המדינה בפרשה - חפץ ומנכ"ל משרד התקשורת שלמה פילבר .  
מלשכת נתניהו נמסר בתגובה לפרסום כי  " הדלפה של חומרים מחקירה ,  אפילו אם מדובר בטענות שווא ,  הן הניסיון האמתי לשיבוש חקירה .  ראש הממשלה פעל ופועל תמיד לפי החוק .  הטענות על שיבוש הן קשקוש .  לא שיבוש ,  לא דובים ,  לא כלום ". 
 ( עדכון ראשון :  20:56 )   

" היועץ המשפטי לממשלה נפגש עם מקורב רה"מ טרם מינויו "
 בחדשות 2 פורסם כי מנדלבליט נפגש עם מקורבו של נתניהו ,  נתן אשל ,  טרם מונה ,  ובעת שאשל היה מושעה בשל הטרדה מינית .  זאת ,  לאחר שפורסם כי נפגש גם עם ניר חפץ באותה התקופה .  הערכות :  נתניהו ייחקר גם בחשד לשיבוש חקירה בתיק 4000

