ראשי 'העדה החרדית' : " הקריאה לעלות לישראל - תעמולה זולה "
 הפלג הקיצוני פרסם הודעה שמבקרת את קריאתו של נתניהו ליהודי צרפת לעלות לישראל . " אל תפקירו את חינוך בניכם ובנותיכם בעבור תעמולה לאומית זולה ".  נטורי קרתא : " נתניהו רוקד על דם יהודי "
 כמעט שבועיים אחרי הרצח במרכול  " היפר כשר "  בפריז שבצרפת ,  בו נהרגו ארבעה אנשים ,  חברי בד"ץ 'העדה החרדית' ,  הסמכות הרוחנית הקיצונית במגזר החרדי ,  פרסמה קריאה שבה היא מבקרת את קריאותיו של ראש ממשלת ישראל בנימין נתניהו לעלות לארץ . 
" בעקבות המאורעות עושים ראשי המדינה תעמולה גדולה לקרוא אל יהדות צרפת בפרט ואירופה בכלל לעלות לארץ הקודש .  ועל כן פונים אנו אל אחינו בני ישראל החרדים אל דבר השם שלא יטו אוזנם לקול התעמולה הזאת ,  וכל עוד אינם יודעים היכן יתחנכו בניהם ובנותיהם שיחיו בדרך התורה והמסורה הצרופה לא יעלו לארץ הקודש כי הסכנה מרובה מרשת אשר טומנים להם ראשי השלטון כפי שעשו בעבר עם יהדות הגולה ילדי טהרן ועוד רבים אשר לדאבון הלב אבוד מעדת החרדים ,  ועזבו מקור מים חיים לחצוב בארות נשברות אשר לא יכילו המים ונטמעו בכור ההיתוך החילוני ".  
בקריאה שלא לעלות לישראל הוסיפו הרבנים : " אל תפקירו את חינוך בניכם ובנותיכם בעבור תעמולה לאומית זולה של כוחי ועוצם ידי ,  אשר השמידו חלק גדול מכלל ישראל .  שמרו מכל משמר על חינוך צאצאיכם ,  ובני ובנות ישראל החרדים בחורים ובתולות לא יעלו לארץ הקודש כל עוד אינם יודעים איה יהיה מקום חינוכם ולימודם הראוי בדרך תורה הקדושה ". 
'העדה החרדית' מצטרפת לקריאתה של ה"נטורי קרתא ",  הפלג הקיצוני האנטי ציוני ,  שהגדירו לפני מספר ימים את קריאותיו של נתניהו כ"תכסיס ציוני "  וקבעו כי הוא  " רוקד על דם יהודי ובחוצפה קורא ליהודי צרפת ושאר אירופה להגר למדינת ישראל .  היה אפשר כמעט ולהרגיש את העונג של המנהיגים הציוניים ,  בעקבות החדשות על תקיפה נוספת נגד יהודים .  הם מקווים שבזאת הם יגרמו לתוצאות אותן הם מבקשים :  גל מהגרים גדול למדינתם .  מילותיו של נתניהו נועדו לבייש את צרפת ,  מדינה שהייתה נחמדה ומסבירת פנים ליהודים מזה עשרות שנים ,  וניסתה בכל דרך להגן על אזרחיה היהודים .  צרפת היא היום בית לכ-500 אלף יהודים .  הקריאות להגירה המונית היא חוצפה וכפיות טובה שלא תיאמן ".  

ראשי 'העדה החרדית' : " הקריאה לעלות לישראל - תעמולה זולה "
 הפלג הקיצוני פרסם הודעה שמבקרת את קריאתו של נתניהו ליהודי צרפת לעלות לישראל . " אל תפקירו את חינוך בניכם ובנותיכם בעבור תעמולה לאומית זולה ".  נטורי קרתא : " נתניהו רוקד על דם יהודי "
 
