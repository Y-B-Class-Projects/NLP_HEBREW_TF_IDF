 " נתניהו שוב תובע עיתונאי על סיפור לגיטימי ":  הרשת מתגייסת לעזרתו של בן כספית 
" עיתונאי מהשורה הראשונה ",  אמש  ( ראשון )  הגיש ראש הממשלה בנימין נתניהו ,  תביעה נגד העיתונאי בן כספית בגובה 200 אלף שקלים .  בתגובה ,  הרשת סערה ואף נפתח עמוד גיוס המונים - עתידי ,  למקרה שכספית יפסיד בתביעה
אמש  ( ראשון )  הגיש ראש הממשלה בנימין נתניהו ,  תביעה נגד העיתונאי בן כספית בגובה 200 אלף שקלים ,  בגין דברים שכתב בטורו האחרון בעיתון  " מעריב ".  בתגובה ,  הרשת סערה ורבים ביקרו את דרכו של נתניהו שמנהל מספר תביעות מול עיתונאים ,  בטענה ללשון הרע . " תביעת השתקה ",  נכתב בפייסבוק בתגובה לפוסט שפרסם כספית .  הרשת התגייסה לעזרתו של כספית ,  וגולשים פתחו עמוד  " גיוס המונים עתידי ",  מעין עצומה שאליה התגייסו 3,849 אנשים בהתחייבות לתמוך בבן כספית נגד  " תביעת ההשתקה של נתניהו ".   " נתניהו מנסה לסתום את הפה של עיתונאי ביקורתי כלפיו .  אנחנו עומדים עם בן כספית .  התחייבו לתרום 50 שקלים בהנחה וכספית מפסיד במשפט מול ראש הממשלה ",  כתבו באתר .  
זה אינו המאבק המשפטי הראשון שמנהלת משפחת נתניהו כלפי עיתונאים וגם לא הראשונה שמשפחת נתניהו מנהלת כלפי כספית .  בשנה שעברה נאלץ כספית לשלם 50 אלף שקלים לשרה נתניהו ,  בגין כתבה שפרסם ב-2010 .  בתביעה שהוגשה אמש ,  ציינו עורכי הדין של נתניהו ,  כי  " מזה תקופה ארוכה ,  מנהל הנתבע באמצעי תקשורת שונים ,  ובפרט בעיתון מעריב המשמש לו כפלטפורמה ,  מסע השמצות מכוון ומתוזמר היטב נגד ראש הממשלה ,  במסגרתו הוא מנצל כל הזדמנות שנקרית בדרכו להפיץ מסרים פוגעניים ביחס לראש הממשלה ,  ואינו מהסס להטיח בו האשמות קשות וחמורות ".  עוד בשישי האחרון צורף מכתב התראה שנשלח לכספית ,  מיד אחרי פרסום הכתבה .  במכתב שעליו חתומים עורכי דינו של נתניהו ,  נטען כי נזקיו של ראש הממשלה  " בגין הפרסום השקרי והפוגעני עומדים ,  בשלב זה ,  לצורך פשרה בלבד ,  על סך של 100 אלף שקלים ".  עוד דרשו כי העיתון יפרסם תיקון והתנצלות בולטת .  
לא מדובר בקמפיין גיוס המונים אלא מעין עצומה ,  שנכון לכתיבת שורות אלו ,  3,883 אנשים חתמו עליה בהתחייבות לתרום לכספית 50 שקלים במידה ויפסיד .  העצומה - גיוס המונים עתידי ,  שותפה 1,119 פעמים ברחבי הרשתות החברתיות . " ביחד נכסה את הסכומים שכספית יפסיד ,  אם יפסיד ,  במשפט הלא הוגן והלא דמוקרטי הזה ",  כתבו .  אמש הרשת סערה בעקבות התביעה ואף ראש הממשלה הגיב בעמוד הפייסבוק הפרטי שלו וכתב : " ספויילר :  בן כספית הכזבן ,  שרודף אותי ואת משפחתי כבר עשרות שנים ,  שוב ייאלץ לשלם ",  כתב .  אל הפוסט הקצר שכתב ,  צירף תמונה של כתבה שנכתבה בהארץ לפני 17 שנים על כך שאורי כספית ,  אחיו של בן כספית ,  נעצר בחשד להונאה של מיליוני שקלים .  דווקא נתניהו ,  שהעלה סרטון לדף הפייסבוק האישי שלו לפני 11 חודשים ובו ביקש  " עזבו את בני משפחתי ",  בחר להציף כתבה שנכתבה לפני 17 שנים ,  הקשורה לאחיו של כספית .  
למרות ההתגייסות המרשימה ,  כספית הגיב בדף הפייסבוק שלו וכתב : " לא צריך תרומות .  הכל בסדר .  התביעה הזו לא תגיע לבית המשפט .  העניין המזעזע יותר ,  אולי אפילו מבהיל ,  היא העובדה שראש ממשלת ישראל ,  תחת סמל המנורה ודגל ישראל ,  מפרסם פוסטים מכפישים הקשורים לעניינים משפחתיים שאין לו בהם יד ,  רגל או הבנה כלשהי ".  בתגובה לפוסט ,  הגיבו מאות אנשים עם תגובות תמיכה : " אתה ,  יחד עם אמיצים נוספים ,  עומדים בחזית מול טירוף המערכות במדינה ",  כתב אחד הגולשים . " הטור שלך ,  בעיני הטוב בכל העיתונות ,  ככה כבר שנים ",  הגיב גולש נוסף . 

" נתניהו שוב תובע עיתונאי על סיפור לגיטימי ":  הרשת מתגייסת לעזרתו של בן כספית 
" עיתונאי מהשורה הראשונה ",  אמש  ( ראשון )  הגיש ראש הממשלה בנימין נתניהו ,  תביעה נגד העיתונאי בן כספית בגובה 200 אלף שקלים .  בתגובה ,  הרשת סערה ואף נפתח עמוד גיוס המונים - עתידי ,  למקרה שכספית יפסיד בתביעה

