הבטחות כמו חול :  כך ניפץ טראמפ את התקווה להעברת השגרירות לירושלים
נשיא ארה"ב חתם על דחייה ובכך סתם את הגולל ,  לפחות לחצי שנה ,  על העברת השגרירות מתל אביב .  אך להחלטה זו קדמה יותר משנה של הבטחות נרגשות לישראלים מפיו ומפי יועציו ,  שהחלו בוועידת איפא"ק ונמשכו עד אחרי כניסתו לבית הלבן
החלטתו של נשיא ארצות הברית דונלד טראמפ לחתום על דחייה בהעברת השגרירות לירושלים שוברת שורה של הבטחות מצדו בנושא במהלך קמפיין הבחירות .  טראמפ הוא אמנם לא הנשיא הראשון שמבטיח ערב הבחירות להעביר את השגרירות ונמנע מלעשות זאת ,  אך ייתכן שאמירותיו בסוגיה היו המפורשות ביותר שניתנו מכיוון הבית הלבן .  
ב-21 במרץ 2016 ,  בהיותו המועמד המוביל בפריימריז הרפובליקנים ,  הוא הגיע לוועידת איפא"ק בוושינגטון ,  ובנאום פרו-ישראלי מובהק הבטיח כי ארצות הברית תמיד תעמוד לצדה של ישראל ,  ושאחת הדרכים לבטא זאת תהיה העברת השגרירות . " אנחנו נעביר את שגרירות ארצות הברית לבירת הנצח של העם היהודי ,  ירושלים ",  הוא הבטיח לקול תשואות הקהל . " ובכך נשלח מסר ברור שאין אור יום בין ארצות הברית ובעלת בריתה ישראל ",  הוא אמר .  
לקריאה נוספת:בניגוד להבטחתו :  טראמפ דחה את העברת שגרירות ארה"ב לירושליםלשכת נתניהו :  שגרירויות מחוץ לירושלים תורמות לאשליה הפלסטיניתגורמי ממשל בארה"ב :  טראמפ ידחה את העברת השגרירות לירושלים 
בסוף חודש ספטמבר האחרון נפגש ראש הממשלה בנימין נתניהו עם שני המועמדים לנשיאות ,  טראמפ והילרי קלינטון .  בתום הפגישה עם המועמד הרפובליקני במגדלים הנושאים את שמו במנהטן ,  הודיע טראמפ כי הוא  " מכיר בכך שירושלים היא בירת הנצח של העם היהודי כבר יותר מ-3,000 שנה ".  הוא המשיך כי אם ייבחר , " ארצות הברית תכיר בירושלים כבירתה המאוחדת של ישראל "   הכרזה שמשמעותה המעשית היא העברת השגרירות .
 גם אחרי שניצח בבחירות ,  המשיכו הנשיא וצוותו לחזור על ההבטחה .  ב-10 בנובמבר ,  אמר יועצו הקרוב ג'ייסון גרינלבט ,  שמונה מאוחר יותר לשמש כשליח מיוחד במזרח התיכון : " אני חושב שאם הוא אמר זאת ,  הוא הולך לעשות את זה ".  בראיון לגל"צ הוסיף גרינבלט : " עבור ישראל ,  הוא שונה מהנשיאים הקודמים ,  ואני חושב שהוא איש שממלא את הבטחותיו .  הוא מכיר בקשר ההיסטורי של היהודים לירושלים ,  שלא כמו אונסק"ו ".  
חודש לאחר מכן אמרה היועצת הבכירה של הנשיא קליאן קונווי בריאיון כי  " העברת השגרירות נמצאת גבוה בסדר העדיפויות של הנשיא ".  היא הסבירה : " זה משהו שידידתנו הגדולה ישראל תעריך מאוד ,  ומשהו שיהודים אמריקנים רבים מצפים לו ".  
אבל לא רק יועציו של הנשיא שבו על ההבטחה .  הנשיא עצמו ,  יום לפני שהושבע לתפקיד ,  אמר לבועז ביסמוט ב"ישראל היום ":   " ודאי שאני זוכר את מה שאמרתי לך לגבי ירושלים .  מובן שלא שכחתי .  ואתה יודע שאני לא אדם שמפר הבטחות ".  באותו היום 19 בינואר אמר שון ספייסר ,  אז יועץ תקשורת בצוות חילופי השלטון : " היו קשובים ,  תהיה הודעה עם פרטים נוספים בנושא .  הנשיא הבהיר כי ישראל לא קיבלה את הכבוד שמגיע לה ".  באותה נקודת זמן ,  נראה היה שההודעה בנושא עומדת לצאת ממש מיד לאחר ההשבעה .  
אלא שמאז נכנס הנשיא לתפקידו ,  כיוון הרוח החל להשתנות בהדרגה .  בראיונות לתקשורת טראמפ החל להשתמש במונח  " שוקל ברצינות "  בכל פעם שנשאל אם יעביר את השגרירות .  למרות השינוי בטון ,  ההערכות שליוו את כניסתו לתפקיד ,  בין היתר לנוכח ההודעה על הכוונה למנות את דייוויד פרידמן לתפקיד השגריר בישראל ,  הייתה כי טראמפ ימלא את ההבטחה .  
אבל השבועות חלפו והממשל החל להתחמק משאלות בנושא .  כשנשאל על כך ,  הקפיד דובר הבית הלבן שון ספייסר לענות בלקוניות  " כשיהיה מה לעדכן נודיע ".  עד שאמש הודיע רשמית הבית הלבן על הכוונה לדחות את יישום החוק להעברת השגרירות בחצי שנה .  כאמורקדמו לו הנשיאים ביל קלינטון וג'ורג' בוש הבן ,  שחזרו על ההבטחות אלו במהלך הקמפיין שלהם ובסופו של דבר נמנעו מביצוע מהלך זה בזמן כהונתם .  

הבטחות כמו חול :  כך ניפץ טראמפ את התקווה להעברת השגרירות לירושלים
נשיא ארה"ב חתם על דחייה ובכך סתם את הגולל ,  לפחות לחצי שנה ,  על העברת השגרירות מתל אביב .  אך להחלטה זו קדמה יותר משנה של הבטחות נרגשות לישראלים מפיו ומפי יועציו ,  שהחלו בוועידת איפא"ק ונמשכו עד אחרי כניסתו לבית הלבן

