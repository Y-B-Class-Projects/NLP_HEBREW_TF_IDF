בתום דיון סוער :  חוק הגיור אושר בוועדת החוקה
למרות ניסיונות מצד נתניהו  " לקבור "  את החוק שמקדמת התנועה ,  אשר נועד לאפשר לרבני ערים לקיים הליך גיור ,  הוא אושר לקריאה שנייה ושלישית .  הישיבה לוותה בחילופי דברים קשים בין נציגי יש עתיד לנציגי החרדים והבית היהודי
בתום דיון סוער ויצרי ,  שלווה בחילופי דברים קשים בין נציגי הבית היהודי והסיעות החרדיות לבין נציגי יש עתיד ,  אישרה היום  ( שני )  בצהריים ועדת החוקה של הכנסת את חוק הגיור כהכנה לקריאה שנייה ושלישית במליאת הכנסת .  החוק קובע כי יוקמו בתי דין לגיור באופן שיאפשר לרבני ערים לבצע את הליך הגיור .  חברי הוועדה מטעם ישראל ביתנו ,  יש עתיד ,  התנועה והעבודה תמכו בחוק ,  ואילו נציגי הסיעות החרדיות ,  הליכוד והבית היהודי הצביעו נגדו .
 אישור החוק מהווה הישג ללבני וליוזם החוק מהתנועה ,  ח"כ אלעזר שטרן ,  שהצליחו להעביר את ההצעה למרות ניסיונות מצדו של נתניהו להסיר את החוק מסדר היום ,  תוך סיכום מוקדם עם החרדים .  חברי הכנסת הערבים ,  ששקלו להתנגד לחוק ,  נעדרו מהישיבה לאחר סיכום מוקדם עם יש עתיד והתנועה .  
וואלה !  חדשות - הסיפורים החמים:אהרונוביץ' : " האירועים בבירה לא יסתיימו ביום-יומיים"נתניהו מקדם בניית אלף יחידות דיור בירושלים"עושים עלינו סיבוב ":  הפוליטיקאים יעזרו למפוטרי ערד ?   
" מי שלא רצה את חוק הגיור בממשלה קיבל אותו היום בכנסת .  מי שעושה תרגילים ,  מפר הסכמים ,  שלא יופתע שהוא נתקל בחומת מגן בתוך הקואליציה למען חקיקה ראויה שמשרתת את אותן מטרות שאנו מאמינים בהן ,  ובין היתר יהדות סובלנית ופתוחה ",  אמרה לבני בפתח ישיבת סיעת התנועה בכנסת .
" היום התברר שכשראש הממשלה מפר את ההתחייבות שלו למי משרי ממשלתו או לאחת המפלגות השותפות בקואליציה - יש חזית אחרת ,  ואני רוצה להודות ,  מעבר לח"כ אלעזר שטרן שהתאבד על החוק הזה ,  לשני השותפים לחקיקת החוק - לאיווט ליברמן וכמובן ליש עתיד ",  הוסיפה לבני . " יחד פעלנו לעשות את היהדות מקרבת ,  טובה יותר ,  והמסר חשוב לא רק בכנסת ובמדינת ישראל ,  אלא גם לאותה יהדות שחיה בחו"ל ומסתכלת לעיתים בדאבון לב על מה שקורה במדינת ישראל ".  
כעת לא ברור האם ההצעה תעבור לבסוף להצבעה במליאת הכנסת .  ישנה אפשרות שראש הממשלה ,  בנימין נתניהו ,  יבקש להעביר בממשלה החלטה מעט מרוככת יותר ,  שתגדיל את כוחם של הרבנים הראשיים להחליט מי מבין רבני הערים יוכלו לבצע את ההליך .  גם ביש עתיד וגם בסיעת התנועה אמרו היום כי אין להם בעיה עקרונית להעביר את ההצעה ה"מרוככת "  בהחלטת ממשלה - ואם הדבר לא יקרה ,  ההצעה תעלה למליאת הכנסת תוך שלושה שבועות ,  לכל היותר .  
גם נציגי הבית היהודי הבהירו כי הם לא יתנגדו להחלטת הממשלה .  גורמים בבית היהודי אמרו לאחר אישור החוק : " הדיל של נתניהו והחרדים נכשל .  להחלטת הממשלה יכולנו להגיע כבר קודם ".  
יו"ר ועדת החוקה ,  ח"כ דוד רותם  ( ישראל ביתנו )  ,  בירך על אישור החוק ,  ואמר : " אני שמח שהחוק שהתחלתי לקדם בכנסת הקודמת מגיע לישורת האחרונה .  היה לנו חשוב להביא את החוק להצבעה בהקדם האפשרי ".  הוא הדגיש כי  " החוק יאפשר למאות אלפים שעלו לישראל באמצעות חוק השבות להצטרף ולהיות חלק מהעם היהודי .  החוק יתגבר ויחזק את הרוב היהודי במדינה ,  ויסייע לרבים להינשא כדת משה וישראל ". 
הרב גלעד קריב ,  מנכ"ל התנועה ליהדות מתקדמת ,  אמר כי  " אנו מקווים שאישור הצעת החוק בוועדה מסמל ברית חדשה של הכוחות המאמינים בצורך להציל את היהדות בישראל מידי המונופול האורתודוקסי ".  לדבריו , " הרוב שהושג בוועדה לטובת ההצעה משקף את הרוב שקיים בעם לשינוי הכרחי בנושא ".  
בניגוד למברכים ,  אמר ח"כ אברהם מיכאלי  ( ש"ס )  בעקבות אישור החוק כי  " זהו יום שחור למדינת ישראל ".  ח"כ אורי מקלב  ( יהדות התורה )  תקף את יוזם החוק ,  ח"כ שטרן ,  וטען כי הוא  " מעוניין לשנות את מהות הגירות והקבלה לעם היהודי ,  כך שעל פי ההצעה בסופו של דבר לא יהיה שום הבדל בין הליך הגיור המוכר על ידי הרשויות בישראל לבין הדרך שעושים זאת הרפורמים ".  לדבריו , " אנו דורשים להסיר את ההצעה מסדר היום בכל מחיר ,  שכן ההצעה פוגעת אנושות בשלמות העם היהודי ". 
לפניות לכתב עמרי נחמיאס - omri_n@walla.net.il0 

בתום דיון סוער :  חוק הגיור אושר בוועדת החוקה
למרות ניסיונות מצד נתניהו  " לקבור "  את החוק שמקדמת התנועה ,  אשר נועד לאפשר לרבני ערים לקיים הליך גיור ,  הוא אושר לקריאה שנייה ושלישית .  הישיבה לוותה בחילופי דברים קשים בין נציגי יש עתיד לנציגי החרדים והבית היהודי

