הליכוד במתקפה נגד ברק : " אם הרצוג לא היה שותק - ייתכן שהיה בכלא "
 המפלגה פרסמה הודעה בדמות כתב אישום השוטח את אי-הכשירויות לכאורה במסגרת תפקודו של ראש הממשלה לשעבר לפני כ-15 שנה .  זאת ,  עקב חילופי הדברים הפומביים בינו לבין נתניהו אמש . " מצחיק שמי שנחקר בפרשת העמותות מדבר על שחיתות "
 מפלגת הליכוד יצאה היום  ( חמישי )  במתקפה חריפה נגד ראש הממשלה לשעבר אהוד ברק ,  ופרסמה הודעה בדמות כתב אישום השוטח את אי-הכשירויות לכאורה בתפקודו של ברק כראש ממשלה ושר לפני כ-15 שנה .  זאת ,  לאחר חילופי הדברים הפומביים אתמול בין לבין בנימין נתניהו ,  שכינה אותו במהלך מפגן התמיכה שלו  " איש ישן עם זקן חדש ".  ברק היה האדם היחיד שהוזכר בשמו בדבריו של נתניהו במהלך מפגן התמיכה .
" מצחיק שאהוד ברק ,  שנחקר באזהרה בפרשת העמותות שגייסו לטובתו מיליונים באופן לא חוקי ,  מדבר על שחיתות .  אם הרצוג לא היה שותק בחקירתו ,  ייתכן שברק היה יושב בכלא ",  נמסר מהמפלגה היום .  
התגובה מתייחסת לפרשת עמותות ברק ,  שבה נחקר גם יו"ר האופוזיציה כיום יצחק הרצוג ,  שפיקח על העברת כספי קרנות מחו"ל לעמותות השונות ובחר לנצל את זכות השתיקה בחקירה .  היועץ המשפטי לממשלה דאז ,  אליקים רובינשטיין ,  הודיע לבסוף כי לא יוגשו כתבי אישום נגד ברק והרצוג .
" נזכיר כי בהקלטות שולה זקן מתועד אולמרט כאומר שברק 'לוקח שוחד במיליונים ובעשרות מיליונים .  הוא לוקח מכל עיסקת נשק קופון .   .. .כולם מדברים על זה' ",  נמסר עוד בהודעת הליכוד . " נוסיף ונציין כי אלדד יניב ,  לשעבר ראש המטה של ברק ,  סיפר לעיתון הארץ על תרומה בגובה חצי מיליון דולר שהעביר איל ההון מרטין שלאף לאהוד ברק .  הנושא מעולם לא נחקר .  יניב ,  אגב ,  מעולם לא העז לגשת למשטרה ולמסור את כל הידוע לו על מעשי השחיתות בהם היה לכאורה שותף ".  
עוד טענו בהודעת המפלגה לאי-כשירות במהלך רכש מטוסים מחברת לוקהיד מרטין במהלך כהונתו כשר ביטחון . " ראוי לבחון גם כיצד ברק ,  בתפקידו כשר הביטחון ,  קידם רכש מטוסים מחברת לוקהיד מרטין .  אחת המעורבות בעסקה הייתה חברת פוליסי בבעלות בוריס קרסני .  אלדד יניב העיד בעבר כי 'קרסני וברק היו קרובים במיוחד בתקופה שבה ברק רץ לראשות הממשלה וכן במשך כהונתו' .  חרף החשדות ,  ברק חמק מחקירה גם בנושא זה ". 
לסיכום ,  נמסר : " מוטב שברק ימשיך במסעותיו בין מלונות פאר בעולם ולא יטיח האשמות שווא בראש הממשלה נתניהו ,  שתמיד פעל אך ורק לפי החוק ולטובת מדינת ישראל וביטחונה ".  
אתמול אמר ברק בתגובה לנאומו של נתניהו : " ביבי-ביטן כיכבו הערב במופע בכיינות פתטי .  החברים מגלים אהדה מרגשת ,  אבל כשתפורסם עדותם של עדי המדינה ייגמר המשחק ".  ברק הוסיף כי  " זו לא רדיפה ולא מחלוקת מדינית .  מדובר בשחיתות אישית ומערכתית .  מי באמת יאמין שהיועץ המשפטי לממשלה והמפכ"ל רודפים את ראש הממשלה ?  רבים מפקודיי וחבריי היו והינם ליכודניקים .  הם אזרחים גאים וישרים ולוחמים אמיצים ,  לא בובות על חוט .  הם לא יודעים את נפשם מצער ובושה ,  אבל לא יגבו עבריינות קשה בצמרת ולקיחת שלמונים ".  
" לאזרח הפשוט נתונה חזקת החפות ,  אבל ראש הממשלה איננו יכול להתחבא מאחוריה ",  אמר ברק . " עם הכוח שניתן לראש הממשלה נולדת אחריות יתרה .  אחריות מיניסטריאלית וציבורית .  בימים הקרובים עליו להתפטר ,  כפי שהתבטא כבר הנשיא לשעבר של העליון שמגר .  ביבי עומד לסיים את דרכו ,  אם הוא יתעשת וייזום סיכום מכובד ,  ייזכרו לו גם הישגיו .  אם ימשיך להתמהמה ,  הוא יתרסק אל התהום וחבל ",  הוסיף .  
ח"כ יהודה גליק אמר באולפן וואלה !  NEWS כי מפגן התמיכה אתמול שייך ל"מפלגה שמאוד אוהבת את המנהיג שלה ורואה את המנהיג שלה מוביל את המדינה בהצלחה כבירה בתחום המדיני ,  הביטחוני והכלכלי ומצד שני שומעת בכל יום שראש הממשלה הזה הוא אסון שצריך ללכת הבייתה ".  לדבריו , " הליכוד רצה אתמול להביע הרבה אמוד אהבה אמיתית ,  ספונטנית ,  טבעית כלפי המנהיג המאוד אהוב ". 
עוד אמר : " ראש הממשלה כרגע מתפקד בצורה מצוינת .  הוא זוכה לתמיכה ,  לא הוגש נגדו כתב אישום אנחנו רחוקים מזה מרחק רב מאוד .  בעת הזו יש אי הבנה ,  תפיסה בסיסית מוטעית והיא תפיסת האופוזיציה לפיה תפקידה להפיל את ראש הממשלה ,  וזה לא נכון .  במדינה דמוקרטית תפקיד הממשלה לשלוט ותפקיד האופוזיציה להביע ביקורת .  אתמול ראש הממשלה הקפיד הקפדה יתרה לא להגיד מילה על גורמי החוק ,  וכך צריך להיות .  כולנו ,  ימין ,  שמאל ,  חילונים דתיים ,  צריכים לתת גיבוי לגורמי החוק .  בשבועות האחרונים בכל שבוע הפגנות נגד היועץ המשפטי לממשלה ,  זה חמור ".  

הליכוד במתקפה נגד ברק : " אם הרצוג לא היה שותק - ייתכן שהיה בכלא "
 המפלגה פרסמה הודעה בדמות כתב אישום השוטח את אי-הכשירויות לכאורה במסגרת תפקודו של ראש הממשלה לשעבר לפני כ-15 שנה .  זאת ,  עקב חילופי הדברים הפומביים בינו לבין נתניהו אמש . " מצחיק שמי שנחקר בפרשת העמותות מדבר על שחיתות "
 
