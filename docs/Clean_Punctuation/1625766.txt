הערכה :  אם קדימה נשארת בחוץ ,  שנלר ינטוש
ח"כ עתניאל שנלר אמר לחבריו לסיעה שבכוונתו להצטרף לקואליצית נתניהו אם קדימה תסרב להצעת רה"מ .  על פי דיווחים ,  בכוונת שנלר לגייס לשם כך עוד שבעה ח"כים מסיעתו
חבר הכנסת עתניאל שנלר אמר אמש  ( ראשון )  בשיחות עם כמה מחבריו למפלגה ,  שבכוונתו לפרוש מקדימה אם יו"ר סיעתו ציפי לבני לא תיענה להצעת ראש הממשלה נתניהו להצטרף לממשלה .  במקרה כזה ,  דווח בגל"צ ,  בכוונת שנלר לגייס שבעה חברי כנסת מקדימה ולעבור לשורות הקואליציה .
 ההערכה במערכת הפוליטית היא שמרבית חברי הסיעה יתנגדו להצעת נתניהו .  אך בעקבות שינוי בחקיקה ,  שבעה חברי כנסת יכולים להחליט על פרישה ממפלגת האם שלהם ,  וליהנות מההטבות הנובעות מחוק מימון מפלגות .  
אמש נפגשו ראש הממשלה בנימין נתניהו ויו"ר האופוזיציה ציפי לבני בלשכת נתניהו בירושלים  ( ראשון )  ,  כדי לדון בהצטרפותה של מפלגת קדימה לממשלה .  נתניהו הציע ללבני שני שרים ללא תיק בממשלה והשרים מטעם קדימה יהיו גם חברים בקבינט המדיני-ביטחוני .  הפגישה בין השניים נמשכה כשעה וארבעים דקות ,  והיום צפויה לבני להביא את ההצעה בפני סיעת קדימה .
 על פי ההצעה שהציג נתניהו ,  קדימה תצטרף לקואליציה קיימת .  ההסכמים הקואליציוניים הקיימים לא ייפתחו וקדימה תהיה מחויבת לכל ההסכמים הקיימים עם הסיעות האחרות ולחקיקה שנגזרת מהם .  קווי היסוד של הממשלה לא ישתנו וראש הממשלה יוביל את המשא ומתן המדיני ויקבל את ההחלטות המדיניות בכל נושא .  לבני מתחילה הערב בסבב התייעצויות עם חברי הכנסת של קדימה והנושא יועבר גם לדיון בסיעת קדימה .
 מקורבי ראש הממשלה העריכו כי נתניהו ימתין לתשובתה של לבני עד מחר בערב .  לאחר פגישת השניים ,  נתניהו אמר למקורביו כי , " יש לי תחושה שהייתי בסרט הזה במרץ כשלבני חיפשה כל תירוץ לא להיכנס לממשלה .  התחושה שלי שהיא נוקטת בתרגילים כדי למשוך זמן .  מקווה שהיא לא תנהג כך ושהיא תקבל הכרעה ותיכנס .  אם היא תחפש תירוץ לא להיכנס היא תמצא .  המתכונת היא 'בגין 67' .  אם מה שיפריע לה זה לקבל שר נוסף ,  היא תקבל עוד שר .  לא זאת הבעיה .  השאלה היא אם היא באמת רוצה או שהיא מחפשת תירוצים ". 
נתניהו אמר ללבני כי הוא מציע לה שותפות מדינית מלאה .  מלבד חברות בשביעיה ,  שתהפוך לשמיניה אם קדימה תצטרף לממשלה ,  ככל הנראה יהיה גוף מצומצם עוד יותר שלבני תהיה חברה גם בו .  נתניהו הסביר לה כי  " אני מצפה לקבלת החלטה מנהיגותית ". נתניהו אמר עוד ללבני כי המשא ומתן המדיני ינוהל בקול אחד ,  בניגוד לממשלת אולמרט בה אולמרט דיבר עם אבו מאזן ולבני עם אבו עלא .  נתניהו אמר שהוא ינווט את המשא ומתן המדיני .
 לבני אמרה בפגישה כי  " השיחה הזאת יכולה להיות שיחה כנה ,  ויכולה להיות עוד תרגיל פוליטי שנודף ממנו ריח רע .  ההסדר שלך קודם כל לנסות לפלג את קדימה ,  ובצר לך לפנות אלי ,  לא מעיד טובות על כנות כוונותיך .  האיומים האלה עלי ,  אם לא הבנת עדיין ,  לא עובדים ".  בשלב זה ,  לבני ביקשה מנתניהו לקיים שיחה על הנושא המדיני והסדר הקבע .  נתניהו אמר כי מבחינתו הדרך המדינית היא עקרונות נאום בר אילן ותו לא . 
" בהכרעות הנדרשות זו לא קואליציה שתוכל לקבל אותם ",  הוסיפה לבני , " זה או ההכרעות או הקואליציה שלך ,  ומצידי אתמוך ואקרא לתמוך בכל החלטה שתהיה נכונה .  בנושאים ביטחוניים ,  אל מול האיומים ,  הבטחתי כבר בעבר רשת ביטחון ואמרתי שאין בזה קואליציה או אופוזיציה .  אחדות שהיא לא על דרך אין בה ערך ,  ואחדות על נושאים פוליטיים היא לא אחדות אמיתית .  נתניהו אמר ללבני במהלך השיחה כי הוא לא מתכוון לתת לעניין הזה יותר מכמה ימים ו"לא אגרר למשיכת זמן ". 
גורמים בקדימה הדגישו אמש כי , " הצעתו הנוכחית של נתניהו דומה להצעה שנדחתה על ידי רוב חברי סיעת קדימה ביום חמישי ".  משום כך ,  הם מעריכים כי הסבירות היא שקדימה תקבל את אותה החלטה גם הפעם ,  כלומר לא להיענות להצעת נתניהו .  הגורמים הגיבו על דברי נתניהו למקורביו ואמרו כי  " ביבי הוא האחרון בפוליטיקה הישראלית היום שיכול להטיף על תרגילים פוליטיים וחובת ההוכחה לרצינות כוונותיו מונחת עליו ,  משנהג כשם שנהג .  לאורך כל הפגישה לבני שאלה שאלות ונתניהו סירב להשיב להן ,  ניסתה להבין היכן נמצא והוא הקפיד שלא לענות ולהמשיך בזלזולו כלפי קדימה ,  כל מה שהיא מייצגת והבטחותיה לבוחר ".  לדברי הגורמים , " סירובו המוחלט לשנות את קווי היסוד ולצפות מקדימה להתחייב מראש לכל ההסכמים עליהם חתם עם האחרים אומרת הכול ומוכיחה שכנראה שאחרי שזלזל בקדימה ,  הוא מתחיל לזלזל גם בציבור .  הציבור יבחר למי להאמין - לציפי או לביבי ". 

הערכה :  אם קדימה נשארת בחוץ ,  שנלר ינטוש
ח"כ עתניאל שנלר אמר לחבריו לסיעה שבכוונתו להצטרף לקואליצית נתניהו אם קדימה תסרב להצעת רה"מ .  על פי דיווחים ,  בכוונת שנלר לגייס לשם כך עוד שבעה ח"כים מסיעתו

