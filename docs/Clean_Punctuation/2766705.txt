חייל ששב מהקרב : " חששנו ,  אבל הם מפחדים יותר "
 לוחם של אחת החטיבות הסדירות שיצא מהשטח הפלסטיני ברצועת עזה סיפר לוואלה !  חדשות שהמחבלים בעזה  " מפחדים להילחם ".  לדבריו , " לא צריך להסביר לנו למה צריך את הפעולה הקרקעית "
 קולות ראשונים מהשטח :  לוחם של אחת החטיבות הסדירות שיצא הבוקר  ( שישי )  מהשטח הפלסטיני ברצועת עזה סיפר על התחושות בקרב החיילים . " חצינו את הגדר אתמול בלילה במטרה להילחם בחמאס ",  תיאר החייל בשיחה עם וואלה !  חדשות . " ברור שחששנו ,  אבל אחרי כמה שעות ,  כשראינו מי שומר עלינו בשמים ,  את הטנקים והדחפורים ,  הבנו שמי שמפחד זה החמאסניקים ,  הם מפחדים להילחם ".  
מבצע  " צוק איתן "  - כותרות אחרונות :" משעל לא רוצה הפסקת אש - ולכן לא הגיע לקהיר"נתניהו : " נערכים להרחבה משמעותית של הפעילות הקרקעית"מטח כבד לדרום :  רקטות יורטו בשמי אשדוד ואשקלון 
החייל הוסיף כי על אף המתח והחשש ,  ברור ללוחמים מדוע המבצע נחוץ . " בהתחלה היה לנו מתח אבל המפקדים אמרו לנו שהאימונים לקראת המבצע יעזרו לנו וכל לוחם בטוח בעצמו ",  הסביר . " ללא מעט חיילים מהפלוגה שלי יש משפחות שספגו רקטות ואולי גם ממשיכות לספוג .  ולכן לא צריך להסביר לנו למה צריך את הפעולה הקרקעית ".  
ראש הממשלה ,  בנימין נתניהו ,  אמר היום כי הנחה את צה"ל להיערך  " להרחבה משמעותית של הפעילות הקרקעית ".  בפתח ישיבת הממשלה בקריה בתל אביב ,  אמר נתניהו כי הכניסה הקרקעית  " באה לאחר שישראל הסכימה להפסקת האש המצרית וליוזמת האו"ם להפוגה ההומניטרית .  חמאס המשיך לירות .  בחרנו לצאת לפעולה לאחר הבנו שאין ברירה ". 
מבצע קרקעי ברצועת עזה :  עדכונים שוטפים
לאחר שהחל המבצע הקרקעי אמר ראש הלשכה המדינית של חמאס ,  חאלד משעל ,  כי  " ההתנגדות מוכנה לכל האפשרויות ואין מנוס משבירת התוקפנות של המצור ".  גם דובר חמאס ,  פאוזי ברהום ,  מיהר להגיב על הצעד שנקטה ישראל ,  ואמר כי  " הפעולה הקרקעית של ישראל בעזה הינה פעולה מסוכנת והכיבוש ישלם עליה מחיר יקר .  חמאס מוכנה לקראת הפעולה הזו ".  
על פי מקורות פלסטיניים בעזה ,  כוחות צה"ל נמנעו עד כה מכניסה לעומק הרצועה והחדירה לשטח הפלסטיני היא מזערית .  אחד המקורות אמר לוואלה !  חדשות ,  כי בניגוד לרושם שנוצר בצד הישראלי ,  אין טנקים בצירים הראשיים של עזה או באזורים מאוכלסים . " זה שונה לגמרי ממה שראינו ב-2008 ,  אין כמעט כוחות בפנים ",  אמר . " אולי כמה מאות מטרים ליד הגבול ,  זה הכול ".  על פי דיווחים של תושבים בעזה ,  יש חילופי אש גם בשטח המצומצם שאליו נכנסו כוחות צה"ל ,  ובמהלך כניסת הכוחות התנהלו חילופי אש בכמה מוקדים .
 בהוראת ראש הממשלה ושר הביטחון ,  משה יעלון ,  נכנסו אמש כוחות גדולים של צה"ל לשטח רצועת עזה .  הכוחות החלו במבצע קרקעי כשהמטרה היא לפגוע במנהרות הטרור שבאזור .  במקביל ,  תוגברו המערכים המודיעיניים והמבצעיים בצפון ובאזור יהודה ושומרון .  בהודעה שנמסרה מטעם ראש הממשלה הלילה נאמר כי ההוראה לפעולה קיבלה את אישור הקבינט המדיני-ביטחוני , " אחרי שישראל הסכימה להצעה המצרית להפסקת אש ואילו החמאס דחה אותה והמשיך בירי רקטות על ערי ישראל ". 
לפניות לכתב :  amirbohbot@walla.com 

חייל ששב מהקרב : " חששנו ,  אבל הם מפחדים יותר "
 לוחם של אחת החטיבות הסדירות שיצא מהשטח הפלסטיני ברצועת עזה סיפר לוואלה !  חדשות שהמחבלים בעזה  " מפחדים להילחם ".  לדבריו , " לא צריך להסביר לנו למה צריך את הפעולה הקרקעית "
 
