ארגוני היוצרים לכחלון : " אתה היחיד שעומד מול האיומים למנות מגישת חדשות "
 ארגוני היוצרים התפרצו היום לכנס TheMarker וקראו לכחלון שלא להתקפל בפני נתניהו ,  בעקבות הניסיונות שלו להשתלט על השידור הציבורי .  היוצרים : " על כחלון לעמוד בפני האיומים על התקשורת החופשית ,  ואל מול ניסיונות החיסול של התאגיד "
 ארגוני היוצרים התפרצו היום  ( שלישי )  לכנס TheMarker ,  בפאנל שאירח את שר האוצר ,  וקראו לכחלון שלא להתקפל בפני ראש הממשלה נתניהו ,  בעקבות הניסיונות שלו להשתלט על השידור הציבורי .
 עוד הם אמרו , " הציבור בישראל אומר לך תודה .  אתה היחיד שעומד מול האיומים למנות מגישת חדשות "   כאשר הם מתייחסים להתנגדותו של נתניהו למינויה של גאולה אבן למגישה הראשית של  " כאן בהקמה ".  בנוסף ,  היוצרים גם קראו לכחלון  " לעמוד בפני האיומים על התקשורת החופשית והעיתונות העצמאית ,  בהיותו המגן האחרון על הדמוקרטיה הישראלית ,  ואל מול ניסיונות החיסול של התאגיד ". 
כחלון לא הגיב ישירות להתפרצות אך אמר בכנס כי יש פער של 300 מיליון שקל בין מה שעובדי הרשות הציגו לנתניהו בפגישתם ביום שישי ,  שעל תוכנה דווח לראשונה בוואלה ברנז'ה ,  לבין האמת  וכי הוא מחכה שנתניהו ישוב מביקורו בסין כדי להציג לו את הפער בין הסכומים .
 אתמול פרסמו ארגוני היוצרים הבהרה לפיה בנתונים שהציגו אנשי הרשות הם  " שכחו "  להוסיף את ההשקעה המחויבת על פי חוק ביצירת המקור בסך של 200 מיליון שקל בשנה .  הם אמרו כי  " עצוב להיווכח שלאחר עשור שבו הקפידה רשות השידור להתעלם מחובותיה למימון תוכן ישראלי כמו דרמות וסרטי תעודה ,  לאחר שמעל למיליארד וחצי שקלים הופקע מהמסך עבור משכורות עתק של בכירים ,  מנגנון מנופח ,  מימון 16 ועדים ותחזוק מחלקת גבייה מסואבת ,  בוחרים נציגי רוממה להציג תוכנית פעולה ל'רשות השידור המשוקמת' אשר תייצר אקטואליה ,  הפקות פנימיות ובעיקר משכורות ".  

ארגוני היוצרים לכחלון : " אתה היחיד שעומד מול האיומים למנות מגישת חדשות "
 ארגוני היוצרים התפרצו היום לכנס TheMarker וקראו לכחלון שלא להתקפל בפני נתניהו ,  בעקבות הניסיונות שלו להשתלט על השידור הציבורי .  היוצרים : " על כחלון לעמוד בפני האיומים על התקשורת החופשית ,  ואל מול ניסיונות החיסול של התאגיד "
 
