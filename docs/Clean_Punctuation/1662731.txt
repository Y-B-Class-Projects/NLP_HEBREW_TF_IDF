בג"ץ התיר לסופר חליחל לנסוע לביירות
בג"ץ אישר לסופר עלא חליחל להגיע לביירות לקבלת פרס ספרותי מטעם האו"ם ,  וזאת למרות התנגדות רה"מ ושר הפנים .  השופטים : " המדינה לא סיפקה צידוק לעמדה האוסרת את נסיעתו ".  זו הפעם הראשונה מאז 1948 שמתקבל פסק דין המאפשר ביקור אזרח ישראלי במדינה שמוגדרת כמדינת אויב
בהתפתחות עלילתית מפתיעה ,  הורו היום  ( שלישי )  שופטי בג"ץ למשרד הפנים להתיר לסופר ולעיתונאי הערבי-ישראלי עלא חליחל לטוס ללבנון ,  על מנת שיוכל לקבל שם פרס ספרותי מטעם האו"ם .  ההחלטה התקבלה למרות התנגדות ראש הממשלה ושר הפנים .  כמו כן ,  הוציא בג"ץ צו על תנאי המחייב את שר הפנים וראש הממשלה להסביר מדוע לא לקבוע קריטריונים ברורים המאפשרים את נסיעתם של אזרחי מדינת ישראל למדינות המוגדרות כמדינות אויב לפי החוק הישראלי .  
חליחל הינו אחד מבין 39 סופרים ערבים עד גיל 39 ,  שנבחרו על ידי יונסק"ו לסופרים הצעירים המבטיחים בעולם הערבי .  בעקבות בחירתו הוא זומן להשתתף בפסטיבל הספרות  " ביירות 39 ",  שם היה אמור לקבל אות הוקרה ולהרצות על ספריו .
 בדצמבר פנה חליחל למשרד הפנים וביקש לקבל היתר לטוס ללבנון ,  מכיוון שהחוק בישראל אינו מתיר לבקר במדינת אויב ללא אישור משר הפנים .  לאחר שבמשך חודשים ארוכים לא קיבל תשובה ,  עתר חליחל בשבוע שעבר לבג"ץ ,  באמצעות עורכי הדין חסן ג'בארין וחנין נעאמנה מארגון עדאלה ,  בדרישה להתיר לו לטוס ללבנון .  ובנוסף ,  דרשו בעדאלה להורות למשרד הפנים לגבש קריטריונים ברורים לאישור ביקור במדינת אויב לצרכים לגיטימיים .  
בדיון שהתקיים אתמול בבית המשפט הודיע נציג המדינה כי אין מידע מודיעיני או ביטחוני שלילי כנגד חליחל ,  אולם משרד הפנים מסרב להתיר לו לבקר בלבנון ,  כי היתר מסוג זה ניתן רק במקרים הומנטיריים קיצוניים ביותר .  השופטים פנו לראש הממשלה בנימין נתניהו ,  ולשר הפנים אלי ישי ,  כדי שישקלו את עמדתם מחדש .  אולם נתניהו הודיע אתמול שהוא מגבה את החלטת שר הפנים .
 השופטים ,  אסתר חיות ,  חנן מצלר ויצחק עמית ,  קבעו היום כי בניגוד לעמדת ראש הממשלה ושר הפנים ,  חליחל יוכל לטוס ביום חמישי לביירות ,  ולשהות שם במשך ארבעה ימים .  השופטים גם הורו למשרד הפנים לנמק מדוע לא ייקבע קריטריונים ברורים שיאפשו לאזרחי ישראל לבקר במדינות אויב .  חליחל טס הבוקר ללונדון ,  ולאחר שנודע לו על החלטת בג"ץ הוא מתכוון לטוס לביירות בימים הקרובים .  
בעתירה טענו עורכי הדין כי העדר החלטה בבקשתו של חליחל לקבל היתר נסיעה ללבנון פוגע בזכויותיו החוקתיות ,  לרבות זכותו לצאת את הארץ וזכותו לחופש עיסוק ולחופש ביטוי .  עוד נטען ,  כי אי מתן היתר יציאה ללבנון ,  ללא עריכת הליך שימוע לחליחל ,  פוגע בזכותו להליך הוגן . " פסק הדין הזה הוא הראשון מאז 48' המאפשר לאזרח ערבי לבקר במדינת אויב ",  אמר בתגובה עו"ד ג'בארין . " על אף שפסק הדין לא נומק עדיין ,  הוא מוכיח שמדיניות המצור התרבותי שהופעלה על האזרחים הערבים במדינת ישראל שרירותית ,  ולא עומדת במבחנים חוקתיים ".  
תקנה 5 לפקודת הארכת תוקף של תקנות שעת חירום  ( יציאה לחוץ לארץ )  אוסרת באופן גורף על כל תושב או אזרח ישראלי לצאת את הארץ לאחת המדינות המוגדרות מדינות אויב לפי החוק אלא על פי היתר של שר הפנים או ראש הממשלה .  בכל מקרה אחר ,  נסיעה למדינות אויב תיחשב יציאה שלא כדין .  בעתירה הדגישו עורכי הדין של חליחל כי  " תקנה 5 הינה תקנה דרקונית וגורפת ,  ועל כן יש לקבוע קריטריונים ברורים להפעלת הסמכות המגבילה את היציאה לארצות אויב ,  תוך הבטחת קיומו של הליך הוגן ". 
עלא חליחל ,  35 ,  נולד בכפר ג'יש שבגליל וכיום מתגורר בעכו .  חליחל הוא סופר ,  מחזאי ,  תסריטאי ,  עיתונאי ,  מרצה ,  עורך-לשוני ומתרגם .  כיום הוא משמש מנהל תוכניות בערוץ  " מיקס "  הפלסטיני .  בשנים האחרונות פרסם כמה ספרים שהוצאו לאור על ידי מו"לים ידועים בעולם הערבי ,  וחלקם אף תורגמו לשפות זרות .
 
בג"ץ התיר לסופר חליחל לנסוע לביירות
בג"ץ אישר לסופר עלא חליחל להגיע לביירות לקבלת פרס ספרותי מטעם האו"ם ,  וזאת למרות התנגדות רה"מ ושר הפנים .  השופטים : " המדינה לא סיפקה צידוק לעמדה האוסרת את נסיעתו ".  זו הפעם הראשונה מאז 1948 שמתקבל פסק דין המאפשר ביקור אזרח ישראלי במדינה שמוגדרת כמדינת אויב

