נתניהו מקדם הדחת ראשי  " כאן "
 כדי לחזק את שליטתו ברשות ,  נתניהו יהיה השר הממונה על רשות השידור - כך על פי המתווה שמקדם רה"מ .  ובתוך כך ,  בתאגיד ממשיכים לקבוע עובדות בשטח וצירפו 15 עובדים חדשים : " זה כמו רכבת הרים .  אנחנו מחכים לשמוע את כחלון "
 כחלק מהתכנית לביטול התאגיד וחזרה למתווה רשות השידור ,  ראש הממשלה ושר התקשורת בנימין נתניהו יבקש להדיח את ראשי תאגיד השידור בהקמה  " כאן ",  המנכ"ל אלדד קובלנץ ויו"ר המועצה גיל עומר  כך פורסם הבוקר  ( שלישי )  בתוכניתו של רזי ברקאי בגל"צ .  
במסגרת הדחתם של קובלנץ ועומר ,  ימונו ארבעה בעלי תפקידים חדשים :  מנכ"ל רשות השידור ,  מנהל טלוויזיה ,  מנהל רדיו ומנהל דיגיטל .  כדי לחזק את שליטתו ברשות ,  נתניהו יהיה השר הממונה על רשות השידור .  
במקביל ,  יחתמו הסכמי עבודה חדשים עם ועדי העובדים ,  באופן שלא יאפשר לשר האוצר משה כחלון להתמיד בהתנגדותו לסגירת התאגיד .  אתמול בערב נפגש ח"כ יואב קיש ,  עם נציגי ועדי העובדים ברשות - שהסכימו לקצץ בשכרם .
 בתוך כך ,  היום החלו לעבוד בתאגיד 15 עובדים חדשים ,  מתוכם כ-11 עיתונאים ו-4 עובדי מנהלה .  ברקע אי-הוודאות של הימים האחרונים ,  האווירה במסדרונות משרדי התאגיד מאוד מתוחה .  גורם בתאגיד אמר לוואלה ברנז'ה כי  " זה כמו רכבת הרים .  אנחנו מחכים לשמוע את כחלון ".  

נתניהו מקדם הדחת ראשי  " כאן "
 כדי לחזק את שליטתו ברשות ,  נתניהו יהיה השר הממונה על רשות השידור - כך על פי המתווה שמקדם רה"מ .  ובתוך כך ,  בתאגיד ממשיכים לקבוע עובדות בשטח וצירפו 15 עובדים חדשים : " זה כמו רכבת הרים .  אנחנו מחכים לשמוע את כחלון "
 
