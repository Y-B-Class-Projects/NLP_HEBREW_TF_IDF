לאודר התחייב ?  במשרד רה"מ קיצרו את טווח הארכת הזיכיון להצלת ערוץ 10
מספר שעות אחרי הצהרת לאודר ,  שינתה הערב לשכת רה"מ את לוח הזמנים ותחמה את הארכת הזיכיון בשנתיים ,  במקום שלוש כפי שהוצע בתחילה .  ערוץ 10 : " מסתבר שיש אלכימאים בירושלים "
 אחרי ההופעה הנחרצת של בעל המניות בערוץ 10 רון לאודר היום ,  בה חתם בפני עיתונאים ואנשי ערוץ 10 על כל ההתחייבויות הכספיות אותן העמידה לערוץ ועדת לוקר ובכך העביר את הכדור חזרה לפתח לשכת ראש הממשלה  הגיעה הערב התגובה מכיוונם :  בעוד המתווה להצלתו כלל הארכה של הזיכיון בשלוש שנים ,  הערב שינתה לשכת ראש הממשלה את לוחות הזמנים ותחמה את ההארכה בשנתיים בלבד .  בערוץ 10 אומרים היום שלכך התכוון יו"ר הדירקטוריון אבי בלשניקוב כאשר אמר מעל הפודיום אחר הצהריים ,  כי בדרך לכנסת יוצבו בפני ערוץ 10 עוד כמה וכמה משוכות .  בערוץ האשימו את משרד מנכ"ל ראש הממשלה ,  הראל לוקר ,  בחריגה מכוונת ואף זדונית מההסכם המקורי  אולם יש לציין כי כמו היקפי ההתייבויות הכספיים ונושאים נוספים ,  גם משך זמן הארכת הזיכיון היה נתון לכמה וכמה דיונים ולא התקבלה בעניינו התחייבות חד-משמעית שהוגשה לערוץ והוסכם עליה על ידי שני הצדדים .  כך התאפשר ללשכת ראש הממשלה לשנות סעיף במתווה בשעות שלאחר החתימה של לאודר .  לבד מהארכת זיכיון ערוץ 10 בשנתיים ,  כולל כעת המתווה גם את ביטול תשלומי התמלוגים עליו הוחלט מוקדם יותר לכינוס הוועדה והענקה של הלוואה בסך 65 מיליון שקלים .  התעקשות זכייניות ערוץ 2 קשת ורשת ודרישתן לשוויון בתנאים שהוצעו לערוצו של לאודר הביאה אמנם להתארכות משך זמן העבודה שלה ,  אולם כעת אותם תנאים מוצעים גם להן .  
 ? מתווה לוקר כפי שפורסם ויוח"צן על ידי מנכל משרד ראש הממשלה ב-5 בנובמבר של הארכת זיכיון לשלוש שנים ,  התבסס על עבודה מקצועית של אנשי האוצר ,  עבודה שבבסיסה תוכנית עסקית לתקופה של 3-5 שנים ,  תוכנית עסקית ומודל פיננסי לתקופות החזר ותשואה של שלוש שנים לכל הפחות ",  הסביר בכיר בערוץ .  
בלשכת ראש הממשלה שקלו היום האם לצאת בהודעה לתקשורת ובה התייחסות לדבריו של לאודר ,  אולם לבסוף החליטו לוותר על כך ולא להודיע על צעדיהם באופן רשמי ,  וגם הערב סרבו להתייחס לדברים .  בערוץ 10 מסרו הערב : " אפשר רק לתמוה איך ומדוע פתאום כעת ובהינף יד נמחקה עבודת כל הדרגים המקצועיים ותוכנית עסקית של 3-5 שנים אמורה לספק את אותן התוצאות בשנתיים בלבד .  מסתבר שיש אלכימאים בירושלים ".  

לאודר התחייב ?  במשרד רה"מ קיצרו את טווח הארכת הזיכיון להצלת ערוץ 10
מספר שעות אחרי הצהרת לאודר ,  שינתה הערב לשכת רה"מ את לוח הזמנים ותחמה את הארכת הזיכיון בשנתיים ,  במקום שלוש כפי שהוצע בתחילה .  ערוץ 10 : " מסתבר שיש אלכימאים בירושלים "
 
