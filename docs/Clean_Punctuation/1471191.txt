רה"מ : " לא כולם בעולם למדו את לקח השואה "
 בפתח ישיבת הממשלה השבועית תקף נתניהו את ועידת דרבן 2 שתיפתח היום בז'נבה והודיע כי יוקצו 30 מיליון שקל לרווחת ניצולי השואה
 ( צילום :  גדעון צנטנר ,  עריכת וידאו :  גדי וינסטוק )  
" החלטנו להקצות 20 מיליון שקל מסל השירותים לניצולי השואה ולהוסיף עליהם עוד עשרה מיליון ממשרד הרווחה ,  לסבסוד תרופות לניצולי השואה ",  כך הודיע הבוקר  ( שני )  ראש הממשלה בנימין נתניהו בפתח ישיבת הממשלה השבועית .  נתניהו אמר כי ההחלטה התקבלה בעצה אחת עם שר האוצר יובל שטייניץ ושר הרווחה יצחק הרצוג . " אני שמח שמצאנו פתרון לצורך החיוני הזה לניצולי השואה ",  אמר נתניהו , " ראוי שהם יסיימו את חייהם בכבוד .  בסופו של כל חשבון ישראל היא המענה והמפתח להבטחת קיומו של העם היהודי ,  להבטחת בטחונו ולהבטחת רווחתם של הניצולים ". 
נתניהו התייחס לוועידת דרבן השניה שנפתחה הבוקר בז'נבה ,  ואמר כי  " מדינת ישראל תציין הערב את יום הזיכרון לשואה ולגבורה .  בשואה נטבחו שישה מיליון מבני עמנו אבל לא כולם בעולם למדו את הלקח ".  לדבריו , " בזמן שנתייחד עם זכרם תתכנס בשוויץ ועידה שלכאורה מכוונת נגד גזענות .  אורח הכבוד הוא גזען ומכחיש שואה שלא מסתיר את כוונתו למחוק את ישראל מעל פני האדמה  ( הכוונה לנשיא אירן מחמוד אחמדינג'ד )  .  אני מברך את המדינות שיחרימו את מפגן השנאה .  בניגוד לאז ,  היום ניצבת מדינה יהודית חזקה ,  שמבטיחה את המשך קיומו של העם היהודי אל מול האנטישמיות החדשה ". 
גם שר הביטחון אהוד ברק התייחס לוועידה .  לפני כניסתו לישיבת הממשלה ,  אמר ברק כי  " ועידת דרבן היא ביטוי לעולם הפוך .  ועידה נגד גזענות שבה אדם כמו מחמוד אחמדינג'אד יכול להיות אורח כבוד .  עלינו להיאבק בו ,  וכדי להיאבק בהיפוך היוצרות הזה אנו קיימים ".  
ברק התייחס גם בדבריו למחלוקת בינו ובין ראש הממשלה בנוגע לאופי ההסדר עם הפלסטינים . " חשוב שניערך ליציאה להסדר אזורי כולל לשלום ,  שיביא לידי ביטוי את דברי העולם החופשי ".  אמר ברק . " ברור שכחלק מהעניין תהיה מדינה פלסטינית שתחיה לצד ישראל כמדינה יהודית .  אין טעם להתמקד בניסוח .  הדבר החשוב זה התוצאה  יצירת תשתית והסדר ". 

רה"מ : " לא כולם בעולם למדו את לקח השואה "
 בפתח ישיבת הממשלה השבועית תקף נתניהו את ועידת דרבן 2 שתיפתח היום בז'נבה והודיע כי יוקצו 30 מיליון שקל לרווחת ניצולי השואה

