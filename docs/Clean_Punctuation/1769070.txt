בן אליעזר : " 90% מהאברכים יהיו פטורים מעבודה לנצח "
 שר התמ"ת ביקר את הצעת רה"מ בנוגע לקיצוץ בקצבאות האברכים והבהיר כי מדובר באחיזת עיניים : " ההחלטה תנציח את אי שילוב החרדים בשוק העבודה ".  קדימה : " נתניהו שוב משקר לציבור "
 בדרך לעוד משבר קואליציוני ?  ביקורת על התוכנית לצמצום קצבאות האברכים התגלעה בשעות הצהריים  ( שישי )  משני צדדים שונים בתוך הממשלה .  התוכנית ,  שהוצעה על ידי ראש הממשלה בנימין נתניהו ותובא ביום ראשון לאישור הממשלה ,  מציעה כי שנות הקצבה לה זכאים האברכים תוגבל לחמש שנים במקום המצב היום ,  לפיו האברכים זכאים לקצבה למשך שנים ארוכות .  עם זאת ,  אברכים מעל גיל 29 ימשיכו לקבל את הקצבאות כפי שהיה נהוג עד כה ,  כלומר - ללא הגבלה .
 שר התעשייה ,  המסחר והתעסוקה ,  בנימין בן אליעזר ,  התייחס בביטול לתוכנית שהציג ראש הממשלה ואמר כי זו לא הדרך לשלב חרדים בשוק העבודה . " ההחלטה תנציח למעשה את אי שילובם של החרדים בשוק העבודה ואת העוני והאבטלה במגזר ",  מסר בן אליעזר , " מדובר על כך שבחמש השנים הקרובות לא תהיה התקדמות או התניה של קבלת הקצבה בקיום הכשרה מעשית ,  ואברכים בני 29 ומעלה המהווים למעלה מ-90% מהאברכים בתוכנית ,  יהיו פטורים מעבודה לנצח ". 
ח"כ יוחנן פלסנר  ( קדימה )  מתח אף הוא ביקורת על הצעת נתניהו . " חוק האברכים החדש הוא המשך בוטה של תרבות השקר והסקר של ממשלת נתניהו ",  אמר פלסנר . " נתניהו מפיץ ספינים על מהפכות ומנסה להימנע מדיון ציבורי אמיתי בשל הכניעה הגורפת שלו לדרישות של המפלגות החרדיות .  האמת בהצעה הזאת איננה נמצאת בכותרת אלא מצויה בפרטים ,  מהם עולה כי לא רק שהתקציב לאברכים לא יצומצם ,  אלא אף יגדל בכ-15 אחוזים כבר בשנה הקרובה .  אני דורש ממר נתניהו להימנע מקבלת ההחלטה בממשלה ולהביאה במלואה לדיון ציבורי בכנסת .  לציבור הסטודנטים והחיילים המשוחררים נמאס מתרבות השקר השיטתית של נתניהו שמבשר על מהפכות ובפועל מעמיק את הפגיעה בערך השוויון ובערך השירות ".  
גם במפלגת קדימה הביעו זעזוע מתוכנית ראש הממשלה .  מהמפלגה נמסר כי  " מדובר בשובו של הביביבלוף .  נתניהו שוב משקר לציבור ,  בורח מאחריות ומוכר את ערכי המדינה לשם הישרדותו האישית .  הצעת הממשלה כפי שתובא להצבעה ביום ראשון הינה הצעת שקר שכולה הונאה בעטיפת צלופן .  נתניהו מגלגל אחריות לממשלות הבאות ,  מגדיל את תקציב האברכים ל-127 מיליון שקלים ,  מקבע את העוני במגזר החרדי ,  מכשיר את אי השיוויון בנטל ויורק בפני הסטודנטים עם שברי תקציב .  על נתניהו להביא את ההחלטה לאישור הכנסת ולא לברוח מדיון ציבורי ". 
יו"ר סיעת יהדות התורה ,  חבר הכנסת מנחם אליעזר מוזס ,  מתח אף הוא ביקורת על ההחלטה ,  אך הסכים לקבל אותה . " אני מקווה שבעוד חמש שנים תהיה בישראל ממשלה אחרת שתשכיל לבטל את הגזירה ",  מסר מוזס , " ממשלה אנושית יותר שתבין מה הם מצוקה ועניות ותאפשר המשך קיום עולם התורה ". 
על פי הצעת ראש הממשלה ,  שנות הקצבה לה זכאים האברכים תוגבל לחמש שנים במקום המצב היום ,  לפיו האברכים זכאים לקצבה למשך שנים ארוכות .  בנוסף ,  לפי התכנית יוגבל מספר הזכאים ללימודי כולל למספר מצומצם של  " לומדים מתמידים ".  הקריטריון לזכאות  אברכים חדשים או עד גיל 29 ,  נשואים עם שלושה ילדים ,  הכנסה משפחתית של עד 1,200 שקלים ואין ברשותם רכב  יישאר גם מעתה והלאה .  חשוב לציין כי אברכים מעל גיל היעד ימשיכו לקבל את הקצבאות כפי שהיה נהוג עד כה ,  כלומר - ללא הגבלה .
 במקביל לכך ,  תינתן תוספת של 50 מיליון שקלים לסטודנטים נזקקים במסגרת קרן סיוע .  מלשכת ראש הממשלה נמסר כי , " בכך יבוא לידי ביטוי גם אלמנט השוויון עליו הצביע בג"צ בפסיקתו מיוני 2010 .  מטרת ההמלצות ,  שגובשו על ידי הוועדה הבינמשרדית בראשות מנכ"ל משרד ראש הממשלה אייל גבאי ,  היא עידוד השתלבות המגזר החרדי בתעסוקה ובסיוע לאוכלוסיות לומדים שונות באופן מאוזן ושוויוני ". 
התמיכה לאברכי הכולל תוגבל ל- 127 מיליון שקלים בשנה ,  והיא תינתן בשני מסלולים :  המסלול הראשון יהיה מתן קצבה למשך חמש שנים ,  כאשר בארבע השנים הראשונות הם יקבלו 1,040 שקלים לחודש .  השנה החמישית תקרא  " שנת השתלבות ":  האברכים יקבלו 75 אחוזי קצבה ויוכלו ללמוד חצי יום ולעבור חצי יום ,  כך שבסיום השנה תהיה להם עבודה מסודרת .
 המסלול השני ,  בו יושקעו 20 מיליון שקלים בשנה מתוך סכום התמיכה לאברכי הכולל ,  יוקדש ל"לומדים מתמידים ",  שמקדישים את כל חייהם ללימוד תורה .  על פי הערכות משרד ראש הממשלה מדובר בכ- 2,000 איש בלבד היום .  על פי הנתונים ,  נכון להיום 11 אלף אברכים מתוך 70 אלף מקבלים את קצבת הסיוע .
 
בן אליעזר : " 90% מהאברכים יהיו פטורים מעבודה לנצח "
 שר התמ"ת ביקר את הצעת רה"מ בנוגע לקיצוץ בקצבאות האברכים והבהיר כי מדובר באחיזת עיניים : " ההחלטה תנציח את אי שילוב החרדים בשוק העבודה ".  קדימה : " נתניהו שוב משקר לציבור "
 
