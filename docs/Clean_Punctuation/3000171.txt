נתניהו על סערת דרוויש לוואלה !  NEWS :  הייתי נוהג כמו מירי רגב
בריאיון מיוחד שיפורסם במלואו הערב ,  יוצא ראש הממשלה נגד השמעת שירי המשורר מחמוד דרוויש בטקס פרסי אופיר . " הוא קונן על הקמת המדינה .  להעלות אותו בטקס ישראלי רשמי ?  נו ,  באמת "
" הייתי נוהג בדיוק כפי שנהגה מירי רגב ,  להעלות את דרוויש שמקונן על הקמת מדינת ישראל בפרס ישראלי רשמי ?  נו ,  באמת "   כך אמר ראש הממשלה בנימין נתניהו בריאיון מיוחד שהעניק בניו יורק אמש  ( שישי )  לוואלה !  NEWS .  במהלך הריאיון העניק נתניהו גיבוי מוחלט לצעד של שרת התרבות בטקס פרסי אופיר ,  שעורר סערה ציבורית .  במהלך הטקס יצאה רגב מהאולם בשעה שעל הבמה הושמע שיר המבוסס על שירו של המשורר הפלסטיני מחמוד דרוויש .  יציאתה מהאולם עוררה סערה כבר בעת הטקס ,  והובילה למחאתם של אומנים רבים במהלך נאומה של השרה .  
במהלך הריאיון ,  שיפורסם במלואו הערב בשעה 20:00 ,  גיבה נתניהו את מהלכה של רגב . " חד משמעית הייתי נוהג אותו הדבר ",  אמר , " מה זה מחמוד דרוויש ?  זה מה שיש להם להראות שם ?  דרוויש קונן על הקמת מדינת ישראל ושאף להיעלמותה .  אני צריך להעלות אותו בפרס ישראלי רשמי ?  זה המשורר הלאומי של הפלסטינים שמדבר על היעלמותה של מדינת ישראל ועל העוול הנורא שבעצם כינונה ,  נו באמת .  כן ,  הייתי עושה בדיוק אותו הדבר ". 
עוד ידיעות בוואלה !  NEWS:נתניהו : " המחלוקות עם אובמה מעולם לא היו על בסיס עוינות אישית"השרה רגב : " השימוש בדרוויש הוסתר ממני ומצוות לשכתי"בעקבות אירועי טקס פרסי אופיר - תלונה הוגשה במשטרה נגד השחקן רועי אסף 
בעקבות הסערה שהתעוררה בטקס ,  הוגשה תלונה במשטרה נגד השחקן רועי אסף שניסה לעלות לבמה במהלך נאומה של רגב .  אתמול התייחסה השרה במסיבת עיתונאים לאירועים ואמרה כי הכוונה להשמיע את שיריו של המשורר הוסתרה ממנה . " נחצו קווים אדומים ",  אמרה רגב , " הייתה שם התנהגות שביזתה את החוק ואת התרבות הישראלית .  אני הופתעתי מהשימוש בדרוויש וברגע שהבנתי שזה ניסיון לעשות פרובוקציה עם משורר המתנגד לקיומה של מדינה יהודית ,  היה לי ברור שאני לא נמצאת בטקס שבו משמיעים את שיריו ".  

נתניהו על סערת דרוויש לוואלה !  NEWS :  הייתי נוהג כמו מירי רגב
בריאיון מיוחד שיפורסם במלואו הערב ,  יוצא ראש הממשלה נגד השמעת שירי המשורר מחמוד דרוויש בטקס פרסי אופיר . " הוא קונן על הקמת המדינה .  להעלות אותו בטקס ישראלי רשמי ?  נו ,  באמת "
 
