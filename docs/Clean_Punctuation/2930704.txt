מידידים ל"תומכי טרור ":  הפוליטיקאים שהעבירו ביקורת - וסומנו כאויבי ישראל
שגריר ארה"ב בישראל ,  מזכ"ל האו"ם ושר החוץ הצרפתי זכו ללא מעט שבחים ומחמאות מבכירים ישראלים בשנים האחרונות .  אבל בשבועיים האחרונים ,  שלושתם  " סומנו "  לפתע כאויבים .  מה זה אומר עליהם ,  ויותר מכך ,  עלינו ? 
שלושה אנשים הפכו בשבועיים האחרונים לאויבים של מדינת ישראל ,  למרות שבעבר הם נחשבו לידידים שלנו .  האנשים האלה הם דיפלומטים בכירים בזירה הבינלאומית שלאורך השנים האחרונות שמחנו לא פעם על דברים שהם אמרו ועשו ,  אבל כעת הם הפכו מסומנים כעוינים ותומכי טרור .  זה קרה בגלל דברים שהם אמרו לגבי המצב בשטחים .  אפשר ללמוד מזה קצת עליהם ,  הרבה מאוד עלינו ועל מצב הדיפלומטיה שלנו בפתח 2016 .  
האויב החדש הראשון הוא שגריר ארצות הברית בישראל ,  דן שפירו .  לאורך תקופת כהונתו הסוערת ,  שפירו תמיד היה מופת של קור רוח וענייניות .  לא משנה כמה קשים היו היחסים בין ראש הממשלה בנימין נתניהו לנשיא ברק אובמה ,  השגריר דובר העברית תמיד שמר על איפוק וכבוד .  נתניהו מחבב אותו באופן אישי ,  וכך גם השגריר הישראלי בוושינגטון ,  רון דרמר .  שניהם לא אוהבים ,  בלשון המעטה ,  את ממשל אובמה ,  אבל יודעים שבתוך ממשל זה ,  אין לישראל חבר טוב יותר מהשגריר שפירו .  
לקריאה נוספת:מזכ"ל האו"ם לישראל : " אני רק השליח ,  כוח צבאי לא יעצור את האלימות"דני דנון על היוזמה הצרפתית : " לא מנהלים מו"מ עם אקדח לרקה"גורם ישראלי בכיר : " האם צרפת תציע ועידה בינלאומית עם דאעש ?  "  
אלא שההתבטאות שלו לפני כשבועיים ,  על כך שישראל מנהלת שתי מערכות אכיפת חוק בשטחים  אחת לישראלים ואחת לפלסטינים  קוממה עליו את הממשלה כולה ,  וגם רבים בציבור הישראלי .  הוא ספג נזיפות וגינויים מכל עבר ,  כולל אחת מיועץ לשעבר של נתניהו ,  שכינה אותו  " יהודון "   קללה שזכתה לסיקור שלילי רב ביהדות ארצות הברית .
 העובדה שהאמירה של שפירו הייתה נכונה במהותה לא הפריעה לאף אחד ממבקריו .  כולם יודעים שפלסטינים וישראלים בשטחים לא זוכים לאותו יחס מגורמי אכיפת החוק .  במקרים מסוימים זה רשמי וממוסמך ,  אך ברוב הזמן זו פשוט המציאות בשטח .  באותו נאום שעורר את גלי הזעם ,  החמיא שפירו לישראל על החקירה הרצינית של רצח בני משפחת דוואבשה בכפר דומא .  המחאה של משפחות הנחקרים והעצורים בפרשה זו ,  נובעת בדיוק מכך שבמקרה נדיר זה ,  ישראל התייחסה לפעולת טרור יהודית בדיוק כמו לטרור פלסטיני , " בלי בג"ץ ובלי 'בצלם' ".  שפירו הצביע על כך שבמקרים רבים זה לא המצב ,  והביקורת המדויקת הזו היא שהפכה אותו מידיד ישראל לאויב האומה .  
אחריו הגיע תורו של מזכ"ל האו"ם ,  באן קי מון .  בדיון במועצת הביטחון גינה באן את הטרור הפלסטיני ואת ההסתה . " להסתה אין שום מקום ,  והטלת ספק בזכות קיומה של ישראל היא דבר בלתי נסבל ",  אמר מזכ"ל האו"ם .  הוא גינה גם את ירי הרקטות של ארגוני הטרור בעזה לעבר ישראל ,  אבל באותה נשימה ,  באן גם אמר כמה אמיתות לא נעימות לאוזניים ישראליות .  למשל ,  שהפלסטינים חיים תחת כיבוש כבר קרוב ל-50 שנה ,  ושהדבר יוצר תסכול ,  ייאוש ושנאה .  עוד הוא אמר כי  " צעדים ביטחוניים לבדם לא יצליחו לעצור את האלימות ,  כי הם לא יכולים להתמודד עם תחושת הייאוש של פלסטינים רבים ,  בעיקר צעירים ". 
בנאומו של באן היה משפט אחד שקומם עליו ישראלים רבים ,  ובצדק  האמירה כי  " התנגדות לכיבוש היא הטבע האנושי ".  גם אנשי שמאל בישראל ראו בכך מעין הצדקה למעשי טרור ,  שאין שום דרך להצדיק אותם .  היה נכון מצד ישראל להביע מחאה על אמירה זו .  אבל כמו במקרה של שפירו ,  עוצמת הביקורת הייתה כזו שמזכ"ל האו"ם הצטייר לפתע כמי שעוד רגע מתגייס לחמאס ויוצא בעצמו לדקור ישראלים .  ראש הממשלה האשים אותו שהוא  " נותן רוח גבית לטרור ".  מתקפות דומות נשמעו גם מצד האופוזיציה ,  למשל ח"כ יאיר לפיד .  

באן קי מון ,  כמו רוב קודמיו בתפקיד מזכ"ל האו"ם ,  לא מהסס לבקר את ישראל .  האובססיה של הגוף שבראשו הוא עומד כלפי ישראל היא מחלה רעה .  אבל כדאי גם לזכור כמה דברים אחרים שקשורים במזכ"ל הנוכחי :  למשל ,  את הביקור שלו בישראל במהלך  " צוק איתן ",  אז אמר שהוא  " מעריץ את העם בישראל ".  או את הביקור שערך במנהרות ההתקפיות של חמאס ,  שממנו יצא מזועזע והכריז   " זה דבר לא מקובל ,  יש לגנות זאת ,  איש לא צריך לחיות תחת איום כזה ".  ישראל ידעה היטב לעשות שימוש הסברתי בדברים הנחרצים הללו ,  שלא כל מזכ"ל או"ם לפני באן היה מעז להגיד .  בתוך העולם המעוות של האו"ם ,  באן הוא לכל הפחות הרע במיעוטו ,  ולא מעט פעמים הוא אפילו אומר משהו טוב על ישראל .  
רק ביום שבת האחרון פרסם המזכ"ל שוב הודעה תקיפה בנושא המנהרות והאשים את חמאס בכך שהוא ,  ולא ישראל ,  אחראי למצב הכלכלי הקשה של תושבי עזה ומסכן את מאמצי שיקום הרצועה .  מוקדם יותר השבוע ,  באן גם התייחס בנאומו לרגל יום השואה לתחרות הקריקטורות האנטישמיות של איראן ,  וגינה אותה בכל תוקף  זאת בשעה שמדינות רבות בעולם ,  כולל כאלה שנתניהו מיודד עם המנהיגים שלהן ,  התעלמו מהאנטישמיות האיראנית כדי לקדם עסקים עם טהראן .  שני הנושאים הללו ,  עלו בשיחות שבאן קיים לאחרונה עם שגריר ישראל באו"ם ,  דני דנון .  אז נכון ,  באן קי מון אינו מושלם ,  אבל הנה ראיות לכך שהוא מקשיב לנו ואומר גם דברים שחשובים לנו .  עוין ותומך טרור הוא לא .  
האויב השלישי של השבועיים האחרונים הוא כמובן שר החוץ הצרפתי ,  לורן פביוס ,  שמתעקש להמשיך ולעסוק בנושא הפלסטיני ,  למרות הטענות של שרי ממשלתנו שזה לא מעניין אף אחד בעולם .  פביוס מתואם בנושא זה עם המדינות החשובות בעולם הערבי ,  כולל מצרים .  בסוף השבוע האחרון הוא הודיע שאם לא יצליח לכנס בקרוב ועידת שלום בינלאומית ,  אזי שצרפת תכיר ב"מדינת פלסטין "  על בסיס גבולות 1967 .  להצהרת צרפת צפויות להצטרף מדינות רבות אחרות בעולם ,  בהן אולי גם קנדה ,  שעד כה נמנעה מהכרה כזו .  
הכעס והזעם שעוררה יוזמתו של פביוס בירושלים ,  הצליחו להשכיח את העובדה שעד לפני כמה חודשים ,  האיש הזה נחשב דווקא לחבר הכי טוב שלנו בקרב שרי החוץ של המעצמות .  בשעה שג'ון קרי האמריקני ושאר שרי החוץ ניסו למהר ולחתום על הסכם הגרעין עם האיראנים - מי שעיכב ,  הקשה ושאל שאלות היה דווקא פביוס .  בנובמבר 2013 הוא התקבל בישראל כגיבור של ממש במהלך ביקור רשמי .  נתניהו ,  השר יובל שטייניץ ורבים אחרים ,  החמיאו לצרפתים על העמדה המוסרית שנקטו מול איראן .  שטייניץ אף התגאה שיחסי החברות בינו לבין פביוס ,  תרמו תרומה מכרעת לעמדה הצרפתית .  
אבל כנראה שעמדתו של פביוס בנושא האיראני ,  נמחקה לחלוטין כאשר הוא התעקש לפעול לפי ראותו גם בזירה הפלסטינית .  כעת ,  מלגלגים עליו בירושלים ,  מאשימים אותו בחוסר הגינות ומציעים לו לכנס ועידת שלום עם  " המדינה האיסלאמית "   ( דאעש )  .  
שפירו ,  באן ופביוס ממלאים בסך הכול תפקיד מתחלף בהצגה הזו .  בשבוע שעבר ,  שמחנו לראות את נתניהו בפגישה לבבית וחשובה עם ראש ממשלת יוון ,  אלכסיס ציפראס ,  שרוצה להעמיק את שיתוף הפעולה הכלכלי של ארצו עם ישראל .  אותו ציפראס ערך רק כמה שבועות קודם לכן פגישה לבבית לא פחות עם אבו מאזן ,  שבמהלכה בירך על החלטת הפרלמנט היווני להכיר בפלסטין כמדינה ,  והבטיח להמשיך לפעול למען הפלסטינים .  זה רק עניין של זמן עד שגם החבר הזה יאמר איזו אמירה שתגרום לנו לסמן אותו כאויב .  
זה לא אומר שממשלת ישראל לא צריכה להביע ביקורת כלפי יוזמות ואמירות שהיא מתנגדת להן .  הממשלה הנוכחית מתנגדת לפתרון שתי המדינות ומחויבת להתנחלויות ,  ואין סיבה שהיא לא תתעקש על כך .  ובכל זאת ,  כדאי לראש הממשלה נתניהו ,  שהוא גם שר החוץ ,  לעצור לרגע ולשאול את עצמו בכנות :  אם שפירו ,  באן קי מון ופביוס הם כעת אויבים שלנו ,  מי הם בעצם החברים שנשארו לנו בעולם ?  

מידידים ל"תומכי טרור ":  הפוליטיקאים שהעבירו ביקורת - וסומנו כאויבי ישראל
שגריר ארה"ב בישראל ,  מזכ"ל האו"ם ושר החוץ הצרפתי זכו ללא מעט שבחים ומחמאות מבכירים ישראלים בשנים האחרונות .  אבל בשבועיים האחרונים ,  שלושתם  " סומנו "  לפתע כאויבים .  מה זה אומר עליהם ,  ויותר מכך ,  עלינו ? 

