פרסום ראשון :  המיליארדר שלדון אדלסון מסר עדות בלהב 433
בעלי החינמון  " ישראל היום ",  שהגיע לישראל במקביל לביקור טראמפ ,  ככל הנראה נשאל על קשריו עם נתניהו ועל מגעיו עם מו"ל  " ידיעות אחרונות "  נוני מוזס .  גורמים המעורים בפרשה סבורים כי עדותו תסייע להתקדמות החקירה בתיק 2,000
כפי שפורסם לראשונה בוואלה !  NEWS ,  המיליארדר ובעליו של העיתון  " ישראל היום "  שלדון אדלסון הגיע היום  ( רביעי )  למשרדי להב 433 כדי למסור עדות במסגרת חקירת תיק 2,000 .  אדלסון ורעייתו מרים ,  שצפויה גם היא למסור עדות בקרוב ,  באו לישראל במקביל לביקורו נשיא ארצות הברית דונלד טראמפ ולרגל אירועי יום ירושלים .  המשטרה תבדוק את קשריהם עם ראש הממשלה בנימין נתניהו ,  ועל המגעים שניהל נתניהו לכאורה עם מו"ל  " ידיעות אחרונות "  ארנון  ( נוני )  מוזס .  
גורמים במשטרה שמעורים בפרטי החקירה סבורים כי עדותו של אדלסון תהיה משמעותית להתקדמות בחקירה .  גם עדותה של רעייתו מרים נחשבת  " חיונית "  לחקירה ,  שכן היא מעורבת יותר בכל הקשור לעיתון  " ישראל היום ".  במשטרה הבהירו כי בני הזוג אינם חשודים בשום עבירה .
 לקריאה נוספת:בזמן שחיקור הדין שלו מתעכב :  פאקר דווקא מנהל עסקים כרגיל"מוזס :  'מה השורה התחתונה ? ' ;  נתניהו :  'אפשר לחוקק את זה'"שעון החול אוזל :  נתניהו בדרך לאבד את ה"בייבי "  שלו - ומחליפו לוט בערפל 
תיק 2,000 עוסק בשאלה אם ראש הממשלה קידם בשיחותיו עם מוזס מהלך שיביא לפגיעה ב"ישראל היום ",  באמצעות הצעת החוק הקרויה על שם העיתון החינמי ,  בתמורה לסיקור חיובי ב"ידיעות אחרונות "  לפני הבחירות בשנת 2015 .  מתמלולי השיחות בין השניים שנחשפו בתחילת השנה בחדשות 2 עלה כי מוזס ביקש לקדם את המהלך שיצמצם את תפוצתו של העיתון במהרה . " אפשר לחוקק את זה ",  טען לכאורה נתניהו ,  אך ציין כי הוא  " רוצה לדבר קודם עם הג'ינג'י  ( אדלסון )  ".  
נתניהו הקפיד להרחיק את עצמו מהקשר ל"ישראל היום "  מאחר שהדבר מהווה עבירה על חוקי מימון מפלגות .  ואולם ,  ברגע שנתניהו הוקלט במהלך משא ומתן כזה עם מוזס ,  שלא ברור כמה פעיל היה החלק שנטל בו ,  יהיה לו מאוד קשה להגיד שהיומון הממומן על ידי מקורבו אדלסון פועל כמערכת עיתונאית עצמאית ושאין לו השפעה עליה .
  ( עדכון ראשון 11:32 )  

פרסום ראשון :  המיליארדר שלדון אדלסון מסר עדות בלהב 433
בעלי החינמון  " ישראל היום ",  שהגיע לישראל במקביל לביקור טראמפ ,  ככל הנראה נשאל על קשריו עם נתניהו ועל מגעיו עם מו"ל  " ידיעות אחרונות "  נוני מוזס .  גורמים המעורים בפרשה סבורים כי עדותו תסייע להתקדמות החקירה בתיק 2,000

