בחירות או ספין ?  גם במערכת הפוליטית לא יודעים לאן חותר נתניהו
ראש הממשלה הכריז מלחמה על שר האוצר ,  טס לסין ,  והותיר את כולם פעורי פה לגבי משמעותה .  בעוד רבים מעריכים שנתניהו רוצה בבחירות בגלל החקירות ,  אחרים טוענים כי מדובר בניסיון אחרון לכופף את כחלון לסגירת התאגיד .  ואולי זה בכלל הלחץ משרה ויאיר ? 
ראש הממשלה בנימין נתניהו המריא הלילה  ( שבת )  לסין והשאיר מאחוריו כאוס במערכת הפוליטית ,  בעוד כולם תוהים  וחלוקים  מה משמעות הכרזת המלחמה שלו על שר האוצר משה כחלון בנושא תאגיד השידור הציבורי ,  כשחזר בו מהסיכום שלפיו הוא יעלה כמתוכנן בסוף אפריל .  ראש הממשלה אמר אמש לשרי הליכוד שכינס בביתו בירושלים כי הוא נחוש לסגור את התאגיד ,  וכי  " אם כחלון לא יהיה איתנו ולא תהיה ברירה  נלך לבחירות ".  עם זאת ,  ייתכן שמדובר בניסיון ללחוץ את כחלון ובקרב מוכר של מי ימצמץ ראשון .  
רבים במערכת הפוליטית מעריכים כי נתניהו החליט ללכת לבחירות מוקדמות ,  אבל שהתאגיד הוא רק תירוץ .  להערכתם ,  הסיבה האמתית היא החקירות הפליליות המתנהלות בענייניו ,  או כמו שנאמר :  כעומק החקירה עומק הדאגה לאנשי רשות השידור . " משבר התאגיד מול כחלון הוא בדיוק כמו משבר מע"מ אפס עם שר האוצר הקודם יאיר לפיד ",  אמר שר בכיר בקואליציה . " ב-2014 זה הוביל לבחירות .  התאגיד הוא רק העילה לפיצוץ ",  הוסיף .  גורם פוליטי אחר אמר כי  " התאגיד הוא רק תירוץ .  ברגע שמכריזים על בחירות  החקירות ייעצרו ".  
מנגד ,  בכירים אחרים בקואליציה סבורים כי החלטת נתניהו לחזור בו מההסכמות עם כחלון בנושא התאגיד אינה מעידה על היערכות לבחירות ,  אלא ניסיון  " לכופף "  את כחלון להסכים לסגירת התאגיד . " זה הכול משחק .  הוא לא יקבל יותר טוב אחרי בחירות ממה שיש לו היום ,  ואם נלך לבחירות אז התאגיד ממילא יקום ",  אמר שר בכיר אחר לוואלה !  NEWS .
 לקריאה נוספת:נתניהו חזר בו מההסכמות עם כחלון : " בשביל מה צריך את התאגיד ? "ח"כים חרדים זעמו על קיום דיון על התאגיד בשבת :  פגיעה חמורה בקדושהניסנקורן :  נתניהו השווה את עובדי רשות השידור לחמאס ,  אני היחיד שעוזר להם 
חזרה ליום חמישי בצהריים ,  אז היה נדמה משבר התאגיד נמצא מאחורינו .  נתניהו וכחלון סיכמו כי התאגיד יקום בתאריך המתוכנן ,  ובתמורה שר האוצר הסכים לתמוך בחוק התקשורת החדש שמקדם ראש הממשלה .  לפי החוק החדש ,  תוקם מועצה מפקחת אחת ,  בשליטה פוליטית ,  לכלל השידורים בישראל  המסחריים והציבוריים כאחד .  חוק זה יעקר למעשה מתוכן את הרפורמה בשידור הציבורי שניסתה לייצר עצמאות פוליטית לתאגיד .  השגת הסכמתו של כחלון למהלך מאוד שנוי במחלוקת הוגדרה כניצחון של נתניהו .  אז מה קרה ב-48 השעות שחלפו מאז שנתניהו וכחלון הכריזו הפסקת אש ?  
לטענת נתניהו ,  הפגישה עם אנשי רשות השידור ביום שישי בצהריים היא שגרמה לשינוי עמדתו .  בפגישה הציגו אנשי הרשות לנתניהו הצעה למיזוג חלקים מהתאגיד לתוך רשות השידור הקיימת ,  ואמרו לו שהעלות התקציבית של המהלך תעלה פחות מעלות הפעלת התאגיד .  כיוון שההתנגדות של כחלון לסגירת התאגיד נומקה מסיבות תקציביות ,  נתניהו שוכנע שזה טיעון שיכול לעבוד .  הבעיה היחידה היא שהפתרון הזה כבר הוצג בחודשים האחרונים על ידי אנשי נתניהו  במהלך הניסיונות למצוא פשרה מול כחלון בנושא התאגיד ,  בפגישותיהם של צוות המנכ"לים המשותף שהוקם  אך נדחה בידי משרד האוצר .  
לפיכך ,  יש כאלה שסבורים שמדובר בכלל במה שמכונה  " תסמונת סופ"ש "  במעון ראש הממשלה .  לדבריהם ,  זו לא הפעם הראשונה שנתניהו חוזר מסוף שבוע בבית טעון באנרגיות לקרבות פוליטיים בעקבות לחצים שמפעילים עליו רעייתו שרה ובנו יאיר .  חלק מאנשי נתניהו ניסו בימים האחרונים להניא אותו מהקרב האחרון בנושא התאגיד .  הם גם לא מתלהבים יותר מדי מבחירות ,  אך עמדותיהם לא נספרו וכנראה שבבית חושבים אחרת .
 בסך הכול ,  נתניהו לא אוהב להפסיד ,  ומבחינתו ,  עליית התאגיד לשידור תהיה הפסד צורב .  מאז יולי האחרון ,  אז הצהיר על  " שיקום השידור הציבורי ",  מנסה ראש הממשלה שוב ושוב לסגור את התאגיד ושוב ושוב נתקל בחומה בצורה שמקים שר האוצר .  גם כשלוחות הזמנים שנותרו עד לתחילת שידורי התאגיד  קצת יותר מ-40 ימים ,  הופכים את הניסיון לסגור אותו לכמעט בלתי אפשרי ,  נתניהו לא מוכן לוותר ללא קרב .  סקר ערוץ 10 שפורסם בסוף השבוע  שהחזיר את הליכוד להובלה על פני לפיד ומנגד חזה לכחלון שישה מנדטים בלבד  נסך בו תחושת ביטחון שאפשר לנסות ללכת עד הסוף ,  ובהנחה שכחלון לא שש ללכת לבחירות הוא ייאות לפשרה .  
בינתיים ,  בסביבתו של כחלון שומרים על שתיקה ,  אך גם הוא יודע לשחק היטב במשחק הפוקר הפוליטי ,  וייתכן שנתניהו מוציא פה קלף אחד יותר מדי ,  בהתחשב בביטויי המיאוס שהשמיע שר האוצר בימים האחרונים מהתנהלותו של ראש הממשלה . " כל האופציות על השולחן ",  אמר מקורב לכחלון אתמול .  כחלון כבר שוחח עם יו"ר האופוזיציה ,  יצחק הרצוג ,  לגבי האפשרות להגשת הצעת אי-אמון קונסטרוקטיבית ,  שמשמעותה הרכבת ממשלה חדשה מתוך הכנסת הנוכחית ללא הליכה לבחירות .  באופוזיציה ,  כמובן ,  קופצים על המציאה ,  במיוחד הרצוג וחברי מפלגתו .
 ואולם ,  לפיד ,  היחיד במערכת הפוליטית שיש לו אינטרס בהליכה לבחירות בשל היותו היחיד שנוסק בסקרים ,  הבהיר כי לא ייתן יד להקמת ממשלה חלופית .  גם בש"ס הבהירו כי הם לא מעוניינים בתרחיש כזה .  לגורמים אחרים בקואליציה  נפתלי בנט ,  אביגדור ליברמן ואחרים  אין עניין בבחירות כעת ,  אבל קשה לראות מצב שבו הם נותנים יד להקמת ממשלה חלופית .  בנט הוציא הערב הודעת הרגעה וקרא לכולם לפתור את המשבר באחריות .  
על רקע האי-יציבות הגוברת בגלל החקירות של ראש הממשלה ,  בשבועות האחרונים רווחת במערכת הפוליטית המוסכמה כי אין לאף שחקן בסביבה אינטרס ללכת לבחירות .  עם זאת ,  תרחיש זה לא לוקח בחשבון את אהבתו של ראש הממשלה לדרמות וכישרונו בתמרונים פוליטיים .  נתניהו כבר הלך בעבר לבחירות על חוק  " ישראל היום ",  ויכול ללכת לבחירות גם על התאגיד .  בחירות אמנם לא ימנעו את הקמת התאגיד ,  אבל הן כן ימנעו את המשך החקירות הפליליות .  במהלך זה נתניהו יפיל את האחריות לפתחו של כחלון .  כך שבין שאקדח הבחירות שנתניהו שלף עכשיו הוא אמתי או נועד רק ללחוץ את כחלון להסכים לסגירת התאגיד  הוא עשוי לירות עוד כדור .  

בחירות או ספין ?  גם במערכת הפוליטית לא יודעים לאן חותר נתניהו
ראש הממשלה הכריז מלחמה על שר האוצר ,  טס לסין ,  והותיר את כולם פעורי פה לגבי משמעותה .  בעוד רבים מעריכים שנתניהו רוצה בבחירות בגלל החקירות ,  אחרים טוענים כי מדובר בניסיון אחרון לכופף את כחלון לסגירת התאגיד .  ואולי זה בכלל הלחץ משרה ויאיר ? 

