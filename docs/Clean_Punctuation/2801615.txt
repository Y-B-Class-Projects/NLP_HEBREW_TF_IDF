בערוץ 10 עולים להתקפה : " אסור להיכנע ללחצים של בעלי ההון של ערוץ 2 "
 גורם בכיר בערוץ 10 התייחס היום להחלטת רה"מ מאמש לעצור את הליך חקיקת החוק לפיצול ערוץ 2 : " אסור להיכנע ללחצים האדירים שמפעילים גורמים בעלי השפעה בערוץ 2 שרוצים לקחת אותנו חזרה לימי המונופול "
 בערוץ 10 מגיבים היום  ( חמישי )  בתקיפות להחלטת רה"מ מאמש לעצור את חקיקת פיצול ערוץ 2 .  נתניהו הגיש ערר על החוק שקידם מי ששימש עד לאחרונה כשר התקשורת גלעד ארדן - שהליכי החקיקה שלו כבר החלו ואמור היה לעלות לקריאה ראשונה כבר ביום ראשון .
 מדובר בבשורות טובות לזכייניות ערוץ 2 רשת וקשת ולחברת החדשות שלהן ,  שביקשו להמשיך ולשדר ללא פיצול עד שנת 2017 ,  כמו בכוונת החוק המקורית .  עבור ערוץ 10 מדובר בסגירה בסוף השנה נוכחית ,  ואנשיו מזהירים היום מפני מונופול של ערוץ 2 שיעצים עוד יותר את כוחו .
 גורם בכיר בערוץ 10 אמר היום כי  " אסור להיכנע ללחצים האדירים שמפעילים גורמים בעלי השפעה בערוץ 2 שרוצים לקחת אותנו חזרה לימי המונופול שבהם יש ערוץ מסחרי אחד ומהדורת חדשות אחת ,  תשרת אך ורק את בעלי ההון שמחזיקים בערוץ 2 ואת מי שיאכל מידם ".  לדבריו , " הציבור יפסיד ,  היצירה המקורית תפסיד ,  ומחירי הפרסום יעלו לרמתם משנות התשעים .  ממשלת ישראל נאבקת במונופולים ואנחנו משוכנעים שהיא לא תתן את ידה להקמת מונופול ישן-חדש .  מונופול זה דבר רע ,  מונופול בתקשורת זה מסוכן ".  
ברקע הדברים שאומרים בערוץ 10 ,  נעוצה גם פגישה שקיים לאחרונה נתניהו עם אחד מבעלי רשת אודי אנג'ל ,  אשר לגביה נטען כי בה שכנע האחרון את ראש הממשלה שלא לקדם את היוזמה לפיצול .  

בערוץ 10 עולים להתקפה : " אסור להיכנע ללחצים של בעלי ההון של ערוץ 2 "
 גורם בכיר בערוץ 10 התייחס היום להחלטת רה"מ מאמש לעצור את הליך חקיקת החוק לפיצול ערוץ 2 : " אסור להיכנע ללחצים האדירים שמפעילים גורמים בעלי השפעה בערוץ 2 שרוצים לקחת אותנו חזרה לימי המונופול "
 
