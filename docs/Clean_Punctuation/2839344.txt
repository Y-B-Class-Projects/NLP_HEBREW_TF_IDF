כמה זמן לקח לאובמה להתקשר למנהיגים שנבחרו ? 
בממשל האמריקני הבהירו כי נשיא ארצות הברית יתקשר לברך את ראש הממשלה  " בימים הקרובים ",  אולם מתיחות השיא בין ירושלים לוושינגטון נוסכת משמעות דיפלומטית מרחיקת לכת בכל שעה שעוברת .  אילו מנהיגים זכו לטלפון עוד באותו היום ? 
 ( נתניהו : " בטוח שאובמה יתקשר לברך אותי בקרוב ")  
יותר מיממה וחצי עברה מאז עמד בנימין נתניהו על הבמה במטה הבחירות של הליכוד שבגני התערוכה בתל אביב ,  והכריז : " השגנו ניצחון גדול למחנה הלאומי בראשות הליכוד ".  זאת ,  למרות הקרב הצמוד שהציגו המדגמים בערוצי החדשות .  בבוקר שלאחר מכן ,  התברר לכל כי הליכוד בראשותו של נתניהו אכן זכתה ברוב גדול - והשיחות ממנהיגי העולם החלו לזרום .
 החל מראש ממשלת הודו נרנדרה מודי ,  דרך ראש ממשלת בריטני דייויד קמרון ,  וכלה בשרת החוץ של האיחוד האירופי פדריקה מוגריני ובמנהיגת הדמוקרטים בבית הנבחרים האמריקני ,  ננסי פלוסי - כולם התקשרו לברך את נתניהו .  עם זאת ,  העיניים נותרו נשואות לבית הלבן .  שר החוץ ג'ון קרי התקשר אתמול  ( רביעי )  לברך את ראש הממשלה הנבחר ,  אולם הנשיא ברק אובמה טרם הגיב באופן רשמי לתוצאות .
 לקריאה נוספת:ארה"ב :  נשקול אם להגן על ישראל באו"ם עקב דברי נתניהוג'ון סטיוארט על נתניהו : " אני זוכה בבחירות ,  וצריך לחכות לך ליד הטלפון"הבית הלבן על ניצחון נתניהו :  אובמה עדיין תומך בפתרון שתי המדינות 
דובר הבית הלבן ,  ג'וש ארנסט ,  הגיב לסערה הדיפלומטית ,  והבהיר כי אובמה יעשה את המצופה ממנו  " בימים הקרובים ".  עיכוב של כמה שעות ,  ואולי אף ימים בודדים ,  היה ככל הנראה נסלח בכל מצב אחר ,  אולם מערכת הבחירות שהביאה לבחירתו מחדש של נתניהו הביעה עמה מתיחות חסרת תקדים בין וושינגטון לירושלים ,  ובעולם כולו מצפים לראות אם תחילת כהונתו הרביעית של נתניהו תצליח לפתוח דף חדש ביחסים .
 עוד נמסר מהבית הלבן כי גם במערכת הבחירות הקודמת אובמה המתין לפני שהתקשר לברך את ראש הממשלה .  אכן ,  בינואר 2013 ,  לקח לאובמה כמעט שבוע ,  עד שבירך את נתניהו על נצחונו בבחירות .  נתניהו ,  מצדו ,  המתין יומיים לפני שבירך את אובמה על בחירתו מחדש ב-2012 .
 לרשימת המנהיגים שזכו לקבל שיחה מאובמה עוד באותו היום נכנסו נשיא איטליה סרג'יו מטרלה ,  שנבחר מוקדם יותר השנה ,  ראש ממשלת יפן שינזו אבה ,  שנבחר בחודש דצמבר האחרון ,  נשיא מצרים מוחמד מורסי ,  שמאז הודח ,  ונשיא סין שי ג'ינפינג .  בשנה שעברה ,  אובמה המתין יומיים מסגירת הקלפיות בטורקיה עד שבירך רג'פ טייפ ארדואן על נצחונו בבחירות לנשיאו .  על פי מקורות באנקרה ,  אותה שיחה ארכה לא פחות מ-45 דקות .  
Probably time for Obama to call Bibi pic.twitter.com/2uDb4CBmQC
כמו ארדואן ,  גם נשיאת ברזיל דילמה רוסף המתינה יומיים עד לקבלת השיחה מהבית הלבן .  גם הנשיא המצרי עבד אל-פתאח א-סיסי המתין יומיים מהשבעתו לנשיאות ביוני 2014 עד שקיבל את השיחה המיוחלת .  מנהיג הדמוקרטיה הגדולה בעולם מודי ,  המתין ארבעה ימים עד שאובמה התקשר אליו .
 ראש ממשלת שוודיה ,  סטפן לופבן ,  ונשיא תוניסיה ,  באג'י קאיד א-סבסי ,  המתינו לא פחות מ-13 ו-14 ימים ,  בהתאמה ,  עד שקיבלו את שיחת הטלפון מהבית הלבן .  הערב הבהיר דובר הבית הלבן כי כבר קיימים מגעים מתקדמים לתיאום שיחת הטלפון ,  שעשויה להתקיים מחר לכל המוקדם .  בכל מקרה ,  כך נראה ,  מצבו של נתניהו לא נורא במיוחד .  

כמה זמן לקח לאובמה להתקשר למנהיגים שנבחרו ? 
בממשל האמריקני הבהירו כי נשיא ארצות הברית יתקשר לברך את ראש הממשלה  " בימים הקרובים ",  אולם מתיחות השיא בין ירושלים לוושינגטון נוסכת משמעות דיפלומטית מרחיקת לכת בכל שעה שעוברת .  אילו מנהיגים זכו לטלפון עוד באותו היום ? 

