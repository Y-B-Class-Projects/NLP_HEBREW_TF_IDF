אובמה לאבו מאזן : " נטיל וטו על מדינה פלסטינית "
 לאחר שהבהיר בנאומו מול עצרת האו"ם כי הוא מתנגד להקמת מדינה פלסטינית בהכרזה חד צדדית באו"ם ,  נפגש נשיא ארה"ב עם יו"ר הרשות הפלסטינית והבהיר : " נהיה חייבים להתנגד לצעד כזה "
 ניסיון אחרון למנוע פנייה פלסטינית למועצת הביטחון של האו"ם ?  נשיא ארצות הברית ,  ברק אובמה ,  נפגש הלילה  ( חמישי )  עם יו"ר הרשות הפלסטינית ,  אבו מאזן ,  וניסה לשכנעו להימנע מפנייה למועצת הביטחון של האו"ם בבקשה כי תכיר במדינה פלסטינית .  בפגישה ,  שארכה קרוב לשעה ונערכה במלון ה"וולדורף אסטוריה "  בניו יורק ,  הזהיר אובמה את אבו מאזן כי אם יפנה בכל זאת למועצת הביטחון ,  ארצות הברית תנצל את זכותה להטיל וטו על החלטות המועצה .
 אובמה אמר לאבו מאזן כי  " ארצות הברית תהיה חייבת להתנגד לכל פעולה במועצת הביטחון ,  ובמקרה הצורך תטיל וטו ",  אמר דובר המועצה לביטחון לאומרי ,  בן רודס ,  לאחר הפגישה .  בתגובה ,  אבו מאזן היה  " ישיר וברור לגבי כוונותיו "  ולא השתכנע להימנע מהבאת הנושא להצבעת המועצה . " זו הייתה פגישה מאוד כנה וישירה ",  הוסיף רודס .
 לאחר הפגישה בין אובמה לאבו מאזן בה נכחה ,  שרת החוץ האמריקאית ,  הילרי קלינטון ,  נפגשה עם ראש הממשלה בנימין נתניהו .  לפני כניסתם לפגישה ,  טען נתניהו כי הוא עשה דבר שאף ראש ממשלה ישראל לא עשה לפניו  הקפאת הבנייה בהתנחלויות . " אני הקפאתי את הבנייה לעשרה חודשים .  חיכיתי תשעה חודשים ושבוע .  הפלסטינים לבסוף באו ואמרו ,  תמשיכו להקפיא .  אני הגעתי למסקנה עם האמריקאים ,  שהגיע הזמן לדון בנושאים הרציניים ולנהל משא ומתן עליהם כדי להגיע לשלום .  אנחנו חייבים לשאת ולתת על הנושאים האלה ,  אנחנו לא יכולים להמשיך לנהל משא ומתן על המשא ומתן ".  
לאחר הפגישה אמרו גורמים בסביבת ראש הממשלה כי הייתה זו פגישה מוצלחת מאוד מבחינתו ,  חיובית ובונה .  השניים דנו בעיקר בסידורי הביטחון של ישראל ובכל הסדר עתידי בבקעת הירדן .  
הכרזת מדינה פלסטינית - כותרות אחרונות :  נאום אובמה באו"ם : " שלום לא יושג דרך החלטות באו"ם"הפלסטינים :  נבקש לדחות ההצבעה במועצת הביטחוןסיפוק בלשכת נתניהו : " אובמה מבין חשיבות ישראל"הפלסטינים זועמים :  יפגינו במחאה על נאום אובמה
מוקדם יותר ,  הביע ראש הממשלה סיפוק מהעמדה האמריקאית ,  כפי שהוצגה בנאומו של הנשיא אובמה ,  אמש . " יש הבנה שישראל היא אי של יציבות בעידן של כאוס .  חשיבות ישראל והשלום מובנת לנשיא ולציבור האמריקאי הרחב ",  נמסר מלשכת ראש הממשלה ,  שלא האזין לנאום אובמה בזמן אמת ,  משום שהיה באותה עת בפגישה עם נשיא קולומביה ,  חואן מנואל סנטוס ,  אולם בצאתו קיבל את נוסח הנאום המלא של נשיא ארצות הברית ,  קרא את החלקים הנוגעים לישראל והביע סיפוק מהדברים .
 בנאומו הבהיר אובמה כי  " שלום לא יגיע על ידי החלטות של האו"ם ,  אלא דרך משא ומתן ".  אובמה חזר על עמדות הצדדים וסיפר על התקווה שהביע בעצרת האו"ם בשנה שעברה שהשנה תהיה מדינה פלסטינית עצמאית . " ישראל צריכה לקבל ערבויות ביטחוניות ,  הפלסטינים צריכים לדעת מה גבולות המדינה שלהם .  אני מבטיח לכם שהשאלה היא לא המטרה אליה אנחנו שואפים ,  אלא כיצד נגיע אליה .  אין קיצורי דרך ,  שלום זו עבודה קשה ". 
בצד הפלסטיני ,  לעומת זאת ,  התאכזבו מנאום הנשיא אובמה .  חבר צוות המשא ומתן הפלסטיני וחבר המשלחת הפלסטינית לאו"ם ,  יאסר עבד רבו ,  אמר לכתבים הפלסטינים בתום הנאום כי קיים פער בין דברי השבח שחילק נשיא ארצות הברית לעמי ערב הנאבקים למען חירותם לבין הקריאה למשא ומתן בין ישראל לפלסטינים . " ציפינו לשמוע ממנו שהחירות של העם הפלסטיני היא המפתח המרכזי של האביב הערבי ושל החירות שצריכה לכלול את כל מדינות האזור ",  אמר בדברים שצוטטו בסוכנות הידיעות  " מען ".   
" המשא ומתן הוא דרך חשובה כדי להגיע למטרה זו ,  אולם המשא ומתן חייב להתבסס על עקרונות ברורים ,  שהם הפסקת הבנייה בהתנחלויות ",  הוסיף עבד רבו . " הניסיון הוכיח לנו שהמשא ומתן עם ישראל אינו רציני .  הגענו לאו"ם כדי לקרוא להתערבות בינלאומית למען הצבת יסודות לתהליך השלום .  מדיניות ההתחמקות חייבת להיפסק מיידית .  כולנו מצפים לראות את העולם ואת ארצות הברית מביעים עמדה זו לאחר נאום אובמה ולמרות נאום אובמה ".  גם נביל אבו רודיינה ,  דוברו של יו"ר הרשות הפלסטינית אבו מאזן ,  התייחס לנאום ומסר כי הפלסטינים  " מוכנים לשוב לשולחן המשא ומתן עם ישראל אם זו תסכים להפסיק את הבנייה בהתנחלויות ותכיר בגבולות 67' כבסיס למשא ומתן ". 

אובמה לאבו מאזן : " נטיל וטו על מדינה פלסטינית "
 לאחר שהבהיר בנאומו מול עצרת האו"ם כי הוא מתנגד להקמת מדינה פלסטינית בהכרזה חד צדדית באו"ם ,  נפגש נשיא ארה"ב עם יו"ר הרשות הפלסטינית והבהיר : " נהיה חייבים להתנגד לצעד כזה "
 
