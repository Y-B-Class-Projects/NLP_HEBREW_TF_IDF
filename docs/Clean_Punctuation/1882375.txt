חולדאי לנתניהו :  תושבי ת"א מופקרים מול הפליטים
ראש עיריית ת"א שיגר לראש הממשלה נתניהו מכתב בו ביקש ממנו לטפל בסוגיית הפליטים בדחיפות . " תושבי שכונות דרום העיר המופקרים על ידי מדינתם ",  כתב חולדאי , " זרם המסתננים הולך וגובר "
  ( צילום :  מערכת וואלה ,  עריכה :  יאיר דניאל )  
נוכח ביקור ראש הממשלה ,  בנימין נתניהו ,  בשבוע שעבר בעיר אילת ,  במהלכו נפגש עם פליט שהסתנן לישראל ,  שלח היום  ( ראשון )  ראש העיר תל אביב ,  רון חולדאי ,  מכתב לנתניהו בו הוא מבקש לטפל בסוגיית הפליטים שגודשים את העיר בשנים האחרונות .  חולדאי כתב לראש הממשלה כי  " תושבי שכונות דרום העיר המופקרים על ידי מדינתם ונאלצים בשנים האחרונות לשאת על גבם ,  בנוסף לבעיות הקיום הקשות ממילא ,  גם את נטל קליטתם של עשרות אלפי מהגרי עבודה מאפריקה ".   
" כמו סיזיפוס המגלגל את הסלע במעלה ההר ,  אנחנו בעיריית תל אביב-יפו משקיעים משאבים עצומים ומאמצים רבים הן בהקלה על מצוקתם של תושבי העיר והן בטיפול אנושי בסיסי באותם אנשים ה'שקופים' בעיניה של המדינה ",  כתב חולדאי , " אך זרם המסתננים רק הולך וגובר ואף שובר שיאים חדשים ". 
חולדאי פנה לראש הממשלה וכתב : " מדינת ישראל אינה יכולה להמשיך ולהתעלם מנחשול המסתננים ההולך וגובר שהיום כבר ברור לכל כי הם מגיעים לכאן כמהגרי עבודה לכל דבר ואינם מצויים בסכנה קיומית ".  חולדאי ציין כי תושבי העיר  " לא יכולים לחכות "  עד שתושלם בניית הגדר בדרום  " שתארכנה שנים ".  לדברי חולדאי , " על המדינה להכריע ולקחת אחת ולתמיד את האחריות על אותם מהגרי עבודה בנמצאים כאן ולהקצות המשאבים הנדרשים לטיפול בהם ובמצוקה הקשה הנגרמת לתושבי השכונות שנאלצים להתמודד עם קליטתם ".  
ראש הממשלה נתניהו התייחס הבוקר בישיבת הממשלה לבעיית המסתננים בדרום ואמר כי  " אני רואה בתופעה הזאת איום על הכלכלה ,  החברה ,  הביטחון והמרקם הדמוקרטי ".  לדבריו ,  כשביקר באילת ,  שמע את זעקת התושבים לגבי התופעה . " הם מרגישים שהם מאבדים את היכולת להתנהג בצורה נורמטיבית ,  ללכת ברחוב בלילה .  הבעיה אינה רק בדרום אלא גם בעוד ערים ברחבי הארץ ",  אמר נתניהו .  נתניהו ציין כי כינס שרים לדון באספקטים של הבעיה ולהעלות פתרונות , " צריך להאיץ את בניית הגדר ,  לסגור את הפרצות והוריתי לסיים את הבנייה של המכשול בתוך פחות משנה ".  עוד אמר נתניהו כי  " מי שיעסיק מסתננים בלתי חוקיים ייקנס בסכומים גדולים .  אנחנו נחושים להגן על גבולנו ,  זוהי זכותה של כל מדינה וחובתה של כל ממשלה ". 
עוד באותו נושא:כדי להיאבק במסתננים :  גדר המערכת תגיע עד אילתנתניהו באילת : " הגדר בגבול תיבנה תוך פחות משנה "  

חולדאי לנתניהו :  תושבי ת"א מופקרים מול הפליטים
ראש עיריית ת"א שיגר לראש הממשלה נתניהו מכתב בו ביקש ממנו לטפל בסוגיית הפליטים בדחיפות . " תושבי שכונות דרום העיר המופקרים על ידי מדינתם ",  כתב חולדאי , " זרם המסתננים הולך וגובר "
 
