נתניהו יגיש תביעת דיבה נגד גנץ ויעלון : " הקריאה בוגד - הסתה "
 ראש הממשלה הודיע כי הנחה את פרקליטיו להגיש תביעת דיבה נגד ראשי  " כחול לבן ",  לאור התבטאויותיהם בימים האחרונים בעקבות הגילויים החדשים על מניותיו .  נתניהו : " השקרים הם חציית קו אדום ".  על רכש המניות אמר : " זיהיתי השקעה נכונה ".  לפיד : " ביבי ,  תבע אותי ,  אסיר חסינות "
 ראש הממשלה בנימין נתניהו הודיע היום  ( שישי )  כי הנחה את פרקליטיו להגיש תביעת דיבה נגד שניים מראשי כחול לבן - בני גנץ ומשה יעלון .  לדבריו , " הקריאה 'בוגד' נגדי מצד לפי ,  גנץ ויעלון היא הסתה חמורה שאסור לעבור עליה לסדר היום .  השקרים של לפיד ,  גנץ ויעלון הם חציית קו אדום ",  אמר בסרטון שפרסם בעמוד הפייסבוק .
 כל ראשי מפלגת כחול לבן תקפו בימים האחרונים בחריפות את נתניהו ברקע הגילויים החדשים בפרשת המניות .  גורמים בסביבת נתניהו אומרים כי התביעה אינה מוגשת נגד יאיר לפיד בשל העובדה שיש לו חסינות מתוקף היותו חבר כנסת .  הטיעון של החסינות של לפיד לא ברור - שכן עד שהליך התביעה יחל ,  אם בכלל ,  גם גנץ וגם יעלון צפויים גם הם ליהנות מחסינות כחברי כנסת .  
עוד בוואלה !  NEWS:נתניהו לפומפאו : " על הקהילה הבינלאומית להכיר בגולן כשטח ישראל "" לחצים פוליטיים ":  יו"ר ועדת ההיתרים שפסל את מימון נתניהו התפטרהגחמה של טראמפ ונתניהו :  נפתחה ההרשמה למלחמת שלום הגולן 
באשר לגבי אשכנזי ,  הבהיר גורם בסביבת ראש הממשלה כי הוא לא יתבע משום שלא השתמש במילה  " בוגד ".  
בתגובה לאיום התביעה הודיע ח"כ לפיד כי יסיר את החסינות . " ביבי ,  תתבע אותי ",  כתב לפיד בטוויטר . " אני מודיע לך חגיגית ,  אני מסיר את חסינותי .  מפני שנינו יודעים שבסרטון ששיגרת הערב היו אינסוף שקרים .  אתה יודע היטב שלא קראנו לך בוגד בפרשת הצוללות ,  מעניין שזו המילה הראשונה שקפצה לך לראש ". 
בהמשך הסרטון מתייחס נתניהו לקשר בין המניות לפרשת הצוללות ,  אותו הוא מכנה  " עלילת דם אבסורדית ".   " אין שום קשר בין המניות שרכשתי ומכרתי לפני שנים לבין רכש הצוללות .  על הרכש הזה החליט הקבינט משיקולי ביטחון המדינה .  ב-2007 כשהייתי חבר כנסת ,  ולא חבר ממשלה - השקעתי בחברה פרטית עם טכנולוגיה ייחודית ".   
" ב-2010 מכרתי את המניות ,  שנה וחצי לפני שישראל חתמה על רכישת הצוללת הראשונה .  שנתיים לפני שהגרמנים מכרו צוללות למצרים .  בניגוד לגנץ ,  אני מבין בכלכלה ,  וזיהיתי השקעה נכונה .  כשרכשתי את המניות ,  גם אנשים אחרים רכשו מניות .  כולנו שילמנו מחיר זהה למניה ,  ללא שום הנחות .  הכול דווח בשקיפות מלאה לרשויות .  שילמתי מיסים כחוק ",  הוסיף נתניהו .
 נתניהו המשיך לתאר את תהליך רכש הצוללןות ואמר כי  " יש קומץ אנשים במדינה שיודעים פרטים על הנושא הרגיש הזה .  היועץ המשפטי לממשלה קבע נחרצות ,  אחרי שהוא בדק את כל החומרים ,  שההחלטה שלי בעניין הצוללות שלנו ושל המצרים - אלה החלטות ענייניות ומקצועיות ".  
" לפיד ,  יעלון וגנץ מוכנים לסכן את ביטחון המדינה בנושא רגיש מאין כמוהו ,  כי הם יודעים שאני לא יכול לשתף אתכם בכל העובדות .  בכל שנותיי בפוליטיקה לא ראיתי הפקרות כזאת .  לפיד ,  יעלון וגנץ הם שמאל שקרן .  אבל אנחנו יודעים מאיפה זה בא .  מהעובדה שבני גנץ יודע שהאיראנים מחזיקים מידע רגיש בעניינו שהוא מסרב לחשוף ",  הצהיר נתניהו .  
נתניהו אמר כי  " איראן מכחישה את העובדה שהיא פרצה לטלפון של בני גנץ ,  כי הם יודעים שהוא תמך בהסכם הגרעין ,  ולכן הם רוצים אותו כראש ממשלה .  אסור שאיראן תוכל לסחוט אדם שמתיימר להיות ראש ממשלה .  גנץ חייב להתייצב ולספר את העובדות לגביו ". 
יעלון נשאל שלשום בריאיון ב"כאן "  אם נתניהו בוגד ,  וענה כי  " נושא הצוללות בהחלט עלול להגיע עד כדי בגידה ויכול להיות שזה מה שמונע מהיועץ המשפטי לממשלה למצות את העניין ".  אחרי שהותקף על דבריו ,  הבהיר בטוויטר כי  " מי שהשתמשו במילה 'בוגד' היו המראיינים אסף ליברמן וקלמן ליבסקינד .  חלאס עם השקרים ". 
ראשי המפלגה כינסו השבוע מסיבת עיתונאים לאור הפרסומים כי נתניהו היה בעל מניות בחברה של בן דודו ,  נתן מיליקובסקי ,  שהיה קשור עסקית לתאגיד טיסנקרופ ,  החברה הגרמנית שעומדת במרכז פרשת הצוללות .  גנץ אמר באירוע כי  " התגלו פרטים חדשים וחמורים אודות עסקת הצוללות .  פרשת השחיתות החמורה ביותר בתולדות המדינה .  עומדים מולכם שלושה רמטכ"לים וחבר קבינט שהוסתר מהם שראש מהמשלה מקבל כסף ". 
 ( עדכון ראשון 17:13 )  

נתניהו יגיש תביעת דיבה נגד גנץ ויעלון : " הקריאה בוגד - הסתה "
 ראש הממשלה הודיע כי הנחה את פרקליטיו להגיש תביעת דיבה נגד ראשי  " כחול לבן ",  לאור התבטאויותיהם בימים האחרונים בעקבות הגילויים החדשים על מניותיו .  נתניהו : " השקרים הם חציית קו אדום ".  על רכש המניות אמר : " זיהיתי השקעה נכונה ".  לפיד : " ביבי ,  תבע אותי ,  אסיר חסינות "
 
