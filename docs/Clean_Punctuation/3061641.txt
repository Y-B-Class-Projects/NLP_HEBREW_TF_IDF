רגב צולמה פי 4 מהרמטכ"ל בטקס בהר הרצל ;  המפיק : " לא קיבלנו הוראות "
 המצלמה בטקס הממלכתי בערב יום העצמאות התמקדה בשרת התרבות 13 פעמים ,  בשרה נתניהו תשע פעמים - ואילו באיזנקוט ואלשיך שלוש פעמים בלבד .  מפיק הטקס דחה את הטענות על התמקדות מכוונת בשתיים : " היה טקס מעולה ".  הבמאי סירב להתייחס
צוות הפקת טקס הדלקת המשואות ביום העצמאות הדף היום  ( רביעי )  את הטענות על התמקדות מכוונת של המצלמות בטקס בשרת התרבות מירי רגב וברעיית ראש הממשלה שרה נתניהו .  בטקס שנערך ביום שני ,  ערב יום העצמאות ,  התמקדה המצלמה 13 פעמים בשרה רגב ותשע פעמים בנתניהו .  לעומתן ,  צולמו הרמטכ"ל גדי איזנקוט והמפכ"ל רוני אלשיך שלוש פעמים כל אחד .
" אני אומר בצורה מפורשת :  לא הייתה הוראה מכוונת להתמקד במי מבאי הטקס ",  אמר מפיק הטקס יגאל בן דוד בתגובה לפניית וואלה !  NEWS , " היה טקס מעולה ומרשים ,  לא שמעתי טענות מאף אחד ".  במאי הטקס ,  רן צחור ,  סרב להתייחס לטענות .  הטקס הועבר בשידור חי בכלי התקשורת דרך מצלמות ההפקה .  
עוד בוואלה !  NEWS:תיק האונס הקבוצתי בהרצליה קורס :  שלושת החשודים שוחררוהממשלה אישרה את הליך החקיקה להקמת תאגיד החדשות החדשבמהלך מטס יום העצמאות :  שני  " הרקולס "  טסו בסמיכות רבה מדי 
ראש הממשלה ,  בנימין נתניהו ,  לא נכח בעצמו באירוע מתוקף כללי הטקס ,  שבו הנואם הראשי הוא יושב ראש הכנסת ,  אך לצד דבריו של יולי אדלשטיין הוא דבק במנהגו מהשנים האחרונות לשלוח ברכה מצולמת ששודרה על המסך .
 אדלשטיין אמר בטקס : " לא כל דבר בחיים שלנו הוא ימין או שמאל .  לא כל ימין הוא ימין פשיסטי ,  ולא כל שמאל הוא שמאל בוגדני .  אם נמשיך בדרך פסולה זו נוביל לפלגנות ונביא על עצמנו חורבן ".  
במהלך הטקס ,  14 אנשים מתחומים שונים השיאו משואות ,  בהם כדורגלן העבר אורי מלמיליאן ,  הזמר והשחקן יהורם גאון ,  הסופר אלי עמיר ומייסד חברת  " מובילאיי "  אמנון שעשוע .  השנה נערך טקס הדלקת המשואות בסימן  " יובל שנים לשחרורה ולאיחודה של ירושלים בירתה הנצחית של ישראל והעם היהודי ". 
שרביט ניהול הטקס עבר השנה לידיו של סגן-אלוף  ( במיל' )  שמעון דרעי ,  שנכנס לנעליו של אלוף-משנה  ( במיל' )  דוד רוקני ,  המפקד המיתולוגי של הטקס .  דרעי סיפר כי רוקני סייע לו בהכנת הטקס של השנה . " בשבילי הוא מודל לחיקוי .  עשינו בעבר המון טקסים ביחד .  נפגשתי איתו כמה פעמים ,  ישבנו בבית שלו .  הראיתי לו את הצורות שהכנתי לכבוד הנושא :  50 שנים לירושלים ,  הוא העיר ותיקנתי כל מה שאמר ".  

רגב צולמה פי 4 מהרמטכ"ל בטקס בהר הרצל ;  המפיק : " לא קיבלנו הוראות "
 המצלמה בטקס הממלכתי בערב יום העצמאות התמקדה בשרת התרבות 13 פעמים ,  בשרה נתניהו תשע פעמים - ואילו באיזנקוט ואלשיך שלוש פעמים בלבד .  מפיק הטקס דחה את הטענות על התמקדות מכוונת בשתיים : " היה טקס מעולה ".  הבמאי סירב להתייחס

