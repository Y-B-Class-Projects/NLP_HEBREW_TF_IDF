תנו לתכנית הדיור של נתניהו הזדמנות
נציגי הסטודנטים טענו מצד אחד כי הצעות רה"מ הם חסרות תקדים ומצד שני כי  " מדובר בשוחד ".  איתמר דוננפלד ועומרי אקוניס סבורים שהסטודנטים לא יודעים מה הם רוצים וראוי שיקשיבו 
" אי אפשר להתעלם מהעובדה שהחבילה שהציע ראש הממשלה לסטודנטים בישראל היא הישג חסר תקדים ",  כך אמר השבוע אחד מראשי אגודות הסטודנטים במסיבת עיתונאים שכונסה לאחר שחשף ראש הממשלה את הצעותיו למצוקת הדיור .  ומיד לאחר מכן נטען על ידי נציג אחר כי  " דבריו של נתניהו גורמים לנו לחשוב שמדובר בשוחד ".  
עוד בנושא מחאת הדיור:פעילי ימין הגיעו לרוטשילד : " זו מחאה ממומנת"נתניהו בוחן הקדמת המסקנות על ריכוזיות המשקתמיכה לא צפויה :  הטייקונים מצטרפים למחאת הדיור
רגע .  האם התוכנית היא טובה או רעה ?  האם יש בה כדי לשנות או כדי לשחד ?  ומה בדיוק רוצים הסטודנטים ?  הרושם שלנו הוא שהם בעצמם לא יודעים .  כל ההפגנות סביב משבר הדיור לוקות באמביוולנטיות ,  בקולות סותרים ובחוסר אחידות .  כל הנתונים הללו מובילים אותנו אל קצה החוט  הרצון של גורמים בשמאל וראשי ההון שמבקשים להפיל את נתניהו תוך שהם מנצלים בצורה צינית מצוקות שהם עצמם יצרו בשנים האחרונות .  
זאת ועוד ,  גם ראשי המפגינים יודעים כי ראש הממשלה לא יצר את הבעיה .  משבר הדיור הוא תולדה של אין ספור גורמים וסיבות שהחלו עוד בתחילת שנות ה- 2000 והתגלגלו לפתחי הדור הנוכחי שהפך קורבן של הבעיה .  כן .  כולנו .  ואין זה משנה לאיזה צד פוליטי של המפה אנו שייכים .  איתרע מזלו של ראש הממשלה והבעיה התפרצה במלוא עוזה במשמרת שלו .  כראש ממשלה מוטלת עליו החובה למצוא פתרונות ואין ספק כי הצעדים אשר הוצגו יקלו רבות על מצוקת הדיור בארץ .  לכן אנו קוראים לכלל הצעירים להתייחס לתוכנית ולהטבות לגופם ולא לתת לשיקולים פוליטיים להכריע בסוגיה .
 אנו סבורים כי למרות ההתנגדויות על ציבור המפגינים לתת לנתניהו הזדמנות משום שהוא האדם המתאים לפתור בעיות אקוטיות .  אנו באמת ובתמים לא מוציאם אדם אחר שיהיה עשוי לפתור בעיה שכזאת .  האם אנו טועים ?  אולי .  אולם אין לשכוח כי נתניהו היה זה שהתמודד באומץ עם איומי הטרור של אמצע שנות התשעים והוא זה שהציל ,  ממש כך ,  את מדינת ישראל מקריסה כלכלית ,  באמצע שנות האלפיים .  
יותר מזה ,  כאשר בוחנים את מאזן ממשלת נתניהו בשנתיים האחרונות ניתן לומר כי היא ממשלה אקטיבית ששינתה כאן מספר סדרי עולם :  כך למשל שר התקשורת ,  משה כחלון ,  הוביל מהפכה חברתית שהפכה את עולם התקשורת בארץ והיד עוד נטויה .  שר החינוך ,  גדעון סער ,  הוביל מהפכה תפיסתית בכל הקשור להשכלה הגבוהה ,  התקשוב ותפיסת הלאומיות במערכת .  נוסף להם קורבן המחאה האחרונה  שר האוצר ,  יובל שטייניץ ,  שלמרות הכל הוביל תקציב אחראי עם אבטלה מהנמוכות במדינות המערב תוך לחימה עיקשת בבעלי ההון דרך ועדת שישינסקי .  
נהוג לתת לכל ממשלה נבחרת ,  מיד עם הקמתה ,  100 ימי חסד .  היא למעשה מקבלת קרדיט על מנת שתינתן לה ההזדמנות לתקן את המחדלים של הממשלה הקודמת .  דומה כי מה שהציבור מוכרח לתת כרגע לממשלת נתניהו הוא קרדיט של מספר חודשים על מנת לראות כיצד היא מתמודדת עם הבעיה .  באמצע שנות ה- 60 ביקש ראש הממשלה לוי אשכול מחברי מפלגתו : " תנו לי אשראי ".  אשכול קיבל ,  נתניהו ראוי לכך גם .  
הכותבים הם רכזי הצעירים של תנועת הליכוד

תנו לתכנית הדיור של נתניהו הזדמנות
נציגי הסטודנטים טענו מצד אחד כי הצעות רה"מ הם חסרות תקדים ומצד שני כי  " מדובר בשוחד ".  איתמר דוננפלד ועומרי אקוניס סבורים שהסטודנטים לא יודעים מה הם רוצים וראוי שיקשיבו

