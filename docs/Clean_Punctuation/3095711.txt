הפוליטיקאים זועמים על יאיר נתניהו : " קיבל חיבוק מהקו קלוקס קלאן "
 אישים רבים גינו את הפוסט של יאיר נתניהו בן ה-25 ,  שקיבל תמיכה ממנהיג הארגון הניאו נאצי ,  ובו קריקטורה אנטישמית . " זה מה שהילד שומע בבית ?  מה זה ,  גנטיקה או מחלת רוח עצמונית ?  ",  כתב ראש הממשלה לשעבר ברק
- בנו של ראש הממשלה פרסם בפייסבוק קריקטורה שכינה  " שרשרת המזון "-  בציור נראים בין היתר המיליארדר סורוס ,  איש לטאה ,  דמות שמזכירה ציורי יהודים בתקופה הנאצית- בהמשך השרשרת ,  לשיטת נתניהו הבן ,  נראים אהוד ברק ,  אלדד יניב ומני נפתלי- ראש ה-KKK לשעבר ,  דייויד דיוק ,  שיתף את הפוסט של נתניהו בהבעת תמיכה- ברק הגיב : " לממן לו פסיכיאטר במקום מאבטח ונהג "  
פוליטיקאים ואישים גינו הערב  ( שבת )  את הפוסט שפרסם בנו של ראש הממשלה ,  יאיר נתניהו ,  ובו מוצגת  " שרשרת "  שבה המיליארדר היהודי-אמריקני ג'ורג' סורוס מוביל בחכה לטאה ,  שמובילה דמות המזכירה איורי יהודיים בביטאונים נאציים-אנטישמיים ,  שמובילה את ראש הממשלה לשעבר אהוד ברק ,  את מוביל ההפגנות בפתח תקווה אלדד יניב ואת אב הבית לשעבר במעון ראש הממשלה ,  מני נפתלי .  מי שהביע תמיכה בפוסט של נתניהו הבן הוא דיוויד דיוק ,  ראש ארגון הימין הקיצוני הקו קלוקס קלאן לשעבר ,  כששיתף את הכתבה בעניין .
 בתגובה לפוסט ,  צייץ ברק : " זה מה שהילד שומע בבית ?  מה זה ,  גנטיקה או מחלת רוח עצמונית ?  לא משנה .  בכל מקרה כדאי מאוד שנממן לו פסיכיאטר ,  ולא אבטחה ונהג צמוד ". 
יאיר נתניהו הגיב לכך בעמוד הפייסבוק שלו ,  וכתב : " אני מקווה שאהוד ברח לא צייץ עלי ממקום מושבו בבוסטון ( בין עסקה מפוקפקת אחת לשנייה )  שהוא שיכור מוויסקי  ( כמו שזכור לי היטב  )  .  הגיע הזמן לגריאטר אהוד "   ( השגיאות במקור )  .  
יו"ר המחנה הציוני ,  אבי גבאי ,  אמר כי זהו  " יום עצוב במיוחד לכל עם ישראל כשמבית ראש הממשלה של מדינת היהודים יוצאת קריקטורה שראש ה-kkk מסכים לה ".  יו"ר האופוזיציה יצחק הרצוג ,  גינה גם הוא ואמר : " כל יהודי צריך לחוש חלחלה ובושה מכך שקריטורה סטייל דר שטירמר יצאה ממעון ראש הממשלה הישראלי ומקבלת חיבוק מגדול האנטישמים .  למחוק ,  להתנצל ולגנות ". 
חברת הקואליציה רחל עזריה  ( כולנו )  התנערה גם היא מהפוסט ,  וכתבה : " זה לא קשור לימין או שמאל .  לא מעלים קריקטורה כזאת .  בטח לא בן של ראש ממשלת ישראל .  יאיר תוריד את הסטטוס ". 
ח"כ איילת נחמיאס ורבין  ( המחנה הציוני )  ,  אמרה : " את הבושה האמיתית על הפוסט שהעלה נתניהו הצעיר ,  צריכים לחוש הוריו .  זה בית הגידול - שנאה ,  הסתה ,  פלגנות וסימון אינסופי של אויבים מבית ומחוץ .  היום נחצו כל הקווים ברחוב בלפור.החיבור לדר שטירמר ,  העובדה שמנהיג ה-KKK חיבק את הפוסט ,  מעידה על תפיסת עולמו המעוותת של נתניהו הצעיר .  נתניהו סימן למעשה מטרה על מצחם של 3 אנשים ,  אחד מהם שר ביטחון לשעבר אשר היה ראוי שיאיר 'הון' יצדיע לו לאור תרומתו לבטחון המדינה .  יאיר נתניהו מתנהג כמי שכולם 'חייבים' לו - לקח ולא נתן דבר חזרה למדינה .  אם זאת דרכו של יאיר להסיט את האש שנבעה מתגובה על מעשי הוריו ,  הרי שמדובר בהשתלחות מסוכנת ואלימה המסמנת את המצולמים כיעד לחיסול ,  לא פחות ".  
בשבועות האחרונים יאיר נתניהו ,  שידוע כמחזיק בדעות ימניות קיצוניות ,  הולך ומחריף את התבטאויותיו בפייסבוק .  בחודש שעבר ,  אחרי ההפגנות הנאו נאציות בשארלוטסוויל ,  וירגיניה ,  מקורבים לראש הממשלה נאלצו להתנער מפוסט שכתב בנושא ,  ובו טען שהנאו-נאצים בארצות הברית הם  " זן נכחד "  והזהיר מעליית  " בריוני "  השמאל הרדיקלי בארצות הברית ש"הולכים ומתחזקים והופכים לדומיננטיים מאוד באוניברסיטאות ובחיים הציבוריים בארצות הברית ". 
בתגובה לפרסום הדברים בעיתון  " הארץ ",  הגיב יאיר נתניהו לנושא בפוסט נוסף . " חחחחח עיתון 'הארץ' האנטישמי שמוחזק בבעלות של כ-25% של תאגיד החדשות הנאצי לשעבר 'דומון שאוברג' שהיה אחראי על הפצת תעמולה נאצית בשואה ובעליו הנוכחי היה בהיטלר יוגנד מטיף לי על אנטישמיות .  בתמונה למטה - ג'פרי גולדברג ,  עיתונאי שמאל אמריקני המקורב מאוד לאובמה ,  מחווה את דעות על עיתון 'הארץ' .  ברק רביד תחזור לעשות את מה שאתה יודע הכי טוב ללקק לאהוד ברק ,  ושחרר אותי ",  כתב .  

הפוליטיקאים זועמים על יאיר נתניהו : " קיבל חיבוק מהקו קלוקס קלאן "
 אישים רבים גינו את הפוסט של יאיר נתניהו בן ה-25 ,  שקיבל תמיכה ממנהיג הארגון הניאו נאצי ,  ובו קריקטורה אנטישמית . " זה מה שהילד שומע בבית ?  מה זה ,  גנטיקה או מחלת רוח עצמונית ?  ",  כתב ראש הממשלה לשעבר ברק

