סקר וואלה :  הליכוד ממשיך לאבד מנדטים ,  לפיד מתחזק
נתניהו נחלש בארבעה מנדטים בארבעה שבועות ,  אך המחנה הציוני מדשדש במקום ולא מצליח לפתוח פער מהליכוד .  יש עתיד ממשיכה לטפס ,  ההידרדרות של הבית היהודי נבלמת .  וגם :  הברית שעשויה להשפיע על עמדות המפתח בממשלה הבאה
המפלגות הגדולות מאבדות גובה ,  המפלגות הקטנות הולכות ומתחזקות :  18 יום לפני פתיחת הקלפיות ,  מצביע סקר TNS עבור וואלה חדשות על שוויון בין הליכוד והמחנה הציוני ,  עם 23 מנדטים לכל מפלגה .  בעוד המחנה הציוני שומרת על יציבות בשני הסקרים האחרונים ,  הליכוד רושמת ירידה של ארבעה מנדטים בארבעת הסקרים האחרונים  מנדט אחד בכל סקר .  הסקר נערך אתמול  ( חמישי )  לפני העימות הטלוויזיוני בערוץ 2 ,  בקרב מדגם מייצג של 500 איש מהאוכלוסייה הבוגרת בישראל .  סטיית התקן בסקר היא של שני מנדטים .  
בליכוד אמנם מודאגים מהירידה העקבית בסקרים ,  אך מקווים כי נאום נתניהו בקונגרס האמריקני בשבוע הבא ,  יצליח להעביר את סדר היום לאיום האיראני .  כך ,  מקווים בליכוד ,  אולי תיבלם המגמה השלילית של תוצאות הסקרים בעקבות הסכסוך המתוקשר עם מני נפתלי ,  וכן דוחות מבקר המדינה על משבר הדיור והוצאות מעון ראש הממשלה  שבעקבותיו תחל בדיקה משטרתית אחרי הבחירות .
 המחנה הציוני ,  מנגד ,  לא מאבד מנדטים בשני הסקרים האחרונים ,  אך גם לא מצליח להתרומם חרף הקמפיין האגרסיבי שמנהל ראובן אדלר .  יש לציין כי למרות המגמה השלילית ,  סיכויו של נתניהו להרכיב ממשלה ,  גם על פי הסקר הזה ,  גבוהים בהרבה מאלה של יצחק הרצוג .  
בזמן ששתי המפלגות הגדולות מדשדשות במקום ,  המפלגות הקטנות מתחזקות בשבועות האחרונים .  בולטת במיוחד  " יש עתיד ",  שמתחזקת בסקר זה במנדט אחד ועולה ל-13 מנדטים .  בכך ,  משלים לפיד עלייה של ארבעה מנדטים בשני הסקרים האחרונים .  עושה רושם כי  " סיורי הסליחות "  של לפיד ,  במסגרתם עולה שר האוצר לשעבר בכל ערב על במה אחרת ברחבי הארץ ואומר לקהל של מאות בני אדם  " טעיתי ,  ואני יודע איך לתקן ",  מוכיחים את עצמם .  אם רק לפני חודש הוא זכה בסקרים למספרים שהציבו אותו לכל היותר כמועמד להיות יו"ר ועדת המדע של הכנסת הבאה ,  הרי שכעת ברור שמפלגתו תהיה בין חמש המפלגות גדולות .  עוד מוקדם לדעת כמה מנדטים יקבל לפיד ,  בעיקר בהתחשב בנתון הבא :  בשני סקרים שנערכו בתקופה המקבילה במערכת הבחירות הקודמת ,  זכה לפיד ל-11 מנדטים בסקר ידיעות אחרונות ולשמונה מנדטים בסקר מעריב .  כמילות השיר - איך זה נגמר בסוף ,  כולם יודעים .
 הבית היהודי שומרת על כוחה מהסקר הקודם וזוכה גם השבוע ל-13 מנדטים .  במפלגה מצפים כי בעקבות הופעתו המוצלחת של היו"ר ,  נפתלי בנט ,  בעימות הטלוויזיוני שנערך אמש ,  המפלגה תוסיף להתחזק בימים הקרובים ותצליח לחזור למספרים מלפני  " פרשת אוחנה ".  מפלגת יחד בראשות אלי ישי גדלה אף היא  מארבעה מנדטים בסקר הקודם לחמישה בסקר הנוכחי .  
המגמה האמורה מהווה כאב ראש גם לנתניהו וגם להרצוג ,  משום שהיא מקטינה את כושר המיקוח של השניים בבואם למשא ומתן הקואליציוני .  ככל ששתי המפלגות הגדולות מאבדות מכוחן ,  הופכים שחקנים משניים ,  כמו ישראל ביתנו  אליה איש לא התייחס ברצינות עד לפני שבועיים  לבעלי משקל בשאלה מי יהיה ראש הממשלה הבא ,  ומה יהיה הרכב הקואליציה העתידי .  
על פי תמונת המצב העולה מסקר זה ,  גם לליכוד וגם למחנה הציוני יש מספר דומה ויציב של ממליצים בטוחים :  לנתניהו יש את הליכוד ,  הבית היהודי ואת מפלגת יחד ,  שזוכות בסקר ל-41 מנדטים .  קיימת גם האפשרות שהמספר יהיה 40 מנדטים ,  במידה שברוך מרזל לא ימליץ על נתניהו .  להרצוג יש את חברי המחנה הציוני  מרצ ,  ובסבירות גבוהה גם את  " יש עתיד ",  שמקבלים יחד בסקר זה 40 מנדטים .  על כל יתר הממליצים הדרושים על מנת להרכיב קואליציה ,  צפוי להתפתח  " מכרז "  מרתק בין נתניהו והרצוג .  
גם בליכוד וגם במחנה הציוני חוששים מתרחיש שבמסגרתו ליברמן ,  עם שישה מנדטים בסקר ,  וכחלון שמחזיק בשבעה מנדטים לפי הסקר ,  יאחדו כוחות אחרי הבחירות ויציעו ללפיד או לחילופין לחרדים לחבור אליהם לחזית אחת .  במידה שחזית כזו תתגבש ,  יוכלו בעלי הברית לדרוש מהרצוג ומנתניהו את כל התיקים החשובים כתנאי להצטרפות לקואליציה ,  באופן שירחיק את מפלגת השלטון העתידית ממרבית עמדות ההשפעה .  זה לא מקרי ,  אגב ,  שגם ליברמן וגם דרעי ,  שרמזו כי ימליצו על נתניהו ,  נמנעים לפי שעה מלעשות זאת .  אחרי בחירות 2013 כרתו בנט ולפיד את  " ברית האחים ",  שאפשרה להם לזכות בתיקים רבים .  נראה כי גם ב-2015 ,  הדרך של נתניהו או הרצוג להרכיב ממשלה תעבור דרך חזית שכזו .  בכיר בליכוד ,  למשל ,  הביע השבוע חשש כי מפלגת השלטון תיאלץ למסור את תיק הביטחון ליו"ר ישראל ביתנו . " הוא יגיד לנו ,  'או תיק הביטחון ,  או שנלך עם הרצוג' ,  ואז מה נעשה ?  ",  תהה הבכיר .  
עדות לקרב על הממליצים לנשיא ,  שכבר מתנהל מאחורי הקלעים במלוא הכוח ,  ניתן היה למצוא ביום שלישי השבוע ,  כאשר יו"ר המחנה הציוני ,  יצחק הרצוג ,  פינה את הלו"ז והגיע ,  חבוש כיפה ,  לחתונת הנכדה של יעקב ליצמן מיהדות התורה בבני ברק .  כשהגיע ,  הסתבר לו שהשר ישראל כץ וחבר הכנסת יריב לוין מהליכוד כבר הספיקו להיות שם קודם לכן ,  וכי נתניהו הגדיל לעשות ושלח ברכה טלפונית .  ספק אם ראש הממשלה ויו"ר האופוזיציה היו מקדישים כל כך הרבה תשומת לב לחתונת נכדה של חבר כנסת ,  אלמלא היינו שלושה שבועות לפני הבחירות .  
מהשאלות הנוספות בסקר ,  שאינן קשורות במנדטים ,  ניתן ללמוד שהציבור עומד מאחורי ראש הממשלה בהקשר המדיני בטחוני ,  אך מסתייג ממנו בנושא הדיור .  הדבר מתבטא הן בירידות קלות במנדטים והן במדד ההתאמה לראשות הממשלה .  45.1% מהנשאלים סבורים כי נתניהו הוא המתאים לעמוד בראשות הממשלה ,  להבדיל מ-47.9% שלהם זכה בשבוע שעבר .  הרצוג זוכה ל26.2 אחוזי התאמה בלבד ,  שתי עשיריות האחוז פחות מאשר בשבוע שעבר .  
לאחר פרסום דו"ח מבקר המדינה בנושא משבר הדיור ביום רביעי ,  הציבור מכתיר בסקר את משה כחלון כמי שיכול לפתור את אחת הבעיות הבירוקרטיות הסבוכות והקשות במדינה - 28.2% מהנשאלים סברו כך .  ראש הממשלה נתניהו הגיע אמנם למקום השני ,  אך נמצא הרחק מאחור ,  עם 13.3% בלבד שנקבו בשמו כמי שיכול לטפל בבעיית הדיור בישראל .  יאיר לפיד הגיע למקום השלישי עם 11.6% ,  ואילו יצחק הרצוג קיבל רק 10.9% .  יותר משליש מהנשאלים ,  35.9% ,  לא נקבו בשם של איש מארבעת ראשי המפלגות  עדות לציפיות הנמוכות שיש בציבור מהפוליטיקאים ומהאפשרות שלהם לסייע להוריד את מחירי הדיור .  
כפי שהוזכר בתחילה ,  בליכוד מייחלים לנאומו של נתניהו בפני הקונגרס האמריקני .  הדבר מתבטא גם בסקר ,  כאשר 32.9% מהנשאלים השיבו כי הדבר יתרום למאבקה של ישראל נגד תכנית הגרעין האיראני ,  לעומת 19.6% בלבד שסברו כי הנסיעה תפגע במאבק באיראן .  26.4% מהמשיבים ,  חושבים כי הנסיעה כלל לא תשפיע .  בפילוח פנימי של השאלה לפי מצביעי המפלגות השונות ,  ניתן לראות כי 51% ממצביעי המחנה הציוני ו-44.6% ממצביעי יש עתיד חושבים כי הנסיעה תפגע במאמצים למנוע מאיראן להשיג נשק גרעיני .  מהצד השני ,  64.6% ממצביעי הליכוד ,  ו-45% ממצביעי הבית היהודי ,  סבורים שהנסיעה תתרום למאבק בהתגרענותה של איראן .  

סקר וואלה :  הליכוד ממשיך לאבד מנדטים ,  לפיד מתחזק
נתניהו נחלש בארבעה מנדטים בארבעה שבועות ,  אך המחנה הציוני מדשדש במקום ולא מצליח לפתוח פער מהליכוד .  יש עתיד ממשיכה לטפס ,  ההידרדרות של הבית היהודי נבלמת .  וגם :  הברית שעשויה להשפיע על עמדות המפתח בממשלה הבאה

