רה"מ :  גם בשלום יערערו על הלגיטימציה שלנו
במהלך כינוס שעסק בדה-לגיטימציה של ישראל ברחבי העולם ,  הדגיש נתניהו כי גם לאחר השגת שלום במזה"ת ,  יימשכו ההתקפות על ישראל . " ההתקפות הן נגד הקיום של המדינה היהודית "
 ראש הממשלה בנימין נתניהו התייחס אמש  ( ראשון )  לתופעת הדה-לגיטימציה של ישראל ברחבי העולם .  בכינוס שעסק בנושא ואשר נערך במשרד החוץ בירושלים אמר נתניהו כי  " יש כאלה שמאמינים שהמקור לדה-לגיטימציה זו מדיניות של ממשלה זו או אחרת ,  הם טועים .  החיפוש אחר השלום חשוב ומממשלתי תמשיך לפעול לשם כך .  אנו רוצים שלום ,  כי איננו רוצים מלחמה ". 
עוד אמר נתניהו כי  " גם אם נצליח להשיג שלום ,  ההתקפות על הלגיטימציה שלנו יימשכו ,  מכיוון שמקורן לא באירועי 1967 אלא באירועי 1948 .  כלומר ,  ההתקפות הן נגד הקיום של המדינה היהודית .  ניתן לראות לאורך ההיסטוריה שההתקפות התגברו בעיקר כאשר ישראל השתמשה בזכות ההגנה העצמית ". 
לגבי המצופה מממשלת ישראל המכהנת ואלו שיבואו אחריה אמר נתניהו כי  " יש פה שילוב של ניסיון למנוע מהיהודים להיות במדינה משלהם ואז ניסיון למנוע מהם להפעיל את הזכויות הבסיסיות שמוקנות למדינה כמו הזכות למדינה עצמית .  אנו צריכים לאמץ אסטרטגיה מגננתית והתקפתית .  מצד אחד צריך לחנך אנשים על עובדות חיינו ומה אנחנו תורמים לעולם .  מצד שני צריך גם לחשוף את אויבינו ולעשות דה-לגיטימציה לאלה שעושים לנו דה-לגיטימציה .  זהו מאבק שאנחנו יכולים לנצח ,  אנחנו חייבים לנצח ואנו ננצח ". 
עדכון ראשון :  22:10 ,  19.12.10

רה"מ :  גם בשלום יערערו על הלגיטימציה שלנו
במהלך כינוס שעסק בדה-לגיטימציה של ישראל ברחבי העולם ,  הדגיש נתניהו כי גם לאחר השגת שלום במזה"ת ,  יימשכו ההתקפות על ישראל . " ההתקפות הן נגד הקיום של המדינה היהודית "
 
