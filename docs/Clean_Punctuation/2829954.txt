מהצריף לקיסריה :  הצניעות שנעלמה בקרב ראשי הממשלה
גולדה מאיר גרה בבית דולף ,  משה שרת ויתר על נהג והצריף של בן גוריון לא נאטם מפני הגשם .  בדיקת וואלה חדשות ביום שבו מתפרסם דוח המבקר על הוצאות מעון ראש הממשלה :  איך היינו פעם וכמה מוציאים על בתי מנהיגים בעולם .  צפו בווידאו
שנים רבות עברו מאז עבר דוד בן גוריון למדבר והתגורר בצריף שהטיח התקלף מקירותיו בשדה בוקר ,  ועד היום .  שינויים רבים התחוללו מאז אותה תקופה ,  שבה המנהיגים הישראלים ביקשו לשמש דוגמה אישית לפשטות ולצניעות ,  ועד להמראתם מהקיבוץ במעלית של מגדלי אקירוב .  על רקע הדוח הצפוי של מבקר המדינה על הוצאות מעון ראש הממשלה בנימין נתניהו ,  כיצד הפכו המנהיגים שלנו מדמויות ששידרו חסכנות הגובלת בסגפנות ,  לאותם אנשים אשר רוכשים ארוחות בודדות בעשרות אלפי שקלים ומתעקשים על מיטה בטיסה של שעות ספורות ?  
" המנהיגים פעם לא היו חומרניים ",  סיפר אבי שילון ,  שכתב את הספר  " אפילוג "  על בן גוריון ואת  " בגין "  על מנחם בגין ,  בשיחה עם וואלה חדשות . " התקופה השתנתה לא רק ביחס למנהיגים ,  אלא גם ביחס לאנשים הפשוטים .  לפני 60 שנה אנשים נשלחו למעברות ולא ראית אז תנועת מחאה כמו זו שראינו ב-2011 .  חלק מהאתוס הציוני היה של צניעות ,  והאתוס הזה השפיע מאוד .  היום ,  האתוס הוא 'להסתדר ולהצליח בחיים' .  יש מנהיגים שמצליחים ליצור שינוי אידאולוגי ,  אבל לרוב ראש ממשלה לא מנותק מתבנית חברתית ". 
לדברי שילון ,  בגין רכש את הדירה הראשונה שלו רק כשהיה מבוגר מאוד . " בגין התגורר רוב ימיו בדירת שני חדרים ,  בדמי מפתח ",  סיפר . " רק כשהיה בן יותר מ-70 משפחתו קנתה לו מחסכונותיו את הדירה ברחוב צמח בירושלים ,  לראשונה בחייו הייתה לו דירה שלו ".  לגבי בן גוריון ,  שילון טוען כי היה קיצוני באורח חייו . " כשעבר לראשונה לשדה בוקר בשנת 1953 והוא כבר בן 67 ,  הוא לא רק רצה לקרוא :  'בואו לנגב' ,  הוא בעיקר אמר שבתור מנהיג שדיבר על הגשמת החזון הציוני עליו לעבוד בעצמו ,  במו ידיו .  יש סיפורים כיצד שומרי ראשו ניסו לגרום לכך שיקבל את העבודות הפשוטות בדיר הכבשים והוא התעקש לעשות את העבודה הקשה .  ההבדל בין אז להיום הוא הבדל עצום  היום המנהיגים רוצים מלון יותר טוב ,  מקום טוב יותר בטיסה ,  מכונית טובה יותר ".  
עמיקם אסם זוכר היטב את צניעותם של שני חברי הקיבוץ שלו ,  פולה ודוד בן גוריון .  בשנות ה-50 ,  הוא היה מפקד מחלקת נח"ל בשדה בוקר ,  ולימים כתב את ספר היובל של הקיבוץ , " לחלום בעיניים פקוחות ".   " הוטלה עלי האחריות לשלומו ולביטחונו של ה'זקן' ",  סיפר .  לדבריו ,  היה עליו לדאוג לצרכיה של פולה אם הייתה זקוקה למשהו . " יום אחד פנתה אלי פולה וביקשה 'חדר לישון בו הלילה' ,  השתעשע אסם בנוסטלגיה . " 'מה קרה ,  פולה ? ' ,  שאלתי .  תשובתה הייתה קצרה ופשוטה :  'מזכיר האו"ם דאג האמרשלד בא לבקר את בן-גוריון ,  והוא יישאר בשדה-בוקר בלילה וילון בצריף .  לכן ,  יש צורך למצוא לי מקום לישון בו' ".  לדבריו ,  לא היה די מקום בצריף לשלושתם ולכן היא פינתה את מיטתה עבורו .  לשם כך ,  פינה לה אסם מקום במחנה הנח"ל והיא ישנה בחדר קטן .
 גם ראש הממשלה יצחק רבין ניחן בצניעות בעת כהונותיו ,  כך לדברי מיכה גולדמן ,  לשעבר חבר כנסת וסגן שר ,  שהיה מקורב לרבין .  גולדמן סיפר כי מעון ראש הממשלה היה צנוע ,  ומיום רביעי עד למוצאי שבת היו חוזרים בני הזוג רבין לדירתם בתל אביב . " זו הייתה דירת פנטהאוז סטנדרטית וצנועה ,  ולרבין היה בה חדר קטן שבו ערך את פגישותיו ",  נזכר . " גם בקדנציה השנייה חילק את השהות שלו בין ירושלים לתל אביב ואת הדירה הפרטית שיפץ על חשבונו .  אבל החדר הקטן ,  נשאר אותו חדר פשוט ,  שבו נפגש עם אורחים וצפה במשחקי כדורגל בטלוויזיה . " אוהבים לדבר על כך שאהב שתייה חריפה ,  אבל הייתה בכך הגזמה  לא היו כל סממנים לראוותנות ותענוגות בחיי הבית ",  הוסיף .
 על אף הביקורת הקשה שמוטחת בראש הממשלה נתניהו ,  גולדמן ,  שביקר גם במעונו ,  טוען כי לא הבחין בנהנתנות או בראוותנות יוצאות דופן .  עם זאת ,  הוא מבהיר כי  " כל התרבות שלנו השתנתה .  אנחנו מנסים לחקות היום את התרבות המערבית בכל הרבדים .  אנחנו צורכים ומבלים יותר ".  אך הוא סייג : " אמנם השתנינו ,  אבל בשעה שיש במדינה 700 אלף עניים ,  מצופה מהמנהיגים שלנו לנהוג ברגישות ".  
ההיסטוריון פרופסור יחיעם ויץ מאוניברסיטת חיפה ,  סיפר כי גם ראש הממשלה משה שרת היה נודע בצניעותו הרבה .  לדבריו ,  כשנאלץ שרת להתפטר מתפקידו כשר החוץ בשנת 1956 ,  הוא שחרר מידית את הנהג שלו והלך לביתו ברגל . " שרת עזב את ישיבת הממשלה וראה את הנהג שלו ממתין לו בחוץ .  הוא פנה אליו ,  ואמר לו :  'יוסף ,  אני לא שר החוץ יותר .  שוב למשרד' ,  ושב לביתו ברגל ",  סיפר .  ויץ מוסיף ששרת לא החזיק בדירה משלו ,  ולאחר שהתפטר מתפקידו ,  לא היה לו היכן לגור עד שהצליח לסדר לעצמו דירה בדמי מפתח ברחוב בלפור שבירושלים .  
לדברי ויץ ,  גם ללוי אשכול לא היה בית משלו ,  ולאחר שהלך לעולמו  לא הותיר אחריו כל רכוש . " החתן של אשכול ,  אליעזר רפאלי ,  סיפר לי שהרכוש שקיבל מאשכול היו חפתים ",  נזכר ויץ . " היום אנחנו רחוקים מאותם ימים לא 60 שנה ,  אלא שנות אור .  הסיפור אז היה שונה לחלוטין ". 
גולדה מאיר ,  הייתה גרה בבית כה רעוע שבחורף היו בו דליפות בלתי פוסקות .  ויץ סיפר כי  " היא סירבה שיבזבזו כספי ציבור עבור התיקון .  עבור האנשים האלה ,  כספי ציבור היו דבר קדוש .  המטבח של גולדה לא היה סתם מושג ,  את העוגות עבור האורחים גולדה אפתה בעצמה ".  
גם ראשי הממשלה מנחם בגין ויצחק שמיר ,  היו לדברי ויץ  " צנועים ביותר ".  בנסיעה הראשונה של בגין כראש ממשלה לארצות הברית ,  ויץ סיפר כי גילה שאין לו מספיק חולצות . " אשתו ,  עליזה ,  הלכה לקנות כמה חולצות ,  והיא נתבקשה להביא קבלה כדי לקבל את הכסף עבור החולצות ",  סיפר ויץ . " היא ענתה שלא תיקח קבלה ,  כי החולצות ישמשו את בגין גם כשיסיים את תפקידו ".  לדבריו , " היא הייתה אישה כה צנועה ,  שהייתה נוסעת באוטובוסים .  לא הייתה לה מכונית ,  ובוודאי שלא נהג ". 
לטענתו של ויץ ,  המפנה הגדול בתפיסה של צניעות בפוליטיקה אירע לאחר רצח יצחק רבין . " רבין לא היה אדם אביון ,  אבל שמר על צניעות .  לא אחת טס לחו"ל בטיסות מסחריות וגם הקפיד לקצר מאוד את שהותו בחו"ל כדי לחסוך בהוצאות בתי מלון ",  אמר . " פעם ,  לא היה הסיפור הזה של למצוץ כסף מהמדינה .  לא ניסו לעשות הכול כדי לגלגל את ההוצאות הפרטיות על קופת המדינה .
" ייתכן שהיום הפוליטיקאים רואים במה שהם עושים קריירה ,  ולא תפקיד ",  ניסה שילוני להסביר את הפער בהתנהגות המנהיגים . " נתניהו וברק נבחרו ,  הפסידו ,  פרשו וחזרו ובאמצע הלכו 'לעשות לביתם' .  גם אולמרט 'עשה לביתו' .  אצל בגין וגם אצל פרס ורבין ,  לא היה דבר כזה .  הם הפסידו ושבו והפסידו ונשארו חברי כנסת באופוזיציה .  הפוליטיקה הייתה תפקיד ,  לא קריירה .  כשזה הופך להיות קריירה ,  אז הם רוצים תנאים טובים יותר ,  ומשווים לתנאים שהיו יכולים להשיג בעסקים .  אלו שיקולים שפעם לחלוטין לא היו קיימים ".  הוא הוסיף כי  " הצריף ,  שעבורנו הפך למושג ולסמל ,  היה פעם מימוש אמיתי לדרך שבה המנהיגים חיו את חייהם .  העיסוק בגשמיות ובחומרניות ,  ממש לא היה משהו שעניין אותם ".  

מהצריף לקיסריה :  הצניעות שנעלמה בקרב ראשי הממשלה
גולדה מאיר גרה בבית דולף ,  משה שרת ויתר על נהג והצריף של בן גוריון לא נאטם מפני הגשם .  בדיקת וואלה חדשות ביום שבו מתפרסם דוח המבקר על הוצאות מעון ראש הממשלה :  איך היינו פעם וכמה מוציאים על בתי מנהיגים בעולם .  צפו בווידאו

