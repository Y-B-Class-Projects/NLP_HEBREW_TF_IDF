נתניהו על השוויון בנטל : " הולכים להעביר חוק היסטורי "
 משיחות שניהל ראש הממשלה עולה כי פניו להסכם עם מופז .  נראה כי נתניהו יתמוך בסנקציות נגד משתמטים ובהורדת הגיל המירבי לגיוס ,  אך ידרוש להחיל את החוק גם על ערבים
 ( צילום :  דניאל בוק ,  עריכה :  מיכאל ברגמן )  
הבנות בין ראש הממשלה למשנהו בנושא השוויון בנטל ?  ראש הממשלה בנימין נתניהו אמר במהלך סוף השבוע בשיחות עם גורמים שונים כי , " אנחנו הולכים להעביר חוק היסטורי ש-64 שנה לא היה ".  נתניהו מסכים באופן עקרוני להטלת סנקציות משמעותיות על מי שימנע מגיוס ,  כנראה כאלו שקרובות למתווה פלסנר .  הוא גם מוכן להוריד את הגיל המירבי לחובת הגיוס מגיל 28 ,  בו תמך בחודש האחרון .  אך נראה שעל עקרון אחד נתניהו לא יתפשר - החלת החוק ,  כולל הסנקציות ,  על כולם  חילוניים ,  ערבים - ולא רק חרדים .
 בכירים בליכוד העריכו בשיחה עם וואלה !  חדשות אמש  ( שבת )  כי יש כבר הבנה ברורה בין נתניהו לשר מופז לגבי גבולות הצעת החוק ,  ולכן סיעת הליכוד התכנסה הבוקר בשעה 8:30 כדי לאשר את המתווה .  לאחר מכן תתקיים פגישה בין נתניהו ומופז .  ההערכה היא שהסיעה תאשר את המתווה ,  בכפוף לביטחונות שהחוק יחול באופן שוויוני כלפי החרדים וכלפי הערבים . " הוא רוצה שינוי מהותי והוא היחיד שיכול לספק פתרון ",  אמרו הבכירים בליכוד .  הגורמים הבהירו כי השינוי בדו"ח פלסנר יהיה ככל הנראה קוסמטי בלבד ,  לעומת השינוי המהותי בנוגע לגיוס החרדים .  
נתניהו לא התייחס להפגנה שנערכה במוצאי שבת בתל אביב כהפגנה נגדו .  הוא אף העביר מסר לח"כ כרמל שאמה-הכהן ממפלגתו שאין לו בעיה עם השתתפותו בה . " העצרת היא מהצודקות שהיו ",  אמר שאמה-הכהן בהפגנה . " ההכרעה אינה עניין של הליכוד ,  קדימה או מפלגה אחרת ואפילו לא של 'אין ברירה' משפטית .  אסור להפגנה ללבוש מדים אופוזיציוניים כי את הפתרון תביא רק הממשלה הזו והעומד בראשה .  פגשתי הערב את ישראל היפה ,  לצידי התהלכו וביקשו שינוי אזרחים מכל הזרמים הפוליטיים ממרצ ועד האיחוד הלאומי ,  כולל הרבה אנשי ליכוד ".  
בהפגנה השתתף גם ח"כ אבי דיכטר  ( קדימה )  ,  שגם מדבריו ניתן להבין שהכיוון הוא הסכמה בין נתניהו למופז . " ציבור גדול יצא הערב לדרוש את שדורשים רוב מוחץ של כלל חברי כנסת ישראל - מהלך חקיקה היסטורי שייעגן את המסר :  כולם משרתים ",  אמר . " הכל מתנקז להצעת חוק שתנוסח בימים הקרובים .  ההפגנה היא חוצת מפלגות ,  האינטרס הוא אחד - לשקם חזרה את צבא חצי העם ". 
מקורבי מופז אמרו לוואלה !  חדשות כי , " אנחנו עומדים על ההתנייה שראש הממשלה יאמץ את עקרונות פלסנר .  אנחנו ממתינים שזה יקרה .  הוא צעד צעד נכון עם ההודעה על כינוס סיעת הליכוד בבוקר ,  ואם היא תאשר ניתן יהיה להתקדם ולהתחיל לנסח את החוק .  אנחנו ממוקדים בעניין עצמו שצריך לעבור שלושה מבחנים :  מבחן בג"צ ,  המבחן הציבורי ומבחן מופז ". 
עדכון ראשון - 0:01 
עוד על המאבק לשוויון בנטל:דיסקין למפגינים : " מי שמאמין למנהיגים - פראייר"פשרה עם מופז ?  נתניהו יביא לסיעה את דו"ח פלסנרמופז ישתתף בעצרת המחאה בתל אביב : " ביחד נוביל את השינוי "
 לפניות לכתב :  pinhaswolf@walla.co.il 

נתניהו על השוויון בנטל : " הולכים להעביר חוק היסטורי "
 משיחות שניהל ראש הממשלה עולה כי פניו להסכם עם מופז .  נראה כי נתניהו יתמוך בסנקציות נגד משתמטים ובהורדת הגיל המירבי לגיוס ,  אך ידרוש להחיל את החוק גם על ערבים

