נתניהו :  על המערב להגדיר יעדי זמן בשיחות עם אירן
ראש הממשלה ושרים בכירים נפגשו עם שרת החוץ של האיחוד האירופי ,  שתוביל את הסבב הבא של השיחות : " אירן משתמשת בפגישות להרוויח זמן ,  אין לה כוונות לעצור את תכנית הגרעין "
 ישראל העלתה את הדרישה כי במפגש הבא בין מעצמות המערב לאירן יוגדרו לוחות זמנים ברורים להפסקת תכנית הגרעין הצבאית האירנית .  ראש הממשלה בנימין נתניהו נפגש אתמול  ( רביעי )  בלשכתו בירושלים עם שרת החוץ של האיחוד האירופי ,  קתרין אשטון ,  המשמשת גם כראש צוות המשא ומתן בשיחות של שש מעצמות המערב עם אירן ,  לפגישת עדכון מיוחדת לקראת המפגש הבא בין הצדדים ,  ב-23 במאי בבגדד .  בפגישה השתתפו גם שר הביטחון ,  אהוד ברק ,  שר החוץ אביגדור ליברמן ,  והמשנה לראש הממשלה ,  שאול מופז . 
" אירן מנסה להשתמש בפגישות כדי להרוויח זמן ואין לה כוונות לעצור את תכנית הגרעין ",  אמרו הבכירים הישראליים לאשטון בפגישה ,  ולדברי גורמים מדיניים - בפגישה הובהר כי  " מה שייחשב מבחינת ישראל התקדמות בשיחות ,  היא הסכמה אירנית ללוחות זמנים ברורים להפסקת כל העשרת האורניום ,  הוצאת האורניום המועשר משטחה ,  ופירוק המתקן התת קרקעי בקום ". 
בירושלים מדגישים כי למרות הסנקציות החריפות שהוטלו בחודשים האחרונים ,  טרם נראה שום סימן ממשי לשינוי במדיניותה של אירן .  בשבועות האחרונים הביעו בכירים בממשלה את חששם בפני האירופים מכך ,  שבשל רצונן של שש המעצמות להגיע להסכם ,  יבוצעו ויתורים מרחיקי לכת וחלק מהסנקציות המתוכננות יוסרו ,  בהן שורה של צעדים שצפויים להיכנס לתוקפם בחודשים הקרובים .  ראש הממשלה ,  שהביע סקפטיות גדולה כלפי השיחות מלכתחילה ,  ואף כינה אותן  " מתנה "  לתכנית הגרעין האירנית ,  חזר בפני אשטון על התנאים הישראליים למשא ומתן עם אירן ,  שהוצגו עוד לפני הפגישה הראשונה בין אירן והמעצמות ,  שהתקיימה בחודש שעבר באיסטנבול :  הפסקת כל העשרת האורניום ,  הוצאת כל האורניום המועשר מחוץ לגבולות אירן ,  ופירוק המתקן התת קרקעי בקום .
 הפגישה אתמול הייתה טבילת הרגל המדינית של המשנה לראש הממשלה החדש ,  שאול מופז ,  שהושבע לתפקיד שר בממשלת האחדות החדשה .  כחלק מההסכם עם קדימה ,  מופז יצטרף לפורום קבלת ההחלטות והייעוץ המצומצם של ראש הממשלה - פורום השמינייה ,  שמעתה יהפוך לפורום התשיעייה .  בעבר השמיע מופז עמדות מתונות יחסית לראש הממשלה בנושא הגרעין האירני ,  ונחשב למי שחלוק על לוחות הזמנים של ראש הממשלה ושר הביטחון בנושא .  
עוד באותו נושא:א-זהאר :  נתניהו ומופז לא יתקפו בעזה ובאירןטבילת אש למופז :  דיון עם אשטון על השיחות עם אירןתיעוד :  תוך חודש - בנייה נמרצת במתקן הגרעין בפרצ'ין
לפניות לכתבת :  tal_sh@walla.net.il 

נתניהו :  על המערב להגדיר יעדי זמן בשיחות עם אירן
ראש הממשלה ושרים בכירים נפגשו עם שרת החוץ של האיחוד האירופי ,  שתוביל את הסבב הבא של השיחות : " אירן משתמשת בפגישות להרוויח זמן ,  אין לה כוונות לעצור את תכנית הגרעין "
 
