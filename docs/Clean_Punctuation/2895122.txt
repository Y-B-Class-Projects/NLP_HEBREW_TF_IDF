מונתה הוועדה להסדרת הרגולציה לשוק השידורים
הבוקר שלח ראש הממשלה ושר התקשורת בנימין נתניהו ,  את כתב המינוי לחברי הוועדה ,  בראשות מנכ"ל משרד התקשורת .  הוועדה התבקשה לגבש המלצות לעידוד כניסה של שחקנים חדשים לשוק .  בנוסף הודיע משרד התקשורת :  חוק איחוד הרגולציה חוזר לכנסת
ראש הממשלה ושר התקשורת ,  בנימין נתניהו ,  שלח הבוקר  ( רביעי )  כתב מינוי לוועדה המייעצת לעניין הסדרת הרגלוציה על שוק התקשורת ,  שבראשה יעמוד מנכ"ל משרד התקשורת שלמה פילבר .  
הוועדה ,  שתורכב מראשי הגופים המפקחים וגורמים מקצועיים במשרד התקשורת ,  תגבש המלצות להסדרת הרגלוציה על שוק השידורים והתוכן ,  כולל שינוי חקיקה הנדרשים .  את המלצותיה מתבקשת הוועדה להעביר עד 31 בדצמבר .
" בין היתר אבקשכם לגבש המלצות בנוגע לנושאים הבאים :  הסדרים שיעודדו כניסה של שחקנים חדשים לשוק ועידוד התחרות בשוק התוכן והחדשות  ( כולל הגנת ינוקא לשחקנים חדשים ",  ציין נתניהו בכתב המינוי .  
בהמשך מבקש נתניהו המלצות בנוגע להחלת הרגלוציה על גורמי תוכן חדשים הפועלים בשוק ,  הגנה על עידוד היצירה המקורית הישראלית והמשמעוית גידול בשירותי התוכן על גבי פס רחב .
 הוועדה תכלול את יו"ר הרשות השנייה לטלוויזיה ולרדיו אוה מדז'יבוז' ,  יו"ר מועצת הכבלים והלווין ד"ר יפעת בן חי-שגב ,  יועץ מנכ"ל משרד התקשורת אבינועם רוזנבאום שירכז את עבודת הוועדה וגורמים מקצועיים ממשרדי התקשורת והאוצר .
 כמו כן ,  הודיע משרד התקשורת כי ביום ראשון תעלה לוועדת השרים לחקיקה הצעת החוק  " ברית המועצות "  - איחוד גופי הרגולציה בטלוויזיה שיזם שר התקשורת הקודם גלעד ארדן ,  כפי שפורסם לראשונה בוואלה ברנז'ה .  הכוונה היא להחיל דין רציפות על הצעת החוק ולהביאה לקריאה שנייה ושלישית בכנסת .  

מונתה הוועדה להסדרת הרגולציה לשוק השידורים
הבוקר שלח ראש הממשלה ושר התקשורת בנימין נתניהו ,  את כתב המינוי לחברי הוועדה ,  בראשות מנכ"ל משרד התקשורת .  הוועדה התבקשה לגבש המלצות לעידוד כניסה של שחקנים חדשים לשוק .  בנוסף הודיע משרד התקשורת :  חוק איחוד הרגולציה חוזר לכנסת

