 " מתקפה ארסית נגדנו ":  בנט ולפיד חוששים מבריחת קולות
ראשי המפלגות הבינוניות מוטרדים מהמתקפה בתוך הגושים ,  שאותה מובילות המחנה הציוני והליכוד .  לפיד : " מה ההיגיון לתקוף מפלגה שלוקחת קולות מהימין ?  ".  בנט : " מתעלמים מאסונות שהיו כשהליכוד היה גדול "
 בניסיון לסיים את הבחירות בתור הסיעה הגדולות ביותר ,  ויתרו המחנה הציוני והליכוד על הנסיונות להעביר קולות מצד לצד  ועברו למתקפות בתוך הגושים :  בזמן שבנימין נתניהו מנהל קמפיין אינטנסיבי הקורא למצביעי ימין לבחור בליכוד ולא בבית היהודי ,  מתמקדים יצחק הרצוג וציפי לבני במצביעיו של יאיר לפיד .  במהלך כל היום הופצו מטעם גורמים במפלגות השונות סקרים פנימיים שונים שנערכו לכאורה ביממה האחרונה ואשר הציגו מגמות סותרות  כל סקר בהתאם לאינטרס של אותה המפלגה .  
בחירות 2015 || כותרות אחרונות בוואלה:חקיין יגלם את מרן :  תכנית ש"ס לסכל הקלטות סודיות של ישינתניהו :  אם אהיה ראש ממשלה  לא תקום מדינה פלסטיניתאפקט הפרפר :  האירועים שהפכו תוצאות בחירות על קו הסיום
לוחות הזמנים הקבועים למחר להרצוג ולבני מראים כי השניים מתכננים להסתובב אך ורק באזור המרכז ,  בין הרצליה למודיעין וראשון לציון  ערים בהן זכה לפיד לאחוזי תמיכה משמעותיים בבחירות הקודמות .  בנוסף ,  במטה המפלגה חזרו ואמרו היום כי  " אם מצביעי לפיד לא יתעוררו ,  נתניהו יצמצם את הפער וירכיב את הממשלה ".  במחנה הציוני אף כינסו מסיבת עיתונאים שתיערך הערב בהשתתפות מתלבטים שהחליטו לעבור מ"יש עתיד "  ולתמוך במפלגתם .  
בשיחה עם וואלה חדשות ,  דחה לפיד את טענות המחנה הציוני ואמר : " הם בהתחלה אמרו 'קול ליאיר הוא קול לביבי' ,  אבל זה לא עבד כי אנשים הבינו שמדובר בשטויות .  אתגרתי את הרצוג ,  שיגיד שהוא לא נכנס לממשלת אחדות בראשות נתניהו ,  וכמובן שהוא לא הסכים ".  לדברי לפיד , " אי אפשר לומר שאני בעד ביבי ,  אין לוגיקה כזו .  הם עברו לסוגייה המספרית ,  בטענה שאם יסיימו כמפלגה הגדולה מלאכת ההרכבה תוטל עליהם ,  אבל יש גבול לתמימות .  הנשיא אמר שהוא לא ייתן למפלגה הגדולה ביותר להרכיב קואליציה ,  אלא לבעל הסיכויים הטובים ביותר ".  
" לא ציפיתי שהם יקראו להצביע יש עתיד ",  הוסיף לפיד , " אבל מה ההיגיון לתקוף את המפלגה שלוקחת קולות מהימין ?  ".  לטענת לפיד ,  הרצוג ולבני כבר הגיעו לסיכום עם הסיעות החרדיות : " כבר יומיים אני אומר שהם סגרו דיל עם החרדים ,  ואין הכחשה מצידם.למה ?  כי זה נכון ".  
בינתיים ,  גם בצד הימני של המפה הפוליטית מתחמם הקרב בין שתי המפלגות הגדולות בגוש .  בכירים בבית היהודי מזהירים ביממה האחרונה ממעבר מאסיבי של קולות לעבר נתניהו .  החשש נובע מהקמפיין של ראש הממשלה הקורא למצביעי הימין לעזור בצמצום הפער מהמחנה הציוני ,  בטענה שכך יובטח כי הרכבת הממשלה תוטל עליו .  ראשי מועצות ביהודה ושומרון ,  וחברי מרכז מפלגת הבית היהודי סיפרו כי גורמים בליכוד מנסים לשכנעם לתמוך בליכוד .  מקור במפלגה אמר כי  " הליכוד השיג את ספר הטלפונים של המתפקדים שלנו  והם משגרים אליהם הודעות .  יש לזה אפקט .  כל המסרים שלהם מכוונים אלינו ".  
יו"ר המפלגה ,  נפתלי בנט ,  אמר הערב לוואלה חדשות : " הליכוד חוזר על ההתקפה הארסית שהם עשו נגדנו ב-2013 להתקיף אותנו חזיתית .  הם מסתירים את העובדה שליכוד גדול ובית יהודי קטן הוביל לאסונות כמו ההתנתקות ובר אילן .  אנחנו כרגע בעבודה מאוד קשה עם הפעילים ,  אבל אם לא נצמח במנדטים אנחנו באופוזיציה ,  ותהיה ממשלת אחדות של ביבי ,  ציפי ובוז'י .  אני מאמין שהעצרת אתמול עזרה ומובילה להחזרת קולות אלינו .  ביממה שנותרה נמשיך בכל הכוח לנסות להחזיר מצביעי בית יהודי הביתה ".  
לפניות לכתב עמרי נחמיאס  omri_n@walla.net.il  

" מתקפה ארסית נגדנו ":  בנט ולפיד חוששים מבריחת קולות
ראשי המפלגות הבינוניות מוטרדים מהמתקפה בתוך הגושים ,  שאותה מובילות המחנה הציוני והליכוד .  לפיד : " מה ההיגיון לתקוף מפלגה שלוקחת קולות מהימין ?  ".  בנט : " מתעלמים מאסונות שהיו כשהליכוד היה גדול "
 
