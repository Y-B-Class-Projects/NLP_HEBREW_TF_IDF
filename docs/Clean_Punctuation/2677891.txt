הערכה :  הכרזה על נגיד בנק ישראל הבא - עוד השבוע
גורמים בסביבת ראש הממשלה אומרים כי לאור האישור המהיר של שלושת המועמדים לתפקיד על ידי ועדת טירקל ,  נתניהו ולפיד יודיעו על זהותו של הנגיד החדש כבר בימים הקרובים
סוף לסאגה ?  גורמים בסביבתו של ראש הממשלה ,  בנימין נתניהו ,  מעריכים כי בימים הקרובים יודיע נתניהו ,  יחד עם שר האוצר יאיר לפיד ,  על זהותו של הנגיד הבא של בנק ישראל  זאת ,  לאחר שוועדת טירקל למינויים בכירים בשירות הציבורי אישרה כי שלושת המועמדים לתפקיד כשרים לכהן בו .  ההכרעה בין השלושה  מריו בלכר ,  צבי אקשטיין וויקטור מדינה  עשויה להתפרסם עוד לפני יום הכיפורים .  
שני המועמדים הקודמים שרצה ראש הממשלה למנות לתפקיד  פרופ' יעקב פרנקל ופרופ' ליאו ליידרמן  החליטו לוותר על המינוי עוד לפני שהסתיימה הבדיקה בעניינם על ידי ועדת טירקל .  פרנקל הסיר את מועמדותו על רקע  " פרשת החליפון ",  במסגרתה נטען כי לא דיווח לוועדה על כך שנעצר בשדה התעופה בהונג קונג לפני כמה שנים בעודו מנסה לקחת תיק חליפות יוקרתי מחנות הדיוטי פרי מבלי לשלם .  ליידרמן הסיר את מועמדותו לאחר שלוועדה הוגשו מכתבים אנונימיים ,  שדלפו לעיתונות ,  בהם נטען כי הטריד מינית אישה שעבדה איתו בבנק הגרמני  " דויטשה בנק ".  
הניסיונות הכושלים למנות לתפקיד את פרנקל וליידרמן פגעו בתדמיתה הכלכלית של ישראל בעולם ,  ויצרו מצב בו בנק ישראל מתנהל ללא נגיד רשמי ,  כאשר בתפקיד מכהנת כממלאת מקום ד"ר קרנית פלוג .  ראש הממשלה אף ספג ביקורת ציבורית על סירובו העיקש למנות את פלוג לתפקיד באופן קבוע ,  למרות המלצה מפורשת של הנגיד הקודם ,  פרופ' סטנלי פישר ,  למנות אותה ליורשתו .  
על מנת להימנע ממבוכה נוספת ,  נתניהו ולפיד החליטו להגיש לוועדת טירקל את שמותיהם של שלושת המועמדים הרלוונטיים ,  לבדיקה מקיפה שרק בסופה יחליטו מי מבין השלושה יתמנה לתפקיד .  כעת מקווים בירושלים כי עם סיומה של הבדיקה ,  תסתיים גם הסאגה הממושכת הזו ,  בהודעה על נגיד חדש לבנק ישראל שתצא בהקדם האפשרי .
 מינוי נגיד בנק ישראל - כותרות נוספותהמרוץ לתפקיד הנגיד :  יועצי נתניהו בעד צבי אקשטייןבלכר :  התביעה שאני מוזכר בה אינה אישיתהאתגר הגדול של הנגיד המיועד :  לשרוד את המינוי
לפניות לכתב אמיר תיבון :  amir.tibon@walla.co.il 

הערכה :  הכרזה על נגיד בנק ישראל הבא - עוד השבוע
גורמים בסביבת ראש הממשלה אומרים כי לאור האישור המהיר של שלושת המועמדים לתפקיד על ידי ועדת טירקל ,  נתניהו ולפיד יודיעו על זהותו של הנגיד החדש כבר בימים הקרובים

