סקר :  לא סומכים על נתניהו מול הטייקונים
מסקר שנערך עבור שתי"ל ,  מרבית הציבור מאמין שלמרות הצהרותיו ,  ראש הממשלה יתקפל מול טייקוני הגז ויקבור את מסקנות ועדת ששינסקי בעניין חלוקת רווחי הגז
למרות הצפי כי המלצות ועדת ששינסקי יאושרו היום  ( ראשון )  בממשלה ,  ועל אך הצהרת ראש הממשלה בנימין נתניהו כי יאמץ את מסקנות הוועדה במלואן ,  נראה כי מרבית הציבור אינו מאמין להכרזות וסבור כי נתניהו יתקפל בפני בעלי ההון המחזיקים בזכויות על מאגרי הגז של ישראל .
 לפי סקר  " אומניבוס ",  שנערך עבור המרכז לשירותי תמיכה וייעוץ לקידום שינוי חברתי ,  שתי"ל ,  של הקרן החדשה לישראל ,  שנערך בקרב 507 נדגמים ,  עולה כי 60% מהנשאלים סבורים כי ראש הממשלה לא יעמוד בדיבורו וכי מסקנות ששינסקי הסופיות לא יעברו את כל הליכי החקיקה .  לדעת אותם 60% ,  בעלי ההון יצליחו לשכנע את המערכת הפוליטית כי אין לחלק את רווחי הגז .  
הסקר ,  שבחן את עמדות הציבור בנוגע למסקנות ועדת ששינסקי בנוגע לחלוקת ההכנסות מאוצרות הטבע של ישראל ,  העלה כי 63.5% מן הציבור סבור שגובה התשלומים שהמדינה צריכה לגבות מבעלי הון עבור השימוש במשאבי הטבע שלה צריך להיות למעלה מ-50% ,  כנהוג במדינות המערב .  
מעבר לכך ,  נראה כי יש חלק לא מבוטל מהציבור שמאמין שיש להרחיק לכת אף יותר ממסקנות הוועדה :  19.4% סבורים שעל המדינה לגבות את המקסימום האפשרי ,  80% .  
כמו כן ,  44.2% מהציבור סבור שמערכת הלחצים המופעלת על מערכת השלטון בנוגע למיסוי ותגמולי הגז מוגזמים ,  ומכופפים הליכים דמוקרטיים .  25.4% מהציבור סבור שמדובר בשחיתות מבנית ,  ושנבחרי הציבור משרתים את בעלי ההון .  רק 17.2% סבורים כי מדובר בלחצים ראויים ,  וכי כל אחד יכול לנצל את כספו כראות עיניו .  
עוד עלה מהסקר ,  כי 38.7% מהציבור סבור שהגופים שמייצגים את האינטרס הציבורי באופן הטוב ביותר הם הארגונים החברתיים ,  אחריהם יו"ר הוועדה המקצועית ,  איתן ששינסקי ,  ולבסוף בעלי  " דלק ",  יצחק תשובה .
 
סקר :  לא סומכים על נתניהו מול הטייקונים
מסקר שנערך עבור שתי"ל ,  מרבית הציבור מאמין שלמרות הצהרותיו ,  ראש הממשלה יתקפל מול טייקוני הגז ויקבור את מסקנות ועדת ששינסקי בעניין חלוקת רווחי הגז

