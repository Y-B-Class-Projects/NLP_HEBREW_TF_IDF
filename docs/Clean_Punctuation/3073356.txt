 " דורשי טובת נתניהו לא רוצים שאשב 'בישראל היום' "
 מוטי גילת התראיין לראשונה מאז פיטוריו ואמר בגל"צ כי אין לו ספק שנתניהו מעורב במהלך .  הסיבה ,  לטענתו ,  היא ההתקדמות בחקירת התיקים שבו מעורב רה"מ ורעייתו : " השורה התחתונה  אתם לא רוצים כתב לוחם שכותב נגד שחיתות שלטונית "
 
מוטי גילת שפוטר השבוע מ"ישראל היום "  התראיין לראשונה מאז פיטוריו לאילנה דיין בגל"צ ,  ואמר כי אין לו ספק שראש הממשלה בנימין נתניהו מעורב במהלך .  הסיבה לטענתו היא ההתקדמות בחקירת התיקים שבו מעורב רה"מ ורעייתו .  גילת תיאר את מה שאירע ביום שלישי האחרון ואמר : " ישבתי מול עורך העיתון ביסמוט ומול המו"ל בהרב .  הם אמרו שהסיבה הפורמלית היא קיצוצים  'תחתוך במשכורת' ומראש הסכמתי לחתוך .  אבל זאת לא הייתה הסיבה לפיטורים .  זה ברור לגמרי .  אני יכול להעריך כי אין סיבה אחרת הגיונית .  המדור שלי עוסק בשחיתות השלטונית ובשחיתות הציבורית ,  והערכתי שיבוא יום ויגידו לי - די ,  לא רוצים את זה יותר ". 
מה השתנה לאחרונה ?  
" אנחנו מתקרבים לרגע ההכרעה בתיקי נתניהו ,  בתיק של אשתו ,  אפשר לנחש ולהביא בחשבון שדורשי טובת נתניהו לא רוצים שאשב בישראל היום עם המדור הזה .  זה שקוף לגמרי .  כשאומרים לך שהבעיה כלכלית ורוצים להדק את המשכורות ואני מוכן לקצץ ". 
וכשאתה אומר לביסמוט - אני מוכן לקצץ - מה הוא עונה ?  
" תוריד עוד .  הגענו לפגישה נוספת ואני מוריד עוד .  ואז בהרב אומר לי  בעצם חברה שבה מורידים שכר לטובת העובדים זה לא לטובת החברה .  מניסיון אישי שלי ". 
שנים אתה עובד בעיתון שהוא לא עיתון 
" יש שם אנשים מאוד טובים ,  כמו העובדים בדסק שלי ,  מיכל שבת ועוזי דיין ,  ובמחלקות אחרות .  יש עורכים טובים .  יש שם בעלי מקצוע טובים .  אנחנו במדור שלי הצלחנו לפתוח עיתון בתוך עיתון .  'הגטו שלנו' קראו לזה .  הצלחנו להושיט יד בנושאים חברתיים ,  ולהילחם בשחיתות השלטונית ". 
לא התבקשת להוריד משהו ?  
" לרוב היה לי חופש מוחלט .  ביקשו להוריד טון לעתים אבל היה חופש והתוצאות מדברות בעד עצמן ". 
והטענה שלא עשית תחקירים על נתניהו 
" זה לא נכון .  הרי לא יביאו לי חומרים על תחקיר עליו כי יודעים שאני ב'ישראל היום' ,  אז לא פירסמנו תחקירים חדשים .  אבל טיפלתי בכל הנושאים שנתניהו היה במקום אחד והאחרים היו ממול ".  

כשביקשו להוריד את הרף היה רגע שכמעט התפטרת ?  
" לא .  לא הגענו מקומות האלה .  פירסמתי דברים חשובים ,  לגיטימיים .  עסקנו בו משמאל ומימין ובמעגל הקרוב והפחות קרוב ". 
כשאתה כותב על שרה נתניהו - אתה מקבל תגובה אחרי זה מההנהלה ?  
" לא .  לא באו אלי .  אני מניח שבכירי העיתון נחשפו לביקורת אבל זה התנהל בצורה ציבורית ". 
עד כמה נתניהו מעורב אקטיבי במערכת ?  
" אני לא יודע .  לא הייתי שם בקטעים האלה ,  הייתי בבקרים ודברים כאלה אם זה קורה זה קורה בלילות .  אין לי מושג על הדבר הזה ". 
ואתה בטוח שהוא מעורב במקרה שלך ?  
" אין ספק .  הזהירו אותי רבים וטובים כבר לפני חודשים  אל תכתוב נגד נתניהו אל תכתוב בעד התאגיד .  עובדים מהשורה אמרו לי ,  אנשים שהיה חשוב להם שהמדור ימשיך להופיע .  המדור הזה שירת שורה של אנשים טובים ואזרחים הגונים ". 
העובדה שרגב כבר לא עורך  בגלל זה איבדת את חומת המגן שלך ?  
" יש עובדות פשוטות .  זה היה משחק מכור והיה ברור לי מה השורה התחתונה  אתם לא רוצים כתב לוחם שכותב נגד שחיתות שלטונית .  הם הציעו לי להיות פרילנס ,  אמרתי אני שכיר ואמשיך להיות שכיר ".  
היה ניסיון לגרום לך ללכת בטוב ?  
" כן ,  נעניק לך מענק ונלחץ ידיים ונפרסם הודעה משותפת ".  
שאין לך טענות לעיתון ?  
" כן .  יושב עם עיתונאי עם ותק וניסיון שלי עשיר ,  ושומע את כל התשבוחות והסופרלטיבים ,  מניחים לך על הראש כתר ועוד כתר ,  נדמה לך שאומרים לך לפוליצר אבל הפרס הוא לך הביתה ,  הענקת כבוד לעיתון והגיע הזמן לבעוט אותך הביתה ". 
יכול להיות שהבנת השבוע משהו שאומרים לך כבר שנים ?  
" לא ,  זה עיתון טוב .  ההנהלה נעצה סכין בגב אבל יש בעיתון אנשים טובים .  לא אתפלא אם בתקופה הקרובה גם שלמה צזנה יפוטר ,  שהרי בני הזוג לא אוהבים אותו ,  כבר היו סכסוכים .  היה ברור לי שהם יגידו די הוא מפריע לנו ". 
תמשיך לכתוב ?   
" מניח שכן ,  אמצא את הבמה ".   

" דורשי טובת נתניהו לא רוצים שאשב 'בישראל היום' "
 מוטי גילת התראיין לראשונה מאז פיטוריו ואמר בגל"צ כי אין לו ספק שנתניהו מעורב במהלך .  הסיבה ,  לטענתו ,  היא ההתקדמות בחקירת התיקים שבו מעורב רה"מ ורעייתו : " השורה התחתונה  אתם לא רוצים כתב לוחם שכותב נגד שחיתות שלטונית "
 
