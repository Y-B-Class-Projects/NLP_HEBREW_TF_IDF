דיסקין למפגינים : " מי שמאמין למנהיגים - פראייר "
 ראש השב"כ לשעבר אמר את הדברים בהפגנה למען השוויון בנטל ,  בה השתתפו מעל 20 אלף בני אדם .  על נוכחותו של מופז בהפגנה : " זו בושה .  זה כמו שטייקון יגיע להפגנה של דפני ליף "
  ( צילום :  סטלינק ,  עריכה :  יאיר דניאל )  
על רקע המחלוקת הפוליטית הקשה בין ראש הממשלה בנימין נתניהו ומשנהו השר שאול מופז בנוגע לאימוץ מסקנות ועדת פלסנר לשוויון בנטל ,  התאספו הערב  ( שבת )  כ-20 אלף מפגינים ברחבת מוזיאון תל אביב .  המפגינים צעקו  " אנחנו לא פראיירים "  ו"עם אחד - גיוס אחד ".  שאול מופז ,  ציפי לבני ,  אורית זוארץ ,  דן חלוץ ויאיר לפיד היו בין הצועדים .  בין היתר נאמו היום בהפגנה ראש השב"כ לשעבר יובל דיסקין ,  יועז הנדל ,  איציק שמולי ,  והזמרים דיוויד ברוזה ועידן חביב .
" 37 שנים שירתי את המדינה באהבה ומעולם לא הרגשתי שאני פראייר ",  אמר ראש השב"כ לשעבר ,  יובל דיסקין . " אנו קרובים למצב שבו רוב הציבור לא יתגייס .  יש מי שחושבים שלא צריך לשאת בנטל באופן שוויוני כי יש מי שיעשה זאת במקומם .  פראיירים הם אלה שמתפתים להאמין להבטחות סרק של מנהיגינו שנאמרות בפאתוס רב וללא מצמוץ אבל לא מתגשמות לעולם .  פראיירים הם אלה שממהרים מספסלי אופוזיציה לספסלי קואליציה ,  בעודם מבטיחים הרים וגבהות בעניין השוויון בנטל .  אל תסמכו על כך .  אנו כאן כי אנו מתנגדים לתקציבים שהמדינה משלמת לכיסם של אלה שאינם נושאים בנטל .  עתה ,  הגיעה השעה לעשות את זה בנחישות כי לעולם יהיו כאלה שיתנגדו לכל פתרון ".  דיסקין התייחס לנוכחותו של מופז בהפגנה ואמר : " זו בושה .  זה כמו שטייקון יגיע להפגנה של דפני ליף ".  
יו"ר קדימה הגיע להביע הזדהותו עם המפגינים בתל אביב .  מופז אמר כי  " באתי להזדהות עם הציבור שנושא בעול .  נעשה הכל למען העברת החוק החדש .  אסור שנושא השירות יירד מסדר היום ".  מופז ,  שהגיע לעצרת לאור המחלוקת הפוליטית הקשה בינו לבין ראש הממשלה בנוגע לאימוץ מסקנות ועדת פלסנר לשוויון בנטל ,  הוסיף : " על כלל המפלגות לאמץ את מסקנות ועדת פלסנר ". 
מופז איבד הערב את חבר מפלגתו ,  הרמטכ"ל לשעבר דן חלוץ ,  שהכריז בראיון לערוץ 2 כי הוא  " עוזב את קדימה ".  חלוץ ,  תומך נלהב בשוויון בנטל ,  הוסיף כי הוא  " קורא לכל מי שהתפקד בעקבותיי ,  לשקול מחדש את דרכו ".  הוא התייחס להודעתו של מופז ,  בדבר כוונתו לקחת חלק בהפגנה ,  ואמר : " כדאי שהפוליטיקאים שיושבים בממשלה יעשו מה שנדרש מהם ,  במקום לבוא להפגין ולהצטרף לאנשי המחאה .  איזה מן דבר זה שפוליטיקאים ,  מקרב הקואליציה ,  באים להפגין נגד הקואליציה ?  ".   
" אדוני ראש הממשלה ,  הערב הגיעה שעת ההכרעה האישית שלך ",  כך פתח את נאומו יו"ר התאחדות הסטודנטים הארצית איציק שמולי . " כל עם ישראל מצפה שאתה ,  ראש ממשלת ישראל ,  תקבל את ההכרעה החשובה ביותר בחיים הציבוריים שלך .  זוהי הזדמנות נדירה שלא ניתנת לכל אישיות ציבורית .  אבל אתה ,  אדוני ראש הממשלה ,  קיבלת אותה - ואני שואל אותך מכאן :  האם תיזכר בספרי ההיסטוריה של מדינת ישראל כעוד אחד מיני פוליטיקאים רבים ,  או שתיזכר כמנהיג ?  אם אתה פוליטיקאי  תקים עוד צוותים וועדות .  אם אתה מנהיג - קבל אתה הכרעות ברורות ".  שמולי הוסיף כי  " הרוב הדומם כבר לא שותק והגיע לכאן הערב כדי לומר לך דבר אחד בקול רם וברור :  לא ניתן עוד לפגוע במשרתים .  הפעם הזו אנחנו לא מוותרים ".  
" אסור לברוח לעוד ועדות ,  צברנו מאלה מספיק .  עכשיו הזמן להחליט ,  לעשות מעשה ,  לשנות ",  כך אמר יועז הנדל ,  לשעבר ראש מערך ההסברה הלאומי בלשכת נתניהו . " אדוני ראש הממשלה ,  זמן רב לא שוחחתי איתך .  האנשים כאן היום הם בשר מבשרך ,  חלקם מתומכיך ,  באו לשאת קולם ולהזכיר לך מהו הכיוון .  אנחנו כאן הערב מכיוון שעתיד המדינה שלנו עומד על כף המאזניים ,  מכיוון שכך משפיעים בדמוקרטיה ",  אמר הנדל . 
" יש לי הצגה הערב ,  אבל אני אחתוך ממנה לאחר סיום תפקידי על מנת לחזור להפגנה החשובה הזו ",  כך אמר לוואלה !  חדשות השחקן שלמה וישינסקי ,  ששכל את בנו בציר פילדלפי . " אני מקנא באמא החרדית ,  היא איננה דואגת לבנה כי הדבר הכי נורא שיכול לקרות לו הוא שספסל יפול בישיבה .  פה יש אימהות מודאגות ששלחו את בניהן לחיל הים ,  לחי"ר ולחיל האוויר ,  מדוע שלא יהיה שוויון בגיוס ?  ",  אמר .
" באתי לראות את הצעירים המדהימים האלה שנושאים על גבם את המדינה גם בעבודה וגם בצבא ונמאס להם ",  אמרה לבני . " אני פה לא כפוליטיקאית ,  אלא כאמא לבן שסגר שבת .  אין פה מאבק פוליטי ,  אלא מאבק על ערכים ".  
יו"ר ארגון נכי צה"ל ,  חיים בר ,  התייחס לקולות הקוראים לשוויון בנטל הגיוס לצה"ל ואמר כי הם מוצדקים והכרחיים לקיום חברה ישראלית יציבה ומגובשת .  הוא הוסיף וקרא לשוויון גם במעמד השחרור ,  בין אלה שנפצעו בזמן השירות . " ארגון נכי צה"ל הוא גוף ערכי התומך בשוויון בנטל הגיוס .  כל מי שכשיר לשירות צריך להתגייס לצה"ל ועל המדינה לדאוג לצרכי המשרתים ,  הן במהלך השירות והן לאחריו ,  קל וחומר לאלה שנפצעו במהלך שירותם ",  אמר בר . " הגיוס לצה"ל הוא חובה הניצבת לצד הזכות לשרת בו .  על המדינה לדאוג לשיקומם הפיזי ,  הבריאותי והכלכלי של אלה שהעניקו לה מגופם ומנפשם ועליה לעשות זאת ללא הבחנה בין דת ,  לאום ומגדר ",  מוסיף בר .
 בהתאחדות הסטודנטים החליטו לתגבר את מערך ההסעות הארצי שהם מקיימים משלל נקודות יציאה ברחבי הארץ ולהעמיד אוטובוסים לרשות אזרחים שרוצים לקחת חלק בהפגנה ,  בעקבות השבתת הרכבת בסוף השבוע .  
מספר כבישים נחסמו לתנועה בין השעות 19:00 ל-23:30 בעקבות ההפגנה ,  כך נמסר מהמשטרה .  דרך בגין נסגרה לצפון מדרך נמיר והתנועה הופנתה לכיוון רחוב ז'בוטינסקי ברמת גן .  דרך נמיר נסגרה לכיוון דרום מרחוב ארלוזורוב והתנועה הופנתה לפרשת דרכים וחזרה לדרך בגין .  שדרות שאול המלך נסגרו לתנועה בין אבן גבירול לדרך נמיר לשני הכיוונים .  רחוב ויצמן נסגר משדרות דוד המלך לשאול המלך ,  לשני הכיוונים .  בנוסף לכך נחסמו כל הרחובות המובילים לצירים אלה .  ציבור הנהגים מתבקש לנסוע בדרכים חלופיות ולהישמע להוראות השוטרים .  
עוד על המאבק לשוויון בנטל:פשרה עם מופז ?  נתניהו יביא לסיעה את דו"ח פלסנרמופז ישתתף בעצרת המחאה בתל אביב : " ביחד נוביל את השינוי"נתניהו הודיע על צוות חלופי ;  מופז : " אין עוד ועדות "
 לפניות לכתב :  joshjosh@walla.com
בהכנת הידיעה השתתפה מור שמעוני
 ( עדכון ראשון :  19:33 )  

דיסקין למפגינים : " מי שמאמין למנהיגים - פראייר "
 ראש השב"כ לשעבר אמר את הדברים בהפגנה למען השוויון בנטל ,  בה השתתפו מעל 20 אלף בני אדם .  על נוכחותו של מופז בהפגנה : " זו בושה .  זה כמו שטייקון יגיע להפגנה של דפני ליף "
 
