סיעת הליכוד אישרה מרבית עקרונות ועדת פלסנר
חמישה מבין ששת העקרונות שהתוותה הוועדה לקידום השוויון בנטל אומצו על ידי סיעת הליכוד .  את הסעיף האחרון ,  הנוגע לשירות ערבים - ביקשו במפלגת השלטון להרחיב למתווה מפורט
 ( צילום :  גדעון צנטנר ,  עריכה :  גדי וינסטוק )  
סיעת הליכוד אישרה הבוקר  ( ראשון )  את עקרונות מתווה ועדת פלסנר שהוקמה לנסח הצעת חוק חלופית ל"חוק טל "  אותו פסל בג"ץ .  מבין ששת העקרונות שהובאו לאישור ,  חמישה אושרו כלשונם ובליכוד ביקשו לעבות את הסעיף הנוגע לשירות של אזרחים ערבים .  בפתח ישיבת הממשלה ,  ציין ראש הממשלה ,  בנימין נתניהו ,  כי  " המטרה היא להביא להצעת חוק מנוסחת השבוע ובממשלה בשבוע הבא ". 
הסיעה אימצה את העקרונות הנוגעים לשירות לכל ,  אחריות אישית שתוטל על המשתמטים משירות ,  מתן תמריצים למשרתים בצבא וקיצור משך השירות ,  הפעלת מערך אכיפה מרתיע ויישום לאלתר של גיוס חייבי הגיוס .  
אולם ,  כאמור ,  בליכוד ביקשו לעבות את הסעיף הדן בהחלת חמשת העקרונות גם על ערביי ישראל . " סיעת הליכוד רואה חשיבות רבה בשוויון בין המינים בצה"ל ומדגישה שכל הטיפול בשוויון בנטל לא יכול לפגוע בעקרון חשוב זה ",  נכתב בהודעת הסיכום . " סיעת הליכוד מינתה את השר משה יעלון לתאם מול סיעת קדימה וסיעות הקואליציה הנוספות את נוסח הצעת החוק בהתאם לעקרונות אלה .  נוסח החוק יוצג בפני סיעת הליכוד לאחר גיבושו ". 
שר הביטחון ,  אהוד ברק ,  אמר בישיבת הממשלה כי זה הזמן להכרעות בקשר לשוויון בנטל . " הממשלה תצטרך להשלים במהלך השבוע את ניסוח החוק ,  שיביא להסדרה של שירות החרדים ,  ובהמשך גם שירות ערבים .  זה שינוי היסטורי .  חלק ישרתו בצה"ל וחלק בשירות אזרחי לאומי ",  ציין השר . " נצטרך להתחשב באילוצים בתוך צה"ל ובהדרגתיות הנדרשת .  אם נגלה בשבוע הקרוב את אותה אחריות שהתגלתה ביומיים האחרונים אצל ראש הממשלה ומופז  יש סיכוי טוב לעבור את האתגר של חקיקת החוק עד סוף החודש הזה ".  
שר האוצר ,  יובל שטייניץ ,  ערך במהלך ישיב הסיעה הבדלה בין שירות לאומי לשירות צבאי ,  ואמר כי כל על צעיר יהודי בגילאים 18-19 לשרת בצה"ל . " שירות אזרחי בעייתי יותר ,  אני לא רואה בו תחליף לשירות צבאי ",  אמר שטייניץ , " הסוגיה שלפנינו היא שירות צבאי עם הערך של הגנה על קיומה של המדינה ". 
עם תום ישיבת סיעת הליכוד ,  אמר השר מיכאל איתן כי  " בינתיים הכל ועדות ודיבורים .  מה שיקבע בסופו של דבר הוא לשון החוק ויכולת האכיפה שלו ".  השר איתן הוסיף כי  " צריכים להיות ריאליים וזהירים .  אסור לחוקק חוקים שיביעו משאלות לב ויהפכו לאות מתה ,  ומצד שני אסור לוותר על העקרונות של שיוויון בנטל המוטל על אזרחי ישראל ". 
בתוך כך ,  גם סיעת העצמאות קיימה הבוקר ישיבה שבסיומה הוציאה הודעה ,  ולפיה  " סיעת העצמאות רואה בחוק החדש הזדמנות לשינוי היסטורי שיסייע לליכוד העם ,  זאת בתנאי שייעשה על בסיס עקרונות דו"ח פלסנר תוך לקיחה בחשבון של אילוצי צה"ל ושיקולים נוספים ". 
עדכון ראשון - 9:45 
עוד באותו נושא:נתניהו על השוויון בנטל : " הולכים להעביר חוק היסטורי"דיסקין למפגינים : " מי שמאמין למנהיגים - פראייר"פשרה עם מופז ?  נתניהו יביא לסיעה את דו"ח פלסנרנתניהו הודיע למופז :  ועדת פלסנר לשוויון בנטל התפרקה 

סיעת הליכוד אישרה מרבית עקרונות ועדת פלסנר
חמישה מבין ששת העקרונות שהתוותה הוועדה לקידום השוויון בנטל אומצו על ידי סיעת הליכוד .  את הסעיף האחרון ,  הנוגע לשירות ערבים - ביקשו במפלגת השלטון להרחיב למתווה מפורט

