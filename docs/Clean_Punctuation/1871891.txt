עיני לנתניהו : " להקטין תופעת עובדי הקבלן "
 המשא ומתן בין נציגי ההסתדרות ,  משרד האוצר והמעסיקים הפרטיים אודות עובדי הקבלן התחדש .  בהסתדרות מבהירים כי לא יסתפקו בשיפור תנאי העובדים אלא יתעקשו על צמצום התופעה
על רקע סכסוך העבודה עליו הכריזה ההסתדרות לפני יותר משבועיים ,  נציגי ההסתדרות ,  משרד האוצר והמעסיקים הפרטיים חידשו היום נציגי ההסתדרות ,  משרד האוצר והמעסיקים הפרטיים את המו"מ לצמצום תופעת עובדי הקבלן בישראל .  לפי הערכות ,  מספר עובדי הקבלן במשק נע בין 250 אלף ל-300 אלף ,  במגוון ענפים .  
כמה שעות לפני סבב המו"מ הנוכחי ,  נועד עיני עם ראש הממשלה בנימין נתניהו ועם שר האוצר יובל שטייניץ בנושא העסקת עובדי הקבלן .  נתניהו הביע נכונות לשפר את תנאי העסקתם של עובדים אלה ואולם ההסתדרות בראשות עיני דורשת להתמקד בעצם התופעה שלפי תפיסתה יש להקטין דרסטית - גם אם בהדרגה - את מימדיה .  
שטייניץ העלה בפגישה נושאים אחרים כמו המלצות ועדת טרכטנברג להורדת מכסי היבוא ,  שנשיא התאחדות התעשיינים שרגא ברוש וגם עיני מתנגדים להן בטענה כי ישומן יפגע בתעשיה המקומית ויגרום לפיטורי עובדים רבים .  
שר התמ"ת ,  שלום שמחון ,  הודיע אתמול כי יעלה בישיבת הממשלה הצעת מחליטים ולפיה שכרם ותנאי העסקתם של עובדי הקבלן במגזר הציבורי יושוו לאלה של של העובדים הקבועים ,  באותם גופים ובאותם תפקידים .  בהסתדרות לא מסתפקים ביוזמה זו של שמחון ודורשים את צמצום התופעה עצמה ולא רק את שיפור השכר והתנאים .  בהסתדרות אומרים שהתמקדות בשיפור תנאי ההעסקה של עובדי הקבלן יסיט את תשומת הלב מהצורך לטפל בתופעה עצמה אותה יש לצמצם .  בארגונים החברתיים מצביעים על כך שהצעת שמחון מתייחסת רק לעובדי הקבלן במגזר הציבורי ולא לאלה המועסקים במגזר הפרטי-עסקי .
 
עיני לנתניהו : " להקטין תופעת עובדי הקבלן "
 המשא ומתן בין נציגי ההסתדרות ,  משרד האוצר והמעסיקים הפרטיים אודות עובדי הקבלן התחדש .  בהסתדרות מבהירים כי לא יסתפקו בשיפור תנאי העובדים אלא יתעקשו על צמצום התופעה

