נתניהו בטקס הזיכרון ליצחק רבין : " נדון על הארכת ההסכם עם ירדן "
 ראש הממשלה התייחס לדרישת ירדן לבטל חלק מהסכם השלום בטקס לציון 23 שנים להירצחו של יצחק רבין .  ריבלין אמר בטקס : " לדמוקרטיה הישראלית אין שכפ"ץ ".  נכדתו של רבין ביקרה את הממשלה בנאומה : " אם לא תחדלו מהשיסוי ,  יישפך פה דם ". 
טקס האזכרה הממלכתי לציון 23 שנים לרצח ראש הממשלה יצחק רבין מתקיים היום  ( ראשון )  בהר הרצל בירושלים .  בטקס משתתפים ,  בין השאר ,  נשיא המדינה ראובן ריבלין ,  ראש הממשלה בנימין נתניהו ונשיאת בית המשפט העליון אסתר חיות .  כמו כן ,  נוכחים גם בני משפחת רבין .
 במהלך הטקס התייחס ראש הממשלה בנימין נתניהו לביטול חלק מהסכם השלום עם ירדן ,  ואמר כי  " בימים אלה נכנס השלום בין ישראל לירדן לשנות ה-25 .  בהסכם ירדן שמרה לעצמה את האופציה לקבל לידיה את השטח בנהריים ליד הירדן ואת מובלעת צופר בערבה .  נמסר לנו היום שהיא מבקשת לממש אופציה זאת .  אנחנו ניכנס איתה למשא ומתן על האפשרות של הארכה של ההסדר הקיים .  אין ספק ,  בראייה כוללת ,  שההסכם כולו הוא נכס חשוב לשתי המדינות ". 
על רבין אמר ראש הממשלה כי היה  " לוחם נערץ ,  מצביא גדול שגריר ארצנו וראש ממשלה שפילס נתיבים לשלום ".  הוא הוסיף כי  " רבין ידע את האמת ,  וגם אנחנו יודעים את האמת .  יש לנו רצון עז להיאחז בארצנו .  אנו ממשיכים לטפח בהתמדה את יכולתנו ועל כך סמך יצחק רבין .  כוחנו באחדות כמו בשלום .  היה לי וויכוח נוקב עם רבין על ההסכם עם הפלסטינים ,  אך רוב הזמן הייתה לי הסכמה מלאה על ההסכם עם ירדן ".  
נשיא המדינה ראובן ריבלין אמר באזכרה כי  " באותו לילה שבו הותר ונשפך דמו של יצחק ,  היינו כולנו על לוח המטרה .  מימין ומשמאל ,  לאיש לא היה שכפ"ץ .  הדמוקרטיה לא מתה .  היא חיה ותוססת .  אבל עלינו לזכור תמיד שגם לדמוקרטיה הירשאלית אין שכפ"ץ ". 
נכדתו של יצחק רבין ,  נועה רוטמן ,  ביקרה את התנהלות הממשלה בנאומה בטקס ,  ואמרה , " מה שבטוח ,  הרבה לא השתנה ב-23 השנים האחרונות ,  אלא רק החמיר וזה ניכר בשיח .  דמוקרטיה היא לא רק שיטת בחירות ,  אסור שהיא תצטמצם להסדר טכני - כדי שהיא תתקיים צריך לערוב לה ".  
רוטמן סיפרה על סבה כי היה נוהג לפגוש את יריביו הפוליטיים ,  גם המרים ביותר , "  דלתו לא הופגה ונטרקה מעולם .  לא משנה כמה עמוקה הייתה המחלוקת ".  וסיימה במסר לממשלה , " המעמד מחייב ,  אתם חייבים לדאוג לרווחת כולנו - גם למי שמתנגד לדרככם ,  אם לא תחדלו ממסע השיסוי ,  ישוב חלילה ויישפך כאן דם ". 
יונתן בן ארצי ,  נכדו של ראש הממשלה המנוח יצחק רבין ,  תקף מוקדם יותר היום את ראש הממשלה ,  בנימין נתניהו ,  בטקס זיכרון לציון 23 שנים לרצח בבית הנשיא בירושלים . " ההוא הדוחף ומסית להגדרה וקיטלוג של כל אחד החושב אחרת ממנו ,  כחמוץ או שמאלן ,  ממשיך לפרק בנו ויביא לחורבן הבית הבא ",  אמר בן ארצי .
 עוד הוסיף בן ארצי ,  כי  " אזרחי מדינת ישראל זכאים להנהגה שאינה משתעממת מהם .  דמוקרטיה אינה מלוכה .  הגבלת משך כהונת ראש ממשלה היא הכרחית וחשובה למנוע ממנהיגנו להפוך למלכים נבדלים מעם ".  
יו"ר המחנה הציוני ,  אבי גבאי אמר בראיון למהדורת וואלה !  NEWS ,  שהוא אינו מעוניין להתייחס לדבריו של בן ארצי : " שמעתי גם דברים לא פחות חמורים בטקסים אחרים ",  אמר , " מה שחשוב זה הנושא עצמו .  ואני מסכים אתו בדבר בסיסי ,  רבין היה איש של אנשים ".  
עוד הוסיף שהוא ממשיך להאמין בדרך השלום : " פתרון של ישראל חזקה לצידה מדינה פלסטינית מפורזת ",  אולם סירב לראות עצמו כממשיך דרכו של רבין : " בכל הצניעות ,  אף אחד לא צריך להצטייר כממשיך דרכו או ממשיך דרך בן גוריון .  כל אחד מביא למנהיגות את מה שהוא .  בשני דברים אני מסכים איתו ,  שלום תוך שמירה על הביטחון .  רבין היה שר ביטחון ולכן הרשה לעצמו להתקדם בתהליך השלום .  אני ממשיך את תפיסת עולמו ". 
בטקס השתתפה גם נועה רוטמן ,  נכדתו של רבין שהביע דאגה בעקבות התבטאות שמעוררות מחדש את השסע בעם . " לרוב העם אני בטוחה שמדובר בפשע חמור ,  בניסיון לשנות מהלך היסטורי לשנות את ההיסטוריה שלא לפי כללי המשחק ",  אמרה . " הונחה מעל הקבר ממצבה ייחודית ,  מצבה שאמורה לסמן את השבר בעם .  מתוכה הריפוי והצמיחה יושגו .  אבל במציאות אל מול הכוונה הזו ,  המצבה כמו הנושא כולו ,  מואשמים תדיר בשיח הציבורי ב'גינדור' הנצחתי ,  מניירה ".  
" הכינוי  " פסטירבין "  נולד ",  המשיכה . " רק באחרונה פורסם פאשקוויל ,  ציוץ בטוויטר ,  מטעם דוברת ראש הממשלה ,  בה נכללה תמונה של רבין עם ערפאת תחת הפועל בגד .  לא יושבי השורות האלה ניסחו את הציוץ ,  אבל אף אחד לא התנער ממנו .  לאישה ממשיכים לשלם משכורת ,  מכספי המסים ..  .  אני מתגעגעת לאחדות ,  לשותפות .  אין לי מושג ולא לכם ,  אם סבי מצליח להיות חזק שם למעלה .  מה שבטוח ,  שפה למטה לא השתנה הרבה ב-23 שנים האחרונות .  רק החמיר ,  זה ניכר בשיח  ..  .  גם בידי גורמים רשמיים .  דמוקרטיה היא לא רק שיטת בחירות ,  אסור שהיא תצטמצם להסדר טכני ".  
 ( עדכון ראשון :  13:53 )  

נתניהו בטקס הזיכרון ליצחק רבין : " נדון על הארכת ההסכם עם ירדן "
 ראש הממשלה התייחס לדרישת ירדן לבטל חלק מהסכם השלום בטקס לציון 23 שנים להירצחו של יצחק רבין .  ריבלין אמר בטקס : " לדמוקרטיה הישראלית אין שכפ"ץ ".  נכדתו של רבין ביקרה את הממשלה בנאומה : " אם לא תחדלו מהשיסוי ,  יישפך פה דם ". 

