מתיחות בליכוד :  אלקין יעלה להצבעה את  " חוק החרם "
 בתמיכתו של רה"מ ,  יעלה ח"כ אלקין לקריאה שנייה ושלישית את הצעת החוק המאפשרת לתבוע אדם שייזום חרם על גוף ישראלי בשל מיקומו הגאוגרפי .  עם זאת יו"ר הכנסת עדיין עשוי לטרפד את המהלך
למרות התהפוכות וההתנגדויות להצעה ,  החליט יו"ר הקואליציה ,  חבר הכנסת זאב אלקין  ( ליכוד )  להעלות הבוקר  ( שני )  בכל זאת את הצעת  " חוק החרם "  להצבעה בקריאה שנייה ושלישית במליאת הכנסת .  זאת לאחר שקיבל את תמיכתו של ראש הממשלה בנימין נתניהו למהלך .  ההכרעה בנושא תתקבל בשעה 12:00 בישיבת נשיאות הכנסת ,  בתום פגישה שיערכו בנושא אלקין והיועץ המשפטי של הכנסת ,  עו"ד אייל ינון .  עם זאת ,  יו"ר הכנסת ,  ראובן  ( רובי )  ריבלין ,  שקיים במהלך הבוקר פגישות עם מזכיר הממשלה ,  צבי האוזר ועם עו"ד ינון ,  יוכל להורות שלא להעלות את החוק להצבעה .  על פי ההצעה ,  אדם שייזום חרם על גוף ישראלי בגלל מיקומו הגיאוגרפי יהיה צפוי לתביעה על ידי מי שרואה את עצמו כנפגע מכך ,  ללא צורך להוכיח נזק .
 עוד על הצעת חוק החרם:נתניהו :  תומך ב"חוק החרם ",  אין מניעה לקיים ההצבעהיועבר למליאה :  חוק להחרמת מחרימי המתנחליםהכנסת תדון ב"חוק החרם ":   " פגיעה אנושה בדמוקרטיה "
 אלקין אמר הבוקר לוואלה !  חדשות כי  " לאורך כל הדרך אמרנו שצריך לקבל הכרעה דמוקרטית בכנסת .  אני מעריך שהערב יימצא רוב מוצק בעד החוק ,  משום שזהו חוק מאוד הגיוני וציוני .  לאחר האישור של הכנסת ,  תשמר לנו זכות מוסרית לפנות לידידנו בעולם כדי שיגנו על ישראל מפני חרמות ".  
בתוך כך ,  יקיימו היום כל סיעות האופוזיציה בכנסת ,  למעט האיחוד הלאומי ,  מסיבת עיתונאים בה יצהירו על התנגדות חריפה להצעת החוק .  בימים האחרונים פועלות סיעות האופוזיציה יחדיו לטובת גיוס כל חברי הכנסת מטעמן להצבעה נגד הצעת החוק בקריאה השנייה והשלישית בעניינה .
 ח"כ יוחנן פלסנר  ( קדימה )  הביע אתמול את התנגדותו להצעת החוק ואמר כי  " לאור הדברים המשמעותיים שצפויים להיכלל בחוות הדעת ,  לא סביר לקיים את ההצבעה מחר ויש להעניק לחברי הכנסת זמן נוסף ללימוד ההשלכות המשפטיות והמדיניות של חוות דעתו של היועץ המשפטי .  אני דורש מיו"ר הקואליציה להשעות לאלתר את קידום החוק ,  עד לליבון ההיבטים החוקתיים של ההצעה ". 
לפניות לכתב :  pinhas_wolf@walla.com

מתיחות בליכוד :  אלקין יעלה להצבעה את  " חוק החרם "
 בתמיכתו של רה"מ ,  יעלה ח"כ אלקין לקריאה שנייה ושלישית את הצעת החוק המאפשרת לתבוע אדם שייזום חרם על גוף ישראלי בשל מיקומו הגאוגרפי .  עם זאת יו"ר הכנסת עדיין עשוי לטרפד את המהלך

