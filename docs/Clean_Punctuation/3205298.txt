צה"ל חשף את מנהרת חיזבאללה בפני לבנון ;  נתניהו :  להגביר את הסנקציות
במפגש עם נציגי צבא לבנון ויוניפי"ל ,  נציגי צה"ל מחו על הפרת הריבונות הישראלית והחלטה 1701 .  בתום הפגישה דרשו בלבנון מישראל לחשוף מידע מדויק לגבי מיקומן של המנהרות ,  אותן רואים כ"טענות סתמיות ".  נתניהו שוחח עם מזכ"ל האו"ם ועדכן אותי בפרטי מבצע  " מגן צפוני "
 צה"ל חשף היום  ( רביעי )  את המנהרה ההתקפית של חיזבאללה בפני נציגי צבא לבנון ומפקד יוניפי"ל .  המפגש התקיים בעיירת החוף הלבנונית נאקורה בראשות חטיבת קשרי החוץ תת-אלוף ארז מייזל ,  ובצה"ל הדגישו כי הוא נערך  " באופן שגרתי ".  במהלך הוועידה הביעו בצה"ל את מחאתם על ההפרה החמורה של הריבונות הישראלית ושל החלטה 1701 של מועצת הביטחון של האו"ם .
 בהודעת צבא לבנון ,  שנמסרה בתום הפגישה ,  הודגש כי  " הממשלה הלבנונית דוחה את הפרות ישראל באוויר ,  בים וביבשה .  צבא לבנון רואה בטענות הישראליות בנושא המנהרות כטענות סתמיות ודורש לקבל מידע מדויק לגבי מיקומן ".  בצבא טענו כי מדובר ב"התגרויות חוזרות ונשנות "  מצד ישראל ודרשו את הפסקתן .  כמו כן ,  בלבנון אישרו כי הם מחויבים להחלטת מועצת הביטחון של האו"ם .
 לקריאה נוספת בנושאמסר מרתיע לחיזבאללה :  חשיפת המנהרות נועדה למנוע מערכה כוללת"אם תפעלו בשטחנו - המצב ישתנה ":  בכיר בלבנון מאיים על ישראלתכנית סודית שחיכתה שלוש שנים :  הוויכוח על עיתוי מבצע  " מגן צפוני "  
על רקע המבצע ,  שוחח הערב ראש הממשלה בנימין נתניהו עם מזכ"ל האו"ם אנטוניו גוטרש .  נתניהו אמר כי הוא רואה בחומרה רבה את ההפרה הבוטה של הריבונות הישראלית ואת הפרת החלטה 1701 ,  שהיא לדבריו ,  חלק נוסף מהתוקפנות האיראנית באזור .  
ראש הממשלה עדכן את גוטרש בפרטי מבצע  " מגן צפוני "  וציין כי הוא מצפה שהאו"ם יגנה בחריפות את הפרת הריבונות הישראלית .  עוד הוסיף נתניהו כי על הקהילה הבינלאומית להצטרף לדרישה להפעלת סנקציות מוגברות על חיזבאללה בעקבות חשיפת המנהרות .  
בתוך כך ,  בכלי תקשורת לבנוניים דווח כי ישראל הודיעה לחיזבאללה מראש על חשיפת המנהרות .  על פי הדיווחים ,  לפני כמה שבועות נפגשות שלושה בכירים ישראלים עם שר לבנוני לשעבר בבירה אירופית ,  וביקשו ממנו להעביר את המסר לארגון הטרור .  ישראל הודיעה לחיזבאללה כי תפעל רק בשטחה והזהירה אותו מפני מהלכים נגד כוחות הצבא שיהרסו את המנהרות .  לדבריהם ,  ישראל התחייבה כי תעדכן את ארצות הברית בהתפתחויות .  

צה"ל חשף את מנהרת חיזבאללה בפני לבנון ;  נתניהו :  להגביר את הסנקציות
במפגש עם נציגי צבא לבנון ויוניפי"ל ,  נציגי צה"ל מחו על הפרת הריבונות הישראלית והחלטה 1701 .  בתום הפגישה דרשו בלבנון מישראל לחשוף מידע מדויק לגבי מיקומן של המנהרות ,  אותן רואים כ"טענות סתמיות ".  נתניהו שוחח עם מזכ"ל האו"ם ועדכן אותי בפרטי מבצע  " מגן צפוני "
 
