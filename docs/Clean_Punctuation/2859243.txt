ראש ה-CIA :  חרף המתיחות ,  שיתוף הפעולה הביטחוני עם ישראל נמשך
ג'ון ברנן אמר בריאיון לסי-בי-אס כי למרות המחלוקות בין אובמה לנתניהו ,  הגורמים הצבאיים והמודיעיניים יודעים שעליהם לשמר את היחסים בין המדינות .  על ההסכם עם איראן : " משוכנע שנוכל לפקח על פעולותיה "
 ראש סוכנות הביון המרכזית  ( CIA )  ג'ון ברנן טוען כי המתיחות בין נשיא ארצות הברית ברק אובמה לבין ראש הממשלה בנימין נתניהו לא משפיעה על שיתוף הפעולה הביטחוני בין המדינות או על חלוקת המידע .  במהלך ריאיון לרשת סי-בי-אס ,  שפורסם אתמול  ( ראשון )  ,  הדגיש הבכיר כי על אף אי-ההסכמות בין מנהיגי המדינות ,  הגורמים הצבאיים והמודיעיניים בשתי המדינות מודעים לכך שיש להם חובה לשמר את היחסים הביטחוניים בין ישראל לבין ארצות הברית .  
ביחס למשא ומתן עם איראן על תכנית הגרעין שלה ,  הדגיש ברנן כי הוא  " משוכנע "  כי ארצות הברית תהיה יכולה להשתמש במודיעין שלה כי לפקח על פעולותיה של טהראן ולבדוק אם היא אכן מצייתת להגבלות שיוטלו עליה .  זאת בנוסף לפיקוח של הסוכנות הבינלאומית לאנרגיה אטומית  ( סבא"א )  .  
ראש ה-CIA התייחס גם למאבק בארגון  " המדינה האיסלאמית "   ( דאעש )  בעיראק ובסוריה .  לדבריו ,  תהיה זאת  " מלחמה ארוכה ",  שתדרוש הן פתרון פוליטי והן פתרון מדיני . " אני לא רואה כיצד המשבר נפתר בזמן הקרוב ",  אמר ברנן . " אנחנו צריכים לנצח את דאעש ואין לי ספק שנעשה כך .  ואולם לצערי אני סבור כי תהיה שפיכות דמים רבה עד שזה אכן יקרה ".  ברנן הכחיש את הטענות שלפיהן וושינגטון הופתעה מכוחו של הארגון ,  שהצליח בשבועות האחרונים לכבוש את העיר רמאדי בעיראק ואת העיר תדמור בסוריה .  
הוא אף הגן על תכנית המעקב השנויה במחלוקת של הסוכנות לביטחון לאומי  ( NSA )  ,  שתוקפה אמור היה לפוג אתמול ועל הארכתה מתקיימים דיונים קדחתניים בסנאט . " הכלים שעמדו לרשותנו ,  אלו שסייעו לנו לפקח על פעילותיהם ,  עזרו לנו לעצור מתקפות נגד ארצות הברית ",  טען ברנן .  לדבריו , " ישנה מעט הבנה פוליטית ונעשה מסע צלב בשם מטרות אידיאולוגיות שפגע בדיון בנושא ,  אך הכלים הללו חיוניים לשמירה על חייהם של אמריקנים ".  

ראש ה-CIA :  חרף המתיחות ,  שיתוף הפעולה הביטחוני עם ישראל נמשך
ג'ון ברנן אמר בריאיון לסי-בי-אס כי למרות המחלוקות בין אובמה לנתניהו ,  הגורמים הצבאיים והמודיעיניים יודעים שעליהם לשמר את היחסים בין המדינות .  על ההסכם עם איראן : " משוכנע שנוכל לפקח על פעולותיה "
 
