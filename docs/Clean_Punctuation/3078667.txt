ברק הביע תמיכה בגבאי : " יוביל מהפך במדינה - נתניהו כבר פוחד "
 ראש הממשלה לשעבר פרסם סרטון תמיכה בשר לשעבר לראשות מפלגת העבודה ,  וטען כי פרץ ,  יריבו , " שייך לעשות הקודם ".  לדבריו , " אבי גבאי יוביל מהפך בעבודה - ויכול להוביל מהפך במדינה "
 ראש הממשלה ויו"ר מפלגת העבודה לשעבר ,  אהוד ברק ,  הביע היום  ( רביעי )  תמיכה בשר לשעבר אבי גבאי לראשות מפלגת העבודה . " עמיר פרץ שייך לעשור הקודם - אבי גבאי שייך לעשור הבא ",  אמר ברק בסרטון שפרסם בפייסבוק שלו . " אבי גבאי יוביל מהפך בעבודה ,  ויכול להוביל מהפך במדינה .  כן ,  מהפך .  שמעתם טוב .  מהפך ".  
בהמשך ,  אמר ברק : " נכון ,  גבאי צריך עוד טיפה ניסיון כדי לשכנע ישראלים מודאגים שהוא יכול להוביל אותם .  יש בו משהו חדש ,  טרי ,  מרענן ,  קסם של משהו אחר .  גבאי הוא פוליטיקה אחרת .  לא צריך ג'ל בשיער או טלפרומטר ,  פשוט תהיה אתה .  נכון ,  גבאי לא היה איתי ועם אריק בנגמ"ש ,  גם לא ראה את הבריטים בירושלים עם אימא שלו - הוא רק לקח אותה לקלפי להצביע לראשונה בחייה העבודה .  הוא ייקח לשם עוד רבים רבים .  ביבי החל לפחד מהיום .  בצדק .  האמינו לי ,  אני מכיר אותו בכל המצבים ".  
ברק ,  שנוקט קו תקיף במיוחד נגד ראש הממשלה נתניהו בחודשים האחרונים ,  הגביר באחרונה את פעילותו הפוליטית ואף יצא מגבולות הטוויטר והפייסבוק ,  בשורת הופעות פומביות וחוגי בית .  ברק לא הצביע בבחירות אתמול ,  משום שהוא שוהה בחו"ל ,  אך פרסם את הסרטון ממקום שהותו בארצות הברית .
 התמיכה של ברק מגיעה על רקע החיזורים של גבאי ופרץ אחרי היו"ר המודח של מפלגת העבודה ,  יצחק הרצוג .  מוקדם יותר היום פרץ הודיע על תמיכה של יו"ר ההסתדרות אבי ניסנקורן וח"כ מרב מיכאלי ,  אך זו הייתה צפויה למדי .  גורם מפתח אחר שצפוי להודיע על תמיכה בגבאי היא ח"כ שלי יחימוביץ' ,  שמתנגדת לציר ולשיתוף הפעולה בין פרץ לניסנקורן ,  שהוביל לתבוסתה בבחירות האחרונות להסתדרות .  
הרצוג ימסור התייחסות ראשונה לתוצאות הבחירות אחר הצהריים .  על פי ההערכה ,  הוא לא צפוי עדיין להודיע על תמיכה באף אחד מהמועמדים ,  שכן הוא ממתין לכנס את פעיליו הבולטים וראשי המטות שלו מחר .
 יו"ר התנועה ציפי לבני נפגשה היום עם הרצוג וגם עם גבאי ,  והיא צפויה להיפגש בהמשך הערב גם עם פרץ .  לבני אמרה היום כי היא ממשיכה לקדם את תוכניתה להקמת גוש מרכז שמאל וכי היא  " מקווה שכל מי שמנהיג היום בישראל ייצטרף לתפיסה הזו ,  כדי שנוכל להכריע ,  גם אם יש בינינו מחלוקות ,  בנושא שנישאר פתוח 50 שנה ".  
 

ברק הביע תמיכה בגבאי : " יוביל מהפך במדינה - נתניהו כבר פוחד "
 ראש הממשלה לשעבר פרסם סרטון תמיכה בשר לשעבר לראשות מפלגת העבודה ,  וטען כי פרץ ,  יריבו , " שייך לעשות הקודם ".  לדבריו , " אבי גבאי יוביל מהפך בעבודה - ויכול להוביל מהפך במדינה "
 
