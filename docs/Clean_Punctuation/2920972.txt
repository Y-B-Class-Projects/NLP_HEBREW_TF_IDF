35 בוגרי קורס טיס קיבלו כנפיים ;  נתניהו : " נפגע במי שפועל נגדנו "
 ראש הממשלה ,  שר הביטחון והרמטכ"ל נאמו בפני מסיימי הקורס היוקרתי בבסיס חצרים ,  והתייחסו לאיומים העומדים בפני המדינה . " אל לארגוני הטרור מעברו השני של הגבול ,  כל גבול ,  לבחון אותנו ",  אמר יעלון לטייסים הטריים
35 חניכי קורס הטיס סיימו היום  ( חמישי )  את המסלול הארוך בטקס הסיום של מחזור 171 ,  שנערך בבסיס חצרים של חיל האוויר במעמד ראש הממשלה בנימין נתניהו ,  שר הביטחון משה יעלון ,  הרמטכ"ל גדי איזנקוט ומפקד חיל האוויר אמיר אשל .  נתניהו התייחס בדבריו לאיומים העומדים בפני מדינת ישראל ואמר : " לא נאפשר לאויבנו לסכן את בטחונה של ישראל ונפגע בכל מי שקם לפגוע בנו ".  לדבריו , " לאיום על הציוויליזציה שלנו מצד האיסלאם הקיצוני יש שתי שלוחות :  איראן וארגון  " המדינה האיסלאמית "   ( דאעש )  .  הנחשול לא ייעצר מעצמו - בעמידה מול כוחות הרשע צריך לרדוף את הטרוריסטים במעוזיהם ".   
" יש לנו כוח מגן שבמהירות הופך לכוח מחץ ",  הוסיף נתניהו ושיבח את יכולות חיל האוויר . " לחיל יש יכולת לשגר במהירות אל היעד כוח אש משתק ומדויק ,  גם למרחקים ארוכים .  היכולת הזאת הופכת אותו לזרוע הארוכה החשובה ביותר בישראל ".  ראש הממשלה רמז גם על המגעים המתקיימים בין ישראל למדינות ערב המתונות ואמר : " ההכרה בכך שלישראל יש את הכוח והרצון לפעול נגד אויבים משותפים מחלחלת ברחבי העולם ומייצרת בריתות חדשות ומפתיעות ,  שייתכן שיסייעו בהמשך להשיג את השלום המיוחל ". 
נתניהו התייחס גם לגל הטרור הנוכחי ,  ואמר כי  " בחודשים האחרונים ,  צה"ל ,  המשטרה ,  משמר הגבול והשב"כ נלחמים בתקיפות בגורמי הטרור ,  במפגעים ,  במסיתים ובפורעי חוק ".  הוא דיבר גם על פעולות הטרור היהודי והדגיש : " המאבק מתנהל בפורעי חוק מכל צד שהוא ,  גם באלו מבית - לא נסבול רוצחים בקרבנו .  הפעילות הנרחבת של כוחות הביטחון מתבצעת בהגנה ובהתקפה כאחד  בלי שום מגבלות .  אזרחי ישראל ניצבים לצד לובשי המדים ומגלים חוסן ואיתנות ". 
עוד בוואלה !  NEWS :  גורמי צבא מזהירים : " חמאס הגביר את חפירת המנהרות לעבר עוטף עזה"שרה נתניהו נחקרת בלהב 433 על פרשת המעונות"זכיתי לגעת לך בתחת ":  שוטר ממודיעין הואשם במעשה מגונה בבת 16 
שר הביטחון יעלון השמיע גם הוא איומים כלפי הגורמים המנסים לפגוע בביטחון ישראל .  זאת ,  על רקע החשש מפיגוע נקמה של חיזבאלללה על חיסול סמיר קונטאר ,  שיוחס לישראל . " גם עתה יודעים אויבינו ,  כי אם רק ינסו לפגוע בנו ,  אנו נכה בהם בעוצמה ,  ונעשה זאת בכל דרך ואופן שנמצא לנכון - מהאוויר ,  מהים ומהיבשה ",  אמר יעלון והוסיף : " אין לנו כל כוונה להתפשר על ביטחונם של אזרחי ישראל ,  ואל להם לארגוני הטרור מעברו השני של הגבול ,  כל גבול ,  לבחון אותנו .  אנו נעשה זאת בנחישות רבה ,  אך גם בתבונה ובאחריות .
 יעלון שיבח את יכולות חיל האוויר וציין כי  " היכולת של כלי הטיס להגיע לכל מקום ,  בכל עת ,  ולפגוע בדורשי רעתנו המנסים ללא הפסק לשבש את חייהם של אזרחי ישראל - בין אם באמצעות פעילות טרור ובין אם באמצעות הברחת אמצעי לחימה מתקדמים - היכולת הזו היא רבת ערך לביטחוננו הלאומי ,  ומאחוריה עומדים אנשים .  במלחמות ובמבצעים ,  באימונים ובשגרה ,  חיל האוויר ומשרתיו במרומים ובקרקע מעניקים למדינת ישראל מעטפת הגנה מתוחכמת ויכולות התקפיות רבות עוצמה ".  
בטקס נכחו גם זהבה והרצל שאול ,  הוריו של סמל ראשון אורון שאול ,  ושמחה ולאה גולדין ,  הוריו של הדר גולדין ,  שגופותיהם נמצאים בידי חמאס .  כמו כן הגיעו אוהד בן ישי ,  שנפצע באורח אנוש במבצע  " צוק איתן ",  וירין אשכנזי ויובל אפל שנפצעו באורח קשה מאוד במהלך גל הטרור הנוכחי . " משפחותיהם של אורון שאול והדר גולדין נמצאים כאן בקהל ",  אמר נתניהו . " אנו מחויבים להחזיר את אורון והדר הביתה ".  יעלון אמר כי  " גם עתה ,  באירוע המרגש והמיוחד הזה ,  לא נשכח את נעדרי צה"ל ,  בהם לוחם צוות אוויר רון ארד ,  וכן סמל ראשון אורון שאול וסגן הדר גולדין זכרם לברכה ,  שנפלו במבצע 'צוק איתן' ואנו עושים ככל יכולתנו להשיבם לישראל ,  תוך התמודדות עם אויב אכזר שאינו בוחל בכל דרך נבזית להתעמר במשפחותיהם ". 
השניים בירכו את מסיימי הקורס ,  ונתניהו בירך באופן אישי את הנווטת עפרי ואת אחיה של הנווטת תמר אריאל ,  שנהרגה באסון בנפאל . " עבדתם קשה מאוד כדי להגיע למעמד הזה ",  אמר נתניהו . " הפגנתם נחישות ויכולות מרשימות והיום אתם מקבלים לידיכם פיקדון משולש  את כלי הטיס שלנו ,  את הגנת שמינו ואת ביטחונם של אזרחי המדינה ".  יעלון אמר כי מסיימי הקורס הם  " פסיפס מרהיב של דור איכותי ,  מרשים ,  מחויב ,  עם סיפור חיים המלווה כל אחד ואחת מכם ".  
הרמטכ"ל איזנקוט אמר בנאומו כי  " חיילי צה"ל מתמודדים יום ביומו עם טרור רצחני .  גם מעבר לגבולותינו יודעים היטב כי זרועו הארוכה של צה"ל מסוגלת להגיע לכל מקום ".  מפקד חיל האוויר ,  אלוף אמיר אשל ,  הוסיף : " המפה האווירית במזרח התיכון השתנתה לאחרונה לבלי היכר .  אנו פועלים בתווך אווירי של שמיים צפופים ,  באחריות ושיקול דעת ,  מקבלים החלטות בשברירי שניות ומשכילים לבצע משימות ולשמור על חופש פעולה .  היכולת שלכם ,  הבוגרים ,  להשתלב ולחזק את כוחנו ,  מקורה בבית גידולכם ,  בהורים ובכלל משפחותיכם .  הם שחינכו ,  יצקו ערכים ועיצבו אתכם .  ברוכים הבאים למשפחת חיל האוויר ".  

35 בוגרי קורס טיס קיבלו כנפיים ;  נתניהו : " נפגע במי שפועל נגדנו "
 ראש הממשלה ,  שר הביטחון והרמטכ"ל נאמו בפני מסיימי הקורס היוקרתי בבסיס חצרים ,  והתייחסו לאיומים העומדים בפני המדינה . " אל לארגוני הטרור מעברו השני של הגבול ,  כל גבול ,  לבחון אותנו ",  אמר יעלון לטייסים הטריים

