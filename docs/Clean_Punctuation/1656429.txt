פגישת נתניהו אובמה :  בלי חיוכים לתקשורת
סימן למתיחות :  בתום שתי פגישות נפרדו ראש הממשלה נתניהו ונשיא ארהב אובמה ,  מבלי לאפשר לעיתונאים לצלם הצהרה משותפת ולחיצת יד .  האם תוכנית בנייה חדשה מחריפה המשבר ? 
 ( צילום:רויטרס .  עריכה :  גדי וינסטוק ) 
ראש הממשלה בנימין נתניהו ונשיא ארצות הברית ברק אובמה נפגשו הלילה  ( רביעי )  בוושינגטון בצל המתיחות ביחסי שתי המדינות .  הפגישה בין הצדדים ארכה 90 דקות .  לאחר מכן נועד נתניהו עם יועציו בחדר רוזבלט בבית הלבן וביקש להיוועד שוב עם הנשיא האמריקאי .  אובמה נעתר והשניים שוחחו ביניהם 30 דקות נוספות .  
באופן חריג ,  לא הורשו עיתונאים לצלם את לחיצת היד בין המנהיגים לאחר שהבית הלבן הגדיר את הפגישה כ"פרטית ".  כמו כן לא נמסרה הצהרה משותפת עם סיומה .  עם זאת ,  נתניהו נשאר בבית הלבן כשעתיים לאחר שהפגישה הסתיימה ,  והיועצים של שני המנהיגים נפגשו כדי לדון ברעיונות שהעלו השניים .
 לאחר הפגישה ניסחו במשך מספר שעות ראש מערך ההסברה של נתניהו ניר חפץ ודובר הבית הלבן רוברט גיבס ,  הודעה משותפת .  לבסוף הופצה הודעה בה נמסר כי  " הנשיא אובמה וראש הממשלה נתניהו נפגשו ביחידות למשך שעה וחצי ,  באווירה טובה "  וציינו כי וכי הפגישה בין צוותי היועצים עסקה ב"דיון ברעיונות שהועלו בפגישה בין הנשיא לבין נתניהו ".  
במהלך הפגישה נודע על אישור תכנית בנייה נוספת במזרח ירושלים .  התכנית כוללת בניית 20 יחידות דיור במזרח העיר .  ההחלטה וודאי תוסיף לכעס האמריקאי הנובע מהחלטה קודמת לבנות גם ברמת שלמה שבבירה ,  עליה נודע במהלך ביקור סגן נשיא ארה"ב בישראל ג'ו ביידן החודש .
 לפני היכנסו לפגישה ,  הודיע נתניהו כי התעקשות על דרישת הפלסטינים להקפיא את הבנייה בהתנחלויות כליל עלולה לעכב את המו"מ בשנה נוספת .  בעת פגישתו עם יו"ר בית הנבחרים האמריקאי ננסי פלוסי אמר נתניהו כי  " אסור ללכת שבי אחר דרישה פלסטינית לא הגיונית ולא סבירה .  אם היא תאומץ ,  אנחנו עלולים לבזבז שנה נוספת ". 

פגישת נתניהו אובמה :  בלי חיוכים לתקשורת
סימן למתיחות :  בתום שתי פגישות נפרדו ראש הממשלה נתניהו ונשיא ארהב אובמה ,  מבלי לאפשר לעיתונאים לצלם הצהרה משותפת ולחיצת יד .  האם תוכנית בנייה חדשה מחריפה המשבר ? 

