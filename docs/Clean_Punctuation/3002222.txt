בשולי הלוויית פרס :  נתניהו נפגש עם שורת מנהיגים מהעולם
ראש הממשלה נועד עם ראש ממשלת קנדה ,  נשיא צרפת ונשיא אוקראינה ,  ושוחח עמם על שיתופי פעולה בתחומים שונים .  כמו כן ,  הוא הוזמן בידי שר החוץ של ברזיל לביקור בארצו לשם העמקת היחסים עמה
 ( בווידאו :  הספדי הנואמים השונים בהלוויית שמעון פרס בירושלים )  
ראש הממשלה בנימין נתניהו ערך היום  ( שישי )  סדרת פגישות עם מנהיגים שהגיעו לישראל להלוויית הנשיא לשעבר שמעון פרס בירושלים .  בין היתר ,  נפגש נתניהו עם ראש ממשלת קנדה ג'סטין טרודו ,  שר החוץ של בריטניה בוריס ג'ונסון ,  נשיא צרפת פרנסואה הולנד ,  נשיא אוקראינה פטרו פורושנקו ,  שר החוץ של ברזיל חוזה סרה ,  סגן שר החוץ של רוסיה מיכאיל בוגדנוב ונשיאת הבית העליון בפרלמנט הרוסי ולנטינה מטביינקו .  
בשיחות עם המנהיגים העלה ראש הממשלה את תרומתו הרבה של פרס לחיזוק והעמקת היחסים עם מדינות שונות .  בתוך כך ,  גורמים בסביבת נתניהו סיפרו כי הוא הוזמן לברזיל בידי שר החוץ סרה ,  שאמר כי הפגישה בין השניים היא  " ההתחלה של ההתחלה ".  סרה הוסיף כי הוא רואה את השותפות בין ירושלים לברזיליה כדבר שיכול לפתח את ארצו ,  והביע את הרצון הכנה של ברזיל לקדם את יחסיה עם ירושלים .  גם נציגי מקסיקו וארגנטינה הזמינו את נתניהו לביקורים במדינותיהם ,  והוא צפוי לבקר שם בסוף השנה או בתחילת השנה הבאה .  
עוד בוואלה !  NEWS:לבד מול העולם הערבי :  אבו מאזן חלק כבוד לפרס וגילה מנהיגות אמתיתהנץ התמים שסירב להיכנע לפחד :  ההספדים המלאים לפרסכבוד אחרון :  הנשיא התשיעי שמעון פרס נטמן בטקס ממלכתי בהר הרצל 
בפגישה בין ראש הממשלה לנשיא צרפת אמר הולנד לנתניהו כי לפריז אין כוונה לכפות על ישראל הסדר מדיני עם הפלסטינים .  זאת ,  ברקע היוזמה הצרפתית לפסגה רבת משתתפים לקידום תהליך השלום .  כמו כן ,  השניים שוחחו על שיתוף הפעולה עם מדינות מערב אפריקה ,  שם צרפת בעלת השפעה רבה .  
נתניהו ושר החוץ הבריטי ג'ונסון שוחחו אף הם על שיתוף הפעולה עם אפריקה ואף דיברו על שיתוף פעולה טכנולוגי בין המדינות .  עם המשלחת הרוסית ועם נשיא אוקראינה עלו גם נושאי שיתוף פעולה בטכנולוגיה ובמסחר .  עם ראש ממשלת קנדה דן נתניהו בשיתוף פעולה עולמי בתחום המים ,  שבו מובילות שתי המדינות .  אמש נועד נתניהו עם נשיא ארצות הברית לשעבר ביל קלינטון וכן עם שרת החוץ של האיחוד האירופי פדריקה מוגריני .  
גם נשיא המדינה ראובן ריבלין נפגש עם מנהיגים שונים מהעולם ,  ובהם מלך ספרד פליפה השישי ויורש העצר הבריטי הנסיך צ'רלס .  גם ריבלין נפגש עם הנשיא הצרפתי הולנד ,  בירך אותו עם הגעתו לישראל ואמר לו כי  " שמעון פרס היה ידיד גדול של העם הצרפתי ושל צרפת ".  הולנד ,  בתגובה ,  הודה לריבלין ואמר כי הוא נושא זיכרונות טובים מביקורו בישראל לפני כמה שנים ,  אז פגש את פרס כשכיהן כנשיא . " שוחחנו אז לא רק על השלום ,  אלא גם על רתימת הטכנולוגיה והקדמה לרווחת האנושות כולה ",  סיפר .  
לאחר פגישתו עם הולנד ,  נועד ריבלין עם המושל הכללי של אוסטרליה ,  פיטר קוסגרוב .  הם שוחחו על טקס ההלוויה וריבלין ביקש לנצל את ההזדמנות כדי להתנצל על דחיית נסיעתו לאוסטרליה עקב מותו של פרס .  בהמשך ,  נפגש הנשיא גם עם ראש ממשלת קנדה ,  טרודו ,  שאמר כי הוא  " מצר על כך שביקורו הראשון בישראל הוא בימים עצובים אלה ".  טרודו הוסיף : " אין לי ספק שהיחסים הטובים בין ישראל לקנדה ילכו ויתחזקו .  תודה לך הנשיא על קבלת הפנים ".  

בשולי הלוויית פרס :  נתניהו נפגש עם שורת מנהיגים מהעולם
ראש הממשלה נועד עם ראש ממשלת קנדה ,  נשיא צרפת ונשיא אוקראינה ,  ושוחח עמם על שיתופי פעולה בתחומים שונים .  כמו כן ,  הוא הוזמן בידי שר החוץ של ברזיל לביקור בארצו לשם העמקת היחסים עמה

