השמאלנים שוב רוצים לגנוב את המדינה
לפני שנה הלכו אזרחי ישראל לקלפי ובחרו ממשלת ימין .  רועי כ"ץ לא מוכן שהממשלה תשבור שמאלה בגלל אירועי המשט ,  אלא שתתמודד איתו בדרכה
התרבות הפוליטית בישראל מאפשרת לנבחרי ציבור לרמות את המצביעים ולשקר לתומכיהם .  אחרי הכל ,  היה זה מנחם בגין שהחזיר את כל סיני והבטיח אוטונומיה לפלסטינים בהסכם  " קמפ דיוויד ",  רבין הצהיר בקמפיין על כך שהגולן חיוני לבטחונה של ישראל אבל הפקיד בידי מזכיר המדינה האמריקאי כריסטופר  " פקדון "  שמשמעותו ירידה מכל הרמה ,  ואביר ההתנחלויות שרון דהר ללשכת ראש הממשלה בהבטחה לנקות את הבלאגן שהשאיר אחריו אהוד ברק ,  והרס את גוש קטיף .  
גם ראש הממשלה בנימין נתניהו נהנה מהיכולת לשקר לציבור ,  ואחרי שארתור פינקלשטייין שטף את מוחו של הציבור בשנת 1996 עם הסיסמא  " השילוב הזה [פרס וערפאת] מסוכן לישראל "  לחץ את ידו של יאסר ערפאת ,  חתם על הסכם חברון ובקדנציה הנוכחית הכיר בזכותם של הפלסטינים למדינה והקפיא את הבניה ביהודה ושומרון .  
בשם הקלישאה  " דברים שרואים משם לא רואים מכאן "  הרשו לעצמם ראשי ממשלות בעבר לבצע את הדבר ההפוך מכל מה שהבטיחו .  המעניין הוא ,  שהתנועה היא תמיד שמאלה .  זו אולי הסיבה שגורמת לכך שרבים בשמאל הישראלי אינם מכבדים החלטות דמוקרטיות ואת התוצאות בקלפי .  אחרי הכל ,  מה זה משנה מי באמת מנצח בבחירות ,  אם בסופו של דבר אפשר לכפות על כל ממשלה לממש את חזונו של ביילין .  מחנה שלם התרגל שמותר לזלזל בבחירות דמוקרטיות ,  כי מישהו בסוף יראה את האור ,  או שנכוון לו פרוז'קטור לפרצוף .
 את תרבות השקר הזו מבקשות הכנסת והממשלה הנוכחית לשנות .  למרות קריצותיו של נתניהו לארצות הברית ,  מדובר בכנסת ובממשלה עם רוב ימני מוצק .  ממשלת נתניהו היא ממשלת ימין אמיתית ,  עם אידיאולוגיה וחזון השאובים מהחלק הימני של המפה הפוליטית .  בלי קריצות ובלי עיוותים .  ימין .
 שר החוץ אביגדור ליברמן הוא לא זהבה גלאון עם זקן אלא יושב ראש מפלגת הימין  " ישראל ביתנו ",  בני בגין הוא לא יוסי שריד עם בלורית אלא אחד האידיאולוגים האחרונים של הימין הבית"רי .  בקואליציה של נתניהו יש מהימין חרדי של ש"ס ואגודת ישראל ,  ימין דתי-לאומי של  " הבית הלאומי ",  ימין רוויזיוניסטי נוסח עוזי לנדאו וימין בטחוניסטי של בוגי יעלון ואהוד ברק .  
אף אחד בממשלה אינו חובב ערבים ,  מחלק קצבאות  ( לחילונים )  או בעד מהפכה סוציאליסטית .  נכון ,  ציפי לבני ו"קדימה "  זכו ביותר מנדטים מהליכוד ,  אבל רוב אזרחי ישראל העדיפו באופן ברור את מחנה הימין על המרכז והשמאל .  זוהי בחירתו של העם ,  ואותה חייבים לקדש .  העם לא  " ראה את האור "  של השמאל בבחירות האחרונות ,  וגם הממשלה הנבחרת לא צריכה לשנות את דרכה ואת מצעה .
 מאז אירועי המשט הולכים וגוברים הקולות והצקצוקים בשמאל ,  כאילו מישהו שוב גנב להם את המדינה מתחת לידיים .  השמאלני הממוצע שוב מקונן על כך ש"הימין "  שוב הביא אסון על ישראל ,  שחייבים  " למזער את הנזק "  ולהענות לדרישות העולם וטוען שהממשלה חייבת ,  אבל חייבת ,  לשבור שמאלה כדי שהמדינה לא תלך לעזאזל .  מוזר שרק עכשיו גילו שם ,  שאת המדינה מובילים נתניהו וליברמן ,  שני האישים שניצחו בחירות האחרונות .  הם ניצחו ,  לא חיים אורון ולא דב חנין .  
ליברמן ,  כמו ליברמן ,  מסרב לשחק לפי החוקים של קודמיו וגם אחרי שלבש את חליפת הדיפלומט ,  הוא עדיין נותר נץ טורף .  ליברמן וישראל ביתנו מנצלים כל מנדט שהשיגו בבחירות ,  כדי לקדם את תפיסת העולם שלהם והם אינם מתכוונים להתנצל על כך .  כך גם חברי הכנסת של הליכוד ,  שהולמים בחברי הכנסת הערביים חדשות לבקרים ,  ומשנים את כללי המשחק .
 אף אחד לא גנב את המדינה ,  ובבחירות דמוקרטיות העם החליט ימין .  הנוף שעליו נתניהו וליברמן מביטים מקריית הממשלה אינו חדש עבורם ,  והם לא צריכים לשנות את עורם .  רוצים שמאל ?  שכנעו את האזרחים להצביע אחרת ולא את המנהיגים לשוב ולשקר .
 
השמאלנים שוב רוצים לגנוב את המדינה
לפני שנה הלכו אזרחי ישראל לקלפי ובחרו ממשלת ימין .  רועי כ"ץ לא מוכן שהממשלה תשבור שמאלה בגלל אירועי המשט ,  אלא שתתמודד איתו בדרכה

