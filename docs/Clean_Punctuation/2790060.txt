אובמה לנתניהו : " חייבים לשנות את הסטטוס קוו בעזה "
 ראש הממשלה נפגש עם הנשיא האמריקני בבית הלבן ואמר לו כי על הצדדים  " לנצל את ההזדמנויות באזור ולקדם שלום המבוסס על שתי מדינות ".  אובמה : " יש למצוא דרכים להגן על ישראל "
 ראש הממשלה ,  בנימין נתניהו ,  נפגש הערב  ( רביעי )  עם נשיא ארצות הברית ,  ברק אובמה ,  בבית הלבן בוושינגטון .  בפתח הפגישה קיימו השניים הצהרה משותפת לתקשורת שבמהלכה אמר ראש הממשלה כי על הצדדים  " לעבוד קשה כדי לנצל הזדמנויות חדשות שנוצרו באזור ,  ולקדם שלום המבוסס על שתי מדינות לשני עמים עם הכרה הדדית והסדרי ביטחון קשים כסלע ".  
בנושא האיראני אמר ראש הממשלה כי טהראן מעוניינת בהסכם שיאפשר לה להישאר מדינת סף-גרעינית ,  וכי הוא  " מקווה ומאמין שארצות הברית תחת הנהגת אובמה לא תאפשר זאת ".  
הנשיא אובמה אמר מצדו כי  " הסטטוס קוו בין ישראל לפלסטינים בנושא עזה חייב להשתנות ושיש לשאוף לפתרון מדיני "  כדי שגם  " הישראלים יחושו ביטחון בבתיהם וגם כדי שהטרגדיה של ילדים מתים בעזה תיפסק .  נעבוד על שיקום עזה ,  וגם על מציאת דרך ניתנת ליישום לשלום בין הצדדים ".  עוד אמר כי הוא  " מאשרר את הקשר הבלתי ניתן לפירוק בין ישראל וארצות הברית  ואת המחויבות העזה לביטחון ישראל ".  במטרה להסיר את העננה סביב יחסיהם ,  אמר הנשיא כי  " ראש הממשלה אינו זר בבית הלבן ". 
במעמד לקחו חלק גם שגריר ארצות הברית בישראל ,  דן שפירו ,  מקבילו רון דרמר ,  ראש המטה לביטחון לאומי יוסי כהן ,  מקבילתו האמריקנית סוזן רייס ונציג ישראל למו"מ ומקורבו של נתניהו ,  עו"ד יצחק מולכו .  
מיד לאחר ההצהרה נכנסו שני המנהיגים לשיחה של כשעתיים בחדר הסגלגל ,  חלקה בארבע עיניים .  בסביבתו של ראש הממשלה אמרו כי המסר העיקרי שלו לאובמה הוא שאסור למערב להעניק לאיראן הקלות בסנקציות בתמורה לתמיכתה במלחמה העולמית נגד ארגון  " המדינה האיסלאמית "   ( דאעש )  .  
עוד על ביקור נתניהו בארה"בדעה :  נאום נתניהו באום היה מצוין - אז מה ? נתניהו הציג עוד תמונה :  זה לא דאעש - זה חמאסארהב תצליח להוריד את אבו מאזן מהעץ ?  
מהבית הלבן נמסר כי הנשיא  " מצפה לדון עם ראש הממשלה על היחסים עם הפלסטינים ,  כולל המצב בעזה ,  על ההתפתחויות בנוגע לאיראן ועל המאמצים הבינלאומיים במאבק נגד דאעש ".  לפי ההודעה , " ביקורו של נתניהו הוא הפגנה לקשר העמוק והמתמשך בין ישראל לארה"ב וגם מהווה המשך להתייעצויות הקרובות בשורת נושאים אזוריים ".  בפגישה בין נתניהו לבין אובמה ישתתף גם סגן הנשיא האמריקני ג'ו ביידן .  
הנשיא כבר אירח את נתניהו השנה בחדר הסגלגל ,  אז הנושא המרכזי על סדר היום היה המשא ומתן בין ישראל לבין הפלסטינים .  בפגישה היום ,  שהייתה קצרה מפגישותיהם הקודמות ,  תהליך השלום נדחק הצידה לטובת הגרעין האיראני ואיום הטרור האיסלאמיסטי .  
בשבועיים האחרונים התקיימו בשולי עצרת האו"ם מגעים אינטנסיביים בין מנהיגי איראן לבין מנהיגי מעצמות המערב ,  כולל פגישה בין שר החוץ האיראני ,  מוחמד ג'וואד זריף ,  למקבילו האמריקני ,  ג'ון קרי ,  ופגישה היסטורית בין נשיא איראן ,  חסן רוחאני ,  לבין ראש ממשלת בריטניה ,  דייוויד קמרון .  דיפלומטים משני הצדדים הכריזו כי הסכם גרעין ארוך טווח בין הצדדים קרוב מתמיד ,  וכי נותרו סוגיות בודדות אותן שעליהן טרם הסכימו .  
נתניהו ,  כמי שהפך את הנושא האיראני לדגל של כהונתו השנייה בראשות הממשלה ,  מתנגד להסכם המתגבש מול האיראנים ,  בטענה כי הוא יותיר את איראן כמדינת סף גרעינית .  האמריקנים הקפידו בחודשים האחרונים לעדכן את ישראל בכל שלבי המשא ומתן עם האיראנים ,  ואף הבטיחו שההתרחשויות בעיראק לא ישפיעו על המשא ומתן הגרעיני .  
עם זאת ,  התוצאה הסופית שהולכת ומתגבשת לא מוצאת חן בעיני ההנהגה הישראלית ,  וחילוקי הדעות צפויים לצוץ במהלך הפגישה הטעונה .
 קרטר :  יכולתי  " להיות גבר "  ולמחוק את איראן מהמפה 
הממשל האמריקני אמנם חולק על ההשוואה שערך נתניהו בין דאעש לחמאס ,  אבל את האיום שמציבה  " המדינה האיסלאמית "  על שכנותיה של ישראל ועל בעלות בריתה של וושינגטון במזרח התיכון ,  שני המנהיגים מבינים היטב .  
נתניהו החמיא לאובמה בנאומו בעצרת האו"ם על ההחלטה להגביר את התקיפות נגד יעדי דאעש בסוריה ובעיראק .  השניים צפויים לדון בהגברת שיתוף הפעולה המצוין גם כך שמתקיים בין ישראל לבין ארצות הברית במודיעין ללוחמה בטרור .  
הנושא הפלסטיני אינו מעניין במיוחד את שני המנהיגים ,  ולראיה ,  שניהם הקדישו ל"תהליך השלום "  מס שפתיים סמלי בלבד בנאומיהם בפני עצרת האו"ם .  הפגישה בין קרי לשרת המשפטים ,  ציפי לבני ,  שנחשפה אתמול בוואלה !  חדשות ,  מעידה על כך שהשניים ממשיכים לחפש דרכים מקוריות לשבירת הקיפאון  אבל אין זה אומר שנתניהו ואובמה מחויבים לכך גם הם .  
 ( עדכון ראשון :  18:23 ) 
לפניות לכתב אמיר תיבון :  amir.tibon@walla.co.il 

אובמה לנתניהו : " חייבים לשנות את הסטטוס קוו בעזה "
 ראש הממשלה נפגש עם הנשיא האמריקני בבית הלבן ואמר לו כי על הצדדים  " לנצל את ההזדמנויות באזור ולקדם שלום המבוסס על שתי מדינות ".  אובמה : " יש למצוא דרכים להגן על ישראל "
 
