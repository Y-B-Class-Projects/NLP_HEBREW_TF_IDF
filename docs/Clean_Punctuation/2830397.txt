למה נתניהו מנצח
הבקבוקים ,  התלונות על ההסתה והצמד בוז'י-ציפי :  כל אלה חושפים יום-יום את סף ההיסטריה הנמוך והיבבנות הממהרת להגיע מצד מי שמבקשים לעשות פה מהפך .  אלה גם ישאירו את ראש הממשלה לקדנציה נוספת
בגלל הבקבוקים  אם צריך לבחור תמונה של בחירות 2015 ,  היא חייבת להיות תמונת הפוטושופ של שרה נתניהו מובילה בקבוקים בטוק טוק .  סיפור הבקבוקים הוא אחד המצחיקים והמגוחכים שסופרו כאן ,  ולעיתונאים הוא לחם עם ריבה .  אבל הפיכתו מהערת שוליים הזויה למרכז השיח של הבחירות  ( ביחד עם גלידת הפיסטוק ,  הספות במעונו של נתניהו ,  והסרטון של מושיק גלאמין )  היא גם הכשלון של השמאל ,  גם הטיפשות של העיתונות וגם הניצחון הגדול של נתניהו .  כי במדינה שבה הדבר הכי מזעזע שמתרחש הוא ,  לכאורה ,  מחדל של 4,000 שקלים ,  אין שום סיבה לאזרח להחליף שלטון .  כמעט מתחשק לדמיין שכל הסיפור הוא המצאה של קמפיין הליכוד .  

בגלל ה"הסתה "   עורך דין שאני מכיר סיפר לי שהתקשרו אליו בבהילות מאחת מתוכניות הרדיו ושאלו : " האם תהיה מוכן לעלות לשידור ולהסביר מדוע הסרטון של נתניהו דאעש והשמאל מהווה הסתה "?  כשהפרקליט ניסה להסביר שהתמונה מורכבת יותר ,  ושלא כל אמירה מרגיזה נכנסת למשבצת המתעתעת הזאת ,  איבדו מעבר לקו עניין .  הם מצאו מישהו אחר שיעלה ויצעק  " הסתה !  הסתה !  ",  במסגרת האייטם הנצחי שנקרא לו  " הו הא מי זה בא  רצח ראש הממשלה הבא ".  אלא שהמיסגור של כל אמירה מטופשת או נחותה  ( ועוד במסגרת תעמולת בחירות  ז'אנר נחות ומסית מיסודו )  כהסתה לרצח רק מעצים את הניצחון של הימין בקביעת סדר היום ,  וחושף את סף ההיסטריה הנמוך של השמאל ,  שבמקום להתמודד בחוכמה עם טיעונים לא אינטליגנטיים  הוא זורם עם נחלי הספינים בדיוק לאן שנתניהו רוצה שיזרום  אל הים האופוזיציוני .  
בגלל הבכיינות  לא קל להחליף שלטון ,  לא בעירייה ,  לא במדינה ,  ולא בניכר .  אני לא באמת יודע איך מחליפים שלטון ,  ואין לי ניסיון בבניית אסטרטגיה ,  קמפיין , " קרייאטיב "  ושאר מילות בולשיט של העידן החדש  ( ועל פי הסקרים האחרונים ,  גם לרוב משרדי היח"צ שעובדים עם המפלגות אין מושג )  .  אבל אני די בטוח שבבכיינות בלתי פוסקת זה לא הולך .  לנתניהו יש עיתון פח-זבל שמשרת אותו ?  בוא נוציא נגדו חוק .  נתניהו מעלה סרטון עם ילדים ?  מהר מהר לוועדת הבחירות .  נתניהו מסרב לעימות ?  אוי אוי אוי כמה שאנחנו מסכנים .  הוא טס להופיע בקונגרס ?  בואו נבקש מהעיתונאים להחרים אותו .  בשכונות ממשיכים להצביע ליכוד למרות העוני ?  זה בגלל שמדובר באנשים נבערים .  אז לא בטוח שאפשר להחליף את השלטון ,  אבל קשה להאמין שהיללות האלה יעזרו .  
בגלל בוז'י וציפי  ביחד ולחוד ,  הצמד הזה לא הצליח לייצר אפילו כותרת אחת שתופסת בחודשיים שחלפו מאז הפכו לעיר שחוברה-לה-יחדיו .  שוכרים קמפיין  מחליפים קמפיין ,  כן אדלר  לא אדלר ,  בסוף צריך לשאול האם הם קורצו מחומר מנהיגותי שסוחף אחריו קהלים .  ההופעות שלהם בתקשורת נעות בין המביך לסתמי ,  הריקוד הזוגי שלהם מזכיר אמא אגרסיבית שמלווה את הבן-יקיר-לה בבחירות למועצת תלמידים ,  ואת האשראי היחסי שקנו כאשר יצאו מהפריימריז עם רשימה נקיה ורעננה הם מבזבזים במהירות שיא .  אכן ,  נתניהו מנהיג מחפיר ,  עתיר כשלונות ,  ושחוק לתפארת .  אבל כפי שכבר כתבנו לא אחת , " רק לא ביבי "  אינו תחליף מנהיגותי שמחזיק מים .  
לפרסום מאמרים בוואלה דעות לחצו כאן
המאמרים המתפרסמים במדור הדעות משקפים את עמדת הכותבים בלבד 

למה נתניהו מנצח
הבקבוקים ,  התלונות על ההסתה והצמד בוז'י-ציפי :  כל אלה חושפים יום-יום את סף ההיסטריה הנמוך והיבבנות הממהרת להגיע מצד מי שמבקשים לעשות פה מהפך .  אלה גם ישאירו את ראש הממשלה לקדנציה נוספת

