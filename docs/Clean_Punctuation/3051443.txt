אחרי ארבעה ימים :  סבב השיחות על הבנייה בהתנחלויות הסתיים ללא הסכמות
הדיונים בוושינגטון בין נציגי ישראל והממשל הגיעו לסיומם ,  מבלי שהושגה נוסחה להמשך הבנייה .  בהודעה המשותפת נמסר כי  " ארצות הברית חזרה על חששות טראמפ ",  וישראל הבהירה כי תיקח אותם בחשבון בשיקוליה . " אלו נושאים מורכבים והשיחות ,  שהיו מועילות ,  יימשכו "
 ארבעה ימי דיונים בין משלחות ישראל וארצות הברית תמו הלילה  ( שישי )  בוושינגטון .  הצדדים דנו במחלוקת באשר להיקף בנייה בהתנחלויות ,  אולם לא הגיעו להסכמות .  בהודעת סיכום שהפיץ הבית הלבן נמסר כי  " השיחות בנושא יימשכו ". 
מההודעה המשותפת עולה כי טרם הושגה הסכמה על נוסחה לבנייה בהתנחלויות .  הממשל דורש  " לרסן "  את הבנייה ולהגביל את היקפיה וגבולותיה ,  מתוך עמדה שהמשך הבנייה מקטין את השטח שנשאר פתוח למשא ומתן עם הפלסטינים ויקשה על חידוש התהליך ושאיפתו של הנשיא דונלד טראמפ להגיע ל"עסקה "  בסכסוך .  בישראל ,  כל הקפאה צפויה להיתקל בביקורת מימין ולייצר אתגרים פוליטיים עבור ראש הממשלה בנימין נתניהו .  
המשלחת ,  בראשותו של ראש הסגל של ראש הממשלה ,  יואב הורביץ ,  שוגרה לוושינגטון השבוע אחרי שבביקורו של השליח המיוחד ג'ייסון גרינבלט בשבוע שעבר לא הושגו הסכמות .  עם זאת ,  לפי ההודעה ,  ‏ישראל הביעה נכונות לאמץ מדיניות בנייה  " שלוקחת בחשבון את חששותיו "  של הנשיא דונלד טראמפ בכל הנוגע לבנייה בהתנחלויות בהקשר של קידום הסכם שלום .
 לקריאה נוספת:גורם מדיני :  הדיווח על דרישת ארה"ב להגבלת הבנייה בהתנחלויות  שקרנתניהו :  התקדמות בשיחות עם ארה"ב בנושא הבנייה בהתנחלויותראש הסגל של נתניהו יצא לשיחות בבית הלבן על הבנייה בהתנחלויות  
" המשלחת האמריקנית חזרה על חששותיו של הנשיא טראמפ בנוגע לפעילות ההתנחלויות בהקשר של התקדמות לקראת הסכם שלום ",  נכתב בהודעה . " המשלחת הישראלית הבהירה כי כוונת ישראל היא לאמץ מדיניות ביחס לפעילות בהתנחלויות ,  שלוקחת בחשבון את אותם שיקולים .  השיחות היו רציניות ומועילות ,  והן נמשכות ".  
לצד הורוביץ ,  את הצד הישראלי בשיחות ייצגו היועץ המדיני יונתן שכטר ושגריר ישראל בוושינגטון ,  רון דרמר .  את הצד האמריקני ייצג השליח המיוחד מטעם הנשיא דונלד טראמפ למזרח התיכון ,  ג'ייסון גרינבלט ,  וכן נציגים ממחלקת המדינה ומהמועצה לביטחון לאומי .
 עוד נמסר מהבית הלבן : " הנושאים שבהם דנו שתי המשלחות הם מורכבים ביותר .  העובדה ששתי הממשלות הקדישו כמעט שבוע שלם לשיחות עם נציגים בדרג גבוה ,  משקפת את שיתוף הפעולה הקרוב בין שתי המדינות ואת חשיבות המשימה ".  
נושא נוסף שאליו התייחסה הודעת הבית הלבן הוא  " צעדים ספציפיים שיהיו בעלי השפעה מהותית על הכלכלה בגדה המערבית ובעזה באופן שיאפשר לפלסטינים לממש את הפוטנציאל הכלכלי שלהם בצורה מלאה ".  לפי ההודעה , " הישראלים קיבלו בברכה את העניין האמריקני במילוי תפקיד שיסייע לקדם סוגיות הקשורות בחשמל ומים באופן שיועיל הן לישראלים והן לפלסטינים ,  ויאפשר לפלסטינים לנוע לעבר קיום עצמאי בתחומים קריטיים אלה ".  
עוד בנושא דומה ,  הדיונים עסקו גם בנושא  " צעדים שיטיבו עם האוכלוסייה בעזה ".  לפי ההודעה , " המשלחות דנו בנחיצות של מימוש ההתחייבויות של ועידת קהיר בשנת 2014 מקרב כל הצדדים ,  באופן שיביא להקלה הומניטרית וכלכלית שתיטיב עם האוכלוסייה ,  מבלי לחזק את חמאס או את יתר ארגוני הטרור ".  
אמש הכחיש גורם מדיני בכיר את הדיווחים לפיהם ממשל טראמפ דרש להגביל את הבנייה בהתנחלויות לגושים בלבד ולאסור על בנייה ביישובים המבודדים . " הדיווחים באשר לביקורו של השליח האמריקני ג'ייסון גרינבלט ולדרישות האמריקניות לכאורה מישראל  אינם נכונים ",  טען הגורם .   עם עלייתו למטוס בחזרה לארץ מביקורו בסין ,  אמר שלשום ראש הממשלה בנימין נתניהו כי המשלחת הישראלית בארצות הברית  " רשמה התקדמות משמעותית בשיחות על הבנייה בהתנחלויות ".  עם זאת ,  הבהיר נתניהו כי  " השיחות לא הסתיימו ,  אבל יש התקדמות שעליה נשמע משליחי כשאגיע לארץ ". 
בשבוע שעבר ,  נפגש גרינבלט עם נתניהו פעמיים .  בהודעה משותפת של לשכת ראש הממשלה והבית הלבן נמסר כי השיחה ,  שמצטרפת לפגישה נוספת שארכה כחמש שעות ,  הייתה  " חיובית ",  ועסקה באינטרס המשותף של ארצות הברית ושל ישראל בקידום שלום בין ישראל לפלסטינים .  כמו כן ,  השניים דנו בצעדים קונקרטיים שנועדו לסייע בקידום הכלכלה הפלסטינית .  

אחרי ארבעה ימים :  סבב השיחות על הבנייה בהתנחלויות הסתיים ללא הסכמות
הדיונים בוושינגטון בין נציגי ישראל והממשל הגיעו לסיומם ,  מבלי שהושגה נוסחה להמשך הבנייה .  בהודעה המשותפת נמסר כי  " ארצות הברית חזרה על חששות טראמפ ",  וישראל הבהירה כי תיקח אותם בחשבון בשיקוליה . " אלו נושאים מורכבים והשיחות ,  שהיו מועילות ,  יימשכו "
 
