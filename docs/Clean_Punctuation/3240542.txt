נתניהו הציע לפרץ וסמוטריץ' את תיק החינוך ,  התחבורה וחברות בקבינט
ראש הממשלה נועד עם בכירי איחוד מפלגות הימין בניסיון לגבש חבילת פיצויים למפלגה .  אחת ההצעות המרכזיות שנידונה בין הצדדים היא הענקת תיק החינוך לפרץ והתחבורה לסמוטריץ' וכן מינויים לחברים בקבינט המדיני ביטחוני .  עם זאת ,  בין הצדדים טרם הושגה הסכמה סופית
ראש הממשלה בנימין נתניהו עורך ביממה האחרונה שיחות עם בכירי איחוד מפלגות הימין ,  במטרה להשלים את סבב חלוקת התיקים בממשלה עד לאחר הבחירות .  נתניהו הפקיד השבוע את תיק המשפטים בידי ח"כ אמיר אוחנה ובכך עורר זעם מצד ח"כ בצלאל סמוטריץ' ,  שדרש להשיב למפלגתו את התפקיד אחרי פיטוריה של השרה איילת שקד .  כעת ,  נתניהו מנסה לגבש חבילת פיצויים למפלגה ,  והערב  ( חמישי )  נפגש עם יו"ר איחוד הימין רפי פרץ .  אחת ההצעות המרכזיות שנידונה בין הצדדים היא לתת את תיק החינוך לפרץ ואת תיק התחבורה לסמוטריץ' .  
בנוסף לכך ,  סמוטריץ' יקבל את האחריות על רשות מקרקעי ישראל והשניים ייתמנו גם לחברים בקבינט המדיני ביטחוני - פרץ כמשקיף וסמוטריץ' כחבר .  עד כה לא הושגה הסכמה סופית סביב הצעה זו ,  ובאיחוד מפלגות הימין מעלים דרישות נוספות .  בין היתר ,  סמוטריץ' מבקש לקבל גם את תיק התפוצות ,  שהיה בידי השר נפתלי בנט ,  קודם פיטוריו השבוע .  
את הדרישות העלו במפלגה לאחר שנתניהו פיטר מוקדם יותר השבוע את בנט ושקד בטענה כי התיקים שהיו בידיהם אמורים לחזור למפלגה .  עם זאת ,  בסביבת ראש הממשלה העריכו כי הסיכום הסופי בין הצדדים ייסגר רק אחרי החג .  
הולכים לבחירות - סיקור מיוחד בוואלה !  NEWS:למרות הביקורת :  הכנסת אישרה את הגדלת תקציב הבחירות ב-35%גפני במתקפה על סמוטריץ' : " לא נגיד שאנחנו רוצים מדינת הלכה"לאחר פיטורי שקד :  נתניהו ימנה מ"מ לתיק המשפטים הערב או מחר 
פרץ דחה הבוקר את הפרסומים על מתיחות בינו לבין חברו להנהגה סמוטריץ' . " ‏בחודשים האחרונים בצלאל ואני הולכים כתף אל כתף על אף ניסיונות לפצל את אחדות המחנה ",  כתב בטוויטר . " אני מתנער מכל ההודעות שיצאו אמש ,  אנחנו נמשיך להיות שותפים וניכנס לממשלה ביחד כפי שהתנהלנו לכל אורך הדרך ". 
התגובה הודה סמוטריץ' לפרץ והוסיף : " אף אחד ,  אבל אף אחד ,  לא יצליח לפלג בינינו ולקדוח חור בספינה הציונית-דתית .  האחדות חשובה יותר מכל דבר אחר .  מי שמנסה לעשות את זה חייב למצוא את עצמו בחוץ עוד היום !  אחרת זה לא ייפסק .  זאת האחריות שלנו ואנחנו חייבים את זה לציבור ולעם ישראל ".  
סמוטריץ' תקף אתמול את יחסו של ראש הממשלה לציונות הדתית לאחר שמינה את ח"כ אמיר אוחנה לשר המשפטים . " אמיר אוחנה הוא חבר ואיש ראוי ואני כמובן מאחל לו הצלחה גדולה ,  אבל לא הוא הסיפור .  הסיפור הוא נתניהו שלא היה מתייחס לאף אחד מהשותפים האחרים שלו כמו שהוא מרשה לעצמו להתייחס לציונות הדתית .  הגיע הזמן שנפיק לקחים ". 
גורמים באיחוד הימין טענו לאחר מכן כי סמוטריץ ' " בוחר לתקוף את ראש הממשלה במקום להסיק מסקנות "  והבהירו כי פרץ הוא המתאים ביותר לכהן כשר החינוך .  הגורמים תקפו את סמוטריץ' ואמרו כי  " יו"ר הבית היהודי הרב רפי פרץ מקבל את תיק החינוך כמו שדרש לאורך כל תקופת המשא ומתן .  הבחירה הראשונה היא של ראש הממשלה והוא במפורש הציע לפרץ את תיק החינוך מהסיבה שהוא רואה בפרץ את מנהיג הציונות הדתית ".  

נתניהו הציע לפרץ וסמוטריץ' את תיק החינוך ,  התחבורה וחברות בקבינט
ראש הממשלה נועד עם בכירי איחוד מפלגות הימין בניסיון לגבש חבילת פיצויים למפלגה .  אחת ההצעות המרכזיות שנידונה בין הצדדים היא הענקת תיק החינוך לפרץ והתחבורה לסמוטריץ' וכן מינויים לחברים בקבינט המדיני ביטחוני .  עם זאת ,  בין הצדדים טרם הושגה הסכמה סופית

