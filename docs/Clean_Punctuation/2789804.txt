חרדים נגד נתניהו : " סעד במסעדת חזיר "
 גורמים חרדים מתחו ביקורת על ראש הממשלה שמיד לאחר נאומו באו"ם נפגש עם המילארדר שלדון אדלסון במסעדה לא כשרה ש"מציעה פירות ים ,  סרטנים וחזיר ".  ח"כ אייכלר : " מגעיל שאבירי ההון - שלטון אוכלים במסעדת חזיר ".  ח"כ גפני : " כשישראל יורדים - הם יורדים עד תהום "
 מתקפה נגד ראש הממשלה :  גורמים חרדים מתחו היום  ( שלישי )  ביקורת קשה נגד ראש הממשלה בנימין נתניהו על כך שלאחר נאומו אמש באו"ם ,  סעד עם המיליארדר שלדון אדלסון במסעדה שהתפריט בה מציע אוכל לא כשר .  
עוד בוואלה !  יהדות 
4 ימים בחג ,  דירה ליד הרבי ב-5,000 דולר
קריאה בבלגיה :  לאסור שחיטה כשרה
מחנכים להתבוללות :  דרושה מהפכה בחינוך בישראל 
" הניו יורק פוסט "  דיווח על הפגישה היוקרתית והמאובטחת בין נתניהו לאדלסון .  על פי הפרסום ,  אחרי נאומו באו"ם סעד נתניהו עם אדלסון וחמישה אורחים נוספים ,  בליווי 30 מאבטחים .  הלקוחות שהגיעו למסעדה נאלצו לעבור בדיקה בגלאי מתכות ,  ושוטרים סמויים השגיחו מגג המסעדה .  לפי הדיווח ,  נתניהו הזמין צלעות עגל .  
אלא שהפגישה עוררה את זעמם של גורמים חרדים ,  בהם הח"כים החרדים שראו בה הזדמנות לתקוף את נתניהו מתוך ספסלי האופוזיציה .  ח"כ ישראל אייכלר  ( יהדות התורה )  אמר כי  " מגעיל שאבירי ההון-שלטון אוכלים יחד במסעדת חזיר .  ביום כיפור יש להתפלל עליהם ועל זרעם שיזכו לתשובה ".  
ח"כ משה גפני אמר שמדובר בחוסר רגישות כלפי העם הישראלי ויהודי העולם . " ראש הממשלה אמור לייצג את כל האוכלוסיות וצפוי שיגלה רגישות יתר .  גפני עקץ את נתניהו והוסיף כי  " לאחר שהוא יושב בממשלה עם שר אוצר שמקיים מסיבת עיתונאים בשבת ,  אין פלא שהוא הידרדר למצב כזה שבו הוא יושב במסעדת טריפה .  כשישראל יורדים  הם יורדים עד התהום ".  
התקשורת החרדית הצטרפה לחגיגה והוסיפה אש לביקורת נגד נתניהו .  אתרים ותחנות רדיו חרדיות הפכו את הפגישה עם אדלסון לנושא מרכזי ועסקו בו בהרחבה . " חוסר רגישות ",  נכתב בידיעה שהובאה באתר  " כיכר השבת ".  הכותב פירט באריכות על המאכלים המוצעים במסעדה , " אדלסון נועד עם נתניהו במסעדת טריפה המגישה פירות ים ,  חזיר וסרטנים ".   לביקורת החרדית הצטרף השר לשעבר יוסף פריצקי .  בראיון לרדיו  " קול ברמה "  אמר כי הארוחה של נתניהו במסעדה  " מתקשרת לכל הפרהסיה הציבורית שלו כנהנתן וכמבזבז כספים ".  לדבריו , " דמות ממלכתית צריכה לקיים בפרהסיה עקרונות מקובלים ,  להיות צנועה ולא לנהוג בהתרסה ".  

חרדים נגד נתניהו : " סעד במסעדת חזיר "
 גורמים חרדים מתחו ביקורת על ראש הממשלה שמיד לאחר נאומו באו"ם נפגש עם המילארדר שלדון אדלסון במסעדה לא כשרה ש"מציעה פירות ים ,  סרטנים וחזיר ".  ח"כ אייכלר : " מגעיל שאבירי ההון - שלטון אוכלים במסעדת חזיר ".  ח"כ גפני : " כשישראל יורדים - הם יורדים עד תהום "
 
