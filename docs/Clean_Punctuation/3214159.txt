 " שותפים לחזון ":  ישראל וצ'אד חידשו את היחסים הדיפלומטיים
ראש הממשלה נתניהו הגיע לצ'אד כאורחו של נשיא המדינה אידריס דבי ,  שביקר בישראל בסוף נובמבר ,  אז הכריזו השניים על פתיחת דף חדש ביחסים .  דבי : " אנחנו בעד קידום תהליך שלום בין ישראל והעולם הערבי ".  נתניהו : " אנחנו מחפשים ידידות של מדינות נוספות באפריקה "
 ראש הממשלה בנימין נתניהו ,  ונשיא צ'אד אידריס דבי ,  הצהירו היום  ( ראשון )  על חידוש היחסים הדיפלומטיים בין המדינות ,  לראשונה לאחר 47 שנה .  
הנשיא דבי אמר לנתניהו : " מקבל אותך בברכה לצ'אד מקווה שהשהות כאן נעימה .  שמחתי לקיים איתך דיונים .  זה ביקור ראשון של ראש הממשלה בצ'אד שמטרתו לקרב בין העמים ולקדם שיתוף פעולה בין המדינות ".  הוא הוסיף : " העובדה שלא היו יחסים דיפלומטיים מאז 1972 לא מנעה קידום שיתוף פעולה בינינו .  הביקור שלי בארץ הוא המחשה לרצון לקדם שיתוף פעולה ולפוטנציאל שקיים בין המדינות .  אני מקדם בברכה חתימה על הסכמים בינינו ,  כולל הסכם לחידוש היחסים הדיפלומטיים ".  
" במהלך המפגש שלנו עשינו סקירה של כל הנושאים על הפרק בצ'אד ובאזור ובעולם .  אנחנו עומדים בפני אתגרים משמעותיים מלחמה בטרור בגבולותינו ועוד .  אנחנו עושים ככל יכולתנו להילחם בתופעה הזו שהולכת ומתרחבת ומתחזקת ",  אמר דבי , " אנחנו מדברים על חיזוק שיתוף הפעולה כדי להילחם בטרור אצלנו ביבשת .  הידידות שלנו היא לא במקום הסוגיה הפלסטינית .  אנחנו בעד קידום תהליך שלום בין ישראל והעולם הערבי ".  
" תודה רבה ידידי ",  הודה נתניהו לדבי . " הדבר הכי חשוב הוא להודות לך על קבלת הפנים החמה לי ולמשלחת שלי .  אני גאה להיות ראש הממשלה הישראלי הראשון שמבקר במדינה .  זה ביקור היסטורי אחרי ביקור היסטורי נוסף - הביקור שלך בישראל לפני כחודשיים .  אני מבקר כאן כדי לחדש באופן רשמי את יחסינו הדיפלומטיים ".  
לקריאה נוספתנתניהו : " הביקור בצ'אד מעלה זעם אצל איראן והפלסטינים"נתניהו : " ישראל חוזרת לאפריקה ";  נשיא צ'אד : " דף חדש ביחסים " 
" צ'אד היא מדינה מאוד חשובה ומאוד חשובה לישראל ",  אמר נתניהו . " עתיד אפריקה תלוי בעתיד אזור הסאהל .  מה שקורה כאן יכול להשפיע על כל העולם .  אנחנו מבינים ,  אתם מבינים ,  צריך להבטיח שבעלות ברית חשובות יבינו את זה גם ,  לכן יש לנו שותפות ברצון להבטיח עתיד משגשג למדינותינו ולאפריקה בכלל .  יש הרבה שאנחנו יכולים לעשות ביחד .  ודיברנו על העמקת שיתוף הפעולה בכל התחומים ,  החל מביטחון אבל גם בחקלאות ,  מזון ,  מים ,  אנרגיה ,  בריאות ועוד .  אני מאמין ששיתוף הפעולה הזה יבנה עתיד טוב ובטוח יותר עבור שני העמים שלנו ".   
" הנשיא דבי ,  יש לך חזון ואני השותף שלך בחזון ",  הוסיף ראש הממשלה . " צ'אד היא מדינה עם רוב מוסלמי שמחפשת ידידות עם ישראל ,  יש עוד הרבה מדינות כאלה ,  אבל באפריקה זה חשוב עוד יותר .  אנחנו מחפשים ידידות של מדינות נוספות באפריקה ואני שמח לראות שיהיו עוד בהמשך ".  
נתניהו הוסיף : " הנשיא דבי אוהב היסטוריה ושוחחנו על הביקור שלו ביד ושם .  למדתי היום על גורלם של חיילים אפריקאים ,  שבויי מלחמה ,  שנרצחו על ידי הנאצים במלחמת העולם השניה כי הם שחורים .  זה סיפור שצריך לספר .  אתם סבלתם כי הייתם שחורים ,  אנחנו סבלנו כי היינו יהודים ,  סירבנו לקבל את גורלנו והתעלינו .  אנחנו מכריזים היום על חיזוק היחסים הדיפלומטיים מדינה ענקית באפריקה .  אנחנו פורצים דרך לעולם המוסלמי ומתקבלים כאן בכבוד .  ישראל פורצת לעולם המוסלמי .  אנחנו עושים היסטוריה .  אנחנו הופכים את ישראל לכוח עולמי עולה ".  
נתניהו נחת הבוקר בצ'אד .  לפני ההמראה הוא אמר כי  " אני יוצא עכשיו לפריצה היסטורית ,  פריצת דרך ענקית בצ'אד מדינה מוסלמית ענקית שגובלת בלוב וסודאן .  זה חלק מהמהפכה שאנחנו עושים בעולם הערבי והמוסלמי .  הבטחתי לכם שיהיו בשורות גדולות .  אני יכול לספר שזה מאוד מטריד ואפילו מעלה זעם אצל איראן והפלסטינים .  הם מנסים למנוע זאת הם לא הצליחו .  אני מבטיח שיהיו עוד ביקורים ".  ראש הממשלה ,  שהגיע כאורחו של נשיא צ'אד אידריס דאבי שביקר בישראל בסוף נובמבר ,  ישהה בסך הכול קצת יותר משש שעות על הקרקע בבירת צ'אד ,  נג'אמנה .  
לאחר שנועד עם שר החוץ של צ'אד ,  נפגש ראש הממשלה בנימין נתניהו בארבע עיניים עם נשיא צ'אד דבי בארמון הנשיאות בנג'מנה .  השניים נועדו בארבע עיניים ואחר כך קיימו פגישה מורחבת עם הפמליות והשרים הבכירים .  נתניהו נתן לדבי ספר תמונות המתעד את ביקורו בישראל .  
צ'אד ,  מדינה עם רוב מוסלמי בצפון מרכז אפריקה ,  היא אחת המדינות החשובות והמרכזיות במלחמה נגד בוקו חראם ,  דעאש ,  אל-קאעידה וארגוני טרור אסלאמיים אחרים הפועלים בה ובשאר היבשת .  בעבר ,  צ'אד החזיקה ביחסים דיפלומטיים עם ישראל בין 1960-1972 אך הם נותקו בשל לחץ גדול שהפעיל הרודן השכן והמאיים ,  שליט לוב מועמר קדאפי ,  שהתנגד לניסיונות של ישראל ליצור קשרים באפריקה .
 עם זאת ,  היחסים בין שתי המדינות מעולם לא באמת נותקו ,  ולאורך השנים דווח על סיוע ביטחוני ישראלי ומעורבות של גנרלים לשעבר מישראל במלחמות האזרחים ואימון וחימוש המורדים באזור .  סילוקו של קדאפי מהשלטון ב-2011 נתן את האות לתחילת תהליך חימום היחסים ולהגעתו של דבי לירושלים בסוף נובמבר ,  אז הכריז לצדו של נתניהו על פתיחת דף חדש ביחסים .  צ'אד מעונינת בטכנולוגיות ישראליות ,  סיוע בחקלאות ומים ,  וסיוע ביטחוני ונשק כדי להילחם בקבוצות טרור ,  ישראל מעונינת בחיזוק השותפויות במאבק בטרור וגם בקיצור נתיבי הטיסה לדרום אמריקה - שמחייבים מעבר מעל צ'אד וסודן ,  שנמצאת גם היא ברשימת היעדים שנתניהו מסמן על המפה בעתיד .  לפי דיווח בחדשות 13 ,  צ'אד התנתנה את חידוש היחסים הדיפלומטיים עם ישראל ברשימת דרישות בתחום שיתוף הפעולה והסיוע הביטחוני .
  ( עדכון ראשון :  11:05 )   

" שותפים לחזון ":  ישראל וצ'אד חידשו את היחסים הדיפלומטיים
ראש הממשלה נתניהו הגיע לצ'אד כאורחו של נשיא המדינה אידריס דבי ,  שביקר בישראל בסוף נובמבר ,  אז הכריזו השניים על פתיחת דף חדש ביחסים .  דבי : " אנחנו בעד קידום תהליך שלום בין ישראל והעולם הערבי ".  נתניהו : " אנחנו מחפשים ידידות של מדינות נוספות באפריקה "
 
