רמז לפעולה חשאית : " חובה לזמן את ברק לוועדת המודיעין "
 ח"כ עמר בר-לב פנה ליו"ר ועדת החוץ והביטחון וקרא לזמן את ברק בעקבות טענתו ל"פגיעה בביטחון ישראל "  מצד נתניהו . " צריך להסיר את האיום הביטחוני וזה הפורום המתאים לשמוע אותו ,  לא רוצה להיכנס להשערות שלי ",  אמר בריאיון לאולפן וואלה !  NEWS
ח"כ עמר בר-לב  ( המחנה הציוני )  קרא היום  ( חמישי )  לכנס דיון דחוף בוועדת המשנה לענייני מודיעין בעקבות דבריו של אהוד ברק ,  שטען כי שיקול דעת מוטעה של ראש הממשלה בנימין נתניהו הוביל לפגיעה בביטחון המדינה . " חובה לשמוע את מה שיש לו לומר ,  והמקום לדבר בחופשיות הוא ועדת המשנה לענייני מודיעין ",  אמר בר-לב בריאיון לאולפן וואלה !  NEWS .
 לדבריו ,  הוא לא יודע למה רמז ברק ,  לשעבר ראש הממשלה ושר הביטחון . " ברק מודאג מעניינים מסוימים שאנחנו לא מודעים להם .  ברור שהוא רמז כי הוא לא רוצה לדבר על המהות .  אני לא יודע על מה הוא מדבר ,  יש לי השערות שלא אכנס אליהן .  למה להסתפק בהערכות ?  זה הזמן להזמין אותו לוועדה לענייני מודיעין ,  לשמעו את דבריו ולהתרשם .  צריך להסיר או לצמצם את האיום הביטחוני ". 
בר-לב ,  שמשמש יו"ר ועדת המשנה למוכנות צה"ל ובט"ש ,  פנה ליו"ר ועדת החוץ והביטחון אבי דיכטר  ( הליכוד )  בדרישה לזמן את ברק . " הוצאתי את המכתב הבוקר .  עדיין לא קיבלתי תשובה ,  אבל אני מקווה שהוא יתייחס לבקשה לא באופן פוליטי ,  אלא ברצינות בהתאם לתפקידו .  צריך לנטרל ענייני קואליציה ואופוזיציה ולהתייחס לדברים כמו שהם .  מקווה שדיכטר יזכור את העבר המשותף של שלושתנו ויהיה אמון הדדי ". 
לקריאה נוספת:אהוד ברק : " אנחנו רואים ניצני פאשיזם בממשלת נתניהו"ברק : " נתניהו וממשלתו חלשים ,  יש להפילם במחאה עממית ובקלפי"הזקן ,  המגבעת ולחיצת היד :  כך כבש מחדש אהוד ברק את הכותרות 
הוא הדגיש כי הנוכחים בפורום הביטחוני ישמרו על חשאיות . " שוחחתי עם ברק הבוקר ,  כמובן הוא לא יכול היה להיכנס למהות הנושאים שמטרידים אותו בשיחת טלפון ,  אבל הוא בהחלט מכיר .  אין לי ספק כי ברגע שהוא יזומן לוועדה הוא יבוא וידבר .  להערכתי דבר לא יודלף כי בוועדה זאת לא מדליפים ".  
יו"ר מרצ זהבה גלאון ,  חברת ועדת חוץ וביטחון ,  חיזקה את בר-לב ואמרה כי ההתבטאויות של ברק מחייבות בירור מעמיק ודחוף .  לדבריה ,  יש לכנס בהקדם את ועדת החוץ והביטחון . " אם אכן שיקול הדעת הלקוי של נתניהו חשף את ישראל לנזק ביטחוני ,  יש לפעול כדי למנוע מטעויות שיקול דעת שכאלה לפגוע בביטחון המדינה שנית .  ברק הטיל דופי חמור ביכולתו של נתניהו להגן על האינטרסים הביטחוניים של מדינת ישראל ,  ודברים כמו אלה שאמר אתמול אי אפשר להשאיר תלויים באוויר ".  
ברק דיבר אתמול בפאנל פוליטי של תנועת  " דרכנו "  על עתיד ישראל .  בין היתר תקף את נתניהו וטען כי הוא וממשלתו פוגעים בביטחון המדינה ,  ורמז להתרחשות ביטחונית עליה סירב לפרט . 
" מחיר כבד יש גם להתרחשות נוספת ,  שגם בה ,  שוב ,  צירוף מדאיג של חוסר יכולת לשפוט אינטרסי ביטחון עמוקים ואת סדר העדיפויות שהם מכתיבים ",  אמר ברק . " זאת ,  לצד היעדר הפנמה של פוטנציאל שיתוף הפעולה עם ארצות הברית וכן התנהלות אופרטיבית לא מוקפדת ,  הובילו לחשיפה מטרידה ביותר של ישראל מול אתגר ביטחוני מרכזי ".  

יו"ר מרצ זהבה גלאון ,  חברת ועדת חוץ וביטחון ,  חיזקה את בר-לב ואמרה כי ההתבטאויות של ברק מחייבות בירור מעמיק ודחוף .  לדבריה ,  יש לכנס בהקדם את ועדת החוץ והביטחון . " אם אכן שיקול הדעת הלקוי של נתניהו חשף את ישראל לנזק בטחוני יש לפעול כדי למנוע מטעויות שיקול דעת שכאלה לפגוע בביטחון המדינה שנית .  ברק הטיל דופי חמור ביכולתו של נתניהו להגן על האינטרסים הביטחוניים של מדינת ישראל ,  ודברים כמו אלה שאמר אתמול אי אפשר להשאיר תלויים באוויר ". 
ברק התייחס בדבריו להסכם הסיוע האמריקני שהושפע מיחסי ירושלים עם וושינגטון . " כאשר ייחתם בקרוב הסכם הסיוע הצבאי האמריקני לעשור הבא ,  יסתבר לכל היקף הנזק מהימורו המופקר של נתניהו בניהול היחסים עם הבית הלבן ".  לדבריו , " במקום לקבל ארבעה וחצי מיליארד דולרים לשנה ,  כפי שהיה צפוי ומעשי לפני שנה ,  מיד לאחר חתימת ההסכם בווינה תקבל ישראל 3.8 מיליארד ,  וגם זאת רק בכפוף להתחייבות שלא לדרוש תוספות מהקונגרס .  מלבד זאת ,  ישראל תידרש לוותר בהדרגה על יותר מ-750 מיליון דולרים של המרות לשקלים .  זהו נזק נוסף ישיר של שלושה מיליארד שקלים בשנה לתעשיות הביטחוניות שלנו ".  
הוא דיבר גם על הודעת משרד הביטחון ,  שבראשו עומד אביגדור ליברמן ,  מלפני כחודשיים נגד הנשיא האמריקני ,  שהשוותה בין הסכם הגרעין עם איראן להסכם מינכן ,  ולהתנצלות שבאה אחריה . " רק לאחרונה נזף ליברמן ב'צ'מברליין החדש' בנחירת בוז נחרצת ,  אבל עם חיי מדף של 72 שעות בלבד ",  אמר ברק . " מעבר לאבחנה שהניתוח ל'הארכת הפתיל' אצל ליברמן כנראה נכשל ,  איש אינו מאמין בעולם שהעלבון הזה הוטח באובמה בלא ידיעת נתניהו .  גם משום שבממשלה נורמלית זה לא יכול להתרחש בלי שהעומד בראש יודע ,  וגם משום שהטקסט הזה נשמע כהד חוזר של התבטאויות נתניהו עצמו ". 
בתגובה לאמירותיו ,  מסרה מפלגת הליכוד : " כשמדובר בסיוע ביטחוני מארצות הברית ,  ברק הוא האחרון שיכול לדבר .  בשעה שראש הממשלה נתניהו עומד להביא להסכם סיוע חסר תקדים עם ארצות הברית ,  של קרוב ל-40 מיליארד דולר ,  אנחנו עדיין מחכים לכמיליארד הדולרים של סיוע ביטחוני מארצות הברית שברק הבטיח שנקבל בזמן נסיגתו החפוזה מלבנון ,  נסיגה שהובילה להשתלטות איראן וחיזבאללה על דרום לבנון וירי של אלפי טילים משם על ערי ישראל ". 
 ( עדכון ראשון :  10:10 )  

רמז לפעולה חשאית : " חובה לזמן את ברק לוועדת המודיעין "
 ח"כ עמר בר-לב פנה ליו"ר ועדת החוץ והביטחון וקרא לזמן את ברק בעקבות טענתו ל"פגיעה בביטחון ישראל "  מצד נתניהו . " צריך להסיר את האיום הביטחוני וזה הפורום המתאים לשמוע אותו ,  לא רוצה להיכנס להשערות שלי ",  אמר בריאיון לאולפן וואלה !  NEWS

