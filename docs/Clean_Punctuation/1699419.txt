רה"מ :  מנסים לשלול מישראל את זכותה להתגונן
רה"מ בנימין נתניהו אמר במליאת הכנסת כי מאחורי המשטים עומדים אירן וחיזבאללה ,  המבקשים לדבריו  " לשלול את קיומה של ישראל ".  נתניהו הוסיף כי  " אנו נמצאים תחת מתקפה לא צודקת ,  ומואשמים לשווא בביצוע פשעי מלחמה "
  ( באדיבות ערוץ הכנסת )  
" משטי השנאה "  מנסים לשלול מישראל את זכות ההגנה העצמית  כך אמר היום  ( רביעי )  ראש הממשלה בנימין נתניהו בדיון במליאת הכנסת .  במהלך דיון שנערך בעקבות חתימות של 40 חברי כנסת ואשר עוסק ב"קריסת מעמד ישראל בעולם ",  ציין נתניהו כי מאחורי המשטים העושים את דרכם לעזה בתואנת שווא של סיוע הומניטרי ,  מסתתרים חיזבאללה ואירן .  נתניהו טען כי המשטים נעזרים בתמיכת האו"ם ,  אשר  " 85% מהחלטותיה של הוועדה לזכויות אדם באו"ם הן נגד ישראל ".  לפיכך ,  הסביר נתניהו , " ישראל אינה יכולה לפעול נגד הברחת רקטות נוספות או לפעול נגד כלי שיט תוקפניים .  אתה מואשם בפשעי מלחמה ". 
נתניהו טען כי ארגונים אלה גורסים של  " אין למדינת היהודים את הזכות להגן על עצמה בהתקפות הברוטאליות ביותר ואין לה הזכות למנוע מנשק נוסף להגיע .  מי שעומד מאחוריהם הם חיזבאללה ואירן ,  הם מנסים להסתיר זאת .  המטרה שלהם אחת :  לאפשר לחמאס לייבא נשק מאירן ,  ויותר מזה הם רוצים לעשות דבר אחד :  לשלול מאיתנו את הזכות הטבעית להגן על עצמנו .  כל פעם שאנו באים לממש את הזכות הזאת ,  כופים את ידינו .  אתה לא יכול להתגונן מפני ירי רקטות  אתה מואשם בפשעי מלחמה ".  לדבריו , " אותה קואליציה בלתי קדושה היא שמארגנת את משטי השנאה ,  שהם משטים נגד השלום ". 
ראש הממשלה הוסיף כי  " מדינת ישראל נתונה לדה-לגיטימציה מתמדת ,  התקפות חוזרות ונשנות על עצם הלגיטימיות של המדינה ,  של ריבונות יהודית בגבולות כלשהם ".  לדבריו ,  השמאל בישראל חובר לארגוני האיסלם השונים בקואליציה המבקשת  " לשלול את עצם קיום מדינת ישראל ".  בעניין זה אמר נתניהו כי  " יש קואליציה בלתי קדושה הנרקמת בעשור האחרון בין האיסלם והשמאל הרדיקלי .  אין חבירה מוזרה יותר .  אלה משטרים חשוכים הרומסים עד דק את זכויות האדם וזכויות הנשים ".  נתניהו טען כי גורמים אלה מעוניינים בפירוק מדינת ישראל כדי להביא ל"פתרון לבעיה המעיקה הזאת של מדינת היהודים ". 
יו"ר האופוזיציה ח"כ ציפי לבני  ( קדימה )  מתחה ביקורת על דברי ראש הממשלה .  לדבריה ,  נתניהו  " הביא את ישראל למצב החלש ביותר מזה הרבה זמן ".  לבני אמרה כי הביקורת הבינלאומית המופנית לעבר ישראל אינה נובעת מ"עצם קיומה של מדינת ישראל ",  אלא מופנית לעבר  " מדיניות הממשלה ".  
לבני פנתה לרה"מ והאשימה אותו ב"הפחדת הציבור ".  יו"ר האופוזיציה אמרה כי  " מתוך דבריך ,  המסר היחיד שאתה יכול להוציא מהבית הזה זה שהעולם קם לכלותנו ושאיננו יכולים לעשות דבר ". 
לבני הסבירה כי יש להחליף את הקואליציה כדי לגייס את תמיכת העולם .  לדבריה , " כדי לגייס את העולם סביבנו ,  צריך לשנות את הקואליציה הקודמת ,  שלא רוצה ולא מסוגלת ליישם את הדברים .  לשם כך צריך לקחת החלטה אמיצה ". 

רה"מ :  מנסים לשלול מישראל את זכותה להתגונן
רה"מ בנימין נתניהו אמר במליאת הכנסת כי מאחורי המשטים עומדים אירן וחיזבאללה ,  המבקשים לדבריו  " לשלול את קיומה של ישראל ".  נתניהו הוסיף כי  " אנו נמצאים תחת מתקפה לא צודקת ,  ומואשמים לשווא בביצוע פשעי מלחמה "
 
