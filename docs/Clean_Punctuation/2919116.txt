תושב ת"א נעצר בחשד להסתה בפייסבוק : " את נתניהו צריך לרצוח - מיד "
 האיש ,  שפרסם בחודשים האחרונים בחשבונותיו ברשתות החברתיות את תמונותיו של ראש הממשלה במדים נאציים ,  חשוד באיומים ובפרסום דברי הסתה .  גם תמונותיהם של שרת התרבות מירי רגב ,  מפכ"לי משטרה ופעילי ימין בבגדים נאציים פורסמו בחשבונו
המשטרה עצרה הערב  ( שבת )  גבר כבן 70 מתל אביב בגין פרסום איומים ודברי הסתה ונאצה נגד ראש הממשלה בנימין נתניהו ,  ואנשי ציבור נוספים ,  בהם השרה מירי רגב ומפכ"ל המשטרה רוני אלשיך ,  וקודמו יוחנן דנינו .
 על פי החשד ,  במהלך החודשים האחרונים קרא האיש בחשבונותיו בפייסבוק ובטוויטר לרצח ולפגיעה באנשי ציבור ,  ואף פרסם את תמונתם לבושים מדי אס אס ,  עונדים צלבי קרס ומעוטרים בשפמו של אדולף היטלר .
 עוד בוואלה !  NEWS:מנהיג דאעש : " אללה קיבץ את היהודים בישראל כדי שיהיה קל להילחם בהם"דני דיין על עיכוב מינויו לשגריר : " זה סימון אנשים ,  עליית מדרגה"חיילים מצרים ירו למוות בצעיר ששחה מעזה - והפלסטינים זועמים 
בין התבטאויותיו ,  הקריאה  " לרצוח את בנימין נתניהו מיד ,  אחרת הסוף שלנו כבר מחר ",  כשמתחתיה תמונתו של ראש הממשלה מולבשת על גופת חזיר ועל גופו של היטלר .  בפוסט אחר כתב : " ביבי רוצה לשלוט על ממלכה שהיא מבחינת צבא מעל כל פרופורציה ,  אך הכוח יכול להוציא אדם מדעתו ,   ( כמו )  שקרה להיטלר ". 
החשוד גם יצא נגד שרת התרבות מירי רגב ,  ואמר שהיא  " מזכירה את שר החינוך הנאצי ששם לנגד עיניו את החינוך הנציונל סוציאליסטי ".  גם את תמונתה של רגב פרסם החשוד במדים נאציים .  
החשוד לא חסך שבטו גם מפעיל הימין ברוך מרזל ,  חבר הכנסת לשעבר מיכאל בן ארי ועורכי הדין איתמר בן גביר ויורם שפטל .  לפחות בפוסט אחד שפרסם החודש מופיעות תמונתיהם במדים נאציים ,  לצד תמונת אקדח ,  ומעליהם כתוב בערבית כי הם  " מהווים סכנה ",  ופועלים  " לא רק נגד הערבים אלא גם נגד היהודים ". 
בנוסף פרסם פוסטים נגד מפכ"ל המשטרה החדש רוני אלשיך ,  שאותו השווה ללואי דה פינס ,  שחקן קומדיות צרפתי שנודע בעיקר בתפקידי השוטרים המגוחכים שגילם .  בנוסף העלה לחשבון היוטיוב שלו סרטון שבו הוא ניגש אל מפכ"ל המשטרה לשעבר יוחנן דנינו במסעדה ,  וקורא לו  " נואף ושקרן ".  

תושב ת"א נעצר בחשד להסתה בפייסבוק : " את נתניהו צריך לרצוח - מיד "
 האיש ,  שפרסם בחודשים האחרונים בחשבונותיו ברשתות החברתיות את תמונותיו של ראש הממשלה במדים נאציים ,  חשוד באיומים ובפרסום דברי הסתה .  גם תמונותיהם של שרת התרבות מירי רגב ,  מפכ"לי משטרה ופעילי ימין בבגדים נאציים פורסמו בחשבונו

