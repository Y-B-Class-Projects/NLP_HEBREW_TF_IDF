העיתונאי שהזהיר והתקיפה המינית בבית :  פרטים חדשים על פרשת קיז
אחרי פרישת יועץ נתניהו בשל עדויות על הטרדה מינית כלפי נשים ,  מפרסם הניו יורק טיימס את עדותה של ג'וליה סלאזר ,  שחשפה את הפרשה .  עוד נחשף כי תלונות מצד נשים הועברו לשגריר ישראל בוושינגטון על ידי עיתונאי שאף הטיח בפני קיז כי הוא  " בושה למין הגברי "
 אחרי שיועצו של ראש הממשלה לתקשורת זרה ,  דייויד קיז הודיע אתמול  ( חמישי )  על פרישה בשל הצטברות של עדויות נשים נגדו על תקיפה והטרדה מינית של 12 נשים - ג'וליה סלאזר ,  אחת מהנשים שחשפו את ההטרדות לכאורה של היועץ ,  מספרת לראשונה בריאיון נרחב על מה שארע לטענתה .  
סלאזר ,  בת ה-27 מועמדת לסנאט במדינת ניו יורק ,  סיפרה בריאיון לניו יורק טיימס כי הקשר עם קיז נוצר לראשונה בשנת 2013 בעת לימודיה באוניברסיטת קולומביה .  השניים נפגשו תחילה בבית קפה ולאחר מכן המשיכו לדירתו של קיז . " הוחמאתי מהפנייה שלו אליי ",  הודתה סלאזר . " בדיעבד הלוואי שהייתי עוזבת את החדר .  אבל לא הייתה לי שום סיבה לחשוב שהוא יהיה תוקפני או אגרסיבי כלפיי ",  אמרה . " הייתי אז צעירה ותמימה בת 22 והייתי בטוחה שאוכל לעזוב את החדר בכל זמן שארצה - אך התברר לי שלא כך ". 
עוד בוואלה !  NEWS :-  ג'ארד קושנר על צעדי הענישה לפלסטינים : " לא מפחדים לפעול נכון "-  מכת החום ,  התקף החרדה והחילוץ שאיחר :  הטיול האחרון של הגר בירדן 
לטענתה של סלאזר ,  קיז הציע לה לשבת על הספה בביתו ,  חיבק אותה ובשלב מסוים אף ניסה לנשק אותה .  לדבריה ,  היא ניסתה להתנגד אך הוא כפה עליה לבוא איתו לחדר השינה .  שם החל להתפשט ולטענתה דרש שיקיימו יחסי מין אוראליים .  ואף הזהיר אותה לדבריה שלא תעזוב את הדירה עד שיסופק מינית . " התווכחתי איתו על כך במשך חצי שעה אבל פחדתי לנסות לברוח ".  עוד היא סיפרה כי  " ביצעתי בו מין אוראלי תוך כדי שאני בוכה .  לא רציתי לחשוב שהותקפתי מינית ואפילו לא שקלתי לדווח על כך ".  
קיז עצמו דחה את האשמותיה של סלאזר וכינה אותם שיקריים ואף טען כי אמינותה של סלאזר מוטלת בספק . " זוהי האשמה שקרית מצד מישהי שכבר הוכח בכמה מקרים שהיא אינה אמינה לגבי חייה שלה עצמה .  זו דוגמה נוספת של חוסר הכנות שלה ",  אמר קיז .
 עיתונאי הניו יורק טיימס ברט סטפנס ,  סיפר בריאיון כי ב-2 לנובמבר בשנת 2016 ,  בעת שעבד כעורך מדור הדעות הדעות של הוול סטריט ג'ורנל ,  כי טילפן לרון דרמר ,  שגריר ישראל בוושינגטון ,  וסיפר לו על התנהגותו הלא הולמת של קיז כלפי נשים .  הוא אף הזהיר אותו כי דובר ראש הממשלה לתקשורת הזרה מהווה סכנה עבור נשים שעובדות עימו .  
לדברי סטפנס כבר בנובמבר 2013 הוא אסר על יועצו של נתניהו ,  להיכנס למשרדי מדור הדעות של הוול סטריט ג'ורנל ,  זאת לאחר שכמה עובדות התלוננו על הטרדה .  הוא אף סיפר כי השניים התעמתו והוא הטיח בקיז כי הוא  " בושה עבור המין הגברי ובושה עבור יהודי ".  
משגרירות ישראל טרם נמסרה תגובה לדברים .  
אחרי יומיים בהם הצטברו עדויות על תקיפה והטרדה מינית של כ-12 נשים נגדו הודיע אתמול קיז כי הוא לוקח חופשה ללא הגבלת זמן . " לנוכח האשמות שקריות ומטעות נגדי ,  וכדי לא להסיח את הדעת מהעבודה החשובה עבור ראש הממשלה ,  ביקשתי לקחת פסק זמן כדי לטהר את שמי .  אני בטוח שהאמת תצא לאור ",  מסר קיז בהודעה .  לשכת ראש הממשלה קיבלה את בקשתו לצאת לחופשה ,  שהגיעה לאחר שיחה של קיז עם נתניהו .
 כתבת של  " הוול סטריט ג'ורנל ",  שיינדי רייס ,  פרסמה בטוויטר אחרי סלזאר ,  עדות נוספת על מפגש  " נוראי "  עם קיז וטענה כי הוא אינו מוכן לקבל את המילה  " לא "  כתשובה ולא חדל  " לדחוף את עצמו ".  אתר  " Times of Israel "  פרסם כי מלבד סלזאר ורייס ,  יש בידיהם עדויות של כעשר נשים נוספות שטוענות כי נפגעו כתוצאה מהתנהגות בלתי הולמת של קיז .  במקביל ,  בחדשות עשר דווח כי שתי נשים ממכון מחקר שמרני ימני בוושינגטון התלוננו בפני הממונים עליהם על התנהלותו .  

העיתונאי שהזהיר והתקיפה המינית בבית :  פרטים חדשים על פרשת קיז
אחרי פרישת יועץ נתניהו בשל עדויות על הטרדה מינית כלפי נשים ,  מפרסם הניו יורק טיימס את עדותה של ג'וליה סלאזר ,  שחשפה את הפרשה .  עוד נחשף כי תלונות מצד נשים הועברו לשגריר ישראל בוושינגטון על ידי עיתונאי שאף הטיח בפני קיז כי הוא  " בושה למין הגברי "
 
