מרקל בירושלים : " הפסיקו הבנייה בהתנחלויות "
 כחלק מביקורה הרשמי של קנצלרית גרמניה בישראל ,  נערכה היום ישיבה משותפת לממשלות גרמניה וישראל .  מרקל דיברה בעיקר על הנושא הפלסטיני ונתניהו ציין כי ישראל היא  " אי של יציבות "
  ( צילום :  גדעון צנטנר ,  עריכה :  יותם בן-דוד ) 
ישיבת ממשלה משותפת בין ממשלת ישראל לממשלת גרמניה ,  התקיימה היום  ( שני )  כחלק מביקורה של קנצלרית גרמניה ,  אנגלה מרקל בישראל .  הישיבה עסקה בעיקר בנעשה במצרים ובתהליך המדיני עם הפלסטינים .  ראש הממשלה ,  בנימין נתניהו ,  פתח את הישיבה ואמר כי  " אנו בתקופה סוערת ולא יציבה ,  יש לנו רצון לקדם את היציבות ,  השלום והביטחון באזור ". 
בהמשך אמר נתניהו למרקל כי  " ישראל עוקבת בעירנות רבה על מה שקורה במצרים .  ישראל היא אי של יציבות באזור בו יש משטרים משתנים ".  מרקל התמקדה בדבריה בעיקר בנושא הפלסטיני ,  וקראה לנתניהו להפסיק את הבנייה בהתנחלויות ,  שכן  " חשוב להאיץ את התהליך מול הפלסטינים ",  כלשונה .  נתניהו השיב ואמר : " גם אני חושב שהתהליך צריך להתקדם במשא ומתן ,  יש להתחיל במשא ומתן ישיר עם הפלסטינים שבו ידונו כל נושאי הליבה .  אני מאמין שהסכם עם הפלסטינים הוא בר הישג ,  ואני מקווה שגרמניה תהיה שותפה לתהליך ".  נתניהו התייחס בדבריו גם לנושא האירני ,  ואמר כי יש להפעיל סנקציות כלכליות שיהוו איום על אירן .  
ראש הממשלה התייחס גם ליחסים הכלכליים בין ישראל לגרמניה ,  ואמר כי  " נחתמו בין המדינות שבעה הסכמים הנוגעים ליחסים כלכליים וחברתיים ,  אנו בעלי ברית ויש לנו רצון לחזק את היחסים בין שתי המדינות ".  מרקל הסכימה ואמרה : " יש לנו ערכים דומים ועל בסיס זה קל מאוד לשתף פעולה .  אנו מדברים על שלום במזרח התיכון ,  ומבקשים בהמשך גם לדון בנושאים רחבים יותר ". 

מרקל בירושלים : " הפסיקו הבנייה בהתנחלויות "
 כחלק מביקורה הרשמי של קנצלרית גרמניה בישראל ,  נערכה היום ישיבה משותפת לממשלות גרמניה וישראל .  מרקל דיברה בעיקר על הנושא הפלסטיני ונתניהו ציין כי ישראל היא  " אי של יציבות "
 
