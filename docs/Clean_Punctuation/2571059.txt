ארה"ב לאחר נאום נתניהו :  עדיין מתנגדים לקו אדום
בפומבי מדגישים הבית הלבן והשגריר שפירו את  " המחויבות המשותפת "  נגד גרעין אירני ,  אך גורמים בוושינגטון מזכירים כי המחלוקת נותרה בעינה .  ואובמה ?  הוא בכלל לא צפה בנאום
תגובות מעורבות בארצות הברית לנאומו של ראש הממשלה בנימין נתניהו באו"ם :  באופן רשמי אמנם מדגישים דוברים אמריקאים כי ארה"ב וישראל ממשיכות לחלוק את אותה המטרה - עצירת המרוץ האירני לנשק גרעיני - אולם בוושינגטון גם ממשיכים להדגיש כי לא יגבו את הדרישה שהציב נתניהו להציב לאירן  " קווים אדומים ". 
שגריר ארה"ב בישראל ,  דן שפירו ,  אמר אמש בשיחה עם וואלה  !  חדשות כי נאומו של נתניהו  " בהחלט מדגיש שארה"ב וישראל מחויבות למטרה המשותפת של מניעת נשק גרעיני מאירן ".  עוד הוסיף כי  " גם הנשיא אובמה הבהיר זאת בנאומו ,  ושני הנאומים הוכיחו שארה"ב וישראל מחויבות לחלוטין לאותה מטרה ,  וממשיכות בהתייעצויות קרובות כל העת כדי להשיג מטרה זו ".  גם דובר הבית הלבן ,  טומי ויטור ,  אמר דברים דומים : " כפי שאמר ראש הממשלה ,  ארה"ב וישראל חולקות מטרה .  גם הנשיא אובמה הבהיר זאת השבוע ,  ונמשיך להתייעץ ולשתף פעולה ". 
ואולם ,  גורמים רשמיים בבית הלבן הוסיפו באופן לא רשמי ,  לפי דיווח סוכנות הידיעות רויטרס ,  כי וושינגטון עומדת בהתנגדותה לדרישה להציב לטהרן קו אדום - כגון העשרות אורניום ל-90% - שחצייתו תוביל בהכרח לפעולה צבאית .  הגורמים ציינו כי בזמן נאומו של נתניהו היה אובמה על מטוסו , " אייר פורס 1 ",  בדרכו לעצרת בחירות במדינת וירג'יניה , " ולא הזדמן לו לצפות בו ".  
לאחר נאומו ,  נפגש נתניהו עם ראש עיריית ניו יורק ,  מייקל בלומברג ,  ואמר : " פעמים רבות אני אומר דברים שמתקבלים ונתפסים כהכרחיים מאוחר יותר .  אני מאמין שרבים רואים זאת היום ".  לדבריו , " אנו מקיימים התייעצויות קרובות עם ארצות הברית לגבי השאלה כיצד ניתן באופן מעשי למנוע מאירן להתקדם ולגרום לה לזנוח את השאיפות לנשק גרעיני .  אני מאמין שניתן להשיג זאת ונמשיך לפעול להשגת מטרה זאת ".  ראש העיר בלומברג אמר כי טיעוניו של ראש הממשלה היו משכנעים מאוד . " אני בטוח שארה"ב וישראל יצליחו לגבש מדיניות משותפת מתוך האינטרסים המשותפים ולמען הרגיעה ". 
בנאומו אמש ,  התייחס נתניהו לנושא הגרעין האירני ,  והציג בפני הנוכחים תרשים של פצצה גרעינית .  הוא הסביר כי יש להציב  " קו אדום "  לאירן אשר ימנע ממנה להעשיר אורניום בכמות מספקת לפצצה גרעינית ,  ושרטט קו אדום על גבי התרשים ,  במקום שבו מגיעה העשרת האורניום לרמה של 90% .  הוא הזהיר כי  " עד האביב הבא או לכל היותר עד הקיץ ",  תהיה לאירן פצצה . 
" אירן השלימה את השלב הראשון לאחר שנים רבות ,  ויש להם עכשיו 70% מהדרך .  עכשיו הם בשלב השני .  לאחר מכן הם יעברו לשלב הסופי ואז מדובר בחודשים אולי שבועות עד שיש להם מספיק אורניום מועשר ",  הסביר נתניהו . " איפה צריך לצייר קו אדום ?  ",  שאל לפני ששרטט על גבי התרשים . " צריך לעצור לפני שאירן מגיעה לשלב שהיא במרחק חודשים או שבועות מהרכבת פצצה גרעינית ".  
לדבריו , " קווים אדומים לא מובילים למלחמה ,  אלא מונעים מלחמה .  חוסר היכולת בניסיון לשים קו אדום הוא שמוביל בסוף למלחמה ".  הוא הזכיר את הנאצים בשנות ה-30 ואת מלחמת המפרץ כמצבים שניתן היה למנוע באמצעות קווים אדומים . " אפשר לצייר קווים אדומים בשלבים שונים של תכנית הגרעין ,  אבל כדי שתהיה עמימות צריך לפחות קו אדום אחד  על המאמצים להעשיר אורניום ",  אמר .  בתום התייחסותו לנושא האירני ,  פנה לנוכחים ואמר : " אנחנו שותפים למטרה לעצור אירן גרעינית .  אני בטוח שיחד נוכל לשרטט קו אדום ". 
בערב יום הכיפורים ,  בנאומו בעצרת הכללית ,  אמר נשיא ארה"ב ,  ברק אובמה ,  כי ארצו  " תעשה כל מה שהיא צריכה "  כדי למנוע מהרפובליקה האיסלמית לשים את ידה על נשק גרעיני . " כמו שהיא מגבילה את זכויות עמה ,  הממשלה באירן תורמת לדיכוי העם בסוריה ",  אמר אובמה .  בהתייחס לתכנית הגרעין באירן אמר כי  " אמריקה רוצה לפתור את הסוגיה בדיפלומטיה ,  אולם הזמן אינו בלתי מוגבל .  נכבד את זכות האומות ליישם כוח גרעיני למטרות שלום .  אך נשק גרעיני בידי אירן יהווה איום על ישראל ועל מדינות האזור .  מסיבה זו ,  ארה"ב תעשה כל מה שהיא צריכה כדי למנוע מאירן להשיג נשק גרעיני ",  אמר אובמה .
 עדכון ראשון :  23:02 
לקריאה נוספתנתניהו עם תרשים פצצה באום :  קו אדום לאירן - העשרה ל-90%אובמה באום :  נעשה הכל למנוע מאירן נשק גרעינינתניהו בארהב ;  אפשר לעבוד עם אובמה כדי למנוע גרעין מאירן
לפניות לכתבת :  tal_sh@walla.net.il 

ארה"ב לאחר נאום נתניהו :  עדיין מתנגדים לקו אדום
בפומבי מדגישים הבית הלבן והשגריר שפירו את  " המחויבות המשותפת "  נגד גרעין אירני ,  אך גורמים בוושינגטון מזכירים כי המחלוקת נותרה בעינה .  ואובמה ?  הוא בכלל לא צפה בנאום

