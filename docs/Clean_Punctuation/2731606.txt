נתניהו על החיסול בג'נין :  מי שפוגע בנו - ייפגע
בפתח ישיבת הממשלה התייחס ראש הממשלה לפעולת הימ"מ במחנה הפליטים בג'נין ,  שבה נהרגו 3 אנשי חמאס בניסיון לעצור אחד מהם ,  ואמר : " המפגע תכנן התקפות על חפים מפשע "
 ראש הממשלה ,  בנימין נתניהו ,  התייחס הבוקר  ( ראשון )  לפעילות ימ"מ וצה"ל במחנה הפליטים בג'נין אתמול ,  במהלכה נורו למוות שלושה מבוקשים מארגון חמאס בניסיון לעצור אחד מהם . " בסוף השבוע כוחותינו פגעו במפגע שארגן התקפות על ישראלים ותכנן התקפות על אזרחים חפים מפשע .  אני רוצה לשבח את יחידת הימ"מ ,  את צה"ל לרבות הנח"ל החרדי ואת שירות הביטחון הכללי ,  על ביצוע מאוד חשוב של סילוקו של אדם שסיכן את אזרחי ישראל ",  אמר נתניהו בפתח ישיבת הממשלה השבועית בירושלים .
 עוד בוואלה !  חדשות :" הקברניט קיבל שיחה מאישה מסתורית זמן קצר לפני הטיסה"שיאן פוריות :  תורם זרע מהולנד הוא אב ל-98 ילדים"למנוע קריסה ":  לבני נועדה עם הצוות האמריקני למו"מ
לדבריו , " המדיניות שלנו היא לפגוע במי שפוגע בנו ולפגוע במי שמתכנן לפגוע בנו - במקרה הזה שני הדברים קוימו ".  ראש הממשלה התייחס בנוסף לחשיפת מנהרת הטרור שהתגלתה בשבוע שעבר סמוך לגבול עם רצועת עזה ,  ואמר : " מצאנו גם מנהרה ,  אחת ממנהרות התקיפה של חמאס ,  והדברים הללו מבהירים את החשיבות של הסדרי ביטחון קפדניים בכל הסדר עתידי ".  
אמש פרסם משמר הגבול תיעוד של התקרית שאירעה בין לוחמי ימ"מ לבין מבוקשים מארגון חמאס במחנה הפליטים בג'נין .  התיעוד הוא ממצלמה שהותקנה על גבי קסדת הלוחמים שניהלו חילופי אש עם המבוקשים במהלך ניסיון לעצור אחד מהם .  במהלך פעילות משותפת של ימ"מ ,  שב"כ וצה"ל במחנה הפליטים נהרג חמזה אבו אל-היג'א ,  מפקד הזרוע הצבאית של חמאס  " גדודי עז א-דין אל-קסאם "  במחנה הפליטים ,  בן 22 .  שני מחבלים פלסטינים נוספים ,  שירו לעבר כוחות הימ"מ נהרגו מאש הלוחמים .  שמונה פלסטינים נוספים ששהו בזירת האירוע נפצעו .
 שני לוחמי ימ"מ נפצעו גם כן באורח קל במהלך חילופי האש ופונו לבית חולים העמק בעפולה .  סגן-ניצב ע' ,  שפיקד על פעולת הכוח במחנה הפליטים בג'נין ,  אמר כי  " תוך כדי המעצר ,  המבוקש פתח באש לעבר הלוחמים בזמן שבבית היו חפים מפשע .  התחלנו לחלץ את יושבי הבית תוך סיכון חיי הלוחמים .  במהלך הפעולה אף נפצעו שני לוחמים .  לאחר החילוץ הכוח פגע במחבל והרג אותו ".  
הכוחות ,  בפיקודו של מפקד חטיבת מנשה אלוף-משנה אורן זיני ,  הגיעו למחנה הפליטים במטרה לעצור את אל-היג'א ,  אשר היה מעורב בפיגועי ירי והנחת מטענים נגד כוחות צה"ל וכן היה מעורב בתכנון פיגועים נוספים בהכוונת מפקדת חמאס ברצועה ,  בין היתר תכנון פיגוע ירי לעבר מתנחלים .  אל-היג'א הינו בנו של ג'מאל אבו אל-היג'א ,  מראשי חמאס ביהודה ושומרון הכלוא בישראל .  

נתניהו על החיסול בג'נין :  מי שפוגע בנו - ייפגע
בפתח ישיבת הממשלה התייחס ראש הממשלה לפעולת הימ"מ במחנה הפליטים בג'נין ,  שבה נהרגו 3 אנשי חמאס בניסיון לעצור אחד מהם ,  ואמר : " המפגע תכנן התקפות על חפים מפשע "
 
