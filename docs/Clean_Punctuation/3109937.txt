תיק המתנות :  השגריר בארה"ב העיד על בקשות נתניהו לוויזה למילצ'ן
בחדשות 2 דווח כי דרמר ,  מקורבו של נתניהו ,  נשאל על הבקשות שהעביר דרכו ראש הממשלה לשר החוץ דאז קרי כדי להעניק לאיש העסקים אשרת שהייה בארה"ב .  נתניהו חשוד כי קיבל שוחד משורת אנשי עסקים ,  בהם מילצ'ן
 ( בווידאו :  חקירות מילצ'ן במסגרת תיק המתנות ,  בחודש שעבר )  
רון דרמר ,  שגריר ישראל בארצות הברית ,  נחקר במסגרת פרשת המתנות ,  שבה חשוד ראש הממשלה בנימין נתניהו בשוחד - כך פורסם הערב  ( שלישי )  בחדשות 2 .  לפי הדיווח ,  דרמר נדרש להעיד על השליחות שביצע בשם נתניהו כדי לקדם את מתן הוויזה לאיש העסקים ארנון מילצ'ן מול שר החוץ דאז ג'ון קרי .  בחודש שעבר נחקר מילצ'ן בלונדון ,  בחשד שהעביר מתנות בשווי אלפי שקל לנתניהו בתמורה לקידום ענייניו ,  בין היתר אלו הקשורים למכירת ערוץ 10 .  
עוד דווח הערב כי מחלקת המדינה מעכבת בינתיים את הבקשה של משרד המשפטים לחקור בנושא את השגריר לשעבר בישראל דן שפירו .  הבקשה הוגשה כבר לפני חודשיים ,  אך העיכוב לא צפוי להשפיע על החקירה ,  שבמסגרתה גויס ארי הרו ,  ראש הסגל לשעבר בלשכת נתניהו ,  כעד מדינה .  הרו משמש עד מדינה גם בתיק 2000 ,  העוסק בשיחות שניהל נתניהו עם מו"ל ידיעות אחרונות ארנון מוזס .  נתניהו עצמו צפוי להיחקר פעם נוספת בימים הקרובים .  
לקריאה נוספת בנושאלחזק את חשד השוחד נגד נתניהו :  מאחורי חקירתו באזהרה של מילצ'ןהחשד נגד מילצ'ן :  שיחד את נתניהו  כדי שיאפשר את מכירת ערוץ 10 
מטעמו של נתניהו נמסר כי  " מכת ההדלפות המגמתיות והבלתי-חוקיות נמשכת - והפעם בניסיון להטיל דופי בראש הממשלה רק מפני שמילא את חובתו כדי לשמור על ביטחונה של מדינת ישראל .  הסיבה שהוויזה נשללה ממילצ'ן הייתה בגין פרסומים בתקשורת על תרומתו לביטחון ישראל .  אין זה מתקבל על הדעת שאדם שעזר לביטחון ישראל יינזק בגלל תרומה זו ושראש ממשלה בישראל ישאר אדיש לכך .  ראש הממשלה פנה לממשלות זרות גם בעניינו של מאיר דגן ואחרים שתרמו לביטחון ישראל ".  
הבוקר פורסם בוואלה !  NEWS כי בין האורחים באירוע החגיגי לציון מאה שנה להצהרת בלפור בבריטניה ,  נכחו גם שני אנשי עסקים הנחשבים למקורבים או מקורבים לשעבר לראש הממשלה ,  שהעידו שניהם במשטרה במסגרת חקירת פרשת תיק אלף :  המיליארדר האמריקני רון לאודר ,  והמיליארדר הבריטי פויו זבלודוביץ' .  
באירוע נכחו קרוב למאה מוזמנים ,  ונתניהו ישב בראש השולחן באופן אנכי לשני שולחנות ארוכים מאוד ,  כך שייתכן שהוא אפילו לא שוחח עם חלק גדול מהאורחים .  

תיק המתנות :  השגריר בארה"ב העיד על בקשות נתניהו לוויזה למילצ'ן
בחדשות 2 דווח כי דרמר ,  מקורבו של נתניהו ,  נשאל על הבקשות שהעביר דרכו ראש הממשלה לשר החוץ דאז קרי כדי להעניק לאיש העסקים אשרת שהייה בארה"ב .  נתניהו חשוד כי קיבל שוחד משורת אנשי עסקים ,  בהם מילצ'ן

