לאחר התייעצות עם דרעי :  נתניהו צפוי להודיע על ביטול הסכם הזרים
דובר הנציבות ציין כי למרות הצהרות ראש הממשלה ,  ההסדר התקדימי שנחתם בסוגיית מבקשי המקלט כבר נחתם ,  וביטולו הוא בגדר  " ספקולציה ".  השר בנט מוסיף להפעיל לחץ על ראש הממשלה וקרא לו לבטל את ההסכם כליל .  נתניהו נפגש עם נציגי תושבי דרום ת"א לאחר שהודיע על השעיית ההסכם
ראש הממשלה בנימין נתניהו צפוי להודיע היום  ( שלישי )  על ביטול ההסדר התקדימי שהושג עם נציבות הפליטים של האו"ם לפתרון משבר מבקשי המקלט .  ההחלטה התקבלה לאחר שבמהלך הלילה התייעץ נתניהו עם שר הפנים אריה דרעי ועם ראש המל"ל מאיר בן שבת בנושא .  עם זאת דובר נציבות האו"ם לפליטים אמר לוואלה !  NEWS כי ביטולו של ההסכם אינו עומד על הפרק .  הדובר ,  אדריאן אדוארדס ,  ציין כי הנציב מצוי בקשר הדוק עם לשכת ראש הממשלה ,  גם לאחר ההודעה על השעיית ההסכם . " אנחנו מאמינים כי ההסכם הוא הצלחה לשני הצדדים ",  אמר . " מדינת ישראל תוכל לעמוד בהתחייבותה לאמנת הפליטים ,  וכך גם תציל חיי אדם .  אנחנו לא מאמינים שההסכם יבוטל ,  וכפי שראש הממשלה כתב בעמוד פייסבוק שלו ,  מדובר בהשעייה בלבד .  ההסכם הוא הסכם חתום וביטולו הוא ספקולציה שלא נמצאת על השולחן ".  
בד בבד ,  שר החינוך נפתלי בנט מוסיף לאגף מימין את נתניהו ומפעיל עליו לחץ כדי שיכריז על ביטולו הסופי של ההסכם . " ההסכם מול האו"ם על קליטת המסתננים הוא רע לישראל ",  צייץ בחשבון הטוויטר שלו . " ‏לא די להשעותו ;  אני קורא לראש הממשלה לבטלו כליל .  ‏אישורו יהווה בכייה לדורות ,  ויקבע תקדים שישראל מעניקה תושבות למסתננים בלתי חוקיים במוצהר .  ‏ממשלת ישראל לא תצליח לשכנע בעתיד איש שההסתננות לישראל אינה כדאית ". 
הסדר למבקשי המקלט | לקריאה נוספת בוואלה !  NEWS:נכנע ללחץ מימין :  נתניהו השעה את יישום הסכם מבקשי המקלטביקור חשאי ונסיגת המדינה השלישית :  כך נולד מתווה מבקשי המקלט"לא נקבל גטאות של זרים ":  ראשי הרשויות נגד פיזור מבקשי המקלט 
נתניהו נפגש עם כמה מנציגי התושבים בשכונות דרום העיר ,  בהם עובד חגי ,  נציג שכונת יד אליהו ,  סוזי כהן ,  חברת מועצת העיר מקריית שלום ,  שפי פז ,  פעילה חברתית משכונת שפירא ,  ויאיר קרן ויהונתן יעקובוביץ' מהמרכז למדיניות הגירה .
 בתחילה ,  כהן פנתה ללשכת ראש הממשלה וביקשה שהפגישה תתקיים במתכונת מצומצמת וללא חברי מרכז ליכוד ,  כדי לשמור על אופייה המקצועי . " פנינו ליואב הורוביץ ,  ראש לשכת ראש הממשלה ,  ואמרנו שאנחנו לא רוצים שזאת תהיה פגישת מחזור של כל תושבי דרום תל אביב או חברי מרכז ליכוד ",  כהן  . " אנחנו מעוניינים שזו תהיה פגישה מקצועית ,  נו מקווים שהמסר יובן ".  למרות זאת ,  לפגישה הצטרפו סגן ראש העיר ארנון גלעדי ,  חבר המועצה שלמה מסלאווי ,  והפעילה החברתית מאי גולן .  
כהן סיפרה כי הביעה תמיהה על פשרו של ההסכם מיד לאחר שנודע לה אודותיו . " הבנתי שזה אסון לתושבי דרום תל אביב ",  אמרה לוואלה !  NEWS . " המצב שלנו היום הוא בלתי נסבל .  זה לא המצב שלפני חמש שנים ,  אלא יותר גרוע .  הזרים הרימו את האף שלהם .  הם צברו ביטחון והם נהנים מארגוני הסיוע שעוטפים אותם .  הם מדברים אלינו בצורה לא יפה .  הפחד ברחוב הולך וגובר ,  והביטחון האישי נפגע .  אתמול ,  לאחר מסיבת העיתונאים שבה הוכרז ההסכם ,  הרגשתי שהולכים לקבור אותנו עם האנשים האלה עד גיל 80 ".  
כהן הטילה ספק ביעילותו של ההסכם וביכולת ליישמו בשטח . " איך הם יפזרו אותם  ( מבקשי המקלט )  ברחבי הארץ ?  ",  תהתה . " יש ראשי ערים שיסכימו לזה ?  הקמת מנהלת היא צעד שלא ניתן ליישום .  עד שייבנו ויבצעו אם מה שהמתכננים - זה ייקח שנים .  זה יתמוסס ולא יחזיק ".  הוא הוסיפה כי כבר כעת אין תכנית מסודרת לפיזור מבקשי המקלט . " הם לא יצאו מפה לעולם ,  שום דבר לא יקרה ".  
" אני מאוד מאמינה בראש הממשלה ולכן לחצתי לקיים את הפגישה הזריזה עמו ",  הוסיפה . " אני מאוד רוצה להאמין שהוא היחיד שיכול לפתור לנו את הבעיה .  השרים אתמול התקשרו אליי ,  הם יודעים שאם הם לא יתעוררו ולא יחבקו את תושבי דרום תל אביב ,  הליכוד יהיה גמור בשכונות ".  
לקראת פגישת ראש הממשלה עם נציגי השכונות ,  עשרות מפגינים בעד יישום המתווה מוחים נגד השעייתו בשלושה מוקדים שונים ,  בהם משרד ראש הממשלה בירושלים ,  בסיס הקרייה בתל אביב וביתו של שר האוצר משה כחלון בחיפה .  המפגינים נושאים שלטים עליהם נכתב  " כל אדם הוא אדם ,  אין הבדל בין דם לדם "   ," הכרה בפליט זו חובה מוסרית "  ו"זכויות אדם לכולם ".  יעל אורבך ,  מתנועת  " עוצרים את הגירוש "  הסבירה כי : " צריך מתווה שייתן פתרון וייקח אחריות כמו המתווה שהוצג אתמול ,  אחרת המצב יישאר כמו שהיה בעשור האחרון ". 
ורוניקה כהן ,  פעילה במאבק ומיוזמי מכתב ניצולי השואה ,  הוסיפה : " אתמול משפחות קיבלו את הבשורות הטובות שהם לא בסכנת מוות והבוקר התעוררו לבשורות רעות .  אתמול היה נראה שהתיקון הגיע והבוקר שוב חוזרים לתחילת המעגל ,  שוב לקלקל .  אדוני ראש הממשלה תקשיב לעם ,  תקשיב לנו ותחזור לאיפה שהיינו אתמול .  גם למבקשי מקלט וגם לתושבי דרום תל אביב כי אתה יודע שזהו הדבר הנכון ".  
סרנאי ,  מבקשת מקלט מאריתריאה ,  ביקשה אף היא לפנות לחברי הממשלה כדי שיאשרו את המתווה שגובש . " אתם משחקים במוח שלנו ובתקווה שלנו ",  אמרה . " לא ביקשנו לא ביקשנו אדמה .  רק ביקשנו מקלט .  אנחנו נרדפנו .  אתם הייתם מפוזרים בכל העולם וחזרתם למדינה שלכם בטוב .  גם אנחנו חזרנו בטוב .  רק תנו לנו מעמד ביניים עד שנוכל לחזור בטוב ". 
ענבל כהן ,  סטודנטית לאמנות ופסיכולוגיה ,  השתתפה בהפגנה מול ביתו של השר כחלון ,  זאת לאחר שמתח ביקורת על המתווה . " כחלון לא מגיב כרגע בהגיון ",  אמרה . " אין לו ההצעה אחרת .  אם אתה שולל משהו אתה צריך להגיד בעד מה אתה כן .  עכשיו לא מדברים על גירוש ,  מבינים שזה שלא הפתרון .  הוא מנסה לגרוף הון פוליטי על משהו שלא מיטיב לא עם הפליטים ולא עם דרום תל אביב  .  הדבר הנכון עבורו ועבור המדינה ומה שנדרש ממנו היא זה שישקיע במנהלת ובשכונות .  אי אפשר לזרוק את האשמה למצבן על מבקשי המקלט ופליטים ".  
בטרם הכריז ראש הממשלה על פניית הפרסה בעקבות הלחץ שהופעל עליו מגורמים בימין וממשלתו ,  העביר ארנון גלעדי בקשה לשר העבודה והרווחה חיים כץ ,  העומד גם בראש מרכז הליכוד ,  פנייה דחופה לכינוס המרכז כדי לדון בהסכם .  גלעדי אף החל במלאכת גיוס 700 חתימותיהם של חברי המרכז הדרושות כדי להביא לכינוסו . 
" אני סבור שהחלטת הממשלה זורה חול בעיני הציבור וחמור מכך בעיני תושבי דרום תל אביב ",  כתב גלעדי בפנייתו . " היא מהווה כניעה מוחלטת לקמפיין שניהלו לאחרונה עמותות שמאל וגורמים אנטי ציונים .  לשכת ראש הממשלה ניסתה בימים האחרונים לשוחח עם פעילים מרכזיים בדרום תל ביב על מנת לשכנע אותם לתמוך במהלך הזה .  אני וחבריי סירבנו בתוקף ואנחנו נמשיך להיאבק להוצאת כל המסתננים המהווים עול קשה ונוראי על תושבי דרום תל אביב ". 
 ( עדכון ראשון :  10:39 )  

לאחר התייעצות עם דרעי :  נתניהו צפוי להודיע על ביטול הסכם הזרים
דובר הנציבות ציין כי למרות הצהרות ראש הממשלה ,  ההסדר התקדימי שנחתם בסוגיית מבקשי המקלט כבר נחתם ,  וביטולו הוא בגדר  " ספקולציה ".  השר בנט מוסיף להפעיל לחץ על ראש הממשלה וקרא לו לבטל את ההסכם כליל .  נתניהו נפגש עם נציגי תושבי דרום ת"א לאחר שהודיע על השעיית ההסכם

