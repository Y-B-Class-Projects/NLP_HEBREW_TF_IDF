נתניהו : " לא לשנות את שגרת החיים ,  צה"ל ערוך "
 ראש הממשלה התייחס לתקיפה הצפויה של המערב בסוריה בתום ישיבת הקבינט ,  שבה הוצגו לשרים תסריטים אפשריים בהם ינקוט אסד . " אנחנו נערכים לכל תרחיש "
 ראש הממשלה בנימין נתניהו התייחס היום  ( רביעי )  להיערכות המערב לתקיפה בסוריה ,  ואמר כי  " צה"ל ערוך להגן מפני כל איום ,  וערוך להגיב בעוצמה על כל ניסיון לפגוע באזרחי ישראל ".  את הדברים אמר נתניהו בסיום ישיבת הקבינט המדיני-ביטחוני בקריה בתל-אביב ,  שבה הוצגו לשרים תרחישים אפשריים בהם ינקוט אסד במידה שיותקף ,  כאשר חלק מהתרחישים עוסקים גם באפשרות שנשיא סוריה יבחר לתקוף את ישראל .  
''בהמשך להערכת המצב הביטחונית שהתקיימה היום ,  אין סיבה לשנות את שגרת החיים .  במקביל ,  אנו נערכים לכל תרחיש ",  הוסיף ראש הממשלה .  גורם מדיני בירושלים מסר לוואלה !  חדשות כי ההערכה בישראל היא שאסד לא ינסה לגרור את ישראל למלחמה .  עם זאת ,  הוסיף , " אנו נערכים גם לאפשרות הזו ,  למרות שהיא פחות סבירה .  אנו חייבים להיות מוכנים לכל תרחיש ".  עוד הוסיף ,  כי ההנחה היא שהמערב לא ינסה למוטט את משטר אסד ,  וכי עד כה לא הובהר היקף המתקפה הצפויה .
 תופי מלחמה בסוריה - סיקור מלא בוואלה !  חדשותמיוחד מקפריסין :  מכאן תצא התקיפה האווירית בסוריהמחשש לתקיפה : " הממשל הסורי החל לפנות מפקדות"חיל האוויר הגביר טיסות בשמי לבנון ;  הקבינט כונסחמינאי :  התערבות המערב בסוריה תהיה  " אסון לאזור "  
מוקדם יותר הגביר חיל האוויר את מאמץ איסוף המודיעין בשמי לבנון .  לפי דיווחים בשעות הבוקר ,  מטוסי קרב של צה"ל טסים בשמי הגבולות עם סוריה ולבנון .  ההיערכות אינה פוסחת גם על הציבור ,  ובשעות הבוקר נרשמו תורים ארוכים בעמדות חלוקת ערכות המגן .  מדואר ישראל נמסר כי בימים האחרונים זינק פי שלושה הביקוש לערכות מגן .  
היערכות נרשמה הבוקר גם בצד הסורי .  למרות שהמערב טרם הודיע מה תהיה תגובתו ,  פעילי אופוזיציה דיווחו היום לרשת אל-ערביה כי הממשל הסורי החל לפנות את המפקדות הצבאיות ומשרדי ממשלה מחשש ממתקפה צבאית נגדם .  לדברי הפעילים ,  האתרים שפונו הם לפי ההערכות יעדי תקיפה אפשריים של המערב .  על פי הדיווח ,  משאיות פינו את המפקדה של החטיבה הרביעית והמרכזית היושבת מאחורי הר קאסיון שבדמשק ,  שככל הנראה הוציאה לפועל מתקפות כימיות ,  בהם אחת בשכונת רוטה .
 בתוך כך ,  ראש ממשלת בריטניה דייוויד קמרון הודיע היום בחשבון הטוויטר שלו כי יניח בפני מועצת הביטחון של האו"ם טיוטת החלטה המגנה את שימוש המשטר הסורי בנשק כימי נגד אזרחיו .  קמרון כתב כי למועצת הביטחון  " ישנה הזדמנות לעמוד בחובותיה כלפי סוריה ".  

נתניהו : " לא לשנות את שגרת החיים ,  צה"ל ערוך "
 ראש הממשלה התייחס לתקיפה הצפויה של המערב בסוריה בתום ישיבת הקבינט ,  שבה הוצגו לשרים תסריטים אפשריים בהם ינקוט אסד . " אנחנו נערכים לכל תרחיש "
 
