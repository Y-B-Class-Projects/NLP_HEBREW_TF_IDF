סקר וואלה !  NEWS :  נתניהו שומר על כוחו - גם אם גנץ מצטרף להתמודדות
יממה לאחר ההחלטה על פיזור הכנסת ,  ראש הממשלה יכול להרגיש טוב .  אם הבחירות היו נערכות היום הליכוד היה זוכה ל-32 מנדטים בין אם הרמטכ"ל לשעבר יקים מפלגה חדשה ובין אם יחבור ליש עתיד .  לפיד אחריו עם 17 והבית היהודי מתחזק ל-12 .  כל הפרטים
יממה לאחר ההחלטה על הקדמת הבחירות ,  ראש הממשלה בנימין נתניהו יכול להרגיש טוב :  אם הבחירות היו נערכות היום ,  הליכוד בראשות נתניהו היה מוביל בפער גדול על פני שאר המפלגות ומחזיר אותו כמעט בוודאות לרחוב בלפור .  מסקר וואלה !  NEWS ומכון פאנלס פוליטיקס עולה כי הליכוד זוכה ל-32-31 מנדטים בכל התרחישים :  כך ,  במצב המפלגות הנוכחי - נתניהו מוביל עם 32 מנדטים .  כניסתו של הרמטכ"ל לשעבר בני גנץ לתמונה לא משנה משמעותית את כוחו - בין אם ירוץ עם בראשות מפלגה חדשה ובין אם יחבור ליש עתיד ויאיר לפיד - הליכוד עדיין יקבל 31 מנדטים .  
הסקר שנערך ביממה האחרונה ,  אחרי ההכרזה על הקדמת הבחירות בקרב מדגם מייצג של 521 משיבים ,  משקף את נקודת הפתיחה שאיתה יוצאות המפלגות לקמפיין בחירות 2019 .  הוא נערך לפני הודעתו של משה  ( בוגי )  יעלון על הקמת מפלגה חדשה ולכן לא נסקר .  מהסקר עולה כי אם הבחירות היו נערכות כיום ,  במצב המפלגות הנוכחי - הליכוד מתחזק והופך למפלגה הגדולה עם 32 מנדטים ,  ואחר כך יש עתיד עם 17 .  
בחירות 2019 - סיקור מיוחד בוואלה !  NEWS:המבחן של גנץ וההישג של לפיד :  המנצחים והמפסידים מהקדמת הבחירותלפני או אחרי ?  הקדמת הבחירות מותירה בפני מנדלבליט רק אפשרויות רעות"בלי קונצים ":  יעלון הכריז על הקמת מפלגה חדשה 
מפלגת הבית היהודי מתחזקת עם 12 מנדטים ,  ואחריהם המחנה הציוני והרשימה המשותפת עם 11 מנדטים כל אחת .  יהדות התורה ומרצ עם שמונה מנדטים לכל אחת ,  ישראל ביתנו וכולנו - שישה מנדטים לכל מפלגה ,  ובסוף הרשימה - המפלגה החדשה בראשות ח"כ אורלי לוי אבקסיס עם חמישה מנדטים וש"ס עם ארבעה .  
תמונת המנדטים משתנה מעט עם כניסתו הצפויה של הרמטכ"ל לשעבר בני גנץ לזירה .  אם גנץ יתמודד בראשות מפלגה עצמאית - הוא יזכה ב-14 מנדטים - אותם הוא לוקח בעיקר מיש עתיד ומפלגות המרכז-שמאל .  לפי הסקר ,  הליכוד יזכה ב-31 מנדטים גם לאחר כניסתו של גנץ ,  ואילו יש עתיד יורדים מ-17 ל-12 מנדטים ,  והמחנה הציוני מ-11 ל-תשעה מנדטים ,  מרצ משמונה לשישה ,  וכולנו וישראל ביתנו יורדות משישה מנדטים לחמישה מנדטים כל אחת .  גם הבית היהודי מאבדים מנדט אחד עם כניסתו של גנץ ויורדים מ-12 מנדטים ל-11 .  
הסקר בחן גם את התרחיש לפיו גנץ ולפיד יחברו לריצה משותפת .  מהתרחיש עולה כי חבירה של השניים לא מוסיפה ערך אלקטורלי לעומת ריצה בנפרד ,  אך עשויה לייצר מפלגה שמתקרבת לליכוד בגודלה .  לפי הסקר ,  הליכוד עדיין יוביל עם 31 מנדטים ,  ומפלגה משותפת של לפיד וגנץ - 26 מנדטים .  המחנה הציוני בתרחיש כזה יורד לתשעה מנדטים .  הבית היהודי והרשימה המשותפת עם 11 מנדטים כל אחת ,  יהדות התורה - שבעה ,  מרצ - שישה ,  ישראל ביתנו ,  כולנו והמפלגה של אורלי לוי אבקסיס עם חמישה מנדטים ,  וש"ס עם ארבעה מנדטים .  
נתניהו גם מוביל בגדול על גנץ ,  לפיד ,  וגבאי בשאלת ההתאמה לראשות הממשלה :  מהסקר עולה כי הוא נהנה מ40% תמיכה לעומת 12% של גנץ ,  9% של לפיד ,  ו-6% גבאי .  22% השיבו שאף אחד מהם אינו מתאים לראשות הממשלה .  עוד עולה מהסקר כי מרבית הציבור הישראלי תומך בהחלטה להקדים את הבחירות .  53% מהמשיבים אמרו כי הם תומכים בהחלטה ,  ורק 34% אמרו שלא ,  עוד 13% השיבו לא יודע .  מצביעי רוב המפלגות תומכים בהקדמת הבחירות למעט מצביעי ש"ס  ( 69% מתנגדים )  הבית היהודי  ( 58% מתנגדים )  ומצביעי יהדות התורה  ( 44% מתנגדים ו-31% לא יודעים )  .  

סקר וואלה !  NEWS :  נתניהו שומר על כוחו - גם אם גנץ מצטרף להתמודדות
יממה לאחר ההחלטה על פיזור הכנסת ,  ראש הממשלה יכול להרגיש טוב .  אם הבחירות היו נערכות היום הליכוד היה זוכה ל-32 מנדטים בין אם הרמטכ"ל לשעבר יקים מפלגה חדשה ובין אם יחבור ליש עתיד .  לפיד אחריו עם 17 והבית היהודי מתחזק ל-12 .  כל הפרטים

