נתניהו :  איראן מנסה להשמיד אותנו - כמו בימי פרס
ראש הממשלה התראיין לרדיו  " קול ברמה "  החרדי והתייחס לנאומו הקרוב בקונגרס ולבחירות . " אני יוצא לשם כדי לנסות לעצור את ההסכם שמתגבש ומסוכן לישראל ".  כמו כן ,  הוא שלל הקמת ממשלת אחדות . " אפנה לשותפים הטבעיים שלנו "
 ראש הממשלה בנימין נתניהו התראיין אתמול  ( שישי )  לרדיו  " קול ברמה "  החרדי לפני צאתו לנאום בקונגרס ביום ראשון והתייחס לסערה שנוצרה סביבו ,  כמו גם לבחירות הקרובות . 
" זה נאום חשוב כי אני יוצא לשם כדי לנסות לעצור את ההסכם שמתגבש  ( עם איראן ,  י"א )  ",  טען ראש הממשלה . " הוא מאוד מסוכן למדינת ישראל .  אנחנו ערב פורים ואנחנו זוכרים את הניסיונות אז ,  של פרס ,  להשמיד את מדינת ישראל ,  והיום באותה פרס ,  יש משטר שחורת על דגלו את השמדתה של מדינת היהודים ",  המשיך נתניהו ,  שהוסיף : " האמצעי שבאמצעותו הם רוצים לממש את הכוונה הזאת - זה הרבה פצצות גרעין .  ההסכם הזה יאפשר להם בהמשך לייצר הרבה פצצות גרעין ".  
הנאום בקונגרס ,  שיתקיים ביום שלישי ,  נקבע ללא התייעצות עם ממשל אובמה ,  ואורגן על ידי יו"ר בית הנבחרים ג'ון ביינר הרפובליקני .  בעקבות זאת ,  נוצרה מתיחות בין נתניהו לוושינגטון .  על כך אמר ראש הממשלה : " אני מכבד את נשיא ארצות הברית ומעריך את היחסים האסטרטגיים עם ארצות הברית ,  אבל כשיש עניין שיכול לסכן את עתידנו - חובתי כראש ממשלת ישראל להתייצב במקרה הצורך גם מול עמדה אמריקנית ".  
לדבריו , " כשיש דבר שהוא קשור לעצם הקיום שלנו ,  מה מצפים מראש הממשלה לעשות ?  להרכין ראש ולהגיד נקבל דבר שהוא מסוכן על מנת לקיים מערכת יחסים ?  מערכת היחסים חזקה כדי להתגבר על הבעיות הללו ,  אבל מדינת ישראל אינה יכולה להרשות לעצמה שלאיראן יהיו הרבה פצצות אטום ".  
בהמשך התייחס נתניהו גם לבחירות ,  שיתקיימו שבועיים אחרי נאומו בקונגרס . " צריך לוודא שהליכוד יקבל מספיק קולות ,  זה לא מובן מאליו ",  הדגיש ראש הממשלה . " אם בוז'י וציפי יקבלו קולות בהיקף גדול יותר ,  ייתכן שמלאכת הטלת הממשלה תוטל עליהם .  בהינתן שהדבר הזה יוטל עליי ,  אפנה לשותפים הטבעיים שלנו .  הבית היהודי ,  החרדים וכחלון .  גם ליברמן ,  בוודאי ".  
כמו כן ,  נתניהו שלל את האפשרות של הקמת ממשלת אחדות עם המחנה הציוני אחרי הבחירות ,  על הרקע הדיווחים שנפוצו סביב אפשרות זאת לאחרונה . " מי שלא שותף טבעי ומי שלא יהיה שותף לממשלה הזו ,  זה השמאל .  אלה אינם שותפים טבעיים ",  הבטיח ראש הממשלה . " אבל כדי שנוכל להרכיב את הממשלה ,  צריך לתת לנו שפע מנדטים .  הנטייה הטבעית שלי היא לשמור על הארץ שלנו ,  והנטייה הטבעית שלהם היא למסור חלקים מהארץ שלנו .  הם תמכו בהתנתקות ,  אני הוכחתי יכולת לעמוד מול לחצים ששום מדינה לא עומדת בהם ". 
בנוסף לכך ,  התייחס ראש הממשלה גם לגיוס החרדים ולחוק השוויון בנטל של מפלגת יש עתיד והעומד בראשה יאיר לפיד ,  וטען : " אני כמובן חושב שכל עניין של הסנקציות הפליליות ,  שנכפו גם הן כחלק מאותה קואליציה ,  זה דבר שצריך להסיר .  יהודי לא צריך ללכת לבית הסוהר בגלל לימוד תורה - בשום מקום בעולם - ובוודאי לא במדינתו ". 
 ( עדכון ראשון :  17:02 )  

נתניהו :  איראן מנסה להשמיד אותנו - כמו בימי פרס
ראש הממשלה התראיין לרדיו  " קול ברמה "  החרדי והתייחס לנאומו הקרוב בקונגרס ולבחירות . " אני יוצא לשם כדי לנסות לעצור את ההסכם שמתגבש ומסוכן לישראל ".  כמו כן ,  הוא שלל הקמת ממשלת אחדות . " אפנה לשותפים הטבעיים שלנו "
 
