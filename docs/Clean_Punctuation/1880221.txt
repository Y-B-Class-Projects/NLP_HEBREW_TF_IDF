נתניהו מתנגד להצעת החוק להגבלת העתירות לבג"ץ
ראש הממשלה נתניהו אמר כי יתנגד להצעתו של ח"כ דנון ,  לפיה עותר ציבורי יוכל לעתור לבג"ץ רק אם אין נפגע ישיר מהעתירה .  הוא הוסיף כי  " יתנגד לכל חוק שעלול לפגוע בעצמאות בתי המשפט "
 ראש הממשלה ,  בנימין נתניהו ,  הודיע אמש  ( שבת )  כי הוא מתנגד להצעת החוק שתועלה הבוקר לדיון בוועדת שרים לענייני חקיקה ,  על פיו תוגבל אפשרות העתירה של עותרים ציבוריים לבג"ץ .  בהודעת ראש הממשלה נאמר ,  כי אם תעבור ההצעה היא עלולה לצמצם את העתירות הציבוריות שניתן יהיה להגיש לבג"ץ נגד המדינה .  נתניהו הוסיף כי יתנגד לכל חוק שעלול לפגוע בעצמאות בתי המשפט בישראל .  בהודעה הוזכר כי ראש הממשלה הורה לפני שבועיים לגנוז את החוק לשימוע שופטים בפני ח"כים ואמר כי  " חוק כזה לא יעבור בממשלה בראשותי ".  
אתמול התראיין השר לענייני מודיעין ,  דן מרידור ,  בתוכנית  " פגוש את העיתונות "  בערוץ 2 והודיע כי במידה ויעבור החוק ,  לא יישאר בממשלה .  השר אמר כי חוק כזה הוא  " קו אדום "  וכי אם יעבור תהיה זו הליכה לאחור של עשרות שנים.על פי הצעת החוק ,  אותה יזם ח"כ דני דנון  ( ליכוד )  ,  עותר המוגדר  " עותר ציבורי "  יוכל לעתור לבג"ץ רק אם אין נפגע ישיר מעתירתו ,  או שהנפגע הישיר ממנה מצטרף לעתירה כמשיב .  
תנאי נוסף להגשת עתירה ,  לפי ההצעה ,  היא שניתן יהיה להגיש אותה רק אם היא בעלת  " חשיבות חוקתית מהותית בסדרי השלטון או שפגיעתם בציבור היא מהותית ".  כמו כן ,  ההצעה קובעת כי גוף ציבורי שיעתור לבג"ץ יחויב לדווח על גורמי המימון הזרים התומכים בפעילותו .  זאת ,  לטענת דנון ,  כדי ששופטי בג"ץ  " יוכלו לוודא שלא יוכנסו לשערי בית המשפט העליון מניעים זרים של גופים אינטרסנטיים או עוינים ,  במסווה של עתירה בשם הציבור ". 
שר הביטחון ,  אהוד ברק ,  הביע אף הוא לאחרונה התנגדות להצעת החוק .   ? זו פגיעה חמורה ומסוכנת בסדרים התקינים של החברה שלנו ובזכויות היסוד של קבוצות ?  ,  כך אמר בכנס לשכת עורכי הדין בתל אביב .  השר הוסיף ואמר כי  ? אני מתנגד לכך ,  וסיעת העצמאות תעשה כל מה שהיא יכולה כדי להתנגד לנושא הזה ,  כמו בנושאים אחרים שקשורים לכל מה שנראה כפגיעה בבית המשפט העליון ובמעמד המערכת המשפטית בכלל ". 

נתניהו מתנגד להצעת החוק להגבלת העתירות לבג"ץ
ראש הממשלה נתניהו אמר כי יתנגד להצעתו של ח"כ דנון ,  לפיה עותר ציבורי יוכל לעתור לבג"ץ רק אם אין נפגע ישיר מהעתירה .  הוא הוסיף כי  " יתנגד לכל חוק שעלול לפגוע בעצמאות בתי המשפט "
 
