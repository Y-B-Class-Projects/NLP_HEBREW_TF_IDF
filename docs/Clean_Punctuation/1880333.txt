נתניהו :  בכל פעם שינסו לפגוע בבתי המשפט - אתנגד
המחלוקת בליכוד שהתעוררה בעקבות הצעות החוק האחרונות שמבקשות להגביל את בית המשפט העליון ,  נתקלות בעמדה מבוצרת של ראש הממשלה . " בתי המשפט הם אחד מעמודי התווך "
  ( צילום :  גדעון צנטנר ,  עריכה :  יאיר דניאל )  
על רקע המחלוקת החריפה בליכוד בנוגע לשורת החוקים שצפויים להגביל את בית המשפט העליון ,  שב הבוקר  ( ראשון )  ראש הממשלה בנימין נתניהו והדגיש את התנגדותו הנחרצת לפגיעה במוסדות המשפט .  בפתח ישיבת הממשלה אמר נתניהו כי  " מחרתיים נציין את כ"ט בנובמבר .  מדינת ישראל הוקמה כיהודית ודמוקרטית ,  הדמוקרטיה הישראלית איתנה .  הוריתי לגנוז את החוק לשימוע שופטים והודעתי שאני מתנגד להגביל את עתירות בג"ץ .  אפעל כך בכל פעם שיגיע לשולחני חוק שעלול לפגוע בבתי המשפט בישראל .  בתי המשפט הם אחד מעמודי התווך של ישראל .  זה מוסד בריא וחיוני .  נשמור על בתי המשפט .  דבר זה אינו עומד בסתירה עם הצורך לתקן עיוותים ".  
אתמול הודיע ראש הממשלה נתניהו כי הוא מתנגד להצעת החוק שתועלה היום בוועדת השרים לענייני חקיקה ,  ולפיה תוגבל אפשרות העתירה של עותרים ציבוריים לבג"ץ  .  בהודעה שהתייחסה להצעת החוק של חבר הכנסת דני דנון מהליכוד אמר נתניהו כי  " אם תעבור ההצעה ,  היא עלולה לצמצם את העתירות הציבוריות שניתן יהיה להגיש לבג"ץ נגד המדינה .  אתנגד לכל חוק שעלול לפגוע בעצמאות בתי המשפט בישראל .
 בתוך כך ,  בליכוד נמשכות כאמור ההתגוששויות בעקבות הצעות החוק שעוסקות בהגבלת בית המשפט .  השר לענייני מודיעין דן מרידור אמר אמש בתוכנית  " פגוש את העיתונות "  בערוץ 2 כי אם החוק שיגביל את העתירות לבג"ץ יעבור ,  הוא לא יישאר בממשלה .  מרידור ציין כי חוק כזה הוא  " קו אדום "  וכי אם יעבור  " זו תהיה הליכה לאחור של עשרות שנים ".  
דנון מצדו לא נותר חייב והגיב בתקיפות לאולטימטום שהציב השר מרידור .  לדברי דנון , " לא נהפוך את הליכוד לסניף של קדימה ,  מי שעמדת הרוב בליכוד לא מקובלת עליו ,  שיסיק את המסקנות לגבי מיקומו הפוליטי  הדלת פתוחה בפני השר מרידור ".  השר בני בגין התייחס אף הוא למחלוקת בליכוד ואמר היום כי בנוגע לחברי סיעתו כי  " אנחנו רואים ניסיונות מדי פעם להתעלם מצורך של הרוב להגביל את עצמו ולהקפיד על זכויות המיעוט ".  על הדרישה לסלק את המתנגדים להצעות החוק ,  אמר השר בגין כי  " זה מה שאני שומע ,  אני לא מתרגש ,  אבל ייתכן שכך הם רואים זאת ,  יש כאלה שקוראים לסילוקנו ". 

נתניהו :  בכל פעם שינסו לפגוע בבתי המשפט - אתנגד
המחלוקת בליכוד שהתעוררה בעקבות הצעות החוק האחרונות שמבקשות להגביל את בית המשפט העליון ,  נתקלות בעמדה מבוצרת של ראש הממשלה . " בתי המשפט הם אחד מעמודי התווך "
 
