נתניהו למקורביו : " כץ מחזיק את הנוסעים והחיילים כבני ערובה "
 ברקע משבר הרכבת ,  ראש הממשלה תוקף שוב את שר התחבורה . " זה משבר מיותר ,  שנועד לערער את היחסים ביני לציבור החרדי ",  אמר למקורביו .  גורם בסביבתו :  כל האופציות על השולחן ,  כולל פיטורים .  ח"כ חזן : " הפסיקו להשתלח בכץ ".  השר חיים כץ : " שר התחבורה עושה עבודה מצוינת "
  ( בווידאו :  דקות לפני שבת ,  הוחלט על הפסקת העבודות ברכבת )   
" מדובר במשבר יזום ומיותר מצד השר ישראל כץ שנוער לערער את היחסים בין ראש הממשלה לציבור החרדי "  - כך אמר הערב  ( שבת )  ראש הממשלה בנימין נתניהו למקורביו ,  בהתייחסו לסערת עבודות הרכבת בשבת . " ישראל כץ מחזיק את ציבור הנוסעים והחיילים כבני ערובה במשבר במיותר והמלאכותי שיזם ,  לאחר שנכשל ניסיונו להשתלט על מוסדות הליכוד ",  הדגיש ראש הממשלה בפני מקורביו והוסיף : " מלכתחילה לא היה כל צורך ליזום עבודות בשבת ,  ניתן היה לבצע אותן במועדים אחרים ,  שלא היו פוגעים לא בציבור החרדי ,  לא בנוסעים ולא בחיילים ". 
מקורבי ראש הממשלה מסרו כי הוא מזועזע  " מהפגיעה הצינית של השר כץ בנוסעים ובחיילים ,  ועושה הכול כדי למזער למינימום את הפגיעה ".  הם עדכנו כי נתניהו סיכם עם שר הביטחון ליברמן להעמיד אוטובוסים לרשות החיילים ,  והנחה לתגבר את קווי האוטובוסים .
 עוד על משבר הרכבת בוואלה !  NEWS:מחיר המשבר :  הרכבות בין תל אביב לחיפה ולנתב"ג יושבתו עד מחרחיילי צה"ל מתוסכלים מהשבתת הרכבות : " נעזוב מוקדם יותר את המשפחה"האופוזיציה דורשת דיון מיוחד במשבר הרכבת ;  גלאון עתרה לבג"ץ 
ח"כ אורן חזן  ( הליכוד )  קרא הערב לנתניהו  " להפסיק עם ההשתלחויות בשר ישראל כץ .  הוא לא אויב ".  לדברי חזן , " המשך המריבות הפנימיות יפגע בליכוד ,  יפגע בך ויביא לבחירות ולסיום כהונתך כראש הממשלה .  איך אדוני מצפה שהציבור ייתן בנו את אמונו ,  אם אנחנו מצטיירים כמי שכל הזמן רבים ",  תהה .
 שר העבודה והרווחה חיים כץ קרא לראש הממשלה שלא לשקול את פיטורי ישראל כץ . " שר התחבורה עושה עבודה מצוינת ,  ונוהג בנושא העבודות ברכבת ישראל באופן ממלכתי ",  מסר חיים כץ . " כשר שממונה על מתן היתרי העבודה בשבת אני קורא לראש הממשלה לשבת ולהידבר על מנת להביא לסיום המשבר ופתרון הבעיה עם המפלגות החרדיות .  אני בעד שמירה על הסטטוס קוו ,  בכל הקשור להעסקת עובדים ביום המנוחה ",  הדגיש השר .  
שר האוצר משה כחלון  ( כולנו )  הצטער על שהעימות פוגע באזרחים אך הבהיר , " אסור לפגוע בסטטוס קוו ".  בפייסבוק כתב כי  " מצער שהעימות הביא לפגיעה מיותרת באזרחי המדינה ".  השר קרא  " לכל הצדדים לשמר את הסטטוס קוו שהיה נהוג ,  ולהימנע מכל פגיעה בו .  מעבר לכל עימות פוליטי עומדים אזרחים שזכאים לקבל שירותים תקינים תוך התחשבות באיכות חייהם ובצרכי החיים עצמם ". 
גם סגן שר הבינוי והשיכון ח"כ ז'קי לוי הצטרף למתקפה מבפנים ,  וקרא לראש הממשלה ליישב את חילוקי הדעות . " שרי הליכוד גילו אחריות ונאמנות לראש הממשלה נתניהו לאורך כל תקופת כהונתה של הממשלה ",  מסר . " ויכוחים כאלה ואחרים עלולים לפרוץ ולהתרחש בכל סיעה ,  אך את הוויכוחים הללו מיישבים בתוך הבית ",  אמר לוי , " בשיחות גלויות ובהידברות ,  ולבטח שלא בפיטורים ".  
" עלינו לגלות נאמנות לראש הממשלה ",  ביקש סגן השר , " יחד עם זאת ,  ראש הממשלה צריך לשמור על חבריו ,  ולא להביא לתסיסה בתוך התנועה על ידי פיטורים ,  שהם הדבר האחרון שאדם אחראי צריך לראות כפתרון .  מהלך כזה עלול להכניס את הליכוד למערבולת ,  שעלולה להוביל לבחירות ולחזק את האופוזיציה .  כוחנו באחדותנו ,  ואין לנו צורך במלחמות מיותרות בביתנו ",  הדגיש .  
המשבר הפוליטי בין ראש הממשלה בנימין נתניהו לשר התחבורה ישראל כץ ,  שהחריף אתמול עם ההודעה על כך שלא ייערכו עבודות ברכבת ישראל במהלך השבת ,  התגלגל במהלך השבוע האחרון  עד הפיצוץ .  רגע לפני כניסת השבת ,  הודיעו בלשכת ראש הממשלה על  " משבר אמון חריף עם שר התחבורה ",  ואסרו את העבודות שיגרמו לכך שתנועת הרכבות בין תל אביב לחיפה תושבת עד מחר בערב .
 יו"ר הקואליציה ח"כ דוד ביטן  ( הליכוד )  אמר היום כי  " קיים משבר אמון אמיתי "  בין ראש הממשלה בנימין נתניהו לשר התחבורה והמודיעין ישראל כץ ,  אך הביע התנגדות לכוונת נתניהו לפטר את כץ על רקע משבר עבודות הרכבת . " אי אפשר להחזיר את הגלגל לאחור ,  אבל הדרך לפתרון היא לא בפיטורים אלא בשיחות ,  זה עדיין אפשרי ,  ואם זה לא יצליח ,  נראה ",  אמר ביטן ,  ששימש בשבועות האחרונים מתווך פוליטי בין כץ לנתניהו על רקע המתיחות הגואה בין השניים .
  ( עדכון ראשון :  17:48 )  

נתניהו למקורביו : " כץ מחזיק את הנוסעים והחיילים כבני ערובה "
 ברקע משבר הרכבת ,  ראש הממשלה תוקף שוב את שר התחבורה . " זה משבר מיותר ,  שנועד לערער את היחסים ביני לציבור החרדי ",  אמר למקורביו .  גורם בסביבתו :  כל האופציות על השולחן ,  כולל פיטורים .  ח"כ חזן : " הפסיקו להשתלח בכץ ".  השר חיים כץ : " שר התחבורה עושה עבודה מצוינת "
 
