נתניהו יצא להגנת חופש הביטוי - וההצבעה על חוק הפייסבוק נדחתה
החוק שיזמו שרת המשפטים שקד והשר לביטחון פנים היה אמור לעלות להצבעה במליאת הכנסת לאחר שאושר בוועדת החוקה .  למרות זאת נתניהו החליט לדחות את ההצבעה משום שלדבריו החוק  " עלול לאפשר צנזורה של דעות ופגיעה קשה בחופש הביטוי במדינת ישראל "
  ( בווידאו :  חוק הפייסבוק 2017 )  
ההצבעה על  " חוק הפייסבוק "  שהייתה אמורה לעלות להצבעה במליאת הכנסת בקריאה שנייה ושלישית נדחתה ,  זאת בשל התנגדות ראש הממשלה נתניהו .  בהודעה שפורסמה היום  ( רביעי )  מטעם הליכוד נטען כי  " מחשש לפגיעה בחופש הביטוי וכדי להבטיח את זכותם של אזרחי ישראל להביע ביקורת חופשית ברשת ,  ראש הממשלה ביקש לעצור את חקיקת 'חוק הפייסבוק' ולהחזירו למתכונתו ולתכליתו המקורית - מניעת הסתה לטרור ברשת ".  
בתחילת השבוע אושר החוק שנחשב ליוזמת הדגל של שרת המשפטים איילת שקד  ( הבית היהודי )  והשר לביטחון פנים גלעד ארדן  ( הליכוד )  בוועדת החוקה של הכנסת ,  לקראת ההצבעה עליו במליאה .  למרות זאת ,  רגע לפני השלמת המהלך ,  בהודעת הליכוד נטען כי ראש הממשלה סבור כי הנוסח הנוכחי של החוק מאפשר פרשנות מרחיבה  " שעלולה לאפשר צנזורה של דעות ופגיעה קשה בחופש הביטוי במדינת ישראל ",  ובשל כך ההצבעה נדחתה .  
על פי הצעת החוק שהגישו שני השרים ,  בית המשפט המחוזי יהיה רשאי בהתאם לבקשת המדינה להוציא צו המורה למפרסם תוכן או לספקיות תוכן באינטרנט כמו פייסבוק ,  טוויטר או גוגל ,  להסיר תוכן מסית מהרשת המהווה עבירה פלילית ושיש בו אפשרות ממשית שהמשך פרסומו יפגע בביטחונו של אדם ,  בביטחון המדינה או יביא לפגיעה חמורה בכלכלה ובתשתיותיה .  
עוד נקבע כי בית המשפט אף יוכל לחייב מנועי חיפוש כמו גוגל שלא לאפשר את איתור התוכן שלגביו ניתן הצו .  ככל שבית המשפט השתכנע במדובר בבקשה דחופה ,  עליו לתת החלטה בנושא תוך 48 שעות החלטת בית המשפט תפורסם באתר האינטרנט של בית המשפט .  אגב ,  בית המשפט יוכל לקבל ראיות גם אם הן אינן קבילות במשפט .  מדי שנה שרת המשפטים תדווח לוועדת החוקה של הכנסת על מספר הבקשות להסרת תוכן שהוגשו על ידי רשויות המדינה ואת מספר הבקשות שנענו .
" צר לי על ההחלטה לעצור את ההצבעה על החוק להסרת תכנים מסיתים לאלימות וטרור באינטרנט ",  אמר השר ארדן בתגובה למהלך . " ההסתה לאלימות וטרור ברשת הפכה בשנים האחרונות לאחד הגורמים המרכזיים שמניעים מחבלים לבצע פיגועים .  יועצים משפטיים בכירים מטעם משרדי הממשלה והכנסת היו שותפים להליך החקיקה והניסוח ויצרו רף גבוה המאזן בין האינטרסים .  זהו חוק חיוני לבטחון המדינה וליכולת שלנו להגן על אזרחינו ואני מקווה שנצליח להשלים את חקיקתו בתחילת המושב הבא ".  
ח"כ רויטל סויד  ( המחנה הציוני )  שיזמה את חוק הפייסבוק המקורי אמרה כי  " חוק הפייסבוק היה אמור להיות חוק תקדימי שיחול רק על פייסבוק גוגל ומעצמות הרשת ,  ויאפשר לראשונה לחייב אותם לנטר ולהסיר תכנים של הסתה לטרור .  הצעת החוק שעברה רחבה ומרחיקת לכת - היא חלה על כל עבירה פלילית ועל כל אתר אינטרנט .  החוק היה צריך לחול רק על הסתה לטרור כפי שנוסח בהצעת החוק המקורית שיזמתי או לכל הפחות על רשימת עבירות סגורה כפי שהצעתי בוועדה ".  סויד ציינה כי היא שמחה על כך ש"ראש הממשלה עצר את החוק ".  
" מדינת ישראל נלחמת ותמשיך להילחם נגד הטרור גם ברשת ",  אמרה שקד עם אישור הנוסח בוועדה . " בשנה האחרונה פייסבוק נענתה למרבית הבקשות והסירה את תכני ההסתה מהרשת .  לצערי ,  קיימים גופים אחרים שפחות משתפים פעולה .  מדינת ישראל מהמדינות החלוצות בחקיקה נגד הסתה ברשת ואנו מתואמים גם עם מדינות אחרות ".  

נתניהו יצא להגנת חופש הביטוי - וההצבעה על חוק הפייסבוק נדחתה
החוק שיזמו שרת המשפטים שקד והשר לביטחון פנים היה אמור לעלות להצבעה במליאת הכנסת לאחר שאושר בוועדת החוקה .  למרות זאת נתניהו החליט לדחות את ההצבעה משום שלדבריו החוק  " עלול לאפשר צנזורה של דעות ופגיעה קשה בחופש הביטוי במדינת ישראל "
 
