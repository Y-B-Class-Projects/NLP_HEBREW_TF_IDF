 " ככה זה טוב ,  היועמ"ש ?  ":  כרזת מחאה חדשה בבצלאל מציגה את נתניהו בעירום
בתגובה על חקירת הסטודנטית שפרסמה מיצג ובו נראה חבל תלייה לצד נתניהו ,  הוצגה כרזה שבה הוא נראה בעירום עם חבל סביב איבר מינו .  הסטודנטים ישביתו מחר את הלימודים לשעתיים .  המיצג הוסר לבקשת ההנהלה ,  שמסרה כי הוא משקף  " זעם ביחס לאיום על חופש הביטוי "
 כרזה חדשה שנתלתה היום  ( רביעי )  בבצלאל מציגה את ראש הממשלה בנימין נתניהו בעירום עם חבל תלייה סביב איבר מינו .  בתחתית הכרזה נכתב : " ככה זה טוב ,  היועמ"ש ?  ".  זאת ,  במחאה על חקירתה של סטודנטית מהמוסד האקדמי עקב עבודה שהציגה ,  ובה נראה נתניהו לצד חבל תלייה .  בנוסף לכך מחו כמה סטודנטים על החקירה באמצעות סרט הדבקה על פיהם .
 המוסד האקדמי מסר בתגובה כי כרזת העירום משקפת זעם על המעצר ולא עוברת על כללי חופש הביטוי . " הקריקטורה המדוברת ,  היא ככל הידוע עבודה של סטודנט שנוצרה כמחאה על חקירת המשטרה של סטודנטית בצלאל אמש .  הקריקטורה ,  שהוסרה לבקשתנו מקירות האקדמיה ,  משקפת את זעם הסטודנטים ביחס לאיום על חופש הביטוי והיצירה בכלל ,  ובמרחבי האקדמיה לאמנות בפרט .  הסטודנטים בבצלאל - מכל קצוות הקשת הפוליטית - קיימו היום מיצג של מחאה שקטה כנגד הגבלת חופש הביטוי .  בצלאל מעודדת שיח פתוח בעניין גבולות חופש הביטוי ותמשיך כתמיד ,  לעמוד בחזית ,  להגן ולשמר את חופש הביטוי והיצירה בישראל ". 
בעקבות המהלכים האחרונים ,  החליטו הנהלת האקדמיה ואיגוד הסטודנטים במהלך משותף להפסיק את הלימודים מחר לשעתיים ולהקדיש זמן זה לדיון פתוח בנושא חופש הביטוי והיצירה . " אנחנו גאים לראות שסטודנטים וסטודנטיות בבצלאל לא עומדים מנגד ולא מאפשרים את דיכוי חופש הביטוי בגבולות הקמפוס ",  נמסר מאגודת הסטודנטים . " זה המקום שלנו להתבטא ,  ליצור ולאתגר .  השיח הפוליטי חייב למצוא מקום לגיטימי ורחב באקדמיה בכלל ,  בטח ובטח שבמוסדות לאמנות .  בשם חופש האומנות אמנם לא נסכים עם הסתה וזילות ,  אך לא נאפשר הפחדה והשתקה ". 
לקריאה נוספת:כרזת נתניהו בבצלאל :  המשטרה פתחה בחקירה בחשד להסתה 
מוקדם יותר ,  נמסר מהאגודה : " היועמ"ש מיהר לדרוש חקירה כנגד הסטודנטית ,  אם כי ברור לכל כי לא מדובר בעבודה מסיתה ,  כך גם לפי הדברים שעלו בחקירתה .  בלתי אפשרי ששיח פוליטי אומנותי בתוך כותלי המכללה יגלוש לדיון פרשני של בעלי אינטרס המנסים לייצר תמונה לא נכונה .  הסטודנטים בבצלאל נלחמים על חופש הביטוי שלהם ,  וזה לגיטימי .  השימוש בתמונה הנ"ל אמנם לא ראוי ,  אך המסר חשוב מאין כמותו :  חופש הביטוי באקדמיה חייב להישמר .  אנו שוב מדגישים כי קריאות לאלימות או הסתה לא יתקבלו ,  אך במקרה הנוכחי אנו סופגים תגובות לא פרופורציונליות ביחס למציאות ". 
בתגובה לדברים קראו צעירי הליכוד לסגירת המוסד האקדמי . " נראה שחלק מתלמידי בצלאל התבלבלו בין חופש הביטוי ואומנות להסתה ברורה ,  הסתה שאסור לנו כחברה לעבור עליה לסדר היום .  אנו קוראים לרשויות לפעול במהרה כנגד המסיתים ולסגור את שערי בצלאל עד לבירור מעמיק .  לפעול היום לפני שחס וחלילה יהיה מאוחר מדי ",  אמר יו"ר צעירי הליכוד ,  דוד שאין .  
פרקליטה של הסטודנטית ,  עו"ד רמי עותמאן ,  אמר אתמול כי  " כל הסיפור יצא מהקשרו ".  לדבריו , " התמונות שהוצגו הן לא אמיתיות .  מדובר בסטודנטית בת 18 שעשתה תרגיל של שנה א' כדי ללמוד על תוכנת הפוטושופ .  אין בתרגיל שום דבר שיש בו הסתה .  העיתונות הוציאה את התמונות מהקשרן .  החבל לא תלוי על ראשו של ראש הממשלה ,  אלא האמירה היא שאין תקווה מהממשלה הזו והעם רוצה תקווה ". 
אגודת הסטודנטים בבצלאל שלחה אתמול מכתב פנימי לסטודנטים בנוגע למקרה . " עבר עלינו יום לא פשוט ,  הופנו הרבה חצים לכיוון הסטודנטים והסטודנטיות בבצלאל וסטודנטית אחת בפרט ",  נכתב . " חשוב לנו לסיכום של יום ,  בלי להוסיף על כל הדברים שכבר נאמרו ,  שאנחנו כאן ונעמוד על המשמר עבור הסטודנטים שלנו וחופש הביטוי שלהם ".  
עוד נכתב : " מובן שאנחנו מתנגדים להסתה ואלימות ,  אך יודעים שלא כך היה המקרה המדובר .  האקדמיה צריכה להיות מקום מוגן להביע את עמדותינו ,  ומרחב פיתוח עבור שפה ודימויים קשים - כל עוד הם במסגרת החוק .  אנחנו נלווה את הסטודנטית וכל סטודנט ,  ואנחנו קוראים להמשיך וליצור ללא כל חשש או רתיעה כי זה תפקידנו בחברה .
" אנחנו מצטערים מאוד על המהירות שבה הוציאו גורמים פוליטיים את הדברים מהקשרם לצורך קידומי אג'נדות כאלו ואחרות מכלל הקשת הפוליטית ,  ושמחים על עבודתה המהירה של המשטרה וההבנה תוך זמן קצר כי אין במקרה שלהלן דבר עבירה כלשהו ". 
הכרזה הראשונה נתלתה במסדרונות הקמפוס ביום ראשון האחרון .  המיצג כלל 20 פוסטרים עם תמונתו של נתניהו וחבל תלייה לצדו ,  עם הכיתוב ROPE  ( חבל )  .  הפוסטרים ,  שנתלו במסדרונות המחלקה לתקשורת חזותית ,  הוסרו אחרי שעות ככל הנראה בידי סטודנטים ,  ולא בידי המוסד .  
נשיא המוסד האקדמי ,  פרופ' עדי שטרן ,  אמר כי התמונות במיצג מתכתבות עם שני פוסטרים מוכרים מאוד :  האחד של קמפיין הבחירות של ברק אובמה משנת 2008 ,  והשני של ההסתה נגד ראש הממשלה יצחק רבין בטרם הירצחו . " אני חושב שכפי שזה הוצג ,  זה מיצג מעורר מחשבה וראוי להצגה .  זאת עבודה פנים אקדמית ולא במרחב הציבורי ",  אמר אתמול בריאיון לאולפן וואלה !  NEWS .
 בתגובה לדבריה של שרת התרבות והספורט מירי רגב ,  שדרשה לעצור את התקציבים למוסד האקדמי ,  אמר פרופ' שטרן בזעם כי מדובר בהגזמה פרועה . " על מה לשלול ?  על התרומה ההיסטורית של בצלאל לתרבות הישראלית ?  על זה שאמנים ישראלים מבצלאל מייצגים את ישראל בכל הזירות החשובות בעולם ?  על התרומה של המעצבים לתעשיה ולהייטק ?  זה מרחיק לכת ,  בכלל הבעת דעה של מישהו שאני לא יודע מי הוא ". 
 ( עדכון ראשון :  14:20 )   

" ככה זה טוב ,  היועמ"ש ?  ":  כרזת מחאה חדשה בבצלאל מציגה את נתניהו בעירום
בתגובה על חקירת הסטודנטית שפרסמה מיצג ובו נראה חבל תלייה לצד נתניהו ,  הוצגה כרזה שבה הוא נראה בעירום עם חבל סביב איבר מינו .  הסטודנטים ישביתו מחר את הלימודים לשעתיים .  המיצג הוסר לבקשת ההנהלה ,  שמסרה כי הוא משקף  " זעם ביחס לאיום על חופש הביטוי "
 
