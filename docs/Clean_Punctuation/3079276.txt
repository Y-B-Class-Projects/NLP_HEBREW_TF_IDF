מאות הפגינו בפתח תקווה במחאה על הסחבת בחקירות נתניהו
כ-500 בני אדם התאספו בעיר ,  בסמוך לביתו של היועץ המשפטי לממשלה ,  וקראו קריאות נגדו ובעד חופש הביטוי .  זוהי ההפגנה ה-33שמתקיימת במקום תחת הכותרת  " סופ"ש אצל היועמ"ש "
 כ-500 בני אדם הפגינו הערב  ( שבת )  בכיכר גורן בפתח תקווה ,  בסמוך לביתו של היועץ המשפטי לממשלה אביחי מנדלבליט .  זאת ,  במחאה נגד התארכות חקירות ראש הממשלה בנימין נתניהו ובעד חופש הביטוי .  זוהי הפעם ה-33 שבה מתאספים המפגינים במקום במוצאי שבת ,  וקוראים למנדלבליט לקבל בהקדם החלטה על הגשת כתב אישום נגד נתניהו ,  תחת הכותרת  " סופ"ש אצל היועמ"ש ". 
בין המפגינים שהגיעו הערב לפתח תקווה היו גם אחד ממארגני המחאה ,  אלדד יניב ,  והעובד לשעבר במעון ראש הממשלה מני נפתלי .  ראש השב"כ לשעבר כרמי גילון ,  שנכח גם הוא בהפגנה ,  אמר : " הגעתי לכאן כי אני חרד לעתיד ילדיי ".  לדבריו , " שומרי הסף לא ממלאים את המוטל עליהם .  אני חש היום את אבדן האמון במערכת המשפטית .  אני מודה למני נפתלי שהצליח להביא אחריו אתכם לפה ,  32 שבועות ברציפות ".  בתגובה קראו המפגינים : " מני נפתלי - גיבור לאומי ".  
עוד בוואלה !  NEWS:פרשת התעשייה האווירית :  השר חיים כץ נחקר במשך שעות בלהב 433המפכ"ל : " הכפפת תקציב המשטרה לארדן לא תעבור את שומרי הסף "  
גילון הוסיף ואמר כי  " הדבר המרשים בהפגנת המחאה הזאת הוא כי היא איננה הפגנה מאורגנת .  אין כאן הסעות ,  אין כאן מפלגות .  המכנה המשותף של כולם הוא תחושת חרדה מכך ששלטון החוק מתחיל להיעלם ".  לדבריו , " בעבר הפגנות הזיזו לממסד .  הממשלה הזאת נראית לי אטומה .  בעידן הפייסבוק והטוויטר - התהודה של ההפגנות גדולה מהעבר ".  
ירון זליכה ,  לשעבר החשב הכללי במשרד האוצר ,  אמר לוואלה !  NEWS : " חשוב לי להשמיע קול ולהגיד למר מנדלבליט - אדוני ,  הציבור רואה .  לשומרי הסף יש שתי אפשרויות :  או לשחות עם הזרם העכור או לשחות נגדו ".  זליכה הוסיף כי הוא  " מקווה שמתוקף אחריותו הוא יבין שעליו לשחות נגד הזרם ולהבין את מה שכולנו מבינים .  חשיבות של ההפגנה היא לא במספר המשתתפים .  הדברים מוקלטים ומופצים המונית ברשתות החברתיות .  אני מאמין שיש חשיבות גדולה להפגנות מסוג זה ".  
אלדד יניב ,  ממארגני ההפגנה ,  אמר כי  " הרוח של הפגנות פתח תקווה מנשבת כבר בכל הארץ .  הוכחה לכך הן ההפגנות שמתקיימות הערב במקביל להפגנה בפתח תקווה בתל אביב ,  באר שבע ,  נס ציונה ,  חיפה - בעשרה מקומות שונים .  זה כבר בכל הארץ ".  לדבריו , " בנט ואיילת שקד כבר יצאו נגד ההפגנה ,  בזמן שראש הממשלה מנסה להחליש את המשטרה .  אני מצטער מאוד שפוליטיקאים מהאופוזיציה לא עושים את העבודה שלהם ".  
הפגנה נוספת התקיימה במקביל בכיכר העצמאות שבעפולה .  למקום הגיעו כ-50 בני אדם שמחו נגד מנדלבליט ונגד השחיתות השלטונית ,  כשלוחה של ההפגנה המרכזית בפתח תקווה .  לדברי המארגנים ,  הפגנות נוספות התקיימו הערב גם בחיפה ,  באר שבע ,  נס ציונה וירושלים .  
בשבוע שעבר אמר מנדלבליט בכנס לשכת רואי החשבון באילת ,  כי החקירות בפרשות 1000 ו-2000 העוסקות בראש הממשלה  " מתקדמות במרץ ".  לדבריו , " חוקרי המשטרה ,  בראשות ראש אגף חקירות ומודיעין ניצב מני יצחקי וראש היחידה הארצית לחקירות הונאה תת ניצב כורש ברנור ,  ממשיכים לפעול ,  גם בימים אלה ,  במקצועיות ובמרץ רב לאיסוף מסמכים ,  לגביית גרסאות מעדים ,  בארץ ומחוצה לה ,  לביצוע ניתוח של נתונים כלכליים ,  ולברור עובדות נוספות שלא אפרט ". 
 ( עדכון ראשון :  21:32 )  

מאות הפגינו בפתח תקווה במחאה על הסחבת בחקירות נתניהו
כ-500 בני אדם התאספו בעיר ,  בסמוך לביתו של היועץ המשפטי לממשלה ,  וקראו קריאות נגדו ובעד חופש הביטוי .  זוהי ההפגנה ה-33שמתקיימת במקום תחת הכותרת  " סופ"ש אצל היועמ"ש "
 
