נתניהו מנסה לחסום את סער :  פועל להקדמת הפריימריז בליכוד
שר הפנים שפרש מן הכנסת טרם החליט סופית אם לשוב לזירה ,  אולם ראש הממשלה כבר החל לבחון מהלך שיקשה עליו לעשות זאת .  אם אכן הבחירות המקדימות יוקדמו ,  סער ייאלץ לקבל החלטה בתוך ימים ספורים
ראש הממשלה ,  בנימין נתניהו ,  פועל להקדמת הפריימריז לראשות הליכוד ,  באופן שיקשה על השר לשעבר גדעון סער להצטרף למרוץ .  בימים אלה שוקל סער להתמודד מול נתניהו בבחירות המקדימות שיתקיימו ב-7 בינואר ,  אולם טרם קיבל החלטה סופית בנדון .  לשר הפנים הפורש נותר עוד שבוע עד שיקבל החלטה באופן סופי ,  והקדמת הבחירות תיאלץ אותו לקבל החלטה בתוך ימים ספורים .
 מהליכוד נמסר בתגובה : " ראש הממשלה בנימין נתניהו קיים שיחות לבדוק אפשרות להקדמת הפריימריז בליכוד כבר בשבוע שעבר ,  מיד כשעלתה האפשרות להקדמת הבחירות ,  על מנת להיערך מהר ככל האפשר לבחירות כלליות במרץ ולסיים בו זמנית ובמהירות האפשרית את הפריימריז - הן לראשות הליכוד והן לרשימה לכנסת .  הדבר יקצר את תקופת הפריימריז ,  יחסוך משאבים ויאחד את הליכוד לקראת הבחירות שבהן יוכרע מי יהיה ראש הממשלה הבא ומי תהיה מפלגת השלטון ". 
בחירות 2015 || כל העדכונים בוואלה !  חדשות:הרב הצבאי לשעבר רונצקי יתמודד בפריימריז בבית היהודי62% מהציבור :  לא לממשלה עם החרדיםפרי : " נתמוך בלבני או הרצוג אם יובילו את הגוש "  
סער הודיע על פרישתו באמצע חודש ספטמבר ,  הודעה שהפתיעה לחלוטין את חבריו בליכוד . " אני מבקש לחיות חיים אחרים מהחיים הציבוריים ",  אמר במהלך כנס תומכים בכפר המכביה .  ההשערות בזמנו דיברו על אפשרות שיודיע על מרוץ לראשות הליכוד ,  אך במהלך הנאום התברר לנוכחים הרבים - שבהם שרים ,  מחצית מסיעת הליכוד וכאלף תומכים - כי ההודעה היא למעשה הפוכה .  סביר להניח שכאשר סער פרש הוא לקח בחשבון את האפשרות שיחזור בעתיד ,  אלא שהתמודדות אחרי פרק זמן כל כך קצר עלולה להאיר באור תמוה למדי את דבריו המפורשים לפיהם אחרי שני עשורים של שירות ציבורי הוא קיבל החלטה לבלות יותר זמן עם רעייתו גאולה ובנו דוד .  
בתוך כך ,  נמשכים המאמצים בקרב מפלגות המרכז-שמאל בניסיון לגבש חזית אחידה נגד ראש הממשלה נתניהו לקראת הבחירות .  יו"ר מפלגת העבודה ,  יצחק הרצוג ,  שככל הנראה יוביל את הרשימה המשותפת בבחירות ,  אמר אתמול ,  בערב הפתיחה של  " פורום סבן "  במלון ווילארד בוושינגטון : " אני אהיה ראש הממשלה הבא ,  ואני קורא לציפי לבני והתנועה להצטרף אליי ".  לבני ,  שישבה לצדו על הבמה ,  השיבה : " בכיף ,  העיקר שיהיה ראש ממשלה אחר ".   
" מהיום הראשון ,  כשנבחרתי ליו"ר מפלגת העבודה ,  אמרתי שאנסה להקים גוש מרכזי שיהווה אלטרנטיבה לנתניהו - ואני פועל למען המטרה הזו בצורה זהירה ומפוכחת ",  המשיך הרצוג ,  שרמז כי יצורפו דמויות בעלות רקע ביטחוני ,  שאת זהותן לא פירט .  לדבריו , " כרגע לא מתנהל בינינו משא ומתן ,  באנו לשמוע ולהשמיע ".  
שר המדע המתפטר יעקב פרי הצהיר אתמול כי מפלגתו ,  יש עתיד ,  תתמוך במועמד שיוביל את גוש המרכז-שמאל להחלפת השלטון בבחירות  גם אם יהיה מדובר ביו"ר העבודה יצחק הרצוג או ביו"ר התנועה ציפי לבני . " אם אחד מהם יעמוד בראש הגוש - בהחלט נלך איתו ,  ואני אהיה מראשי תומכיו והביצועיסטים בהתוויית הגוש הזה ",  אמר פרי באירוע  " שבתרבות "  בבאר שבע .
 פרי אמנם ציין כי ראש מפלגתו ,  שר האוצר היוצא יאיר לפיד ,  ראוי לכהן כראש ממשלה - אך הדגיש : " פחות חשוב מי יעמוד בראש הגוש ,  מה שחשוב הוא שיהיו לו מספיק מנדטים להחליף את השלטון ".  באשר לאפשרות שמפלגתו תשב בקואליציה עם המפלגות החרדיות ,  אמר : " אף פעם לא נהגנו בחרמות .  אנחנו חושבים שצריך להחליף את נתניהו ,  זה צו לאומי כמעט ". 
לפניות לכתב עמרי נחמיאס :  omri_n@walla.net.il
 ( עדכון ראשון :  6.12.14 ,  19:54 )  

נתניהו מנסה לחסום את סער :  פועל להקדמת הפריימריז בליכוד
שר הפנים שפרש מן הכנסת טרם החליט סופית אם לשוב לזירה ,  אולם ראש הממשלה כבר החל לבחון מהלך שיקשה עליו לעשות זאת .  אם אכן הבחירות המקדימות יוקדמו ,  סער ייאלץ לקבל החלטה בתוך ימים ספורים

