לפחות יהיה קצת יותר שקט :  יאיר נתניהו נחסם על ידי פייסבוק ל-24 שעות 
" יהיה זכרם של הנרצחים ברוך ,  מקווה שנזכה לנקום את מותם "  כתב יאיר נתניהו ,  בנו של ראש הממשלה שידוע בפרסום פוסטים שנויים במחלוקת .  כמה דקות אחרי שפרסם את הפוסט ,  נחסם על ידי פייסבוק . " דיקטטורת מחשבות "  כתב בעמוד הטוויטר
יאיר נתניהו ,  בנו של ראש הממשלה בנימין נתניהו ,  ידוע בהתבטאויותיו השנויות במחלוקת ברשתות החברתיות .  רק בחודש שעבר ,  ביקר את ערוץ 10 בזמן שהדרום ספג מטחי רקטות בלתי פוסקים : " צה"ל הודיע שהוא הפציץ את תחנת הטלוויזיה של חמאס .  שטויות ,  בדקתי עכשיו וערוץ 10 עובד כרגיל ".  בפרסום שהעלה בעמוד הפייסבוק שלו לפני כמה ימים ,  יאיר כתב  " יהיה זכרם של הנרצחים ברוך ,  מקווה שנזכה לנקום את מותם ".  נתניהו המשיך וכתב  " לעולם לא יהיה שלום עם המפלצות בדמות אדם הנקראים מאז 1964 'פלסטינים' ".  בתגובה פייסבוק הורידו את הפרסום שלאחר מכן נתניהו הצעיר פרסם מחדש כתמונה עם ביקורת נוקבת על פעילות הרשת החברתית . " משטרת המחשבות של אנשי פייסבוק הפרוגרסיביים הקיצונים הגיעה גם אליי ".  נתניהו אז ביקש מעוקבי הפייסבוק שלו שיצלמו את הפוסט ויסייעו להפיץ אותו מחשש שפייסבוק יסירו אותו .  מן הצפוי ,  פייסבוק הסירה גם את הפרסום הזה ,  אלא שהפעם הוסיפה לחסום את יאיר במשך 24 שעות .
 את הפרסום שבגינו נחסם העלה לעמוד הטוויטר שלו המונה מעל ל-1,400 עוקבים . " הימין בכל העולם צריך להתעורר .  הכלי ביטוי היחיד שיש לנו הוא הרשתות החברתיות מכיוון שהתקשורת הממוסדת נשלטת כולה על ידי השמאל הקיצוני ".  בציוץ שהעלה כתב נתניהו : " פייסבוק חוסמת אותי ל24 שעות על כך שביקרתי אותה !  דיקטטורת מחשבות ".  עם זאת ,  בביקורתו נתניהו הצעיר שיתף תמונות של הפוסטים ובחר שלא לכתוב את הדברים במלל ,  מאחר וייתכן ואותם הפוסטים הוסרו בעבר על ידי פייסבוק .
 עוד בנושא :
" זה נמוך ,  נוראי ומבזה ":  התמונה המפוברקת של נאוה בוקר עוררה סערה ברשתהתותחים רועמים והדרום חוטף ויאיר נתניהו עסוק בלצחוק על המצב הביטחונייאיר נתניהו נגד אופירה אסייג : " בהמה גסה שניהלה רומן עם גבר נשוי "  
בשבוע שעבר הגיע יאיר נתניהו לבית המשפט על מנת לדון בתביעת הדיבה שהגיש נגד הפעיל החברתי אייבי בנימין .  לאולם הגיעו פעילי מחאת פתח תקווה ,  שתקפו אותו ואת פרקליטו בצעקות ,  וקראו לעברו  " מושחתים הביתה "  וכן גידופים אחרים .  נתניהו הגיב באצבע משולשת ופנה שוב לרשתות החברתיות ,  הפעם עם התבטאות נגד אנשי התקשורת ופעילי השמאל ככלל בטענה שהם  " בוגדים ".  
" עמותות השמאל במימון ממשלות זרות ועוינות ,  הפוליטיקאים מהשמאל ואנשי התקשורת שמצדדים תמיד בצד של האויב ותמיד נגד האינטרס היהודי ,  ליבם גס בקורבנות טרור מתנחלים או קורבנות של המסתננים ,  ומצד שני ליבם מלא חמלה לכל מתפרע פלסטיני שנפצע על גבול עזה- הם בוגדים "  כתב נתניהו בעמוד הפייסבוק שלו .  עוד יאיר חסם את האפשרות להגיב לפרסומים שלו ברשת החברתית .  
רק לפני כחודשיים יאיר נתניהו כתב על אופירה אסייג  " אופירה אסייג היא בהמה גסה שהגיעה לאן שהגיעה בזכות רומן עם גבר נשוי .  הסיבה היחידה ש"קשת "  משדרים את התת רמה הזאת היא בגלל הסתה שלה נגד אבא שלי ומשפחתנו ונגד ציבור הימין .  ההתחנפות שלה לשמאל בשביל להיות מקובלת בברנז'ה מבחילה ".  אסייג לא נשארה חייבת ופתחה את תוכניתה בקשת 12  " אופירה וברקוביץ ואמרה לנתניהו הצעיר : " בוא לאולפן ,  תענה לשאלות במקום להסתתר מאחורי המקלדת בטוויטר ,  לצייץ עלבונות ואז למחוק ". 
מפייסבוק לא נמסרה תגובה .  

לפחות יהיה קצת יותר שקט :  יאיר נתניהו נחסם על ידי פייסבוק ל-24 שעות 
" יהיה זכרם של הנרצחים ברוך ,  מקווה שנזכה לנקום את מותם "  כתב יאיר נתניהו ,  בנו של ראש הממשלה שידוע בפרסום פוסטים שנויים במחלוקת .  כמה דקות אחרי שפרסם את הפוסט ,  נחסם על ידי פייסבוק . " דיקטטורת מחשבות "  כתב בעמוד הטוויטר

