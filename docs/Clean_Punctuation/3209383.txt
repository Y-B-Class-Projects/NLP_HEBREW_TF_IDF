ההצבעה על פיזור הכנסת מחרתיים : " מקווה שהפעם הבחירות יהיו ענייניות "
 שרת המשפטים איילת שקד החלה בהכנת החוק לפיזור הכנסת שיובא מחרתיים להצבעה בשלוש קריאות .  החוק יאושר מחר על ידי חברי ועדת השרים לחקיקה במשאל טלפוני .  הבחירות נקבעו ל-9 באפריל ,  לאחר שראשי הקואליציה הביעו עניין בקיומן  " בהקדם האפשרי "
 - החוק לפיזור הכנסת יאושר בועדת השרים לחקיקה במשאל טלפוני- חוק פיזור הכנסת יובא להצבעה בשלוש קריאות מחרתיים- התאריך המוסכם לבחירות :  9 באפריל- הצעת החוק לפיזור הכנסת תעלה להצבעה בקריאה ראשונה עוד השבוע- באופוזיציה מברכים על ההחלטה : " הגיע זמנה של הקואליציה להתפזר "  
המערכת הפוליטית נערכת הערב  ( שני )  במרץ לקראת פיזור הכנסת ה-20 ,  זאת לאחר שראשי הקואליציה לא הצליחו למצוא פתרון למשבר גיוס החרדים והחליטו להקדים את הבחירות .  שרת המשפטים איילת שקד החלה בהכנת החוק לפיזור הכנסת ,  ותקיים בעניינו משאל טלפוני בקרב חברי ועדת השרים לחקיקה מחר בבוקר .  חוק פיזור הכנסת יובא להצבעה בשלוש קריאות מחרתיים .  בסיום חקיקת פיזור הכנסת תכריז ועדת הכנסת על פגרת בחירות שתחול החל מיום רביעי הבא .
 בינתיים ,  ראשי הסיעות בקואליציה ובאופוזיציה סיכמו יחד עם יו"ר הכנסת יולי אדלשטין כי הבחירות יתקיימו ב-9 באפריל 2019 ,  לאחר שסברו כי זהו המועד המוקדם ביותר לקיומן . " כהונת הכנסת ה-20 התאפיינה באלימות מילולית ",  אמר אדלשטין . " נקווה שמערכת הבחירות לכנסת ה-21 לא תהיה כזו ,  ותתאפיין בענייניות ולא בניסיון לתקוף את היריב ". 
לקריאה נוספת:הולכים לבחירות באפריל :  ראשי הקואליציה החליטו לפזר את הכנסתלאן הולכים מכאן ?  מורה נבוכים לפיזור הכנסת | הולכים לבחירות 
בישיבת ראשי הקואליציה הוחלט לפזר את הכנסת  " בהקדם האפשרי ".  החוק לפיזור הכנסת יעלה לקריאה ראשונה מחר ,  ובהמשך השבוע לקריאה שניה ושלישית .  חוק כזה מצריך שלוש קריאות ברוב של 61 חברי כנסת ,  שאותו יהיה ניתן לכאורה לגייס בקלות .  עם זאת ,  ראש הממשלה אמור לנסוע לברזיל ביום חמישי להשבעת הנשיא ז'איר בולסונארו ולשוב ביום רביעי הבא ובלשכת נתניהו אומרים כי טרם הוחלט על שינוי בתוכניות הנסיעה .
 כשבועיים לפני מועד הבחירות תתקיים בוושינגטון ועידת אייפאק בארצות הברית ,  בה נתניהו משמש לרוב כנואם המרכזי .  כמו כן ,  בליכוד מעריכים שהפריימריז במפלגה ייערכו בשבוע האחרון של ינואר ,  מאחר שלפי החוק הרשימות המתמודדות לכנסת צריכות להיות מוגשות כ-45 יום לפני הבחירות .  
בישיבת סיעת הליכוד הסביר נתניהו כי ההחלטה לפזר את הכנסת התקבלה פה אחד בקרב ראשי הקואליצה ,  זאת לאחר שלא הושגה הסכמה בעניין הגיוס . " הקואליציה הנוכחית היא הגרעין לקואליציה הבאה ,  זה הבסיס ",  אמר . " אנחנו באים לבקש מנדט ברור מהבוחר להמשיך להוביל את מדינת ישראל בדרך שלנו ".  בהמשך נתניהו אף השיב לשאלות ,  בין השאר אם חל שינוי במצב הביטחוני - שבגינו התעקש בעבר על שלמות הקואליציה .  מנגד באופוזיציה בירכו על המהלך .  יו"ר העבודה אבי גבאי אמר כי  " כל השחקנים הפוליטים הודיעו שישבו בממשלה בראשות נתניהו ולכן אלה בחירות ביני לבין נתניהו ".  יו"ר האופוזיציה ציפי לבני : " היום חוזרת התקווה לישראל ואפשר לנשום לרווחה .  עוצרים את חקיקת הסיפוח ,  הקיפוח והרס הדמוקרטיה ושלטון החוק .  מרגע זה אין להם מנדט ונדאג שלא יקבלו חדש ". 
בהודעה שהוציא שר החינוך נפתלי בנט ,  אמר כי  " אנחנו משלימים עכשיו ארבע שנים טובות ,  והולכים לבחירות .  כמו כל דבר טוב ,  גם הממשלה הזו הגיעה לסיומה .  אני חושב שטוב לבוא לעם שרוצה ממשלה לאומית חזקה ולבחור מחדש ,  כדי שישראל תחזור לנצח ".  
אחת הסוגיות שהועלו עם הקדמת הבחירות היא הטיפול בחקירותיו של ראש הממשלה במהלך מסיבת העיתונאים שערך בפתח ישיבת סיעתו נשאל נתניהו מהן ציפיותיו בנוגע לקידום החקירות ,  אולם הוא השיב : " אין לי ציפיות בנושא ".  ממשרד המשפטים נמסר כי תהליך העבודה על תיקי החקירה הנוגעים לראש הממשלה נמשך כמתוכנן . " מדובר בתהליך עבודה סדור ומקצועי ,  שאיננו תלוי בארועים פוליטיים .  מכל מקום קיימת הנחיית יועץ משפטי לממשלה בנושא 'מדיניות התביעה והאכיפה לפני הבחירות לכנסת ולרשויות המקומיות' .  הנחייה זו פומבית ומפורסמת באתר משרד המשפטים .  ככל שהכנסת תתפזר - רשויות אכיפת החוק תפעלנה לפי ההנחייה ". 
בתוך כך ,  פקיד בכיר בבית הלבן התייחס הערב להשפעה שתהיה לבחירות המוקדמות בישראל על עיתוי הפרסום של תכנית השלום ,  ואמר כי הדבר יילקח החשבון . " הבחירות בישראל ב-9 באפריל הן שיקול אחד מתוך רבים במערכת השיקולים של הממשל בנוגע לתזמון הפרסום של תכמית השלום ",  אמר הפקיד .  

ההצבעה על פיזור הכנסת מחרתיים : " מקווה שהפעם הבחירות יהיו ענייניות "
 שרת המשפטים איילת שקד החלה בהכנת החוק לפיזור הכנסת שיובא מחרתיים להצבעה בשלוש קריאות .  החוק יאושר מחר על ידי חברי ועדת השרים לחקיקה במשאל טלפוני .  הבחירות נקבעו ל-9 באפריל ,  לאחר שראשי הקואליציה הביעו עניין בקיומן  " בהקדם האפשרי "
 
