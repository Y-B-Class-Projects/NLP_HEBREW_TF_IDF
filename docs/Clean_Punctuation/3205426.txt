גורם מדיני בכיר :  חשיפת המנהרות תעניק לגיטימציה ל"פעולות נוספות "
 ראש הממשלה נתניהו סייר עם שגרירים בצפון ואמר כי  " הפעולה רק בתחילתה ,  אך בסופה פרויקט המנהרות של חיזבאללה כבר לא יתקיים ".  לדברי גורם בכיר , " העיתוי לפתיחת מבצע 'מגן צפוני' נבע מחשש לדליפת מידע לארגון הטרור "
 ראש הממשלה בנימין נתניהו סייר היום  ( חמישי )  עם שגרירים בצפון הארץ ,  בעקבות מבצע  " מגן צפוני "  לסיכול מנהרות חיזבאללה שחדרו לשטח ישראל .  במהלך הסיור הסביר נתניהו כי ישראל שוללת מאויביה את נשק המנהרות בשיטתיות . " נפעל ככל שדרוש ",  אמר ראש הממשלה . " כל מי שיתקוף אותנו דמו בראשו - חיזבאללה יודע את זה ,  וגם חמאס .  אמרתי לשגרירים שהם צריכים לגנות את התוקפנות בצורה חד משמעית ולהעצים את הסנקציות נגד הגורמים הללו .  
נתניהו ציין כי  " הפעולה הזו בתחילתה אבל בסופה נשק המנהרות שחיזבאללה השקיע בו כבר לא יהיה .  אני חושב שהפעולה הזאת תביא בסופו של דבר לכך שפרויקט המנהרות שחיזבאללה משקיע בו כל כך הרבה כבר לא יהיה קיים וכבר לא יהיה אפקטיבי ". 
גורם מדיני הוסיף כי מטרת הביקור היא לייצר לגיטימציה מדינית לפעולות נוספת באזור ,  אם אכן הדבר יידרש . " אנחנו מכנסים את מועצת הביטחון בסוף השבוע או בתחילת השבוע הבא .  נתחיל להפעיל את הלחץ שהפעלנו על חמאס .  זה לא רק מאבק נגד נשק המנהרות אלא גם להבהיר שיש פה ארגון טרור שבא להרוג אזרחים .  העניין הנוסף נוגע לשאלה מה אם נצטרך לפעול בעתיד - זה מייצר לגיטימציה לפעולות נוספות במידה ונצטרך ". 
לקריאה נוספת:מגן צפוני | קציני יוניפי"ל התחייבו :  נבדוק מנהרות חיזבאללה בשטח לבנון"רות ,  בוצע ":  הרגעים הדרמטיים של חשיפת מנהרת חיזבאללה"אם תפעלו בשטחנו - המצב ישתנה ":  בכיר בלבנון מאיים על ישראל 
הגורם התייחס גם לתזמון המבצע ואמר כי הוא נובע מכך שהיה חשש שפרטיו יודלפו וייחשפו . " היה דלף שראינו אותו ואמרנו שאם חיזבאללה ידע שאנחנו יודעים אז הם יאיצו את המאמצים לחטיפה ",  הסביר . " לא רצינו להגיע למצב שהם חודרים וחוטפים חייל או אזרח ואף אחד לא יודע מזה בכלל ".  
בהמשך דבריו ,  הגורם הסביר כי לפי תכניותיו של מזכ"ל חיזבאללה חסן נסראללה לפיתוח נשק מדויק ,  היום היו אמורים לעמוד לרשות הארגון אלפי טילים מדויקים ,  אולם בפועל יש לו עשרות בודדות .  הדבר נובע לדבריו ,  לאחר ששובשו ניסיונות להעביר את הנשק . " זה מביא להאטה משמעותית בתכניות הדיוק של חיזבאללה ",  אמר .  
מלבד המצב בלבנון ,  טען הגורם כי  " יש ירידה של עשרות אחוזים בסדרי הכוחות של איראן בסוריה כתוצאה מפעולות צה"ל נגד ההתבססות במדינה .  צה"ל זה הצבא היחיד בעולם שנלחם נגד הצבא האיראני .  ההתבססות בסוריה נעצרה ,  התעכבה ,  והידלדלה .  
בתוך כך ,  בהמשך לפרסום בוואלה !  NEWS ראש הממשלה נתניהו התייחס הבוקר לסוגיית העברת הכספים מקטאר לרצועת עזה .  לדבריו ,  הכסף מצוי בפיקוח יותר גדול ממה שהיה תחת אבו מאזן . " הרשימות הן שלנו ",  אמר נתניהו .  
נתניהו פירט על אודות תהליך הפיקוח העברת הכסף :  ישראל מעבירה את רשימות הפקידים ,  ומקבלים צילום של חתימה וטביעת אצבע של מקבלי הכסף .  השליח הקטארי מעביר את המידע למתאם פעולות הממשלה בשטחים .  לדברי נתניהו  " יש פיקוח יותר טוב ממה שהיה קודם .  אבו מאזן החליט בעצם לבצע ניתוק בין הרשות ועזה - ההחלטה היא שלו ".  

גורם מדיני בכיר :  חשיפת המנהרות תעניק לגיטימציה ל"פעולות נוספות "
 ראש הממשלה נתניהו סייר עם שגרירים בצפון ואמר כי  " הפעולה רק בתחילתה ,  אך בסופה פרויקט המנהרות של חיזבאללה כבר לא יתקיים ".  לדברי גורם בכיר , " העיתוי לפתיחת מבצע 'מגן צפוני' נבע מחשש לדליפת מידע לארגון הטרור "
 
