לוחמי שייטת 13 : " גאים בנתניהו שלא התנצל "
 החלטת ישראל שלא להתנצל בפני טורקיה ,  התקבלה בשמחה בקרב לוחמי השייטת ,  החשים כי הדבר היה מהווה  " יריקה "  בפרצופם .  הם חשים הקלה עם פרסומו של דו"ח פאלמר ,  למרות האפשרות כי ייתבעו
החלטתו של ראש הממשלה בנימין נתניהו לא להתנצל בפני הטורקים התקבלה בשמחה בקרב לוחמי שייטת 13 ,  שהשתתפו בעצירת המשט הטורקי לעזה .  בשיחות סגורות ,  הם התבטאו בחודשים האחרונים באופן חריף מאוד ,  בשל הפרסומים כי ישראל שוקלת להתנצל על הריגתם של תשעת נוסעי המשט .
" אנחנו גאים בראש הממשלה נתניהו ,  הוא שמר על הכבוד שלנו ולא התנצל ",  אמר אחד מהם להוריו . " התנצלות הייתה מהווה יריקה בפרצוף שלנו .  קל עכשיו לשפוט את מה שקרה על הסיפון ,  אבל בזמן אמת זה נראה אחרת .  היו לוחמים שכמעט ונהרגו ".   
" שרר מתח לקראת גיבוש ההחלטה ,  והפרסום לגביה התקבל בהתרוממות רוח .  הבנים ממעטים לשתף ולדבר על מה שקורה ביחידה ,  אבל אין ספק שהם מאושרים ",  סיפר אחד מההורים בשיחה עם וואלה !  חדשות .  הורה נוסף לאחד הלוחמים אמר כי שהוא מרוצה שראש הממשלה בנימין נתניהו  " לא התקפל "  בפני הטורקים ,  כלשונו . " כל הכבוד לו ,  הוא שמר על הכבוד הלאומי .  אני אומר זאת לא רק כאבא ,  אלא גם כאזרח .  אני חושב שהוא קיבל החלטה נכונה .  לטווח הקצר אף אחד לא יודע מה יהיה ,  אך בטווח הארוך זה יעשה לנו רק טוב ". 
עוד בנושא:סער : " גם בעתיד לא נתנצל בפני טורקיה "" טורקיה תגביר נוכחותה הצבאית בים התיכון"טורקיה מימשה האיום :  השגריר הישראלי יגורשדו"ח פאלמר : " על ישראל לפצות הנפגעים "
 פניהם של שלושה מהקצינים נחשפו בפני הפעילים על ספינת ה"מאווי מרמרה "  ותועדה במצלמותיהם .  תחקיר שנערך שייטת אישר זאת ,  וכעת חוששים בצה"ל כי הטורקים עלולים לפעול נגד החיילים ברחבי העולם במישור המשפטי . 
" שלושת הקצינים ,  שתמונותיהם הוברחו מהספינה ופורסמו בכלי התקשורת הזרים ,  הם קצינים שנחטפו - והוכו קשות על ידי פעילי IHH ",  סיפר גורם צבאי המצוי בפרטי התחקיר .  עם זאת ,  הוא אמר כי פניהם נחשפו אך שמותיהם נותרו חסויים . " מתבצעת בדיקה נוספת על מנת לראות אם יש תמונות נוספות שיכולות לחשוף לוחמים נוספים ",  אמר .  גורמי צבא חלוקים לגבי האפשרות של פתיחת חקירה נגד הלוחמים ,  במידה והטורקים יפנו לבתי דין בינלאומיים ,  כפי שהודיעו הבוקר  ( שבת )  שיעשו .  הסנגור הצבאי הראשי ,  עו"ד אודי בן אליעזר ,  אמר כי אם אכן תיפתח חקירה ,  כל לוחם יהיה זכאי לייצוג משפטי מטעם המדינה .
  ( עדכון ראשון :  22:11 ) 
לפנייה לכתב :  amirbohbot@walla.co.il

לוחמי שייטת 13 : " גאים בנתניהו שלא התנצל "
 החלטת ישראל שלא להתנצל בפני טורקיה ,  התקבלה בשמחה בקרב לוחמי השייטת ,  החשים כי הדבר היה מהווה  " יריקה "  בפרצופם .  הם חשים הקלה עם פרסומו של דו"ח פאלמר ,  למרות האפשרות כי ייתבעו

