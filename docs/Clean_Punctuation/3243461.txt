נתניהו על תוכנית המאה :  לא מבין את הפלסטינים ,  זו לא הדרך להתקדמות
ראש הממשלה התייחס לתכנית השלום במהלך סיור בבקעת הירדן עם היועץ האמריקני לביטחון לאומי ,  המבקר בישראל ,  והדגיש : " אנחנו נשמע את ההצעה האמריקנית באופן הוגן ופתוח ".  הוא הוסיף כי  " בכל הסכם שלום עתידי עמדתנו תהיה שנוכחותה של ישראל כאן חייבת להימשך "
 ראש הממשלה בנימין נתניהו התייחס היום  ( ראשון )  לתכנית השלום של ארצות הברית במהלך סיור בבקעת הירדן עם היועץ האמריקני לביטחון לאומי ג'ון בולטון .  נתניהו אמר : " אנחנו נשמע את ההצעה האמריקנית באופן הוגן ופתוח .  אינני יכול להבין איך הפלסטינים שללו את התוכנית לפני שאפילו שמעו מה יש בה .  זו לא הדרך להתקדמות ".  
נתניהו התייחס לאזור בו סיירו ,  בגבול עם ירדן ,  ואמר : " בכל הסכם שלום עתידי עמדתנו תהיה שנוכחותה של ישראל כאן חייבת להימשך - למען ביטחונה של ישראל ,  ולמען ביטחון כולם .  לאלה שאומרים שכדי להגיע לשלום על ישראל לעזוב את בקעת הירדן ,  אני אומר :  זה לא יביא שלום - זה יביא מלחמה וטרור ". 
השניים ,  יחד עם שגריר ארצות הברית בישראל דיוויד פרידמן ,  סיירו בתצפית  " גבעונית "  וב"קאסר אל יהוד "  וכן ערכו סיור מוסק מעל מרחב ירושלים ,  וגדר הביטחון .  נתניהו הוסיף כי  " אני שמח מאוד לארח את היועץ לביטחון לאומי ג'ון בולטון ,  ואת השגריר פרידמן ,  שהצטרפו אליי היום לסיור בבקעת הירדן .  כפי שאתה יכול לראות ,  ג'ון ,  בקעת הירדן מספקת לישראל עומק וגובה אסטרטגיים מינימליים הדרושים להגנה על המדינה שלנו .  הנוכחות שלנו כאן מבטיחה גם יציבות וביטחון לאזור כולו ". 
עוד בנושא:השקעות בינ"ל וחיבור בין עזה לגדה :  החלק הכלכלי של עסקת המאה נחשףבין רמת טראמפ לוועידת בחריין :  מסע הבחירות של ביבי ודונלד"מצג שווא עטוף באריזת מתנה ":  מכתב גלוי לטראמפ לקראת עסקת המאה 
במהלך הסיור בולטון אמר : " אני רק אומר שללא ביטחון אין שלום - אין שלום לטווח ארוך .  אני פשוט חושב שזה רע ,  ראש הממשלה ,  שיותר אמריקנים לא יכולים להגיע לאזורים הללו .  אני יכול להבטיח לך כי הנשיא טראמפ ייקח בחשבון את החששות שהשמעת כל כך ברור במשך השנים ,  זאת ,  תוך כדי שאנו הולכים עם זה קדימה ".  
מוקדם יותר היום ,  לפני פגישתו של בולטון עם נתניהו ,  הוא אמר כי  " אסור לאיראן לפרש את התנהלות ארצות הברית כחולשה ,  הצבא שלנו מוכן לפעול וסנקציות חדשות יוטלו ,  כפי שהצהיר הנשיא דונלד טראמפ ,  התקיפה הושהתה - לא בוטלה ".  פגישתם של השניים התקיימה ברקע המתיחות מול איראן לאחר שנשיא ארצות הברית דונלד טראמפ הורה על תקיפת יעדים איראניים בתגובה להפלת מל"ט ,  אך חזר בו .  
נתניהו לא התייחס בפתח הפגישה להחלטת הנשיא טראמפ שלא לתקוף באיראן ואמר כי  " אלה שמתארים את הפעולות האחרונות ככאלה שפתחו 'קן צרעות' כביכול ,  חיים על כוכב אחר .  למעשה ,  הדבר היחיד שהשתנה עבור אלה מאתנו שחיים במזרח התיכון ,  הוא לא שאיראן תוקפת את שכנותיה או נוקטת בצעדי תוקפנות פרועים .  מה שחדש הוא שעכשיו ,  בזכות סנקציות אמריקניות משתקות ,  איראן מתמודדת עם לחץ כלכלי חסר תקדים כתוצאה מתוקפנותה .  לכן שמחתי לשמוע את הנשיא טראמפ מבהיר אתמול שהלחץ יימשך ואף יגבר ".  

נתניהו על תוכנית המאה :  לא מבין את הפלסטינים ,  זו לא הדרך להתקדמות
ראש הממשלה התייחס לתכנית השלום במהלך סיור בבקעת הירדן עם היועץ האמריקני לביטחון לאומי ,  המבקר בישראל ,  והדגיש : " אנחנו נשמע את ההצעה האמריקנית באופן הוגן ופתוח ".  הוא הוסיף כי  " בכל הסכם שלום עתידי עמדתנו תהיה שנוכחותה של ישראל כאן חייבת להימשך "
 
