רשימת הליכוד נסגרה :  המקומות הנותרים שוריינו לנשים
יום לפני הגשת הרשימות :  נתניהו ישתמש בשיריונים שלו כדי לשבץ את ענת ברקו במקום ה-11 ואת לימור סמימיאן-דרש במקום ה-23 .  עם תום ספירת הקולות החוזרת הוכרעה סוגיית חוטבולי-דיכטר וחוטובלי תשובץ במקום ה-20
יו"ר הליכוד ,  בנימין נתניהו ,  שריין שתי נשים ברשימת הליכוד :  ד"ר ענת ברקו במקום ה-11 וד"ר לימור סמימיאן-דרש במקום ה-23 .  מזכירות הליכוד צפויה לאשר את השיריונים אחר הצהריים .
 המועד האחרון להגשת רשימות המפלגות לבחירות לכנסת הוא מחר .  ההליך ההרשמה נפתח הבוקר ומפלגת המחנה הציוני כבר הגישה את רשימתה .  מלבד השיריונים ,  רק לפני זמן קצר  ( רביעי )  נפתרה מחלוקת חוטובלי-דיכטר וספירת הקולות החוזרת קבעה כי ציפי חוטובלי תשובץ במקום ה-20 .
 בצל ההסלמה בצפון :  החל הליך הגשת רשימות המפלגות 
ד"ר ענת ברקו היא סגן אלוף במיל' וקרימינולוגית בעלת תואר דוקטור מאוניברסיטת בר אילן ,  אשר מתמחה בחקר טרור המתאבדים .  עבודת הדוקטורט שלה עסקה בתשתית המוסרית של משלחי מתאבדים לפיגועי טרור .  ברקו ,  בת 55 ,  הייתה שותפה בצוותי חשיבה ומחקר בצה"ל ובמועצה לביטחון לאומי .  ברקו מכהנת כעמיתת מחקר במכון למדיניות נגד טרור של המרכז הבינתחומי בהרצליה ,  ומשמשת כפרופ' אורח באוניברסיטת ג'ורג' וושינגטון בארצות הברית .  
ד"ר לימור סמימיאן-דרש היא מרצה וחברת סגל בבית הספר למדיניות ציבורית באוניברסיטה העברית בירושלים .  עבודת הדוקטורט שלה עסקה בהיערכות לאיומים בלתי קונבנציונליים ,  והיא מתמחה בסוגיות של ביטחון ואי ודאות .  סממיאן-דרש ,  בת 40 ,  כתבה ספר על סיכון ואי ודאות בהוצאת אוניברסיטת שיקגו .  
לפניות לכתב עמרי נחמיאס :  omri_n@walla.net.il 

רשימת הליכוד נסגרה :  המקומות הנותרים שוריינו לנשים
יום לפני הגשת הרשימות :  נתניהו ישתמש בשיריונים שלו כדי לשבץ את ענת ברקו במקום ה-11 ואת לימור סמימיאן-דרש במקום ה-23 .  עם תום ספירת הקולות החוזרת הוכרעה סוגיית חוטבולי-דיכטר וחוטובלי תשובץ במקום ה-20

