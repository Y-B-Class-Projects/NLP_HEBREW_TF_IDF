סיסמת הבחירות של המחנה הציוני : " זה אנחנו או הוא "
 איחוד העבודה והתנועה השיק היום קמפיין בחירות שדומה דמיון רב לקמפיין הבחירות של לבני מ-2009 : " או ציפי או ביבי ". כיו"ר קדימה ,  לבני לא התמנתה לראשת ממשלה למרות שגרפה את מספר המנדטים הרב ביותר
המחנה הציוני בראשות יצחק הרצוג וציפי לבני השיק היום  ( חמישי )  את קמפיין הבחירות שלו תחת הסלוגן : " זה אנחנו או הוא ".  הקמפיין נחשף בעמודי הפייסבוק של יו"ר המחנה הציוני והמועמד לראשות הממשלה ,  הרצוג ושותפתו להנהגה ,  לבני .
 סיסמת הקמפיין החדשה דומה מאוד לסיסמת הקמפיין של לבני ממערכת הבחירות ב-2009 אז בחרה יו"ר קדימה לנהל את המקפיין תחת הסלוגן : " או ציפי או ביבי ".  למרות שקדימה זכתה אז במספר המנדטים הגדול ביותר ,  29 ,  היא לא הצליחה להרכיב קואליציה ,  בין השאר כיוון שמצביעיה הגיעו מהעבודה וממרצ וגוש הימין בכללותו נותר חזק יותר .  נתניהו הוא זה שהפך בסופו של דבר לראש הממשלה .  
מטה המחנה הציוני הקים אתר בו הוא מתאר את מה שהוא מגדיר כהבדלים בין המחנה הציוני לבנימין נתניהו בנושאים כמו ובהם דיור ,  יוקר מחיה ,  חינוך ,  ביטחון ובתחום המדיני .  על רקע ההתקפות של מפלגות הימין הטוענות כי הרשימה המאוחדת של העבודה והתנועה היא לא  " באמת ציונית ",  בחרו בקמפיין החדש להתמקד בעיקר בסוגיות כלכליות-חברתיות .  
כך למשל ,  מכריז הקמפיין : " הוא - ראש הממשלה שנכשל בכל פרמטר .  חברתי ,  כלכלי ,  ביטחוני ומדיני ;  אנחנו  המחנה הציוני בראשות הרצוג ולבני ,  מנהיגות יוזמת ואחראית שתילחם כדי להחזיר לאזרחי המדינה את מה שמגיע להם .  הזכות להתפרנס בכבוד ,  לחיות פה בביטחון ותקווה לחברה ראויה וצודקת יותר ".  
לפניות לכתב עמרי נחמיאס :  omri_n@walla.net.il 

סיסמת הבחירות של המחנה הציוני : " זה אנחנו או הוא "
 איחוד העבודה והתנועה השיק היום קמפיין בחירות שדומה דמיון רב לקמפיין הבחירות של לבני מ-2009 : " או ציפי או ביבי ". כיו"ר קדימה ,  לבני לא התמנתה לראשת ממשלה למרות שגרפה את מספר המנדטים הרב ביותר

