לקראת פשרה ?  הרבנים יוסף ודרוקמן דנו בחוק הגיור
הרב הראשי הספרדי ואחד מבכירי הרבנים בציונות הדתית נפגשו כדי להציג תחליף לחוק שמקדם ח"כ שטרן ,  טרם הפגישה עם נתניהו ביום ראשון .  בקואליציה מאיימים בתגובה קשה אם הנוסח ישונה
המשבר סביב חוק הגיור נמשך :  הרב חיים דרוקמן ,  מבכירי הרבנים בציונות הדתית ,  נפגש היום  ( חמישי )  עם הרב יצחק יוסף ,  הרב הראשי הספרדי ,  בניסיון נוסף לקדם את נושא הגיור - כך נודע לוואלה !  חדשות .  הרב דרוקמן צפוי להיפגש ביום ראשון הקרוב עם ראש הממשלה בנימין נתניהו ,  ולהציג לו את מסקנות השיחות שניהל בשבועות האחרונים סביב הנושא שעורר חילוקי דעות בתוך הקואליציה .
 חילוקי הדעות החלו בהצעת החוק של חבר הכנסת אלעזר שטרן  ( התנועה )  ,  המבקשת לאפשר לרבני עיר לגייר ,  בניגוד למצב הקיים בו רק הדיינים בבתי הדין מוסמכים לכך .  מי שהתנגד למהלך נחרצות הוא הרב יוסף ,  שטען כי שטרן רוצה להעביר את החוק כדי לסדר הרכבים פשרניים שיוכלו לגייר את כל מי שמבקש להתגייר . " זה אסון ",  אמר הרב הראשי , " כל קהילה תנהל לעצמה ספרי יוחסין ,  כשאחד לא יכיר ביהדותו של רעהו ".  מי שעוד התנגד להצעה הוא הרב דרוקמן ,  שביקש למצוא נוסחה שמקובלת גם על הרבנים הראשיים .  דרוקמן קיבל לפני כחודש פנייה מראש הממשלה ,  שביקש ממנו לקדם את נושא הגיור .
 עוד בוואלה !  חדשות:חוק המרכולים :  עיריית תל אביב חילקה התראות לעסקיםתגובה מדינית ?  מחלוקת בקבינט סביב בנייה בהתנחלויותאושר החוק שעשוי להוריד את מחירי הדירות בישראל 
במהלך הפגישה בין הרבנים יוסף ודרוקמן ,  הציע האחרון פשרה והציג תחליף לחוק של חבר הכנסת שטרן .  בסביבת הרב הראשי אומרים כי רק לאחר שנתניהו יקבל החלטה ,  יביע הרב את עמדתו . " אם ראש הממשלה ייתן גיבוי לרב דרוקמן ,  רק אז יהיה מה לדון על נוסח של חוק זה או אחר ",  הסבירו היום גורמים בסביבתו של הרב יוסף .  עוד הם הדגישו כי  " הצעת החוק של שטרן היא מסוכנת ,  ויש להורידה מסדר היום לחלוטין ". 
המתווה של הרב דרוקמן הוא נוסח מאוזן בין הצעת החוק של שטרן לבין הצעת החוק ממשלתית ,  עליה עובד סגן שר הדתות ,  הרב אלי בן דהן ,  שאמר בעבר כי הצעתו של שטרן יכולה להיות הבסיס להצעת החוק .  עם זאת ,  לדבר בן דהן ,  מאחר שמדובר בנושא משמעותי ,  המהלך צריך להיעשות בשיתוף פעולה עם הרבנים הראשיים .  לכן ,  הצעתו מעניקה אפשרות לרבני ערים לגייר ,  אך מכפיפה אותם למערך הגיור מטעם הרבנות ולנשיא בית הדין הרבני הגדול ,  שיהיו הסמכות העליונה .
 עם זאת ,  למרות הניסיונות לפשרה ,  הודיע חבר הכנסת ויו"ר ועדת חוקה בכנסת דוד רותם  ( הליכוד ביתנו )  ,  כי ביום שני הוא יעלה להצבעה את הצעת החוק של שטרן במתכונתה הנוכחית .  גורם בבית היהודי אמר לוואלה !  חדשות כי אם לא יהיה נוסח מוסכם על כל הגורמים הרלוונטיים ,  המפלגה  " תפעל לביטול הוועדה ".  מנגד ,  בסביבת שטרן איימו כי  " יהיה לו קשה להמשיך לתמוך בממשלה "  אם החוק ישונה בצורה מהותית .  

לקראת פשרה ?  הרבנים יוסף ודרוקמן דנו בחוק הגיור
הרב הראשי הספרדי ואחד מבכירי הרבנים בציונות הדתית נפגשו כדי להציג תחליף לחוק שמקדם ח"כ שטרן ,  טרם הפגישה עם נתניהו ביום ראשון .  בקואליציה מאיימים בתגובה קשה אם הנוסח ישונה

