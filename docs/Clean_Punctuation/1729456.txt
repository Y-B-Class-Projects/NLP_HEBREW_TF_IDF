גם הפלסטינים אופטימיים : " האווירה התהפכה "
 גורמים פלסטיניים מסרו לעיתון  " אל חיאת "  כי האווירה בשיחות בין ישראל לרשות חיובית והיא  " התהפכה ב-180 מעלות ".  לדברי הגורמים ארה"ב בוחנת דרכי פעולה לקראת מועד פקיעת הקפאת הבנייה בהתנחלויות
לאחר התגובות החיוביות בישראל לפתיחת המשא ומתן הישיר עם הרשות הפלסטינית ,  מגיעות גם תגובות חיוביות מהצד הפלסטיניים .  גורמים פלסטיניים המוגדרים  " יודעי דבר "  אמרו לעיתון  " אל חיאת "  הרואה אור בלונדון כי האווירה במשלחת הפלסטינית חיובית והיא  " התהפכה ב-180 מעלות ". 
הגורמים מסרו לעיתון כי הממשל האמריקאי בוחן כמה אפשרויות לקראת מועד פקיעת הקפאת הבנייה ,  ה-26 בספטמבר ,  על מנת להבטיח את המשך השיחות .  אחת החלופות אותן בוחן הממשל היא התחייבות לא ציבורית של ראש הממשלה בנימין נתניהו להמשך ההקפאה ,  לפחות מחוץ להתנחלויות הגדולות ,  והימנעות מנקיטת צעדים חד צדדיים .
 אמש הצהיר מזכ"ל הליגה הערבית עמר מוסא כי הוא אופטימי באשר למשא ומתן הישיר בין ישראל והפלסטינים .  לדבריו , " סבב השיחות הזה יהיה האחרון שבהן ".  מוסא אמר לסוכנות הידיעות הצרפתית כי  " אנו רואים את המשא ומתן מתחיל ,  בואו וניתן לו הזדמנות ".  
לדבריו ,  העולם הערבי מוכן לשלום מלא עם ישראל בתמורה לנסיגה מהשטחים הכבושים ,  בהם מזרח ירושלים .  במסיבת עיתונאים שנערכה באיטליה ,  אמר מוסא ,  כי  " אין אלטרנטיבה אחרת מלבד ללכת קדימה ולהמשיך ולהשיג שלום אמיתי ".  
לפני כן חשף חבר הוועד המרכזי של פתח כי פגישה נוספת שנערכה יום לפני כן בין נתניהו ואבו מאזן במטה מחלקת המדינה האמריקאית ונמשכה כשלוש שעות . " הפגישה נערכה בהשתתפותם של אבו מאזן ונתניהו בלבד ,  ובמהלכה הציג אבו מאזן לנתניהו את כל ההתפתחויות שחלו בתהליך השלום בתקופת אולמרט ועם לבני ,  ובקמפ דיווד וטאבה ,  עם פרטים על כל אחת מהסוגיות ". 

גם הפלסטינים אופטימיים : " האווירה התהפכה "
 גורמים פלסטיניים מסרו לעיתון  " אל חיאת "  כי האווירה בשיחות בין ישראל לרשות חיובית והיא  " התהפכה ב-180 מעלות ".  לדברי הגורמים ארה"ב בוחנת דרכי פעולה לקראת מועד פקיעת הקפאת הבנייה בהתנחלויות

