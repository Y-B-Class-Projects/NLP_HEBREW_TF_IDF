שמרון נגד שמרון :  מכחיש מעורבותו במכרז הספינות - ומיד סותר את עצמו
עו"ד דוד שמרון ,  בא כוחו וקרוב משפחתו של נתניהו ,  דחה בתגובתו לתלונה לוועדת האתיקה של לשכת עורכי הדין כל מעורבות בעסקת הצוללות ,  המספנות או כלי שיט .  ואולם באותה תגובה ,  שמתפרסמת כאן לראשונה ,  הוא מאשר כי  " נשלח לברר סוגיה הקשורה במכרז הספינות "
  ( נתניהו דוחה את הטענות לשיקולים לא עניינים ברכישת הצוללות ,  נובמבר 2016 )  
האם פרקליטו וקרוב משפחתו של ראש הממשלה בנימין נתניהו ,  עו"ד דוד שמרון ,  עסק בנושא עסקת הצוללות ,  המספנות או כלי השיט ?  התשובה לכך ,  לפי חלקה הראשון של התגובה שהעביר לתלונה שהגיש נגדו ח"כ מיקי רוזנטל מהמחנה הציוני לוועדת האתיקה של לשכת עורכי הדין ומתפרסמת לראשונה היום  ( רביעי )  בוואלה !  NEWS - היא שלילית .  אולם כמה פסקאות לאחר מכן ,  סותר שמרון את עצמו :  הוא כותב כי נשלח על ידי איש העסקים מיקי גנור ,  המייצג את התאגיד הגרמני  " טיסנקורפ "  בישראל ,  לברר סוגיה הקשורה למכרז הספינות  אליו טען שאין לו שום קשר . 
" מרשי ייצג את מר גנור ביחסיו מול החברה הגרמנית 'טיסנקרופ' בקשר עם חוזה הייעוץ שערך מולה ולא ייצג את החברה הגרמנית ולא ייצג את החברה הגרמנית מול מדינת ישראל בענייני הצוללות ,  המספנה או רכישת כלי שיט כלשהם כלל ועיקר ",  כתב שמרון בתגובה שהגיש באמצעות עורך דינו מיכאל ראבילו . 
" אין לכן ניגוד עניינים בייצוגו של מר גנור מול החברה הגרמנית בקשר עם חוזה ייעוץ שהוא מעניק לה .  הצדדים לעסקת הצוללות היו משרד הביטחון וחברת טיסנקרופ .  עו"ד שמרון לא ייצג אף אחד מהם בעניין הצוללות ,  המספנה או רכישת כלי השיט מול משנהו ,  ואין בכך שראש הממשלה הוא לקוח קבוע של עו"ד שמרון כל עניין לעסקה זו בה עו"ד שמרון לא היה מעורב ובה לא ייצג צד כלשהו ". 
לקריאה נוספת:פרשות 1000 ו-2000 :  עורך דינו של נתניהו מסר עדות במשטרה"עדות במשטרה :  נתניהו הורה למנכ"ל משרד הביטחון לעצור את מכרז ספינות"פרשת הצוללות :  פרקליט המדינה הורה על מעבר מבדיקה לחקירהמשרד הביטחון : " ידענו שחברה איראנית שותפה בתאגיד שמכר לנו צוללות "  
ואולם כמה פסקאות לאחר שכתב כי לא היה מעורב בעסקת הצוללות ,  סתר שמרון את עצמו . " כאשר ביקש מר גנור ממרשי לברר סוגיה כלשהי הנוגעת למכרז הספינות ולא הצוללות ,  זאת ביום פרסום מכרז בינלאומי ,  מרשי פנה אל היועץ המשפטי של משרד הביטחון מר אחז בן ארי ",  כתב .  כלומר ,  שמרון עצמו טוען את מה שהיה ידוע זה מכבר - כי אכן עסק בעסקת הצוללות .  
באותו מייל ששלח שמרון לבן ארי ופורסם בחדשות 10 ,  עולה כי בא כוחו של נתניהו ביקש לברר במשרד הביטחון אם הוא עוצר את המכרז על מנת לשאת ולתת עם המספנה הגרמנית .  אם אכן ייצג עו"ד שמרון את גנור בחוזה ההעסקה שלו מול המספנה בלבד ,  לא ברורה הסיבה מדוע פנה למשרד הביטחון ,  שאין לו ולו חצי דבר לחוזה ההעסקה בין גנור למספנה .  
ח"כ רוזנטל כתב את הדברים הללו בערעור שהגיש על החלטת ועדת האתיקה ,  לאחר שזו קבעה כי אין כל ניגוד עניינים בהתנהלותו של שמרון וגנזה את התלונה . " מצער שלשכת עורכי הדין בחרה לתת חסות להתנהלותו המפוקפקת של עו"ד שמרון .  נראה כי בהחלטת לשכת עורכי הדין אין ניסיון אמיתי לבדוק את מעשיו של שמרון ולהקנות נורמות ראויות .  אני מקווה שהדבר יהיה שונה בדיון בערעור שהגשתי ,  וכן ,  אני מאמין כי אם יתגלו טענותיי כנכונות בחקירת המשטרה המתנהלת כעת בעניין פרשת הצוללות ,  יאלצו בלשכת עורכי הדין ,  למורת רוחם ,  להטיל סנקציות על עו"ד שמרון ",  אמר הח"כ .  
לדבריו , " תגובתו של שמרון לקובלנה שהגשתי מיתממת וממחישה את חומרת הפרשה .  מדובר בעורך הדין הפרטי של נתניהו ,  בן משפחתו ואחד ממקורביו הבכירים ביותר .  שמרון נשכר על ידי מיקי גנור ,  נציג המספנה הגרמנית ,  לא בגלל כישוריו ,  אלא בגלל קשריו ".  
עוד ציין ,  כי  " צריך להיות תם גמור כדי לחשוב אחרת .  והנה ,  כאשר צצה בעיה ,  מיד שלח מר גנור את שמרון להרים טלפון למשרד הביטחון ולהתערב לטובת המספנה הגרמנית .  עורך דין ישר לא היה לוקח על עצמו לייצג שני צדדים שקיים ביניהם חשש לניגוד עניינים מובהק כל כך ". 
מעו"ד שמרון נמסר : " חבל שגם וואלה מתדרדר לתרבות ה'פייק ניוז' .  ועדת האתיקה ,  ששמעה את שני הצדדים ,  החליטה שעו"ד שמרון פעל בדיוק בהתאם להסדר ניגוד העניינים שחל עליו .  לא טרחתם לפרסם את ההחלטה האמורה ובמקום זאת הכותרת שלכם מדברת על סתירה שבכלל לא היתה בתשובה לוועדת האתיקה .  אם הייתם טורחים לקרוא את התגובה שהוגשה לוועדת האתיקה או אם הייתם עומדים בכללי האתיקה העיתונאית ומבקשים את תגובתנו מלכתחילה ,  הייתם רואים שאין כל סתירה ".  
 ( עדכון ראשון :  22 במרץ ,  20:10 )  

שמרון נגד שמרון :  מכחיש מעורבותו במכרז הספינות - ומיד סותר את עצמו
עו"ד דוד שמרון ,  בא כוחו וקרוב משפחתו של נתניהו ,  דחה בתגובתו לתלונה לוועדת האתיקה של לשכת עורכי הדין כל מעורבות בעסקת הצוללות ,  המספנות או כלי שיט .  ואולם באותה תגובה ,  שמתפרסמת כאן לראשונה ,  הוא מאשר כי  " נשלח לברר סוגיה הקשורה במכרז הספינות "
 
