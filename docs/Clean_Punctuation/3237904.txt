פסימיות בסביבת נתניהו : " ייתכן ולא יהיה מנוס מבחירות "
 גורמים המקורבים לראש הממשלה טוענים כי בשל הקיפאון במשא ומתן הקואליציוני החל נתניהו לבחון את צעדיו .  בין היתר ,  נשקלת ברצינות האפשרות לקיים בחירות בזק ולהכין חקיקה מהירה לפיזור הכנסת עוד לפני תום המועד החוקי להרכבת הממשלה . " אין פתרון נראה לעין "
 גורמים בסביבת נתניהו הביעו היום  ( שישי )  פסימיות בנוגע לאפשרות לפתור את משבר הרכבת הממשלה וממשיכים לתקוף את יו"ר ישראל ביתנו אביגדור ליברמן ,  שלטענתם  " מעונין להפיל את ראש הממשלה ,  ולא למצוא פתרון שיאפשר להקים ממשלת ימין ".  נתניהו קיים בצהריים רצף התייעצויות עם השר יריב לוין ומקורבו נתן אשל במלון דן קיסריה ,  אך לדברי הגורמים  " אין פתרון נראה לעין ומתקרבים לאפשרות של בחירות ". 
לפי הגורמים ,  נתניהו בוחן ברצינות את האפשרות לקיים בחירות בזק ולהכין חקיקה מהירה לפיזור בכנסת עוד לפני תום המועד החוקי להרכבת הממשלה ביום רביעי בחצות .  זאת במטרה להימנע מפתיחה של סבב שני של התייעצויות בבית הנשיא בו הרכבת הממשלה עשויה להיות מוטלת על מישהו אחר .
 עם זאת ,  הגורמים פוליטיים המעורים בשיחות אומרים כי תרחיש של בחירות בזק הינו תרחיש קשה יותר לביצוע ,  ולא הוחלט עליו עדיין סופית .  לדבריהם ,  ייתכן שבסופו של דבר נתניהו יודיע לנשיא שלא עלה בידו להרכיב ממשלה ,  ואז נשיא המדינה ראובן ריבלין יפתח בסבב נוסף של התייעצויות ויטיל על מועמד אחר להרכיב את הממשלה .
 לקריאה נוספתליברמן :  פנו אלי מתוך הליכוד ללכת למסלול של ממשלה אחרתיהדות התורה : " ליברמן לא דובר אמת - רוצה להפיל את נתניהו "  
בצל דיווחים אלו ,  ליברמן כתב היום בחשבון הפייסבוק שלו כי  " מאז ומתמיד 'ישראל ביתנו' מאמינה בעקרון של חיה ותן לחיות .  אנחנו בעד מדינה יהודית ,  אנחנו נגד מדינת הלכה ",  והמשיך כי  " לי ולחבריי בסיעה יש דרך ,  יש מילה ויש רצון להקים ממשלת ימין במעשים ולא בדיבורים ".  
ליברמן פנה לח"כ בצלאל סמוטריץ' בטוויטר ,  וביקש שיתייחס לדברים שכתב בפייסבוק . " הטיפוס שלך על עץ וחוסר הנכונות לשנות שום פסיק דווקא בחוק הגיוס  ( כפי שמקובל בדיאלוג בין שותפים )  לא נראה כמשהו ענייני ",  כתב לו סמוטריץ בתגובה .  
כמו כן ,  ראשי  " יהדות התורה ",  ח"כ יעקב ליצמן וח"כ משה גפני ,  הגיבו היום למתרחש במשא ומתן הקואליציוני ,  ואמרו כי  " כל בר דעת מבין שאביגדור ליברמן אינו רוצה להשתתף בממשלת נתניהו ,  מהסיבות שלו ,  ולכן הוא פרש מהממשלה לפני מספר חודשים ,  ועתה הוא משתמש בחוק הגיוס כתירוץ ,  כשבמציאות הוא זה היחיד שלא מאפשר הקמת ממשלת ימין ".  
" ליברמן אינו דובר אמת בנושא חוק הגיוס ",  אמרו והוסיפו כי  " הודענו מראש שנבקש לעשות בו שינויים .  זה היה הסיכום ולא שינינו כל עמדה בנושא . " כיצד הוא רוצה להקים ממשלת ימין ללא החרדים עם מרצ וכחול לבן ?  אין כל היגיון בזה ,  אלא כנראה יש כאן רצון להפיל את נתניהו ולהקים ממשלת שמאל .  יהדות התורה קוראת לראשי הסיעות בימין להשלים את הרכבת הקואליציה החדשה בהקדם ".  
אמש ,  שר האוצר משה כחלון הבהיר בישיבת ראשי הסיעות הממליצות כי הוא מתנגד להקמת ממשלת מיעוט של 60 חברי כנסת .  לדברי גורמים בכולנו ,  כחלון הבהיר כי הוא דפק בעמדתו לפיה לא יהיה מוכן לחתום על הסכם קואליציוני כל עוד נתניהו לא מקים ממשלה עם שאר השותפים והוא אינו מתכוון להצטרף לממשלת מיעוט .  
כחלון ושאר ראשי הסיעות הבהירו והתחייבו אתמול כי בכל מקרה לא ימליצו לנשיא על מועמד אחר להרכבת הממשלה במידה ונתניהו לא יצליח לעשות זאת - כך שלנתניהו יש גוש חוסם של 60 חברי כנסת שיסנדלו כל אפשרות של הטלת המשימה על ח"כ אחר .  במצב זה ,  אם לא יעלה בידיו של נתניהו להרכיב ממשלה עד יום רביעי בלילה ולא יהיה כל מועמד אחר שיגייס רוב של ממליצים ,  נתניהו יוכל לבקש הזדמנות נוספת להרכבת הממשלה במשך 21 יום ,  שבסופם - אם הוא עדיין לא יצליח - הכנסת תפוזר ויהיו בחירות חוזרות .  

פסימיות בסביבת נתניהו : " ייתכן ולא יהיה מנוס מבחירות "
 גורמים המקורבים לראש הממשלה טוענים כי בשל הקיפאון במשא ומתן הקואליציוני החל נתניהו לבחון את צעדיו .  בין היתר ,  נשקלת ברצינות האפשרות לקיים בחירות בזק ולהכין חקיקה מהירה לפיזור הכנסת עוד לפני תום המועד החוקי להרכבת הממשלה . " אין פתרון נראה לעין "
 
