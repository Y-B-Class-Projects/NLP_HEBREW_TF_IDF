 " מקווה לפסגה משולשת בשבוע הבא "
 ראש הממשלה והשליח האמריקאי המיוחד דנו בדרישה להקפיא את הבנייה בהתנחלויות ,  לרבות במזרח ירושלים .  מיטשל : " מקווה שנגיע להבנות ".  נתניהו : " לא בכל מחיר "
  ( צילום :  רויטרס ,  עריכה :  לירז ליבנה ) 
ראש הממשלה בנימין נתניהו והשליח האמריקני ג'ורג' מיטשל נפגשו היום  ( שלישי )  בירושלים .  בפתח הפגישה אמר מיטשל כי הוא  " מקווה שיהיה ניתן להגיע לסיכומים שיאפשרו פגישה משולשת בין נתניהו ,  אובמה ואבו מאזן ".  נתניהו אמר בפתח הפגישה כי  " אנחנו מושיטים יד לפלסטינים בחיפוש אחר השלום .  אנו מקווים לשגשוג ולביטחון באזור שלנו ".  
השניים דנו בדרישה האמריקאית להקפאת הבנייה בהתנחלות .  כמו כן ,  ינסו השניים לסכם את הפרטים לקראת העצרת הכללית של האו"ם שתיפתח ב-23 בספטמבר .  ארה"ב מעוניינת כי במסגרת העצרת תתקיים פסגה משולשת של נתניהו ,  יו"ר הרשות הפלסטינית אבו מאזן ונשיא ארצות הברית ברק אובמה ושבה יודיעו הצדדים על חידוש המשא ומתן  .  
בשבוע שעבר פורסם כי אבו מאזן מסרב לפגוש את נתניהו ומתנה זאת בהקפאה מלאה של הבנייה בהתנחלויות ובמזרח ירושלים .  האמריקאים מקווים שהפגישה היום בין נתניהו ומיטשל תסלול את הדרך לקראת הפגישה המשולשת .
 רמז לתוכן הפגישה היום ניתן למצוא בדברים שאמר אמש נתניהו במהלך סקירה מדינית לפני ועדת החוץ והביטחון של הכנסת .  לדברי נתניהו , " היתה בקשה שלא נבנה בכלל ,  הבהרנו שנבנה 2,500 יחידות דיור .  אמרתי לאמריקאים שנשקול את צמצום היקף הבנייה ,  נאזן בין הרצון לעשות מחווה כדי לקדם משא ומתן להשקת תהליך מדיני לשלום ,  לבין הצורך לאפשר חיים נורמליים לתושבי יהודה ושומרון .  גם מבני ציבור נמשיך לבנות ".  עוד אמר ראש הממשלה כי  " צמצום הבנייה יהיה לתקופה מוגבלת ואין עדיין הסכמה על פרק הזמן .  הפלסטינים ציפו לעצירה מוחלטת של הבנייה ,  להקפאה .  ברור שזה לא יהיה ".  לגבי ירושלים אמר נתניהו כי  " ירושלים היא לא התנחלות והבנייה בה תימשך כרגיל ".  

" מקווה לפסגה משולשת בשבוע הבא "
 ראש הממשלה והשליח האמריקאי המיוחד דנו בדרישה להקפיא את הבנייה בהתנחלויות ,  לרבות במזרח ירושלים .  מיטשל : " מקווה שנגיע להבנות ".  נתניהו : " לא בכל מחיר "
 
