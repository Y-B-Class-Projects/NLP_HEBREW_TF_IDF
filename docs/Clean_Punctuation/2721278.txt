נתניהו : " נספק למשטרה אמצעים חדשים לטפל בחיסולים "
 בעקבות גל החיסולים בעולם התחתון בתקופה האחרונה ,  שהאחרון בהם התרחש אתמול בטיילת בתל אביב ,  הדגיש ראש הממשלה כי המשטרה תקבל את כל הגיבוי . " נחושים לעקור את התופעה "
 ראש הממשלה ,  בנימין נתניהו ,  התייחס בפתח ישיבת הממשלה לרצף החיסולים הפליליים בשבועות האחרונים ואמר כי הממשלה בראשותו נחושה להילחם בפשע המאורגן . " לא האזרחים צריכים לדאוג ,  אלא חברי משפחות הפשע ,  שאותם יש להכניס לכלא ",  אמר נתניהו .  הוא הוסיף כי הממשלה נותנת למשטרה  " את כל הגיבוי לטיפול בתופעה ".  
" אנחנו נחושים לעקור את התופעה הזאת ",  הדגיש ראש הממשלה . " היא חמורה מאוד ,  ואנחנו מגבים את המשטרה .  נספק לה את האמצעים הקיימים וניתן לה אמצעים חדשים לטפל בתופעה ". 
עוד על גל החיסולים:החיסול בטיילת תל אביב :  ארבעה הובאו לחקירהבמשטרה מודים :  אנחנו מוגבלים במניעת גל החיסוליםמאז אוקטובר :  6 מכוניות התפוצצו בשכונות מגורים 
אתמול ירו שני רעולי פנים למוות בתאהר ללה ,  תושב יפו בן 27 המוכר למשטרה ,  בזמן שישב ברכב במתחם התחנה בטיילת בתל אביב .  אלפי בני אדם שפקדו את מתחם הבילויים צפו במתרחש .  חקירת האירוע הוטלה על היחידה המרכזית  ( ימ"ר )  תל אביב ,  בפיקודו של ניצב משנה גדי אשד ,  אשר הנרצח היה יעד מרכזי שלה .
 ארבעה גברים הובאו אמש לחקירה במשרדי הימ"ר במסגרת חקירת החיסול .  מידת מעורבותם באירוע עדיין נבדקת ,  אך המשטרה צפויה לבקש להאריך את מעצרו של לפחות אחד מהם בבית משפט השלום בתל אביב בשעות הצהריים .  
החיסול הנוכחי הוא השלישי בשבועות האחרונים במסגרת מלחמות עבריינים .  המשטרה מחזיקה במידע מודיעיני רחב היקף ,  ועל אף זאת טרם נתפסו חשודים ברוב החיסולים או ניסיונות החיסול שאירעו בחודשים האחרונים .  

נתניהו : " נספק למשטרה אמצעים חדשים לטפל בחיסולים "
 בעקבות גל החיסולים בעולם התחתון בתקופה האחרונה ,  שהאחרון בהם התרחש אתמול בטיילת בתל אביב ,  הדגיש ראש הממשלה כי המשטרה תקבל את כל הגיבוי . " נחושים לעקור את התופעה "
 
