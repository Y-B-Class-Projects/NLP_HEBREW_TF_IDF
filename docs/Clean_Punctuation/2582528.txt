נתניהו הורה להתכונן לתקיפה באירן ;  דגן : " לא חוקי "
 בתכנית פתיחת העונה של  " עובדה "  ייחשף כי בכינוס  " השביעייה "  ב-2010 הדהים נתניהו את ראש המוסד דאז ואת הרמטכ"ל לשעבר ,  אשכנזי ,  שהשיב : " זה לא דבר שאתה עושה בלי לבצע בסוף "
 האם ראש הממשלה בנימין נתניהו ושר הביטחון אהוד ברק ניסו לבצע מחטף ולגרור את ישראל לתקיפה באירן ללא אישור הקבינט ?  בתכנית פתיחת העונה של  " עובדה "  שתשודר היום  ( שני )  בערוץ 2 ,  נחשף אירוע דרמטי שהתרחש במהלך שנת 2010 .  בתום ישיבה של פורום  " השביעייה "  פנה נתניהו לראש המוסד דאז ,  מאיר דגן ,  ולרמטכ"ל באותם ימים ,  גבי אשכנזי ,  והורה להם להכניס את מערכת הביטחון למצב של  " פ' פלוס "  - קוד שמשמעותו דריכת המערכת לאפשרות תקיפה .  השניים ראו בכך מחטף ,  והביעו התנגדות נחרצת ,  כשדגן טוען כי הדבר מצריך אישור הקבינט ,  אחרת ההחלטה אינה חוקית .
" זה לא דבר שאתה עושה אם אתה לא בטוח שתרצה בסוף לבצע ",  אמר אשכנזי ,  שהגיע לירושלים לפגישה שאמורה הייתה לעסוק בנושא ביטחוני אחר .  לדברי מקורבי אשכנזי ודגן ,  השניים היו  " ממש על הדלת ",  כשנתניהו זרק לעברם את הפקודה שהותירה אותם המומים .  מקורבי אשכנזי מסבירים כי חשש שעצם הכניסה ל"פ' פלוס ",  גם בלי יציאה מיידית לפעולה ,  תייצר  " עובדות בשטח "  אשר עלולות להוביל למלחמה : " האקורדיון הזה פולט מוסיקה כשמשחקים בו ",  הסביר הרמטכ"ל לשעבר .  
דגן ,  לפי כמה מהנוכחים באירוע ,  היה חריף ,  אף יותר מאשכנזי בתגובתו : " אתם עלולים לקבל החלטה לא חוקית על יציאה למלחמה ",  הטיח בנתניהו ובברק . " רק הקבינט מוסמך להחליט על כך ".  מאוחר יותר הסביר דגן כי  " ראש הממשלה ושר הביטחון פשוט ניסו לגנוב מלחמה ".  
לפי ברק ,  בהתייחסותו הראשונה לאותו אירוע ,  המשך הפגישה היה דרמטי לא פחות .  לטענתו ,  הרמטכ"ל אשכנזי השיב לנתניהו ולו ,  כי אי אפשר לבצע את פקודת  " פ פלוס "  מאחר שאין לצבא יכולת מבצעית .  חשוב להדגיש כי לא ברור אם אכן הייתה או לא הייתה יכולת לביצוע תקיפה באותו הזמן ,  אך מבחינת שר הביטחון ,  אשכנזי כשל בכך שלא הכין את האופציה ,  ולכן לא ניתן היה לבצע את פקודת  " פ' פלוס ".  בשיחות סגורות מתקומם אשכנזי : " ברק לא אומר אמת .  אני הכנתי את האופציה ,  הצבא היה מוכן לתקיפה ,  אבל גם אמרתי שתקיפה עכשיו תהיה טעות אסטרטגית ". 
בראיון לתכנית אומר ברק כי בניגוד לעמדת אשכנזי ודגן ,  משמעות הפקודה שניתנה אינה יציאה למלחמה .  עם זאת הוא מבהיר : " הדברים שאת מתארת הם באחריות ממשלה .  ההשערה שאם הרמטכ"ל לא ממליץ על דבר שיש יכולת לבצע אותו ,  אז לא יכולים להחליט לבצע אותו - אין לזה שום שחר .  רמטכ"ל צריך לבנות את היכולת המבצעית ,  הוא צריך לומר לנו מבחינה מקצועית אם אפשר לבצע או אי אפשר והוא יכול גם וצריך אפילו לצרף את המלצתו ,  אך אפשר לבצע את זה בניגוד להמלצתו ".  

נתניהו הורה להתכונן לתקיפה באירן ;  דגן : " לא חוקי "
 בתכנית פתיחת העונה של  " עובדה "  ייחשף כי בכינוס  " השביעייה "  ב-2010 הדהים נתניהו את ראש המוסד דאז ואת הרמטכ"ל לשעבר ,  אשכנזי ,  שהשיב : " זה לא דבר שאתה עושה בלי לבצע בסוף "
 
