סער בעד הקדמת הפריימריז : " אין מועמד מול נתניהו "
 השר גדעון סער תומך בהקדמת הפריימריז לראשות הליכוד ,  עליה הודיע ראש הממשלה נתניהו .  חכ כרמל שאמה-הכהן תקף את השר סילבן שלום שמתנגד למהלך :  טקטיקת חתרנות ובכיינות עלובה
שר החינוך ,  גדעון סער  ( ליכוד )  התייחס הבוקר  ( שני )  להחלטת ראש הממשלה ,  בנימין נתניהו ,  להקדים את הפריימריז לראשות הליכוד .  סער דיבר בזכות המהלך ,  לאחר שאמש יצאו מקורבי המשנה לראש הממשלה ,  השר סילבן שלום ,  שמתכוון ככל הנראה להתמודד מול נתניהו ,  כנגד הקדמת הפריימריס .  סער אמר כי  " המנהיגות של נתניהו חזקה ולא מעורערת ואני לא חושב שמישהו יכול להתמודד עמו במטרה לנצח .  אני אומר את זה מתוך תפיסה ריאלית .  אם חברי הליכוד ילכו לקלפיות בעוד חודשיים ,  זה לא רק חיסכון כספי ,  זהו גם מצב שאחוז המצביעים יהיה הגבוה ביותר ",  אמר סער לגל"צ .  
מוקדם יותר הבוקר תקף חבר הכנסת כרמל שאמה הכהן ,  את הדברים שאמרו אמש מקורבי השר שלום נגד ראש הממשלה כשאמר כי  " לצערי ,  אך לא להפתעתי ,  השר סילבן שלום מנסה לטשטש את חוסר הרלוונטיות ושפל הפופולריות שלו ,  בעזרת טקטיקת החתרנות ובכיינות עלובה ".  שאמה הכהן הדגיש את תמיכתו בנתניהו והוסיף כי  " הדבר דומה לכך שקבוצת הפועל ג'לג'וליה תלין על כך שקבוצת מנצ'סטר יונייטד מנסה לגנוב ניצחון עליה ,  על ידי קביעת שעת פתיחת המשחק .  נתניהו כראש ממשלה מכהן ינצח פריימריז בכל מועד ,  מכל מקום בעולם בו ינפוש ".  בתוך כך ,  אמר כי  " כל ליכודניק יודע ,  שמנהיג מנצח שומרים ולא מחליפים ".  
אמש נודע כי ראש הממשלה החליט לנצל את יום הבחירות לוועידת הליכוד ,  ה-31 בינואר 2012 ,  כדי לקיים גם בחירות לראשות הליכוד ,  ולמועמדה לראשות הממשלה .  בין היתר ,  נתניהו מעוניין ליצור לעצמו  " שקט תעשייתי "  עד לבחירות ב-2013 ,  וכן מעוניין לנצל את העובדה כי כבר מתקיימות בחירות בתנועה ,  ובכך לחסוך לה כמה מיליוני שקלים .  בשיחותיו עם חברי סיעתו הבהיר נתניהו כי הוא  " רוצה שנתיים יציבות עד הבחירות לכנסת ורוצה חופש פעולה ". 
הודעתו של ראש הממשלה על כוונתו להקדים את הפריימריז גררה אחריה ,  כצפוי ,  ביקורת מקרב הטוענים לכתר .  מקורבי השר שלום כבר הבהירו אמש בשיחה עם וואלה ! חדשות ,  כי שלום עשוי לפעול גם בכיוונים משפטיים נגד הקדמת הפריימריז .  נתניהו התקשר אל שלום ,  כמו אל כל חברי סיעתו ,  כדי לבשר לו על החלטתו ,  אלא שתגובת שלום הייתה צוננת : " יש כללים ברורים לליכוד ",  אמר לראש הממשלה , " החוקה אומרת שהבחירות לראשות המפלגה יתקיימו עד שישה חודשים לפני הבחירות הכלליות לכנסת .  זה יכול להיות קצת יותר מוקדם מכך ,  אך לא שנתיים לפני .  המהלך לא חוקי ". 
מקורבי שלום הבהירו כי  " לפי החוק ,  הבחירות לכנסת יתקיימו בנובמבר 2013 ,  ואין סיבה אמיתית לבחור את מועמד הליכוד לראשות הממשלה שנתיים לפני ,  משום שהמטרה היא לבחור את המועמד בעל הסיכויים הטובים ביותר לנצח בבחירות .  הדבר יכניס את כולם למערבולת פוליטית ,  כאשר שרים יעסקו בפוליטיקה ולא בעשייה .  בכל מקרה ,  לא נאמרה עדיין המילה האחרונה בעניין ". 
עוד באותו נושא:שלום לנתניהו : " הקדמת הפריימריז בליכוד ?  לא חוקי"נתניהו החליט להקדים את הפריימריז ל-31 בינואר
השתתף בהכנת הכתבה :  פנחס וולף 

סער בעד הקדמת הפריימריז : " אין מועמד מול נתניהו "
 השר גדעון סער תומך בהקדמת הפריימריז לראשות הליכוד ,  עליה הודיע ראש הממשלה נתניהו .  חכ כרמל שאמה-הכהן תקף את השר סילבן שלום שמתנגד למהלך :  טקטיקת חתרנות ובכיינות עלובה

