יהדות התורה וכולנו חתמו על הסכם קואליציוני עם נתניהו
ראש הממשלה השיג הסכמה עם כחלון וליצמן ,  שיצטרפו לממשלתו הרביעית .  הסנקציות הפליליות בחוק הגיוס יבוטלו ויתוקצבו מוסדות שלא מלמדים לימודי ליב"ה .  נתניהו : " אני נלהב לקראת העשייה המשותפת שלנו ,  נפעל למען האזרחים "
 ממשלת נתניהו הרביעית מתגבשת :  ראש הממשלה בנימין נתניהו הגיע הערב  ( רביעי )  לכנסת וחתם על הסכמים קואליציוניים עם מפלגת כולנו של משה כחלון ועם יהדות התורה .  עם הבית היהודי של נפתלי בנט עדיין קיימת מחלוקת בנוגע להסכם .
" התחייבנו במהלך מערכת הבחירות לפעול על מנת להוריד את מחירי הדיור ויוקר המחייה ,  לקדם שורה של רפורמות ולהמשיך להזניק את כלכלת ישראל ",  אמר נתניהו במעמד החתימה עם כולנו . " הכוונה המשותפת שלי ושל משה כחלון ,  שר האוצר המיועד ,  היא שכל מי שיישב סביב שולחן הממשלה ואני מקווה גם בכנסת היא לפעול ולהטיב עם אזרחי ישראל באמצעות הצמחה של הכלכלה הישראלית שתניב את הפירות לכלל האזרחים ". 
על פי ההסכם עם יהדות התורה ,  יועלו קצבאות הילדים לרמתן הקודמת ,  יבוטלו הסנקציות הפליליות בחוק הגיוס ,  רפורמת טיפולי שיניים תוכנס לסל הבריאות ,  ויישמר הסטטוס קוו בנושאי דת ומדינה .  כמו כן ,  תוקפא הרפורמה בגיור ,  יוחזר חוק נהרי שמאפשר לרשויות מקומיות לתקצב מוסדות חינוך שלא מלמדים לימודי ליב"ה ,  ותופעל רפורמת סיעוד לקשישים . 
" אני נלהב לקראת העשייה המשותפת שלנו ,  דיברנו הרבה על הצעדים שיש לעשות יחד ",  הוסיף . " הדבר החשוב שהושג היא ההבנה לשיתוף פעולה למען הכלל .  אני מתכוון לעבוד בכל העוצמה שניתנה בידנו על ידי אזרחי ישראל כדי להטיב באופן עמוק עם אזרחי מדינת ישראל ". 
יו"ר כולנו משה כחלון הוסיף : " סיימנו משא ומתן ארוך שהתמקד בכלי עבודה ובאמצעים שיסייעו לנו לקדם רפורמות .  המשק הישראלי זקוק לרפורמות ,  ואנחנו בסיעת כולנו יחד עם סיעת הליכוד ,  ראש הממשלה והשרים נדע להוביל אותן ".  לטענתו של כחלון , " בממשלה הבאה נקדם רפורמות בדיור ,  בבנקאות ונפעל לצמצום פערים בחברה הישראלית .  אנו בטוחים שנקבל שיתוף פעולה מלא מראש הממשלה ,  מחברי הכנסת מהקואליציה וגם מהאופוזיציה ". 
מוקדם יותר פורסם כי נתניהו היה מעוניין במעמד חתימה חגיגי בנוכחות תקשורת ,  ושכחלון העדיף שלא יתקיים אירוע כזה . 
" עברנו תקופה מאוד קשה במהלך הממשלה הקודמת ",  אמר ח"כ משה גפני  ( יהדות התורה )  ,  שמיועד להיות יו"ר ועדת הכספים ,  במעמד החתימה וטען כי ההסכם עם הליכוד  " יורד לרזולוציות "  הכי עמוקות . " לא היה קל לצוות המו"מ ,  אבל אנחנו מודים להם על מה שהם עשו .  אנחנו רוצים לחזור  ( להישגים של ,  ע"נ )  לכנסת ה-18 ,  הממשלה ההיא עשתה הרבה מאוד דברים ".  גפני הוסיף כי הוא מקווה שגם ש"ס תיכנס לקואליציה ,  ושכל עניין הרכבת הממשלה  " ייגמר במהרה ". 
כמו כן ,  הלילה נועד נתניהו עם יו"ר הבית היהודי נפתלי בנט וסיכם עמו כי בנוסף לתיק החינוך ,  הוא יקבל גם את תיק התפוצות .  עם זאת ,  התיק ,  שכיום כולל גם את ענייני ירושלים ,  עשוי להתפצל והסמכויות על הבירה יועברו לשר אחר .  בעבר הוזכר שמו של ראש עיריית ירושלים ניר ברקת כמי שעשוי למלא את התפקיד .
 עוד על המשא ומתן הקואליציונימרכיבים ממשלה :  יהדות התורה וכולנו על סף חתימה - פערים מול בנט ודרעיקריאה לנתניהו :  הפסק את מעורבות נתן אשל במו"מ הקואליציוני 
בנוסף לכך ,  גורם בכיר בליכוד המקורב לסביבת ראש הממשלה התייחס למתיחות בליכוד לקראת חלוקת התיקים : " התלונות וההתבכיינות כאילו נתניהו לא השאיר מספיק תיקים לליכוד הן קשקוש חסר כל אחיזה במציאות ",  אמר הגורם . " ראש הממשלה ממשיך להילחם כדי שלליכוד יהיו 12 שרים בממשלה ,  ובתוכם תיקים חשובים וחיוניים להובלת המדינה ,  המשק והחברה כמו תיק הביטחון ,  התחבורה ,  המשפטים ,  הפנים ,  האנרגיה והתשתיות הלאומיות ,  ביטחון הפנים ,  הרווחה ,  התקשורת ,  התיירות ועוד ". 
ח"כ יריב לוין ,  חבר צוות המשא ומתן הקואליציוני ,  מסר : " חתמנו הערב שני הסכמים קואליציוניים חשובים עם כולנו ועם יהדות התורה ,  אשר יפעלו לטובת כלל אזרחי ישראל .  יש בהם התחייבויות לרפורמות מרחיקות לכת שישפרו את חיי אזרחי ישראל בתחומים רבים ".   
" המשימה שנותרה בפנינו היא לסיים את התהליך ולהגיע לסיכומים עם השותפות הנותרות ",  הוסיף . " אני קורא לחברינו מסיעות הבית היהודי ,  ש"ס וישראל ביתנו להניח בצד את המחלוקות המעטות שנותרו ולחתום בהקדם על הסכמים שיאפשרו את תחילת עבודתה המיידית של הממשלה הבאה ".  
לפניות לכתב :  omri_n@walla.net.il
 ( עדכון ראשון :  17:53 )  

יהדות התורה וכולנו חתמו על הסכם קואליציוני עם נתניהו
ראש הממשלה השיג הסכמה עם כחלון וליצמן ,  שיצטרפו לממשלתו הרביעית .  הסנקציות הפליליות בחוק הגיוס יבוטלו ויתוקצבו מוסדות שלא מלמדים לימודי ליב"ה .  נתניהו : " אני נלהב לקראת העשייה המשותפת שלנו ,  נפעל למען האזרחים "
 
