לקראת העימות במפלגת העבודה :  הטיפים של היועצים הבכירים
מוטי מורל ממליץ להתמקד בנושא אחד ,  אבי בניהו אומר שצריך להוציא את היריב משיווי משקל במהירות ,  ואילו אביב בושינסקי מזהיר שהניצחון הוא לא חזית הכול .  אנשי התקשורת המנוסים עם ההמלצות למתמודדים על תפקיד יו"ר המפלגה
תשעה מתמודדים משתתפים במרוץ לראשות מפלגת העבודה ,  שיסתיים בבחירות ב-4 ביולי .  לצד היו"ר המכהן ח"כ יצחק הרצוג ,  מתמודדים ח"כ עמיר פרץ ,  שכיהן כיו"ר המפלגה בעשור הקודם ,  ח"כ אראל מרגלית וח"כ עמר בר-לב .  מועמדים נוספים הם אבי גבאי ,  שכיהן כשר להגנת הסביבה מטעם מפלגת כולנו ;  עמירם לוין ,  אלוף פיקוד הצפון לשעבר ;  פרופ' אבנר בן-זקן ,  מרצה בקריה האקדמית אונו ,  והפעילים החברתיים הוד קרובי ודינה דיין .
 חודש בדיוק לפני הבחירות לראשות המפלגה ישתתפו ששת המועמדים המובילים ,  על פי הסקרים ,  בעימות מיוחד באולפן השקוף של וואלה !  NEWS בהנחייתו של יעקב אילון .  העימות ,  שיעסוק בסוגיות המרכזיות על סדר היום הציבורי ,  יועבר בשידור חי מחר  ( ראשון )  בשעה 14:00 .
 עוד בוואלה !  NEWS:לקראת העימות באולפן וואלה !  NEWS :  אלה המתמודדים לראשות העבודהלפני הפגנת השמאל :  מועמדי העבודה מתכתשים על כניסה לממשלההקרב על הבחירות במחנה הציוני : " די עם השיימינג למפקדי הארגזים " 
" בחרו כמה מסרים ברורים ודאגו לחזור עליהם מספר רב של פעמים לאורך העימות ",  אמר לוואלה !  NEWS היועץ האסטרטגי מוטי מורל .  מורל מאמין בהכנה מושכלת לפני העימות , " אם היה אפשר להתמקד בנושא אחד ולחזור על המסר שלו שוב ושוב זה מה שהייתי עושה ".  מורל הדגים את האופן בו יש לחזור על המסרים לאורך העימות : " אם הייתי בוחר למשל את נושא הביטחון ,  גם אם הלקוח שלי היה נשאל על כלכלה ,  הייתי מנחה אותו לתת תשובה קצרה על הכלכלה ובסיומה לומר 'כלכלה יכולה להצליח אם המצב הביטחוני טוב' ,  ואז שוב הייתי חוזר למסר אותו למדתי ושיננתי בחזרות לעימות ". 
מורל ניהל שורה של מערכות בחירות לכנסת ,  הוא היה חלק מצוות הבחירות של הליכוד בשנת 1988 ,  קופירייטר ראשי במערכת הבחירות של יצחק רבין בשנת 1992  ( "ישראל מחכה לרבין ")  ,  מנהל הקמפיין במערכת הבחירות של בנימין נתניהו ב-1996  ( "פרס יחלק את ירושלים ")  ,  ושל מפלגת ישראל בעלייה בשנת 1999  ( "נאש קונטרול ")  .  אחד ההישגים הגדולים של מורל הוא ניצחונו של בנימין נתניהו בבחירות 1996 מול שמעון פרס .  נתניהו פיגר בסקרים בפער של כ-20% ,  ונראה היה כי הניצחון של פרס מובטח .  הסלוגן  " פרס יחלק את ירושלים "  שהגה מורל סייע לניצחונו של נתניהו .  
רבות דובר על העימות שנערך במסגרת מערכת הבחירות לכנסת ה-15 בשנת 1999 ,  בין מועמד הליכוד בנימין נתניהו למועמד מפלגת המרכז ,  יצחק מרדכי ,  כשמועמד ישראל אחת ,  אהוד ברק סירב לקחת חלק בעימות .  העימות שודר בטלוויזיה וזכה ל 44.4% צפייה .  שני היועצים שעמדו אז מאחורי נתניהו ומרדכי הם אבי בניהו ואביב בושינסקי ,  בניהו ,  בעברו דובר צה"ל ,  מפקד גלי צה"ל ,  יועץ התקשורת לראש הממשלה ושר הביטחון ,  עיתונאי ופרשן .  בשנת 1996 מונה בניהו ליועץ התקשורת של שר הביטחון יצחק מרדכי .  הוא כיהן בתפקידו עד להסרת מועמדתו של מרדכי מראשות מפלגת המרכז . " בעימות באופן כללי ובפרט בעימות בעידן הטלוויזיוני אתה חייב לגרום למי שמתמודד מולך להגיר זיעה ",  אמר בניהו . 
" צריך להוציא אותו משיווי משקל ,  להראות לצופה שהוא מסתיר משהו ,  שהמצב שהוא מנסה לתאר שונה מהמציאות  המטרה העיקרית היא להוציא את המתמודד משיווי משקל כבר בשלב הראשון של העימות ",  הבהיר .  בניהו הוסיף שבעידן הטלוויזיה לשפת הגוף יש חשיבות רבה , " אני ייעצתי למרדכי לבצע פעולות שידרשו מעורך המהדורה להתמקד בו גם בזמן דבריו של ביבי  למשל גיחוך ,  או הרמת היד בביטול ".  
בהמשך התייחס בניהו לתוכן הנאום , " אתה לא צריך לדבר על השבחים שלך ולא בגנות המתחרים שלך  מה שצריך זה להציג תוכנית עבודה סדורה  'כשאני אבחר אני מתכוון לעשות כך וכך' ובהמשך לדבר על הכוח הטמון במפלגה  'אני מתחייב להקים גוש גדול ,  גוש מרכז שמאל למשל ,  כמו זה שניהל את המדינה לפני 20 שנה' ".  לטענתו ,  יש  " וירוס פנימי "  במפלגת העבודה ,  וזה שייבחר ,  אם הוא רוצה להוביל את המפלגה להישגים בבחירות הקרובות ,  יצטרך לטפל במחלה הפנימית של המפלגה .  
מול מרדכי התמודד אז בעימות המפורסם בנימין נתניהו .  מאחורי נתניהו עמד בושינסקי ,  שעזב את גלי צה"ל שם שימש ככתב המדיני ומונה ליועץ התקשורת של נתניהו .  בתקופתו כדובר משרד ראש הממשלה התמודד עם תדמיתו של נתניהו שהדרדרה בדעת הקהל ובאמצעי התקשורת .  בושינסקי שימש בתפקיד זה עד לאחר סיום כהונתו של נתניהו בעקבות כשלונו בבחירות 1999 וההפסד לברק . 
" מדידה של ניצחון או הפסד בעימות עושה עוול ,  כי לא תמיד זה שניצח בעימות הוא זה שמנצח בסופו של דבר בקלפי .  זה שווה ערך לנצח בקרב אבל להפסיד במלחמה ",  אמר בושינסקי .  היועץ לשעבר התייחס לניצחונו של נשיא ארצות הברית דונלד טראמפ בבחירות ואמר כי זו ההוכחה לדבריו . " מבחינת רבים קלינטון הייתה זו שניצחה בעימותים לאורך הבחירות ,  אבל טראמפ הצליח בדרכו להעביר את המסרים שלו כך שיחלחלו אל הציבור האמריקני ".  
בושינסקי נזכר בעימות המפורסם בשנת 1999 , " ברק פחד לשבת מול נתניהו בעימות כי ברק ידע שביבי חזק מאוד בטלוויזיה ,  מבחינתנו התייחסנו לכך כיתרון ,  ודרשנו ממארגני העימות שיהיה לידנו כיסא ,  אותו נתניהו דאג להזכיר כמות רבה של פעמים לאורך העימות ככיסא אליו סירב ברק להגיע ".  בושינסקי הזכיר שלאורך העימות מרדכי כינה את נתניהו שקרן ואמר לו  " ביבי ,  תסתכל לי בעיניים ".  עבור הפרשנים ,  נתניהו קיבל מכה ניצחת ממרדכי .
 לטענת בושינסקי למרות הטענות על ניצחונו של מרדכי בעימות ,  מאותו הרגע התחילה הנפילה של מרדכי בסקרים ולאחריה בבחירות . " אסור להסתכל היום על התוצאה המוחלטת ,  מה שחשוב הוא אם המסרים עברו לציבור ,  לפעמים זהו רק ניצחון פירוס .  היום אני מייחס בראייה לאחור חשיבות נמוכה לעימותים .  למי שיש אורך רוח הוא זה שינצח את העימות הזה ",  אמר .  

לקראת העימות במפלגת העבודה :  הטיפים של היועצים הבכירים
מוטי מורל ממליץ להתמקד בנושא אחד ,  אבי בניהו אומר שצריך להוציא את היריב משיווי משקל במהירות ,  ואילו אביב בושינסקי מזהיר שהניצחון הוא לא חזית הכול .  אנשי התקשורת המנוסים עם ההמלצות למתמודדים על תפקיד יו"ר המפלגה

