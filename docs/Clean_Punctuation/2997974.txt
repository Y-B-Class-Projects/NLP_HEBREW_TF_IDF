סנאטור פרו-ישראלי : " נתניהו משך את השטיח מתחת לרגלי תומכיו בקונגרס "
 הרפובליקני הבכיר גרהאם תקף את ראש הממשלה בשיחה סגורה עם מנהיגים יהודים אמריקנים על רקע החתימה על הסכם הסיוע ,  שבמסגרתו התחייבה ישראל לא לבקש תוספות מימון מהקונגרס .  בשבוע שעבר נחשף בוואלה !  NEWS כי מחלוקת בינו לבית הלבן עיכבה את אישור ההסכם
ראש הממשלה בנימין נתניהו  " משך את השטיח מתחת לרגליהם "  של חברי הקונגרס הפרו-ישראלים כשמיהר לחתום על הסכם הסיוע הביטחוני עם ממשל ברק אובמה  כך אמר הסנאטור האמריקני לינדזי גרהאם בשיחה עם מנהיגי קהילות יהודיות בארצות הברית ,  שעליה דווח באתר החדשות היהודי-אמריקני Jewish Insider .  בשבוע שעבר נחשף בוואלה !  NEWS כי מחלוקת בין גרהאם לבית הלבן היא שעיכבה את השלמת הסכם הסיוע הביטחוני בין ישראל לבין ארצות הברית לעשור הקרוב .
" זה מה שהייתי אומר לביבי ",  אמר למנהיגים היהודים . " 'כשחברי קונגרס מגיעים לישראל ,  אתה מדבר ברהיטות על צרכיה של מדינת ישראל ועל האיומים עליה .  ובכן ,  אל תספר לנו על כל הצרכים האלה וכשאנחנו מנסים לעזור לך  תמשוך את השטיח מתחתינו' ",  הסביר .
 לקריאה נוספת:הסנאטור שמונע חתימת הסכם הסיוע : " אמרתי לנתניהו שהממשל יכול להזדיין "" ככל שישראל בטוחה ,  כך ארה"ב בטוחה ":  נחתם הסכם הסיוע הביטחוניאתגר ראשון להסכם הסיוע ?  בקונגרס מתעקשים להשיג מימון נוסף לישראל 
ביום חמישי נחתם הסכם הסיוע חסר תקדים בין שתי המדינות ,  שבמסגרתו תעביר וושינגטון 38 מיליארד דולרים לירושלים במשך עשור עבור סיוע צבאי והגנה מפני טילים .  שעות לאחר חתימת ההסכם הציב הסנאטור הרפובליקני גרהאם מבחן ראשון .  בהסכם ישראל התחייבה שלא לבקש יותר תוספות מימון מהקונגרס ,  ואף להחזיר כל סכום שהקונגרס יבחר להעביר לה באופן עצמאי .  עם זאת ,  גרהאם הודיע כי אינו מקבל את ההגבלות הללו ,  ושבשבוע הבא הוא מתכוון להציג חקיקה למימון תוספת של כמיליארד דולרים וחצי .  
גרהאם ,  יו"ר ועדת המשנה לענייני תקציב החוץ בסנאט ,  נחשב לאחד מתומכיו הגדולים של הממשל הישראלי בוושינגטון .  הוא עיכב בשבועות האחרונים את ההודעה על השלמת המשא ומתן על הסכם הסיוע ,  אף שהפרטים בין ישראל לארצות הברית נסגרו כבר בתחילת החודש שעבר .  כפי שפורסם השבוע ,  לראשונה בוואלה !  NEWS ,  גרהאם סירב לקבל את הסעיף בהסכם הסיוע הקובע כי ישראל לא תוכל לבקש יותר תוספות מימון מהקונגרס ,  בטענה כפולה .  ראשית ,  טען גרהאם ,  הקונגרס אינו צד בהסכם ,  והממשל אינו יכול לחייב אותו במגבלות מימון כלשהם .  שנית ,  הסנאטור התעקש כי אפשר להגדיל את הסיוע לשנה הקרובה ,  ואף גרס כי לארצות הברית יש מחויבות כזו ,  על רקע הסיכון המוגבר שיצר לדבריו הסכם הגרעין עם איראן .
 בישראל ניסו להסביר לגרהאם כי היא מכבדת את ההסכם עם הממשל ואינה מעוניינת בתוספות סיוע מהקונגרס .  ביולי האחרון ,  הסנאטור ביקר בירושלים ונפגש עם ראש הממשלה ,  והבהיר לו כי הוא מתכוון בכל זאת להמשיך ולקדם חקיקה שתעביר תקציבים נוספים לישראל .  כמה ימים לאחר מכן ,  פרסמה לשכת נתניהו הודעה על יציאתו לוושינגטון של ממלא מקום ראש המל"ל ,  יעקב נגל ,  במטרה להשלים את הסכם הסיוע .  ההודעה כללה הבהרה רשמית כי פעולותיו של גרהאם אינן נעשות על דעתו של נתניהו .
  ( עדכון ראשון :  21:48 )  

סנאטור פרו-ישראלי : " נתניהו משך את השטיח מתחת לרגלי תומכיו בקונגרס "
 הרפובליקני הבכיר גרהאם תקף את ראש הממשלה בשיחה סגורה עם מנהיגים יהודים אמריקנים על רקע החתימה על הסכם הסיוע ,  שבמסגרתו התחייבה ישראל לא לבקש תוספות מימון מהקונגרס .  בשבוע שעבר נחשף בוואלה !  NEWS כי מחלוקת בינו לבית הלבן עיכבה את אישור ההסכם

