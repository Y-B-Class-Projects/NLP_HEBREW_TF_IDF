פרשנות :  אסור לברק ונתניהו להתעלם מטענות דיסקין
ראש השב"כ לשעבר אינו הראשון המפקפק בהתמודדות של השניים עם הנושא האירני .  גם דגן ,  אשכנזי ואפילו גנץ עשו זאת .  המחלוקות בהנהגה מחייבות את נתניהו וברק לתת הסברים לציבור
 ( צילום :  רויטרס ,  עריכה :  יאיר דניאל )  
ראש השב"כ לשעבר ,  יובל דיסקין ,  ראש המוסד לשעבר ,  מאיר דגן ,  והרמטכ"ל לשעבר ,  רא"ל במיל' גבי אשכנזי ,  הציגו בשנה האחרונה ביקורת על ראש הממשלה ,  בנימין נתניהו ,  ושר הביטחון ,  אהוד ברק ,  בכל מה שקשור לתהליך קבלת ההחלטות בדיון על פרויקט הגרעין האירני .  כל אחד בחר להציג את הביקורת בדרכו שלו אך הם היו מאוחדים בדעה אחת כי נתניהו וברק פזיזים בכל מה שקשור לתקיפה באירן .  הביקורת התפרסמה ברבים ,  עוררה שיח ,  גלי פרשנות וביקורת שחלפו עם הזמן .
 ביום שישי בחר דיסקין ,  שנוהג לברוח מהתקשורת ,  לנקוט בביקורת פומבית ,  ישירה וחריפה על אופן התנהלותם של ברק ונתניהו .  דיסקין השתמש במושג  " אמון ",  שבשיח בין אנשי ביטחון מהווה בסיס לכל פעולה פשוטה ומכאן העוצמה שמייחסים במערכת הביטחון לדבריו .
 אנשים בסביבת ברק טענו בתגובה כי דיסקין בדבריו מצטרף לתסכול של אשכנזי ושל דגן ,  לאחר שהוחלט לא להאריך להם את הכהונה ולכן הם עדיין מסתובבים עם צביטה בלב ותסכול מתגבר .  למרות התגובה ההגיונית של אנשי ברק ,  לא ניתן להתעלם מהביקורת של שלושת הגורמים המשפיעים ביותר על הביטחון של מדינת ישראל בעשור האחרון ואין עוררין שכל אחד מהן היה מצטיין ומוצלח בתפקידו .  כשמחברים את הביקורת של השלושה נגד ברק ונתניהו ,  כל אזרח בר דעת במדינת ישראל כבר מבין שמשהו בצמרת המדינה מקולקל ואולי הדיונים על פרויקט הגרעין האירני הם לא באמת יסודיים ומקצועיים .  אין עשן בלי אש ,  יאמר כל חכם .  אי אפשר לומר שהשלושה פלטו פליטות פה ואמרו דברים לא מבוססים .  
דבריו של דיסקין לא נאמרו בחלל ריק אלא ימים ספורים לאחר שהרמטכ"ל ,  רא"ל בני גנץ ,  בחר להתבטא בראיון חג לעיתון  " הארץ ".  בראיון אמר במפורש גנץ כי הוא חושב שהאירנים לא החליטו על הליכה לייצור פצצה גרעינית ויתרה מזאת ,  הוא משוכנע שהם רציונליים בתהליך קבלת ההחלטות שלהם ,  בניגוד גמור לדעתו של אהוד ברק .  התבטאויותיו של גנץ עוררו תהיות על טיב מערכת היחסים שלו עם ברק ,  כשברקע זוכים דבריו לסיקור ברחבי העולם .  מזכיר ההגנה האמריקאי ,  לאון פנטה ,  בחר להגיב לדבריו של רא"ל גנץ ,  ספק בציניות ספק בתום לב ,  כשאמר כי הוא מקווה שבני גנץ צדק בעניין הסוגיה האירנית ואולי הוא יודע דברים שהאמריקאים לא יודעים .
 ההתבטאויות של דיסקין ורא"ל גנץ מטילים צל כבד על הקו הניצי של ראש הממשלה ושר הביטחון ברק המוביל את צה"ל לתקיפה אפשרית באירן .  מה שיכול להרגיע את הציבור הוא כובד משקלו של הרמטכ"ל בכל מה שקשור לנושא זה .  חשוב ונכון שצה"ל יכין את כל האפשרויות לתקיפה וייערך לכך במלוא הכוח והרצינות .  עם זאת ,  יש להניח שכל ממשלה בישראל לא תעז לצאת למהלך כה נרחב ובעל משמעות אסטרטגית ,  הכולל השלכות מדיניות כבדות משקל ,  ללא תמיכה והסכמה גורפת של הרמטכ"ל .  למרות זאת ,  ראוי שראש הממשלה או שר הביטחון ימסרו הסברים בנושא לציבור בישראל ולא יסתתרו מאחורי תגובות שחוקות של דוברים ממולחים ומטבעות לשון שתכליתן לעמעם את הביקורת בציבור .  
לקריאה נוספת :" דיסקין מביך ופוגע במורשת ראשי השב"כ"דיסקין נגד נתניהו וברק : " לא מאמין ביכולתם"מאיר דגן :  תקיפת אירן כעת תהיה טעות , " יש עוד זמן"פנטה :  מקווה שגנץ צדק כשאמר שהמשטר האירני הגיוני
לפניות לכתב :  amir.bohbot@walla.com 

פרשנות :  אסור לברק ונתניהו להתעלם מטענות דיסקין
ראש השב"כ לשעבר אינו הראשון המפקפק בהתמודדות של השניים עם הנושא האירני .  גם דגן ,  אשכנזי ואפילו גנץ עשו זאת .  המחלוקות בהנהגה מחייבות את נתניהו וברק לתת הסברים לציבור

