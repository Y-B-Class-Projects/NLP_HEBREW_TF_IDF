אחרי איום החרדים :  נתניהו ביקש להאיץ את קידום חוק הגיוס
פרסום ראשון :  לפי גורמים במפלגות החרדיות ,  ראש הממשלה שוחח עם שר הביטחון והבהיר כי אין מקום למשחקים פוליטיים בקידום ניסוח החוק בכנסת .  לשכת שר הביטחון :  לא מתייחסים לתוכן שיחותיו עם ראש הממשלה
פרסום ראשון :  ראש הממשלה בנימין נתניהו ביקש להאיץ את העבודה על ניסוח חוק הגיוס ,  כך לפי גורמים במפלגות החרדיות .  נתניהו אף שוחח בימים האחרונים בנושא עם שר הביטחון ויו"ר מפלגת ישראל ביתנו אביגדור ליברמן והבהיר לדבריהם כי  " אין מקום למשחקים פוליטיים "  בקידום החוק בכנסת .  
בלשכת נתניהו סירבו להתייחס לדברים .  בלשכת ליברמן מסרו בתגובה : " שר הביטחון אינו מתייחס לשיחותיו עם ראש הממשלה ". 
עוד בוואלה !  NEWS:היועמ"ש רומז לארדן :  נתניהו לא יוכל להתערב במינוי המפכ"ל הבאתום עידן העמימות :  ארה"ב סימנה את המטרה - הפלת המשטר באיראן"חשבתי שנמות ":  בני זוג אבדו במדבר - וחולצו לאחר שכתבו SOS באבנים 
העבודה על חוק הגיוס החדש נמצאת בימים אלה בשלבי סיום .  צוות מיוחד שהקים שר הביטחון לפני למעלה משלושה חודשים נמצא בניסוחים האחרונים על טיוטת הצעת החוק .  לכשיסתיים ניסוחו ,  יעבור החוק לאישורו של הרמטכ"ל ,  שר הביטחון וגורמים פוליטיים נוספים .  ליברמן הודה אתמול בישיבת סיעה כי  " זה לקראת סיום .  מדובר בניסוחים אחרונים .  ההתרשמות שלי היא שהצוות פועל תחת גישה אחידה ". 
בקשת נתניהו מגיעה לאחר שראשי יהדות התורה ,  סגן השר יעקב ליצמן וח"כ משה גפני הזהירו אותו בשבוע שעבר כי לא יוכלו להמשיך כחברים בקואליציה אם לא יוסדר מחדש הפטור משירות צבאי לתלמידי הישיבות שנפסל בבג"ץ .  במכתב ששיגרו השניים הם הזכירו כי סיעות הקואליציה התחייבו להתניע את הליך החקיקה בנושא בתוך חודש מתחילת כנס הקיץ של הכנסת ,  תקופה שמסתיימת בימים הקרובים . 
" למרות טרדותיך הרבים ,  אנו מבקשים להסב את תשומת לבך לדבר החשוב והיסודי אשר הוא יקר לנו מכל ",  כתבו השניים . " אנו מסיימים כעת שלוש שנים מעת שכוננה ממשלה זו בראשותך .  כזכור ,  בעת המשא ומתן הקואליציוני בין יהדות התורה לליכוד היה לפנינו הנושא המרכזי שבלעדיו לא היינו חלק בקואליציה זו ,  והוא הסדרת מעמד בני הישיבות מול שלטונות הגיוס ". 
משבר חוק הגיוס כמעט הסתיים בפירוק הממשלה לפני סוף כנס החורף של הכנסת .  המפלגות החרדיות איימו לפרוש מהממשלה לאחר שליברמן הודיע כי מפלגתו תצביע נגד החוק והבהיר שהוא יטופל אך ורק על ידי משרד הביטחון .  גפני וליצמן הצהירו בשבוע שעבר במכתבם לנתניהו כי  " לולא הסעיף שנקבע בהסכם הקואליציוני בנושא מעמד בני הישיבות לא היינו שותפים לקואליציה ,  וכך היא ההנחיה גם לגבי העתיד .  אנו מלאי תקווה שאכן מה שהובטח בנושא זה יקוים ,  ואנו מצפים לתגובתך ".  

אחרי איום החרדים :  נתניהו ביקש להאיץ את קידום חוק הגיוס
פרסום ראשון :  לפי גורמים במפלגות החרדיות ,  ראש הממשלה שוחח עם שר הביטחון והבהיר כי אין מקום למשחקים פוליטיים בקידום ניסוח החוק בכנסת .  לשכת שר הביטחון :  לא מתייחסים לתוכן שיחותיו עם ראש הממשלה

