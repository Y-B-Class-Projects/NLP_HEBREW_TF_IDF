פשרת האולפנה - ניצחון לגוש אמונים
הכנסת החליטה ברוב קולות על פינוי חמשת המבנים מגבעת האולפנה .  דן מגן סבור כי בפיצוי שהבטיח ראש הממשלה ,  בדבר בניית 851 יחידות דיור חדשות ,  קבעו המתנחלים  " תג מחיר "  חדש
פינוי חמשת המבנים בגבעת האולפנה ,  שהדרך אליו נסללה בהפלת מה שכונה  " חוק ההסדרה "  בכנסת אתמול  ( רביעי )  הוא ניצחון מוחץ לגוש אמונים .  כן ,  ניצחון מוחץ .  המתנחלים מבית אל קבעו  " תג מחיר "  ממנו אף ממשלת ימין לא תוכל לסגת עוד בעת כוונה לפינויים עתידיים .  לראשונה ,  מגזר זה זוכה לטובות הנאה שלטוניות עבור שמירה על החוק ,  המינימום הנדרש .  לא למען הסדר מדיני ,  לא עבור מחוות דיפלומטיות יפונו המשפחות מבתי בית אל ,  אלא לשם אתנן פוליטי ,  והיו בטוחים ,  הן יקבלו עשרת מונים יותר  כך הבטיח ראש הממשלה  " שומר שלטון החוק ",  שחרדתו המבוימת מבית המשפט העליון יכולה לשמש בית ספר בבתי ספר למשחק .
 הסאגה הזו נמשכה זמן רב ,  ואיומים נשמעו מכאן ומכאן .  אולם קול אחד לא נשמע  קול בעל הקרקע ,  שכבשתו נגזלה ,  שצפה מכפרו הסמוך כיצד בתים לבנים עם גגות רעפים אדומים צומחים על אדמתו כפטריות ,  גם לאחר שהגשם פסק לרדת .  אולי התכוונה משפחתו לנטוע כרם ענבים במקום ,  אולי מטע זיתים ,  אולי אפילו התכוונו להקים ,  מסד לטפחות ,  בית חדש למשפחה המתרחבת .  מי יודע ? 
נתניהו הבטיח להקים לא פחות מ-851 יחידות דיור חדשות בניסיון להפיס את זעם המתנחלים ,  ונשיפתו של פייגלין נמשכת .  בימין תמיד מעלים-מזכירים את הבנייה הבדואית הבלתי-חוקית כדוגמא לאי-אכיפת החוק ,  לשיטתם .  הייתם מדמיינים הבטחת מלך ישראל ,  ביבי קינג ,  למשפחה מעין-עראקיב שבנתה את ביתה על קרקע בלתי מוסדרת עם עסקת חבילה ופיצוי מפנקת שכזו ?  לא ולא .  
אלא שהסערה שחלפה תחולל סערה אחרת .  עין העולם לציון צופיה ,  כמו גם לסוריה ,  מצרים ושכנות סוערות אחרות .  אל לו לנתניהו לאתגר את קובעי המדיניות בוושינגטון הבירה .  אלה לא פראיירים .  אלו לא נתונים למרותו ,  או לכוח זרועו .  את זרעי הפורענות שנזרעו אתמול נקצור כולנו ,  ואבק סמיך מעוור עיניים יישאו עמם הנץ הזרעים .  ומה בדבר הרשות הפלסטינית ,  כלב פודל נרצע שיזכיר כי בתוכו שוכן רוטווילר ?  האם תשולח הרסן ,  האם תביא עסקת שיילוק הנוכחית להתעוררות הנמים את שנתם בג'נין ובשכם ?  האם  " דם על הידיים "  יתברר מעסקה חד-צדדית זו ?  מי יודע .
 והמתנחלים ,  קוזאקים גזולים בעיני עצמם ,  לא מסוגלים להרפות ,  לשחרר ,  להבין כי החוק במרבית המקרים מגן עליהם .  והציבור הישראלי הדומם ,  יושב בבית ואינו מבין מה הסיפור הגדול .  חמישה מבנים ,  30 דירות ,  מה זה לעומת אלפי הדירות הנבנות בישראל מדי יום .  מי שרוצה לתפוס מרובה - סופו שלא יתפוס ,  אומרים לעצמם צופי החדשות בראשון לציון וכרמיאל ,  בבית שאן ואופקים .  נאנקים תחת עול חייהם ,  חיינו ,  מה להם ולחמשת המבנים ?  לא גורל המדינה תלוי בהם ,  לא גורלם .  ומי יממן את הליך ה"ניסור ",  מאין יילקח הכסף ?  
בתום ההצבעה על חוק ההסדרה ,  שנועד להכשיר את השרץ פר-אקסלנס ,  נוצרה דממה במליאה .  על פניו ,  כולם שבעי רצון .  לבד מה"מורדים "  שוודאי ישבו אותה עת בקלונם בלשכותיהם במשכן כנסת ישראל ,  חוששים לצאת את פתח הדלת ,  שמא יתקיפום עדת עיתונאים ,  ומה ישיבו להם ,  לאן יוליכו כבודם .  ככה זה כשאין אופוזיציה ,  ש"אחרי רבים להטו ? ת "  מספר דברים הפך לבונטון .  חסר מי שיצעק שהמלך , " ביבי דה קינג ",  נראה היום עירום .  
לקריאה נוספת : המורדים נעדרו ,  חוק ההסדרה נפל בקריאה טרומיתראש הממשלה נתניהו :  החוק שנדחה היה פוגע בהתיישבותמארגז התירוצים :  איפה היו המורדים בהצבעה במליאה ?  

פשרת האולפנה - ניצחון לגוש אמונים
הכנסת החליטה ברוב קולות על פינוי חמשת המבנים מגבעת האולפנה .  דן מגן סבור כי בפיצוי שהבטיח ראש הממשלה ,  בדבר בניית 851 יחידות דיור חדשות ,  קבעו המתנחלים  " תג מחיר "  חדש

