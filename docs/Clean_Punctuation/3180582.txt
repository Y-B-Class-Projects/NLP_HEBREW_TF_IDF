 " אין סיכוי שישראל תסרב לארח את האירוויזיון ,  אני מאד אופטימי "
 למרות שבתאגיד ממשיכים להביע גם היום עמדה נחרצת נגד תשלום הערבות בסך 12 מיליון יורו מכיסם ,  מעריך גורם בכיר באיגוד השידור האירופי בשיחה עם וואלה !  תרבות : " יימצא פתרון ,  אני אופטימי ".  דוד ביטן : " להערכתי לא יהיה אירוויזיון בארץ "
 מתבצרים בעמדתם :  לאחר שאתמול פורסם כי יושב ראש מועצת התאגיד ,  גיל עומר ,  הודיע לראש הממשלה בנימין נתניהו כי אם לא תועמד הערבות עד מחר ,  התאגיד יודיע על ביטול האירוויזיון - בתאגיד ממשיכים להביע גם היום  ( שני )  עמדה נחרצת נגד התשלום מכיסם .  גורמים בתאגיד אמרו הבוקר לוואלה !  תרבות שעל הסכום הכולל - 35 מיליון יורו - הם מוכנים להתפשר ,  כך שלא יוטל על הממשלה בלבד ,  אולם בכל הנוגע לסכום הערבויות שאמור להיות משולם עד מחר - 12 מיליון יורו  - " אין על מה לדבר ". 
עם זאת ,  גורם בכיר באיגוד השידור האירופי העריך בשיחה עם וואלה !  תרבות שיימצא פתרון למשבר : " קשה לי לדמיין מצב שבו ממשלת ישראל תסרב לקיים בארץ את תחרות האירוויזיון ,  אני חושב שיימצא פתרון .  אני מאוד אופטימי ".  

הגורם הבכיר אישר כי באיגוד השידור האירופי מודעים לדרמה הגדולה המתחוללת בימים אלו בישראל ,  על רקע המחלוקת סביב תשלום הערבות ,  אך הבהיר : " אנחנו לא יכולים להגיב על דיון פנימי בין התאגיד לממשלה .  אנחנו מחכים להודעה מ'כאן' .  אנחנו צריכים לחכות שהדד ליין יפקע ואז נראה מה אנחנו עושים .  אנחנו לא יכולים להגיב לפני שיעבור הדד ליין ". 
זו דרמה גדולה בישראל .  מה תעשו אם לא תקבלו את הכסף ?  
" לא כל דרמה שמדברת לישראלים מדברת לכל העולם .  את המסקנות שלנו אתם תדעו מחר "
 מה אתם חושבים ש'כאן' יעשו אם הם לא יקבלו את הכסף מהממשלה ?  
" אני לא יודע מה קורה ומהניסיון שלי כשהדד ליין מגיע ..  .  דברים קורים .  אז נראה מה יקרה בסוף היום "
 ומה איגוד השידור יעשו במקרה כזה ?  
" במקרה שבו הממשלה לא תביא את הכסף ל"כאן ",  אנחנו נדבר ואיתם ונראה מה נעשה אבל אנחנו מדברים איתם ולא עם הממשלה והכל היפותטי כרגע .  מהניסיון שלי כשהדד ליין מגיע מתחילים לפעול ,  בעיקר מהניסיון שלי עם הממשלה הישראלית .  עכשיו אנחנו סתם מייצרים ספקולציות ".  

ראש הממשלה ושר האוצר נועדו אתמול בעניין איום ביטול האירוויזיון ולדברי גורמים בסביבת ראש הממשלה ובמשרד האוצר הם אחידים בעמדתם שהאחריות על הפקת האירוויזיון ועל קיומו היא אחריות בלבדית של התאגיד . " התאגיד צריך לממן את האירוויזיון מהתקציב שלו .  יש להם 750 מיליון שקלים לשנה ,  הציבור לא צריך לממן את האירוויזיון בתקציב נוסף .  האחריות המלאה היא על התאגיד "'  הגורמים אמרו לוואלה !  תרבות .
 ח"כ דוד ביטן  ( הליכוד )  ,  הנחשב למקורבו של ראש הממשלה ,  אמר הבוקר כי להערכתו ,  אירוויזיון 2019 לא יתקיים בישראל .  בראיון לגלי צה"ל ,  האשים ביטן את תאגיד השידור באחריות למצב ,  בשל סירובו לקבל הלוואה מהממשלה . " זה נראה כאילו זה הולך למקום לא טוב .  לתאגיד יש תקציב קבוע בחוק ,  כדי שהממשלה לא תוכל לשנות אותו .  ולכן זו בעיה מפני שהם לא מוכנים לקחת הלוואה אבל גם לתקן את החוק עכשיו בתקופת הפגרה ,  תוך חודשיים-שלושה ,  זה בעיה ". 
אתמול הודיע התאגיד כי לא יוכל לממן את הפקת תחרות האירוויזיון מתקציבו , " שהוא שקוף לחלוטין ומכסה על פי חוק פעילות ענפה בשלושה ערוצי טלוויזיה ,  תשע תחנות רדיו ופעילות דיגיטל .  התאגיד מחויב על פי חוק בהשקעה בתוכן והפקות מקור לאורך כל השנה והמשמעות של הסטת הכספים הללו היא ביטול הפקות ופיטורי עובדים לטובת שלושה ימי שידור של הפקת האירוויזיון .  כמעט כל מדינה שקיבלה את הזכות לארח את האירוויזיון השתתפה בתקציבו והרוויחה לקופת המדינה כסף רב מתיירות של אלפי מבקרים ומחשיפה עולמית .  כל ניסיונותינו למצוא פתרון משותף נתקלו בהתעלמות ומשמעותה של החלטת הממשלה היא חד משמעית ויתור על הזכות לארח את התחרות ". 
כאמור ,  תאגיד השידור אמור להפקיד עד מחר ערבות בסך 12 מיליון יורו על מנת להבטיח את קיומה של תחרות האירוויזיון בישראל .  איגוד השידור האירופי העניק לישראל ארכה לצורך תשלום הערבות - ארכה שמסתיימת מחר ,  14 באוגוסט .  במכתבו אתמול לנתניהו הבהיר גיל עומר : " בעוד יומיים נדרש תאגיד השידור הישראלי להעמיד ערבות בסך 12 מיליון אירו להבטחת קיומה של תחרות אירוויזיון 2019 בישראל .  מדובר בנקודת אל-חזור ,  שלאחריה ,  במידה ולא תועמד הערבות כנדרש על ידי איגוד השידור האירופי ,  לא ניתן יהיה לשנות את המצב שיתהווה ותחרות האירוויזיון 2019 לא תוכל להתקיים בישראל ".   

" אין סיכוי שישראל תסרב לארח את האירוויזיון ,  אני מאד אופטימי "
 למרות שבתאגיד ממשיכים להביע גם היום עמדה נחרצת נגד תשלום הערבות בסך 12 מיליון יורו מכיסם ,  מעריך גורם בכיר באיגוד השידור האירופי בשיחה עם וואלה !  תרבות : " יימצא פתרון ,  אני אופטימי ".  דוד ביטן : " להערכתי לא יהיה אירוויזיון בארץ "
 
