נתניהו הודה לנתן אשל ומינה את גיל שפר למחליפו
אשל נאלץ לפרוש משירות המדינה לצמיתות לאחר שהודה שהטריד עובדת בלשכת ראש הממשלה .  מחליפו יהיה ראש הלשכה ,  גיל שפר .  נתניהו הודה לאשל אך לא גיבה את המתלוננים בפרשה
 ( הערוץ הראשון )  
ראש הממשלה ,  בנימין נתניהו ,  התייחס הערב  ( ראשון )  לראשונה לפיטוריו של ראש סגל לשכתו ,  נתן אשל ,  והודיע כי מחליפו יהיה ראש הלשכה ,  גיל שפר .
 מלשכתו של נתניהו נמסר כי הוא  " מבקש להודות לנתן אשל על עבודתו המסורה והטובה במשך שנים בתפקיד ראש לשכת ראש הממשלה ,  ולשבח את תרומתו החשובה לעבודתה המוצלחת של ממשלת ישראל .  היום עדכן היועץ המשפטי לממשלה את ראש הממשלה בפרטי עסקת הטיעון ,  ובכך שאנשי לשכתו פעלו בהתאם לחוק כפי שהיה מצופה מהם ".  
נתניהו הודיע כי שפר ימונה לתפקיד  " כדי להבטיח את ההמשך הרציף של העבודה ".  בהודעה שנמסרה מלשכתו של נתניהו ,  בלט בהיעדרו הגיבוי של ראש הממשלה לראש מערך ההסברה הלאומי ,  יועז הנדל ,  ומזכיר הממשלה ,  צבי האוזר ,  שסייעו בחשיפת הפרשה .  
הבוקר הושג הסדר טיעון בין נציבות שירות המדינה לפרקליטיו של אשל ,  לפיו אשל יתפטר מתפקידו עד 1 במרץ השנה ,  ויתחייב שלא לשוב לשירות המדינה .  עוד הוסכם כי אשל יודה שקיים קשר ב"דרך שאינה ראויה ואינה מקובלת בין ממונה לכפיפה בשירות המדינה ".  אשל יואשם בפגיעה במשמעת בשירות המדינה ,  ובהתנהגות שאינה הולמת עובד מדינה .  לאחר הודאתו ,  תוטל נזיפה חמורה על אשל .  
התובענה נגד אשל וההסדר שהושג עמו הוגשו לבית הדין למשמעת של הנציבות ,  בתיאום עם היועץ המשפטי לממשלה יהודה וינשטיין ופרקליט המדינה משה לדור .
 אשל עצמו מסר לאחר החתימה על ההסדר כי  " בימים האחרונים הציגו לפניי עורכי דיני הסדר טיעון המסיר מעל ראשי אחת ולתמיד את העננה של מעשים ו/או צילומים מגונים והטרדות מיניות ושם קץ לחקירה ולמחול השדים סביבי .  כעת ברור לכל שלא היה כל היבט מיני לפרשה ".  עוד אמר אשל כי  " במחשבה בדיעבד ,  ברור לי כי נגררתי למעורבות גבוהה מדי בענייניה של עובדת המשרד ושומה היה עלי להימנע מכך .  נוכח גילי ,  מצבי הבריאותי ורצוני להקל על משפחתי והסובבים אותי ,  ומאחר שאיני יכול לשאת את הנטל הכספי הכבד של טיהור שמי החלטתי ,  בהתייעצות עם אשתי וילדיי ,  לקבל את ההסדר ,  להודות בעבירת משמעת קלה ,  לפרוש מתפקידי ולהמשיך בחיי ". 
גיל שפר :  מקורב ללופוליאנסקי - ולשרה נתניהו גם כיסאותיהם של האוזר והנדל לא שמורים לנצח
לפניות לכתבת :  tal_sh@walla.net.il 

נתניהו הודה לנתן אשל ומינה את גיל שפר למחליפו
אשל נאלץ לפרוש משירות המדינה לצמיתות לאחר שהודה שהטריד עובדת בלשכת ראש הממשלה .  מחליפו יהיה ראש הלשכה ,  גיל שפר .  נתניהו הודה לאשל אך לא גיבה את המתלוננים בפרשה

