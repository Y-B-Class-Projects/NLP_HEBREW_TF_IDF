מי ראשון ומי אחרון במשא ומתן הקואליציוני
תעדוף המועמדים למשא ומתן - מי ראשון ומי אחרון ומי בתווך - יעניק לבנימין נתניהו הזדמנות לסיים את המשא ומתן הקואליציוני בהקדם .  ממילא צפויים לו חיים ציבוריים קשים במפלגתו בבואו לאייש את משרות השרים ,  אבל ככל שיקדים לקבוע את המסגרת ,  הבית היהודי בראש או ש"ס ,  כך יקדם את המשא ומתן .
 מקורביו של נתניהו מאשרים כי הסכסוך של נפתלי בנט עם המשפחה הטביע את רישומו על היחסים ,  אבל ראש הממשלה חזר והבטיח כי ינהל את המשא ומתן באורח ענייני .  אם כן ,  כיצד זה בא לכלל ביטוי ? 
ש"ס שועטת לעבר הממשלה .  לא רק ההתבטאות של אריה דרעי במהלך הבחירות ,  שקרא לנתניהו להגיע להסכם מוקדם ,  אלא גם עתה .  מה יעשה אם הליכוד ,  יש עתיד והבית היהודי יסכימו על חקיקה של ממש למען שוויון בנטל ,  אם כי בהליך ממושך ?  הוא מכיר את הפוליטיקה הישנה ויודע כי תמיד אפשר לגרום לסחבת ולדחיות ,  ולא להגיע ליעד .  
ש"ס מתבטאת בשארית כוחה כי לא תצטרף לממשלה שתקבל הצעת חוק שהיא אינה יכולה לעמוד בה .  זה נשמע כקול ענות חלושה ,  בעיקר שהיוזמות של הליכוד ,  יש עתיד והבית היהודי מתונות.נתניהו מבין כי ש"ס מעניקה לממשלתו יציבות אם יפתח במהלך מדיני .  אך יודע לא פחות כי עם נפתלי בנט הוא מגיע להישגים בולטים סמוך לכינון ממשלתו - תיקון חוק טל ושינויים מהותיים בכלכלה .  באמתחתו של בנט יש הפתעות מועילות בתחום המלחמה בריכוזיות וברווחי הבנקים .  כדאי להביאו לשם.במדיניות ?  הבית היהודי תהיה נגד כל העברת בית ביהודה ובשומרון ממקומו ,  אבל לא תפרוש מהממשלה כל עוד האפשרות של הקמת מדינה פלשתינית לא תיראה בת מימוש .
 חשוב לדעת מי יהיה הציר הראשוני בממשלה ,  ומי רק יסתפח .  ההנחה המקובלת בש"ס ובבית היהודי כאחת היא שהמפתח בידי לפיד .  לפיכך ,  יותר משמותחים עליו ביקורת מקדמים את פניו בברכה .  לפחות כרגע .
 עד אז תוצף התקשורת בסיפורי מעשיות וב"ספינים "  ואיומים ורעיונות הזויים .  האחרון שבהם עתה הוא ששאול מופז יהיה שר הביטחון ולא משה  ( בוגי )  יעלון .  יש תמימים שנפלו ברשת ויש בעלי כוונה רעה ,  וזה גוזל זמן ואנרגיה ומזרים דם רע .  שיעור אחד יפה העניק לפיד לפוליטיקה הישנה :  הוא יצא את פתח ביתו ובאבחת חרב לשונית אמר כי מספיק לשחק ב"נדמה לי "  ואין גוש חוסם .
 זה גם מה שצריך להיות גורלם של ספינים מהסוג של יעלון-מופז בדרך למשרד הביטחון :  לסלק אותם מן הכותרות בהקדם .  בעיקר שה"ספין "  האחרון אינו האחרון .  

מי ראשון ומי אחרון במשא ומתן הקואליציוני
nan
