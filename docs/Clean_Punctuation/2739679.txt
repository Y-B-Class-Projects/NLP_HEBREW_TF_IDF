ארדן מבקש להתפטר ולסגור את המשרד להגנת העורף
השר להגנת העורף מעוניין לסיים את תפקידו עד 31 במאי ,  וממליץ לפרק את המשרד בראשו עמד נוכח חוסר שיתוף הפעולה עם משרד הביטחון . " פיצול הסמכויות לא מאפשר להכין את העורף "
 השר גלעד ארדן הודיע אמש  ( שלישי )  לראש הממשלה בנימין נתניהו כי הוא מבקש להתפטר מתפקידו כשר להגנת העורף עד 31 במאי .  כמו כן ,  הוא המליץ לנתניהו לסגור את המשרד להגנת העורף נוכח חוסר שיתוף הפעולה עם משרד הביטחון .  ההחלטה מגיעה שעות ספורות אחרי התפטרותו של מנכ"ל המשרד דן רונן ,  שמונה רק לפני תשעה חודשים .
 ארדן נפגש עם ראש הממשלה נתניהו כבר בערב חג הפסח והודיע לו על כוונתו להמליץ לסגור את המשרד .  במכתב שהעביר אליו היום פירט את הנסיבות שהביאו אותו להחלטה וטען כי מדובר ב"דאגה לאינטרס הציבורי ".  
עוד על המשרד להגנת העורףמנכ"ל המשרד להגנת העורף התפטר : " אין סמכויות "" העורף הישראלי לא מוכן למלחמה עם סוריה"השר ארדן איים - ויקבל סמכויות ממשרד הביטחון 
" החלטתי לעשות את המעשה הנכון במצב שנוצר ",  אמר . " העורף זקוק לאחראי אחד ,  ברור ומרכזי ,  בעל כל הסמכויות הנדרשות והפיצול בסמכויות בין המשרד להגנת העורף למשרד הביטחון אינו מאפשר להכין את העורף באופן המקצועי ביותר ".  עוד הוסיף ארדן : " יכולתי להמשיך לכהן כשר להגנת העורף אך זו אינה דרכי הציבורית .  מצב העורף חשוב לי יותר מכיפופי ידיים ומכך שאחזיק בעוד משרד ממשלתי ".  
זה זמן רב שמנסה ארדן להגיע לפשרה עם שר הביטחון משה יעלון ,  בתיווך נתניהו ,  על הסמכויות והאחריות של משרדו - כולל תקציבים שאמורים להגיע ממשרד הביטחון ,  אך כל זאת ללא התקדמות .  ראש הממשלה סרב להכריע בנושא הסמכויות וארדן הצהיר לפני יותר מחודש כי אם אלה לא יועברו ,  הוא ייאלץ להתפטר .
 חשוב לציין ,  כי במכתבו המליץ ארדן להטמיע את יחידותיו במשרד הביטחון ,  כך שזה יוגדר כאחראי היחיד והמרכזי להכנת העורף בשגרה ובחירום .  עוד הוסיף ארדן , " כדי למנוע את המשך הכפילות בסמכויות ובזבוז כספי הציבור ,  מוטב להטיל את האחריות המלאה והברורה להכנת העורף בשגרה ובחירום על משרד הביטחון ".  ארדן הביע תקווה כי התקציבים שהוקצו לעורף מאז הגעתו למשרד וכן הפרויקטים הרבים שקודמו על ידי המשרד יושלמו על ידי משרד הביטחון ,  וזאת בשונה מבעבר - כאשר נושאים אלו סבלו מהזנחה של שנים .  ארדן ביקש מראש הממשלה להביא את הנושא לאישור הממשלה בהקדם האפשרי .
 כעת ,  נשאלת השאלה האם יועברו הסמכויות חזרה למשרד הביטחון כדרך קבע או כתחנת ביניים לפני הפיכת המשרד לביטחון פנים למשרד להגנת המולדת עם סמכויות מורחבות .  בנושא מתקיימת עבודת מטה במועצה לביטחון לאומי .  
 ( עדכון ראשון :  20:20 ) 
לפניות לכתב אמיר בוחבוט :  amirbohbot@walla.comלפניות לכתב עמרי נחמיאס :  omri_n@walla.net.il 

ארדן מבקש להתפטר ולסגור את המשרד להגנת העורף
השר להגנת העורף מעוניין לסיים את תפקידו עד 31 במאי ,  וממליץ לפרק את המשרד בראשו עמד נוכח חוסר שיתוף הפעולה עם משרד הביטחון . " פיצול הסמכויות לא מאפשר להכין את העורף "
 
