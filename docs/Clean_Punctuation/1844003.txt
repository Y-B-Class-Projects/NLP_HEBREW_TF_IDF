פעילי מחאת הדיור ,  תגידו תודה לויקי כנפו
הצלחתה של מחאת הדיור מעלה את השאלה מדוע מחאות קודמות לא זכו לאותם הישגים .  אורית לבנין-דגני ,  שצעדה עם ויקי כנפו ב-2003 וזוכרת איך אז דעך המאבק ,  מסבירה מדוע הפעם המצב יהיה שונה
בחודש יולי 2003 הצטרפתי לנשים שצעדו מחצור הגלילית כשהן חוברות לויקי כנפו ,  שהחלה לצעוד ממצפה רמון ב-2 לחודש .  בנימין נתניהו היה אז שר האוצר ,  והוא פעל לבצע קיצוץ מצטבר של כ-30% בממוצע בקצבאות הבטחת והשלמת הכנסה של האימהות החד הוריות .  
מחאת הדיור - כותרות אחרונות:מחאת הדיור :  עימותים מחוץ לכנסת ,  5 נעצרומאות הפגינו על מחירי הדיור : " ביבי המחיר כבד עליי"המאהל שלי :  הכירו את פעילי המחאה במאהל בירושלים גם היא נטתה אוהל בגן הורדים ,  וגם סביבה התקבצו אלפים ,  מקימים אוהלים ,  נאנקים בחום של חודש יולי בירושלים . " זו תחילתה של מהפכה ",  אמרנו לעצמנו ,  מתרגשות מתנופת המחאה ,  מהיקפה ,  מאישיותה המיוחדת של ויקי כנפו . " לא יכול להיות שההתקוממות הזו ,  אותה מובילות נשים חד הוריות ,  לא תוביל לשינוי ".  
" הקיצוץ הזה לא יעבור בשקט ,  וגם אם הגל הזה ידעך ,  יצטרפו החרדים .  הפעם זה רציני ,"  אמרנו . " לא יכול להיות אחרת ".  זאת לאחר שבחוק ההסדרים ל-2002 קוצצו קצבאות הילדים ב- 12% ,  ובחוק תוכנית החירום הכלכלית ,  מיולי 2002 ,  קוצצו כמעט כל הקצבאות ב-4% ועדכונן הוקפא .  אבל הוא דעך .  לאחר שהופעלה מערכת דיכוי אינטנסיבית שהצליחה גם לזרוע בנו פילוג ,  לא יכלה ויקי קנפו לעמוד במעמסה ופרשה כעבור פחות משלושה חודשים .
 מאז ,  עברו שמונה שנים שבהן נראה היה שהמכבש עובד היטב ,  והציבור מיואש כמו שהשלטון הזה אוהב - כך שהוא לא צריך לדאוג ,  אף אחד כבר לא ירים ראש .  כל שהשלטון צריך לעשות הוא לשמר את אינפוזיית ההפחדה של הציבור עם המרשם הקבוע :  אירן ,  משט ,  מטס ,  ויהיה בסדר ,  אף אחד לא יתפנה לעסוק במשהו אחר .  
אבל הנה ,  זה קרה .  מעמד הביניים ,  שלא ממש ראה עצמו מחויב למאבק הקודם ,  מנער את האבק ,  מוציא שוב את האוהלים ,  משודרגים הפעם ,  מה לעשות ,  ויוצא החוצה .  הוא לא עומד ומתחנן מול משרד האוצר שיסכימו לדבר איתו ,  כפי שחווינו ב-2003 ,  הוא יודע שיש לו כוח והשלטון יבוא אליו .
 עכשיו בנימין נתניהו ,  הפעם כראש ממשלה ,  ירד לגובה האוהל ויאולץ להקשיב .  הוא לא יוכל להניף יד בביטול מול הקבוצה החלשה בקבוצת החלשים :  גם נשים וגם אמהות חד הוריות .  הפעם הוא לא יוכל להגיד , " עוד קצת אדישות והן מתעייפות ". 
הפעם ,  חבורת הנשים שעומדת מולו היא חזקה ולא ניתנת להפחדה .  לא דפני ליף ,  יוזמת המחאה שיצאה לדרך ,  ולא הנשים שייצגו אתמול את הקבוצות השונות הנפגעות ;  נציגת תושבי הפריפריה ,  נציגת העובדים והעובדות סוציאליות ,  נציגת הרופאים והרופאות .  כולן חברו למאבק משותף ,  ללא מורא וללא משוא פנים ,  וכולן נשים ! 
יחד עם זאת ,  אני תוהה האם ,  למרבה הצער ,  ההבדל הזה מדגים שוב את העובדה המצערת שקבוצות חלשות מתקשות להיחלץ ממצבן או למצוא פתרונות מתאימים ,  ונדרשות לעזרת הקבוצות החזקות יותר .  
אותו הבדל מעלה את החשש שהקבוצות החזקות לא יידאגו לכל הרבדים החברתיים ולכל הקבוצות כולן ,  ללא יוצא מן הכלל .  אני מקווה שזה יהיה מאבק שיפיקו ממנו קבוצות רבות ,  גם כאלו שלא היו בעצרת המחאה במוצאי שבת - הפלסטינים אזרחי ישראל ,  תושבי שכונות ,  מהגרי עבודה .  
אני מאוד מקווה שלא נשכח אותם בשלבי המאבק המונח לפנינו ,  לא רק כי אנחנו מחויבים לסולידריות  ,  אלא גם משום שהם היו כאן לפנינו .  אנחנו זוכרים אותם היטב :  אנשי ואדי סאליב ,  הפנתרים השחורים ,  אנשי כיכר הלחם - וויקי קנפו .
 
פעילי מחאת הדיור ,  תגידו תודה לויקי כנפו
הצלחתה של מחאת הדיור מעלה את השאלה מדוע מחאות קודמות לא זכו לאותם הישגים .  אורית לבנין-דגני ,  שצעדה עם ויקי כנפו ב-2003 וזוכרת איך אז דעך המאבק ,  מסבירה מדוע הפעם המצב יהיה שונה

