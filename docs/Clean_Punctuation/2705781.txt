נתניהו על הציתותים מצד ארה"ב : " יש דברים שלא עושים "
 ראש הממשלה התייחס לדיווחים שלפיהם האמריקנים עקבו אחר ההנהגה בישראל וטען כי הדבר  " אינו מקובל ".  לדבריו ,  הוא יערוך בירור בפרשה .  על פולארד : " מאמצים בלתי פוסקים לשחררו "
 ראש הממשלה בנימין נתניהו הגיב היום  ( שני )  על הפרסומים שלפיהם הסוכנות לביטחון לאומי של ארה"ב  ( NSA )  עקבה אחר בכירי ההנהגה הישראלית ,  ואמר כי ביקש לערוך בירור בנידון . " ביחסים הקרובים בין ישראל לארה"ב יש דברים שאסור לעשותם ,  ושאינם מקובלים עלינו ",  טען נתניהו בפתח ישיבת סיעת הליכוד במשכן הכנסת .  
ביום שישי פורסמו בכלי תקשורת זרים מסמכים סודיים שהדליף אדוארד סנודן ,  ואשר כללו רשימה ארוכה של יעדים למעקבים של הסוכנות בעולם ,  בהם גם יעדים בהנהגה בישראל .  על פי מסמך מ-2009 ,  יורטו התכתבויות בכתובות דואר אלקטרוני שהשתייכו לראש הממשלה דאז ,  אהוד אולמרט ,  ולשר הביטחון שלו ,  אהוד ברק ,  כמו גם כתובות של שתי שגרירויות ישראליות .
 עוד מחדשות היום:השר סער לוואלה !  :  המתקן למסתננים איננו כלאתחפושות ,  קוד שתיקה וניצול :  כך זויפו הבחירות בבית שמשתיעוד :  מטוס  " ג'מבו "  עמד להמריא - והתנגש בבניין 
רבים הופתעו לשמוע את הפרסומים האחרונים על כך שהאמריקנים מאזינים גם למנהיגים בישראל .  עם זאת ,  נראה שאת המנהיגים עצמם זה לא הפתיע ,  ואף מתברר שכל ראשי הממשלה בעשרות השנים האחרונות מתנהלים מתוך הבנה שארצות הברית רואה ושומעת הכול .  מעדות של איש ציבור שהגיעה לידי וואלה !  חדשות עולה כי גם ראש הממשלה הנוכחי בנימין נתניהו ידע על כך . 
" הייתי בפגישה אצל ראש הממשלה נתניהו בקדנציה הראשונה שלו בבית ברחוב עזה ",  סיפר איש הציבור . " תוך כדי הפגישה שנגעה בנושאים רגישים ,  יצאנו למרפסת הבית .  לפתע נתניהו התכופף ואמר לי להתכופף גם .  הוא הסתיר את פיו בעיתון .  שאלתי אותו מה קרה ,  והוא אמר לי :  'דבר בלחש .  האמריקנים מאזינים' ". 
ראש הממשלה התייחס גם לניסיונות לשחרר את המרגל היהודי ג'ונתן פולארד הכלוא בארצות הברית זה 28 שנה .  מאז פורסם דבר הציתותים האמריקניים גברו הקריאות לדרוש מהממשל בוושינגטון בתוקף את שחרורו . " נפגשתי עכשיו עם אסתר פולארד ועדכנתי אותה במאמצים הבלתי פוסקים שאנו עושים כדי לשחרר את יונתן ",  אמר נתניהו לחברי סיעתו . " מזמן כבר היה צריך לשחרר אותו .  הדבר הזה מובן לכולם כאן ואני מאמין שהוא גם מובן לקהלים הולכים וגדלים בארצות הברית ",  הוסיף .
 עוד התייחס נתניהו לפיצוץ המטען אתמול באוטובוס בבת ים . " בימים האחרונים אנו עדים למגמה הולכת וגדלה של ניסיונות לפיגוע ",  אמר .  לדבריו , " מאז תחילת השנה היו 150 ניסיונות משמעותיים לפיגועים ,  כלומר אחד כל יומיים .  הצלחנו לסכל אותם בזכות המדיניות התקיפה שלנו והפעילות המצוינת של זרועות הביטחון ".  
לפניות לכתב עמרי נחמיאס - omri_n@walla.net.il 

נתניהו על הציתותים מצד ארה"ב : " יש דברים שלא עושים "
 ראש הממשלה התייחס לדיווחים שלפיהם האמריקנים עקבו אחר ההנהגה בישראל וטען כי הדבר  " אינו מקובל ".  לדבריו ,  הוא יערוך בירור בפרשה .  על פולארד : " מאמצים בלתי פוסקים לשחררו "
 
