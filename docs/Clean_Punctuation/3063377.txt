שעון החול אוזל :  נתניהו בדרך לאבד את ה"בייבי "  שלו - ומחליפו לוט בערפל
שלושת החודשים הקצובים בחוק למילוי מקום שר התקשורת יסתיימו ב-21 במאי ,  ועל פי ההערכות ראש הממשלה לא יוכל להחזיר לידיו את המושכות .  לפני שלושה חודשים מונה הנגבי למחליפו הזמני של שר התקשורת
 ( נתניהו ,  בחודש שעבר : " התקשורת יצרה תעשייה של דכדוך ")  
שעון החול לקראת סיומם של שלושת החודשים הקצובים על פי חוק למילוי מקומו של שר התקשורת הולך ואוזל ,  ובימים הקרובים ייאלץ ככל הנראה ראש הממשלה בנימין נתניהו לוותר סופית על התיק .  עד ל-21 במאי ,  יידרש נתניהו לקבל החלטה על מינוי קבוע לתפקיד ,  במשרד שנחשב ל"בייבי "  של ראש הממשלה .  על פי ההערכה ,  נתניהו לא יוכל להחזיר את התיק לידיו ,  וייאלץ למנות שר תקשורת קבוע אחר .
 לאחר הבחירות האחרונות ב-2015 ,  התעקש נתניהו להשאיר בידיו את תיק התקשורת ,  אולם בחודש פברואר האחרון הוא העביר אותו באופן זמני לידי צחי הנגבי .  זאת ,  על רקע עתירות לבג"ץ שדרשו את הפסקת כהונתו של נתניהו כשר התקשורת בשל ניגוד עניינים ,  נוכח יחסיו עם המיליארדר ארנון מילצ'ן ,  מבעלי ערוץ 10 ואחד מהגורמים המרכזיים בחקירת תיק 1000 , " פרשת המתנות ".  
עוד בוואלה !  NEWS:התאגיד ,  השבת וחוק הלאום :  הכנסת חוזרת מפגרה למושב קיץ סוערהערכה :  המשטרה תגבה עדות מאדלסון בביקורו בישראל בעוד שבועייםח"כ רוזנטל : " במשטרה הוחלט להמליץ על כתב אישום נגד ראש הממשלה "  
לאחר שנחשפו קשריו של נתניהו עם מילצ'ן במסגרת חקירת תיק 1000 ,  ולאור הגילויים על קשריו של ראש הממשלה עם מו"ל  " ידיעות אחרונות "  נוני מוזס במסגרת חקירת תיק 2000 ,  הוגשו שתי עתירות לבג"ץ נגד המשך כהונתו בתפקיד  האחת ,  מטעמו של יו"ר האופוזיציה יצחק הרצוג ,  והשנייה על ידי התנועה לאיכות השלטון .  בעקבות העתירות ,  הבהיר היועץ המשפטי לממשלה אביחי מנדלבליט לראש הממשלה כי יתקשה להגן על המינוי בבג"ץ ,  ונתניהו החליט להפקיד את התיק באופן זמני בידיו של הנגבי .
 ואולם ,  תקופת מילוי מקום של שר מוגבלת לשלושה חודשים בלבד ,  ועל פי החוק ,  לא ניתן להאריכה .  מכיוון שהעתירות לבג"ץ עדיין עומדות ותלויות ,  ולאור עמדת היועץ המשפטי לממשלה ,  נתניהו ככל הנראה לא יוכל להחזיר את התיק לידיו והוא יצטרך לוותר על התיק באופן מלא .  
גורמים בסביבת ראש הממשלה אמרו לוואלה !  NEWS כי נתניהו טרם נדרש לנושא המינוי ,  ולא ברור אם יחליט למנות את הנגבי עצמו במינוי קבע ,  או להעביר את התיק לידי שר אחר .  בעבר שרת התרבות והספורט מירי רגב הביעה עניין בתפקיד ,  אך גורמים בסביבתה אמרו לוואלה !  NEWS כי היא לא צפויה לבקש את התיק .  
לפני כחודשיים ,  על רקע משבר תאגיד השידור הציבורי ,  הרצוג פנה שוב ליועץ המשפטי לממשלה ודרש ממנו להטיל על נתניהו מגבלות אישיות ולמנוע ממנו כל עיסוק בתחום התקשורת .  עם זאת ,  מנדלבליט קבע כי  " מתוקף תפקידו ,  רשאי ראש הממשלה לעסוק בעניינים הנוגעים למשרדי הממשלה השונים ,  והעובדה שהוא אינו מכהן עוד כשר התקשורת אינה שוללת את מעורבותו בתחום התקשורת בכובעו כראש הממשלה ". 
מנדלבליט הוסיף כי נוכח רגישות העניין ,  הובהר לראש הממשלה כי בהמשך לחוות הדעת שכבר נמסרו בנושא ,  עליו להימנע מלטפל בנושאים המשפיעים על מי שמקיימים עמו קשרי חברות אישית .  כמו כן ,  קבע היועץ המשפטי כי יהיה על נתניהו להתייעץ עמו במקרים שבהם הטיפול בתחום התקשורת יהיה כרוך בנושאים מעין אלו .
  ( עדכון ראשון :  21:00 )  

שעון החול אוזל :  נתניהו בדרך לאבד את ה"בייבי "  שלו - ומחליפו לוט בערפל
שלושת החודשים הקצובים בחוק למילוי מקום שר התקשורת יסתיימו ב-21 במאי ,  ועל פי ההערכות ראש הממשלה לא יוכל להחזיר לידיו את המושכות .  לפני שלושה חודשים מונה הנגבי למחליפו הזמני של שר התקשורת

