מחוות הגופות נולדה בפברואר ,  למה השרים לא ידעו ? 
עדיין לא נחשפו כל הסיבות לביטול מחוות העברת גופות לפלסטינים ,  אך דבר אחד כבר ברור :  יש שרים שזועמים ,  ולא מבינים מדוע החברו ? ת בפורום  " השמינייה "  היוקרתי לא מזכה אותם בהסברים
ייתכן שהשר לעניינים אזרחיים ברשות הפלסטינית ,  חוסיין א-שייח ,  גרם במו פיו לביטול המחווה הישראלית למסירת גופות המחבלים .  כאשר התרברב אתמול  ( שני )  ואמר שישראל תעביר לפלסטינים 84 גופות של מחבלים ,  שנהרגו מאז מלחמת ששת הימים ,  הוא תפס את ישראל לא-מוכנה .  לצה"ל לקח כמעט עשר שעות להגיב לדברים ,  ולדרג המדיני זה לקח עוד יותר .  אך בסופו של דבר ,  ההליך הוקפא .
 עוד בנושא:שר הביטחון ברק : " הגופות לא יועברו"אבל מבקש : " לא לעשות דרמה "  מהענייןהפלסטינים ,  מנגד : " כבר סגרנו עסקה "
 איך הכל התחיל ?  בנובמבר 2010 ,  ראש הממשלה נתניהו שקל לקיים הקפאת בנייה נוספת בהתנחלויות ,  למשך שלושה חודשים .  בסופו של דבר ,  הנושא ירד מהפרק .  מאז לא פסקו הניסיונות האמריקאים לחדש את המשא ומתן בין ישראל לפלסטינים .  אחד הניסיונות היה עידוד מחוות של ישראל לרשות הפלסטינית ,  כדי לגרום הם לשוב לשולחן המשא ומתן .  
רק בחודש פברואר ,  עלתה היוזמה של  " מחוות הגופות ".  גורמים בירושלים הסבירו בשיחה עם וואלה !  חדשות כי הרעיון הגיע מהשטח ,  מהצבא ,  בעקבות שיחות שקיימו אנשי ביטחון עם הפלסטינים .  רק לאחר מכן ,  קיבל שר הביטחון אישור עקרוני מנתניהו להתחיל לבדוק אפשרויות לביצוע המחווה .  מאז ,  ככל הנראה ,  קוימה הידברות בדרג רשמי יותר בין הצבא לנציגי הרשות הפלסטינית .  הפלסטינים הגישו לישראל את רשימת הגופות המבוקשות ,  וישראל השיבה שהיא כבר יודעת את זהות 84 גופות .  גורם כלשהו ברשות הבין ,  משום-מה ומגורם צבאי אחר ,  שמדובר בהסכמה ישראלית רשמית לביצוע העסקה .
 הנוהל הרגיל הוא שלאחר שמסתיימת עבודת המטה ,  העניין מועבר בשלמותו לדרגי הצבא הבכירים .  אלה מביאים זאת לאישור הדרג המדיני .  במקרה זה ,  לפי אותם גורמים ,  הנושא עדיין לא הגיע לכדי הבשלה ,  ומשום כך נתניהו וברק עצמם עדיין לא עודכנו בפרטים .  כנראה שבתוך מספר שבועות המחווה אמורה הייתה להגיע לאישור הדרג המדיני - ה"שמינייה "  או הקבינט - אלא שבינתיים נודע כי מדובר גם בגופות של מחבלי חמאס ,  ונתניהו וברק החליטו להקפיא את הכל .
 הבוקר ,  כמה שרים בקבינט זעמו על כך שהמחווה לא הובאה לדיון בפניהם .  כעסם נבע מהרושם שהתקבל אתמול והבוקר ,  לפיו העניין כבר נסגר סופית - ו"בושל "  רק בין נתניהו לברק .  מתברר שהשרים לא ידעו ,  כי נתניהו וברק עדיין לא הכירו בעצמם את כל הפרטים .  
עדיין נותרה שאלה אחת פתוחה :  מדוע חברי ה"שמינייה ",  לכל הפחות ,  לא היו בסוד העניינים כבר בחודש פברואר ,  אפילו אם היה מדובר בנושא בוסרי .  הלא לשם כך ,  בין היתר ,  קיים הפורום המצומצם הזה .
" ישראל לא סוחרת בגופות ",  אמרו הגורמים בירושלים . " בתפישתה הבסיסית ,  ישראל לא חושבת שגופות צריכות לשמש קלף מיקוח .  עם זאת ,  ההנחיה מלכתחילה הייתה לבדוק אפשרות להשבת גופות ,  אבל רק של מחבלים מהפתח .  לא של חמאס .  ובטח כשגלעד שליט עוד יושב שם ". 
לפנייה לכתב :  pinhas_wolf@walla.co.il

מחוות הגופות נולדה בפברואר ,  למה השרים לא ידעו ? 
עדיין לא נחשפו כל הסיבות לביטול מחוות העברת גופות לפלסטינים ,  אך דבר אחד כבר ברור :  יש שרים שזועמים ,  ולא מבינים מדוע החברו ? ת בפורום  " השמינייה "  היוקרתי לא מזכה אותם בהסברים

