נתניהו חתם על תוכנית מחיר מטרה
בוועד עובדי רשות מקרקעי ישראל מאיימים לא לאפשר את פרסום המכרזים ;  משרד הבינוי :  יכולים לפרסם המכרז גם בלעדיהם .  בינתיים ,  נקבעה שומה למכרז בראש העין ועל פיה מחיר למ"ר לדירה יעמוד על 9,400 שקל למ"ר
ראש הממשלה בנימין נתניהו המכהן גם כשר האוצר חתם אתמול  ( ד' )  בלילה על אישור החלטת מועצת מקרקעי ישראל הנוגעת לתוכנית מחיר מטרה .  מדובר בשלב האחרון לקראת יישומה של התוכנית ופרסום המכרזים לדירות מוזלות ,  זאת באם מאבקי עובדים ברשות מקרקעי ישראל לא יעצרו את שיווק המכרזים .
 כזכור ,  שלשום בשעות הערב נשלחה לכלל עובדי רשות מקרקעי ישראל הודעה מטעם הועד בה נכתב כי משום שההנהלה לא עמדה בסיכומים לגבי נושאים שונים עם העובדים ,  יחלו האחרונים בעיצומים .  כחלק מאותם עיצומים לא אמורים עובדי רמ"י לפרסם מכרזים חדשים ,  בתוכם גם מכרזי מחיר מטרה .  גורמים בועד העובדים אישרו גם היום כי בכוונתם להמשיך ולעכב מכרזים והוסיפו כי התנהלות ההנהלה הפכה לכוחנית ולא מתקיימת הידברות נכון לעכשיו .
 עם זאת ,  במשרד הבינוי משדרים אופטימיות לגבי פרסום המכרזים ואף טוענים שלמרות התנגדות הועד ,  המכרזים יפורסמו .  גורם במשרד הבינוי הסביר כי ניתן לפרסם המכרזים גם דרך משרד הבינוי ולא רק דרך רמ"י וזה ככל הנראה מה שיקרה .
 המכרז הראשון שעומד על הפרק הוא מכרז בראש העין ,  שעתיד לכלול כ-2,800 יחידות דיור בסך הכל ,  מתוכן כ-1,700 יחידות דיור מוזלות .  מדובר במכרז שיחולק ל-12 מתחמים שונים ולא נקבע לו מחיר מינימום על הקרקע .
 ממשרד הבינוי נמסר היום כי המכרז כבר מוכן ליציאה וכי גם גובה השומה המתייחסת למחיר למ"ר של הדירות המוזלות כבר נקבע ועומד במכרז על 9,400 שקל למ"ר .  המשמעות היא שדירות מוזלות במסגרת מכרז זה יוכלו להימכר ב-940 אלף שקל לדירת 100 מ"ר .  נציין כי בגלל שמדובר במכרז ראשון החליטו במשרד הבינוי לקבוע כי חלק מהמתחמים שישווקו במכרז יכללו 80% דירות מוזלות וחלק מהם יכללו 60% דירות מוזלות .  במשרד הבינוי הסבירו שמדובר במקרה מבחן ראשון של המכרזים ולכן חשבו במשרד כי יהיה נכון לנסות את שני סוגי המכרז האפשריים .
 במקביל ,  צופים במשרד הבינוי כי המכרז השני במסגרת מחיר מטרה ,  במודיעין-מכבים-רעות ,  יפורסם בשבוע הבא .  גם המסגרת מכרז זה נערכו שינויים מאז הכריז המשרד על הפרסום לפני מספר שבועות .  למרות שהוא היה אמור לכלול במקור כ-1,500 דירות חדשות ,  מתוכן כ-1,200 דירות מוזלות ,  הוא יכלול בסופו של דבר רק 700 יחידות דיור חדשות כאשר 80% מהן יהיו דירות מוזלות .  הסיבה לשינוי היא התנגדותו של ראש עיריית מודיעין-מכבים-רעות ,  חיים ביבס ,  לפרסום מספר גדול יותר של יחידות דיור כפי שנחשף בגלובס לפני כשבועיים .  

נתניהו חתם על תוכנית מחיר מטרה
בוועד עובדי רשות מקרקעי ישראל מאיימים לא לאפשר את פרסום המכרזים ;  משרד הבינוי :  יכולים לפרסם המכרז גם בלעדיהם .  בינתיים ,  נקבעה שומה למכרז בראש העין ועל פיה מחיר למ"ר לדירה יעמוד על 9,400 שקל למ"ר

