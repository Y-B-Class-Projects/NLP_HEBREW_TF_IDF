נתניהו תקף את חדשות 2 : " מעוניינים למנוע הפיצול ";  ב-2 חתכו את תגובתו
לאחר פרסום עדות נוספת בחדשות 2 בקשר לפרשת 1000 ,  בחר רה"מ לחזור לעקוץ את התקשורת - הפעם בתגובה ארסית במיוחד : " קמפיין הכפשות נגד רה"מ שמטרתו להחליף אותו במועמד צייתן שיבטל את הפיצול "
 ראש הממשלה בנימין נתניהו שוב תוקף את התקשורת בתגובות לפרסומים עליו ,  ואף חוזר לעקוץ בתגובות ארסיות נגד כלי התקשורת ,  כשהפעם מדובר בחדשות 2 .  לאחר פרסום כתבה שנגעה לפרשת 1000 הערב  ( חמישי )  ,  נתניהו חזר לתקוף בתגובותיו את התקשורת ולייחס לה מניעים אישיים ולא ענייניים - ולהאשים את החברה בכך שהיא רודפת אותו בעקבות הפיצול הצפוי בחדשות 2 בעוד פחות מ-3 שנים .  
נתניהו אמר בתגובה : " מדובר בידיעה שקרית ומגוחכת .  זה כבר לא סוד שחדשות ערוץ 2 מוביל קמפיין הכפשות ורכילות נגד ראש הממשלה ומשפחתו שמטרתו להחליף את רה"מ במועמד צייתן שיבטל את הפיצול המתוכנן של חברת החדשות וישמור על מונופול החדשות של ערוץ 2 .  ואולם בחברת החדשות בחרו לשדר רק את המשפט הראשון מתגובתו ,  וחתכו את כל החלק שבו רה"מ מדבר על קמפיין הכפשות ורכילות ,  וכל מה שנכתב בתגובתו לאחר מכן .  
הפרסום כלל עדות ב"מהדורה המרכזית "  של חברת החדשות ,  של העוזרת של ארנון מילצ'ן הטוענת כי בזמן ההעברה השיטתית של השמפניות והסיגרים למשפחת נתניהו ,  היא והעובדים נתבקשו על ידי שרה נתניהו לשים את המוצרים בשקיות כהות ואטומות - זאת כדי להסתיר את הסיגרים והשמפניות ,  שלא יוכלו לראות אותם .
 כזכור לפני כשנה אילנה דיין נאלצה להקריא ב"עובדה "  תגובה ארוכה וארסית במיוחד מטעם רה"מ ,  לאחר שפרסמה תחקיר על הנעשה בלשכתו .  בתגובה נטען : " הגיע הזמן להסיר את המסכה מעל פניה של אילנה דיין ,  שהוכיחה פעם נוספת שאין לה אפילו טיפת יושרה מקצועית ".  
" אילנה דיין היא בין המובילים של העליהום המתוזמר נגד ראש הממשלה בנימין נתניהו ,  שנועד להפיל את ממשלת הימין ולהביא להקמתה של ממשלת שמאל .  אצטלת ה'עיתונאית' של דיין היא בעיקר מסווה לתעמולה פוליטית ",  נכתב .  

נתניהו תקף את חדשות 2 : " מעוניינים למנוע הפיצול ";  ב-2 חתכו את תגובתו
לאחר פרסום עדות נוספת בחדשות 2 בקשר לפרשת 1000 ,  בחר רה"מ לחזור לעקוץ את התקשורת - הפעם בתגובה ארסית במיוחד : " קמפיין הכפשות נגד רה"מ שמטרתו להחליף אותו במועמד צייתן שיבטל את הפיצול "
 
