נתניהו התגאה בהישג מדיני - אך נשיא קייפ ורדה מכחיש : " לא סיכמנו דבר "
 אחרי שראש הממשלה התהדר ב"פעילות מדינית אינטנסיבית ",  שהובילה להחלטת המדינה במערב אפריקה שלא להצביע נגד ישראל באו"ם - ארמון הנשיאות במדינה מכחיש שינוי מדיניות : " הסמכות לכך כלל לא נתונה בידי הנשיא "
 שבוע לאחר שראש הממשלה בישר בהתרגשות על הודעתה של קייפ ורדה שתפסיק להצביע נגד ישראל באו"ם ,  במדינת האיים ממערב אפריקה מצננים את ההתלהבות .  בהודעה שפרסם ארמון הנשיאות בפראיה ,  התנער הנשיא ז'ורז'ה קרלוש פונסקה מהדיווחים בדבר שינוי מדיניות והבהיר כי לא שוחח עם ראש הממשלה בנימין נתניהו על שינוי במדיניות ההצבעה באו"ם של ארצו .
 פונסקה הדגיש כי לפי החוקה של קייפ ורדה ,  הממשלה ולא הנשיא היא המחזיקה בסמכות לשנות את מדיניות החוץ .  הנשיא הכחיש דיווח בעיתונות המקומית ,  שפירש את העובדה שחשבון הטוויטר של הנשיא צייץ מחדש ציוץ של נתניהו בנושא ,  כאישור לדיווחים על השינוי במדיניות .  
עוד בוואלה !  NEWS:סוף למשבר עם סנגל , " חימום היחסים "  עם מאלי :  הישגים ישראליים בליבריההפיגוע בחלמיש :  צל"ש יוענק ללוחם  " עוקץ "  שנטרל את המחבל"מספק מידע רב ":  מעצרו של עד המדינה גנור הוארך ב-40 יום 
בשבוע שעבר הודיעה לשכת ראש הממשלה כי  " קייפ ורדה הודיעה כי מעתה לא תצביע נגד ישראל באו"ם ".  לפי ההודעה ,  שהתבססה ככל הנראה על דיווחים בתקשורת המקומית בקייפ ורדה ,  הנשיא פונסקה הורה לשגרירו באו"ם לא להצביע נגד ישראל בעקבות פגישה של נתניהו לפני חודשיים במונרוביה בירת ליבריה ,  בשולי ועידת ecowas ,  הארגון הכלכלי המשותף למדינות מערב אפריקה .
 נתניהו בירך על ההחלטה בטוויטר ובפייסבוק ואמר כי  " זו תוצאה של פעילות מדינית אינטנסיבית של ישראל באפריקה ",  והוא חזר על הברכות גם לעיני המצלמות בישיבת הממשלה ביום ראשון השבוע .
 אתמול פירסם ארמון הנשיאות הבהרה בה הדגיש כי בפגישתו עם נתניהו בוועידת אקוואס נידונו נושאים רבים הקשורים לשיתוף פעולה בין שתי המדינות ,  כגון חקלאות ,  אנרגיה ,  ביטחון ,  חדשנות ,  תיירות ,  ואקולוגיה אך  " היבטים ספציפיים של מדיניות חוץ ,  כמו סדרי ההצבעה והמנגנונים בפורומים הבינלאומיים השונים ,  לא עלו ולא נידונו "  - שכן הם כרוכים בתיאום עם הממשלה ,  האחראית על מדיניות חוץ .  הנשיא הדגיש כי מדיניות החוץ שהוגדרה על ידי הממשלה נותנת עדיפות ליחסים עם מדיניות שונות בעולם ,  בהן גם ישראל .  
גורם במשרד החוץ אמר בתגובה להבהרה כי לפני כמה חודשים התקבל מסר מבכיר בקייפ ורדה על החלטה שלא להצביע נגד ישראל בארגונים בינ"ל ,  והמסר דווח ע"י שגריר ישראל בסנגל ,  החולש גם על מדינות נוספות באזור ,  ואושש על ידי פרסומים מקומיים בקייפ ורדה .  לדבריו , " ישנו לחץ ערבי משמעותי נגד היוזמות הישראליות להידוק הקשרים עם אפריקה ,  ואנחנו מניחים שהודעת הנשיאות של קייפ ורדה הינה תוצר של לחץ זה ". 
כבר ב-2003 ,  הנשיא הקודם של רפובליקת קייפ ורדה ,  פדרו פירס ,  הנחה את משרד החוץ של ארצו לתמוך בישראל בכל ההצבעות באו"ם ,  ובשנים האחרונות היא נוהגת לתמוך או להימנע בהחלטות הנוגעות לישראל בהמשך למדיניות זו .  מדינת האיים האפריקנית שומרת זה שנים על יחס ידידותי לישראל ,  בין היתר בשל הקשר היהודי - יהודים פורטוגזים הגיעו לקייפ-ורדה כבר במאה ה-15 ,  ונחשבים למי שתרמו תרומה משמעותית לכינונה של המדינה .  

נתניהו התגאה בהישג מדיני - אך נשיא קייפ ורדה מכחיש : " לא סיכמנו דבר "
 אחרי שראש הממשלה התהדר ב"פעילות מדינית אינטנסיבית ",  שהובילה להחלטת המדינה במערב אפריקה שלא להצביע נגד ישראל באו"ם - ארמון הנשיאות במדינה מכחיש שינוי מדיניות : " הסמכות לכך כלל לא נתונה בידי הנשיא "
 
