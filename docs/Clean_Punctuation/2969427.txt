פשע שנאה :  האנדרטה של  " הסנדק של צה"ל "  הוצתה בצפון אירלנד
המשטרה חוקרת מעשה ונדליזם לאנדרטה של ג'ון הנרי פטרסון בבלפסט והחשד הוא פשע שנאה .  פטרסון שימש מפקד לשני הגדודים העבריים הראשוניים ונחשב לחבר קרוב של אביו של ראש הממשלה .  יוני נתניהו אף נקרא על שמו
אנדרטה בבלפסט של גיבור אירי ציוני שהיה תומך נלהב בהקמת מדינת ישראל ניזוקה בהצתה שנחקרת על ידי המשטרה כפשע שנאה .  שני מכלים שהוצבו בסמוך לאנדרטה לזכר לויטננט קולונל ג'ון הנרי פטרסון הוצתו בליל חמישי וגרמו לנזקים קשים .  המשטרה פנתה לציבור לקבלת מידע על האירוע .  
פטרסון ,  שנולד ב-1867 ,  שימש במהלך מלחמת העולם הראשונה מפקד שני הגדודים העבריים הראשוניים - גדוד נהגי הפרדות בחזית גליפולי ,  והגדוד ה-38 של קלעי המלך ,  שנלחם בישראל .  הוא נחשב לחבר קרוב של בנציון נתניהו ,  אביו של ראש הממשלה בנימין נתניהו .  
על האנדרטה מופיע מגן דוד גדול שעליו נכתבו מילותיו של נתניהו : " בכל ההיסטוריה היהודית מעולם לא היה לנו חבר מבין ומסור כזה ".  בעבר כינה אותו נתניהו  " הסנדק של צה"ל ".  ראש הממשלה סיפר כי  " לפטרסון היה אמון מוחלט שהיהודים יהפכו לחיילים יוצאי דופן  לא הולמים ,  אלא יוצאי דופן .  אני חושב שהיה לו חלק גדול בזה .  הוא החל למעשה את ההקמה מחדש של היכולת של היהודים להגן על עצמם ".  
במרץ 1946 ,  בנציון וצילה נתניהו קראו לבנם הבכור יונתן ,  שלימים נפל במבצע אנטבה ,  על שמו הפרטי של פטרסון .  הוא אף שימש סנדק בבריתו .  פטרסון מת בארצות הברית ב-1947 ,  שנה לפני קום המדינה .  אפרו ,  יחד עם אפר אשתו פרנסיס ,  הועלו לישראל ב-2014 .  
לקריאה נוספת בוואלה !  NEWS :" אבי מתהפך בקברו ":  קבלנים הפכו בית עלמין בלוד לאתר להשלכת פסולתינסה לעשות יותר ולדבר פחות :  השיעור שהפיגוע בתל אביב לימד את ליברמןמחבל איים בסכין על חיילים ליד שכם ונורה ;  הפלסטינים : " מעורער בנפשו "
  ( עדכון ראשון :  21:34 )  

פשע שנאה :  האנדרטה של  " הסנדק של צה"ל "  הוצתה בצפון אירלנד
המשטרה חוקרת מעשה ונדליזם לאנדרטה של ג'ון הנרי פטרסון בבלפסט והחשד הוא פשע שנאה .  פטרסון שימש מפקד לשני הגדודים העבריים הראשוניים ונחשב לחבר קרוב של אביו של ראש הממשלה .  יוני נתניהו אף נקרא על שמו

