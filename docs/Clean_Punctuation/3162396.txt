פרדו :  נתניהו הורה לדרוך את המערכת לקראת תקיפה אפשרית באיראן
ראש המוסד לשעבר חושף בריאיון לתכנית  " עובדה "  כי בעקבות ההנחיה החריגה שנתן ראש הממשלה למערכת הביטחון הוא בדק את חוקיות ההנחיה עם היועמ"ש ואף שקל להתפטר מתפקידו .  הריאיון המלא ישודר הערב בערוץ קשת 12
ראש הממשלה בנימין נתניהו הורה במהלך שנת 2011 לרמטכ"ל בני גנץ ולראש המוסד תמיר פרדו לדרוך את מערכת הביטחון כך שתהיה מוכנה להוציא לפועל תקיפה באיראן 15 יום מרגע פקודה - כך חושפת הערב  ( חמישי )  העיתונאית אילנה דיין בתכניתה  " עובדה ",  המשודרת בערוץ 12 .  במסגרת ריאיון שערכה דיין עם פרדו ושישודר הערב מדבר ראש המוסד על המהלכים שהביאו את ישראל קרובה מאי פעם לתקיפה באיראן ,  במה שמכונה פ+15 - על שם ההנחיה שנתן נתניהו לראשי מערכת הביטחון ,  שבעקבותיה שקל פרדו להתפטר מהתפקיד שנכנס אליו זמן קצר קודם לכן . " זה לא משהו שמותר לעשות ולהשתמש בו בשביל לתרגל ",  אומר פרדו בריאיון בתשובה לשאלה אם האמין שהתקיפה אכן תצא לפועל . " אם מישהו עושה את זה יש לזה שתי תכליות - תכלית אחת זה אכן שהוא מתכוון ,  ואפשרות שנייה זה שהוא מאותת .  מישהו שם בחוץ יידע מזה ",  הוסיף . " יכול להיות שגם מישהו מארצות הברית יידע מזה בצורה כזו או אחרת ,  וזה יניע אותו לעשות משהו .  בדברים האלה צריך להאמין לאנשים ,  זה הקברניטים שלך .  אז כשהוא אומר לך תיכנס לתהליך של ספירה לאחור ,  אתה מבין שהוא לא משחק אתך משחקים .  לדברים האלה יש משמעויות אדירות ". 
עוד בוואלה !  NEWS :
 הסבב בעזה היה ניצחונו של השכל הישר - בשני הצדדיםצילומי האוויר חושפים :  אלו מוצבי יחידת העילית של חמאס שהופצצואחרי התאונות הקטלניות :  תיאסר עבודת בני נוער באתרי בנייה 
ברקע הפגישה בין נתניהו לראש המוסד דאז התחוללה באותם ימים דרמה שלא נחשפה עד עכשיו .  פרדו ,  שנכנס לתפקידו רק זמן קצר לפני כן ,  החליט בצעד חריג לבדוק אם ראש ממשלת ישראל מוסמך בכלל לתת הנחיה שעלולה לדרדר את ישראל למלחמה . " עשיתי בירורים מכל מה שיכולתי לעשות ",  מספר פרדו . " בדקתי עם ראשי מוסד קודמים ,  בדקתי החל מיצחק חופי שהיה ראש המוסד ,  ועד מאיר דגן ועד בכלל .  בדקתי עם יועצים משפטיים .  התייעצתי עם כל מי שיכולתי להתייעץ בשביל להבין מי מוסמך לתת הנחיות בכל נושא של פתיחה במלחמה ". 
במסגרת ההתייעצות חסרת התקדים הזו פנה פרדו גם ליועץ המשפטי לממשלה .  לדבריו ,  נתניהו היה מודע בשלב מסוים לבירורים שערך . " בסוף אם אני מקבל פקודה ,  ואם אני מקבל הוראה מראש הממשלה אני אמור לבצע אותה ",  אומר ראש המוסד לשעבר בריאיון . " אני צריך להיות בטוח שאם חס וחלילה יקרה משהו לא תקין .  אפילו אם הפעולה תיכשל ,  שלא ייווצר מצב שאני ביצעתי פעולה לא חוקית ".  כשנשאל אם מבחינתו תקיפה באיראן היא כמו החלטה על פתיחה במלחמה השיב פרדו : " חד וחלק ".  
בסופו של דבר ,  על רקע התנגדותם של הרמטכ"ל וראש המוסד ,  נסוג ראש הממשלה בפעם הזו מכוונתו לדרוך את המערכת .  אולם ,  פרדו מגלה בריאיון כי בשלב מסוים כבר שקל להתפטר מתפקידו . " כשדרג מדיני נותן הנחיה ,  יש לך שתי אפשרויות ",  הוא מסביר . " אפשרות אחת זה לבצע ,  ואפשרות אחרת זה לשים את המפתחות .  טוב שלא הגעתי לנקודת ההחלטה הזאת ..  .  לא שזה לא עבר לי בראש ".  

פרדו :  נתניהו הורה לדרוך את המערכת לקראת תקיפה אפשרית באיראן
ראש המוסד לשעבר חושף בריאיון לתכנית  " עובדה "  כי בעקבות ההנחיה החריגה שנתן ראש הממשלה למערכת הביטחון הוא בדק את חוקיות ההנחיה עם היועמ"ש ואף שקל להתפטר מתפקידו .  הריאיון המלא ישודר הערב בערוץ קשת 12

