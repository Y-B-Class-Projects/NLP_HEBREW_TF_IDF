הממשלה תקים קרן להצלת העמותות
הקמת הקרן תאושר על פי הצעה של שר הרווחה הרצוג ,  שהוסדרה בהסכם הקואליציוני . " מקווה שהדבר יניב תוצאות כבר בתקציב הקרוב "
 שר הרווחה יצחק הרצוג יציע הבוקר  ( ראשון )  בישיבת הממשלה שתשב לראשונה מאז הושבעה בשבוע שעבר ,  להקים קרן להצלת עמותות וארגונים חברתיים על פי תוכנית שיגבש צוות בין משרדי .  היוזמה זוכה לגיבויו של ראש הממשלה בנימין נתניהו ,  על פי ההסכם הקואליציוני שנחתם בין העבודה לליכוד .  הצוות הבין משרדי יגיש את המלצותיו בתוך 30 יום וייתכן שהמלצותיו יעוגנו בתקציב המדינה הדו שנתי לשנים 2009-2010 שיובא להצבעה בתוך כ- 100 ימים .  בצוות יהיו חברים נציגי משרד הרווחה ,  האוצר ,  החינוך והבריאות שישתפו פעולה בעבודת המטה להקמת הקרן .   על פי נתוני משרד הרווחה ,  כ- 85 אחוז משירותי הרווחה בישראל ניתנים על ידי ספקים חוץ ממשלתיים  רשויות מקומיות ,  מוסדות ללא כוונת רווח  ( מלכ"רים )  וגופים עסקיים .  בשל ירידה משמעותית בהכנסות הנובעת מקושי הולך וגדל לגייס אשראי ולממן ערבויות ובשל ירידה בהיקף התרומות ובערכן הריאלי ,  נקלעו מלכ"רים העוסקים ברווחה למשבר שמקשה על תפקודם ועל יכולתם לספק את השירותים לאוכלוסייה הנזקקת להם .   נתוני משרד הרווחה מראים עוד ,  כי שיעור הפונים למחלקות הרווחה ממשיך לעלות או נשאר קבוע למרות ירידה בשיעור האבטלה .  הנתונים מלמדים שהנקלעים למצוקה כלכלית ,  חברתית או נפשית בתקופה של משבר כלכלי הופכים לאורך זמן ללקוחות קבועים של שירותי הרווחה  .
 לדברי השר הרצוג : " הארגונים החברתיים נמצאים באיום כבד מאוד והדבר בא לידי ביטוי בקריסה כמעט מוחלטת של רבים מהם .  הנפגעים העיקריים הם אזרחי ישראל הנזקקים לשירותי רווחה .  המהלך הוא צורך חיוני וצו השעה .  אנו עדים לשיעור הולך וגדל של פונים למחלקות לשירותים חברתיים ".  הרצוג מוסיף כי : " נגזרת מובהקת של הנושא היא סוגיית הסיוע בתחום הביטחון התזונתי .  לצערי ,  יישום דו"ח איצקוביץ שהציע פתרון מקיף לסוגיית הביטחון התזונתי והמליץ בין היתר על תקצוב העמותות המספקות מזון לאזרחים ,  נבלם בעקביות ובמשך חודשים רבים על ידי שר האוצר לשעבר רוני בר און ואנשי משרדו .  ראש הממשלה דאז ,  אהוד אולמרט סרב להכריע בסוגיה .  לאור ההסכם הקואליציוני שנחתם בין סיעת הליכוד וסיעת העבודה אני מתכוון להיאבק ליישום הדו"ח בעדיפות עליונה ומקווה שהדבר יניב תוצאות כבר בתקציב הקרוב ". 
בתוך כך ,  אמש ,  לאחר התייעצות עם הרצוג ,  הנחה נתניהו את משרד האוצר להגדיל את הקף הסיוע שניתן לעמותות שמחלקות סלי מזון לנזקקים בשישה מיליוני שקלים נוספים .  לדברי נתניהו מדובר במענה ראשוני ,  נקודתי ודחוף לרגל החג .  סכום הסיוע הכולל לעמותות יעמוד עתה על תשעה מיליוני שקלים .
 עוד נמסר מלשכת נתניהו כי בקרוב יערכו נתניהו והרצוג דיון מערכתי מקיף בסוגיית הביטחון התזונתי שנמצאת לדבריהם על סדר היום של שר הרווחה בשנה האחרונה בעקבות אימוצו את מסקנות דו"ח ועדת איצקוביץ .
 
הממשלה תקים קרן להצלת העמותות
הקמת הקרן תאושר על פי הצעה של שר הרווחה הרצוג ,  שהוסדרה בהסכם הקואליציוני . " מקווה שהדבר יניב תוצאות כבר בתקציב הקרוב "
 
