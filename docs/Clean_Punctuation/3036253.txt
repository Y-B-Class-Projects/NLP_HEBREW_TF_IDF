לאור לחצים של הקהילה היהודית במקסיקו :  ריבלין ישוחח עם הנשיא
על רקע המחלוקת הדיפלומטית בעקבות תמיכת נתניהו בבניית חומה בין ארצות הברית למקסיקו ,  ישוחח הנשיא הישראלי עם מקבילו נייטו .  השגריר הישראלי במדינה זומן להבהרה בה הוסכם להמשיך את המגעים כדי ליישב את ההדורים
הנשיא ראובן ריבלין ישוחח היום  ( שלישי )  עם נשיא מקסיקו אנריקה פניה נייטו ,  על רקע הסערה בעקבות תמיכת ראש הממשלה בנימין נתניהו בהחלטתו של נשיא ארצות הברית דונלד טראמפ לבנות חומה בגבול שתי המדינות - כך מסרו גורמים מדיניים .  בשיחה צפוי ריבלין להביע את הערכת ישראל לידידותה של מקסיקו ,  והיא מתקיימת לאור לחצים של הקהילה היהודית במדינה .  
לצד זאת ,  הגיע הערב שגריר ישראל במקסיקו ,  יונתן פלד ,  לשיחת הבהרה עם סגן שר החוץ המקסיקני קרלוס דה איקאסה ,  בה הוסכם להמשיך את המגעים ,  במטרה להביא ליישוב ההדורים ולהמשיך היחסים הטובים בין המדינות .  
עוד בוואלה !  NEWS:שר החוץ של מקסיקו : " ציוץ נתניהו תוקפני ";  רה"מ : " לא פגעתי ביחסים"על רקע תמיכת נתניהו בבניית חומה :  השגריר במקסיקו זומן לנזיפההקהילה היהודית במקסיקו נגד נתניהו : " דוחים על הסף את דבריו על החומה "  
אתמול התייחס ראש הממשלה בנימין נתניהו בישיבת סיעת הליכוד לציוצו על החומה ,  ועל המחלוקת הדיפלומטית שנוצרה בעקבותיו .  הוא דחה את הטענות כי פגע ביחסים עם מקסיקו והציג גרסה אחרת לחילופי הדברים עם טראמפ על החומה .
" הנשיא טראמפ שיבח את הגדר שנבנתה בהנחייתי בגבולנו עם מצרים ",  אמר נתניהו . " הוא אמר שהיא בלמה כמעט כליל את ההסתננות הבלתי חוקית לישראל .  ואני אמרתי בתגובה שהוא צודק .  ובתגובה לדבריי הוא עשה ריטוויט לאותם דברים שאמרתי ".  לדבריו , " מזה פרשנים עשו תלי-תלים בתקשורת ".   
" אלה אותם פרשנים שאמרו קודם לכן שהייתי צריך לוותר על נכסים ביטחוניים ראשונים במעלה של ישראל למען יחסים טובים עם הנשיא הקודם שהיה בבית הלבן .  ועכשיו הם אומרים :  פגעת במקסיקו ,  הרסת את היחסים איתם .  מי בכלל התייחס למקסיקו ?  היו לנו יחסים טובים איתם ,  יהיו לנו .  גם כשיש לנו ויכוחים אמיתיים ולא מדומים ,  כמו ההצבעה שלהם באונסקו ". 
שר החוץ של מקסיקו ,  לואיס וידגראי ,  הגיב לציוצו של נתניהו ואמר כי  " מקסיקו היא חברה של ישראל ,  וציוצו של ראש הממשלה על החומה אינו מובן .  המעשה מרגיש תוקפני ".  עוד הוסיף וידגראי כי באחריות ממשלת ישראל להבהיר ולתקן את עמדתה בנוגע לציוץ .  

לאור לחצים של הקהילה היהודית במקסיקו :  ריבלין ישוחח עם הנשיא
על רקע המחלוקת הדיפלומטית בעקבות תמיכת נתניהו בבניית חומה בין ארצות הברית למקסיקו ,  ישוחח הנשיא הישראלי עם מקבילו נייטו .  השגריר הישראלי במדינה זומן להבהרה בה הוסכם להמשיך את המגעים כדי ליישב את ההדורים

