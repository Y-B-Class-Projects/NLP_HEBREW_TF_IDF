למרות החקירות :  נתניהו פופולרי מתמיד בקרב הציבור הרוסי בישראל
סקר שערך אתר אקטואליה מוביל בשפה הרוסית מראה כי 34% רוצים להמשיך ולראותו בהנהגת המדינה - שיעור כפול מזה של יו"ר ישראל ביתנו ,  השר ליברמן .  65% סבורים שהחקירות נגדו הן תוצאה של  " תחבולת השמאל "
  ( נתניהו נשאל על חקירותיו במליאת הכנסת ,  שלשום )  
חקירת ראש הממשלה העלתה משמעותית את אהדת הציבור הרוסי כלפיו וכלפי מפלגת הליכוד - כך עולה מסקר אינטרנטי של אתר  " ניוזרו "  שבו השתתפו יותר מ-2,400 משיבים .  מרבית הגולשים הביעו תמיכה בנתניהו ובהמשך שלטונו ,  כמו גם אמון גדול שהחקירות יסתיימו בלא כתבי אישום .
 מהסקר ,  שערך אחד מאתרי האקטואליה הגדולים בשפה הרוסית בישראל ,  עולה כי דווקא בעת הזו שיעורי התמיכה בנתניהו ובליכוד נוגסים דרמטית בפופולריות של מפלגת ישראל ביתנו .  בתשובה לשאלה  " את מי הייתם רוצים לראות היום כראש ממשלה ",  34% מהמשיבים בחרו בנתניהו ,  ואילו רק 17% בחרו ביו"ר המפלגה ,  אביגדור ליברמן .  
בסקר קודם שנערך בחודש נובמבר ,  לשם השוואה ,  ליברמן זכה ל-34% מהקולות ואילו נתניהו ל-20% בלבד .  בהמשך מדורגים יו"ר יש עתיד ,  יאיר לפיד ,  עם 13% ,  השר ישראל כץ עם 10% ולבסוף יו"ר הבית היהודי ,  נפתלי בנט ,  והשר לשעבר גדעון סער עם 4% מהקולות .  
התמיכה בנתניהו לנוכח החקירות גורפת ועקבית לאורך שורה של שאלות :  71% מהמשיבים חושבים שנתניהו צריך להישאר בתפקידו עד סוף הקדנציה ,  למרות החקירות ,  וכמחצית מהגולשים סבורים שאין בכלל צורך לחקור את ראש הממשלה .  
בנוסף לכך ,  61% תומכים בהצעת החוק שיזם ח"כ דודי אמסלם  ( הליכוד )  למנוע חקירה של ראש ממשלה במהלך כהונתו ,  שנדחתה מוקדם יותר השבוע בוועדת השרים לחקיקה .  65% מסכימים עם הקביעה שהחקירה נגד ראש הממשלה היא תוצאה של  " תחבולה "  של שמאל .  
בשאלה נוספת המשיבים התבקשו לקבוע מי הכי מתאים לעמוד בראשות הממשלה ולהקים קואליציה חדשה אם נתניהו יתפטר ויוחלט שלא ללכת לבחירות מקדימות .  לפי החוק ,  רק חברי כנסת מכהנים יכולים להרכיב ממשלה חלופית כך שהשרים משה כחלון ואביגדור ליברמן - שהתפטרו מהכנסת במסגרת החוק הנורבגי - אינם כלולים בסקר .  מהסקר עלה כי השר ישראל כץ זוכה לאמון הגבוה ביותר וכי 25% מהציבור הרוסי היו רוצים לראות אותו מרכיב את הקואליציה ,  אחריו לפיד עם 17.5% תמיכה ובנט עם 11% .  כץ עקף את שני חברי הכנסת ממוצא רוסי בליכוד  יו"ר הכנסת יולי אדלשטיין והשר זאב אלקין - שקיבלו כל אחד תמיכה בשיעור של כ-5-6% .  
באופן מסורתי ,  הקול הרוסי נטה ימינה והצביע עבור הימין הקלאסי ,  אך בבחירות 1992 ו-1999 קולות המצביעים הרוסים היו משמעותיים בהובלת מפלגת העבודה בראשות יצחק רבין ואהוד ברק ,  בהתאמה ,  לשלטון .  ואולם ,  שיעור ההצבעה בקרב הישראלים דוברי הרוסית נמוך מהממוצע באוכלוסייה הארצית ,  ורק כ-60% הגיעו לקלפיות בבחירות האחרונות .  בבחירות לכנסת ה-20 ,  לפי ההערכה ,  ישראל ביתנו והליכוד קיבלו כל אחת חמישה מנדטים מהמצביעים דוברי הרוסית .  יש עתיד קיבלה שני מנדטים ,  המחנה הציוני בין מנדט וחצי לשניים ,  וכולנו ומרצ קיבלו מהעולים מברית המועצות לשעבר בערך חצי מנדט כל אחת .
  ( עדכון ראשון :  18:30 )  

למרות החקירות :  נתניהו פופולרי מתמיד בקרב הציבור הרוסי בישראל
סקר שערך אתר אקטואליה מוביל בשפה הרוסית מראה כי 34% רוצים להמשיך ולראותו בהנהגת המדינה - שיעור כפול מזה של יו"ר ישראל ביתנו ,  השר ליברמן .  65% סבורים שהחקירות נגדו הן תוצאה של  " תחבולת השמאל "
 
