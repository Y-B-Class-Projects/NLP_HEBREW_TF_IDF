כחלון : " צריך לקבל החלטות אמיצות ,  אין זמן טוב מעכשיו לממשלת אחדות "
 שר האוצר הביע תמיכה בכניסת המחנה הציוני לקואליציה ,  על רקע המגעים בין הרצוג לנתניהו .  לפי סקר בחירות שפורסם בערוץ 10 ,  יש עתיד זוכה ב-20 מנדטים והמחנה הציוני מתרסקת ל-13 בלבד
על רקע השיחות המתנהלות בין ראש הממשלה בנימין נתניהו ליו"ר המחנה הציוני יצחק הרצוג על הקמת ממשלת אחדות ,  אמר הערב  ( שני )  שר האוצר משה כחלון כי נפגש עם ראש הממשלה ושוחח איתו בנושא . " שמחתי לשמוע ממנו שהמגיעים להרחבת הממשלה נמשכים ",  אמר בנאום ב"פורום נתניה לנדל"ן "  במכללה האקדמית נתניה .  
לדבריו , " זה הזמן ואין זמן מתאים יותר מזה לממשלת אחדות ,  ממשלה רחבה .  מנהיגים צריכים לקבל החלטות אמיצות גם כשקשה ולא רק כשקל ,  אני מצפה מהמנהיגים לקבל החלטות ולבוא לעם ישראל וציבור הבוחרים ולהגיד שקיבלו החלטה כי זה מה שהם מאמינים שטוב לעם ישראל .  ממשלת אחדות פירושה יציבות ,  היציבות חיונית להמשך הרפורמות בבנקאות ,  להוזלת יוקר המחייה ולהצלחת הרפורמה בדיור ". 
במקביל לדברי שר האוצר ,  נערכו היום סקרי בחירות בשתי מהדורות החדשות של ערוץ 2 ו-10 .  לפי סקר של חדשות 2 ,  אם היו מתקיימות היום בחירות ,  הליכוד היה מקבל 27 מנדטים ,  יש עתיד 18 ,  ואילו המחנה הציוני 17 מנדטים .  לפי סקר חדשות 10 ,  הליכוד היה מקבל 25 מנדטים ,  יש עתיד 20 והמחנה הציוני 13 .  
לקריאה נוספת :" זכותו של הרצוג ":  18 מזכירי סניפי העבודה תומכים בכניסה לממשלהנתניהו :  סיכוי נמוך להצטרפות הרצוג ,  אקרא לליברמן להיכנס לממשלהעשרות צעירי העבודה הפגינו מול ביתו של הרצוג :  לא לממשלת אחדות 
בבחירות 2015 זכתה הליכוד ,  בראשות נתניהו ,  ל-30 מנדטים ,  בעוד המחנה הציוני ,  בראשות הרצוג ,  ל-24 .  מפלגת יש עתיד התברגה למקום הרביעי ברשימת המנדטים - אחרי הרשימה המשותפת ,  שקיבלה 13 מנדטים - וזכתה רק ל-11 מנדטים .  
לפי סקר חדשות 2 הערב ,  הרשימה המשותפת שומרת על כוחה ,  הבית היהודי זוכה ל-10 מנדטים  ( 8 בבחירות 2015 )  ,  ישראל ביתנו לתשעה מנדטים  ( 6 )  ,  כולנו לשבעה  ( 10 )  ,  יהדות התורה לשמונה  ( 6 )  ,  וש"ס ומרצ לשישה כל אחת  ( ש"ס קיבלה 7 מנדטים ב-2015 ,  ואילו מרצ לחמישה )  .  לפי סקר חדשות 10 ,  הרשימה המשותפת מתחזקת במנדט נוסף ומקבלת 14 ,  הבית היהודי מתחזק גם הוא וזוכה ל-12 ,  ישראל ביתנו וכולנו מקבלות כל אחת תשעה מנדטים .  ש"ס ,  יהדות התורה ומרצ מקבלות כל אחת שישה מנדטים .  
ח"כ אראל מרגלית  ( המחנה הציוני )  הגיב לסקרים שפורסמו הערב ואמר : " הזחילה לנתניהו צריכה להיפסק הלילה ,  לפני שיהיו לנו יותר פגישות עם ביבי מאשר עם מצביעים .  העבודה יכולה לחזור להיות אלטרנטיבה ,  כשהיא תחזור להיות אופוזיציה לוחמת ולא מפלגת קואליציה בממתינה ". 
רוב חברי הכנסת בעבודה מתנגדים לכניסה לממשלה ותוקפים את הרצוג על המגעים עם הליכוד לכניסה לקואליציה .  אך היום הוא קיבל חיזוק משמעותי מפעילי שטח .  18 מזכירי סניפי העבודה בדרום הפיצו לפעילים מכתב התומך במהלך . " זה מרשם לסוף עריפת הראשים אצלנו ",  אמרו .  
אתמול אמר הרצוג במפגש פעילים שקיים בתל אביב כי  " אני מאתר הזדמנות אזורית מדינית נדירה שאולי תחלוף ולא תחזור .  אני לא אומר את זה בעלמא אלא בידיעה .  היא מסובכת מאין כמותה ,  היא מורכבת .  אני לא יודע אם היא תקרה ,  אבל יכול להיות שהיא תקרה אך ורק בגלל שינוי במבנה הממשלתי ".  

כחלון : " צריך לקבל החלטות אמיצות ,  אין זמן טוב מעכשיו לממשלת אחדות "
 שר האוצר הביע תמיכה בכניסת המחנה הציוני לקואליציה ,  על רקע המגעים בין הרצוג לנתניהו .  לפי סקר בחירות שפורסם בערוץ 10 ,  יש עתיד זוכה ב-20 מנדטים והמחנה הציוני מתרסקת ל-13 בלבד

