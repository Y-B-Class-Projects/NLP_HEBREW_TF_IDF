סיכומשבוע
אז מה בעצם היה בנאום של ביבי ?  איזה ענן הכניס את כל העולם ללחץ ?  ושאלה בשבילכם - האם  " רמזור "  תצליח לשחזר את ההצלחה של העונות הקודמות ?  חדשות השבוע במילים פשוטות
ראש ממשלה בישראל צריך לעשות הרבה דברים .  הוא צריך לדאוג לכך שלא יהיו עניים ,  הוא צריך לפקח על כך שמערכת הבריאות תפעל כמו שצריך ,  הוא צריך להביא לכך שנחיה בביטחון .  הוא צריך לשמור עלינו מצרות מבית ומחוץ .  והוא גם צריך לדבר .  גם אם זה באנגלית .  
אז השבוע בנימין נתניהו ,  האיש שמכהן בתפקיד כבר שנתיים בערך ,  לקח את החלק האחרון בתפקיד שלו צעד אחד קדימה  ונסע לאמריקה כדי לנאום ,  לדבר ,  ללחוץ ידיים ,  לגרום לקונגרס אמריקאי שלם לקום בשבילו ,  ואז שוב לשבת ,  ולקום שוב כדי לשבת שנייה אחרי שוב .  והוא גם שיחרר הצהרות רשמיות והצהרות למקורבים שהם בעצם לא למקורבים כי איכשהו כולם יודעים מהם ,  והכל על הנושאים המוכרים שבטוח כבר הספקתם להכיר היטב ושהמון ראשי ממשלה קודמים דיברו עליהם לפניו .  כמו יו"ר מועצת תלמידים שנוסע לשליחות בארץ זרה ,  נתניהו היה הנבחר שלנו באמריקה השבוע ובלי קורטוב של חוסר ביטחון  יש מצב שהוא גםם עשה את זה די טוב .  הוא דיבר עם אובאמה ,  הנשיא ,  על גבולות 67' ,  על המו"מ עם הפלסטינים ,  על הסכמי שלום עתידיים ,  על גורלה של ירושלים ,  על חילופי שטחים שיהיו או לא יהיו .  והוא שוב גרם לכולנו לדבר עליו ,  גם אם בעצם נראה שהוא דיבר יותר מאיתנו בשבוע האחרון .  כי זה ביבי .  כי זה ראש הממשלה .  
במילים פשוטות :  בנימין נתניהו ,  ראש הממשלה שלכם ,  עשה השבוע ג'סטה באמריקה ודיבר המון על נושאים הרי גורל .
 תעשיית סרטי האימה המפחידים שמנבאים להחריב את העולם ,  לצבוע אותו בשחור עמוק ולהשתלט עליו עשתה מיליונים מאנשים שאוהבים קצת פאניקה בקולנוע שלהם .  אלא שהשבוע ענן אפר ענקי מהר געש עלום מאיסלנד התפשט באוויר העולם והפך את הסרטים האלה למציאות .  
טוב ,  אז נכון שהמציאות הרבה פחות מפחידה מהעלילה של  " היום שאחרי מחר ",  ועדיין ,  מסתבר שענן האפר הזה עשה השבוע לא מעט צרות ללא מעט אנשים .  הצרות האלה באו לידי ביטוי בעיקר בשיבושים אוויריים בשדות תעופה ברחבי אירופה ובביטולי טיסות ,  שלרגעים נדמה שיעכבו את קבוצת הכדורגל של ברצלונה בדרכה לגמר ליגת האלופות בלונדון !  מצד שני ,  מה זה קצת אפר בשביל מסי ? 
אגב ,  זאת בעצם הקדנציה השנייה של הענן הזה ,  שחוזר לביקור שורשים אחרי שהיה פה בסדר גודל דומה גם לפני שנה .  תסמכו עלינו שמישהו עוד יעשה על זה סרט.במילים פשוטות :  גם אתם רואים את זה מתקרב ?  ענן אפר וולקני מאיים להשתלט על הגלקסיה !  סתם ,  לא באמת .
 בתפר שבין סיום העונה הקודמת לתחילת העונה הנוכחית שלה השבוע ,  הספיקה  " רמזור "   ובצדק גמור  לקנות לעצמה מקום בסקאלת הזהב של הטלוויזיה הישראלית .  בסולם ששמור רק לאלה שאנחנו רוצים לזכור .  היא גרמה לנו לחכות לה ,  היא עשתה לעצמה גרסה אמריקאית  ( שנכשלה )  והשבוע היא חזרה כדי לנסות ולפרוע את השטרות . " רמזור ",  גרסה 3.0 ,  ירתה השבוע את יריית הזינוק לקאמבק שלה עצמה .  והיא שוב פה .  בבקשה בבקשה בבקשה מכם ..  .  תהיו טובים .  
במילים פשוטות :  יש יותר פשוט מזה ?  !  חפר ,  איצקו ואמיר שבו אלינו ! 
גמר גביע המדינה שהתקיים ברביעי האחרון אירח את הפועל תל אביב ,  מכבי חיפה ,  שמעון פרס וישי לוי .  זה האחרון היה מופקד על שירת ההמנון הלאומי אל מול 40 אלף צופים בשניות המרגשות שלפני .  אלא שהנשיא פרס ובעיות הסאונדאקוסטיקה כנראה עשו את שלהם ,  וגרמו ללוי קצת להתבלבל ולטעות במילות ההמנון  ( "עין לציון הומיה ".  הממ ,  כן )  בשידור חי .  ביג פדיחה .  מצד שני ,  זה קרה גם לכריסטינה אגילרה .  
במילים פשוטות :  ישי לוי טעה במילות ההמנון הלאומי ,  שר  " עין לציון הומיה "  וקצת פידח את עצמו .  אל תנסו בבית .
 ותודו שהיה בכם משהו שהתגעגע .  אחרי קריירה מפוארת מ"או מיי גד איימ סו אקסייטיד ",  מהמקום השני בגמר האח הגדול ומעתי שולברג ,  השבוע התבשרנו כי ליהיא גרינר חוזרת !  לערוץ 2 !  בתכנית בשם  " מ'שתגידי "  מבית  " ביפ ".  אקסייטד לגמרי .
 היום אנחנו חונכים כאן פינה חדשה ישנה .  כי במקום לקרוא לכל ידיעה שטותית על ליידי גאגא 'מבזק מיוחד' ,  עלינו על סטרט אפ והחלטנו פשוט לקרוא לדיווה בשמה כדי להקים לה אזור משלה .  והיא יותר מראויה לו !  השבוע היא התארחה בכותלי יצירת המופת  " סטרדיי נייט לייב ",  שזה מעין הגרסה החו"לית של ארץ נהדרת ,  ואפילו עשתה את זה עם ג'סטין !  לא ביבר ,  טימברלייק .  שזה גם משהו .  לא ,  בנות ? 
מה נראה לכם ,  העונה השלישית של  " רמזור "  הולכת לשחזר את ההצלחה ולגרוף את אותם אחוזי רייטינג ? 

סיכומשבוע
אז מה בעצם היה בנאום של ביבי ?  איזה ענן הכניס את כל העולם ללחץ ?  ושאלה בשבילכם - האם  " רמזור "  תצליח לשחזר את ההצלחה של העונות הקודמות ?  חדשות השבוע במילים פשוטות

