הפלסטינים : " זה לא נאום ,  זו הכרזת מלחמה "
 ברשות הפלסטינית זעמו על דברי נתניהו : " מה שממענו הם רק איומים ועוד איומים של מלחמה .  נתניהו לא הציע דבר בנושא תהליך השלום .  זהו פשוט נאום מגוחך "
 בכיר פתח ,  וחבר צוות המשא ומתן הפלסטיני ,  נביל שעת' ,  אמר לאחר נאום נתניהו בקונגרס הערב  ( שלישי )  כי לא מדובר בנאום ,  אלא בהכרזת מלחמה .  בשיחה עם וואלה !  חדשות אמר שעת' כי  " אי אפשר לקרוא לזה בשם אחר ,  מלבד הכרזת מלחמה על הפסלטינים ,  על חמאס ,  על אירן ועל לבנון .  מה שממענו הם רק איומים ועוד איומים של מלחמה .  נתניהו לא הציע דבר בנושא תהליך השלום .  לא פליטים ,  לא ירושלים ,  לא קווי 67' ,  לא פירוק התנחלויות .  זהו פשוט נאום מגוחך ".   
" הוא מדבר על ירושלים מאוחדת .  הוא מדבר על כך שאף פליט לא יחזור והוא מדבר על כך שישראל לא תחזור לקווי 67' ",  המשיך שעת' ושאל בציניות : " מה עוד צריך כדי למשוך את הפלסטינים לתהליך השלום ?  ".  שעת' אף התייחס לחברי הקונגרס שמחאו כפיים לאורך כל הנאום : " בהחלט היה מעניין לראות את האמריקאים מריעים על כל אמירה מגוחכת של נתניהו ". 
גם נביל אבו רודיינה ,  דוברו של יו"ר הרשות הפלסטינית אבו מאזן ,  התייחס לדברי נתניהו בפני הקונגרס . " מה שבנימין נתניהו אמר לא יוביל לשלום ,  אלא רק יציב מכשולים נוספים בפני תהליך השלום ",  אמר .  לדברי אבו-רודיינה , " השלום ייכון רק כשתוקם מדינה פלסטינית בגבולות 1967 .  לא נסכים לנוכחות מדינה ישראלית ,  בעיקר לא בבקעת הירדן .  על השלום להתבסס על משא ומתן ועל החלטות האו"ם ,  ולא על בסיס תנאים מוקדמים והצבת מכשולים ". 
לפניות לכתב :  nir_yah@walla.com

הפלסטינים : " זה לא נאום ,  זו הכרזת מלחמה "
 ברשות הפלסטינית זעמו על דברי נתניהו : " מה שממענו הם רק איומים ועוד איומים של מלחמה .  נתניהו לא הציע דבר בנושא תהליך השלום .  זהו פשוט נאום מגוחך "
 
