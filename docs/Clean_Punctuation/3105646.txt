פרקליט המדינה :  הימנעות מחקירת מנהיג מכהן תפגע במדינה
בצל חקירות נתניהו והסערה בקואליציה סביב החוק שנועד לסכל חקירת רה"מ מכהן ,  התייחס שי ניצן במרומז לסוגיה בפרויקט 929 : " מתן אפשרות למנהיג להמשיך בכהונתו תוך התעלמות מחשדות פליליים יפגע במדינה ".  ח"כ אמסלם : " הוא רק פקיד ",  היועמ"ש : " הסדר קשה שפוגע בשלטון החוק "
" מתן אפשרות למנהיג להמשיך בכהונתו תוך התעלמות מחשדות פליליים ממשיים שעלו נגדו ,  יפגע במדינה ,  בכבודה ובמעמדה ",  כך כותב פרקליט המדינה ,  שי ניצן ,  במאמר פרי עטו שמתפרסם היום  ( שני )  .  דבריו של ניצן מתפרסמים כאשר ברקע החשדות הפליליים סביב ראש הממשלה ,  בנימין נתניהו ,  והעימות בין חברי הקואליציה סביב הצעת החוק שתאסור לחקור ראש ממשלה מכהן .
 ניצן כתב את הדברים כחלק מפרויקט 929 ,  המעודד לקרוא בכל יום פרק אחד בתנ"ך .  כחלק מהפרויקט ,  אנשי רוח ואישי ציבור מתייחסים לפרק היומי מנקודת מבטם האישית .  ניצן מתייחס לפרק כ"ה בספר משלי ,  ובפרט לפסוק : " כבוד אלקים הסתר דבר וכבוד מלכים חקור דבר ".  לדבריו ,  הפרשנות הנכונה לפסוק היא כי  " ראוי שמעשי המלכים עצמם ייחקרו ".  גישה זו ,  לדבריו , " מגלמת עקרון שלטוני ראוי וחיוני ,  בוודאי בדורנו ,  בו יאה השקיפות למעשי השלטון ובמיוחד ,  עת מדובר בחשדות לפלילים אשר עולים נגד השליטים ". 
בגל"צ פורסם הבוקר כי היועץ המשפטי לממשלה אביחי מנדלבליט יצא נגד הצעת החוק בחוות דעת שכתב ,  וכינה אותו  " הסדר קשה שפוגע בשלטון החוק ושאין לאמצו ".  לדברי מנדלבליט , " ההצעה משקפת לכאורה עמדה לפיה אין לסמוך על רשויות החקירה ועל היועמ"ש שיימנעו מפתיחה בחקירה נגד ראש ממשלה בעניין לא משמעותי .  חסימה מוחלטת של חקירה לא מאזנת בין האינטרסים הציבורים ומתעלמת מהמנגנון הקבוע בחוק היסוד .  התוצאה אליה מוביל החוק קשה ביותר ואין לקבלה ". 
עוד בוואלה !  NEWS:בג"ץ דחה את בקשת תושבי נתיב האבות : " יש להרוס את כל הבתים"מחדל הגדר בלכיש : " התחושה היא שאורבים לי ,  הבית מחורר מיריות"ארגוני הנכים מאיימים : " אם נתניהו לא יתערב - נחסום את נתב"ג "  
פרקליט המדינה לא מתייחס ישירות לחקירות נתניהו ,  ומביא כדוגמה לדבריו דווקא את הנשיא לשעבר משה קצב שהורשע באונס . " ישנה גישה הגורסת ,  כי מפאת 'כבודם' של מלכים ומנהיגים אחרים  ( שרים ,  ח"כ ,  רבנים ,  וכדומה )  ,  אל לנו לחקור יותר מדי אם עולה חשד נגדם ,  כדי שלא ייפגע אמון הציבור בהם ",  אומר ניצן . " טענה זו עלתה למשל בפרשת הנשיא קצב ,  עת נטען מפי גורמים שונים ,  כי חקירתו של הנשיא בחשדות לביצוע עבירות מין ,  תבזה לא רק אותו אלא גם את המדינה שאותה הוא מייצג ..  .  בעיני ,  מדובר בגישה מוטעית לחלוטין .  מתן אפשרות לנשיא מכהן ,  או לכל מנהיג אחר ,  להמשיך בכהונתו תוך התעלמות מחשדות פליליים ממשיים שעלו נגדו ,  הוא הוא שיפגע במדינה ,  בכבודה ובמעמדה - והוא גם שיפגע בכבודו ובמעמדו של איש הציבור ".  
עוד מוסיף ניצן כי ללא חקירה , " המשך הכהונה יהא תחת 'חשרת עננים' .  אמון הציבור במנהיג כזה יתערער וילך והשמועות לגביו תלכנה ותגברנה .  את התקשורת אי אפשר יהיה לחסום ,  ולפיכך ילכו ויתפרסמו בה עדויות מחשידות נגדו ,  שאותן איש לא יברר ,  כביכול ,  כדי לא לפגוע בכבודו ,  אך ללא ספק ,  הדבר דווקא יפגע בכבודו ,  במעמדו ובאמון הציבור בו ".  ניצן סבר כי לפגיעה זו עשויה להתווסף גם פגיעה בעקרון השוויון בפני החוק . " מן העבר השני ,  חקירה יעילה של חשדות ,  מביאה לעתים להפרכתם  ( כפי שקרה לא אחת בשנים האחרונות )  .  ואילו אם יימצא כי המנהיג חטא ,  בוודאי אין הוא ראוי להמשיך להנהיג את הציבור .  לפיכך ,  בעיני ,  המסקנה ברורה .  כבוד מלכים  חקור דבר !  ",  כתב .
 ח"כ דודי אמסלם  ( הליכוד )  ,  יוזם הצעת החוק ,  אמר בתגובה לוואלה !  NEWS : " גם אם הוא פרקליט המדינה ,  בסוף הוא רק פקיד .  אם יש לו השגות על החוק ,  שיבוא לוועדה בכנסת שתדון בהצעה ויציג שם את עמדתו .  לשאול את שי ניצן זה כמו לשאול את החתול ששומר על השמנת .  הוא אחראי על כל החקירות .  כמו שאני לא אומר לשי ניצן מהי דעתי על חקירות שהוא מנהל ,  שלא יגיד לי מה דעתו על חוקים שאני מקדם .  זה לא התפקיד שלו .  יש פה ערבוב תחומים .  זו לא הדרך ועל התוכן וודאי שאני לא מסכים איתו .  למצב הנוכחי בישראל אין אח ורע בעולם כולו ".  
אתמול הייתה אמורה לעלות לדיון בוועדת השרים לחקיקה הצעת החוק שתאסור לחקור ראש ממשלה מכהן  אך לבסוף הדיון נדחה בשל עימות חריף בין שרת המשפטים איילת שקד  ( הבית היהודי )  ליו"ר הקואליציה ח"כ דוד ביטן  ( הליכוד )  .  שקד ,  שאמרה כי תתמוך בחוק אם במקביל תקודם הגבלת כהונה של ראש ממשלה לשתי קדנציות או לשמונה שנים ,  התנגדה להעלאת החוק אתמול אף שנוסף לו סעיף כזה .  לדבריה ,  הסיבה היא כי מדובר בשינוי חוק יסוד . " איך אתה רוצה להעלות חוק כזה היום ?  צריך ללמוד אותו ",  אמרה לח"כ ביטן בשיחה שנערכה במשרד ראש הממשלה .
 במהלך הוויכוח אמר ביטן לשקד : " לא מוכן שתשימו לי מקלות בגלגלים .  איך אפשר לעבוד ככה ?  אנחנו מעבירים כל הזמן חוקים שלכם ".  שקד השיבה : " ממש ,  אתם לא מעבירים אף חוק .  מצדי שיבטל את כל ועדת השרים ".  לבסוף הוחלט לדחות את הדיון לשבע הבא .
 בישיבת ראשי הקואליציה התעמת ביטן גם עם שר האוצר משה כחלון ,  על רקע התנגדותה של סיעת כולנו להצעה . " נותנים לכם את כל ההצעות והתוכניות שאתם רוצים ,  זה לא יכול להימשך כך ",  אמר ביטן לכחלון ,  שהשיב : " הכל לפי ההסכמים הקואליציוניים .  אתה רוצה שאקום ואעזוב את החדר ולא אבוא לפה יותר כמו ליברמן ?   ( שלא מגיע לישיבות ראשי קואליציה מזה כמה חודשים )  .  אתם מחפשים אסלקציות מכוונות ".  נתניהו אמר לשניהם כי הוא לא מתכוון להתערב בחוק הצרפתי ושינהלו את הדיון לא לידו .
  ( עדכון ראשון :  6:37 )  

פרקליט המדינה :  הימנעות מחקירת מנהיג מכהן תפגע במדינה
בצל חקירות נתניהו והסערה בקואליציה סביב החוק שנועד לסכל חקירת רה"מ מכהן ,  התייחס שי ניצן במרומז לסוגיה בפרויקט 929 : " מתן אפשרות למנהיג להמשיך בכהונתו תוך התעלמות מחשדות פליליים יפגע במדינה ".  ח"כ אמסלם : " הוא רק פקיד ",  היועמ"ש : " הסדר קשה שפוגע בשלטון החוק "
 
