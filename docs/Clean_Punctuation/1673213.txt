נתניהו : " לא התחייבנו להקפיא בנייה בי-ם "
 רה"מ דחה את הודעת הבית הלבן ,  לפיה ישראל התחייבה להקפיא למשך שנתיים את הבנייה בשכונת רמת שלמה בירושלים . " לא ניתנה שום התחייבות אלא רק תיאור עובדתי של מצב הפרויקט "
 ראש הממשלה בנימין נתניהו הגיב בצהריים  ( שני )  להודעת הבית הלבן אמש ,  לפיה ישראל התחייבה להקפיא את הבנייה בשכונת רמת שלמה בירושלים למשך שנתיים .  בפתח ישיבת סיעת הליכוד בכנסת אמר נתניהו כי הוא  " רוצה להבהיר שלשכת ראש הממשלה הוציאה הודעה בנושא ב-11 במרץ 2010 בעת ביקור סגן נשיא ארה"ב ג'ו ביידן בישראל .  נכתב שם במפורש שעדכנתי את סגן נשיא ארה"ב ,  שתכנון הפרויקט ברמת שלמה יימשך כנראה יותר משנה ,  והבנייה בפועל עשויה להתחיל רק בעוד כמה שנים ".  
נתניהו הוסיף כי  " כאשר האמריקאים שאלו אותנו מה הערכת הזמן שלנו לגבי תחילת הבנייה בשטח ,  אמרתי שאני מעריך שזה לא יקרה בשנתיים הקרובות .  זה פשוט תיאור עובדתי של מצב הפרויקט .  לא ניתנה שום התחייבות אלא רק תיאור עובדתי נכון ומדויק ".  
" מעבר לכך ",  המשיך נתניהו , " אמרנו ואנחנו אומרים במפורש ,  שתהליכי הבנייה והתכנון בירושלים לא יעוכבו .  אני לא אומר שהאמריקאים מסכימים איתנו בנושא הזה .  יש חילוקי דעות וייתכן שהם גם יגידו זאת ,  אבל הבהרנו שמדיניות הבנייה והתכנון שלנו בירושלים איננה שונה מכל ממשלות ישראל ב-43 השנים האחרונות ". 
שר הביטחון אהוד ברק התייחס להודעת הבית הלבן לפיה צד שיעשה צעד שיערער את האמון במהלך שיחות הקרבה ,  יישא באחריות .  בישיבת סיעת העבודה שנערכה בצהרים ,  אמר ברק כי  " יש לפעול לגוף העניין ,  סוגיות הליבה ,  ההיבטים האזוריים .  נשכנע את ארצות הברית שישראל מוכנה לקבל החלטות קשות מאד ,  לצד הדרישה שגם הצד השני יקבל החלטות דומות ".  ברק הוסיף כי על פי התרשמותו ,  הקשרים הביטחוניים עם ארה"ב עמוקים ויציבים .
 אמש אמר עוזר מזכירת המדינה האמריקאי פיליפ קראולי כי ישראל והרשות הפלסטינית יישאו באחריות אם ינקטו בצעדים שיערערו את האמון בין הצדדים במהלך שיחות הקרבה .  בנוסף ,  אמר השליח האמריקאי למזה"ת ג'ורג' מיטשל כי נתניהו הבטיח להקפיא את הבנייה בשכונת רמת שלמה שבירושלים למשך שנתיים .
 
נתניהו : " לא התחייבנו להקפיא בנייה בי-ם "
 רה"מ דחה את הודעת הבית הלבן ,  לפיה ישראל התחייבה להקפיא למשך שנתיים את הבנייה בשכונת רמת שלמה בירושלים . " לא ניתנה שום התחייבות אלא רק תיאור עובדתי של מצב הפרויקט "
 
