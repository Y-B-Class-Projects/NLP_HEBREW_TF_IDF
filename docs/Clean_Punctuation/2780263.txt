נתניהו : " עדיין לא ברור אם השגנו רגיעה ממושכת "
 ראש הממשלה כינס מסיבת עיתונאים בהשתתפות שר הביטחון והרמטכ"ל ,  ואמר : " חמאס לא קיבל אף אחד מהתנאים שהציב ".  לגבי אופק מדיני הוסיף : " נשמח לראות את אבו מאזן נכנס לעזה "
" עם כינון הפסקת האש  יש הישג צבאי גדול והישג מדיני למדינת ישראל ",  כך אמר אמש  ( רביעי )  ראש הממשלה בנימין נתניהו במסיבת עיתונאים בהשתתפות שר הביטחון משה יעלון והרמטכ"ל בני גנץ ,  יממה אחרי כניסתה לתוקף של הפסקת האש עם חמאס .  
לדברי ראש הממשלה , " חמאס הוכה קשות והוא לא קיבל אף אחד מהתנאים להפסקת אש .  חמאס ספג פגיעה שלא ספג מאז הקמתו .  הוא ספג גם פגיעה מדינית ".  הוא הוסיף כי מיטוט חמאס יתאפשר רק אם היעד הארוך טווח יושג - פירוז רצועת עזה . " אין לחמאס משמעות ללא הנשק ,  והיעד הזה הוטמע בעולם ",  אמר .
 במסיבת העיתונאים במשרד ראש הממשלה בירושלים אמר נתניהו כי טרם המבצע הוגדר יעד ברור :  לפגוע בחמאס ,  ולהביא לשקט ממושך לכל אזרחי ישראל .  נתניהו חזר והדגיש כי כיבוש הרצועה לא היה יעד ,  אלא יצירת  " מרחב של רגיעה ".   " להכחיד ארגון טרור - שזה לא דבר קל ,  זה דבר קשה מאוד למדינה דמוקרטית ",  אמר . " חמאס אכן הוכה קשות :  השמדנו את מערך המנהרות ההתקפיות שבנה במשך שנים ,  והכנסנו את הכוח הקרקעי לשם השגת מטרה זו ",  אמר .  לדבריו ,  כשהמשימה הושלמה ,  הוחלט להוציא את הכוחות , " כדי למנוע מחמאס אפשרות להרג ,  חטיפת או פציעת חיילינו ".  
לדברי ראש הממשלה ,  בניגוד לפרסומים הזרים - חלק ניכר מאלפיים ההרוגים הפלסטינים הם אנשי חמאס . " כאלף מחבלי האויב נהרגו ,  זה כולל בכירים ,  ובכירים מאוד בצמרת הפיקוד שלו .  השמדנו אלפי רקטות ,  משגרי רקטות ,  אמצעי ייצור ,  מאגרי תחמושת ,  מאות עמדות פיקוד ושליטה ". 
נתניהו הבהיר שישראל לא תסבול  " טפטוף ירי "  לאף חלק משטחה ,  ואף התריע כי  " מוקדם לומר אם נשיג את היעד של רגיעה ממושכת ".  לדבריו , " חמאס הופתע מהתגובה שלנו להפרת הפסקת האש האחרונה .  הוא חשב אז שניכנע לתנאים שלו ,  שהוא יתיש אותנו .  אמרתי כבר  חמאס לא יקבלו התשה ,  אלא הכתשה ". 
מבצע  " צוק איתן "  - כותרות אחרונות:היום שאחרי :  יוזמה מדינית או בידוד בינלאומיחברו של זאביק שנהרג מפצמ"ר :  כבה האור בקיבוץחמאס הובס ,  אך גם ישראל תצטרך לשלם מחיר 
נתניהו טען כי למבצע הייתה כאמור גם הצלחה מדינית לא מבוטלת ,  שכן ישראל קיבלה לגיטימציה מהקהילה הבינלאומית ל-50 ימים של לחימה - דבר שלטענתו הוא  " לא מובן מאליו ".  כך ,  אמר , " הטמענו את ההבנה כי חמאס ,  דאעש ואל-קאעדה הם מאותה המשפחה ,  והטמענו את זה שהיעד לטווח הארוך הוא פירוז הרצועה ". 
עוד הסביר ראש הממשלה כי ישראל קיבלה כבר בימים הראשונים ללחימה את היוזמה המצרית להפסקת אש בלתי מוגבלת . " חמאס הציב תנאים ולא קיבל אף אחד מהם  נמל ,  שדה תעופה ,  שחרור אסירי שליט שהוחזרו לכלא בעקבות רצח הנערים ,  תיווך טורקי או קטארי ,  שיקום מוסדותיו שפירקנו ביהודה ושומרון .  לא הסכמנו לקבל שום תנאי מהתנאים של חמאס - והפסקת האש הושגה כעת ללא התנאים הללו ". 
הוא פנה לקהילה הבינלאומית ,  והבהיר כי  " במאבק נגד הטרור האיסלאמי ,  ישראל אינה אויבת ,  אלא שותפה ".  לדבריו ,  המצב כעת יצר בסיס לטיפול בסכנות ,  כמו גם הזדמנות לקדם תהליכים אזוריים . " הבדיקה הזאת עדיין בשלב ראשוני .  אבו מאזן צריך לבחור באיזה צד הוא נמצא  אנחנו מקווים שהוא ימשיך לדגול בהסכם שלום ותהליך מדיני עם ישראל .  כמובן שהיינו שמחים לראות אותו נכנס לעזה ,  במקום לראות את חמאס נכנס ליהודה ושומרון .  תמיד נקבל ונאמץ פרטנר שמוכן להיכנס איתנו לתהליך מדיני כדי להגיע לקץ הסכסוך ".  
גם שר הביטחון יעלון הדגיש בנאומו את המכה הקשה שספג חמאס מצה"ל במהלך המבצע . " החזרנו את חמאס ואת ארגוני הטרור ברצועה שנים אחורה .  רצועת עזה אינה נראית היום כפי שנראתה ערב המבצע .  השיח שם היום מדבר על שיקום של 10 שנים לפחות .  כשיתפזר האבק ,  יופנו לא מעט שאלות קשות לראשי החמאס ,  לאור העובדה שאין להם הישגים ".  עוד אמר יעלון : " אל תתרשמו מדברי הרהב של אנשי חמאס ,  שנאמרים רגע אחרי שיצאו מהבונקרים שלהם .  גם הם יודעים שאם יאתגרו אותנו שוב - יחטפו מכה קשה עוד יותר ". 
יעלון שיבח את נתניהו וציין כי המבצע נוהל על ידי ראש הממשלה בצורה אחראית . " גם כשהותקפנו מבית בעת הלחימה ,  נשכנו שפתיים והמשכנו לנווט לפי מצפן ,  ולא לפי שבשבת הרוחות .  אנחנו מבטיחים שנפיק את הלקחים הנדרשים מהמבצע ",  אמר .  יעלון יצא נגד דברים שהוטחו בגנץ מספר פעמים בזמן  " צוק איתן ",  ואמר כי מדובר בביקורת  " לא עניינית ולא במקום ".  
הרמטכ"ל גנץ נשא דברים ואמר כי ההישג מול חמאס וארגוני הטרור ,  והיכולת לנטרל התקפות שלהם ,  הביאו לכך שנשללו מהם יכולות שנצברו לאורך שנים . " זה הוביל להפסקת הלחימה בעת הזו ,  מבלי ישראל נדרשה לפשרות מדיניות ",  אמר .  לדבריו ,  הצבא ימשיך לפעול ככל שיידרש במרחב הלחימה גם בעתיד ,  בהתאם להנחיות הדרג המדיני .  
גנץ הקדיש חלק מנאומו לתושבי עוטף עזה ,  שהיוו את החזית במבצע וספגו אבדות ונפגעים רבים - ממש עד הרגע האחרון שלפני כניסתה לתוקף של הפסקת האש . " אתם יודעים שאנחנו אתכם שעה-שעה ,  מלווים אתכם בכל התקופה ,  מכירים וחשים את הקושי הרב להתמודד עם אתגר המערכה .  נפעל בכל עוצמה ובכל צורה על מנת להגן עליכם גם בעתיד ,  נוכח כל איום שיהיה ". 
גנץ חזר והבטיח כי צה"ל יעשה כל שביכולתו לאפשר את השבת גופותיהם של חיילי צה"ל שנפלו בעזה :  סמ"ר שאול אורון וסגן הדר גולדין .  
הממשלה קיבלה ביום שלישי את ההצעה המצרית להפסקת אש ברצועת עזה .  נתניהו עדכן טלפונית את שרי הקבינט בהחלטה על עצירת האש החל מהשעה שבע בערב .  השרים יצחק אהרונוביץ' ,  גלעד ארדן ונפתלי בנט הביעו התנגדות להחלטה ,  כמו גם שר החוץ אביגדור ליברמן .  בנט אמר כי הוא מתנגד  " להפסקת אש שתגביל את חופש הפעולה של צה"ל נגד הטרור בעזה ".  יו"ר הבית היהודי ביקש לדון בהצעה ולקיים הצבעה בקבינט - וסורב .
 יו"ר הרשות הפלסטינית ,  אבו מאזן ,  הודה למצרים ,  לקטאר ולאו"ם על הסיוע בתיווך ,  וציין כי שר החוץ האמריקני ,  ג'ון קרי ,  עמד עמו בקשר לכל אורך התהליך . " היום הוא היום ה-51 של התוקפנות שישראל הפעילה מול אחינו "  אמר אתמול אבו מאזן . " מספר השהידים עלה הוא יותר מ-2,000 .  יש יותר מ-5,000 פצועים ורבבות הפכו פליטים .  60 משפחות הושמדו לגמרי ". 
 ( עדכון ראשון :  20:44 )  

נתניהו : " עדיין לא ברור אם השגנו רגיעה ממושכת "
 ראש הממשלה כינס מסיבת עיתונאים בהשתתפות שר הביטחון והרמטכ"ל ,  ואמר : " חמאס לא קיבל אף אחד מהתנאים שהציב ".  לגבי אופק מדיני הוסיף : " נשמח לראות את אבו מאזן נכנס לעזה "
 
