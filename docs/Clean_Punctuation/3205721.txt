פוטין לנתניהו :  יש לשפר את היחסים הצבאיים בין רוסיה לישראל
שגרירות רוסיה בישראל הודיעה כי המנהיגים שוחחו לבקשתו של נתניהו בנושא שיפור היחסים בין המדינות .  על רקע המבצע נגד המנהרות ההתקפיות של חיזבאללה ,  הוסיף הנשיא הרוסי כי יש להבטיח את היציבות בגבול לבנון בהתאם להחלטות האו"ם
ראש הממשלה בנימין נתניהו ונשיא רוסיה ולדימיר פוטין שוחחו בנושא היחסים הצבאיים בין המדינות והמבצע בגבול לבנון - כך הודיעה היום  ( שבת )  שגרירות רוסיה בישראל .  בשיחה ,  שהתקיימה לבקשתו של נתניהו ,  הדגיש נשיא רוסיה את הצורך לשפר את היחסים בין הצדדים בתחומים הצבאיים .  בנוסף לכך ,  על רקע מבצע  " מגן צפוני "  נגד המנהרות של חיזבאללה ,  פוטין אמר שיש להבטיח את היציבות לאורך הגבול בהתאם להחלטה 1701 של מועצת הביטחון .
 המבצע נפתח ביום שלישי השבוע במטרה לחשוף ולנטרל את המנהרות ההתקפיות של הגבול שיעי משטח לבנון .  עוד באותו היום חשף צה"ל מנהרה שנחפרה ממפעל בלוקים בכפר כילא שבדרום המדינה לשטח ישראל ,  ובעקבות הפעילות ההנדסית של צה"ל במקום הוכרזה גזרת מטולה כשטח צבאי סגור .  על רקע המתיחות בגבול הצפוני ,  חיילי צה"ל ירו היום לעבר שלוש דמויות חשודות ,  ככל הנראה פעילי חיזבאללה ,  שניסו להתקרב לאזור העבודות הטכנולוגיות בחסות מזג האוויר .  דובר צה"ל הודיע כי השלושה נמלטו והעבודות נמשכות כסדרן .
 עוד בוואלה !  NEWS:12 שנים לרצח שזעזע את המדינה :  אמה של תאיר מאוכזבת מבית המשפטמהומות בצרפת :  עימותים בין המשטרה לבין המפגינים ;  211 נעצרולמנוע את תחילת  " מלחמת מגן צפוני ":  האחריות על כתפי אלוף הפיקוד 
נתניהו ,  שהצהיר כי המבצע  " יימשך ככל שיידרש "  עד שהושגו יעדיו ואיים כי חיזבאללה רצה להשתמש במנהרות כחלק מ"מערכה רחבה שתכננו לכיבוש חלקים מהגליל ",  ביקר ביום חמישי בצפון הארץ עם שגרירים במקביל להמשך עבודות צה"ל באזור .  גורם מדיני בכיר הוסיף אחרי סיורו של נתניהו כי מטרת הביקור כי לייצר לגיטימציה לפעולות נוספות באזור ,  אם הדרש יידרש . " זה לא רק מאבק נגד נשק המנהרות אלא גם להבהיר שיש פה ארגון טרור שבא להרוג אזרחים .  העניין הנוסף נוגע לשאלה מה אם נצטרך לפעול בעתיד - זה מייצר לגיטימציה לפעולות נוספות במידה ונצטרך ". 
היחסים בין ישראל לרוסיה נותרו מתוחים מאז הפלת המטוס הרוסי ב-17 בספטמבר .  במהלך התקרית ,  הופל מטוס סיור רוסי על ידי טילים סוריים בעת תקיפה ישראלית בלטקיה .  בישראל דוחים את האשמה לתאונה ,  שבה נהרגו 15 אנשי צוות רוסים ,  ואומרים כי המטוסים כבר היו מחוץ לאזור בעת הפלת המטוס .  עם זאת ,  רוסיה דחתה את הגרסה ואמרה כי חיל האוויר פעל בפזיזות והשתמש במטוס האיליושין 22 כפיתיון .  בעקבות זאת ,  הורה משרד ההגנה של רוסיה על שורת צעדים ,  בהם הצבת מערכת הנ"מ המתקדמת S-300 במדינה ,  אך זו טרם הפכה למבצעית בידי צבא סוריה .
  ( עדכון ראשון :  13:17 )  

פוטין לנתניהו :  יש לשפר את היחסים הצבאיים בין רוסיה לישראל
שגרירות רוסיה בישראל הודיעה כי המנהיגים שוחחו לבקשתו של נתניהו בנושא שיפור היחסים בין המדינות .  על רקע המבצע נגד המנהרות ההתקפיות של חיזבאללה ,  הוסיף הנשיא הרוסי כי יש להבטיח את היציבות בגבול לבנון בהתאם להחלטות האו"ם

