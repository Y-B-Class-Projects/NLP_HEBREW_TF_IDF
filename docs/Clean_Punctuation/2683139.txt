אובמה : " איראן רחוקה שנה לפחות מייצור פצצת אטום "
 נשיא ארה"ב אמר שהוא אופטימי בנוגע למו"מ מול איראן על תוכנית הגרעין שלה ,  אך לא יהיה מוכן ל"עסקה גרועה ".  שר החוץ האיראני על האופציה הצבאית : " לא מגיבים טוב לאיומים "
  ( דברי אובמה ונתניהו בתום פגישתם בארה"ב השבוע )  
נשיא ארצות הברית ברק אובמה אמר היום  ( שבת )  כי בהסתמך על הערכות המודיעין האמריקני ,  איראן נמצאת במרחק של לפחות שנה מייצור פצצת אטום .  ההערכה הזאת אינה מתיישבת עם זו של ההנהגה הישראלית ,  שטוענת כי טהראן  " דוהרת "  לעבר הפצצה בתוך חודשים ,  והדבר עלול לחדד שוב את הפערים שבין וושינגטון וירושלים . " ההערכה שלנו ממשיכה להיות שנה או יותר ,  ולמעשה היא שמרנית יותר מזו של המודיעין הישראלי ",  אמר הנשיא .  
בראיון מיוחד לסוכנות הידיעות אי-פי ,  הביע היום  ( שבת )  אובמה אופטימיות בנוגע לחידוש המגעים הדיפלומטיים של הממשל עם הנשיא האיראני חסן רואחני ,  איתו שוחח השבוע בטלפון .  עם זאת ,  הוא הצהיר שארצות הברית לא תהיה מוכנה לקבל  " עסקה רעה "  עם הרפובליקה האיסלאמית בתום המשא ומתן .
" רוחאני סיכן את מעמדו ברעיון שהוא יכול לשפר את היחסים של ארצו עם שאר העולם ",  אמר אובמה , " עד כה הוא אומר הרבה דברים נכונים .  השאלה היא  האם הוא יכול ללכת עם זה עד הסוף ",  הוסיף הנשיא ,  שהבהיר כי מבחינת הממשל רוחאני אינו הדמות הקובעת באיראן ,  אלא המנהיג העליון אייתוללה עלי חמינאי  אשר התבטא בצורה חשדנית יותר כלפי המערב .
 יצוין כי רק אתמול פורסמה הערכה שונה בנוגע לאיראן ,  שגם היא יצאה מארצות הברית . " עד אמצע 2014 תוכל איראן לייצר נשק גרעיני על בסיס מאגר של אורניום מועשר ברמה נמוכה ",  כך אמר נשיא ומייסד המכון למדע ולביטחון בינלאומי  ( ISIS )  ,  דיוויד אולברייט ,  בפני ועדת החוץ של הסנאט האמריקני .  על פי עדותו של אולברייט ,  שפורסה אתמול , " איראן השקיעה באופן אינטנסיבי בתעשיות הגרעיניות שלה ב-30 השנים האחרונות .  ואולם ,  פעולותיה נעשו לרוב בחשאי באמצעות רכישות בשוק השחור ".  ממצאים אלה ,  קובע אולברייט ,  אינם מתיישבים עם תכנית גרעין למטרות שלום .  
בתוך כך ,  רגע לפני השיחות עם ארצות הברית והמערב על תוכנית הגרעין שלהם ,  ממשיכים האיראנים להציג חזית לא מתפשרת .  שר החוץ האיראני מוחמד ג'וואד זריף התייחס בראיון לרשת CNN לדברים שאמר הנשיא אובמה בהצהרה משותפת עם ראש הממשלה נתניהו השבוע וכינה אותם  " מעליבים ":   " מנהיגים פוליטיים צריכים להנהיג .  הייתי מאוכזב כשהנשיא אובמה השתמש בשפה מעליבה כלפי האיראנים ".   
" אני מאמין שעליו לדבוק בכוונתו המוצהרת לנהוג באיראן על בסיס כבוד משותף .  כך הוא ציין במכתב לנשיא רוחאני וכך גם אמר בנאומו לעצרת הכללית של האו"ם .  לא נוהגים במדינה אחרת בכבוד על ידי איומים וניסיון להפחיד .  זה לא מועיל והעם האיראני מגיב לכך בצורה שלילית מאוד ",  דברי זריף בראיון שישודר במלואו ביום ראשון . 
" הסכמנו כי אסור לאפשר לאיראן להחזיק בנשק גרעיני באופן מוחלט ",  אמר אובמה בתום הפגישה עם נתניהו ביום שני .  לדבריו , " המלים הרכות של איראן אינן מספיקות ,  ועליה לגרום לקהילה הבינלאומית להיות בטוחה בכך שהיא תבצע את המהלכים שעליהם יוסכם ".  עוד ציין אובמה ,  כי וושינגטון  " נכנסת למשא ומתן עם איראן בעיניים פקוחות ,  ובמהלכו נתייעץ עם ישראל ".  לדברי הנשיא האמריקני , " אף אופציה לא יורדת מהשולחן בנושא הגרעין האיראני ,  כולל אפשרות צבאית ". 
מוקדם יותר השבוע תקף זריף פעם נוספת את הנשיא אובמה ,  וכתב בחשבון הטוויטר שלו כי  " ההנחה של הנשיא אובמה כי איראן מנהלת משא ומתן בגלל איומים ובגלל הסנקציות היא מבישה ,  מאצ'ואיסטית ושגויה .  הנשיא אובמה צריך לקדם אמון הדדי באופן עקבי .  זגזוג הורס את הביטחון ומערער את האמינות האמריקנית ",  דברי זריף ,  שהועלו כאמור ב"ציוץ "  ביום שלישי .  

אובמה : " איראן רחוקה שנה לפחות מייצור פצצת אטום "
 נשיא ארה"ב אמר שהוא אופטימי בנוגע למו"מ מול איראן על תוכנית הגרעין שלה ,  אך לא יהיה מוכן ל"עסקה גרועה ".  שר החוץ האיראני על האופציה הצבאית : " לא מגיבים טוב לאיומים "
 
