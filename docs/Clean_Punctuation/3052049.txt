סער מגיב לראשונה למשבר התאגיד : " בלי חופש עיתונות אין דמוקרטיה "
 השר לשעבר גדעון סער ,  הנשוי לעיתונאית גאולה אבן שמונתה לאחרונה למגישת המהדורה המרכזית בתאגיד ,  צוטט ברשת ב' באומרו כי המחוקק אינו יכול לעמוד מעל החוק וכי שלטון הרוב אינו שליטה בעיתונאים
השר לשעבר גדעון סער הגיב הערב  ( ראשון )  לראשונה למשבר התאגיד ,  ועקץ את ראש הממשלה בנימין נתניהו ,  כך דווח ברשת ב' .  על פי הדיווח ,  סער אמר כי  " אין דמוקרטיה בלי עיתונות חופשית ועליונות המשפט ,  וכי שלטון הרוב אינו שליטה בעיתונאים ".  סער הבהיר עוד כי  " שאיפה לשלטון מוחלט אינה דבר דמוקרטי ",  והזכיר כי למחוקק יש כוח רב ,  אבל הוא אינו יכול לעמוד מעל החוק .
 סער נשוי לעיתונאית גאולה אבן ,  שמונתה בשבוע שעבר למגישת המהדורה המרכזית בתאגיד השידור הציבורי .  אבן הצטרפה לתאגיד כבר לפני כארבעה חודשים ,  אך רק לפני כשבועיים הסכימה להצעה להתמנות למגישה המרכזית ,  וההודעה על מינויה יצאה בשיא המשבר בין נתניהו לשר האוצר משה כחלון על התאגיד .  
המינוי עורר זעם בסביבת נתניהו ,  שרואה בסער יריב פוליטי ,  וכן אצל שר האוצר ,  שזעם על ראשי התאגיד בשל תזמון המינוי ,  בעיצומם של מאמציו להבטחת עליית שידורי התאגיד .
 עוד בוואלה !  NEWS:נתניהו חזר חולה מסין - ההכרעה על עתיד התאגיד צפויה להידחותאחרי עשרה ימי נתק :  נתניהו וכחלון נועדו בפעם השנייה היוםזעם על דברי נתניהו בישיבת הממשלה על  " הגן המזרחי ";  ח"כ פרץ : " גזענות "  
אמש נפגשו בפעם השנייה בתוך יום נתניהו וכחלון ,  לדון במשבר התאגיד .  בפגישה ,  שנמשכה זמן קצר ונשמרה בחשאיות עד סיומה ,  השתתפו גורמי המקצוע ממשרדי האוצר והתקשורת ,  ושר התיירות יריב לוין שכבר בשבוע שעבר ניסה לסייע במציאות פתרון לפער בין דרישת נתניהו שתאגיד השידור הציבורי לא יקום ,  ועמדת שר האוצר שמתעקש שיקום כמתוכנן .  הפגישה לא הניבה הסכמות ,  ולדברי גורם המעורה בפרטים ,  מכשולים משפטיים מונעים פשרה .
 מדובר בפגישה שנייה של נתניהו וכחלון לאחר עשרה ימי נתק ,  ולמרות שאין עדיין הסכמות בסוגיית התאגיד ,  כפל הפגישות מסמל שהסתיים הנתק וכי ישנו דיאלוג בניסיון למצוא פתרון .  בין היתר ,  בימים האחרונים נבחנו מתווים לשילוב של חלקים מרשות השידור בתוך התאגיד ,  הדחת ראשי התאגיד ,  הגברת והחמרת הפיקוח עליו במסגרת חוק התקשורת החדש שמקדם נתניהו .  
עד כה ,  מגבלות משפטיות הקשו על מציאת כל פתרון שיספק את שני הצדדים ,  וגם לוחות הזמנים עד לעליית התאגיד בסוף אפריל .  לפי ההערכה בקואליציה ,  כל ניסיון למזג את התאגיד ורשות השידור ידרוש דחייה בהפעלת התאגיד ,  אך בסביבת כחלון אמרו בימים האחרונים כי אינו מסכים לדחייה .  

סער מגיב לראשונה למשבר התאגיד : " בלי חופש עיתונות אין דמוקרטיה "
 השר לשעבר גדעון סער ,  הנשוי לעיתונאית גאולה אבן שמונתה לאחרונה למגישת המהדורה המרכזית בתאגיד ,  צוטט ברשת ב' באומרו כי המחוקק אינו יכול לעמוד מעל החוק וכי שלטון הרוב אינו שליטה בעיתונאים

