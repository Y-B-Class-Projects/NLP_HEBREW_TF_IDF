מה אכלו בני הזוג טראמפ אמש ?  התפריט המלא
אמש נערכה ארוחת הערב החגיגית בבית ראש הממשלה .  מה בישל השף שגב משה לבני הזוג טראמפ ולמשפחת נתניהו ?  לתפריט המלא
במסגרת ביקורו של הנשיא דונלד טראמפ ורעייתו מלניה בישראל ,  התארחו השניים לארוחת ערב חגיגית במעון ראש הממשלה עם בנימין נתניהו ורעייתו שרה ,  כאשר גם בנם יאיר הצטרף לארוחה .  את הארוחה בישל השף שגב משה  ( מסעדות שגב קונספט ,  שגב אקספרס ,  שגב ארט )  בסגנון פיוז'ן המאפיין את מטבחו עם טאצ'ים אמנותיים .
 התפריט שהוגש לארוחת הערב :
 קוקטייל :  אבטיח ישראלי ופרחי הביסקוס ,  הוגש בכוס קרח עם לואיזה טרייה וליים .
 מנת פתיחה :  טעימות המבורגר בביס אחד לצד צ'יפס אורז וקייל .  הוגש לצד קטשופ סלק ואיולי חרדל עם עלה תרד וצנונית .
 מנה ראשונה :  פילה סלמון מקורמל במיסו מעודן צלוי היטב .  הוגש לצד סלט נבטים .
 מנת ביניים :  גרניטה תפוחי עץ ,  קצפת מנדרינה ,  שמן זית וטעמים מקפיצים .
 מנה עיקרית :  בחירה בין שתי מנות- פילה בקר ברוטב ברביקיו ,  כבד אווז עם קארי אדום .  הוגש לצד קרם תפוחי אדמה ,  תרד מוקפץ וצמחי תבלין או פילה דג-ים ואספרגוס ירוק .  הוגש עם מרק תירס ,  צ'ילי אדום מירין וקוקוס .
 לקינוח הוגשו עוגת שוקולד לוהטת עם קראנץ של קוקוס וזהב ;  מלבי ישראלי עם פירות יער וקוקוס פריך ;  מרנג בטעמים ,  חוטים של שוקולד מריר ורטבים ;  פרליני שוקולד קפה וחלבה ;  פאי תפוחים סגולים עם קראנץ קינמון .  

מה אכלו בני הזוג טראמפ אמש ?  התפריט המלא
אמש נערכה ארוחת הערב החגיגית בבית ראש הממשלה .  מה בישל השף שגב משה לבני הזוג טראמפ ולמשפחת נתניהו ?  לתפריט המלא

