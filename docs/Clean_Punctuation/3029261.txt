מזוהה עם פידל קסטרו ושווה מאות דולרים :  הסיגר שסיבך את נתניהו
הפרטים החדשים על החשדות נגד ראש הממשלה שמו סמלי סטטוס ידועים במעמד הגבוה - בקדמת הבמה .  סיגרים מסוג  " קוהיבה סיגלו 5 ",  שאותם היה מחלק שליט קובה לשעבר ושמפניה ורודה ,  שטעמה העדין מוערך מאוד על ידי לקוחות אמידים
הודות לפרשת  " תיק 1000 "  שבמרכזה נחקר אמש  ( חמישי )  בשנית ראש הממשלה בנימין נתניהו בחשד לקבלת המתנות ,  ופרטים ממנה פורסמו בכלי התקשורת ,  זוכים ביממה האחרונה סיגרים לעניין תקשורתי רב .  במסגרת חקירת הפרשה ,  ראש הממשלה חשוד בכך שקיבל במשך שבע עד שמונה שנים סיגרים בשווי של מאות אלפי שקלים מהמפיק ההוליוודי ארנון מילצ'ן .  מדובר בסיגרים יוקרתיים מסוג  " קוהיבה סיגלו 5 ",  טרינידד ,  מונטה קריסטו - שעלות כל אחד מהם נאמדת במאה עד 200 דולרים .
 לא במקרה תפס לעצמו הסיגר מקום נכבד ברשימת סמלי הסטטוס של בעלי האמצעים ,  שכן מחיר לסיגר בודד נע בין עשרה ל-400 שקלים ,  ומאות סוגים מיובאים לישראל .  לחובבי הסיגרים יש מועדוני לקוחות סגורים ,  מפגשי עישון חברתיים ,  ירחונים ,  ופינות עישון .  מותגי הסיגרים משמשים כמדד ליוקרה ,  ועמם האביזרים הנלווים החשובים לא פחות .
 לקריאה נוספת : " נתניהו קיבל סיגרים במאות אלפי שקלים מהמפיק ארנון מילצ'ן"הנחקר הנוסף ב''תיק 2000 ":  איש עסקים פרטי שמקורב לנתניהוהשאלה העומדת בפני חוקרי נתניהו :  מתי מתנות הופכות לטובות הנאה ? עורך דינו של נתניהו : " אין איסור לקבל סיגרים במתנה מחבר "  
לפי חשיפתו של אמנון אברמוביץ' בחדשות 2 שלשום ,  נתניהו מעשן בחודש סיגרים בשווי 15-20 אלף שקלים .  הסיגר היוקרתי  " קוהיבה סיגלו 5 "  מזוהה עם שליט קובה לשעבר ,  פידל קסטרו ,  שנהג לכבד בו את אורחיו שהגיעו למדינה מרחבי העולם .  
טענה נוספת היא שמילצ'ן סיפק לאשת ראש הממשלה ,  שרה נתניהו ,  שמפניה ורודה שעלותה נמדדת בכ-400 שקלים לבקבוק .  השמפניה הוורודה פופולרית בשל טעמה העדין מוערך מאוד על ידי לקוחות אמידים .  כידוע ,  מאז המצאתו במאה ה-17 ,  הפך היין התוסס ללהיט בקרב משפחות האצולה בצרפת ולאחד הסמלים של חגיגות יוקרתיות .
 בערוץ 2 פורסם כי נתניהו חשוד בקבלת טובות הנאה משני אנשי עסקים במסגרת  " תיק 1000 ",  ומקורביו מסרו כי מדובר במתנות מחבר אישי ,  שלא במסגרת תפקידו כראש הממשלה .  על הפרשה השנייה שבה חשוד נתניהו ,  המכונה  " תיק 2000 ",  טרם נמסרו פרטים רשמיים ,  אך דווח כי במשטרה מגדירים אותה  " תיק כבד משקל ".  מסביבת נתניהו נמסר כי הם  " לא יודעים במה התיק עוסק "  והם מכחישים שהועברו כספים , " אבל אם הועברו כספים - מדובר בהלוואה ,  והתיק מקורו באי הבנה ". 
 ( עדכון ראשון :  20:13 )  

מזוהה עם פידל קסטרו ושווה מאות דולרים :  הסיגר שסיבך את נתניהו
הפרטים החדשים על החשדות נגד ראש הממשלה שמו סמלי סטטוס ידועים במעמד הגבוה - בקדמת הבמה .  סיגרים מסוג  " קוהיבה סיגלו 5 ",  שאותם היה מחלק שליט קובה לשעבר ושמפניה ורודה ,  שטעמה העדין מוערך מאוד על ידי לקוחות אמידים

