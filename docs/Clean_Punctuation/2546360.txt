נתניהו הודיע למופז :  ועדת פלסנר לשוויון בנטל התפרקה
הוועדה ,  שניסתה לגבש פתרון למחלוקת סביב גיוס החרדים ,  הגיעה לסוף דרכה אחרי שמרבית חבריה פרשו ממנה .  נתניהו : " אם לא נגיע לפתרון עד 1 באוגוסט ,  צה"ל יגייס לפי צרכיו "
 ועדת פלסנר לשווין בנטל התפרקה ,  אחרי שמרבית חבריה פרשו ממנה בשל סכסוכים שהתגלעו ביניהם .  ראש הממשלה ,  בנימין נתניהו ,  הודיע היום  ( שני )  למשנהו ,  יו"ר קדימה שאול מופז ,  כי אם לא ימצא תחליף אחר לחוק טל ,  הרי שעד 1 באוגוסט צה"ל יוכל לגייס חיילים לפי צרכיו .  לא ברור מה משמעות ההכרזה ,  ואם צה"ל אכן יגייס חרדים בכפייה .
 בימים האחרונים עלתה דרישה מצד יו"ר קדימה ,  שאול מופז ,  להטיל ענישה אישית על חרדים שיתחמקו מגיוס .  ראש הממשלה ביקש להטיל סנקציות רק על הישיבות שתלמידיהן לא יתגייסו ,  ואתמול ,  התפטר מהוועדה עו"ד יעקב וינרוט ,  במחאה על  " צעדי הענישה המתוכננים ",  כלשונו זאת ,  למרות שראש הממשלה הכחיש כי תמך בסנקציות כלשהן .  
לדברי נתניהו , " הטלנו על ועדת פלסנר לגבש הצעה מוסכמת עבור הממשלה והקואליציה ,  בהתאם לפסיקת בג"ץ .  לצערי ,  הוועדה לא הצליחה להגיע לתוואי מוסכם עקב פרישת החברים בה ,  והיא אינה יכולה לגבש המלצה שתשיג רוב בכנסת .  באופן מעשי ,  הוועדה התפרקה ".  
באשר לאפשרות שצה"ל יגייס חיילים חרדים ב-1 באוגוסט ,  אמר נתניהו כי  " אני מעדיף פתרון מוסכם ומדורג ,  אבל אם לא נגיע לזה ,  צה"ל יגייס לפי צרכיו .  ואני מאמין שהוא יעשה זאת תוך כדי התחשבות בציבורים השונים כדי למנוע קרע בעם .  כיוון שחוק שירות הביטחון אינו נותן מענה להצטרפות הציבור הערבי והחרדי לשירות אזרחי ,  נפעל במקביל להסדיר נושא זה ". 
ליברמן והבית היהודי פרשו מוועדת פלסנר - וגם עו"ד וינרוט 
בשיחתו היום עם מופז ,  אמר לו נתניהו שיש  " לקחת את המושכות לידיים שלנו ולהביא לפתרון ".  בדיון שקיים בלשכתו בעניין החלופה לחוק טל ,  אמר ראש הממשלה כי  " אני מחויב לחלוקה שוויונית יותר בנטל .  כבר בינואר ,  טרם פסיקת בג"ץ ,  הכרזתי שאפעל להגדלת השוויון בנטל בצורה הדרגתית בקרב הציבור החרדי והציבור הערבי ,  מבלי לשסות ציבור בציבור .  זו הייתה ונשארה עמדתי ".  
אתמול התפטר מהוועדה נציג החרדים ,  עו"ד יעקב ויינרוט ,  במחאה על הסנקציות שתוכננו נגד החרדים שיגויסו במסגרת מתווה פלסנר .  
במכתב ששלח לראש הממשלה ,  כתב וינרוט כי  " פעולות כוחניות ,  גם אם הן נושאות תוצאות בטווח הקצר ,  הן הרסניות בטווח הארוך .  לעניות דעתי ,  הטלת סנקציות אישיות תסתום את הגולל על תהליך השילוב שהחל לעשות את דרכו בציבור החרדי ,  תגרום לניכור ולהתקפדות של ציבור זה ותכלא אותו בתוך מרחב גדור ומנותק ,  תוך סיכול של כל ניסיון קונסטרוקטיבי לפתור את הבעיה .  התקבלו החלטות בתוך זמן שלא איפשר מיצוי הדיון בהן ". 
נתניהו אמר היום כי הוא  " מודה לחמשת נציגי הציבור על עבודתם המאומצת ועל שהשקיעו מזמנם למטרה חשובה ".  לדבריו ,  הוא מתכוון לזמן את ראשי מפלגות הקואליציה בקרוב ,  כדי לנסות לגבש הצעה שתזכה לרוב בכנסת .  
מ"מחנה הפראיירים "  נמסר : " נתניהו פחדן ,  הוא הבטיח פיתרון ועכשיו עושה הכל למסמס אותו ".  ראשי מטה המאבק ,  עידן מילר ובועז נול ,  אמרו כי נתניהו מפקיר את ביטחון המדינה ואת שלמות החברה בשביל שלמות הקואליציה .  כדאי שיתעשת מהר ויעשה את מה שהבטיח לעם ישראל - שירות לכל בגיל 18עם מכסת פטורים מוגבלת לעילויים ". 
ממטה המאבק בחוק טל נמסר בתגובה כי  " לצערנו ,  הציניקנים ניצחו .  הם טענו מלכתחילה שלא יקרה כלום ,  שנתניהו לא מתעניין באמת במשרתים ,  וששאול מופז ימכור את ציבור המשרתים בשביל עור הצבי  ואכן כך קרה ".  עוד נאמר בהודעתם שנמסרה בתגובה לפירוק הוועדה כי  " למרות מאמציו הכנים של ח"כ פלסנר ,  ראש הממשלה ומופז לא נתנו לוועדה שום סיכוי ,  והציבור לא ישלים עם זה .  ביבי בחר בצד של החרדים והמשתמטים על חשבון המשרתים ,  והעביר בכך מסר ברור ,  לפיו חובת השירות אינה ערך חשוב בעינו .  את המסקנות יסיקו המשרתים בעצמם ". 
לפיד או הערבים ?  מה מציעה כל סיעה בסוגיית הגיוסבצה"ל מזהירים :  יהיה מחיר לגיוס החרדים המבוגרים
לפניות לכתב :  pinhaswolf@walla.co.il
השתתפה בהכנת הידיעה :  טל שלו .  

נתניהו הודיע למופז :  ועדת פלסנר לשוויון בנטל התפרקה
הוועדה ,  שניסתה לגבש פתרון למחלוקת סביב גיוס החרדים ,  הגיעה לסוף דרכה אחרי שמרבית חבריה פרשו ממנה .  נתניהו : " אם לא נגיע לפתרון עד 1 באוגוסט ,  צה"ל יגייס לפי צרכיו "
 
