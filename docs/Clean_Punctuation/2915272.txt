נתניהו הדליקה נרות חנוכה עם ניצולי שואה : " נפעל למענכם "
 רעיית ראש הממשלה הגיעה למרכז  " עמך "  בירושלים עם השרה לשוויון חברתי ,  גילה גמליאל ,  להדלקת נר שמיני של חנוכה . " חשוב לנו שתהיו מאושרים ושיהיה לכם טוב ".  גמליאל : " זו זכות גדולה עבורי "
 השרה לשוויון חברתי ,  ח"כ גילה גמליאל ,  רעיית ראש הממשלה שרה נתניהו ובנה יאיר ,  הדליקו אמש  ( ראשון )  נר שמיני של חנוכה יחד עם ניצולות וניצולי שואה במרכז  " עמך "  בירושלים ,  הפועל למען רווחת הניצולים ובני משפחותיהם ולמתן סיוע נפשי ופיזי לניצולים ולדור השני לשואה . 
" אני מלווה את 'עמך' זה שנים רבות ,  מתוך הבנת החשיבות של סיוע פסיכולוגי ונפשי לדור הניצולים ולבני הדור השני לשואה ",  אמרה נתניהו . " ראש הממשלה מסייע זה שנים רבות לניצולי השואה ,  בתקציבים ובתוכניות לאומיות משמעותיות ,  ויש לכך משמעות עצומה עבורנו כעם וכבני אדם .  אנו נמשיך לפעול למענכם ,  חשוב לנו מאוד שתהיו מאושרים ושיהיה לכם טוב ",  הוסיפה . 
" אבי היה ניצול יחיד מכל משפחתו הגדולה ",  סיפרה נתניהו , " אני חייתי את המציאות הזו מילדות ,  מפני שלא היו לי סבא וסבתא ,  דודים או דודות .  כששאלתי את המשפחה מדוע לאחרים יש ולי אין ,  אמרו לי שהם נרצחו .  אנחנו מצווים לא לשכוח ,  לא לתת לדבר כזה לקרות שוב ,  לא לאפשר לאף אחד שמדבר על הרצון לשמיד אותנו - להגיע לידי מעשה .  דיבורים עלולים להביא לידי מעשים ולכן אסור לזלזל בהם .  אנחנו מברכים הערב את ניצחון האור על החושך ומקווים שהחושך הזה לא יבוא יותר לעולם ".  
במהלך האירוע נשאלה רעיית ראש הממשלה לגבי מצבה של כלבת המשפחה קאיה בהסגר . " אנחנו מברכים הערב על ניצחון האור את החושך ומקווים שהחושך הזה לא יבוא יותר לעולם ,  ושגם הולכים על שתיים וגם הולכים על ארבע ידעו רק ימים של אור ולא של חושך ",  ענתה . " ואם כבר מדברים על ענייני נפש ,  אני יכולה לומר שקאיה נמצאת במצב חרדה מוגבר ובטראומה ,  כי עוד קודם לכן היא הייתה במצב קשה .  היא כלבה מאוד מבוגרת ,  מחוסנת .  כואב לה כי היא הייתה במצב פיזי קשה וכעת גם נמצאת במצב נפשי קשה ".  
השרה לשוויון חברתי ,  ח"כ גילה גמליאל ,  סיפרה : " כבת לניצולי שואה מלוב ,  זו זכות גדולה בשבילי להגיע לכאן הערב ולהדליק איתכן ואיתכם נר שמיני של חנוכה בחג האורים .  אני רוצה להודות לרעיית ראש הממשלה שמלווה את ניצולי השואה במשך שנים והיא בעצמה דור שני לניצולי שואה .  המשרד לשוויון חברתי מקדם פרוייקטים רבים לרווחתם של ניצולי השואה ופועל למימוש זכויותיהם .  החל מתחילת השנה הבאה יחגוג המשרד בכותל המערבי בר ובת מצווה ייחודיים ומרגשים לניצולים שלא הספיקו לציין את חגם בגלל נוראות השואה .  הזכות לציין את אחד הימים המרגשים בחייו של אדם היא בסיסית וגם אם מתקיימת שנים רבות אחרי ,  זה מרגש לא פחות ". 
 ( עדכון ראשון :  19:15 )  

נתניהו הדליקה נרות חנוכה עם ניצולי שואה : " נפעל למענכם "
 רעיית ראש הממשלה הגיעה למרכז  " עמך "  בירושלים עם השרה לשוויון חברתי ,  גילה גמליאל ,  להדלקת נר שמיני של חנוכה . " חשוב לנו שתהיו מאושרים ושיהיה לכם טוב ".  גמליאל : " זו זכות גדולה עבורי "
 
