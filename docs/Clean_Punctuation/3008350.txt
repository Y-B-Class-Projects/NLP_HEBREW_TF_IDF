נחנכה אנדרטת אלטלנה המחודשת : " צלקת עמוקה בנפש האומה "
 ראש הממשלה נתניהו ציין בטקס בבית העלמין נחלת יצחק בתל אביב את גבורתם של אנשי האצ"ל ואמר כי האוניה שהגיע לחופי ישראל  " סימנה וסימלה נאמנות גאה ובלתי מתפשרת לרעיון הלאומי ".  הוא רמז להחלטות אונסק"ו ואמר כי יש מאבק  " גם על האמת ההיסטורית "
" שפיכות דמים שהותירה צלקת עמוקה בנפש האומה "  - כך כינה היום  ( חמישי )  ראש הממשלה בנימין נתניהו את פרשת אלטלנה במהלך טקס הסרת הלוט מהאנדרטה המחודשת בבית העלמין נחלת יצחק בתל אביב .  ראש הממשלה ציין כי אלטלנה  " סימנה וסימלה נאמנות גאה ובלתי מתפשרת לרעיון הלאומי .  היא המחישה דבקות חד משמעית ,  ברורה ,  איתנה בחזון הלאומי של הרצל וגם של ז'בוטינסקי ,  וכמובן של מנחם בגין ". 
הספינה אלטלנה הפליגה לחופי ישראל כשעל סיפונה קרוב לאלף עולים ,  יחד עם ציוד רפואי וציוד צבאי רב של ארגון האצ"ל .  אנשי הארגון ונציגי הממשלה היו חלוקים באשר ליעד הנשק שעל הספינה .  נציגי הממשלה רצו שכלל הנשק יגיע לידי צה"ל ,  אך אנשי האצ"ל דרשו כי חלק ממנו יישאר בידי יחידות של הארגון .  כשהגיעה אלטלנה לחופי תל אביב ,  הוטל על אנשי צוותה אולטימטום למסירת הנשק .  לאחר שפג תוקפו החלו חילופי אש בין כוחות צה"ל לבין אנשי האצ"ל .  19 לוחמים באצ"ל ובצה"ל נהרגו ועוד רבים נפצעו באירוע שממשיך לעורר ויכוח ציבורי עד היום .  
עוד בוואלה !  NEWS:הגשמים החלו לרדת ,  אך החזאים פסימיים : " יהיה חורף שחון במיוחד"טראמפ יורד בסקרים בטקסס - וטוען לזיופים : " מה קורה שם ? "צעירה טוענת שצלם הפיץ תמונות עירום שלה ברשת : " הרס לי את החיים " 
" ספינת הישע של האצ"ל נשאה על סיפונה מאות צעירים נלהבים מהגולה ,  שביקשו להפוך ללוחמים ",  הוסיף ראש הממשלה , " כמה מהם יושבים כאן איתנו .  אני מצדיע לכם .  בבטנה היו טמונות כמויות גדולות של נשק שנועד להישלח לחזיתות השונות במלחמת הקוממיות .  זה היה מבצע נועז מאין כמותו ,  ספק אם הציונות עד אז ידעה מבצע מסוג זה ".  הוא ציין כי ל"גאווה הגדולה מתלווה גם כאב שנמשך עד ימינו אלה ".  
נתניהו התייחס בדבריו גם למצב הביטחוני השורר היום . " המאבק באויבינו טרם הסתיים ",  אמר ראש הממשלה וציין כי  " כמה ממדינות ערב שנלחמו בנו בעבר מבינות היום שהן נמצאות לצדנו באותו צד של המתרס ".  נתניהו רמז גם להחלטות השונות שקיבל ארגון ארגון החינוך ,  המדע והתרבות של האו"ם ,  אונסק"ו ,  ואמר כי  " המאבק על ביטחוננו ועתידנו מתנהל בשדה הקרב וגם על האמת ההיסטורית ,  על שורשינו ,  על עברנו ,  על זכויותינו במולדתנו ,  ארץ ישראל ,  ובירתנו ירושלים ,  באלה שמבקשים למחוק את עברנו ,  מבקשים למחוק את עתידנו ".  
השר לירושלים ומורשת זאב אלקין ציטט את דבריו של מנחם בגין ,  שהטביע את המונח  " מלחמת אחים - לעולם לא ",  ומתח ביקורת על מחנה השמאל . " מנחם בגין היה מוכן להקריב את חייו למען שלטון עברי בארץ ישראל ,  אבל לא היה מוכן להגיע למלחמת אחים למען שלטון המחנה שהוביל ",  אמר אלקין והוסיף כי  " דווקא מנהיגי המחנה שהושמץ תמיד על ידי מנהיגי השמאל בהסתה וליבון שנאה ,  הם אלה שגילו גדולה עצומה ומנעו מלחמת אחים ".  
הראל לוקר ,  לשעבר מנכ"ל משרד ראש הממשלה ובנו של ניצול אלטלנה מרטין לוקר ,  נשא דברים בשם בניהם של הניצולים . " אבי הגיע להגן על המולדת בפני האויב ,  אבל לא האויב פתח עליו באש .  יהודים אחים ,  אנשי פלמ"ח ,  הם אלה שירו ".  הוא הוסיף כי המסר שהועבר מאנשי אלטלנה היה חשיבות האחדות ,  הממלכתיות וקיום המדינה . " כעבור יום אחד בלבד ,  אבי כבר התייצב לימינם של היורים בקרבות כנגד האויב המצרי ",  אמר .  הוא הוסיף כי מי שמשתמש באלטלנה כבסיס להסתה  " אלה אנשים שלא היו על האלטלנה או במחנה שלנו ,  כי המחנה שלנו חרק שיניים וקידש את קיום המדינה והממלכתיות .  מדינת ישראל חשובה מכל מחלוקת ".  

נחנכה אנדרטת אלטלנה המחודשת : " צלקת עמוקה בנפש האומה "
 ראש הממשלה נתניהו ציין בטקס בבית העלמין נחלת יצחק בתל אביב את גבורתם של אנשי האצ"ל ואמר כי האוניה שהגיע לחופי ישראל  " סימנה וסימלה נאמנות גאה ובלתי מתפשרת לרעיון הלאומי ".  הוא רמז להחלטות אונסק"ו ואמר כי יש מאבק  " גם על האמת ההיסטורית "
 
