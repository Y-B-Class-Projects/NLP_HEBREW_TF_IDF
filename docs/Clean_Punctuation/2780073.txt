היום שאחרי :  יוזמה מדינית או בידוד בינלאומי
במהלך הלחימה ,  ישראל נגררה ונתנה לחמאס להוביל .  בזירה המדינית ,  זה לא יספיק .  נתניהו יתקשה אמנם מול ליברמן ובנט ,  אבל לפיד ולבני יזהירו מהחלופה :  בלי יוזמה שבבסיסה ויתור טריטוריאלי היסטורי - הסחף הבינלאומי יחריף
שעות שאחרי שהפסקת האש נכנסה לתוקף ,  מתחילים היום  ( רביעי )  חישובי הרווח וההפסד של שני הצדדים .  ישראל אומרת בצדק שחמאס חטף מכה קשה ואיבד רבים מהנכסים האסטרטגיים שלו .  חמאס אומר ,  גם הוא בצדק ,  שישראל איבדה נכס מרכזי אחד :  אמון הציבור בהנהגה ובצבא ,  שנסדק על רקע התמונות של תושבי עוטף עזה מתפנים מבתיהם תחת אש .  
ראש הממשלה בנימין נתניהו מקווה שהשבת השקט תחזיר עם הזמן גם את אמון הציבור בהנהגה .  זו הנחה אופטימית :  מלחמת לבנון השנייה הביאה שקט ארוך טווח בצפון ,  אבל הציבור לא סלח למנהיגים שהובילו אותה .  אחת הסיבות המרכזיות לכך הייתה  " מחאת המילואימניקים "  המניפולטיבית שנתניהו ,  אז ראש האופוזיציה ,  ניהל מאחורי הקלעים .  ראש הממשלה חושש כעת מהשרים נפתלי בנט ואביגדור ליברמן :  הוא יודע עד כמה קל להפוך תחושת חמיצות של אחרי מלחמה ,  לקמפיין פופוליסטי נגד הלגיטימיות של ראש ממשלה .  
מלחמה בדרום | סיקור מיוחד בוואלה !  חדשות:ח"כ שקד במשדר וואלה !  :  הדרג המדיני גמגםעיתוני העולם חוגגים עם עזה את שתיקת נתניהולילה שקט אחרי כ-5,000 רקטות : " ישנו כמו שאר הלילות "  
נתניהו נמצא תחת מתקפה מימין ,  והאינטרס הפוליטי המובהק שלו הוא להקשיח עמדות מול הפלסטינים ולחזק את ההתנחלויות .  מצד שני ,  המציאות המדינית תקשה עליו לפעול כך .  אבו מאזן יוזם מהלכים נגד ישראל בפורומים בינלאומיים ,  החרם הכלכלי נגד ההתנחלויות באירופה מתחיל לגרום נזק ממשי ,  ואילו שותפותיה הקרובות של ישראל במהלך המבצע ,  מצרים וסעודיה ,  צריכות להוכיח כעת שהן אמנם נגד חמאס ,  אבל תומכות בעצמאות הפלסטינית .  ישראל של נתניהו תצטרך להתמודד בחודשים הקרובים עם שיקום הנזק הכלכלי והמדיני של הלחימה .  היא לא תוכל להרשות לעצמה צעדים שיעמיקו את הבידוד הבינלאומי שלה .  
בתוך הקואליציה של נתניהו נמצאים לא רק בנט וגדעון סער ,  אלא גם 25 מנדטים של ציפי לבני ,  יעקב פרי ויאיר לפיד ,  שדוחפים את נתניהו לצאת ביוזמה מדינית עצמאית של ישראל .  במהלך הלחימה נגד חמאס ,  ישראל נגררה במקום להוביל ,  ולמעשה נתנה לחמאס לקבוע את סדר היום .  גישת  " ירי ייענה בירי ,  שקט ייענה בשקט "  לא תעבוד לנתניהו בזירה המדינית .  אם לא תצא ביוזמה ,  אומרים לו שותפיו המתונים בממשלה ,  העולם יכפה עליך ויתורים שאתה לא מעוניין בהם .  
הלחימה בעזה חיזקה את אחד הטיעונים המדיניים המרכזיים שנתניהו העלה במהלך תשעת חודשי המשא ומתן של ג'ון קרי :  נסיגה משטחי הגדה המערבית ללא הסדרי ביטחון קשיחים אינה באה בחשבון .  ישראל יצאה מעזה באופן חד צדדי ,  ללא כל הסדרי ביטחון בשטח ,  ונתניהו הדגיש לכל אורך המשא ומתן שהתנהל עד חודש אפריל כי  " הגדה המערבית לא תהיה עזה ".  לבני תמכה בו לחלוטין בנקודה הזו .  
הבעיה של נתניהו היא שכדי לנצל את הלחימה בעזה לחיזוק הטיעון החשוב הזה - אין גבולות חדשים ללא הסדרי ביטחון - הוא יצטרך לדבר גם על הגבולות החדשים ,  לא רק על ההסדרים .  זו בדיוק הנקודה בה לבני ושותפיה לוחצים עליו :  הם קוראים לו לצאת ביוזמה מדינית אמיצה ,  שתכלול הסכמה לוויתורים טריטוריאליים אבל תדגיש את הדברים החשובים לישראל בתחום הביטחון ,  או שהעולם יכפה עלינו תכנית ללא הסדרי ביטחון נאותים ,  כמו זה שמקדם בימים אלה יו"ר הרשות הפלסטינית .  
העסקה  " גבולות תמורת ביטחון "  עמדה בלבו של המשא ומתן החשאי שניהל ג'ון קרי עד חודש אפריל האחרון .  האמריקנים גיבשו תכנית ביטחונית חסרת-תקדים בהיקפה ,  שהתמקדה באזור בקעת הירדן .  נתניהו ,  מצדו ,  ניהל עם אנשיו של קרי משא ומתן מתיש על ניסוחו של  " מסמך המסגרת "  שהם התכוונו להציג .  באופן פומבי נתניהו דיבר על המסמך כ"מסמך אמריקני שאינו מחייב את ישראל ",  אבל בפועל גורמים בכירים מאוד בארה"ב ובישראל מודים שכמעט כל מילה במסמך תואמה אתו ועם יועציו .  
השורה החשובה ביותר במסמך עוסקת בסעיף הגבולות .  נכתב שם ,  שחור על גבי לבן ,  כי  " על הגבול החדש ,  הבטוח והמוכר בין ישראל לפלסטין ,  יתנהל משא ומתן על בסיס גבולות 1967 עם חילופי שטחים מוסכמים ".  הטענות על כך שזהו  " מסמך אמריקני בלתי מחייב "  שייכות לעבר ,  כמו המסמך עצמו .  אבל העסקה שנתניהו גיבש מול קרי - ויתור טריטוריאלי היסטורי תמורת הסדרי ביטחון קשיחים ומפורטים - עדיין תקפה .  נתניהו יכול להפוך אותה ביום שאחרי הלחימה ליוזמה מדינית חדשה ,  שתפתיע את העולם ותעצור את הסחף נגד ישראל .
 לפניות לכתב אמיר תיבון :  amir_t@walla.net.il 

היום שאחרי :  יוזמה מדינית או בידוד בינלאומי
במהלך הלחימה ,  ישראל נגררה ונתנה לחמאס להוביל .  בזירה המדינית ,  זה לא יספיק .  נתניהו יתקשה אמנם מול ליברמן ובנט ,  אבל לפיד ולבני יזהירו מהחלופה :  בלי יוזמה שבבסיסה ויתור טריטוריאלי היסטורי - הסחף הבינלאומי יחריף

