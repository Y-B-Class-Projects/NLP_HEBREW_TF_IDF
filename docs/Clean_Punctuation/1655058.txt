דיווח :  ראש הממשלה ייפגש עם נשיא ארה"ב
רשת החדשות האמריקאית פוקס ניוז מדווחת כי ראש הממשלה נתניהו ייפגש עם נשיא ארצות הברית ברק אובמה במהלך ביקורו בארצות הברית .  הדיווח לא אושר בידי הבית הלבן
נשיא ארצות הברית ברק אובמה ייפגש עם ראש הממשלה בנימין נתניהו ביום שלישי ,  כך דווח הערב  ( שישי )  ברשת החדשות האמריקאית פוקס ניוז .  לעת עתה הבית הלבן לא אישר את קיומה של הפגישה .  השניים צפויים לדון במגעים בין ישראל והפלסטינים ובהמשך הבנייה בהתנחלויות ובמזרח ירושלים .  נתניהו יגיע לארצות הברית במסגרת פגישתו עם השדולה למען ישראל בארצות הברית וייפגש עם אובמה ,  שמסעו המתוכנן לאינדונזיה נדחה בשל רצונו להתמקד ברפורמה בביטוח הבריאות .
 טרם יציאתו של נתניהו לארצות הברית הוא צפוי להיפגש עם השליח האמריקאי למזרח התיכון ,  הסנאטור ג'ורג' מיטשל אשר יגיע לישראל ביום ראשון .  נתניהו גם צפוי להיפגש ביום ראשון עם מזכ"ל האו"ם באן קי מון .  
בתוך כך נציגי הקוורטט נועדו היום במוסקבה ודנו בתהליך השלום במזרח התיכון .  בתום הפגישה פירסם הקוורטט הודעה בה קרא לישראל להקפיא את כל הבנייה בהתנחלויות כולל בנייה לצורך גידול טבעי .
 
דיווח :  ראש הממשלה ייפגש עם נשיא ארה"ב
רשת החדשות האמריקאית פוקס ניוז מדווחת כי ראש הממשלה נתניהו ייפגש עם נשיא ארצות הברית ברק אובמה במהלך ביקורו בארצות הברית .  הדיווח לא אושר בידי הבית הלבן

