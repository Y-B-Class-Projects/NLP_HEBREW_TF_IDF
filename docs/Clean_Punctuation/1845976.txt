דובר רה"מ על מחאת האוהלים : " כנסו לפרופורציות "
 רוני סופר ,  דוברו של רה"מ ,  התייחס בראיון לערוץ 10 למחאה על יוקר המחיה ואמר כי כולם  " רוצים הכל עכשיו ומהר .  רוצים להיות שווים .  לצערי ,  לא כולם חיים באותה רמה אבל בסדר בארץ "
 המחאות החברתיות בימים האחרונים כיוונו את חיצי הביקורת כלפי ראש הממשלה בנימין נתניהו ,  ועכשיו נראה כי לשכת נתניהו מכוונת חיצים דווקא לכיוון המחאה ,  דבר שהצליח להכעיס את המפגינים .  רוני סופר ,  דוברו של ראש הממשלה ,  התייחס היום  ( ראשון )  למחאה החברתית הגואה נגד יוקר המחייה בראיון לתכנית  " אורלי וגיא "  בערוץ 10 ,  ואמר כי  " לגבי הדברים הטובים  ( שיש בארץ )  אולי לא נעים לשמוע ביום של הפגנות ,  אבל יש פה ארץ בסך הכל בסדר .  יש פה קשיים לאוכלוסייה שלמה שסובלת ממצוקה .  בעבר ,  אנחנו בחרנו את מקום מגורינו בהתאם ליכולותינו .  התהליך הזה הוא שהחברה הפסיקה לשים לעצמה גבולות .  רוצים הכל עכשיו ומהר ".  
מחאת הדיור - הכותרות האחרונות:מאהל ראשון באילת : " הבעיה האמיתית נמצאת פה"נתניהו הורה על פתיחה בהידברות עם ראשי מחאת הדיורפעילי מחאת הדיור לנתניהו : " מוכנים לדבר רק איתך"מחאת הדיור :  כ-150 אלף הפגינו בעצרות ברחבי המדינה
סופר המשיך ואמר ,  כי  " אני חי בתוך הארץ הזו ואני חושב שצריך לשים את הדברים בפרופורציות .  כשאתה עובר באיילון ויש 10,000 מכוניות ,  כשאתה מסתכל מסביבך על הבנייה והסטנדרט של הבנייה הפך להיות דירות יוקרה בלבד ,  כשאתה רואה 1.3 מיליון איש יוצאים לחו"ל - כולם רוצים להיות שווים .  צריך לשים את הדברים בפרופורציות .  לצערי אנחנו לא כולם חיים באותה רמה ".  
הדברים כאמור הכעיסו את נציגי המחאה שישבו אף הם באולפן התכנית וכן את חברת הכנסת שלי יחימוביץ'  ( עבודה )  שישבה לצדו של סופר .  יחימוביץ' אמרה כי  " צר לי על רוני שהוא נקלע לסיטואציה שבה הוא צריך לשבת ולומר את הדברים חסרי השחר האלה .  מה שקרה כאן בעשור האחרון ,  ובאופן קיצוני במיוחד מאז שנתניהו הפך להיות שר אוצר ב-2003 ,  זה הפרטות בלתי פוסקות ,  הפקרת חלקים גדולים של המדינה לידי בעלי ההון ,  קיצוצים בלתי אפשריים בתקציב .  תקציב הבריאות מתקצץ כל הזמן .  יש כאן דריסה הולכת ונמשכת של מעמד הביניים .  פגיעה בביטחון התעסוקתי .  נתניהו שומע את הקולות אבל הוא לא מבין אותם ".  
מאוחר יותר אמר סופר לוואלה !  חדשות כי  " הציטוטים המתפרסמים הם חלקיים ,  אינם משקפים את הנאמר ,  מעוותים את הריאיון ויוצרים מצג שווא .  הדברים הוצגו במשך ריאיון ארוך שבמהלכו הוצגו גם הפעולות שעשה ראש הממשלה וגם דברים שהם אמיתות לגבי החברה הישראלית וביניהם העובדה שהמצב אינו נורא כל כך כפי שמעידים נתונים כלכליים ,  החל ממצבה הכלכלי של ישראל וכלה במספר היוצאים לחול העומד על מיליון ושלוש מאות אלף בקיץ הנוכחי .  בריאיון נאמרו דברים במטרה להציג את ההבנה לענייני החברה והכלכלה בישראל ,  לצד פתרונות שמציע ראש הממשלה ותמונת מציאות אמיתית ". 

דובר רה"מ על מחאת האוהלים : " כנסו לפרופורציות "
 רוני סופר ,  דוברו של רה"מ ,  התייחס בראיון לערוץ 10 למחאה על יוקר המחיה ואמר כי כולם  " רוצים הכל עכשיו ומהר .  רוצים להיות שווים .  לצערי ,  לא כולם חיים באותה רמה אבל בסדר בארץ "
 
