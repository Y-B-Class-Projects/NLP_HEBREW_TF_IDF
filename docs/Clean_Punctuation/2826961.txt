מי יצייץ אחרון ?  נתניהו ,  בנט וכחלון מתכתשים בטוויטר
ראש הממשלה צייץ הערב כי הבית היהודי תהיה שותפת הליכוד בממשלה וכי  " לא יקרה שום דבר אם תרד בכמה מנדטים ".  בנט לא נשאר חייב והשיב לו : " החלק הראשון לא נכון והחלק השני לא יהיה ".  גם לבני הצטרפה לחגיגה
בנימין נתניהו לא מוכן לבוא לעימות טלוויזיוני ,  אבל הערב  ( חמישי )  ציוץ שכתב בטוויטר הצית עימות בין המועמדים בזירה המקוונת :  ראש הממשלה עקץ את הבית היהודי וצייץ הערב בחשבון הטוויטר הרשמי שלו : " 'הבית היהודי' תהיה שותפה לממשלה שלנו ,  אבל אם היא תרד בכמה מנדטים זה לא ישנה דבר .  אם הליכוד ירד בכמה מנדטים ,  הרכבת הממשלה עלולה להימסר לשמאל ".  עוד כתב נתניהו : " אם הליכוד לא יהיה מספיק גדול יש סכנה שיטילו את הרכבת הממשלה על השמאל .  לא מובן מאליו שאנחנו נרכיב .  מי שרוצה אותי כרה"מ צריך להצביע רק ליכוד ".  
עד כה נמנעו בנימין נתניהו ונפתלי בנט לתקוף האחד את השני ,  ויו"ר הבית היהודי אף הודה כי קיים ביניהם  " הסכם אי-התקפה ".  אך בנט לא נשאר חייב וכעבור 20 דקות השיב לו שר הכלכלה : " החלק הראשון לא נכון  ( פעם שעברה ניסו להדיר אותנו מהממשלה )  ,  והחלק השני לא יהיה  ( רק בית יהודי גדול ימנע שתוקם שוב ממשלה עם השמאל )  ". 
כותרות אחרונות בוואלה !  בחירות:המחנה הציוני : " נתמוך גם בפסילה של זועבי וגם של מרזל"כחלון על נתניהו : " הבטיח יונה ,  קיבלתם זית"מה באמת כתבו הפוליטיקאים בפייסבוק השבוע ? 
גם יו"ר כולנו ,  משה כחלון ,  לא רצה להישאר מחוץ למשחק וצייץ בתגובה לשניהם : " שנה ושמונה אתם רבים .  את עם ישראל זה פחות מצחיק .  במקום לנצח את השני תתעסקו בלנצח את יוקר המחיה ".  בשלב הזה הצטרפה לדיון גם ציפי לבני מהמחנה הציוני ,  ש"תייגה "  את נתניהו ,  בנט וכחלון והגיבה  ( אם כי לציוץ אחר של נתניהו )  במילים : " ביבי צודק .  זה אנחנו או הוא ".  
לפניות לכתב עמרי נחמיאס :  omri_n@walla.net.il 

מי יצייץ אחרון ?  נתניהו ,  בנט וכחלון מתכתשים בטוויטר
ראש הממשלה צייץ הערב כי הבית היהודי תהיה שותפת הליכוד בממשלה וכי  " לא יקרה שום דבר אם תרד בכמה מנדטים ".  בנט לא נשאר חייב והשיב לו : " החלק הראשון לא נכון והחלק השני לא יהיה ".  גם לבני הצטרפה לחגיגה

