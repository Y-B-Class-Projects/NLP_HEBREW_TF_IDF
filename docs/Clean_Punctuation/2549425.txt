מאמץ לילי :  נתניהו ומופז נועדו כדי לפתור משבר הגיוס
ראש הממשלה ויו"ר קדימה עשו מאמץ לפתור את המשבר סביב מציאת חלופה לחוק טל ,  והסכימו להמשיך בדיונים נוספים .  מוקדם יותר בוטלה פגישה של יעלון עם נציגי קדימה
ראש הממשלה בנימין נתניהו נועד הלילה  ( שישי )  עם יו"ר קדימה ,  שאול מופז בניסיון לפתור את המשבר סביב החלופה לחוק טל .  הפגישה נערכת זאת על רקע הפיצוץ במגעים בין השר משה  ( בוגי )  יעלון וח"כ יוחנן פלסנר לניסוח הצעת חוק משותפת והתגברות הערכות כי קדימה עשויה לפרוש מן הקואליציה אל רקע המשבר .  בפגישה נדונו המחלוקות והפערים בין הצדדים ובפרט גיל הגיוס ומכסת הפטורים לתלמידי הישיבות .  בסוף הפגישה הוחלט להמשיך בדיונים נוספים .  
מוקדם יותר אתמול בוטלה פגישה של יעלון עם נציגי קדימה בעקבות נסיבות משפחתיות שהקשו על השתתפותו של פלסנר בפגישה .  עם זאת ,  בליכוד האשימו כי  " זה היה ביטול יזום של הפגישה .  אם הם היו רוצים להגיע להסכמות ,  אפשר היה לעשות זאת ".  בליכוד תקפו בחריפות את פלסנר ואמרו כי  " התנהלות קדימה בימים האחרונים מוכיחה כי אינם רוצים להגיע להסדר ומטרתה ליזום מהומות מיותרות ".  
כעת ראש הממשלה זימן אליו את השר מופז לפגישה לילית בניסיון לגשר על הפערים בין הצדדים .  בצהריים אמר יעלון כי  " טרם גישרנו על הפערים עם קדימה ואני מאוד פסימי שנעשה את זה במושב הכנסת הנוכחי ".  עם זאת ,  בקדימה הדפו את הניסיון להטיל פגם בהתנהלותו של פלסנר והבהירו כי  " בקדימה עושים מאמץ עצום להגיע לחוק .  העסק בשל להכרעה של נתניהו ".  
הצדדים נפגשו אתמול בשעה 11:00 ,  לאחר ישיבת סיעת קדימה שנערכה אמש ,  ובה הסמיכה הסיעה את יו"ר המפלגה ,  שאול מופז ,  להחליט על פרישה או הישארות בממשלה ,  לפי התקדמות המגעים .  עם סיומה ,  נפגשו נתניהו ומופז למשך שעה והחליטו על המשך עבודת הצוות המורכב מהשר משה  ( בוגי )  יעלון וח"כ פלסנר ,  כשאליהם הצטרפו היום גם יו"ר הקואליציה זאב אלקין ומקורבו של נתניהו עו"ד דוד שימרון מצד הליכוד ,  והיועץ המשפטי לקדימה עו"ד סער פינטו ,  מהצד השני .
 אך ההתחלה האופטימית הסתיימה בלא כלום .  במהלך הפגישה בצהריים ,  הצדדים למדו את הפערים ביניהם והבינו שמה שנראה אתמול כבלתי פתיר ,  נותר כך גם היום .  מיד לאחר אותה פגישה ,  השר משה יעלון העריך שעד ה-1 באוגוסט ,  התאריך שבו יפוג תוקפו של חוק טל ,  לא יחוקק החוק לשוויון בנטל .  אם אכן זו תהיה המציאות ,  המשמעות היא שמופז יתקשה להסביר את הישארותו בממשלה .  
בתוך כך ,  שר הביטחון אהוד ברק ,  שהיה שושבין עיקרי בהצטרפות קדימה לממשלה ובהקמת צוות פלסנר-יעלון במשבר שהיה בשבוע שעבר ,  ינסה גם כעת לגשר בין הצדדים .  יתכן שהוא בונה על כך שגם לנתניהו וגם למופז אין אינטרס אמיתי ללכת כעת לבחירות .  

מאמץ לילי :  נתניהו ומופז נועדו כדי לפתור משבר הגיוס
ראש הממשלה ויו"ר קדימה עשו מאמץ לפתור את המשבר סביב מציאת חלופה לחוק טל ,  והסכימו להמשיך בדיונים נוספים .  מוקדם יותר בוטלה פגישה של יעלון עם נציגי קדימה

