מתגבשת עצומה בקונגרס הקוראת לדחיית נאום נתניהו
מאחורי היוזמה עומדים שלושה חברי המפלגה הדמוקרטית שהזדהו כתומכי ישראל .  בעצומה הם טוענים כי יו"ר בית הנבחרים ג'ון ביינר עושה שימוש בנתניהו  " ככלי פוליטי נגד הנשיא "
  ( נתניהו : " נחוש לנאום בקונגרס ";  אובמה : " מה בוער לו ?  ")  
כמה חברים דמוקרטים בבית הנבחרים האמריקני החלו לגבש עצומה הקוראת ליו"ר הבית ג'ון ביינר לדחות את נאומו של ראש הממשלה בנימין נתניהו בקונגרס - כך דווח אמש  ( שני )  באתר בלומברג .  המחוקקים מבקשים מביינר הרפובליקני לדחות את הנאום עד אחרי הבחירות בישראל ועד אחרי תום תאריך היעד להשגת הסכם מסגרת עם איראן ,  שנקבע ל-24 במרץ .
" כחברי הקונגרס שתומכים בישראל ,  אנחנו דואגים שנראה כי אתה משתמש במנהיג זר ככלי פוליטי נגד הנשיא ",  כך נכתב במסמך שהופץ בשבוע שעבר בקרב המחוקקים על ידי קית' אליסון ,  סטיב כהן ומקסין ווטרס מהמפלגה הדמוקרטית .
 עוד על נאום נתניהו בקונגרס:נתניהו : " נחוש לנאום בקונגרס ";  אובמה : " מה בוער לו ? "מקורות ישראליים :  נתניהו שוקל לנאום בקונגרס בדלתיים סגורותהרצוג :  נתניהו זורק את ביטחון ישראל מתחת לגלגלי האוטובוס 
השלושה החלו להפיץ את העצומה בשבוע שעבר ,  אמר מייק קסקה ,  דוברו של אליסון ,  נציג מינוסטה מטעם המפלגה הדמוקרטית בבית הנבחרים .  שמותיהם של החותמים לא יפורסמו עד סוף השבוע ,  הוא הוסיף .  כמו כן ,  לא צוין אם בכוונת שלושת הנבחרים להחרים את הנאום ,  כפי שהודיעו אחרים בימים האחרונים ,  בהם הסנאטור היהודי בארי סנדרס .
 סנדרס ,  עצמאי שפועל בסנאט עם המפלגה הדמוקרטית ,  הוא הסנאטור הראשון שהודיע כי ייעדר מהנאום .  לדבריו ,  הוא  " נעלב "  מצעדיהם של סגן הנשיא ג'ו ביידן ושל נתניהו ,  והחלטתו כי חד משמעית . " אני לא אגיע ",  אמר . " אולי אצפה בטלוויזיה ". 
הנאום מתוכנן להתקיים ב-3 במרץ ,  שבועיים לפני הבחירות בישראל .  הביקור תוכנן על ידי ביינר הרפובליקני ,  ללא תיאום עם הבית הלבן .  בעקבות זאת ,  התעוררה מתיחות בין ירושלים לוושינגטון ,  שהודיעה כי הנשיא ברק אובמה ושר החוץ ג'ון קרי לא ייפגשו עם ראש הממשלה בזמן ביקורו .  
בהתייחסותו האחרונה לנושא אמש ,  הצהיר נתניהו כי הוא נחוש לנסוע לקונגרס ולשאת את נאומו בחודש הבא .  דבריו ,  שנאמרו באוניברסיטת בר אילן ,  מגיעים על רקע הדיווחים שלפיהם הוא שקל לוותר על הנאום .
" בשעה שישנם מי שעוסקים בפרוטוקול או בפוליטיקה ,  הולך ומתגבש במינכן הסכם רע עם איראן אשר יסכן את קיומה של ישראל .  חובתי לעשות הכל כדי למנוע אותו ",  הדגיש נתניהו . " לכן ,  אני נחוש לנסוע לוושינגטון ולהציג את עמדת ישראל בפני חברי הקונגרס והעם האמריקני .  זה לא נושא פוליטי ,  זה נושא קיומי .  כך אני מתייחס אליו ". 
נתניהו המשיך וטען כי  " מיום הקמת המדינה ועד היום היו חילוקי דעות בנושאים מהותיים בין ישראל לבין ארצות הברית .  היחסים נשארו איתנים .  כך יהיה גם הפעם ".  

מתגבשת עצומה בקונגרס הקוראת לדחיית נאום נתניהו
מאחורי היוזמה עומדים שלושה חברי המפלגה הדמוקרטית שהזדהו כתומכי ישראל .  בעצומה הם טוענים כי יו"ר בית הנבחרים ג'ון ביינר עושה שימוש בנתניהו  " ככלי פוליטי נגד הנשיא "
 
