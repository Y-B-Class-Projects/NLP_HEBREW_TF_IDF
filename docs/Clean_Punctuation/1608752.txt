למרות המהלומה : " השר נאמן לא שוקל להתפטר "
 מקורבי שר המשפטים התייחסו להחלטת ראש הממשלה נתניהו לא לפצל את סמכויות היועמ"ש הבא .  לדבריהם ,  כל עוד אפשרות הפיצול עדיין על הפרק ,  השר יישאר בתפקידו
 ( באדיבות הערוץ הראשון ) 
בסביבת שר המשפטים יעקב נאמן מנסים הערב  ( שני )  לשדר ,  שהחלטת ראש הממשלה בנימין נתניהו לפיה סמכויותיו של היועץ המשפטי לממשלה הבא לא יפוצלו ,  לא הפתיעה אותם .  מסביבתו נמסר כי בינתיים האפשרות של הפיצול עדין על הפרק ,  וכל עוד היא על הפרק ,  השר אינו שוקל להתפטר מתפקידו .  
בצהריים אמר ראש הממשלה בפגישה עם חברי ועדת האיתור לתפקיד היועץ המשפטי כי היועץ המשפטי לממשלה ייבחר על פי המתכונת של היועץ המשפטי לממשלה הנוכחי ,  ללא פיצול תפקידו .  לדברי ראש הממשלה , " אני עדיין לא קיבלתי החלטה אם כן או לא לפצל .  שאלת הפיצול איננה רלוונטית להחלטה של הוועדה משום שמדובר בסוגיה יסודית ומורכבת ,  שהדיון עליה ייקח עוד חודשים ארוכים עד שתתקבל החלטה ,  וגם לאחר שתתקבל החלטה ,  היישום ייקח זמן רב .  שאלת הפיצול איננה רלוונטית להחלטה של הוועדה .  הוועדה צריכה לקבל החלטה לפי המתכונת הנוכחית של תפקיד היועץ המשפטי לממשלה ".  
נתניהו ביקש מחברי הוועדה להגיע להסכמות ביניהם על המועמדים לתפקיד בהקדם האפשרי ,  כי מזוז הודיע שהוא נחרץ לסיים את תפקידו בסוף ינואר ,  ולכן יש פה לוח זמנים קצר .  לדבריו , " אני לא נכנס לשמות ולמועמדים אבל אני מבקש להגיע להבנות בהקדם האפשרי ". 
ממשרד המשפטים נמסר לוואלה !  חדשות כי נאמן ונתניהו סיכמו ביניהם שנושא חלוקת סמכויות היועמ"ש יובא לדיון ולהצבעה בממשלה לאחר בחירת היועמ"ש החדש .
 
למרות המהלומה : " השר נאמן לא שוקל להתפטר "
 מקורבי שר המשפטים התייחסו להחלטת ראש הממשלה נתניהו לא לפצל את סמכויות היועמ"ש הבא .  לדבריהם ,  כל עוד אפשרות הפיצול עדיין על הפרק ,  השר יישאר בתפקידו

