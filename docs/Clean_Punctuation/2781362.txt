נתניהו הורה לשווק 2,500 דירות בגדה - והתחרט ברגע האחרון
לוואלה !  חדשות נודע כי ראש הממשלה הורה לפרסם מכרזים לשיווק יחידות דיור בגבעת המטוס ובכמה ערים ביהודה ושומרון ,  אך גנז אותם מחשש לתגובות בעולם . " צריך לנהוג בזהירות ולא ליזום משברים חדשים "
  ( שר הכלכלה נפתלי בנט ,  בסיור היום בגוש עציון )  
פניית פרסה בדקה ה-90' :  לוואלה !  חדשות נודע כי ראש הממשלה בנימין נתניהו הורה לפרסם מכרזים לשיווק של 2,500 יחידות דיור ביהודה ושומרון ,  כתגובה על החטיפה והרצח של הנערים גיל-עד שער ,  נפתלי פרנקל ואיל יפרח בחודש יוני .  המכרזים הוכנו לשיווק ,  אולם ראש הממשלה החליט לגנוז אותם זמן קצר לפני שפורסמה הודעה רשמית בנושא .
 עוד בוואלה !  חדשות:חילופי אש כבדים בגולן הסורי בין צבא אסד למורדיםגם בדרום חזרו ללימודים : " הילדים הם הרוח החיה מאחורינו "" צה"ל חיסל לוחם דאעש שעבר לעזה להילחם בישראל "  
מי שניהל את הטיפול בנושא מטעם נתניהו הוא מזכיר הממשלה ,  אלוף  ( במיל' )  אביחי מנדלבליט ,  שהגיע לסיכום עם הרשויות הרלוונטיות על בנייה של כ-1,500 יחידות דיור בשכונת גבעת המטוס בירושלים ,  שנמצאת מעבר לקו הירוק ,  וכן על בניית 1,000 יחידות נוספות בהתנחלויות אריאל ,  עמנואל וביתר עילית .  כאמור ,  ראש הממשלה החליט לגנוז את פרסום המכרזים ,  ככל הנראה בשל חשש מתגובה בינלאומית חריפה נגד ישראל .  
בימים האחרונים התחדשו המגעים בין הנהגת המתנחלים לבין גורמים בסביבתו של נתניהו ,  בעיקר מזכיר הממשלה מנדלבליט ,  בנוגע למה שהמתנחלים מגדירים  " הקפאה שקטה "  של הבנייה ביהודה ושומרון .  לטענתה של הנהגת המתנחלים ,  על אף שבפועל אין כל הכרזה על הקפאה ,  הרי שהמצב בשטח הוא שהממשלה  " תוקעת "  את כל הליכי התכנון בנוגע להתנחלויות .  מצב זה נמשך לאורך כל הקיץ ,  ולדברי גורמים מדיניים בכירים ,  הוא לא צפוי להשתנות בזמן הקרוב .  
הסיבה המרכזית שמנדלבליט ציין בשיחותיו עם הנהגת המתנחלים היא האווירה הבינלאומית המורכבת שישראל מתמודדת איתה ביום שלאחר מבצע  " צוק איתן ",  כאשר כל הכרזה על בנייה חדשה בהתנחלויות עלולה ליצור משבר עם הקהילייה הבינלאומית .  ההכרזה שפורסמה אתמול על הפיכת 4,000 דונם באזור גוש עציון לאדמות מדינה גררה ביקורת בינלאומית חריפה ,  כולל מהממשל האמריקני .  
גורם מדיני בכיר ששוחח עם וואלה !  חדשות אמר כי דבריו של מנדלביט בשיחות עם המתנחלים נאמנים למציאות : " המצב המדיני אחרי מבצע 'צוק איתן' הוא נפיץ ומורכב .  רוב הציבור בישראל לא מבין כיצד הלחימה בעזה נראתה בעיני העולם ,  או מה המשמעות של הצהרה של מזכ"ל האו"ם המאשים אותנו בפשעי מלחמה .  ישראל צריכה לנהוג בזהירות ולא ליזום משברים חדשים ,  שיתווספו למשברים הבלתי נמנעים שיצר המבצע ".  
מי שבינתיים שומרים על שתיקה בנושא הם הפוליטיקאים הבכירים של הימין בממשלה ובכנסת .  כמה מהם אמרו לוואלה !  חדשות כי הם  " מבינים "  את המצב הבינלאומי הרגיש שראש הממשלה מתמודד אתו כרגע ,  אך אם ההקפאה השקטה תימשך לאורך זמן ,  בכוותם לפעול בנושא .
 לפניות לכתב עמרי נחמיאס - omri_n@walla.net.ilלפניות לכתב אמיר תיבון :  amir.tibon@walla.co.il 

נתניהו הורה לשווק 2,500 דירות בגדה - והתחרט ברגע האחרון
לוואלה !  חדשות נודע כי ראש הממשלה הורה לפרסם מכרזים לשיווק יחידות דיור בגבעת המטוס ובכמה ערים ביהודה ושומרון ,  אך גנז אותם מחשש לתגובות בעולם . " צריך לנהוג בזהירות ולא ליזום משברים חדשים "
 
