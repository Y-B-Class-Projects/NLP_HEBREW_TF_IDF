לבקשת ממשל טראמפ :  נתניהו דחה דיון באישורי בנייה בהתנחלויות
ראש הממשלה עדכן את השרים בישיבת הקבינט כי כינוס מועצת התכנון העליונה של המנהל האזרחי נדחה בשל המאמצים לחידוש המו"מ .  לקראת ביקורו הנוסף של שליח טראמפ באזור ,  נידונו גם מחוות כלכליות לפלסטינים
 ( ביקורו של גרינבלט בישראל ,  בחודש שעבר )  
ראש הממשלה בנימין נתניהו החליט לדחות בשבוע עד שבועיים את כינוסה של מועצת התכנון העליונה של המנהל האזרחי ,  שהייתה אמורה להתכנס החודש כדי לאשר שורה של תכניות בנייה לתושבי התנחלויות .  זאת ,  בהמשך לבקשה של הממשל האמריקני ,  על רקע המאמצים להניע מחדש את תהליך המשא ומתן בין ישראל והפלסטינים .
 בישיבה שהתקיימה הערב  ( ראשון )  עדכן נתניהו את שרי הקבינט בנושא ,  ונידונו שורה של מחוות כלכליות ואזרחיות לאוכלוסייה הפלסטינית .  בין השאר עלתה לדיון הרחבת כביש הגישה לעיר רוואבי ובניית אזור תעשיה בעיר טול כרם  אך בשתי הסוגיות לא התקבלו החלטות .  
פקיד בכיר בבית הלבן אישר כי השליח המיוחד של נשיא ארצות הברית דונלד טראמפ לנושאי משא ומתן ג'ייסון גרינבלט חוזר לישראל כדי להמשיך במאמץ להניע את המשא ומתן בין ישראל והפלסטינים ואמר לוואלה !  NEWS כי ה"הפגישות הן חלק מהשיחות השקטות והעקביות של הממשל לקראת שלום ".  גרינבלט יקיים פגישות עם גורמים בישראל והרשות הפלסטינית בשבוע הקרוב ,  ולאחר מכן ימשיך בביקור פרטי עם משפחתו לרגל חג הסוכות .
 עוד בוואלה !  NEWS :  טעם מר :  הישג הימין הקיצוני עלול להפוך לניצחון ביום שאחרי מרקלתלונה בגין הטרדה מינית הוגשה נגד זמר מפורסםשינוי המדיניות :  המשטרה תמנע מפעילי מחאת הנכים לחסום כבישים 
בשבוע שעבר נפגש טראמפ עם נתניהו ועם יו"ר הרשות הפלסטינית אבו מאזן בשולי העצרת הכללית של האו"ם בניו יורק .  בשתי הפגישות שב טראמפ והביע את אמונו באפשרות להשגת שלום בין ישראל והפלסטינים . " אני חושב שיש סיכוי גבוה להשיג את זה ",  אמר בפתח פגישתו עם נתניהו . " ישראל רוצה את זה ,  הפלסטינים רוצים את זה והממשל רוצה את זה .  אנחנו עובדים על זה .  היסטורית אומרים שזה לא יקרה - אני חושב שזה יכול לקרות ".  אולם ,  לדברי גורמים מדיניים ,  הממשל טרם הציג תכנית קונקרטית להנעת המשא ומתן .
 בעוד הניסיון האמריקני לחדש את המשא ומתן מדשדש ,  משקיע ממשל טראמפ מאמצים רבים בצעדים כלכליים ואזרחיים לשיפור חיי האוכלוסייה הפלסטינית .  מאמצים אלה עומדים בלב ביקוריו של השליח גרינבלט באזור .  בשולי עצרת האו"ם התכנסה גם ועידת המדינות התורמות לרשות הפלסטינית ,  שבה הציגה ישראל את ההתקדמות שנעשתה בשנה האחרונה בתחומים כמו חשמל ,  מים ,  המעברים וכן נושאים כלכליים .  
השר לשיתוף פעולה אזורי צחי הנגבי ומתאם פעולות הממשלה בשטחים אלוף יואב מרדכי הציגו ,  בין היתר ,  את המחוות שנעשו לבקשת ממשל טראמפ במאי האחרון לקראת ביקורו של הנשיא בישראל וברשות הפלסטינית .  מחוות שכללו הקמת אזור תעשיה בתרקומיא ,  שבנפת חברון ,  וכן אזור תעשיה מפוקח ברצועת עזה שיאפשר לסייע לתעשיות כימיות שמצויות בקשיים - בשל איסורים על הכנסת חומרים מסוימים מטעמים ביטחוניים .  מאז תחילת כהונתו של טראמפ ,  ישראל והפלסטינים חתמו על הסכם חשמל היסטורי וגם על הסכם לשיתוף פעולה בתחום המים בנוגע לפרויקט תעלת הימים .
 במפגש המדינות התורמות גרינבלט שיבח את הצעדים של ישראל ,  במיוחד בתחום הרחבת שעות הפעילות של מעברי ג'למה-גלבוע ומעבר אלנבי ,  וייחל כי בשנה הקרובה יחול שיפור נוסף ביכולת המעבר והשינוע של עובדים ושל סחורות . " שיפור מצב המסחר הוא חלק קריטי משיפור הכלכלה הפלסטינית ויגדיל את ההכנסות ואת היציבות הכלכלית של הרשות הפלסטינית ",  אמר .  נושא נוסף שוושינגטון תשים עליו דגש בעתיד הקרוב ,  כך לדברי גרינבלט ,  הוא טיפול בשפכים ובזיהום מים בגדה המערבית ובעזה וכן שיפורים נוספים בשיתוף הפעולה הכלכלי בין ישראל והרשות הפלסטינית .  

לבקשת ממשל טראמפ :  נתניהו דחה דיון באישורי בנייה בהתנחלויות
ראש הממשלה עדכן את השרים בישיבת הקבינט כי כינוס מועצת התכנון העליונה של המנהל האזרחי נדחה בשל המאמצים לחידוש המו"מ .  לקראת ביקורו הנוסף של שליח טראמפ באזור ,  נידונו גם מחוות כלכליות לפלסטינים

