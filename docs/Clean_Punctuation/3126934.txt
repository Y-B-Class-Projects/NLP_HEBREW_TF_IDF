קבלת פנים אישית וחיבוקים בשדה התעופה :  נתניהו נחת לביקור בהודו
חצי שנה לאחר שביקר בישראל ראש ממשלת הודו נרנדרה מודי קיבל את פניו של נתניהו בנמל התעופה בדלהי .  נתניהו יקיים פגישות עם בכירים הודים ,  בליווי המשלחת העסקית הגדולה ביותר שהתלוותה לראש ממשלה בחו"ל ,  ועשוי לחדש את העסקה של חבר רפאל
ראש הממשלה בנימין נתניהו נחת היום  ( ראשון )  לביקור בן חמישה ימים בהודו .  ראש הממשלה נרנדרה מודי קיבל את פניו בנמל התעופה בדלהי בחיבוקים ,  על אף שמי שהיה אמור להגיע למקום הוא שר החוץ בממשלתו .  מודי אף העביר את הנחיתה בשידור חי בחשבון הטוויטר שלו ונתניהו הודה לו על המחווה .
 מדובר בביקור ראשון של ראש ממשלה ישראלי במדינה המאוכלסת בעולם ב-15 השנים האחרונות ,  וביקור גומלין לביקור ההיסטורי של ראש ממשלת הודו נרנדרה מודי בישראל בקיץ האחרון .  
עם עלייתו למטוס הלילה אמר נתניהו לעיתונאים כי בביקורו בהודו יפגוש את מודי ,  את נשיא הודו ומנהיגים נוספים וכי  " נחתום על הרבה מאוד הסכמים .  אנחנו מחזקים את הקשר בין ישראל למעצמה העולמית החשובה הזאת .  זה משרת אותנו בביטחון ,  בכלכלה ,  בסחר ,  בתיירות ובהרבה מאוד תחומים אחרים .  זאת ברכה גדולה מאוד למדינת ישראל ". 
במסגרת ציון 25 שנים לכינון היחסים הדיפלומטיים בין ישראל והודו ,  מודי מתכנן לנתניהו קבלת פנים חמה לא פחות מזו שקיבל כאן בישראל ,  ובשבוע הקרוב הוא יארח אותו לפגישות רשמיות וחתימות על הסכמים ,  ובמקביל ילווה אותו אישית גם לאירועים פחות מעונבים וביקורים בחלק מאוצרות התיירות של הודו - כפי שנתניהו ליווה אותו לפני חצי שנה .  במסגרת הביקור נתניהו יבקר בדלהי ,  מומבאי וגו'גראט  עיר הולדתו של מודי ,  ויקיים פגישות עם מודי ,  עם נשיא הודו ראת נאת' קובינד ,  ועם שרת החוץ סושמה סוואראג ,  ויחתום על שורה של הסכמים בין המדינות בתחומי אנרגיה ,  גז ונפט ,  סייבר והשקעות .  בנוסף ,  נושא ביטחוני מרכזי יעמוד בלב הביקור :  עסקת הטילים בין רפאל להודו שעומדת בסכנת ביטול ,  אך לפי ההערכה עשויה להתחדש ולהיסגר במהלך ביקורו של נתניהו .  נתניהו גם ישתתף לצדו של מודי בוועידת החוץ והביטחון הבינלאומית רייזינה  והוא יהיה הנואם המרכזי בוועידה .  
עוד בוואלה !  NEWS:נתניהו למקרון : " יש לקחת ברצינות את האולטימטום של טראמפ על הגרעין"אלפים מפגינים נגד נתניהו : " חינכת את יאיר כמו שניהלת את המדינה"העימות בין הבית היהודי לליכוד :  שוב בוטלו דיוני ועדת השרים 
נתניהו יוצא לביקור מלווה ברעייתו ,  שרה ,  אך בנו ,  יאיר ,  אינו מצטרף על אף שהוזמן אישית על ידי מודי .  בסוף השבוע ,  על רקע סערת הקלטת ,  הוחלט שנתניהו הבן לא ימריא להודו .  לנתניהו תתלווה משלחת של 130 אנשי עסקים  המשלחת העסקית הגדולה ביותר שיצאה אי פעם לביקור רשמי של ראש ממשלה ישראלי  ובמהלך הביקור צפויים מפגשים עם אנשי עסקים ומנכ"לים מובילים בכלכלה ההודית .  
גם הילד בן ה-12 מוישי הולצברג ,  שאיבד את הוריו בפיגוע בבית חב"ד במומבאי ב-2008 ,  ונתניהו והמשלחת גם ישתתפו בטקסי זיכרון בבית חב"ד ובמלון טאג' בעיר שגם בו היה פיגוע .  במומבאי נתניהו גם ייפגש עם ראשי הקהילה היהודית וכן עם בכירי תעשיית הקולנוע ההודית בוליווד ,  ובביקור אף ייחתם הסכם קופרודוקציה להידוק הקשרים בין תעשית הקולנוע בישראל לבין בוליווד ,  על ידי הענקת כספי תמיכה ממשלתית משותפת בהפקה ישראלית הודית .   נתניהו אמר לפני הנסיעה ש"בביקור הזה אני מתכוון לחזק עוד יותר את היחסים בין המדינות .  מודי הוא ידיד קרוב של ישראל ושלי ואני מעריך את העובדה שהוא אישית מלווה אותי בחלקים נרחבים של הביקור ".  בלשכת נתניהו ובמשרד החוץ מקווים שהקשר האישי הטוב בין מודי לנתניהו יתבטא גם בביקור הגומלין .  
כפי שפורסם לראשונה בוואלה !  NEWS ,  אחת המתנות שנתניהו שיגר למודי לקראת נסיעתו היא מתקן התפלת מים משוכלל ,  ששני המנהיגים צפו בתצוגת תכלית שלה במהלך הביקור של מודי בישראל ביולי .  נתניהו ומודי ביקרו אז בחוף בגבעת אולגה ,  והתמונה של שניהם משתשכשכים במי הים הפכה לפוסטר של הביקור הקודם ,  ולכן הוחלט במשרד החוץ לרכוש את המערכת ,  המכונה גל-מובייל ,  מכונת טיהור והתפלה שמותקנת על רכבי ארבע על ארבע ,  שמסוגלים להגיע לאזורים מרוחקים ומנותקים ויכולה לספק מי שתיה מותפלים ליותר מ-22 אלף אנשים ביום .
 נתניהו ישוב מהנסיעה ביום שישי ,  כשלפניו עוד שבוע מדיני עמוס :  כבר בתחילת השבוע הבא ינחת בישראל סגן נשיא ארצות הברית מייק פנס לביקור ראשון ,  ובסוף השבוע הבא ראש הממשלה צפוי להמריא לוועידה הכלכלית בדאבוס ,  בה הוא נוהג להשתתף מדי שנה בשנים האחרונות .  גם נשיא ארה"ב דונלד טראמפ הודיע על השתתפותו בוועידה ,  ולפי ההערכה השניים עשויים לקיים פגישה בשולי האירועים בדאבוס על אף שטרם הוכרז על כך רשמית .  בחודש הבא נתניהו צפוי לנסוע לוועידת הביטחון השנתית במינכן ולהיות הנואם המרכזי בוועידה ,  ונבחנת האפשרות לשלב בנסיעה גם פגישה עם קנצלרית גרמניה אנגלה מרקל .  נתניהו גם אמר בשבוע שעבר כי הוא מתכוון לפגוש את נשיא רוסיה ,  ולדימיר פוטין ,  בשבועות הקרובים .
  ( עדכון ראשון :  23:02 )  

קבלת פנים אישית וחיבוקים בשדה התעופה :  נתניהו נחת לביקור בהודו
חצי שנה לאחר שביקר בישראל ראש ממשלת הודו נרנדרה מודי קיבל את פניו של נתניהו בנמל התעופה בדלהי .  נתניהו יקיים פגישות עם בכירים הודים ,  בליווי המשלחת העסקית הגדולה ביותר שהתלוותה לראש ממשלה בחו"ל ,  ועשוי לחדש את העסקה של חבר רפאל

