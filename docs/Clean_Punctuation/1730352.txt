נתניהו : " אפשר לסיים המשא ומתן תוך כשנה "
 ראש הממשלה אמר בפגישה עם חברי קונגרס אמריקאים כי הוא מקווה שיו"ר הרשות אבו מאזן לא ינטוש את שיחות השלום .  לדבריו ,  הדרך ניתן להגיע להסכמה רק באמצאות מו"מ ישיר ורצוף
ראש הממשלה בנימין נתניהו נפגש הערב  ( שני )  בלשכתו בירושלים עם חברי הקונגרס האמריקאי ,  ראס הולץ ,  דבי וסרמן שולץ וסטיבן ישראל מהמפלגה הדמוקרטית ואמר כי הוא מקווה שיו"ר הרשות הפלסטינית אבו מאזן לא יבחר לנטוש את דרך השלום . " יש הרבה נושאים שלא הסכמנו עליהם בשיחתנו והדרך היחידה להגיע להסכמה עליהם היא במשא ומתן ישיר ורצוף ללא הפסקות וללא עיכובים .  אני מעריך שניתן להגיע על ידי משא ומתן כזה להסכם שלום תוך שנה ". 
דבריו של נתניהו מגיעים על רקע ראיון שהעניק היום יו"ר הרשות אבו מאזן לעיתון הפלסטיני  " אל-קודס "  בו אמר כי לא יסכים לוותר על אף עמדה . " אם יפעילו עליי לחץ לעשות ויתורים באחת הסוגיות ,  אארוז את המזוודות ואלך ".  בראיון לעיתון הפלסטיני  " אל-איאם "  אמר עוד יו"ר הרשות כי במשא ומתן עם ישראל  " צריך להתחיל עם הגבולות ולאחר מכן לעבור לביטחון ". 
אבו מאזן התייחס שוב להקפאת הבנייה בהתנחלויות ואמר כי  " ישנה הקפאה בפועל ,  והפחד הוא שההקפאה תבוטל ושהם יחזרו להתנחל בכל מקום .  מה שאנו אומרים הוא שאם תימשך ההקפאה  אין מניעה שנמשיך במשא ומתן .  אולם אם ההקפאה לא תימשך ,  אין אף אחד שיוכל להכריח אותנו ללכת למשא ומתן .  הודענו בצורה ברורה שאם לא תימשך ההקפאה לא יהיה משא ומתן ". 
נתניהו נפגש היום גם עם חברי  " מועצת הביטחון לישראל "  בראשות האלוף  ( במיל' )  עוזי דיין .  מפגש הדגיש ראש הממשלה את הצורך להתמודד עם איומים אסטרטגיים מרכזיים ,  כמו השמירה על רוב יהודי מוצק במדינת ישראל ,  מניעת היווצרות ישות פלסטינית עוינת שתוכל לאיים על ישראל מהגדה ,  האיום האירני ומתקפת הדה-לגיטימציה כנגד ישראל .   ראש הממשלה הסביר את החשיבות האסטרטגית שבהשגת הסכם שלום עם הפלסטינים ,  אך הדגיש שהמבחן הוא ביישומו של ההסכם ולא בעצם החתימה עליו .  לכן יש להבטיח את הקיום המעשי בשטח של כל סידורי הביטחון שעליהם יוסכם .  

נתניהו : " אפשר לסיים המשא ומתן תוך כשנה "
 ראש הממשלה אמר בפגישה עם חברי קונגרס אמריקאים כי הוא מקווה שיו"ר הרשות אבו מאזן לא ינטוש את שיחות השלום .  לדבריו ,  הדרך ניתן להגיע להסכמה רק באמצאות מו"מ ישיר ורצוף

