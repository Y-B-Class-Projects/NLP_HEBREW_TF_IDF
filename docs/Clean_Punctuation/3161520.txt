נתניהו :  אין מקום לשום נוכחות איראנית באף חלק של סוריה
ראש הממשלה הצהיר כי ישראל לא תסכים למתווה של השארות כוחות טהראן בחלקה הצפוני של סוריה .  נתניהו הודיע כי בשבוע הבא יטוס לפגישות באירופה לדיון עם מרקל ,  מקרון ומיי על בלימת התפשטות טהראן באזור
ראש הממשלה בנימין נתניהו אמר היום  ( שני )  כי  " אין מקום לשום נוכחות איראנית באף חלק של סוריה .  זו לא רק עמדתנו אלא גם עמדתם של מדינות נוספות במזרח התיכון וגם מחוץ למזרח התיכון ".  נתניהו אמר את הדברים בישיבת סיעת הליכוד בכנסת והוסיף כי  " בשבוע הבא אצא לאירופה להיפגש עם קנצלרית גרמניה אנגלה מרקל ,  נשיא צרפת עמנואל מקרון וראש ממשלת בריטניה תרזה מיי .  אדון איתם על בלימת התפשטות איראן במזרח התיכון .  היו ימים שהתמודדנו לבד במערכה הזו .  היום זה השתנה לטובה ". 
מוקדם יותר היום אמר שר החוץ של רוסיה סרגיי לברוב כי רק לכוחותיה של ממשלת סוריה צריכה להיות נוכחות בגבולה הדרומי של המדינה ,  סמוך לגבול ירדן וישראל .
 בתוך כך ,  שר הביטחון אביגדור ליברמן ייפגש ביום חמישי הקרוב עם שר ההגנה של רוסיה סרגיי שויגו לאחר שהוזמן על ידו להגיע למוסקבה .  לשר יצטרפו ראש אמ"ן אלוף תמיר היימן ,  ראש האגף הביטחוני-מדיני במשרד הביטחון זהר פלטי ,  ונציגים נוספים ממערכת הביטחון .
 עוד בוואלה !  NEWS:אבו מאזן שוחרר מבית החולים אחרי תשעה ימים : " אחזור לעבודה מחר"היועמ"ש מזהיר : " מערכת אכיפת החוק נמצאת תחת מתקפה "" יכול להגיע לעומק השטח ":  חדירת רחפן הנפץ מעזה - פרטים חדשים 
בתוך כך ,  ירדן אמרה היום כי היא דנה בהתפתחויות בדרום סוריה עם ארצות הברית ועם רוסיה ,  וכי שלושתן הסכימו על הצורך לשמור על  " האזור הבטוח ".  גורם בכיר ,  שביקש לשמור על עילום שם ,  אמר לרויטרס כי שלוש המדינות  " רואות עין בעין "  את הצורך לשמור על ההסכם כדי  " להאיץ את המגעים לפתרון פוליטי "  בסוריה ". 
אתמול שלח נתניהו איום מפורש לאיראן ואמר כי  " אנו פועלים כדי למנוע מאיראן השגת נשק גרעיני .  במקביל אנו פועלים נגד התבססות צבאית איראנית בסוריה נגדנו ,  וכן אנחנו גם פועלים נגד העברת נשק קטלני מסוריה ללבנון או ייצורו בלבנון .  כל הנשק הזה מיועד נגד מדינת ישראל וזכותנו ,  מתוקף הזכות להגנה עצמית ,  למנוע את ייצורו או העברתו ".  
ההתייחסות המפורשת של נתניהו לייצור טילים בלבנון היא מסר לביירות ,  שכן עד כה כל הפעולות המיוחסות לצה"ל בשבועות האחרונים בוצעו בשטח סוריה ,  ולא בשטח לבנון .  נתניהו אמר את הדברים בישיבת הממשלה והוסיף כי  " המשטר בטהראן הוא הגורם המרכזי שמערער את היציבות במזרח התיכון .  המערכה נגד התוקפנות שלו לא הסתיימה ,  אנחנו עדיין בתוכה ". 
ראש הממשלה הוסיף כי  " בסוף השבוע שוחחתי עם שר החוץ האמריקני מייק פומפאו .  אמרתי לו שאני מעריך מאוד את העמדה הנחושה שהממשל האמריקני מגלה נגד הסכם הגרעין עם איראן ,  ונגד התוקפנות האיראנית באזורנו ".  

נתניהו :  אין מקום לשום נוכחות איראנית באף חלק של סוריה
ראש הממשלה הצהיר כי ישראל לא תסכים למתווה של השארות כוחות טהראן בחלקה הצפוני של סוריה .  נתניהו הודיע כי בשבוע הבא יטוס לפגישות באירופה לדיון עם מרקל ,  מקרון ומיי על בלימת התפשטות טהראן באזור

