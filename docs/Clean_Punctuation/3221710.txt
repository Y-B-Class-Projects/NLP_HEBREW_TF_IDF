היועמ"ש הכריע :  נתניהו נאשם בשוחד ,  מרמה והפרת אמונים | כתב החשדות
היועץ המשפטי לממשלה אביחי מנדלבליט מסר את כתב החשדות לפרקליטי המעורבים .  ראש הממשלה נאשם בהפרת אמונים בתיקים 1000 ,  2000 ובשוחד בתיק 4000 .  נתניהו : " מסע ציד חסר תקדים שמטרתו אחת - להפיל את ממשלת הימין בראשותי ".  כתב החשדות המלא
- תיק 4000 :  כתב אישום בגין שוחד ,  מרמה והפרת אמונים- תיקים 1000 ו-2000 :  כתב אישום בגין מרמה והפרת אמונים- נתניהו : " כל מגדל הקלפים הזה יקרוס לחלוטין ,  אני בטוח בזה ב-4000% "-  הליכוד : " רדיפה פוליטית ומסע ציד "  
לקריאת כתב החשדות המלא
היועץ המשפטי לממשלה אביחי מנדלבליט הגיש היום  ( חמישי )  כתב אישום נגד ראש הממשלה בנימין נתניהו בגין שוחד בתיק 4000 - פרשת בזק-וואלה - ובגין מרמה והפרת אמונים בתיק 2000 ובתיק 1000 .  מנדלבליט הודיע לראש הממשלה כי הוא שוקל להעמידו לדין פלילי בגין חשדות לעבירות שוחד ,  מרמה והפרת אמונים ,  שבוצעו על ידו לכאורה במהלך כהונתו כראש הממשלה וכשר התקשורת .  
ממשרד המשפטים נמסר כי  " יודגש ,  כי אין מדובר בהחלטה סופית על הגשת כתבי אישום .  טרם קבלת החלטה סופית בעניין ייערך כנהוג וכמקובל ,  ככל שמר נתניהו יחפוץ בכך ,  שימוע בפני היועץ המשפטי לממשלה ,  אשר יבדוק בלב פתוח ובנפש חפצה את כל הטענות שיציגו באי כוחו של ראש הממשלה .  מסגרת הזמן לקיום השימוע תיקבע בהקדם בתיאום עם באי-כוחו של מר נתניהו .  רק לאחר השלמת הליך השימוע ,  ושקילת הטענות המועלות במסגרתו ,  תתקבל ההחלטה הסופית ביחס לתיקים השונים ".  
" יובהר כי בקשת באי כוחו של ראש הממשלה להשהות את העברת ליבת חומרי החקירה בתיקים השונים לרשות החשודים ,  לרבות ראש הממשלה עצמו ,  עד לאחר הבחירות ,  עודנה נשקלת על ידי היועץ המשפטי לממשלה ",  הדגישו במשרד .  לדבריהם , " עד לקבלת החלטה בנושא ,  לא יועברו חומרים אלו ".  לקריאה נוספת בנושאהליכוד על החלטת היועמ"ש : " רדיפה פוליטית ,  מסע ציד "  | עדכונים שוטפיםהליכוד על הכרעת היועמ"ש : " איש לא מופתע ממכבש הלחצים שהופעל"הליכוד עתר נגד פרסום ההחלטה בתיקי נתניהו ;  העליון דחה את הבקשה 
בהודעת משרד המשפטים נמסר כי :
 תיק 1000 עוסק בקשרים שבין נתניהו לבין אנשי העסקים ארנון מילצ'ן וג'יימס פאקר ,  אשר כללו על פי החשד קבלת טובות הנאה שונות ,  שעיקרן אספקת טובין באופן רציף ,  בהיקף ניכר ובשווי כספי גבוה ,  תוך נקיטת פעולות שונות מצד נתניהו ,  במילוי תפקידו ,  לטובת מילצ'ן ,  עימו היה בקשרי חברות .
 תיק 2000 עוסק במפגשים שקיימו נתניהו ואיש העסקים ובעל השליטה בקבוצת ידיעות אחרונות ארנון נוני מוזס ,  במסגרתם נדונו שינוי הסיקור לטובת נתניהו ,  וקידום הצעת חוק אשר תצמצם את פגיעת עיתון ישראל היום במוזס .
 תיק 4000 עניינה עסקת  " תן וקח "  שנרקמה על פי החשד בין מר נתניהו לבין איש העסקים שאול אלוביץ' ,  אשר היטה באופן חריג את הסיקור באתר וואלה !  NEWS שבשליטתו לטובת נתניהו ,  וזה בתמורה היטיב עמו ועם עסקיו תוך ניצול כוחו השלטוני . 
" מאז 1999 אתה מקיים עם מילצ'ן קשר בעל זיקות שונות ,  שהעמיד אותך בניגוד עניינים חריף ומתמשך ",  נכתב בכתב החשדות . " מחודש אוקטובר 2011 ועד לחודש דצמבר 2016  ( להלן :  התקופה הרלוונטית לחשד זה )  ,  לצד מערכת היחסים האישית שהתקיימה ביניכם ,  קיבלת טובות הנאה שונות ,  לעתים כמענה לבקשתך ,  שעיקרן אספקת טובין באופן רציף ובהיקף כספי ניכר .  בתקופה הרלוונטית טובות ההנאה ניתנו לך בזיקה לתפקידיך הציבוריים למעמדך כראש ממשלת ישראל ". 
באשר לאיש העסקים ג'יימס פאקר נכתב כי בשנת 2013 הכיר מילצ'ן בינו לבין נתניהו . " בשנים 2014-2016 ",  נכתב , " פאקר נתן לך טובות הנאה באופן רציף ובהיקף ניכר .  טובות ההנאה ניתנו לך בזיקה לתפקידיך הציבוריים ולמעמדך כראש הממשלה ". 
על פי כתב החשדות ,  נתניהו פעל באותה תקופה בשלושה מקרים לטובת מילצ'ן ,  תוך שהוא  " מצוי בניגוד עניינים חריף "  בין מחויבותו האישית למילצ'ן לבין מחויבותו לציבור :  הוא פעל מול גורמי ממשל בארה"ב כדי שיתנו למילצ'ן ויזה ;  הוא פנה לשר האוצר דאז יאיר לפיד כדי להאריך פטור מדיווח ותשלום מס ממנו נהנה מילצ'ן ;  והוא הנחה את מנכ"ל משרד התקשורת ,  שלמה פילבר ,  לסייע למילצ'ן בענייני רגולציה הנוגעים למיזק בין רשת לקשת - בהקשר של השקעה שאותה בחן מילצ'ן באותו זמן ".  
כתב החשדות מתאר את מערכת היחסים הקרובה בין נתניהו למילצ'ן .  עד כדי כך קרובה ,  שמילצ'ן פעל לתווך ב-2015 בין נתניהו ליו"ר העבודה דאז יצחק הרצוג ,  ואף העמיד לרשות השניים את ביתו .  בנוסף ,  כך נטען ,  מילצ'ן פעל בשליחותו של נתניהו ב"משימות תיווך רגישות בתחום התקשורתי ":  בשנת 2009 הוא הגיע בשליחות ראש הממשלה נתניהו לנוני מוזס ,  כדי לנסות לקדם הסכמה להגבלת תפוצת מהדורת סוף השבוע של ישראל היום ,  ואילו מוזס יימנע מפרסומים שליליים בעניינו .
 בנוגע לתיק 2000 ,  מציין כתב החשדות של החשוד בנימין נתניהו כי  " לאורך השנים שררה לבין מוזס יריבות עמוקה .  לצד זאת ,  כל אחד מכם החזיק באינטרס שהיה בכוחו של האחר לקדם :  אתה חפצת לשפר את הסיקור שלך ושל משפחתך בקבוצת ידיעות אחרונות ,  במיוחד בתקופה של מערכת הבחירות ,  וידעת שלמוזס השפעה מהותית על התכנים בידיעות אחרונות וב-ynet .  מוזס רצה להביא להטלת מגבלות על ישראל היום על מנת להיטיב עמו כלכלית באופן משמעותי ".  
נתניהו ומוזס קיימו שלוש סדרות של פגישות - אחת בשנת 2008 או 2009 ,  אחת ב-2013 ,  והשלישית ברבעון האחרון של 2014 . " על פי החשד ,  בפגישה שהתקיימה ב-4.12.14 ,  ולקראת מערכת הבחירות לכנסת ה-20 ,  הציע לך מוזס שוחד בכך שיביא לשינוי ניכר לטובה באופן הסיקור שלך בכלי התקשורת מקבוצת ידיעות אחרונות ,  בתמורה לכך שתפעל במסגרת תפקידך הציבורי לקדם חקיקה שתטיל מגבלות על ישראל היום ".  
" עוד על פי החשד ",  נכתב , " בפגישה זו ,  למרות שלא ביקשת ולא התנית שוחד ,  הרי שלא סירבת להצעתו של מוזס ,  אלא המשכת לנהל עמו שיחה ארוכה ומפורטת על מרכיבי הצעת השוחד שהביא בפניך ..  .  בסוף פגישה זו הצגת בפני מוזס כוונה לבחון את התיכנות העברת החוק בתקופת הבחירות ". 
החשד לא מסתיים באותה פגישה עם מוזס .  לאחריה ,  נכתב ,  ערך נתניהו בירור עם יו"ר הקואליציה דאז זאב אלקין ,  ועם יו"ר ועדת הכנסת דאז יריב לוין ,  כדי לבחון את האפשרות לקדם את החקיקה שתגביל את ישראל היום בתקופת בחירות .  לנתניהו התברר בפגישה עם השניים כי לא ניתן יהיה לקדם את ההצעה בתקופת הבחירות ,  והוא נפגש עם מוזס פעם נוספת כדי לעדכנו בכך .
" הגם שלא נענית להצעת השוחד ",  נכתב , " עשית את הפעולות המפורטות לעיל ,  על מנת לגרום למוזס להשפיע על אופן סיקורך בכלי התקשורת בקבוצת ידיעות אחרונות ולהימנע מפרסומים שליליים שיפגעו בך או במשפחתך ,  למצער כל עוד השיחות ביניכם נמשכות .  עשית כאמור תוך ניצול מובהק של תפקידך הציבורי ,  אשר בגינו פנה אליך מוזס בהצעת השוחד ,  והצגת בפניו כוונה לבחון את האפשרות שתעשה שימוש בכוחך השלטוני על מנת לקדם את החקיקה המיטיבה עמו ,  גם אם לא התכוונת לעשות כן ".  
תיק 4000 מתייחס לתקופה שבין דצמבר 2012 ועד ינואר 2017 . " במהלך התקופה הרלוונטית לחשד זה תחום הסיקור התקשורתי היה בעל משמעות רבה עבורך ועבור רעייתך שרה נתניהו ,  וייחסתם לו חשיבות מכרעת ",  נכתב . " בתקופה הרלוונטית ניהלת את תחום התקשורת והדוברות באופן ריכוזי ,  נהגת לאשר ואף לנסח בעצמך חלק מההודעות שהופצו לכלי התקשורת ..  .  שיפור הסיקור התקשורתי ואיתור אמצעים להפת מסריך היו אינטרסים משמעותיים מאוד עבורך ". 
עד שנת 2012 ,  נכתב ,  ההיכרות בין אלוביץ' לנתניהו היתה שטחית ורחוקה .  אולם ,  לקראת סוף 2011 המליץ זאב רובינשטיין - מקורבם של בני הזוג נתניהו - כי הם יגיעו לביקור תנחומים אצל בני הזוג אלוביץ' .  לאחר מכן הזמינו בני הזוג נתניהו את האלוביצ'ים לארוחת ערב משוצתפת במעון הרשמי .  באותה ארוחה התלונן נתניהו על הסיקור לו זכה ,  בין היתר ,  באתר וואלה !  NEWS שהיה בשליטת אלוביץ' . " בארוחת הערב סוכם ביניכם כי תוכלו להפנות לבני הזוג אלוביץ' ,  בעצמכם ובאמצעות אנשיכם ,  דרישות הנוגעות לסיקור התקשורתי באתר 'וואלה' ". 
באותו הזמן ,  כפי שמתואר בכתב החשדות , " היו מונחים על הפרק אינטרסים עסקיים ורגולטורים משמעותיים ביותר עבור אלוביץ' כבעל השליטה בבזק ..  .  לאור זאת ,  בנקודת הזמן בה התקיים המפגש בינך ובין רעייתך לבין בני הזוג אלוביץ' ,  החזיק כל אחד מכם באינטרס משמעותי שהצד השני היה בעל יכולת לקדמו ". 
על פי הודעת היועמ"ש ,  את דרישות הסיקור החריגות דרש נתניהו מבני הזוג אלוביץ' ביודעו כי היענותם לדרישותיו ניתנת לו בעד פעולות הקשורות בתפקידיו הציבוריים ,  וכי הוא מתבקש או עשוי להתבקש על ידי מר אלוביץ' לקדם את ענייניו השונים - כפי שאכן קרה . " הראיות שנאספו בחקירה ",  מסרו במשרד המשפטים . " מר אלוביץ' נתן למר נתניהו את טובות ההנאה האמורות מתוך ציפייה והבנה הדדית ,  כי בשים לב לכוחו ,  מעמדו וסמכויותיו ,  יוכל מר נתניהו לקדם נושאים שיניבו למר אלוביץ' תועלת עסקית וכלכלית עצומה ".  
הודעה דומה נמסרה היום על ידי פרקליטת מחוז ת"א  ( מיסוי וכלכלה )  גם למעורבים נוספים שבעניינם נמצאה תשתית ראייתית לכאורית להעמדתם לדין ,  בגין מעורבותם בפרשות אלה ,  וכן נמסרה הודעה למעורבים שנחקרו באזהרה ,  שהוחלט לגנוז את התיק בעניינם .  באשר למעורבים האחרים - להלן פירוט ההחלטות:בתיק 1000 - בעניינו של ארנון מילצ'ן הוחלט לסגור את התיק.בתיק 2000 - בעניינו של ח"כ איתן כבל הוחלט לסגור את התיק.בתיק 4000 --        בעניינם של בני הזוג שאול ואיריס אלוביץ' ,  הוחלט לשקול להגיש כתב אישום בכפוף לשימוע בעבירת שוחד ,  שיבוש מהלכי משפט והדחה בחקירה כנגד שניהם .  בנוסף ,  ביחס לשאול אלוביץ' ,  הוחלט לשקול להגיש כתב אישום בכפוף לשימוע גם בעבירת הלבנת הון ובעבירת דווח במטרה להטעות משקיע סביר .-          בעניינו של זאב רובינשטיין הוחלט לשקול להגיש כתב אישום בכפוף לשימוע בגין עבירה של סיוע למתן שוחד ; -         בעניינם של שרה ויאיר נתניהו הוחלט לסגור את התיק  ( בעניינה של הגב' נתניהו הוחלט גם לסגור את תיק החקירה בפרשה 4001 )  .-          נגד חשודים נוספים בתיק ,  טרם התקבלה החלטה .  
כזכור ,  בחודש דצמבר 2016 ,  הורה היועץ המשפטי לממשלה על פתיחה בחקירה פלילית בעניינו של ראש הממשלה בפרשות 1000 ו-2000 ,  בהמשך לבדיקה מקדימה סמויה שנמשכה מספר חודשים ואשר הפכה לגלויה בחודש יולי 2016 .  ראש הממשלה נחקר לראשונה על החשדות בפרשות 1000 ו-2000 בינואר 2017 .  כזכור ,  באותו מועד נמסר על כך שהוחלט שאין בסיס להמשיך ולחקור טענות נוספות שנכללו בבדיקה המקדימה :  טענה לקבלת מימון אסור בשנת 2009 לצורך הבחירות ,  טענה להטיית תוצאות הפריימריז של שנת 2009 במפלגת הליכוד ,  טענה לקבלת טובות הנאה בחו"ל ומימון טיסות על ידי בעלי הון ,  וטענות לגבי מימון כפול של טיסות לחו"ל .  בחודש יוני 2017 נפתחה חקירה גלויה של רשות ניירות ערך ב"תיק בזק ",  לאחר חקירה סמויה שקדמה לכך .  חלק מהחשדות שנחקרו בתיק זה הפכו בהמשך ל"תיק 4000 ".  בדצמבר 2017 ,  היועץ המשפטי לממשלה אישר ביצוע השלמות חקירה ב"פרשת בזק ",  אשר נדרשו כדי לבדוק חשד לקשר אפשרי בין החשדות שעלו בתיק לבין ראש הממשלה .  בין לבין ,  באוגוסט 2017 נכרת הסכם עד המדינה עם מר ארי הרו  ( תיקים 1000 ו-2000 )  .         בינואר 2018 ,  לאחר שהשלמות החקירה ב"תיק בזק "  גיבשו חשדות למעשים פליליים מצד ראש הממשלה בתיק ,  עבר  " תיק בזק "  לטיפולו של צוות משולב של היחידה לאכיפה כלכלית במשטרה  ( יאל"כ )  ורשות ניירות ערך ובפברואר 2018 נפתחה החקירה הגלויה בפרשה 4000 ,  בגין חשד לביצוע עבירות מתחום טוהר המידות שבוצעו לכאורה ע"י ראש הממשלה וע"י שאול אלוביץ' ,  בעל השליטה בקבוצת בזק ואתר  " וואלה ".  כן נחקרו בפרשה כחשודים רעיית ראש הממשלה ,  הגב' שרה נתניהו ,  בנו יאיר נתניהו ,  רעייתו של שאול אלוביץ' ,  איריס אלוביץ' ,  ומספר חשודים נוספים .
 בחודשים פברואר ומרץ 2018 ,  בהתאמה ,  נכרתו הסכמי עד המדינה עם שניים מהחשודים בפרשה  " 4000 "  - מר שלמה פילבר ,  מנכ"ל משרד התקשורת בתקופה מושא החקירה ;  ומר ניר חפץ ,  אשר שימש בתקופה האמורה בתפקיד דובר משפחת נתניהו .  מר חפץ סיפק ראיות גם לפרשות 1000 ו-2000 ,  וכן לפרשת המעונות ,  בה הוגש כתב אישום נגד הגב' נתניהו .       חקירת המשטרה בתיקים 1000 ו-2000 הסתיימה בחודש פברואר 2018 ,  אז הועברו המלצות המשטרה בעניינם לפרקליטות .  ואולם ,  בין היתר לנוכח הראיות החדשות שעלו בעדותו של חפץ ,  נדרשו השלמות חקירה בתיקים אלו ,  אשר הסתיימו בחודש נובמבר 2018 .  בתחילת חודש דצמבר 2018 ,  הושלמה גם חקירת תיק 4000 ,  והמלצת המשטרה בעניין התיק הועברה לפרקליטות .      החקירות מראשיתן ,  לוו מקרוב ,  על-ידי היועץ המשפטי לממשלה ופרקליט המדינה .  חקירות 1000 ו-2000 לוו מלכתחילה ע"י פרקליטות מחוז ירושלים  ( פלילי )  ,  ובהמשך עברו לטיפול פרקליטות מחוז ת"א  ( מיסוי וכלכלה )  .  חקירת תיק 4000 לוותה מראשיתה ע"י פרקליטות מחוז ת"א  ( מיסוי וכלכלה )  .   החקירות נוהלו על ידי משטרת ישראל  ( יאל"כ ויאח"ה )  ורשות ניירות ערך .  

היועמ"ש הכריע :  נתניהו נאשם בשוחד ,  מרמה והפרת אמונים | כתב החשדות
היועץ המשפטי לממשלה אביחי מנדלבליט מסר את כתב החשדות לפרקליטי המעורבים .  ראש הממשלה נאשם בהפרת אמונים בתיקים 1000 ,  2000 ובשוחד בתיק 4000 .  נתניהו : " מסע ציד חסר תקדים שמטרתו אחת - להפיל את ממשלת הימין בראשותי ".  כתב החשדות המלא

