נתניהו :  דרשתי בחקירותיי עימות עם עדי המדינה - וסורבתי פעמיים
ראש הממשלה מסר הצהרה ובה דרש עימות עם עדי המדינה - בשידור חי : " רציתי להסתכל להם בעיניים ולהטיח בהם את האמת - וסורבתי ".  גורם במשטרה דחה את דברי נתניהו :  לא היה צורך בעימות במהלך החקירה
ראש הממשלה בנימין נתניהו חשף הערב  ( שני )  כי במהלך חקירותיו הוא דרש להתעמת עם עדי המדינה וסורב .  בנוסף לכך ,  הוא דרש לקיים איתם עימות בשידור חי .  בהצהרה שהעביר בשידור חי ממעונו בירושלים ,  שאותה כינה  " דרמטית "  ושאליה לא הותרה כניסת עיתונאים ,  הסביר נתניהו : " רציתי להסתכל להם בעיניים ולהטיח בהם את האמת .  דרשתי עימות פעם אחת - וסורבתי .  דרשתי עימות פעם שנייה - ושוב סורבתי ".  
" מדוע סירבו לאפשר לי את העימות הזה שהוא כל כך הכרחי לבירור האמת ?  ",  המשיך . " ממה שיש להם לפחד ?  מה יש להם להסתיר ?  אני לא מפחד .  לי אין מה להסתיר ".  
נתניהו דרש לקיים עימות עם עדי המדינה לעיני הציבור . " הערב אני חוזר על הדרישה הזאת לעימות עם עדי המדינה .  מצידי - שהעימות הזה יהיה בשידור חי .  שהציבור יראה הכל ,  ישמע הכל ,  ידע את כל האמת .  אני בטוח בצדקתי ",  אמר .
 עוד בוואלה !  NEWS:איילת שקד תוקפת :  גנץ הוא פייק ימין ,  ננצח אותו בקרב הפוליטיאת הנקטע אין להשיב :  בסיפור של נתניהו ,  העובדות לא מעניינותמתקפה חריפה בליכוד נגד גנץ : " זה לא סוד שהוא תמיד היה מספר 2 "  
ראש הממשלה טען כי לחקירותיו לא הוזמנו אנשי מפתח .  על תיק 4000 ,  העוסק בסיקור אוהד שקיבל בוואלה !  NEWS ,  לכאורה בתמורה להטבות רגולטוריות לקבוצת בזק ,  אמר : " מדברים על תקשורת אוהדת .  אני האישיות הציבורית הכי מושמצת במדינה .  זה אבסורד שאומרים שקיבלתי תקשורת אוהדת .  בוואלה קיבלתי אינסוף של כתבות שליליות ".  
נתניהו אמר גם כי הוא בטוח בצדקתו  " ב-4,000% ".  בסיום דבריו אמר כי  " אמשיך להיאבק למען הביטחון שלנו .  אמשיך לדרוש צדק ואמת ואני דורש את העימות עם עדי המדינה - עכשיו ". 
גורם במשטרה דחה את דברי נתניהו ואמר כי לא היה צורך בעימות במהלך החקירה .  
יו"ר האופוזיציה ח"כ שלי יחימוביץ אמרה כי  " ראש הממשלה אינו כשיר עוד למלא את תפקידו "  וכינתה את דבריו  " נאום בחירות ציני ועלוב ,  של מי שמנסה בכל כוחו להימלט מהדין ".  היא הוסיפה כי מדובר ב"התערבות גסה ובוטה של נתניהו בהליך המשפטי שלו ,  תוך יצירת דרמה מזויפת מלא כלום ,  והשתלטות על זמן המסך כאחרון הדיקטטורים .  האיש הזה ,  הטובע עד צוואר בפלילים ,  טרם הפנים כי לא הוא יקבע איך תתנהל החקירה ,  וכי יש שוטרים פרקליטים ושופטים בירושלים ". 
יו"ר התנועה ציפי לבני קראה  " להציל את ישראל מידיו של נתניהו "  וכינה את הצהרתו  " עוד ניסיון שקוף לדחות עשיית צדק בישראל במתקפה קורבנית והיסטרית על גורמי אכיפת החוק לצרכים אישיים .  במקום לצפות במופעי נתניהו - צריך להילחם כדי להציל את ישראל מידי נתניהו ". 
גם יו"ר מפלגת העבודה אבי גבאי תקף את נתניהו אמר כי  " במדינה נורמלית ראש ממשלה לא תוקף את רשויות החוק "  וכי נתניהו  " עסוק בלהציל את עצמו מהחקירות ".  בנוסף אליו ,  יו"ר מרצ תמר זנדברג אמרה כי  " על הצהרה 'דרמטית' כזאת באמת אפשר להגיד 'אין כלום כי לא היה כלום' ".  
חברת מפלגתו של נתניהו ,  השרה מירי רגב ,  גיבתה את דבריו ואמרה כי  " אם ראש הממשלה טוען כי הוא מוכן לעימות מול כל עד מדינה והמשטרה מסרבת ,  זה רק מעיד עשרות מונים שהחוקרים אולי לא באמת חפצים באמת ,  אלא דבקים בגרסה שנוחה להם ".  היא הוסיפה כי  " מיום ליום מגלים עוד יותר עד כמה הצדק לא מצוי בתיקי החקירה נגד ראש הממשלה ". 
בימים האחרונים ניהל נתניהו מתקפה נגד הדיווחים על כוונת היועץ המשפטי לממשלה אביחי מנדלבליט לפרסם החלטה על המלצה על כתב אישום לפני הבחירות .  ביום שבת פרסם סרטון בפייסבוק שבו אמר כי  " לא מתחילים בשימוע לפני הבחירות אם לא מסיימים את השימוע עד הבחירות "  והזהיר : " מישהו יכול להחזיר לכם את הבחירות ?  ". 
 ( עדכון ראשון :  16:58 )  

נתניהו :  דרשתי בחקירותיי עימות עם עדי המדינה - וסורבתי פעמיים
ראש הממשלה מסר הצהרה ובה דרש עימות עם עדי המדינה - בשידור חי : " רציתי להסתכל להם בעיניים ולהטיח בהם את האמת - וסורבתי ".  גורם במשטרה דחה את דברי נתניהו :  לא היה צורך בעימות במהלך החקירה

