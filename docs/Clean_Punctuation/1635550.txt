המלחמה נגד העובדים הזרים יוצאת לדרך
הממשלה אישרה שורת צעדים לצמצום מספר מהגרי העבודה בישראל .  נתניהו : " לישראל יש מדיניות הגירה תקיפה וברורה ".  שטייניץ : " בתוך שנה יתפנו עשרות אלפי מקומות עבודה לישראלים "
  ( הערוץ הראשון ) 
הממשלה אישרה היום  ( ראשון )  את הרפורמה לצמצום מספר העובדים הזרים בישראל .  בין השאר הוחלט ,  כי תוחמר הענישה נגד מעסיקי עובדים בניגוד לחוק .  כך ,  למשל ,  יוגשו כתבי אישום נגד מעסיקים ויוטל קנס בגובה 10,000 שקלים על מעסיק יחיד ו-25 אלף שקלים על חברה שמעסיקה עובדים זרים שלא כחוק .  בנוסף ,  יבוטלו היתרי העסקה בגין כל עובד זר לא חוקי שייתפס באותן חברות .
 לפי הרפורמה שאישרה הממשלה ,  יתוקן חוק חוק הכניסה לישראל וייקבע בו כי לא תתאפשר רכישת מעמד על ידי מי ששהו בישראל שלא כדין ,  אלא לאחר  " תקופות צינון "  מחוץ לישראל .  ארגוני זכויות האדם מתנגדות בחריפות לתיקון זה .  לטענתם ,  העובדה שהאיסור על הסדרת מעמדו של שוהה שלא כדין יחול גם על בני זוג של אזרחים ושל תושבים ישראלים ועל הורים לקטינים ישראלים ,  אינה חוקית ומהווה פגיעה בזכות היסוד לחיי משפחה .  
בנוסף ,  לפי הרפורמה ,  יתוקן החוק וייקבע בו כי יבוטל רישיון העבודה של מהגר עבודה שלא הועסק בתחום העיסוק שנקבע לו למשך תקופה העולה על 90 ימים .  כמו כן ,  ייקבעו בתקנות כללים המגבילים את מספר המעברים בין מעסיקים של מהגרי עבודה בתחום הסיעוד ואת האזור הגיאורפי בו יחויבו מהגרי עבודה לעבוד .  גם סעיפים אלו ,  טוענים ארגוני זכויות האדם ,  עומדים בניגוד בוטה לפסיקת בית המשפט העליון .  זאת לאחר שבשנת 2006 קבע בג"ץ כי הגבלת המעבר של מהגרי עבודה בין מעסיקים והפקעת הרישיון שלהם בגין סיום יחסי עבודה הוא  " מין עבדות בגרסה מודרנית "  ומתייחס אליהם משל היו  " מכונות עבודה ". 
ראש הממשלה בנימין נתניהו אמר לאחר אישור הרפורמה ,  כי  " הכניסה המסיבית של עובדים זרים לא חוקיים בשנים האחרונות מייצרת שורה של בעיות  ביטחוניות ,  סחר בסמים וסחר בבני אדם .  אבל בראש ובראשונה הרפורמה שאושרה נועדה לטפל בפריצת שוק העבודה ,  עם העובדים הבלתי חוקיים ".  
במסיבת עיתונאים עם שר האוצר יובל שטייניץ אמר נתניהו ,  כי  " איננו יכולים לעודד באותו זמן את האוכלוסייה החרדית והערבית ובאותו זמן לאפשר עבודה בלתי חוקית .  זה מה שמתרחש כרגע .  כניסת העובדים הזרים הבלתי חוקיים מבטלת את האפשרות של כניסת אוכלוסיות שלמות לשוק העבודה ושוחקת את השכר כלפי מטה ".  
בנוסף אמר נתניהו כי  " יש גם האפקט של מדינה יהודית ודמוקרטית אנו רוצים להבטיח ,  באמצעים דמוקרטיים ,  שנמשיך להיות מדינה עם רוב יהודי ובעלת זכויות לאזרחים לא יהודים ,  שזה אומר גם למצוא עבודה טובה בשכר סביר .  בהחלטות הללו אין שום נגיעה לילדי העובדים הזרים ולפליטי חרב נמשיך לעמוד במחויבותנו המוסריות לגבי אוכלוסיות אלו ".  ראש הממשלה הוסיף ,  כי  " לישראל יש מדיניות הגירה שונה ,  תקיפה וברורה ". 
שר האוצר יובל שטייניץ אמר כי  " רק בשבוע שעבר שמענו ביקורת קשה של ה-OECD שמדינת ישראל פרוצה יחסית בנושא העובדים הזרים .  היום זה נגמר .  המדיניות שהממשלה החליטה עליה תביא בתוך שנה לצמצום משמעותי של העובדים הזרים בישראל ".  לדבריו , " מספר העובדים צפוי לרדת ב-30 עד 50 אלף עובדים .  המשמעות היא עשרות אלפי מקומות עבודה לישראלים והקטנת מימדי האבטלה .  יש לזה משמעות כלכלית עצומה מבחינת פערי השכר והעבודה ,  אבל גם משמעות לאומית ". 
לדבריו , " הדבר החשוב ביותר זה הענישה וההרתעה למי שיעסיקו עובדים זרים שלא כחוק וגם למתווכים .  כבר יישמנו צעד מוסכם ,  שהחל מינואר אין יותר הכרה לצורף זיכוי במס הכנסה על עובדים זרים ".  שטייניץ אמר כי  " כל הצעדים הללו מהווים מדינות שונה ממה שהיה עד היום .  נכון להיום יש התרופפות באכיפה וביישום ההחלטות .  אנחנו בדקה התשעים .  המצב בישראל חמור יותר מאירופה וארה"ב ". 

המלחמה נגד העובדים הזרים יוצאת לדרך
הממשלה אישרה שורת צעדים לצמצום מספר מהגרי העבודה בישראל .  נתניהו : " לישראל יש מדיניות הגירה תקיפה וברורה ".  שטייניץ : " בתוך שנה יתפנו עשרות אלפי מקומות עבודה לישראלים "
 
