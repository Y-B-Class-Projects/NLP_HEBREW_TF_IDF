נתניהו מכחיש : " לא העברתי התחייבות לאסד "
 לשכת רה"מ מיהרה להכחיש את הדיווח ,  לפיו נשיא צרפת יעביר מחר לנשיא סוריה הצעה ישראלית לחידוש המו"מ לשלום ,  על בסיס גבולות 1967 .  הבוקר דווח כי נתניהו העביר את ההצעה כחלופה לפיקדון רבין
האם ראש הממשלה בנימין נתניהו העביר מסר לנשיא סוריה בשאר אסד ,  לפיו הוא מוכן לרדת מרמת הגולן ?  רשת הטלוויזיה  " אל-ערבייה "  דיווחה הבוקר  ( חמישי )  מפי גורמים המוגדרים  " מהימנים "  כי צרפת צפויה להעביר לאסד הצעה מישראל לחדש את תהליך השלום וכי ההצעה כוללת בחובה  " נטייה ישראלית להודיע על נכונות לקיים משא ומתן עם סוריה על בסיס גבולות 1967 ".  ההצעה אמורה להוות חלופה ל"פיקדון רבין ",  לפיו ישראל תיסוג מרמת הגולן בתמורה לערבויות ביטחוניות .  עם זאת ,  לשכת ראש הממשלה נתניהו הכחישה את הדיווח .  מהלשכה נמסר הבוקר כי  " זו ידיעה לא נכונה ". 
הנשיא אסד ונשיא צרפת ניקולא סרקוזי צפויים להיפגש מחר בפריז .  הפגישה תתמקד בשורה של נושאים ,  ביניהם האפשרות שצרפת תתווך במשא ומתן בין ישראל לסוריה ,  וכן ביחסים בין שתי המדינות .  בראיון לעיתון הסורי  " אל-ווטן "  הביע סרקוזי  " שמחה "  להיפגש עם עמיתו הסורי ואמר כי כולם יודעים  " מהו מעמדה של סוריה באזור ".  הוא הבהיר כי בכוונתו להעמיק את הדיאלוג בין ארצו לבין סוריה והדגיש כי הוא מוכן לתווך בין ישראל לסוריה .
 אתמול ביקש נתניהו ,  במהלך ביקור בפריז ,  מנשיא צרפת ניקולא סרקוזי להעביר מסר לנשיא סוריה בשאר אסד ,  שיבקר היום בבירה הצרפתית .  נתניהו ביקש מסרקוזי לומר לנשיא הסורי כי הוא  " מוכן לפתוח במו"מ בכל מקום ובכל זמן ,  ובלבד שלא יהיו תנאים מוקדמים ". 
מוקדם יותר אמש אמר נשיא סוריה בשאר אסד כי ארצו לא תעמיד תנאים מוקדמים למשא ומתן עם ישראל . " ההתנגדות היא לב המדיניות שלנו בעבר ובעתיד ",  אמר בנאומו . " אין לנו שום תנאים למשא ומתן לשלום ,  אלא רק זכויות שלא נוותר עליהן ",  הוסיף .
 גם שר הביטחון אהוד ברק התבטא בנושא ואמר כי  " אסור לזלזל באיתותי הנכונות לשלום שמגיעים לאחרונה לדמשק .  הסיכונים מסביבנו ידועים היטב :  אירן ,  החיזבאללה וחמאס אבל הדרך היחידה למנוע מהם להרים ראש ולהיאבק בהם בכל הכוח היא לדבוק באפשרות להגיע להסדר ".  
נשיא המדינה ,  שמעון פרס ,  אמר במהלך ביקורו בברזיל כי  " אני קורא לאסד - בוא והיכנס עמנו למשא ומתן ישיר ומיידי ,  ללא מתווכים ,  ללא תנאים וללא דחיות ".  פרס הוסיף כי  " אסור שהשלום יהיה מאוחר ומאכזב .  ראשי ממשלה בישראל כבר הציעו לסוריה החזרת שטחים תמורת שלום ,  אך סוריה סירבה לפתוח במשא ומתן ישיר ". 
עדכון ראשון :  8:41

נתניהו מכחיש : " לא העברתי התחייבות לאסד "
 לשכת רה"מ מיהרה להכחיש את הדיווח ,  לפיו נשיא צרפת יעביר מחר לנשיא סוריה הצעה ישראלית לחידוש המו"מ לשלום ,  על בסיס גבולות 1967 .  הבוקר דווח כי נתניהו העביר את ההצעה כחלופה לפיקדון רבין

