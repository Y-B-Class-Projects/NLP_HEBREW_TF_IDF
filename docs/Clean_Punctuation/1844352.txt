פעילי מחאת הדיור : " נתניהו מחלק לנו אקמולים "
 תכניתו של ראש הממשלה בנימין נתניהו לפתרון מצוקת הדיור התקבלה במאהל המחאה בשדרות רוטשילד בתל אביב בקריאות בוז . " נתניהו מציג פתרונות למגזרים מסוימים - זה ניסיון לפלג המחאה "
 עשרות אזרחים התכנסו היום  ( שלישי )  במאהל המחאה בשדרות רוטשילד בתל אביב וצפו במסיבת העיתונאים של ראש הממשלה בנימין נתניהו שהציג את פתרונותיו למצוקת הדיור .  גרעין המחאה בראשות דפני ליף צפו בנאום בקשב רב .  מאחוריהם ,  קראו פעילים אחרים קריאות בוז .  הפעילים הביעו מורת רוח מכך שנתניהו הציג פתרון  " סקטוריאלי "  בלבד ולא פתרון כולל לכלל האוכלוסייה .  הפעילים התייחסו לכך שראש הממשלה הציג פתרונות למגזר הסטודנטיםן בעיקר ואמרו כי ציפו שנתניהו יכיר בכך שיש בעיה כוללת ולא יציג פתרונות למגזרים מסוימים בלבד .  מבחינתם ,  אמרו הפעילים ,  מדובר בניסיון לפלג את המחאה העממית .  
רונה זהבי ,  ממארגנות המחאה ,  אמרה כי  " הבעיה עמוקה יותר ,  ביבי נותן 'אקמולים' .  הוא רק מלטף אותנו ,  זה לא אמיתי .  אנחנו רוצים לראות מעשים לא דיבורים ".  לדבריה , " הוא יודע לדבר יפה מאוד - אנחנו מצפים ממנו שיגיע למאהל המחאה ברוטשילד וינהל אתנו פנים מול פנים משא ומתן וידבר אתנו ברחבת הדיונים ברוטשילד .  הוא לא מדבר על הבעיה ומנסה להעביר את זה הלאה .  שמענו את זה כבר כל כך הרבה פעמים ". 
האם הפתרון של נתניהו ירגיע את מחאת הדיור ?  בואו להצביע בפייסבוק
עוד על מחאת הדיור :
 הפתרון של נתניהו : " 50 אלף דירות בתוך שנה וחצי"מפגיני הדיור : " לא נפרק המאהל בגלל נאום רה"מ"מחאת הדיור :  פעילים חסמו כבישים בכל רחבי הארץ
יגאל רמבם ,  גם הוא מראשי המאבק אמר כי  " יש לביבי שתי אפשרויות - או פתרון או פיטורין .  ראש הממשלה מנסה לפלג אזרחים לסקטורים כשהוא מציג אותנו כאו צעירים ,  או חיילים משוחררים .  אבל מה עם הנכים ?  מה עם סוגיית הדיור הציבורי והדיור המוגן ?  ברור שפתרון כולל אין כאן ".  רמבם טען כי  " ראש הממשלה מבין היטב באיזה מצוקה הוא נמצא .  בכל יום מוקמים מאהלים חדשים ברחבי הארץ .  ברוטשילד הכפלנו את עצמנו בשבוע האחרון ועכשיו יש כאן 420 אוהלים .  בשבילי באופן אישי יצאתי למלחמה קודם כל עבור הדור המבוגר יותר עבור ההורים שלנו שיחיו את חייהם המבוגרים בכבוד ". 
בהתייחסו להצעה הקונקרטית של ביבי לסטודנטים אמר רמבם כי  " אנחנו לא נתפלג ,  אנחנו לא תופעה חולפת אלא מחאה אותנטית שכובשת את כל רחבי הארץ .  כל הסקטורים סובלים .  גם נכים וגם ערבים ואימהות חד הוריות ". 
נתניהו הציג במסיבת העיתונאים את תכניתו לפתרון מצוקת הדיור .  על פי התכנית ,  שתבוצע החל מהשבוע הבא ,  בשנה וחצי הקרובות יתווספו 50 אלף דירות לשוק הדיור .  כמו כן ,  יתבצע שינוי במנהל מקרקעי ישראל :  יתקיים שיווק קרקעות מוגבר ,  ויתווספו אנשי מקצוע ומנהלים על מנת להקל על התהליך הבירוקרטי .  עוד עולה מהתכנית ,  כי יתווספו 10,000 יחידות דיור חדשות ומעונות לסטודנטים ללא תשלום על מחיר הקרקע .  כמו כן ,  תינתן הנחה של 50% במחיר נסיעה ציבורית לסטודנטים .  בנוסף ,  תשווק הממשלה קרקע מוזלת לבנייה לשכירות כאשר לדברי ראש הממשלה , " כל ההוזלה תלך לדייר ".  כמו כן ,  תתאפשר בנייה ב"מחיר למשתכן ".  
כבר הבוקר היו המפגינים ספקנים לגבי נאום נתניהו .  אבי דהן ,  ממקימי מאהל המחאה בשדרות רוטשילד בתל אביב ,  אמר כי הפעילים השוהים במתחם ,  יאזינו לנאומו של ראש הממשלה ,  אך אינם מצפים להפתעות של ממש . " אנו מצפים לשינוי עמוק ומשמעותי בחוק ועדות הדיור הלאומיות ,  כזה שיבליט את הסעיפים בנוגע לדיור בר-השגה .  אם תהיה התייחסות ראויה לנושא ,  נשב ,  ניפגש ונחשוב מה נעשה בהמשך ".  דהן ציין כי  " בכל מקרה ,  אין בכוחו של נאום בודד לפרק את המאהל .  גם אם חוק הדיור יתקבל ,  הרי שיעברו חודשים עד שהוא ייושם בפועל ". 
הפעילים קיימו אמש שורה של הפגנות ברחבי הארץ .  בבאר שבע קיימו עשרות פעילים הפגנה מול משרדי הממשלה בעיר ,  בקריית שמונה חסמו הפעילים את רחוב תל חי בעיר ,  בתל אביב יצאו הפעילים לצעדה שמטרתה משרד הביטחון בעיר ובירושלים צעדו הפעילים לכיוון מעונו של ראש הממשלה .
 לפניות לכתב :  bobi1979@walla.com
האם הפתרון של נתניהו ירגיע את מחאת הדיור ?  בואו להצביע בפייסבוק

פעילי מחאת הדיור : " נתניהו מחלק לנו אקמולים "
 תכניתו של ראש הממשלה בנימין נתניהו לפתרון מצוקת הדיור התקבלה במאהל המחאה בשדרות רוטשילד בתל אביב בקריאות בוז . " נתניהו מציג פתרונות למגזרים מסוימים - זה ניסיון לפלג המחאה "
 
