בתאגיד פירסמו את תיעוד רה"מ נואם בטקס המשואות ;  ובערוץ עשר טוענים : " ביקשנו החומרים כבר בבוקר "
 ב"כאן "  פרסמו אמש הישג נאה - תיעוד של נתניהו נואם בטקס היובל למדינה ,  ואולם בערוץ עשר טוענים כי עמיתיהם עשו זאת דווקא בעקבות אייטם ראשוני ב"אורלי וגיא ",  שלאחריו ביקשו מהתאגיד את החומרים - ולא קיבלו .  וואלה ברנז'ה דלקה בעקבות האמת
אתמול נחשף פרט משמעותי הנוגע לויכוח סביב השתתפותו ונאומו של רה"מ נתניהו בטקס המשואות לשנת ה-70 למדינה .  מתברר שנתניהו כבר נאם כרה"מ בטקס המשואות של יום העצמאות ה-50 - בניגוד לטענה של יו"ר הכנסת יולי אדלשטיין ,  כי ראשי ממשלות בעבר לא נאמו בטקס זה .  יש לציין כי בקטע שנחשף לא מדובר בנאום של נתניהו אלא רק בהקראת קטע ממגילת העצמאות .
 כעת ,  לאחר שהמידע המשמעותי נחשף ,  מגיע המאבק סביב הקרדיטים :  אתמול בערב פרסם תאגיד השידור כאן את חומרי הארכיון שברשותו והתגאה ,  בצדק ,  בחשיפתם .  ואולם ,  בערוץ עשר חשפו את המידע הנ"ל - ללא חומרי ארכיון - כבר אתמול בבוקר בתכניתם של  " אורלי וגיא ".  
לא ברור האם בערוץ עשר פיספסו את תהילת הפרסום הראשון מכיוון שלא היו להם את החומרים - או ,  האם בתאגיד טרחו לחפש את חומרי הארכיון מהטקס של שנת 1998 רק לאחר פנייה מערוץ עשר לתאגיד .  זאת מכיוון שבערוץ עשר היו מעוניינים לטפל במידע שחשף בתכנית הבוקר ולהוסיף לכך חומרי ארכיון - דבר הכרוך בעבודה מול התאגיד המחזיק בארכיון רשות השידור ז"ל .
 גורם בתאגיד טוען כי כבר ביום שני בערב ,  לאחר שיו"ר הכנסת לשעבר דן תיכון התארח ב"ערב ערב "  וטען כי נתניהו לא נאם בטקס היובל - אנשי הארכיון  " אותגרו ",  חיפשו את הקטע המדובר ומצאו כי נתניהו דווקא כן נאם באותו הטקס .  לכן ,  למחרת בכאן שידרו ב"ערב ערב "  את הקטע המדובר - ומכאן החשיפה של התאגיד .  
מנגד ,  גורם בחדשות עשר טוען כי לאחר שמפיק הטקס דאז התארח באולפן  " אורלי וגיא "  וחשף את המידע בשידור ,  הם פנו לארכיון התאגיד כדי לפרסם את הקטע המדובר - אך ב"כאן "  התמהמהו מלהעניק להם תשובה ולבסוף לא העבירו להם את החומרים .  יש לציין כי לערוץ עשר יש הסכם עם התאגיד ,  במסגרתו הם יכולים לקבל חומרי ארכיון מתקופת רשות השידור - כאשר במקביל התאגיד מקבל מערוץ עשר חומרים חדשותיים .
 מהתאגיד נמסר בתגובה : " שמחנו לחשוף אתמול ולהפיץ ראשונים את התיעוד שמראה כי נתניהו היה בטקס ב-98 וגם נאם ". 
טרם התקבלה תגובה מערוץ עשר .  

בתאגיד פירסמו את תיעוד רה"מ נואם בטקס המשואות ;  ובערוץ עשר טוענים : " ביקשנו החומרים כבר בבוקר "
 ב"כאן "  פרסמו אמש הישג נאה - תיעוד של נתניהו נואם בטקס היובל למדינה ,  ואולם בערוץ עשר טוענים כי עמיתיהם עשו זאת דווקא בעקבות אייטם ראשוני ב"אורלי וגיא ",  שלאחריו ביקשו מהתאגיד את החומרים - ולא קיבלו .  וואלה ברנז'ה דלקה בעקבות האמת

