לפיד :  האולטימטום שהציבה צרפת - סימן להידרדרות מעמדנו בעולם
יו"ר יש עתיד הגיב לדברי שר החוץ הצרפתי לפיהם מדינתו תכיר במדינה פלסטינית אם לא יתחדש המו"מ והדגיש : " ישראל לא תלך תחת איומים למשא ומתן ".  במקביל ,  תקפו ח"כ יחימוביץ' וח"כ עודה את יו"ר האופוזיציה הרצוג
יו"ר יש עתיד יאיר לפיד התייחס הבוקר  ( שבת )  לדברים שאמר אתמול שר החוץ של צרפת לורן פביוס ,  לפיהם מדינתו תכיר במדינה פלסטינית אם ישראל לא תחדש את המשא ומתן עם הפלסטינים במסגרת ועידת שלום שתכנס פריז . " הדבר הזה מצביע על ההידרדרות החמורה של מעמדנו הבינלאומי ",  אמר לפיד במסגרת אירוע שבתרבות בנווה מונוסון . " זה לא היה קורה פעם שחברה במועצת הביטחון של האו"ם מודיעה שהיא תכיר חד-צדדית בפלסטינים בלי לשאול אותנו לפני כן "
 לפיד הטיל את האשמה על הצעד הצרפתי בעובדה  " שבתקופה שבה מעמדה הבינלאומי של ישראל הוא הגרוע ביותר בכל הזמנים אין שר חוץ ".   " ההסברה הישראלית מפוצלת לחמישה משרדים שאף אחד מהם לא יודע מה השני עושה' ,  הדגיש . " אומרים 'אנחנו לא נדבר עם כל מי שידבר נגדנו' .  זה ממש התנהלות מופקרת בזירה הבינלאומית .  אנחנו צריכים לנהל מדינות בינלאומית וזה משקף את עצמו בביטחון הלאומי ".  
עם זאת ,  הוא חיזק את עמדת הממשלה ,  שגורמים מטעמה דחו את ההצעה הצרפתית להקמת ועידת שלום ,  ואמר כי  " מדינת ישראל לא תלך תחת איומים למשא ומתן .  לא יגררו אותנו באיומים לשולחן המשא ומתן ". 
עוד כתבות בנושא :  משבר ביחסים :  ישראל דחתה את יוזמת השלום הצרפתיתצרפת מאיימת :  ללא חידוש המו"מ - נכיר במדינה פלסטינית 
ח"כ ציפי לבני אמרה כי יש לפתוח במו"מ ,  אך ביוזמה ישראלית ולא חיצונית . " רק יוזמה מדינית ישראלית תשאיר בידי ישראל את השליטה על עתידה - ותוציא אותנו מהלחץ הבינלאומי המתהדק סביב צווארנו ",  אמרה .  לדבריה , " כל עוד אין יוזמה מצידנו ,  הפלסטינים ימשיכו לרשום הישגים בעולם ".  
גם יו"ר מרצ זהבה גלאון התייחסה הבוקר באירוע שבתרבות בבת ים ,  להחלטת ישראל לדחות את היוזמה הצרפתית . " ההחלטה של נתניהו לדחות את היוזמה הצרפתית מעידה שכל הדיבורים שלו על מחויבות לפתרון שתי המדינות הם לא יותר ממס שפתיים ושקרים ",  אמרה גלאון והוסיפה : " נתניהו אולי מצוין בזיהוי איומים ,  אבל גרוע מאד בזיהוי הזדמנויות ובמציאת פתרונות ,  ומתעלם מכך שהעולם נחוש להגיע לפתרון שתי מדינות תוך הידברות בוועידה בינלאומית .  אם לא ,  זה יבוא עלינו בהכרה חד-צדדית במדינה פלסטינית ".  
לדברי גלאון , " נתניהו אינו מגלה שום יוזמה ואומץ לשנות את המציאות המדינית .  הכול בגלל שהוא שבוי בידי הימין הקיצוני-מתנחלי ,  הממשלה שלו ובגלל ההישרדות הפוליטית שלו .  הוא ממשיך במדיניות 'ניהול הסיכסוך' .  הוא מתעורר בכל בוקר למציאות של טרור-יחידים ומגלה שהסכסוך מנהל אותו .  במקום להושיט יד ליוזמה הצרפתית הוא מפנה לה אצבע משולשת ".  
במסגרת התכנון הצרפתי ,  אמר פביוס כי צרפת  " תעסוק בשבועות הקרובים בכינוס בינלאומי שאליו יגיעו כלל הצדדים ושותפיהם - האמריקנים ,  האירופים והערבים ,  על מנת להביא למימוש פתרון שתי המדינות ".  הוא הוסיף כי כחברה קבועה במועצת הביטחון של האו"ם ,  לצרפת יש אחריות בנושא ,  ומחובתה לנסות לקדם את פתרון שתי המדינות .
 גורם מדיני הבהיר אתמול כי ישראל דוחה את התכנית . " אמירה זו מהווה תמריץ לפלסטינים להגיע למבוי סתום ",  אמר . " כך לא ניתן לנהל משא ומתן ולא להשיג שלום ".  מנגד ,  בכיר הרשות הפלסטינית סאיב עריקאת ,  בירך על הצהרתו של פביוס . " אנו שמחים על הקריאה של צרפת למעורבות מקיפה ורצינית של הקהילה הבינלאומית לסיום הכיבוש הישראלי שהחל בשנת 1967 ולהתגשמות של חופש ,  עצמאות וריבונות של מדינה פלסטינית בגבולות 1967 ",  אמר .  
בתוך כך ,  במסגרת אירוע שבתרבות בכפר סבא לא התייחסה חברת הכנסת שלי יחימוביץ'  ( המחנה הציוני )  ליוזמה הצרפתית אך כן תקפה את יו"ר מפלגתה ,  יצחק הרצוג ,  על דבריו לפיהם פתרון שתי המדינות אינו ישים . " בתוך מפלגה דמוקרטית לא יכולנו להרשות לעצמנו שלא לומר מה אנחנו חושבים על הדברים של ח"כ הרצוג .  לא צריך את מפלגת העבודה לדברים שהוא אמר ,  גם נתניהו לא היה מעז לומר דבר כל כך קיצוני שלא מתאים לתפיסת עולמנו .  זה שגוי ,  אני לא מסכימה עם זה ".  
היא גם התייחסה למצב האופוזיציה שבראשותו . " האופוזיציה בראשות הרצוג לא מספיק חזקה ואגרסיבית .  אם מחליטים שכולם מתקזזים עם כולם כשסילבן שלום לא התפטר או כשאורן חזן עושה מה שהוא רוצה ,  והולכים לשבע ברכות של אריה דרעי ,  זה דבר שאופוזיציה לא עושה ".  היא גם רמזה כי יש סיכוי טוב שתתמודד מולו בבחירות לראשות המפלגה . " אני משתפת פעולה איתו אבל יש לי חובה כאחת ממנהיגות מפלגת העבודה לומר את עמדתי כשאני מרגישה שקורים דברים שהם לא נכונים ".  לדבריה , " הקואליציה מאוד רופפת עכשיו ולכן יש לנו כאופוזיציה הזדמנות ולצערי אנחנו לא מנצלים את זה ".  
יחימוביץ' הוסיפה : " אם יש משהו שגל הטרור האחרון מראה לנו שכשהוא מתרחש בממשלת ימין שבכוח הצבא לא נצליח לשים קץ לטרור ,  חייבת להיות זרוע מדינית ואנחנו אלה שצריכים לדחוק בראש הממשלה למצוא פתרון מדיני דווקא בגלל שקשה .  אני חושבת שזו הייתה שליפה מהמותן .  לנסות למצוא חן בעיני ציבור המצביעים של נתניהו ובנט ולשם כך לשנות אידיאולוגיה בצורה כל כך קיצונית ופתאומית ".  
גם יו"ר הרשימה המשותפת ,  איימן עודה ,  התייחס לדברים של הרצוג . " אין יו"ר אופוזיציה בישראל ",  אמר עודה באירוע שבתרבות בחולון . " בוזי' הוא צל חיוור של נתניהו ואנשים יעדיפו תמיד את המקור ולא את הצל .  הוא צריך לפרוש מיד מהעמדה החשובה הזו ,  כי אין פתרון אחר חוץ משתי מדינות ".  לדברי עודה , " הרצוג לא ראוי להיות יו"ר אופוזיציה ,  כי המהות של התפקיד הזה היא להציע אלטרנטיבה לשלטון .  בוז'י הפך למי שבפועל הכי מחזק את שלטונו של נתניהו ,  הוא מחזק את הימין .  אני קורא לו מכאן  ,  הרצוג תתפטר ".  
בתגובה לדברים נמסר מהמחנה הציוני : " איימן עודה מצטרף בדבריו לבנט ולנתניהו .  הם נכנעו למשיחיים מהימין הקיצוני שממיטים עלינו בפועל אסון של מדינה אחת ערבית יהודית .  ככה נשמעים דבריו של עודה כשהוא שולל את תכנית ההפרדה של הרצוג שבאה למנוע את הסכנה הגדולה הזו .  תכנית הרצוג תאפשר הבטחת חזון שתי המדינות ותשמור על ישראל כמדינה יהודית .  כנראה מתאים לעודה שביבי יישאר בשלטון כי זה מקדם את מטרותיו ".  

לפיד :  האולטימטום שהציבה צרפת - סימן להידרדרות מעמדנו בעולם
יו"ר יש עתיד הגיב לדברי שר החוץ הצרפתי לפיהם מדינתו תכיר במדינה פלסטינית אם לא יתחדש המו"מ והדגיש : " ישראל לא תלך תחת איומים למשא ומתן ".  במקביל ,  תקפו ח"כ יחימוביץ' וח"כ עודה את יו"ר האופוזיציה הרצוג

