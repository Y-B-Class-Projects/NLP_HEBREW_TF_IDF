נתניהו על קמפיין  " אם תרצו ":   " מתנגד לשימוש במונח בוגד "
 ראש הממשלה התייחס לסערה סביב הקמפיין של  " אם תרצו ",  שנחשף אתמול לראשונה בוואלה !  NEWS ,  נגד אנשי תרבות .  לדבריו , " אנחנו דמוקרטיה ויש בה ריבוי דעות .  באותה העת ,  רוב הציבור מתנגד נחרצות ל'שוברים שתיקה' "
 ראש הממשלה בנימין נתניהו התייחס היום  ( חמישי )  לסערה סביב הקמפיין הנוכחי של  " אם תרצו "  נגד אנשי תרבות ,  שנחשף לראשונה אתמול בוואלה !  NEWS ,  ואמר כי הוא מתנגד למהלך של הארגון . 
" אני מתנגד לשימוש במונח 'בוגד' לאלה שלא מסכימים איתי .  אנחנו דמוקרטיה ויש בה ריבוי דעות ",  אמר נתניהו . " באותה העת ,  רוב הציבור מתנגד נחרצות ל'שוברים שתיקה' ,  שמוציאים דיבתה של הארץ רעה בחו"ל ". 
לקריאה נוספת:מייסד  " אם תרצו ":   " קמפיין 'שתולים בתרבות' הוא טעות"קריאה לחקירה נגד  " אם תרצו ";  בנט : " קמפיין מביך ,  מיותר ומבזה "" צריך להשיב מלחמה ":  ח"כים ואמנים נגד הקמפיין החדש של  " אם תרצו "  
נתניהו הגיב לקמפיין אחרי שורה ארוכה של חברי כנסת ושרים .  חבר הכנסת יואב קיש  ( ליכוד )  ,  יוזם  " חוק השתולים ",  התנגד אף הוא לקמפיין . " אני מתנגד לקמפיין הפרסונלי של אם תרצו .  התנגדתי גם לקמפיין הפרסונלי הקודם .  בין הדרך הזו לבין חוק השתולים בהובלתי אין שום קשר .  לא אתן יד לסימון אנשים ספציפיים ,  זו אינה דרכי ". 
לדבריו , " בלי הסתה ,  בלי לרמוס אף אחד ,  נתווה את הדרך שלשמה נבחרנו בכל אותם מקומות שחששנו כל כך מלהתקרב אליהם .  נאמר את האמת :  תרבות ,  אקדמיה ,  משפט ותקשורת הם חלק מרכזי בחיינו ,  והימין סוף סוף מוכן להשפיע גם בהם .  קידום ומימוש מדיניות כן ,  קמפיין פרסונלי לא ". 
עמיתתו לסיעה ,  שרת התרבות והספורט מירי רגב ,  אמרה מוקדם יותר : " לצד זכות הציבור לדעת ,  יש להימנע מאמירות העלולות להוביל להסתה ואלימות .  פגיעה בכל אדם בגין דעותיו הפוליטיות היא דבר פסול ".  
יו"ר הבית היהודי נפתלי בנט צייץ הבוקר בטוויטר : " הקמפיין נגד האמנים מביך ,  מיותר ומבזה ".  חבר הכנסת בני בגין מהליכוד אמר בריאיון לתכנית  " המזנון "  ברשת ב' כי  " חיפוש ,  איתור וסימון של בוגדים כביכול הוא סממן פאשיסטי ותיק ,  מכוער ומסוכן ".  בגין קרא לחשוף את מקורות המימון של התנועה ו"להתנער מפגיעתה הרעה ".  
גם באופוזיציה תקפו את הקמפיין . " להגיד שעדנה מזי"א ועמוס עוז הם שתולים זה כמו לשים את רבין במדי אס-אס ",  אמר ראש השב"כ לשעבר ח"כ יעקב פרי  ( יש עתיד )  .  יו"ר מפלגתו ,  ח"כ יאיר לפיד ,  הוסיף כי  " זה לא עניין של פוליטיקה .  זה עניין של הגינות בסיסית .  כל אדם הגון - ימני או שמאלני - צריך לצאת נגד הקמפיין המכוער ,  המשסה ,  המפצל והאלים הזה ". 
יו"ר האופוזיציה והמחנה הציוני ,  חבר הכנסת יצחק הרצוג ,  תקף אף את הקמפיין . " המקארתיזם עושה ניסיון נאלח להשתלט על ישראל .  פאר היצירה של אמני וסופרי ישראל יישאר לתמיד ",  כתב בעמוד הפייסבוק שלו . " המקארתיזם הישראלי והאפסים שמובילים אותו ייעלמו כמו שנעלמו בארצות הברית .  השאלה היא רק מתי וכמה זה יעלה לנו ?  ".  הרצוג קרא לאם תרצו ,  שאותם כינה בציניות  " חסידי השקיפות "  ו"אבירי המנהל התקין ",  לחשוף מאיפה מגיע המימון ל"מסע העלוב שיצאו אליו ".  
ח"כ עיסאוי פריג'  ( מרצ )  פנה הבוקר לשר הביטחון משה יעלון בדרישה להכריז על תנועת אם תרצו כהתאחדות בלתי מותרת בעקבות שורת פעולת המעודדות בתעמולה את מיגור חוקתה של ישראל ואת שלטון החוק בה .  הוא נימק את פנייתו בקביעת בית המשפט כי מדובר בתנועה בעלת סממנים פאשיסטיים .
 במכתבו כתב פריג' : " אבקשך לפעול לאלתר בהתאם לסמכותך על פי תקנות ההגנה  ( שעת חירום )  ,  על מנת להכריז על תנועת הימין הקיצוני 'אם תרצו' כעל התאחדות בלתי מותרת .  מדובר בתנועה שמעודדת באופן שיטתי בתעמולתה את מיגור חוקתה של ישראל ואת שלטון החוק בה ,  זאת באמצעות הסתה אלימה כנגד אזרחים וציבורים ". 
 ( עדכון ראשון :  17:30 )  

נתניהו על קמפיין  " אם תרצו ":   " מתנגד לשימוש במונח בוגד "
 ראש הממשלה התייחס לסערה סביב הקמפיין של  " אם תרצו ",  שנחשף אתמול לראשונה בוואלה !  NEWS ,  נגד אנשי תרבות .  לדבריו , " אנחנו דמוקרטיה ויש בה ריבוי דעות .  באותה העת ,  רוב הציבור מתנגד נחרצות ל'שוברים שתיקה' "
 
