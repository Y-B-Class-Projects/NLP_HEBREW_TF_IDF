תכנית קרא למלחמה באל ג'זירה :  החשכת המסך ושלילת תעודות עיתונאי
את מסיבת העיתונאים הראשונה שלו במשרד התקשורת הקדיש איוב קרא לסגירת הרשת בישראל : " כל המדינות המתונות באזור קבעו שאל ג'זירה הוא כלי של דאעש חמאס חיזבאללה ואיראן "
 שר התקשורת הנכנס איוב קרא נחוש לסגור את רשת אלג'זירה בישראל .  את מסיבת העיתונאים הראשונה שלו הקדישו היום  ( ראשון )  קרא לתכניתו להחשכת מסך הערוץ .  
קרא החליט על מספר צעדים בראשם שלילת תעודת העיתונאי של לע"מ מכתבי אל ג'זירה בישראל .  בנוסף ,  לדבריו הוא פנה לחברות הכבלים והלוויין שהביעו נכונות להחשיך את הערוץ .  עוד הוסיף קרא כי פנה לשר לביטחון הפנים ארדן בבקשה לסגור את משרדי הרשת בישראל .  לדבריו , " רה"מ אמר את דברו שהוא רוצה להוביל את המהלך הזה ואני פועל ברוח הדברים של המנהיג שרואה בערוץ הזה סכנה ".  
לדבריו , " המאורעות בהר הבית הביאו אותי לחשוב איך אני מבטיח את בטחון אזרחי ישראל שזה דבר הכי חשוב .  זיהינו כלים שלא משמשים את חופש הביטוי אלא פוגעים בבטחון אזרחי ישראל.אל ג'זירה גרם לאבידות של מיטב בנינו והסית את המערכת שהייתה רגועה באזור הזה ".  
לדבריו , " הטרור והמלחמה בטרור ובקיצוניים באזור הזה הפכו להיות דבר שמחייב פעולה .  אני דובר ערבית ואי אפשר לעבוד עלי ולעשות ג'זירה באנגלית וג'זירה בערבית .  רוב המדינות באזורנו קבעו שאל ג'זירה תומכת טרור והקצנה דתית .  ממדינות המפרץ כולל סעודיה ירדן ומצרים כל המדינות שלנו יש כוונה ללכת איתם לוועידה אזורית ואפילו הסכם הגנה .  כל המדינות האלו קבעו שאל ג'זירה הוא כלי של דאעש חמאס חיזבאללה ואיראן .  אנחנו בעצם נעמדים מהצד ובערבית זה מתפרש שאנחנו לא עומדים בצד השלום אלא בצד האיראני לטובת אל ג'זירה ".  

תכנית קרא למלחמה באל ג'זירה :  החשכת המסך ושלילת תעודות עיתונאי
את מסיבת העיתונאים הראשונה שלו במשרד התקשורת הקדיש איוב קרא לסגירת הרשת בישראל : " כל המדינות המתונות באזור קבעו שאל ג'זירה הוא כלי של דאעש חמאס חיזבאללה ואיראן "
 
