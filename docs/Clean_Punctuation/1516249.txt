 " המו"מ מול הרשות צפוי להיפתח באוגוסט "
 גורמים בסביבתו של נשיא המדינה שמעון פרס ,  מעריכים כי חידוש השיחות בין ישראל לפלסטינים צפוי כבר בחודש אוגוסט . " צפויה פגישה בין נתניהו ואבו מאזן "
" המשא ומתן בין ישראל לרשות הפלסטינית צפוי להתחדש בחודש אוגוסט "   כך העריכו  ( רביעי )  גורמים המקורבים לנשיא המדינה שמעון פרס .  על פי הגורמים ,  המגעים צפויים להתחדש לאחר ועידת פתח השישית ב-4 באוגוסט .  לדבריהם ,  לאחר תאריך זה אף צפויים ראש הממשלה בנימין נתניהו ויושב ראש הרשות הפלסטינית אבו מאזן להיפגש .
" ברשות הפלסטינית עוסקים היום רק בכינוסה של ועידת פתח השישית ",  מסרו הגורמים . " על כן אין מה לדבר על פתיחת המשא ומתן לפני מועד זה .  רק לאחריו תחל ההפשרה וצפויה להתקיים פגישה בין אבו מאזן לנתניהו ".  על פי הגורמים ,  בימים אלו נערכות הכנות קפדניות כדי להכשיר את הקרקע לקראת פתיחת המגעים בין ישראל לרשות הפלסטינית .
 בתום פגישתו אתמול עם הנשיא מובארק בקהיר ,  אמרו גורמים בסביבתו של הנשיא פרס כי הפגישה בין שני האישים הייתה  " מעל לכל המצופה "  ומובארק ,  לטענתם ,  אף  " הביע אופטימיות כי הפעם אפשר להביא לפריצת דרך ולהישגים באמצעות קידום תהליך השלום עם הפלסטינים ועם העולם הערבי במקביל ".  בסביבתו של פרס סיפרו עוד כי שני הנשיאים דנו בפרטי יוזמת השלום הערבית וכי מובארק הבהיר כי יוזמת השלום היא חלק בלתי נפרד מהשלום בין ישראל לפלסטינים .
 ביום שני רמז אבו מאזן על כוונתו לחדש את המשא ומתן עם ישראל אם זו תיענה ללחצים האמריקאים ותפסיק את הבנייה בהתנחלויות .  בראיון לערוץ הטלוויזיה החדש של ארגון פתח , " אל-פלסטיניה ",  אמר אבו מאזן כי הוא מוכן לדון  " בראש פתוח "  בכל הסוגיות העומדות על הפרק במשא ומתן .

" המו"מ מול הרשות צפוי להיפתח באוגוסט "
 גורמים בסביבתו של נשיא המדינה שמעון פרס ,  מעריכים כי חידוש השיחות בין ישראל לפלסטינים צפוי כבר בחודש אוגוסט . " צפויה פגישה בין נתניהו ואבו מאזן "
 
