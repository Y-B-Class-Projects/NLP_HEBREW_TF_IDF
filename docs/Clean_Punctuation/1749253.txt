נתניהו : " שלום יושג רק באמצעות מו"מ ישיר "
 ראש הממשלה נתניהו הגיב לדברי יו"ר הרשות אבו מאזן ,  שאמר כי הפלסטינים עשויים לפנות לאום כדי לקבל הכרה במדינה .  נתניהו :  הליכה לגופים בינלאומיים לא תקדם את תהליך השלום
ראש הממשלה בנימין נתניהו התייחס הערב  ( חמישי )  לדברי אבו מאזן לפיהם הרשות עשויה לפנות לאו"ם לקבלת הכרה במדינה עצמאית . " כל סטייה ממשא ומתן ישיר תפגע בשלום ",  אמר נתניהו .
" אנו מצפים מהפלסטינים שיקיימו את התחייבותם לקיים משא ומתן ישיר ברצינות ,  בתום לב וללא תנאים מוקדמים .  כל ניסיון לעקוף את השיחות הישירות על ידי הליכה לגופים בינלאומיים ,  לא יקדם את תהליך השלום האמיתי .  שלום יציב ובטוח לשני העמים יושג אך ורק במשא ומתן ישיר ואני מקווה שנחזור לנתיב זה במלוא העוצמה בקרוב ",  הוסיף ראש הממשלה .
 יו"ר הרשות הפלסטינית אבו מאזן אמר הערב כי הוא מופתע מדברי בכירים בישראל לפיהם על הפלסטינים להיזהר מלנקוט צעדים חד-צדדיים . " אם הכוונה היא שנלך בעתיד למועצת הביטחון ,  ייתכן ונעשה זאת תוך מספר חודשים ",  אמר . " אבל ישראל מזה עשורים שלמים מבצעת צעדים חד-צדדיים ,  כשבראשם הבנייה בהתנחלויות ",  אמר במסיבת עיתונאים ברמאללה עם שר החוץ המצרי אחמד אבו אל-רייט בתום פגישתם .
 אבו אל-רייט ,  שהגיע לרמאללה יחד עם ראש המודיעין המצרי עומאר סלימאן ,  אמר עוד כי מצרים עומדת לצד אבו מאזן והעם הפלסטיני . " אנחנו מנהלים מגעים עם ישראל שמטרתם להשיג את היעד הפלסטיני המקבל תמיכה מצד מדינות ערב  הפסקת הבנייה בהתנחלויות באופן מלא על מנת שנוכל לחדש את המשא ומתן ".  הוא הוסיף ואמר כי בינתיים מצרים לא מדברת עם ארה"ב על החלופות של הפלסטינים במקרה שהמגעים ייכשלו , " משום שטרם הגענו לשלב הזה ".  
" אנחנו פועלים מול ארה"ב וישראל אולם טרם השגנו פריצת דרך ",  הוסיף השר המצרי . " מצרים מגנה את הבנייה בהתנחלויות .  אנחנו תומכים בעמדה הפלסטינית .  הגענו לאבו מאזן כדי להחליף עמדות ולברר כיצד ניתן לקדם את תהליך השלום בתקופה הקרובה ".  לדבריו ,  מצרים גם הבהירה לישראל כי היא עומדת מאחורי הדרישות הפלסטיניות .
 עדכון ראשון :  17:29

נתניהו : " שלום יושג רק באמצעות מו"מ ישיר "
 ראש הממשלה נתניהו הגיב לדברי יו"ר הרשות אבו מאזן ,  שאמר כי הפלסטינים עשויים לפנות לאום כדי לקבל הכרה במדינה .  נתניהו :  הליכה לגופים בינלאומיים לא תקדם את תהליך השלום

