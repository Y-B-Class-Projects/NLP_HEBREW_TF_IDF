 " בלי אמוציות זה לא ליכוד ":  המלחמות והדילים בדרום בדרך לקלפי
סביב הקלפי של הליכוד בבאר שבע מסרבים להיגרר למלחמת ההאשמות בין נתניהו לסער ,  ומסתכלים קדימה . " סער טוב לליכוד ,  בהמשך הם יצטרכו לשלב ידיים ".  ח"כ אמיר אוחנה ,  ששולב ברשימות המומלצים ,  מקווה רק להתברג בין ה-20 הראשונים ,  בזמן שהוועדים ממשיכים להריץ דילים
כבר משעות הבוקר  ( שלישי )  המוקדמות הגיעו תולי השלטים ומרכיבי הסוכות לסביבת הקלפי בבאר שבע .  כאן בבירת הנגב הדילים בפריימריז לליכוד כבר סגורים והפתקים מוכנים .  בין המובילים - השרה מירי רגב ,  השר לשעבר ,  גדעון סער וכמובן חבר הכנסת אמיר אוחנה שמככב כמעט בכל הרשימות .  אורן חזן ?  הוא פחות הטיפוס של הוותיקים .  הצעירים יותר מחבבים אותו .  
רשימות המומלצים נמצאות גם כאן :  המתמודד החדש יואב גלנט נמצא ברובן ,  אבי דיכטר בחלקן ומירי רגב היא אהובת המתפקדים .  שמעון בוקר ,  סגן ראש העיר ויו"ר סניף הליכוד בבאר שבע הגיע כמעט ראשון לאזור הקלפי כדי לוודא שהכול מוכן .  הוא בטוח שהשר לשעבר גדעון סער ,  שסומן על ידי ראש הממשלה בנימין נתניהו כאויבו ,  יתברג גבוה ברשימה . " בטח שהוא יהיה ",  אמר . " אני מקורב לביבי ,  אני יושב ראש המטה שלו בדרום ואני אומר שאחרי הבחירות ביבי וגדעון משלבים ידיים ",  הבטיח .
 בחירות 2019 - סיקור מיוחד בוואלה !  NEWS:119 אלף מצביעים ,  150 מתמודדים ויעד אחד לחיסול :  יום הפריימריז של הליכודגדעון סער :  נתניהו מנהל מסע רדיפות נגדי ואני מבליג בשל האחריותסער הצביע בפריימריז בליכוד : " אל תתרשמו מפרשנויות ,  סומך על המתפקדים " 
" הליכוד בלי אמוציות זה לא ליכוד ",  הוסיף בוקר . " צריך קצת אקשן ".  בוקר מצדו מתנער מקונספט הרשימות ואף מנסה להנמיך את גובה הלהבות בעימות בין יו"ר המפלגה לנסיך שמנסה לשוב למפלגה . " גדעון יקבל פה הרבה קולות ,  למה לא ?  הוא צריך להיות בצמרת הליכוד ",  טען . " אז יש ויכוח כמו שיש בין בעל ואישה ,  מחר בבוקר משלבים ידיים .  גם מירי רגב וגילה גמליאל ישלבו ידיים ,  יש אגו וכולם רוצים להיות ראשונים .  אורן חזן ?  לא עובר אצלי ,  אני חושב שהוא לא טוב לליכוד ".  
ח"כ אוחנה מגיע לקלפי ומתקבל בנשיקות ובחיבוקים .  חבר הכנסת ההומו הראשון במפלגה ,  הפך לאחרונה לאחד המתמודדים האהודים ביותר בליכוד .  הוא מקפיד לשמור על צניעות חרף תמיכת ראש הממשלה ,  ורק מקווה להיות בין העשרים הראשונים . " יש לי מקום חם לבאר שבע ",  אמר . " אני לא יודע אם יש תמיכה של ראש הממשלה בי ,  קראתי על זה בעיתונים .  צריך להבין - זה לא דיקטטורה כמו ביש עתיד ,  מי שקובע כאן הם מתפקדי הליכוד .  ראש המפלגה יכול להמליץ אבל הם קובעים ,  אני אשמח להיות בין ה-20 הראשונים .  אני נאבק מול שרים וחברי כנסת עם קשרים מסועפים וחברויות ,  זה לא פשוט ,  אני רק מקווה רק להיות במשחק ".  
בסוכת הפעילים של סער יושבת אורטל פלרמן שמואלי ,  חברת מועצת העיר באר שבע לשעבר ותומכת נלהבת .  היא כמובן מפארת את ראש הממשלה בינימין נתניהו ,  אבל היום היא פה בשביל גדעון . " אני חושבת שביום אחרי כולנו נעבוד יחד ",  אמרה . " ממשלת נתניהו היא הכי טובה לנגב ולעיר באר שבע ,  אני חושבת שראש הממשלה רוצה נבחרת מצוינת וגדעון סער טוב לליכוד ויוסיף לליכוד ".  גם היא סבורה שסער יקבל הרבה קולות ממתפקדי העיר .  לטענתה ,  מצביעי הליכוד מבינים שאם יש מחלוקת בתוך הבית היא תיפתר בתוך הבית ,  מתוך ידיעה שכולם יידרשו לשלב ידיים לאחר מכן .  
הרחק מהמולת הקלפי ,  יושבים יחד כפיר אלמסי ,  יו"ר ועד עובדי הוט ,  ואלי כהן יו"ר ועד עובדי יס ,  הם איחדו כוחות כדי שאנשי המפלגה שתמכו בוועדים ייבחר .  הם מסודרים עם הרשימות של פעילים ומתפקדים ,  הכל מוכן מראש .  הם כמובן בעד חיים כץ שכבר סגור עמם בדיל משותף ,  ומירי רגב  " אנחנו בשיתוף הנהגת ההסתדרות הלאומית ,  הקמנו פורום חברתי עם אלפי מתפקדים ",  הסביר אלמסי . " השם הבולט אצלנו הוא מירי רגב ,  היא חשובה לכולם ,  היא מייצגת העם ,  אנחנו נתמוך במי שדואג לעובדים ,  מי שאכפת לו ".  כהן הוסיף : " אנחנו גם בעד חיים כץ ,  הוא דואג לעובדים הפשוטים ,  יש לנו רשימת מומלצים ".   

" בלי אמוציות זה לא ליכוד ":  המלחמות והדילים בדרום בדרך לקלפי
סביב הקלפי של הליכוד בבאר שבע מסרבים להיגרר למלחמת ההאשמות בין נתניהו לסער ,  ומסתכלים קדימה . " סער טוב לליכוד ,  בהמשך הם יצטרכו לשלב ידיים ".  ח"כ אמיר אוחנה ,  ששולב ברשימות המומלצים ,  מקווה רק להתברג בין ה-20 הראשונים ,  בזמן שהוועדים ממשיכים להריץ דילים

