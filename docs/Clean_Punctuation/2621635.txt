ש"ס :  נתניהו הבהיר - אתם בחוץ בגלל בנט ולפיד
לדברי גורם בש"ס ,  בפגישתו עם ראשי המפלגה טען רה"מ שהוא רוצה אותם בממשלה - אך ברית בנט-לפיד מטרפדת זאת .  נתניהו נפגש כעת עם בנט ;  רבני הימין מברכים על הברית עם לפיד
 ( צפו בדרעי וישי מגיעים לפגישתם עם נתניהו )  
מצטמצם הסיכוי לכניסת ש"ס לממשלה :  פגישתם של ראש הממשלה ,  בנימין נתניהו וראשי סיעת ש"ס הסתיימה בצהריים  ( ראשון )  ובמהלכה עדכן נתניהו את השלושה במגעים הקואליציוניים .  לדברי גורם בש"ס ,  ראש הממשלה טען כי הוא מאוד רוצה את ש"ס בקואליציה ,  אך לאור הברית בין לפיד לבנט הוא לא יכול ,  נכון לעכשיו ,  להכניס אותם .  לדברי הגורם ,  נתניהו הבטיח לשלושה כי עד לרגע האחרון הוא ימשיך לפעול לכניסתם לממשלה .
 מוקדם יותר ,  בפתח ישיבת הממשלה הבוקר ,  התייחס נתניהו למגעים הקואליציוניים ואמר כי  " אמשיך בניסיונותיי בימים הקרובים לנסות ולאחד וללכד את הכוחות לקראת המטלות הגדולות הלאומיות והבינלאומיות שאנחנו עומדים בפניהן ".  אמש קיבל נתניהו ארכה של שבועיים מנשיא המדינה ,  שמעון פרס . " אני מקווה שאני אצליח ,  אני אמשיך לנסות ",  אמר .
 ראש הממשלה החל את פגישתו בצהריים בלשכתו עם שלושת ראשי ש"ס ,  אלי ישי ,  אריה דרעי ואריאל אטיאס .  בש"ס לא ציפו לחידושים משמעותיים והם עדיין מאמינים שבסופו של דבר הוא יבחר בקואליציה עם הבית היהודי ויש עתיד .  נתניהו נפגש בשעה זו עם יו"ר הבית היהודי .  
גם שר האוצר ,  יובל שטייניץ ,  הגיב למגעים הקואליציוניים : " יש פה החרמה ברורה של ציבור שלם ,  ראש הממשלה מסתייג ממנה בצדק ואני לא מבין את המשחקים הללו ,  אם לפיד אומר אני לא אשב עם החרדים ובנט אומר 'אני אשב רק איפה שלפיד יושב' אז הלכה למעשה אומר בנט אני לא אשב עם החרדים ,  אין אפס ,  זו הלוגיקה .  הבית היהודי יכול להגיד מה שהוא רוצה ,  אבל הבית היהודי מחרים את המפלגות החרדיות ,  זו מציאות לא רצויה ".  
השר לעניינים אסטרטגיים ,  משה  ( בוגי )  יעלון ,  התייחס בצהריים ,  בישיבת פורום  " שרינו "  של הליכוד ,  למצב המגעים הקואליציוניים ,  והזהיר מפני מצב שבו מוקמת ממשלה ללא מפלגת הבית היהודי . " זו פגיעה במחנה הלאומי ",  אמר יעלון , " שיכולה להביא אסון להתיישבות ". 
מן הצד של הבית היהודי ,  קיבל היום בנט חיזוק מהסממן הימני במפלגתו :  רבני  " תקומה ",  הנחשבים לסמן הימני ביותר בציבור הדתי-לאומי ,  כתבו לבנט ולח"כ אורי אריאל כי  " בעקבות העדכונים שקיבלנו מכם ועל אף כל ההיסטריה התקשורתית ,  אנו מחזקים את ידיכם בדרך אשר אתם הולכים למען שמירת עולם התורה וההתיישבות בארץ ישראל ,  בשיתוף הפעולה עם יאיר לפיד ומפלגת 'יש עתיד' ".  בין החותמים על המכתב - הרב דב ליאור ,  שתמך במפלגת  " עוצמה לישראל ",  הרב חיים שטיינר ,  הרב איסר קלונסקי והרב דוד חי הכהן .
 כאמור ,  אמש קיבל נתניהו ארכה להרכבת הממשלה ,  לאחר שהמגעים בחודש האחרון לא הניבו פרי .  הוא טען כי נעשתה התקדמות רבה ,  אך טען כי  " הסיבה שלא הרכבתי ממשלה היא כי יש חרמות של ציבור בישראל - וזה לא מתאים להשקפתי .  אני עושה כל שביכולתי כדי לאחד את העם ".  בדבריו מתח ראש הממשלה ביקורת מרומזת על התנהלותו של יו"ר הבית היהודי ,  נפתלי בנט .  
עוד בישיבת הממשלה היום ,  הסביר ראש הממשלה את הצורך בממשלה רחבה ומאוחדת במצב העניינים בחזית האירנית .  בהתייחסו לשיחות שש המעצמות עם אירן ,  לאחר שביום רביעי האחרון הסתיים בקזחסטן סבב שיחות נוסף בסוגיית הגרעין ,  אמר ראש הממשלה : " בסוף השבוע קיבלתי עדכון על שיחות המעצמות עם אירן בנושא הגרעין .  הנציגה האמריקנית דיווחה על השיחות הללו ליועץ לביטחון לאומי ,  יעקב עמידרור .  ההתרשמות שלי מהשיחות הללו זה שהדבר היחיד שמושג בהן הוא משיכת זמן ,  ובמשיכת הזמן הזאת אירן מתכוונת להמשיך בהעשרה של החומר הגרעיני לפצצת אטום ,  והיא אכן ממשיכה ומתקרבת ליעד הזה ".  
" בעת הזאת האויבים שלנו מתלכדים כדי להביא לא רק בסופו של דבר לנשק גרעיני שיכוון נגדנו ,  אלא גם לנשק קטלני אחר שהולך ונערם סביבנו ",  אמר נתניהו . " בשעה שהם מלכדים ומאחדים את המאמצים שלהם אנחנו נדרשים ללכד ולאחד את הכוחות אצלנו כדי להדוף את הסכנות הללו ".  
עוד באותו נושא:שותפות שמתחילה ברגל שמאל :  דרוש מבוגר אחראיבנט משיב אש : " הליכוד החרים אותנו אחרי הבחירות"נתניהו קיבל ארכה להקים ממשלה : " טרם הורכבה בגלל חרמות "
  ( עדכון ראשון :  12:30 )  

ש"ס :  נתניהו הבהיר - אתם בחוץ בגלל בנט ולפיד
לדברי גורם בש"ס ,  בפגישתו עם ראשי המפלגה טען רה"מ שהוא רוצה אותם בממשלה - אך ברית בנט-לפיד מטרפדת זאת .  נתניהו נפגש כעת עם בנט ;  רבני הימין מברכים על הברית עם לפיד

