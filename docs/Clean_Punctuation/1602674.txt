 " אישור דו"ח גולדסטון - עיוות מוסרי "
 למרות מאמצי ישראלי ,  עבר דו"ח גולדסטון ברוב גדול בהצבעה בעצרת הכללית של האו"ם .  משרד החוץ : " הקשר בין החלטת האו"ם למציאות - מקרי בהחלט ".  ליברמן דווקא מרוצה : " ההסברה הישראלית חלחלה "
  ( צילום :  רויטרס ,  עריכת וידאו :  עידן גוראל ) 
עצרת האו"ם אישרה הלילה  ( שישי )  ברוב גדול את דו"ח גולדסטון והאיצה במנהיגי ישראל והפלסטינים לפתוח בחקירת פשעי מלחמה שפוצעו על פי הדו"ח בעזה במהלך מבצע עופרת יצוקה .  ההחלטה ,  שאינה מחייבת ,  עברה ברוב של 114 מדינות תומכות מול 18 מדינות מתנגדות .  44 מדינות נמנעו בהצבעה .
 משרד החוץ דחה את החלטת העצרת הכללית . " תוצאות ההצבעה ,  ומספר המדינות הגדול שהצביע נגד או נמנע ,  מראות בבירור כי החלטת העצרת אינה נהנית מתמיכת הרוב המוסרי .  ישראל דוחה את החלטת העצרת ,  שכל קשר בינה לבין המציאות ,  עמה מתמודדת ישראל ,  מקרי בהחלט ",  נמסר בהודעת משרד החוץ . " צה"ל הפגין במהלך מבצע 'עופרת יצוקה' סטנדרטים של לחימה ומוסר גבוהים מאלו של כל יוזמי ההחלטה .  ישראל תמשיך לפעול ,  בדומה למדינות דמוקרטיות אחרות ,  להגן על אזרחיה מפני הטרור הבינלאומי - כפי שהוכח השבוע ",  נכתב .  
עם זאת ,  שר החוץ אביגדור ליברמן דווקא הביע סיפוק מתוצאות ההצבעה .  לדבריו , " העובדה הדו"ח יעבור היתה ידועה מראש בגלל הרוב הערבי שיש שם .  אך העובדה ש-18 מדינות מהליגה הראשונה הצביעו עם ישראל ו-44 מדינות ,  כולל מדינות באפריקה ודרום אמריקה ,  נמנעו מראה שההסברה של ישראל לגבי העובדה שדו"ח גולדסטון היה חד צדדי ומטרתו נקבעה מראש חלחלה ". 
גם סגן שר החוץ דני אילון מנסה להרגיע את החששות בישראל .  בשיחה עם וואלה !  חדשות עוד לפני ההצבעה העריך איילון כי הדו"ח יתקבל בעצרת הכללית אך אמר כי  " יש מאות ואלפי החלטת נגדנו אז יהיה עוד אחת .  אם יגיע למועצת הביטחון יימשך המאבק .  אם הסוגיה תעבור לבית הדין בהאג ,  גם אז לא אלמן ישראל .  כרגע באופן אמיתי אני לא מודאג .  אם ההחלטה הזאת תעבור זו תהיה שוב פגיעה חמורה באמינות ובמוסריות של מוסד האו"ם ,  ויוכיח שהוא משמש ככלי פוליטי לפלסטינים .  בכך הם פוגעים ביציבות ,  בשלום ובביטחון העולמי ". 
ראש הממשלה בנימין נתניהו תקף את האו"ם בעקבות גילוי הספינה שהובילה נשק שיועד לחיזבאללה . " מדובר בפשע מלחמה שעצרת האו"ם הייתה צריכה לחקור ולהוקיע אותו ואף לעשות כינוס מיוחד עבורו .  זה פשע מלחמה שאנחנו יודעים שהשלטון האירני התכוון לאפשר לחיזבאללה לשוב ולפגוע באזרחים .  זה מה שהקהילה הבינלאומית הייתה אמורה לעסוק בו אך במקום זה הם מתכוונים לדון בישראל .  זה לא ירתיע אותנו ולא ימנע מאיתנו להמשיך ולפעול למען אזרחי ישראל .  אין צבא מוסרי יותר מצה"ל .  מה שעומד בפני פושעי מלחמה זה צה"ל .  הגיע הזמן שהקהיליה הבינלאומית ,  ובמיוחד המדינות האחראיות יכירו באמת ולא יתנו ידם לשקר ".  

" אישור דו"ח גולדסטון - עיוות מוסרי "
 למרות מאמצי ישראלי ,  עבר דו"ח גולדסטון ברוב גדול בהצבעה בעצרת הכללית של האו"ם .  משרד החוץ : " הקשר בין החלטת האו"ם למציאות - מקרי בהחלט ".  ליברמן דווקא מרוצה : " ההסברה הישראלית חלחלה "
 
