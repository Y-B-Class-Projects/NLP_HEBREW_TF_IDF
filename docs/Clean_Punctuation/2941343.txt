בל"ד וחד"ש גינו את הכרזת מדינות המפרץ על חיזבאללה ארגון טרור
בהודעה שהופצה בכלי תקשורת ערביים ,  גינו שתי הסיעות הערביות את המהלך .  לטענתן ,  זו  " החלטה שנועדה על מנת לשרת את הכיבוש ",  ואף קראו  " להגברת הערנות ולחשיפת המדיניות של מדינות המפרץ "
  ( ח"כ עודה : " נשקול עזיבת הכנסת אם חוק ההשעיה יעבור ")  
סיעות חד"ש ובל"ד גינו היום  ( שני )  את החלטת מועצת שיתוף הפעולה של מדינות המפרץ להכריז על חיזבאללה ארגון טרור . " אנו חושבים כי החלטה זו מגיעה על מנת לשרת את הכיבוש ,  ולהרחיב את כיבוש האדמות הערביות ",  נמסר מהסיעות לכלי תקשורת ערביים .
 בהודעתן נכתב : " לאחר שנכשל הניסיון הסעודי לסכסך בין החברה הלבנונית והכוחות הפוליטיים בלבנון לבין חיזבאללה באמצעות עצירת הסיוע הכלכלי ,  ולאחר שהעם הסורי הצליח לשמור על סוריה מאוחדת ,  חושפת החלטה זו את עמדתן הטבעית של מדינות המפרץ בנאמנותן המוחלטת לאויבי העמים הערביים ,  הקשורים לקולוניאליזם המודרני ולציונות  לעומת הכוח הלאומי אשר מייצג את הרוח הלאומית בת החורין של העמים הערביים ". 
עוד נכתב : " הפער הזה בין בעלי הברית של הציונות והקולוניאליזם ושל הגורמים הריאקציונרים הערביים מצד אחד ,  ובין הכוחות המתנגדים לקולוניאליזם ולציונות מצד שני רק יעמיק בעתיד הקרוב .  זאת ,  עקב כישלון המזימות הקולוניאליסטיות והריאקציונריות בסוריה נגד העמים הערביים ,  ומכות ההתנגדות הלאומית הלבנונית .  לכן ,  קוראות המפלגה הקומוניסטית והחזית הדמוקרטית  ( חד"ש ובל"ד )  להגברת הערנות ולחשיפת המדיניות הריאקציונרית של מדינות המפרץ ,  אשר נועדה לשרת את בעלי בריתם ואת התנועה הציונית בהמשך השליטה על השפע של העולם הערבי במפרץ ובעולם הערבי בכלל ". 
לקריאה נוספת:נסראללה משיב אש לסעודים : " חיזבאללה במצב הכי טוב שלו זה שנים"מנהיג חיזבאללה לשעבר על המלחמה בסוריה : " הפכנו לשכירי חרב של רוסיה"ערוץ סעודי חיקה את נסראללה - וגרם להפגנות זועמות בביירות 
יו"ר ישראל ביתנו אביגדור ליברמן תקף היום את הודעת שתי הסיעות . " גינוי חד"ש ולבל"ד למועצת מדינות המפרץ ושרי הפנים הערביים ,  על כך שהכריזו על החיזבאללה ארגון טרור ,  הוא מעבר לאבסורד ",  אמר .  לטענתו ,  חוק ההשעיה מקבל משנה תוקף נוכח דברים אלו . " זה רק מוכיח שוב שכל יום שעובר וחבורת הטרוריסטים הזו ממשיכה לשבת בכנסת הוא ביזיון לדמוקרטיה הישראלית .  עכשיו מסתבר שהרשימה הערבית המשותפת לא מייצגת רק את הקיצוניים ביותר בקרב ערביי ישראל ,  אלא את הקיצוניים ביותר בעולם הערבי כולו ". 
גם שר התחבורה ישראל כץ הגיב על מעשי הח"כים ,  ופנהלוועדת האתיקה של הכנסת בדרישה לבדוק כיצד חברי הכנסת הערבים מחבלים באינטרס הישראלי .  מלשכתו של השר נמסר כי  " מפלגות בל"ד וחד"ש מגנות את החלטת סעודיה ומדינות המפרץ להכריז על חיזבאללה כעל ארגון טרור ,  'כי זה עלול לשרת את מדינת ישראל' .  פשוט לא יאומן שחברים בכנסת ישראל מחבלים באינטרס הישראלי .  איימן עודה וג'מאל זחאלקה - תצטרפו אל עזמי בשארה בקטאר  ( או בסוריה )  - שם מקומם של בוגדים במדינה ". 
יו"ר ועדת הכנסת ח"כ דוד ביטן גינה אף הוא את רשימות בל"ד וחד"ש ואמר כי  " עצם הגינוי מהווה תמיכה בארגון טרור ואין אלא להצטער על כך שבג"ץ לא פסל את בל"ד מלהתמודד בבחירות ,  שכן עצם העמידה לימין החיזבאללה מלמדת על כך שהיה צריך לפסול את הרשימה ".  מלשכתו של ביטן נמסר כי יבחן פניה ליועץ המשפטי לממשלה כדי לבדוק אם בגינוי יש משום תמיכה בארגון הטרור .  
בשבוע שעבר פרסמה מועצת שיתוף הפעולה של מדינות המפרץ את ההחלטה הקובעת כי חיזבאללה הוא ארגון טרור .  המועצה ,  הכוללת את ערב הסעודית ,  קטאר ,  כווית ,  אחידות האמירויות הערביות ,  בחריין ועומאן ,  קיבלה את החלטה בעקבות המשבר האחרון שפרץ בין ריאד לביירות ,  בעקבות הימנעותה של לבנון בהצבעה בליגה הערבית על גינוי הצתת השגרירות הסעודית באיראן .  סגן מזכ"ל המועצה עבד אל-עזיז אל-עווישק ,  אמר לרשת  " סקיי ניוז "  בערבית : " חיזבאללה הוא ארגון טרור ,  ואנו מחוייבים להילחם בטרור בכל מקום שבו הוא נמצא .  ההחלטה כוללת את כל המפקדים ,  הפלגים והגופים הקשורים לארגון ".  
המהלך מגיע לאחר שערב הסעודית החליטה לפני כשבועיים לעצור את הסיוע הצבאי ללבנון בסך כשלושה מיליארד דולר .  לאחר מכן ,  פרסמה הממלכה הסונית ,  ויחד עמה יתר מדינות המפרץ ,  אזהרת מסע למדינה וכן קריאה לאזרחיה לעזוב אותה .
 השתתף בהכנת הידיעה :  שמעון סימן-טוב
 ( עדכון ראשון :  15:45 )  

בל"ד וחד"ש גינו את הכרזת מדינות המפרץ על חיזבאללה ארגון טרור
בהודעה שהופצה בכלי תקשורת ערביים ,  גינו שתי הסיעות הערביות את המהלך .  לטענתן ,  זו  " החלטה שנועדה על מנת לשרת את הכיבוש ",  ואף קראו  " להגברת הערנות ולחשיפת המדיניות של מדינות המפרץ "
 
