בדיקת וואלה !  NEWS :  האם השרים תומכים במדינה פלסטינית ? 
ראש הממשלה נתניהו ימריא לפגישה עם שר החוץ האמריקני קרי ,  וינסה לשכנע אותו שישראל מחויבת לפתרון שתי המדינות .  בדיקה שערכנו מראה שלפחות בקרב שרי הממשלה ,  ההיפך נכון .  ומי השרים שסירבו לענות ? 
בווידאו :  נתניהו בישיבת הממשלה 
ראש הממשלה בנימין נתניהו ימריא היום  ( ראשון )  לרומא ,  בירת איטליה ,  שם יקיים שתי פגישות מדיניות חשובות עם שר החוץ האמריקני ,  ג'ון קרי ,  ושרת החוץ של האיחוד האירופי ,  פדריקה מוגריני .  מטרתו של נתניהו תהיה לשכנע את קרי ומוגריני שהוא מחויב לפתרון שתי המדינות ותומך בהקמת מדינה פלסטינית ,  ולכן הדוח שעומד להתפרסם בעוד כמה ימים מטעם הרביעייה הבינלאומית  ( הקוורטט )  ,  לא צריך להטיל את מירב האשמה לקיפאון המדיני על ממשלת ישראל .  נתניהו מודאג מהאפשרות שדוח הקוורטט עשוי להטיל את מירב האשמה על ישראל ,  דבר העלול להוביל לצעדים נוספים נגד ההתנחלויות בפורומים הבינלאומיים השונים ,  ואף לקדם החלטות בנושא במועצת הביטחון של האו"ם .  
רגע לפני שנתניהו יוצא לפגישותיו עם קרי ומוגריני ,  ביקשנו לברר אם באמת יש לו מנדט כלשהו לפתרון שתי המדינות בממשלה שאותה הוא מוביל זה שנה חצי .  נתניהו עצמו ,  כזכור ,  ביצע כמה זיגזגים בנושא המדינה הפלסטינית בשנים האחרונות :  הוא הצהיר שהוא נגד הקמתה לפני בחירות 2009 ;  אחר כך היה בעד ב"נאום בר אילן ",  וחזר להיות נגד יומיים לפני בחירות 2015 .  ככל שהדבר תלוי בשרי הממשלה שלו ,  לעומת זאת ,  המצב ברור :  הרבה יותר שרים מתנגדים לפתרון שתי המדינות ,  מאשר תומכים .  
עוד בוואלה !  NEWS:אבו מאזן תקע גול עצמי מפואר ,  ורק טעות ישראלית תציל אותודיווח :  ארדואן ומשעל נפגשו באיסטנבול ברקע המגעים להסכם עם ישראלנתניהו על פרישת הממלכה מהאיחוד : " נמשיך לשתף פעולה עם בריטניה "  
בימים האחרונים פנינו לשרי הממשלה בשאלה פשוטה :  האם את/ה תומך/ת בפתרון שתי המדינות ,  שיוביל להקמת מדינה פלסטינית לצד ישראל ?  ,  בכוונה לא נכנסנו לפרטים המדויקים  גודל המדינה הפלסטינית ,  אופייה ותנאי הקיום שלה  נושאים שעליהם אפשר להתווכח שעות על גבי שעות .  ביקשנו להבין קודם כל אם בכלל יש רוב בממשלה הנוכחית של נתניהו לרעיון הבסיסי ,  שמקובל על כל אומות העולם  ( למעט אלה שמחרימות את ישראל )  ,  לפיו לצד מדינת ישראל צריכה לקום בעתיד גם מדינת פלסטין .
 חלק גדול מהשרים בממשלה סירבו להשיב לשאלה שלנו ,  תוך שהם מתחבאים מאחורי הטיעון הטכני  " אינני משתתף במשאלי שרים ".  בולטת במיוחד העובדה ששלושה שרים בכירים בליכוד  גלעד ארדן ,  ישראל כץ ויובל שטייניץ  בחרו לשמור על עמימות ולא להשיב לשאלה שלנו .  זו גם התשובה שבה בחרו שני שרי ש"ס ,  אריה דרעי ודוד אזולאי .  
שרים נוספים בחרו לענות תשובה עמומה ,  כגון שר הביטחון החדש ,  אביגדור ליברמן .  ואולם ,  בניגוד לשלושת שרי הליכוד הבכירים ,  עמדתו של ליברמן בנושא הזה ידועה ,  מוצהרת וממוסמכת באופן פומבי  הוא אמר רק לפני שלושה שבועות לצדו של ראש הממשלה ,  עם השבעתו לתפקיד שר הביטחון ,  שהוא בעד פתרון שתי המדינות ,  כפי שעשה גם פעמים רבות בעבר ,  בתוספת הדרישה לכלול בכל פתרון חילופי שטחים ואוכלוסיות .
 בממשלת נתניהו הנוכחית יש בסך הכול ארבעה שרים שהביעו עמדה כזו מתישהו בשנים האחרונות - וגם הם לא תומכים מובהקים .  לצד ליברמן ישנו שר האוצר כחלון ,  שלא אומר מפורשות שהוא בעד פתרון שתי המדינות ,  אבל אמר לאחרונה שהוא בעד חידוש התהליך המדיני וש"בסוף יהיו פה שתי מדינות ";  השר יואב גלנט ,  שסרב להשיב לשאלתנו ,  אבל התבטא בעבר בעד פתרון זה ובעד פינוי התנחלויות מבודדות ,  והשר הטרי שמונה לאחרונה ,  צחי הנגבי ,  אשר בשנת 2013 אף הפתיע כשאמר כי חלק מהשכונות הערביות בירושלים לא יהיו בעתיד בריבונות ישראל .  
הקבוצה הגדולה ביותר בממשלה היא של שרים המתנגדים למדינה פלסטינית .  מקרב שרי הליכוד ,  מי שהסכימו לומר לנו מפורשות שהם מתנגדים לקו הרשמי של ראש הממשלה נתניהו בנושא הזה היו השרים זאב אלקין ,  אופיר אקוניס ,  גילה גמליאל ,  יריב לוין ,  חיים כץ ומירי רגב .  השר אקוניס ,  מסר בתגובה לשאלה כי  " הקמת מדינה פלסטינית תעמיד בסכנה ביטחונית ברורה ומיידית מיליוני ישראלים .  ראינו כבר שנסיגות מובילות למלחמה ",  והוסיף כי  " אין עם שמוותר על מולדתו ".  אקוניס מייצג היטב את הרוח הכללית של הליכוד ,  וזו גם הרוח הנושבת אצל מרבית חברי הכנסת של מפלגת השלטון .  אל שרי הליכוד מצטרפים שלושת שרי הבית היהודי  נפתלי בנט ,  איילת שקד ואורי אריאל  שמתנגדים גם הם כמובן למדינה פלסטינית .  
בסיכום התמונה ,  יחסי הכוחות בממשלה נחלקים בין ארבעה שרים שתומכים במידה כזו או אחרת ,  או לפחות תמכו בעבר בהקמת מדינה פלסטינית ,  לעומת תשעה שרים שמתנגדים לכך נחרצות ;  ועוד שבעה שרים שעמדתם לא ידועה וסירבו להשיב לשאלתנו בנושא .  יש לציין כי אם כל השרים ששמרו על עמימות יביעו בעתיד תמיכה במדינה פלסטינית ,  יהיה לכך רוב בממשלה  בתנאי שגם נתניהו עצמו יבהיר באופן סופי אם הוא בעד או נגד  וישמור על אותה העמדה בעברית ובאנגלית .  

בדיקת וואלה !  NEWS :  האם השרים תומכים במדינה פלסטינית ? 
ראש הממשלה נתניהו ימריא לפגישה עם שר החוץ האמריקני קרי ,  וינסה לשכנע אותו שישראל מחויבת לפתרון שתי המדינות .  בדיקה שערכנו מראה שלפחות בקרב שרי הממשלה ,  ההיפך נכון .  ומי השרים שסירבו לענות ? 

