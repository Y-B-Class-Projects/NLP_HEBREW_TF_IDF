פנס הודיע בכנסת : " השגרירות תיפתח בירושלים עד סוף 2019 "
 סגן נשיא ארה"ב ציין את הברית החזקה בין המדינות ואמר כי  " אנו חולקים ערכים עם ישראל ".  בתחילת נאומו נאלץ להפסיק את דבריו ,  לאחר שהח"כים הערבים התקוממו והניפו שלטים .  נתניהו : " ההכרה ההיסטורית תזכה למקומה הראוי בהיסטוריה "
 סגן נשיא ארצות הברית מייק פנס אמר היום  ( שני )  בישיבה מיוחדת במליאת הכנסת כי השגרירות האמריקנית תעבור לירושלים עד סוף השנה הבאה וקרא לפלסטינים לשוב למשא ומתן ,  אחרי שאלו החרימו את התיווך האמריקני בשל ההכרה בירושלים .  ראש הממשלה בנימין נתניהו הודה לו על ההחלטה  " ההיסטורית ".  
עם תחילת נאומו ,  נאלץ פנס להפסיק לדבר שחברי הרשימה המשופת החלו להניף שלטים על מסגד אל-אקצא ולהתעמת עם המאבטחים .  מחאתם הפכה במהרה לעימות פיזי ,  והם נאבקו אנשי משמר הכנסת עמם ,  שהוציאו אותם מהמליאה .  יו"ר הכנסת ח"כ יולי אדלשטיין התנצל בפני פנס והאחרון המשיך בנאומו .
" ירושלים היא בירתה של ישראל ,  וככזו ,  הנשיא טראמפ הורה למחלקת המדינה להתחיל בהכנות להעברת השגרירות מתל אביב לירושלים ",  אמר . " בשבועות הקרובים הממשל יקדם את תכניתו לפתוח את השגירות ,  והשגרירות תיפתח עד תום השנה הבאה ". 
לקריאה נוספת על ביקורו של פנס מהומה בנאום פנס בכנסת :  חברי הרשימה המשותפת הניפו שלטים - והוצאואחרי סערת ההכרה בירושלים :  סגן נשיא ארה"ב נחת בישראל 
לצלילי מחיאות כפיים מהקהל במליאה ,  הבהיר כי ארצות הברית לעולם לא תאפשר לאיראן להשיג נשק גרעיני . " כפי שהנשיא טראמפ הבהיר ,  אם הסכם הגרעין לא יתוקן - ארצות הברית תמשוך את השתתפותה בו ",  אמר .  הוא פנה מהדוכן לאזרחי איראן ,  ואמר  " אנחנו החברים שלכם .  ויום אחד תשתחררו מהמשטר שחונק אתכם .  וכשיום החירות יגיע ,  אנחנו אומרים לאנשים הטובים איראן ,  הידידות בין עמינו תשגשג שוב ". 
פנס הפציר בפלסטינים  " לשוב לשולחן המשא ומתן ",  אחרי שאלו הודיעו כי לא יסכימו עוד לתיווך אמריקני במשא ומתן בעקבות ההכרה בירושלים . " ארצות הברית לעולם לא תתפשר על ביטחונה של ישראל ,  כל הסכם שלום צריך להכיל את היכולת של ישראל להגן על עצמה באופן עצמאי ",  אמר פנס .  
לפני כן ,  אמר פנס על חגיגות 70 השנה לישראל ,  כי  " בעוד אתם מתכוננים לאבן הדרך ההיסטורית הזאת ,  אני אומר יחד עם בני העם היהודי בישראל ובעולם :  שהחיינו וקיימנו והגיענו לזמן הזה ".  את סיום ברכתו ,  אמר בעברית .
 מלשכת נתניהו נמסר כי  " ראש הממשלה מביע סיפוק על נאומו החם של סגן הנשיא מייק פנס ועל האמירות הברורות שנאמרו בו :  על העמידה האיתנה נגד הסכם הגרעין ,  שסגן הנשיא הגדירו 'אסון' ;  על עמדת ממשל טראמפ על העברת השגרירות ;  על התמיכה הבלתי מסויגת בצורכי הביטחון של ישראל והמאמצים לשלום ,  ועל הנכונות לעבודה משותפת מול האתגרים במזרח התיכון ". 
בכיר הרשות סאיב עריקאת כינה את דבריו של פנס בכנסת  " נאום משיחי שהוא מתנה לקיצונים "  ואמר כי הוא  " הוכיח שהממשל האמריקני הוא חלק מהבעיה ולא מהפתרון ".  לדברי עריקאת , " המסר של פנס לעולם הוא ברור ,  אם תפרו את החוק הבינלאומי והחלטות האו"ם ארצות הברית תתגמל אתכם ".  
נתניהו פנה בנאומו לפנס באנגלית תחילה ,  והודיע כי הוא צפוי לשאת את נאומו בעברית בגלל  " החשיבות העצומה וההיסטורית של העם שלנו ".   " ההכרה ההיסטורית בירושלים הזאת תזכה למקומה הראוי בין ההחלטות המכוננות ",  אמר נתניהו ,  והזכיר את הצהרת בלפור ,  את כ"ט בנובמבר ,  הכרזת העצמאות - ואת הכרת טראמפ בירושלים כבירת ישראל . " ניצבת לצד הנשיא במלוא מובן המילה .  לא רק שהיית שם פיזית ,  אתה תמכת בהצהרה בהתלהבות גדולה ,  באמונה גדולה ,  דבר שמאפיין את כל מעשיך ". 
עוד אמר : " אנו חולקים ערכים דמוקרטים נעלים ,  של חופש ,  חירות וקדמה .  אנו קשורים זה לזה במורשת משותפת שיסודה בתנ"ך ,  שנכתב כאן בארץ הקודש ".  הוא הוסיף : " יש לנו עבר משותף ,  יש לנו עתיד משותף וגורל משותף .  הברית הקרובה איתנה מתמיד .  הקשרים הביטחוניים והכלכליים מעולם לא היו חזקים יותר .  התמיכה הדיפלומטית מעולם לא הייתה חד משמעית יותר ".  
נתניהו התייחס לאיראן ואמר כי  " שתי המדינות שלנו מתמודדות יחד עם האיום החמור שנשקף לעולם החופשי - ובעיני לעולם כולו - מאיראן ושלוחות הטרור .  נבלום אותה ולא ניתן לה להתחמש בנשק גרעיני ".  נתניהו הוסיף ,  בצל האיומים של טראמפ לצאת מהסכם הגרעין אם לא יתוקן בידי האיחוד האירופי : " זו המדיניות שלנו וגם שלכם ". 
עוד הוסיף נתניהו ,  כי ישראל נכונה לשלום ולפתרון הסכסוך עם הפלסטינים . " השלום מתחיל בהכרה בזכות העם היהודי למדינת לאום משלו כאן בארץ ישראל .  ישראל תמיד הייתה ותמיד תהיה מחויבת לשלום אמת ",  אמר . " הפכנו את מדינת היהודים לגל פורח של דמוקטריה ,  שגשוג ,  חופש דת לכולם ".  לסיכום ,  אמר : " אין תחליף ולא יהיה תחליף לברית המיוחדת בין ישראל וארצות הברית ולא יהיה לארצות הברית תחליף כגורם המוביל בחיפוש שלום .  
אדלשטיין אמר בנאומו כי  " אנחנו בונים היום את ירושלים המודרנית יותר מכל מדינה אחרת בעולם ,  וארצות הברית היא שותפה נאמנה בפרויקט ההיסטורי הזה ".  אדלשטיין אזכר בדבריו גם את נאומו של יו"ר הרשות הפלסטינית אבו מאזן ,  שאמר בפנייה לטראמפ : " ייחרב ביתך ",  ואמר : " את הביטוי 'יחרב ביתך' לא תשמע בבית הזה .  כאן תשמע את ברכת 'בנה ביתך' .  אנו מאחלים לך ולעם האמריקני שתבנו את ביתכם לתלפיות ,  ותמשיכו להיות מגדלור לעולם החופשי ".  
עוד אמר אדלשטיין ,  כי  " השקר הראשון אומר שפתרון הסכסוך הישראלי-פלסטיני הוא המפתח להשגת השלום במזרח התיכון .  הוא הצליח לעוור מנהיגים מכל העולם מלראות את האויב האמיתי של היציבות והשגשוג האזוריים שהוא המשטר האסלמי הקיצוני באיראן .  השקר השני הוא שבסכסוך הישראלי-פלסטיני יש קביעות :  לא משנה בכלל מה הסיטואציה ,  יש צד חלש - שתמיד צודק ,  וצד חזק - שתמיד אשם .  מי שמשלם עשרות מיליוני שקלים לרוצחים מתועבים שנתפסו ונכלאו הוא אחראי להמשך העימות .  מי שחופר מנהרות תופת מתחת לאדמה ,  במטרה להרוג ,  לחטוף ולפצוע - הוא מחרחר המלחמה .  מי שמעוות באופן עקבי את ההיסטוריה ,  כמו שעשה אבו-מאזן רק בשבוע שעבר ,  מי שמסית כמדיניות ומשקר כתפיסת עולם - הוא סרבן השלום ".  
יו"ר האופוזיציה ,  יצחק הרצוג ,  בירך את פנס ואמר : " הסכם קבע הוא חזון רחוק לצערי .  אנו נמצאים באחת התקופות המורכבות והמסובכות ביותר ביחסי שני העמים .  מבוי סתום חמור שיש צורך להתגבר עליו ,  לפתוח אותו ולנסות בכל דרך ליצור אופק מחודש של תקווה .  אנו מקווים שלא תתייאשו וכי הנשיא ,  אתה וממשלכם תמשיכו לנסות ולפעול בכל דרך כדי להתניע תהליך מדיני מחודש בינינו לבין הפלסטינים ".  
" המצב שבפניו אנו ניצבים נפיץ ורגש .  אבדן התקווה הוא מסוכן ",  אמר . " הלקח ההיסטורי מלמד שכשיש אבדן תקווה ,  כשיש ייאוש ,  כשיש סטגנציה ,  כשיש מים עומדים ,  נוצרת ביצה עכורה טובענית שמאיימת להטביע את שני העמים בתוכה .  זו הסיבה שבעטיה רבים מאיתנו באולם הזה ורוב העם בישראל מבינים את הדחיפות והצורך לנוע להיפרדות פוליטית בינינו לבין הפלסטינים :  שלא ניגרר חלילה דמוגרפית ומעשית למציאות דו-לאומית אסונית .  עלינו לנוע לכיוון שתי המדינות ,  כיוון שמדינה אחת תהווה איום גדול על עצם התפיסה של מדינת הלאום היחידה של העם היהודי ". 
 ( עדכון ראשון :  14:00 )  
יום שני  ( 22/1 ) 10:00 - טקס קבלת פנים רשמי למייק פנס ,  משרד ראש הממשלה10:00 - הגברת קארן פנס והגברת שרה נתניהו במפגש עם מטפלים באמצעות אמנויות10:15 - פגישה מצומצמת בין נתניהו לפנס בלשכת ראש הממשלה10:45 - פגישת ראש הממשלה ,  בנימין נתניהו וסגן נשיא ארה"ב מייק פנס13:30 - טקס קבלת פנים והנחת זר ,  חתימה בספר האורחים באולם שגאל ,  משכן הכנסת14:00 - ישיבה מיוחדת בכנסת לכבוד סגן נשיא ארה"ב ,  מייק פנס20:00 - ארוחת ערב באירוח ראש הממשלה ורעייתו ,  מעון ראש הממשלה יום שלישי  ( 23/1 ) 10:45 - פגישה עם נשיא המדינה ,  ראובן ריבלין ,  בבית הנשיא12:00 - ביקור פנס ביד ושם ,  היכל השמות טקס הנחת זר באוהל יזכור13:45 - ביקור בכותל המערבי- יתקבל על-ידי רב הכותל ,  הרב שמואל רבינוביץ17:20 - המראה מנמל התעופה בן-גוריון 

פנס הודיע בכנסת : " השגרירות תיפתח בירושלים עד סוף 2019 "
 סגן נשיא ארה"ב ציין את הברית החזקה בין המדינות ואמר כי  " אנו חולקים ערכים עם ישראל ".  בתחילת נאומו נאלץ להפסיק את דבריו ,  לאחר שהח"כים הערבים התקוממו והניפו שלטים .  נתניהו : " ההכרה ההיסטורית תזכה למקומה הראוי בהיסטוריה "
 
