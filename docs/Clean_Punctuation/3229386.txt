שאננות 2019 :  נתניהו זעק  " געוואלד ",  הפעילים התייצבו לקרב האחרון
פחות מחצי יממה לפתיחת הקלפיות ,  פעילי הליכוד חוששים משאננות מיום הבחירות .  בזה אחר זה הגיעו למרכז הלוגיסטי של המפלגה להכוונת שיירות ותדרוכי צוותים בפיקוחם של השר גלנט וח"כ אמסלם ,  כדי למנוע אובדן קולות לליכוד . " הפחד הכי גדול שלנו הוא שלא יצאו להצביע "
 קמפיין הגעוואלד של נתניהו פחות מ-24 שעות לבחירות ,  הכניס את פעילי הליכוד לאטרף .  נילי אהרון ,  תושבת ירוחם ,  הגיעה כבר בשעות הבוקר המוקדמות אל מחסן המפלגה במודיעין .  במשך שעות היא מתזזת ,  מתדרכת את הצוותים ליום הגורלי ,  את השלטים ,  הדגלים ,  משוכנעת ששלטון הימין בסכנה .  היא לא חושבת שמדובר רק בקמפיין שנתניהו מוביל ,  אלא בדברים מוחשיים שעולים מהשטח .  שהמצביעים שאננים .  
והיא לא לבד .  רוב הפעילים שהתקבצו במחסן במודיעין סבורים שניצחון הימין לא מובטח .  הקמפיין בו פתח נתניהו הכניס את הפעילים למרץ בלתי מוסבר .  עכשיו ,  כשהבחירות ממש בפתח ,  הם נאבקים על כל מצביע פוטנציאלי .  
בחירות 2019 - סיקור מיוחד בוואלה !  NEWS:בני גנץ באולפן וואלה !  NEWS : " הימין לא בסכנה ;  גבאי מפריע למהפך"האיחודים ,  המתקפות והטעויות :  הרגעים הבולטים במערכת הבחירותאילו מקומות עבודה פועלים והאם השכר ייפגע ?  מדריך לעובד בבחירות  
" בסופו של דבר ,  אני חושבת שהפחד הכי גדול שלנו הוא שאנשים לא יצאו להצביע ",  הסבירה אהרון . " רוב העם הוא ימני .  הפחד שלנו הוא לא שנפסיד בגלל שהציבור אינו ימני ,  אלא משום שיש אנשים שאננים .  אנשים צריכים לצאת החוצה להצביע ".  
על פעילות השטח מופקדים השר יואב גלנט וחבר הכנסת דודי אמסלם .  הם מפקחים על הפעילות ,  מדברים עם הפעילים ,  מדרבנים ,  וגם מזהירים משאננות שתביא את גנץ ולפיד לראשות הממשלה . " בקרוב תראו את המנופים שיתנוססו בכל רחבי הארץ עם השלטים ,  גם שיירות גדולות שנעות ,  פעילים שיגיעו למרכזי הקניות ,  לתחנות הרכבת והקניונים ",  הסביר השר גלנט . " אני רואה כאן את האנשים הפעילים ,  דרככם אני רואה את כל הפעילים שנמצאים ברחבי הארץ ".  
השר גלנט שב והזהיר מפני הקרב הצמוד שצפוי להתחולל מחר מול כחול לבן ,  ועל הקושי שממתין למפלגתו מעבר לשעת סגירת הקלפיות . " במצב הנוכחי אין לנו קואליציה של 61 ",  טען גנץ בפני הפעילים . " כל קול חשוב ,  הליכוד חייב להיות המפלגה הגדולה ביותר ולהביא את מירב המנדטים .  הדבר הזה יבטיח את זה שתהיה לנו קואליציה ימנית שתשמור על שלטון הימין ,  ועל שלטון הליכוד ,  עם כל השותפות שלנו שכולן יעברו את אחוז החסימה ,  אבל כל קול חייב ללכת למחל על מנת שמחל תהיה המפלגה הגדולה ביותר ולא נקבל כאן שלטון של לפיד וגנץ שיחזיר אותנו שנים אחורה ".  
אם עד כה הפעילים נזהרו בכבודם של המתחרים מהגוש ,  היום הם מורידים את הכפפות . " חייבים ליכוד חזק "  הם אומרים .  יוסי ג'יבלי ,  יו"ר צעירי הליכוד בבאר שבע ,  לא סומך על שום מפלגה בימין שתישאר נאמנה לנתניהו בכל מחיר ,  אני מסתובב בעיר ,  אני רואה ,  יש לחץ אנשים מרגישים שזה בורח לנו זה לא בכיס שלנו בכלל ,  יש את כחלון שימכור אותנו ראשון ,  וליברמן שהוא אופורטוניסט ,  לא חסר אנשים שימכרו אותנו ,  פייגלין בכלל לא מצהיר שהוא נתניהו ,  מי שייתן לו לעשן הוא ילך איתו .  וגנץ ראינו איך הוא יודע לנהל משא ומתן ,  הוא נדיב ,  הוא ייתן להם בכיף .  אז אנחנו דואגים ,  וזה התפקיד שלנו ,  להוציא את המצביעים לקלפיות ".  

שאננות 2019 :  נתניהו זעק  " געוואלד ",  הפעילים התייצבו לקרב האחרון
פחות מחצי יממה לפתיחת הקלפיות ,  פעילי הליכוד חוששים משאננות מיום הבחירות .  בזה אחר זה הגיעו למרכז הלוגיסטי של המפלגה להכוונת שיירות ותדרוכי צוותים בפיקוחם של השר גלנט וח"כ אמסלם ,  כדי למנוע אובדן קולות לליכוד . " הפחד הכי גדול שלנו הוא שלא יצאו להצביע "
 
