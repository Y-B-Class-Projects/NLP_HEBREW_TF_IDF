לפיד נגד נתניהו : " אין מקום לדחות את הבחירות לנשיאות "
 יו"ר יש עתיד הודיע שהוא מתנגד ליוזמת ראש הממשלה לדחות את הבחירות לנשיאות בחצי שנה ולצמצם את סמכויות הנשיא . " זהו שינוי חוקתי שאין מקום שייעשה בחופזה וברגע האחרון ",  הסביר
עוד סדק בקואליציה :  יו"ר יש עתיד ,  שר האוצר יאיר לפיד ,  הודיע אמש  ( שלישי )  כי יתנגד  " לכל יוזמה לדחיית הבחירות לנשיאות ",  כמו זו שמקדם ראש הממשלה ,  בנימין נתניהו . " זהו שינוי חוקתי שאין מקום שייעשה בחופזה וברגע האחרון ",  הסביר לפיד את עמדתו .
 עוד על הבחירות לנשיאות:תכנית נתניהו :  בלי נשיא לחצי שנה ,  והסמכויות יצומצמוהאם ברק יהיה מועמדו של נתניהו במירוץ לנשיאות ? דחיית הבחירות לנשיאות :  בנט לא פוסל את יוזמת נתניהו 
על פי הצעה שמקדם נתניהו ,  הבחירות לנשיאות יידחו בחצי שנה  ובפרק הזמן הזה יכהן יו"ר הכנסת יולי אדלשטיין באופן זמני כממלא מקום הנשיא .  מוסד הנשיאות לא יבוטל כליל ,  אולם תישלל מהנשיא הזכות להטיל את מלאכת הרכבת הממשלה על אחד מראשי הסיעות בכנסת ,  לפי שיקול דעתו הבלעדי .  כמו כן ,  נתניהו מציע לצמצם את סמכויות הנשיא כך שראש המפלגה הגדולה ביותר הוא זה שירכיב באופן אוטומטי את הממשלה ,  מבלי שלנשיא תהיה מעורבות בעניין .
 הצהרתו של לפיד קוברת הלכה למעשה את יוזמת נתניהו ,  שסיכוייה היו נמוכים ממילא שכן מדובר בשינוי של חוק יסוד שדורש את הסכמת רוב חברי הכנסת וכל חברי האופוזיציה כבר הודיעו שיתנגדו לה .  אמש עוד קיווה נתניהו כי צירוף אינטרסים בין ראשי מפלגות הקואליציה יוביל לדחיית הבחירות לנשיאות ,  גם אם ידע שהסיכויים לגייס לכך רוב אינם גבוהים .  הצעתו של לפיד הגיעה יממה אחת אחרי שנתניהו מנע את מינוי חבר סיעתו ,  חבר הכנסת עפר שלח ,  לתפקיד יו"ר ועדת החוץ והביטחון של הכנסת .  
לפיד אינו הראשון בקואליציה שמביע התנגדות ליוזמת נתניהו .  שר הביטחון ,  משה יעלון ,  אמר היום כי הוא  " תומך בהמשך קיומו של מוסד הנשיאות ולא מכיר שום הצעה קונקרטית אחרת ".  יעלון אמר את הדברים בתשובה לשאלות העיתונאים במהלך סיור שערך אתמול בבוקר ברמת הגולן יחד עם מפקד פיקוד צפון ,  אלוף יאיר גולן .
 מנגד ,  גורמים בסביבתו של יו"ר הבית היהודי ,  שר הכלכלה נפתלי בנט ,  אמרו כי הוא אינו פוסל את הצעת ראש הממשלה . " זה שלב מאוחר מדי לדחות את הבחירות לנשיאות ,  אבל אם תהיה הצעה קונקרטית של ראש הממשלה הוא יהיה מוכן לשקול אותה ",  הוסיפו מקורבי בנט .
 גם שותפתו הקואליציונית של נתניהו ,  ישראל ביתנו ,  הביעה תמיכה במהלך .  חברי הסיעה והיו"ר ,  שר החוץ אביגדור ליברמן ,  הסכימו כי אם ההצעה לדחות את מועד הבחירות לנשיאות תתבסס על הרעיון לכינון משטר נשיאותי ,  ותכלול בתוכה מרכיבים שיקדמו את הרעיון ,  הם יגבו אותה .
 לפניות לכתב עמרי נחמיאס :  omri_n@walla.net.il 

לפיד נגד נתניהו : " אין מקום לדחות את הבחירות לנשיאות "
 יו"ר יש עתיד הודיע שהוא מתנגד ליוזמת ראש הממשלה לדחות את הבחירות לנשיאות בחצי שנה ולצמצם את סמכויות הנשיא . " זהו שינוי חוקתי שאין מקום שייעשה בחופזה וברגע האחרון ",  הסביר

