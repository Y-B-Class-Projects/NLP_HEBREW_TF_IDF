בנימין נתניהו נגד גינטר גראס : " אירן מהווה איום לשלום ,  לא ישראל "
 ראש הממשלה התבטא באופן חריג נגד זוכה פרס נובל לספרות ,  שטען כי ישראל היא סכנה לשלום העולמי : " זו השוואה מבישה שאומרת הרבה על מר גראס ",  אמר נתניהו
בצעד חריג ,  הגיב היום  ( חמישי )  ראש הממשלה בנימין נתניהו לדברי הסופר הגרמני גינטר גראס ,  זוכה פרס נובל לספרות ,  שפירסם שיר אנטי ישראלי בו הזהיר מהגרעין הישראלי וקרא לה  " סכנה לשלום העולמי ":   ? ההשוואה המבישה שערך גראס בין ישראל לבין אירן ,  משטר המכחיש את השואה וקורא להשמדת ישראל ,  אומרת מעט מאד על ישראל והרבה על מר גראס ",  אמר ראש הממשלה . " זוהי אירן ,  לא ישראל ,  המהווה איום לשלום העולם וביטחונו .  זוהי אירן ,  ולא ישראל ,  המאיימת בהשמדה על מדינות אחרות ?  .
" במשך שישה עשורים הסתיר מר גראס את עברו כחבר ב'וואפן אס.אס' ",  המשיך נתניהו . " לכן ,  אין זו כנראה הפתעה שהוא מגדיר את המדינה היהודית היחידה כאיום הגדול ביותר לשלום העולם ומתנגד להצטיידותה באמצעים להגנה עצמית .  אולם ,  אנשים הגונים בכל העולם צריכים לגנות בחריפות את ההצהרות הנבערות והמבישות הללו ". 
אמש כאמור פרסם גראס שיר במגזינים ובעיתונים בגרמניה ובאירופה בו טען כי מדיניות הגרעין הישראלית מהווה  " סכנה לשלום העולמי "  וכי על גרמניה שלא למכור צוללות מסוג  " דולפין "  לממשלת ישראל ,  עד שלא תקבל על עצמה פיקוח בינלאומי על הגרעין ,  כמו גם אירן .  לטענת גראס ,  לא התבטא בנושא עד היום בשל עברו הבעייתי :  גראס ,  יוצר  " תוף הפח "  המופתי ,  היה חבר בהיטלר יוגנד וכן לזמן מה גם ב-SS .
 השואה היא אחת מהחוויות העיקריות המעצבות את תודעתו הלאומית והאישית של ראש הממשלה ,  ובמרבית נאומיו הוא נוהג להשוות את האיום הגרעיני האירני לשואה ,  בין היתר על רקע הניסיון לגייס את מדינות המערב למאמץ לסיכול הגרעין . " 70 שנה אחרי השואה ,  רבים בעולם שותקים אל מול הצהרות אירן למחוק את ישראל מעל פני האדמה ?  אמר בטקס יום השואה הבינלאומי השנה בכנסת .  גם בחודש שעבר ,  בנאומו בוועידת אייפאק ,  הציג חלופת מכתבים בין איש הקונגרס היהודי העולמי לשר אמריקאי במלחמת בעולם השנייה ,  בו מוצגים נימוקי סירובה של ארה"ב לנקוט יד קשה ולהפציץ את מחנות ההשמדה הנאצים באירופה ;  אחר כך קבע ש-"2012 אינה 1944 ",  וש"הממשל האמריקאי היום הוא שונה ".  

בנימין נתניהו נגד גינטר גראס : " אירן מהווה איום לשלום ,  לא ישראל "
 ראש הממשלה התבטא באופן חריג נגד זוכה פרס נובל לספרות ,  שטען כי ישראל היא סכנה לשלום העולמי : " זו השוואה מבישה שאומרת הרבה על מר גראס ",  אמר נתניהו

