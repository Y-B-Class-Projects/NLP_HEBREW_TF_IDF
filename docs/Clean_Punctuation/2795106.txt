מת המחבל שביצע את הפיגוע בירושלים ;   " היה איש חמאס "
 הפלסטינים דיווחו שכוחות הביטחון פשטו על ביתו של עבד אל-רחמן שלודי מסילוואן ,  שהיה עצור בעבר בישראל .  הוא בן אחותו של ראש הזרוע הצבאית של חמאס לשעבר .  נתניהו הורה לתגבר הכוחות בבירה
המחבל החשוד שדרס והרג אתמול  ( רביעי )  תינוקת בת שלושה חודשים ופצע שבעה בני אדם נוספים סמוך לתחנת הרכבת הקלה בגבעת התחמושת שבצפון ירושלים הוא עבד אל-רחמן שלודי ,  בן 21 תושב סילוואן שבמזרח העיר .  שלודי היה מזוהה עם תנועת חמאס ואף היה עצור בידי ישראל בעבר בגין הפרות סדר .  לאחר הדריסה הוא נורה על ידי שוטרים ומת מפצעיו אמש בבית החולים שערי צדק ,  לאחר שאושפז במצב קשה עם דימום מסיבי בבטנו .
 עוד על הפיגוע בירושלים תיעוד מרגע הפיגוע :  הנהג דורס את הנוסעים בתחנהעדות מהפיגוע : " בסוף הנסיעה הוא פגע בעמוד והרכב נעצר "
 מקורות פלסטינים דיווחו שכוחות הביטחון הישראלים פשטו הערב על בית משפחתו של הדורס .  שלודי הוא בן אחותו של מוחי א-דין א-שריף ,  שנחשב בעבר לראש הזרוע הצבאית של חמאס .  על פי אותם מקורות הוא נעצר ל-16 חודשים בפברואר 2012 ובתחילת השנה הנוכחית הוא נעצר שוב לחודש .  
בעקבות האירוע ,  קיים הערב ,  ראש הממשלה בנימין נתניהו ,  התייעצות ביטחונית בהשתתפות השר לביטחון הפנים יצחק אהרונוביץ' ,  מפכ"ל המשטרה רב-ניצב יוחנן דנינו וראש השב"כ יורם כהן .  בתום ההתייעצות הנחה נתניהו לתגבר את כוחות הביטחון בירושלים נוכח התגברות המקרים הלאומניים בעיר . " כך פועלים שותפיו של אבו מאזן לממשלה ",  תקף נתניהו את יו"ר הרשות הפלסטינית . " זה אותו אבו מאזן שרק לפני ימים הסית לפגיעה ביהודים בירושלים ".  
יו"ר הבית היהודי נפתלי בנט הגיב בזעם לפיגוע ואמר : " נקמת דם תינוקת בת שלושה חודשים לא ברא השטן ".  נוכח התגברות מקרי האלימות הלאומנית בבירה ,  על משטרת ישראל והמשרד לביטחון פנים ,  לדבריו ,  צריכים להתייחס בהתאם  " לכל זריקת אבנים כאל אירוע טרור ,  אל כל שורף תחנת רכבת כטרוריסט ואל אויב שהוא רוצח תינוקות ". 
השר אורי אריאל הוסיף כי הפיגוע מהווה שיא באלימות בבירה בתקופה האחרונה . " המציאות בחודשים האחרונים של אירועי אלימות חוזרים ונשנים בירושלים על ידי בני מיעוטים חייבת להיפסק ",  אמר . " זה התחיל מזריקות אבנים ובקבוקי תבערה והמשיך להידרדר ,  והיום לצערנו דם יהודי נשפך .  אני דורש מראש הממשלה ומהשר לביטחון הפנים לפעול בתקיפות נגד מי שפוגע באזרחי ישראל ולתגבר את הכוחות בירושלים ולטפל בצורה הקשה ביותר בהידרדרות הביטחון בעיר הבירה ".  
התינוקת שנהרגה פונתה תחילה עם פגיעת ראש לבית החולים הר הצופים בירושלים ,  שם נלחמו הרופאים על חייה במשך שעה אולם בהמשך נקבע מותה .  שני צעירים בשנות ה-20 לחייהם ,  אחד מהם אביה של התינוקת ,  אושפזו שם אף הם במצב קל .  אשה כבת 30 במצב קשה עם פגיעת ראש ,  מורדמת מונשמת ,  אושפזה בבית החולים הדסה עין כרם ,  יחד עם שני פצועים קל נוספים .  אשה כבת 50 פונתה במצב בינוני עם פגיעות בגפיים לבית החולים שערי צדק .  המחבל מאושפז אף הוא .  אחרי התקרית ,  האזור נסגר לתנועת כלי רכב .
 דבורה רותם ,  שהייתה עדה לפיגוע ,  סיפרה לוואלה !  חדשות : " הייתי בדרכי לתחנת הרכבת הקלה ,  כשפתאום שמעתי אנשים צורחים וראיתי רכב שנתקע במעקה ובעמודים - כמה שניות אחרי שהוא פגע באנשים שהיו על המדרכה ".  עוד הוסיפה : " שמעתי יריות ,  וחשבתי שמדובר בהמשך לפיגוע ,  לכן השטתחתי על הרצפה .  רק לאחר מכן הבנתי שהיריות היו של השוטר שפגע במחבל ".   
" המחבל פגע בהולכי רגל ופצע שמונה אנשים בדרגות שונות .  כולם בבתי חולים ",  אמר דובר מחוז ירושלים במשטרה , " בסוף הנסיעה הוא פגע בעמוד והרכב נעצר .  המחבל ניסה להימלט ,  שוטר זיהה אותו וביצע מרדף אחריו ,  הוא הגיע לאזור בלי אנשים ,  ביצע ירי ופצע אותו .  הוא פונה לבית החולים שערי צדק .  מירי השוטר אף אחד מהאזרחים לא נפצע כי הירי בוצע מעבר לכביש ". 
בהכנת הידיעה השתתף אבי יששכרוף
 ( עדכון ראשון :  20:20 )  

מת המחבל שביצע את הפיגוע בירושלים ;   " היה איש חמאס "
 הפלסטינים דיווחו שכוחות הביטחון פשטו על ביתו של עבד אל-רחמן שלודי מסילוואן ,  שהיה עצור בעבר בישראל .  הוא בן אחותו של ראש הזרוע הצבאית של חמאס לשעבר .  נתניהו הורה לתגבר הכוחות בבירה

