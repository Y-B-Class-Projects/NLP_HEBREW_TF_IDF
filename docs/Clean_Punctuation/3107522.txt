התביעה נגד שרה נתניהו :  סיפורה של שפחה או תעלול יחצ"ני ? 
הסתרת שמה של התובעת משל הייתה קורבן עבירת מין ,  כינויה  " שפחה "  במסמך משפטי והצעת העבודה לעדת התביעה בתיק ,  מעלה ריח לא נעים של אופורטוניזם .  גם אם העובדת לא  " חיפשה לתבוע ",  הפעם ראוי להדהד את את השאלות שעולות מטעם מגיניו של נתניהו
מעצם העובדה שהתלונות שפורטו בכתב התביעה של התובעת החדשה נגד שרה נתניהו הן זמירות ישנות ,  אפשר להניח שיש משהו בבסיסן .  ומה פתאום היא תובעת רבע מיליון שקל על חודש עבודה ?  טוענים כנגדה ,  ועוד חודש שהיו בו חגים  ( אם כי גם ראש השנה ,  בחלקו ,  וגם יום כיפור נפלו על סופי שבוע )  .  אז זה ברור שסכום התביעה גבוה ,  כי הטענות קשות וכי ממילא ,  המשרד המייצג את התובעת ,  של עורכת הדין נעמי לנדאו ,  מייצג אותה פרו-בונו - כך שיש להניח שהוא גם משלם את האגרה ,  שצומחת ככל שסכום התביעה גבוה .  אלא שבמקרה הזה ,  ראוי להדהד גם את השאלות שעולות מטעם מגיניו של נתניהו .  גם אם המשרד המתנדב אכן גויס על ידי מכריה של התובעת ,  שהמליצו על עורכת דין לנדאו לנוכח הצלחותיה הקודמות בבית הדין לעבודה בכל הנוגע להעסקת עובדים במעון ראש הממשלה ,  ולא  " חיפש לתבוע "  כפי שמאשים צוות התגובות של משפחת נתניהו ,  הרי שמהתנהלות הפרקליטים עולה ריח לא נעים של אופורטוניזם .  לכל אורך כתב התביעה מכונה התובעת  " השפחה ".  במסמכים משפטיים נהוג לכנות את הצדדים על פי תפקידם בהתדיינות המשפטית ולא על פי פרשנויות או תחושות ,  כך שכינויה  " השפחה "  ולא  " התובעת "  אינו אלא תעלול יחצנ"י מעורר עניין אך גם מטריד .  
מן הסתם השימוש במילה  " שפחה "  מתאר את תחושותיה של התובעת ,  כפי שעולה מכתב התביעה ,  אבל גם מהדהד את הסדרה הפופולרית והאפלה ששודרה לאחרונה באחד מערוצי הטלוויזיה ,  ומתארת מציאות דיסטופית שבה הנשים הן שפחות של מעמד השליטים .  לתחושה של ניצול הזדמנות מצטרפת גם העברת כתב התביעה לעיתון כשהתובעת מוזכרת רק בראשי תיבות , " כדי להגן על פרטיותה ",  כפי שהסביר אחד מפרקליטיה ,  כאילו הייתה קורבן של עבירת מין ששמה אסור בפרסום ,  אך בד בבד הותרת שמה גלוי ומתנוסס בראש אחד המסמכים שצורפו לתביעה כנספחים .  המשרד המייצג ,  המצויד גם באיש יחסי ציבור ,  התנדב לממן את התביעה .  לשאלתי את איש יחסי הציבור כמה מקרים נוספים מיוצגים בחינם על ידי המשרד ,  נעניתי כי  " זה לא התיק הראשון שהוא פרו בונו במשרד נעמי לנדאו ושות' .  היו לפניו ויהיו בעתיד ,  כחלק מתפיסה של המשרד לסייע ולעזור היכן שניתן ".  ברור למה שהתובעת תרצה את המשרד הספציפי ,  או למה הופנתה אליו מלכתחילה ,  שכן הצלחתו בתביעות התעמרות בעבודה במעון ראש הממשלה כבר הוכחה ,  ומן הסתם כל תובע יחפש את עורך הדין המוסמך ,  המוכשר והמנוסה ביותר לקידום תביעתו .  מנגד ,  אין ספק שיש לא מעט מקרי צדקה קשים לא פחות .  
הטענה כי מדובר במזימה פוליטית ,  אולי איננה נכונה ,  אי אפשר להתעלם מהעדויות החוזרות ונשנות על הטרלול במעון ראש הממשלה ,  אבל דווקא בגלל טענות אלה ,  התובעים- ובוודאי עורכי הדין המנוסים המייצגים תובעת שכל עניינה הוא פיצוי על סבלותיה - צריכים היו לנקוט משנה זהירות ולשמור גם למראית עין על ניקיון ההליכים .  יחד עם הגילוי החדש שלפיו הציע איש יחסי הציבור משרה לאחת מעדות התביעה ,  לדבריו  " כדי לסייע לה ",  עולה התחושה כי התנהלות מיצגיה של התובעת שנובעת אולי מהלהיטות לצבור נקודות ביחסי ציבור הטילה על התביעה צל של רדיפה פוליטית ,  או לכל הפחות ניצול מצוקתה של העובדת לאינטרסים זרים .  שתי האפשרויות מזיקות מאוד לתובעת ,  ולכל מי שטוען שמדובר פה אך ורק בניסיון למנוע התעמרות בעובדים .  

התביעה נגד שרה נתניהו :  סיפורה של שפחה או תעלול יחצ"ני ? 
הסתרת שמה של התובעת משל הייתה קורבן עבירת מין ,  כינויה  " שפחה "  במסמך משפטי והצעת העבודה לעדת התביעה בתיק ,  מעלה ריח לא נעים של אופורטוניזם .  גם אם העובדת לא  " חיפשה לתבוע ",  הפעם ראוי להדהד את את השאלות שעולות מטעם מגיניו של נתניהו

