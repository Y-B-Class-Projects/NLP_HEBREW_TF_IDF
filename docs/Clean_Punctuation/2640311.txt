ארגון ההורים הארצי ללפיד :  הימנע מפגיעה בחינוך
בתגובה לקיצוצים הצפויים בדמות הגדלת תשלומי הורים והקפאת התכנית לסבסוד ספרי לימוד ,  שצפויים להכביד על משקי הבית ,  הודיע יו"ר הארגון כי יילחם בגזרה : " נפגין בבתי הספר "
 תכנית הקיצוצים שפרסם אתמול  ( שלישי )  משרד האוצר כוללת בתוכה גם הגדלה של תשלומי הורים והקפאה של הרחבת התכנית לסבסוד ספרי לימוד .  הורים רבים עדיין מנסים לפענח את המשמעות של הגזרות הללו על התקציב המשפחתי ,  אולם נראה שכל תוספת מכבידה שכזו על ההוצאות לא תעבור בשקט .
 ארגון ההורים הארצי ,  שמייצג הורים רבים ברחבי הארץ ,  כבר הודיע כי יילחם בגזירה .  יו"ר הארגון ,  עו"ד גדעון פישר ,  אמר כי ארגונו קורא להורים ,  מורים ותלמידים ללבוש חולצה שחורה ביום שישי הקרוב לבית הספר . " ארגון ההורים קורא לראש הממשלה ולשר האוצר להימנע מפגיעה במערכת החינוך ,  אנו ההורים מחויבים לשמור על חינוך ילדינו ועל עתידם ,  היום הוציא ארגון ההורים קריאה לכל מערכת החינוך :  הורים ,  מורים ,  תלמידים ,  סטודנטים וחניכי תנועות הנוער ,  בואו נפגין את מחאתנו ביום שישי הקרוב כיום כואב לחינוך בישראל ,  בואו כולנו נלבש חולצות שחורות בהגיענו למוסדות החינוך על מנת לצעוק את כאבנו על הפגיעה הקשה במערכת החינוך ".  
הגזירות כוללות בתוכן גם הקפאה של פרויקטים שונים במערכת החינוך ,  ובראשם פגיעה של כ-200 מיליון שקלים מתקציב היישום של דו"ח ועדת טרכטנברג בנושא הצהרונים .  ועדת טרכטנברג קבעה בשנה שעברה כי החל משנת הלימודים תשע"ג יופעלו מסגרות לימודיות נוספות בשעות אחר הצהריים לבני 9-3 בשלושת האשכולות החברתיים כלכליים הנמוכים ,  ובאופן חלקי באשכול החברתי-כלכלי הרביעי ,  תוך פריסה הדרגתית בשאר האשכולות בתוך חמש שנים .  
כעת קובעת התכנית הכלכלית של משרד האוצר כי מסגרות אלה יופעלו מעתה רק לגילאי 8-3  ( כיתות א' ו-ב' )  ולא לילדים בני 9  ( כיתה ג' )  ,  ורק ביישובים המדורגים באשכולות החברתיים-כלכליים הנמוכים  ( 1-3 )  .  כלומר ,  בשנת תשע"ג החל תהליך הדרגתי שכלל 81 יישובים בדרגות 3-1 ופיילוט שנערך בירושלים ליישובים ברמה 4 .  התכנית תוקפא בשלב זה ולא יתווספו אליה יישובים נוספים .  כמו כן ,  הוקפאו תכניות יום לימודים ארוך ,  פיצול שעות הלימוד בכיתות א' ו-ב' ופרויקטים נוספים אחרים .  
קיצוץ נוסף שכפי שמסתמן לא יעבור בשתיקה הוא ביטול נקודות הזיכוי לאקדמאים .  על פי החוק ,  אדם שסיים תואר אקדמי ראשון ושני או לחלופין בוגר מסלול ישיר לתואר שלישי ,  מקבל הטבה בדמות נקודת זיכוי במס אחת בגין שנות הלימוד בתואר ראשון או מחצית נקודת זיכוי במס בגין שנות הלימוד בתואר שני .  על פי התכנית הכלכלית ,  תבוטל הטבה זו .  
בדברי ההסבר לביטול נכתב : " ההטבה מנוצלת על ידי בעלי השכלה גבוהה או בעלי מקצוע אשר נמנים עם שכבת מקבלי שכר גבוה יחסי ,  ונותנת הטבה זהה בלי להתייחס לנתונים נוספים .  ההטבה אינה מייצרת תמריץ חיובי לרכוש השכלה אקדמית או לימוד מקצוע ,  שכן מדובר בהטבה שמוענקת ליחיד בתום הלימודים והיא אינה משפיעה על מצבו הכלכלי בזמן הלימודים ,  ואיננה תורמת למשק ברמה הכלכלית ".  עוד נכתב כי יישום ההחלטה יביא לתוספת הכנסות של כ-644 מיליון שקלים בשנה .
 נגד החלטה זו יצא יו"ר התאחדות הסטודנטים אורי רשטיק ,  שטען כי היא נוגדת את עמדתו הרשמית של לפיד ,  אשר  " הציב את האדם העובד בלב תכנון התקציב לשנה הקרובה ".  עוד אמר רשטיק כי מדובר בגזרה אכזרית של 2,616 שקלים לאדם בשנה . " שר האוצר הבטיח רק לפני חודש שלא לפגוע בציבור הסטודנטים .  אנו קוראים ללפיד לא לתת יד לעוול הזה ,  שיפגע במעמד היצרני בישראל .  הסטודנטים והסטודנטיות ממשיכים לעמוד על המשמר ,  ולא ניתן שיפגעו באדם העובד בתחילת הקריירה שלו ".  

ארגון ההורים הארצי ללפיד :  הימנע מפגיעה בחינוך
בתגובה לקיצוצים הצפויים בדמות הגדלת תשלומי הורים והקפאת התכנית לסבסוד ספרי לימוד ,  שצפויים להכביד על משקי הבית ,  הודיע יו"ר הארגון כי יילחם בגזרה : " נפגין בבתי הספר "
 
