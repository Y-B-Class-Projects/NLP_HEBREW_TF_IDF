בנט תוקף : " מתנחלים יחיו בפלסטין ?  אובדן עשתונות ערכי "
 שר הכלכלה התייחס לאפשרות שנתניהו יאשר הישארות מתנחלים במדינה הפלסטינית שתוקם ,  כפי שפורסם לראשונה בוואלה !  חדשות . " לא עברנו 2,000 שנות גלות כדי לחיות תחת אבו מאזן "
" הרעיון שיישובים יהודים יחיו תחת ריבונות פלסטינית ,  כפי שיצא מלשכת ראש הממשלה ,  חמור ביותר ומשקף אובדן עשתונות ערכי ",  כך התבטא אמש  ( ראשון )  יו"ר הבית היהודי ,  נפתלי בנט ,  בתגובה לאפשרות שראש הממשלה בנימין נתניהו יציע להותיר מתנחלים תחת ריבונות המדינה הפלסטינית שתוקם - כפי שפורסם לראשונה בוואלה !  חדשות .
 היוזמה של נתניהו נועדה כדי למנוע פינוי מתנחלים יהודים מבתיהם ,  אולם את שר הכלכלה זה לא מספק . " 2,000 שנות כיסופים לארץ ישראל לא עברו כדי לחיות תחת שלטונו של אבו מאזן .  מי שמעלה על דעתו חיי יהודים בארץ ישראל תחת שלטון פלסטיני שומט את הקרקע תחת ישיבתנו בתל אביב ",  הוסיף בנט וסיכם : " אני קורא לראש הממשלה להזים מיד רעיון חמור זה ".  
עוד על תהליך השלוםלבני לבנט : " ביקורת על התנחלויות אינה אנטישמיות"קרי : " ישראל לא תיסוג אם תקבל עוד עזה בגדה"נתניהו : " לטנגו צריך שניים ,  לשלום במזרח התיכון צריך שלושה "
 לצדו של בנט התייצבה הערב גם סגנית שר התחבורה ציפי חוטובלי שהזהירה כי רעיון כזה יזכה את נתניהו בהתנגדות חריפה מבית . " תכנית מדינית שתפקיר את ההתיישבות היהודית לריבונות פלסטינית לא תקבל גיבוי פוליטי בליכוד ",  אמרה חוטובלי , " ההתחייבות לא לעקור ישובים אינה מספיקה .  חשוב שהריבונות הישראלית תישמר ".  
סגן שר החוץ ,  זאב אלקין ,  אמר כי  " רק מי שמסוגל לחיות באשליה ש'גר זאב עם כבש' ושניתן להפקיר את חייהם של מאות אלפי אזרחי מדינת ישראל לחסדם של מבצעי הלינץ' מרמאללה ,  מסוגל באמת להאמין שניתן לדאוג לבטחונם של תושבי גוש דן ומרכז הארץ במקרה של הקמת מדינה פלסטינית ".  לדבריו , " ההצעות של הגורמים האנונימים מלשכת ראש הממשלה עומדות בניגוד מוחלט לתפיסה הציונית ". 
סגן שר הביטחון ,  ח"כ דני דנון ,  אמר כי את הרעיון של הישארות תחת ריבונות פלסטינית  " לא הייתי מאחל לשונאיי ".   " מי שחושב שיהודים יחיו תחת שליטה פלסטינית ביהודה ושומרון מוזמן לנסות ולבקר היום בעזה ולהבין את המשמעות של 'סובלנות' במזרח התיכון .  איפה שלא תהיה נוכחות ואחריות צבאית לא יהיה בטחון לאף יהודי ",  הוסיף .
 גם באופוזיציה היה מי שביקר את ההצעה .  ח"כ עמר בר לב  ( העבודה )  ,  טען כי מדובר ברעיון לא ישים . " בעולם המציאותי שבו אותם התושבים שישארו בגבולות המדינה הפלסטינית הם דווקא אותם המתנחלים הקיצוניים ,  מדובר בשאלה של דקות ,  שעות או לכל היותר ימים עד שתפרוץ אלימות ואנו נידרש להגן על אזרחינו ולקחת עליהם אחריות ".  לדברי בר לב , " במצב העניינים הנוכחי עלינו לחתור להיפרדות מהפלסטינים למען המשך קיום החזון הציוני ובכך רק יתחיל התהליך של סיום הסכסוך שיקח עשורים רבים ".  
ראש הממשלה נתניהו הצליח לבלבל מאזינים רבים בארץ ובעולם ,  כשאמר בפורום הכלכלי העולמי בדאבוס כי אין בכוונתו לפנות אף מתנחל מביתו בגדה המערבית ,  גם לא במסגרת הסכם שלום עם הפלסטינים . " אין לי כוונה לפנות אף יישוב ולעקור מביתו אף ישראלי ",  אמר נתניהו בתשובה לשאלה על פינוי התנחלויות מבקעת הירדן .  נתניהו אמנם אמר דברים דומים בעבר ,  כולל בראיון לוואלה !  חדשות לפני הבחירות האחרונות - אך הפעם הוא אמר את הדברים אל מול כלי תקשורת מרחבי העולם בפסגה הבינלאומית בשוויץ .
 הפרשנות לאותה אמירה של נתניהו נעוצה כאמור בהצעה שהעלה ראש הממשלה בשיחותיו עם שר החוץ האמריקני ,  ג'ון קרי ,  לפיה המתנחלים מחוץ לגושי ההתיישבות יוכלו להישאר בבתיהם לאחר הקמת פלסטין .  לוואלה !  חדשות נודע כי גורמים שעודכנו בפרטי שיחותיהם האחרונות של השניים אמרו שקרי לא דחה את הצעותיו של נתניהו על הסף ,  וכי האמריקנים אף העבירו חלק מהן לצד הפלסטיני .
 הפלסטינים ,  לעומת זאת ,  דחו על הסף את רוב הרעיונות שהועברו להם על ידי האמריקנים - החל מחכירת ההתנחלויות  ( כפי שפורסם בעבר בערוץ 2 )  ועד לפינוין באופן הדרגתי לאורך תקופה ארוכה מאוד .  גורם ישראלי אמר : " האפשרות היחידה שאולי תעלה לדיון ברמאללה היא השארת המתנחלים תחת אחריות וריבונות פלסטינית מלאה ",  כולל בתחום הביטחוני .  מן הצד הפלסטיני ,  גורם המקורב לאבו מאזן אמר לוואלה !  חדשות : " עוד מוקדם לדון בסוגיה הזו .  קודם נתניהו צריך להוכיח שהוא באמת מתכוון לפנות את רוב ההתנחלויות ,  אחר כך נדון באפשרויות שיעמדו בפני המתנחלים ". 
 ( עדכון ראשון :  20:53 )  

בנט תוקף : " מתנחלים יחיו בפלסטין ?  אובדן עשתונות ערכי "
 שר הכלכלה התייחס לאפשרות שנתניהו יאשר הישארות מתנחלים במדינה הפלסטינית שתוקם ,  כפי שפורסם לראשונה בוואלה !  חדשות . " לא עברנו 2,000 שנות גלות כדי לחיות תחת אבו מאזן "
 
