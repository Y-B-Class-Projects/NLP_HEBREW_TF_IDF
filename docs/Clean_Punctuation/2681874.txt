ראש אמ"ן לשעבר מזהיר :  לא להכשיל המו"מ עם איראן
לרגל פגישת נתניהו עם אובמה ולקראת נאומו באו"ם ,  התריע אלוף במיל' עמוס ידלין מפני חזרה על הקו האדום שהציב לטהראן . " יש נכונות באיראן לוותר על האופציה הגרעינית הצבאית "
  ( נתניהו מגיע לבית הלבן ,  אתמול )  
לרגל ביקורו של ראש הממשלה בנימין נתניהו בימים אלה בארצות הברית ולקראת נאומו היום  ( שלישי )  בעצרת הכללית של האו"ם ,  שיגר ראש אמ"ן לשעבר ,  אלוף  ( במיל' )  עמוס ידלין ,  פנייה לראש הממשלה .  במאמר שכתב הדגיש ידלין ,  כיום ראש המכון למחקרי ביטחון לאומי ,  כי על נתניהו להיזהר שלא לתמרן עצמו לעמדת מכשול שתפריע להשגת הסכם בין הממשל האמריקני ואיראן , " יש להתמקד במהות ההסכם ולא בתהליך ",  כתב ידלין ,  והוסיף : " איננו יודעים מה מסתתר מאחורי הנכונות של הנשיא חסן רוחאני להגיע להסדר ".  
ידלין אף העריך כי ייתכן שקיימת נכונות מצד המשטר בטהראן לוותר על האופציה הגרעינית הצבאית או לנסות לשמר אותה בדרך אחרת ,  כזו שתפחית את המחירים עבור איראן .  הוא אף מנה עשר נקודות חשובות לפגישת נתניהו עם אובמה ולנאומו בעצרת האו"ם ,  ובהן :  גישה חיובית ולא שלילית ;  ההידברות והמשא ומתן הם כלים לגיטימיים וחשובים ;  התייחסות לשקיפות ופיקוח על התכנית ;  ו"פיקוח ושקיפות טובים כל עוד ההסכם בתוקף ".  עוד ציין ידלין כי חשוב גם לסכם עם אובמה מה תהיה תגובת המערב להפרה עתידית של ההסכם על ידי האיראנים .  
ביקור נתניהו בארה"ב - כותרות אחרונות בנושאהסכמה בין נתניהו לאובמה ?  המחלוקת מעבר לפינהאובמה : " נתייעץ עם ישראל במהלך המשא ומתן עם איראן"מהמרגל ועד רוחאני : " הימים הדרמטיים "  של נתניהו 
ידלין אף גורס כי  " חשוב שהפיקוח יהיה מעוגן בזכות לאתר ולפקח על אתרים חשאיים שבהם האיראנים מפרים את ההסכם .  בד בבד סבור ידלין כי  " יש לוודא שמתקן ההעשרה בפורדו והכור הגרעיני באראק אינם משמשים נקודת זינוק לפצצה במקרה של פרישת איראן מההסכם ".  
לטענת ידלין ,  אין לקבל הסכם שיאפשר הפעלה של  " מעל 10,000 צנטריפוגות ישנות ,  פעילות ומעשירות ואלפי צנטריפוגות חדישות יותר עם תפוקת העשרה גבוהה יותר ,  וחומר אשר אם יועשר לרמה צבאית יספיק לשבע-תשע פצצות ".  
עוד טוען ידלין כי  " הקפאה בהיקף זה ושימור פורדו הם בסיס מצוין להסתערות איראנית קצרה ומוגנת לכיוון הפצצה בכל רגע שהם יבחרו לפרוש מההסכם ".  ידלין מזהיר כי  " אסור שהתהליך יהיה ללא מועד סיום מוגדר .  איראן עלולה לחזור לטקטיקות המשא ומתן של קניית זמן ,  שאותו היא מנצלת להרחבה ולהעמקת תכנית הגרעין שלה על כל ממדיה ".  
עוד טוען ידלין כי מומלץ לנתניהו לא לחזור על שגיאת ה"קו האדום "  החד-ממדי שהציב לאיראן .  במאמרו מייחס ידלין חשיבות רבה להשפעת איראן על המזרח התיכון ,  בדגש על המאמץ בסוריה ובעיראק .  כמו כן הוא סבור כי את המשא ומתן בין ישראל והפלסטינים לא ניתן לנתק מההסכם עם איראן . " גם אם מדובר בתרגיל הונאה איראני ,  יש לכך יתרונות אסטרטגיים .  אך אם יושג הסכם ,  יכול הסכם טוב להרחיק את איראן מהפצצה ",  הוא מסכם .
 לפניות לכתב :  amirbohbot@walla.com 

ראש אמ"ן לשעבר מזהיר :  לא להכשיל המו"מ עם איראן
לרגל פגישת נתניהו עם אובמה ולקראת נאומו באו"ם ,  התריע אלוף במיל' עמוס ידלין מפני חזרה על הקו האדום שהציב לטהראן . " יש נכונות באיראן לוותר על האופציה הגרעינית הצבאית "
 
