כך תאושר עסקת שליט - שלב אחר שלב
גורם המעורה בפרטים תיאר בפני וואלה !  חדשות את הליך אישור עסקת שליט והעריך : " ברגע שהעסקה תעבור בשביעייה היא אוטומטית תעבור בקבינט ,  בממשלה ובכנסת "
" ההחלטה הסופית בנוגע לעסקת שליט תתקבל בשביעייה ",  כך אמר אמש  ( ראשון )  גורם המעורה בפרטים לוואלה !  חדשות .  על פי הגורם , " אף על פי שהשביעייה איננה פורום מחייב ושאין לא שום תוקף חוקי ,  חבריה הם שיחליטו בסופו של דבר על קבלתה של העסקה או דחייתה ".  
" השביעייה היא אומנם פורום להתייעצות בלבד ",  הסביר הגורם , " אולם החשיבות של הפורום הזה היא שברגע שנוצרת בו הסכמה על מתווה העסקה ,  אז באופן אוטומטי מתגבש הרוב לאישורה או דחייתה בקבינט ".  הגורם ציין כי  " בכל מקרה ,  רק לאחר שתתקבל החלטה בשביעייה הקבינט יתכנס ויאשר את העסקה .  הנחת העבודה היא שברגע שתהיה הסכמה בשביעייה תהיה הסכמה בקבינט ".  
" עם זאת ",  הדגיש הגורם , " נתניהו חייב לקבל תמיכה של כל שבעת השרים בטרם יעביר את העסקה לקבינט .  אם שר מהשביעייה מצביע נגד ,  זה מעמיד בסכנה את הרוב בקבינט ".  הגורם העריך כי  " הסיבה שפורום השביעייה נפגש היום כל כך הרבה פעמים היא שראש הממשלה מנסה לשכנע את כלל חברי הפורום להצביע בפה אחד ",  והוסיף כי  " מספיק שחבר אחד יתנגד והוא לא יעלה את זה להצבעה .  בלי רוב מוחלט נתניהו לא ילך על המהלך כי רק אז זה יבטיח לו שההצבעה תעבור לאחר מכן בהסכמה ". 
הגורם מסביר כי לאחר שהושגה הסכמה של כל חברי פורום השביעייה ,  הדרך לאישור העסקה סלולה . " החלטת הקבינט היא החלטה חוקית .  נכון שהחלטה מהסוג הזה תבוא גם להחלטת הממשלה ,  מכיוון שמדובר בהחלטה חשובה .  אישור השביעייה מבטיח את אישור הקבינט וכך מובטח גם אישור הממשלה ",  ציין הגורם .
 לאחר ההצבעה בממשלה ,  תעבור העסקה להצבעה בכנסת ,  בה גם כן יהיה רוב אוטומטי לאישורה . " הקואליציה מחוייבת להצביע בעד אישור העסקה .  גם אם מישהו מהקבינט או מהממשלה יצביע נגד בהצבעה בממשלה ,  הוא מחויב להצביע בעד בכנסת ברגע שהממשלה תאשר .  שר שמצביע בכנסת נגד החלטת הממשלה לא ממשיך לכהן כשר ".  עוד טוען הגורם כי  " הסיכוי שזה לא יעבור הוא קלוש מאוד ,  כי המוטיבציה לסגור את העסקה היא מאוד גבוהה ". 

כך תאושר עסקת שליט - שלב אחר שלב
גורם המעורה בפרטים תיאר בפני וואלה !  חדשות את הליך אישור עסקת שליט והעריך : " ברגע שהעסקה תעבור בשביעייה היא אוטומטית תעבור בקבינט ,  בממשלה ובכנסת "
 
