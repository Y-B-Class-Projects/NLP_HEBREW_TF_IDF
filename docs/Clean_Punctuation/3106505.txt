עו"ד יצחק מולכו ,  שליחו המיוחד של נתניהו ,  הודיע על פרישה מתפקידו
יועצו של ראש הממשלה ,  הממלא את תפקידו בהתנדבות מאז 2009 וניהל את המגעים מול הפלסטינים ומול הממשל בארה"ב ,  יעזוב בעוד כארבעה חודשים .  המדינה אמורה להשיב מחר לעתירה בבג"ץ נגד המשך כהונתו .  נתניהו : " שלא בנפש חפצה ולנוכח עמדתך הנחושה ,  החלטתי להיעתר לבקשתך "
 עורך דין יצחק מולכו ,  שליחו המיוחד של ראש הממשלה בנימין נתניהו ,  הודיע היום  ( רביעי )  על פרישה מתפקידו ,  בתום למעלה משמונה שנים .  מולכו ,  הממלא את תפקידו בהתנדבות ,  יסיים את תפקידו בפברואר 2018 .
 במכתב הפרישה שהועבר לראש הממשלה ,  כתב מולכו : " אני רוצה לנצל את ההזדמנות הזאת על מנת להודות לך מקרב לב על כך שאפשרת לי לשרת את המדינה תחת הנהגתך הבוטחת ועל האמון הרב שנתת בי בעשותי כן ".  מולכו כינה את תפקידו  " שירות לאומי ". 
מולכו הוא שותפו למשרד של עורך דין דוד שמרון ונשוי לאחותו ,  והשניים מלווים את נתניהו בדרכו הפוליטית משנות התשעים .  שמרון ,  המייצג את נתניהו בענייניו הפרטיים ,  נחקר בחודשים האחרונים כחשוד בפרשת הצוללות ,  תיק 3000 .  המדינה הייתה אמורה להשיב מחר לעתירה שהוגשה לבג"ץ בדרישה להסביר מדוע נמשכת העסקתו של מולכו כיועץ מדיני לראש הממשלה ,  לנוכח חקירת שמרון .  מלשכת ראש הממשלה נמסר כי מולכו ביקש לראשונה לסיים את תפקידו כבר לפני שנה ,  אך לבקשת נתניהו ,  נשאר בתפקיד .  
עוד בוואלה !  NEWS:דוח מבקר המדינה :  עשרות גשרים בסכנת קריסה - ובזבוז של מיליארדיםההצבעה על החוק הצרפתי תידחה ;  יקודם חוק איסור המלצות משטרהראש עיר בצפון נסע במהירות 182 קמ"ש - רישיונו נשלל לשנה וחצי 
מולכו פעל כשליח מדיני של נתניהו כבר בכהונתו הראשונה וניהול שיחות עם יאסר ערפאת בשנות התשעים .  עם שובו של נתניהו ללשכת ראש הממשלה ב-2009 שב גם מולכו לתפקידן הישן ,  ובשמונה השנים האחרונות הוא מנהל את המגעים מול הפלסטינים ומול ממשל אובמה וטראמפ .
 נתניהו כתב למולכו : " שלא בנפש חפצה ולנוכח עמדתך הנחושה ,  החלטתי להיעתר לבקשתך .  איני צריך למנות את המשימות המדיניות הרגישות והחשובות שביצעת .  עשית זאת תוך שילוב נדיר של כשרון ,  ניסיון וידע מקיף ועמוק של הסוגיות .  טרם הגיעה העת לחשוף את כל פעולתך ,  אך בטוחני שכשרגע זה יגיע אזרחי ישראל יעריכו עד מאוד את תרומתך .  אין פלא שאני ושרי הממשלה שמכירים את פועלך רוחשים לך הערכה עמוקה .
" מנהיגים רבים דיברו בפני בשבחך ,  וציינו שתמיד יכולים היו לשוחח עמך בחופשיות ,  כי מעולם לא חיפשת לעצמך פרסום כלשהו על תרומתך ועשייתך הגדולה .  כמו אביך לפניך ,  עשית עבור המדינה - כשרות לאומי ובהתנדבות ".  

עו"ד יצחק מולכו ,  שליחו המיוחד של נתניהו ,  הודיע על פרישה מתפקידו
יועצו של ראש הממשלה ,  הממלא את תפקידו בהתנדבות מאז 2009 וניהל את המגעים מול הפלסטינים ומול הממשל בארה"ב ,  יעזוב בעוד כארבעה חודשים .  המדינה אמורה להשיב מחר לעתירה בבג"ץ נגד המשך כהונתו .  נתניהו : " שלא בנפש חפצה ולנוכח עמדתך הנחושה ,  החלטתי להיעתר לבקשתך "
 
