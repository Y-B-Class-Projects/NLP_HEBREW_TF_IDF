 " 100 המשפיעים "  של טיים :  ביבי ,  ביבר ונסראללה
ברשימת  " 100 האנשים המשפיעים "  של מגזין טיים ,  ניתן למצוא השנה לצד רה"מ נתניהו את אובמה ,  את מייסד ויקיליקס ,  את אופרה ווינפרי ואת ג'סטין ביבר ,  כמו גם את הנסיך וויליאם וליאו מסי
כמדי שנה ,  פרסם היום  ( חמישי )  המגזין האמריקאי  " טיים "  את רשימת מאה האנשים המשפיעים בעולם במהלך השנה האחרונה .  את ישראל מייצג ברשימה ראש הממשלה ,  בנימין נתניהו ,  עליו נכתב כי הוא  " קשה לפענוח ". 
לצד הפוליטיקאים ,  השחקנים והספורטאים ,  בולט ברשימה שמו של ואאל גנאים ,  איש המחשבים שהצית את המחאה שהובילה לפרוץ ההתקוממות במצרים ,  שבסופו של דבר הביאה להדחתו של הנשיא חוסני מובארק .  כמו כן ,  הוכתרו כ"משפיעים "  מנכ"ל פייסבוק מרק צוקרברג ומנכ"ל גוגל לארי פייג' ,  לצד מייסד אתר ההדלפות ויקיליקס ג'וליאן אסאנג' ,  ואשת התקשורת אריאנה הפינגטון .
 בתחום הבידור ,  שם מפתיע יחסית שנכלל ברשימה הוא זה של השחקנית איימי פוהלר  ( "מחלקת גנים ונוף ")  .  שמות קלאסיים יותר הם של הזמרים סטינג ופטי סמית' ,  ושל השחקנים מאט דיימון וקולין פירת' ,  כמו גם של בעלת אימפריית הטלוויזיה אופרה ווינפרי .  שניים אחרים שהוכתרו כשני האנשים המשפיעים ביותר בעולם הם כוכב הפופ הדרום-קוריאני  " ריין ",  וסנסציית הנערות הבינלאומית ג'סטין ביבר .  עוד נכללו ברשימה :  מעצב האופנה טום פורד ,  ויוצר הסדרה  " מד מן "  מתיו ווינר ,  הכדורגלן ליאונל מסי ,  האמן הסיני הנרדףיי איי וויי-וויי והזוג המלכותי ,  הנסיך וויליאם והגברת קייט מידלטון .
 בתחום הפוליטי והמסורתי יותר ,  נכללו ברשימה מנהיגים כנשיא ארצות הברית ברק אובמה  ( ורעייתו מישל )  ,  נשיא צרפת ניקולא סרקוזי ומנהיגת הימין הקיצוני במדינה מארין לה פאן ;  בנוסף להם צוינו ראש ממשלת אנגליה דיוויד קמרון ,  קנצלרית גרמניה אנגלה מרקל ונשיאת ברזיל דילמה רוסף ,  כמו גם סייף אל-איסלם קדאפי ,  בנו של שליט לוב .  בנוסף להם ,  זכו בתואר הנכסף מזכ"ל חיזבאללה חסן נסראללה והמנהיג העירקי השיעי מוקתדא א-סדר ,  לצדה של חברת הקונגרס גבריאל גיפורדס ,  ששרדה ניסיון התנקשות באריזונה .

" 100 המשפיעים "  של טיים :  ביבי ,  ביבר ונסראללה
ברשימת  " 100 האנשים המשפיעים "  של מגזין טיים ,  ניתן למצוא השנה לצד רה"מ נתניהו את אובמה ,  את מייסד ויקיליקס ,  את אופרה ווינפרי ואת ג'סטין ביבר ,  כמו גם את הנסיך וויליאם וליאו מסי

