ארבעה אקדחים נגנבו ממטען מאבטחי נתניהו
בשב"כ אישרו כי מזוודה ובה נשק של מאבטחיו של ראש הממשלה נעלמה בדרכה מניו יורק לוושינגטון .  כאשר המזוודה נמצאה בלוס אנג'לס היו חסרים בה 4 אקדחים .  השב"כ והרשויות האמריקאיות חוקרים
חברת התעופה  " אמריקן איירליינס "  איבדה מזוודה של מאבטחי ראש הממשלה בנימין נתניהו בנמל התעופה ג'ון קנדי בניו יורק ,  כך דיווחה הלילה  ( רביעי )  רשת החדשות האמריקאית NBC .  המזוודה נמצאה בנמל התעופה בלוס אנג'לס ,  אך ארבעה אקדחים מסוג גלוק נעלמו ממנה ולדברי המשטרה המקומית הם נגנבו .
 בשירות הביטחון הכללי אישרו את הדיווח אודות מה שהם הגדירו כ"העלמותם של ארבעה אקדחים שהיו חלק מציוד ואמצעים שהועברו לוושינגטון לטובת אבטחת ביקור ראש הממשלה ,  בנימין נתניהו ".  מהשב"כ נמסר ,  כי הנושא נמצא בבדיקה של מערך האבטחה מאז שהתברר והוסיפו כי כמובן שהוא גם נחקר על ידי הרשויות הרלבנטיות בארצות הברית .
 המזוודה היתה אמורה להיות בטיסה משדה התעופה קנדי שבניו יורק לוושינגטון ,  לשם נשלחו מאבטחים ישראלים על מנת לסייע באבטחת ביקורו של ראש הממשלה בבית הלבן .  רשות שדות התעופה בניו יורק חוקרת עתה האם האקדחים נגנבו כבר בניו יורק או בלוס אנג'לס ,  כך נמסר מדובר הרשות .  
מקור בשדה התעופה מסר ,  כי המזוודה עברה שיקוף בשדה התעופה קנדי בניו יורק וניתן אישור לכלי הנשק להישלח לוושינגטון .  טים ווגנר ,  דובר של חברת התעופה  " אמריקן איירליינס ",  מסר כי  " כאשר יש לך מצב שקשור לביטחון ,  אנו מאפשרים לסוכנות החוק המתאימה לטפל במצב ונמנעים מלהגיב עליו באופן פומבי ,  על מנת שלא לפגוע בחקירה ". 
 ( עדכון ראשון - 04:42 ) 

ארבעה אקדחים נגנבו ממטען מאבטחי נתניהו
בשב"כ אישרו כי מזוודה ובה נשק של מאבטחיו של ראש הממשלה נעלמה בדרכה מניו יורק לוושינגטון .  כאשר המזוודה נמצאה בלוס אנג'לס היו חסרים בה 4 אקדחים .  השב"כ והרשויות האמריקאיות חוקרים

