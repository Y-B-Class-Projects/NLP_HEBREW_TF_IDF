פרס של מיליון דולרים לחוקרים שפיתחו תחליפי נפט
ראש הממשלה ושר המדע העניקו את הפרס לצמד פרופסרים מאוניברסיטת קליפורניה ,  שפיתחו דרך להקטין התלות בשימוש בדיזל ובנזין .  פרי : " ישראל שואפת למצוא מענה לאתגר העולמי "
 ראש הממשלה ,  בנימין נתניהו ,  ושר המדע ,  יעקב פרי ,  הכריזו הבוקר  ( שלישי )  על הענקת פרס בסך מיליון דולרים לצמד חוקרים מאוניברסיטת דרום קליפורניה :  פרופסור ג'ורג' אולה ופרופסור סוריה פרקש ,  על מחקרם בתחום תחליפי הנפט .  הפרס ,  שיוענק בחודש הבא במסגרת ועידה בינלאומית לדלקים תחליפיים שתתקיים בישראל נתרם על ידי אריק ושילה סמפסון ,  אזרחי ישראל התורמים לקרן היסוד .  הזוכים נבחרו מתוך מועמדים שהומלצו לפרס על ידי נשיאי אוניברסיטאות מישראל ומהעולם .  בראש חבר הנאמנים שבחר את הפרס עומד פרופסור יצחק אפלויג ,  וחברים בו יוג'ין קנדל ,  ראש המועצה הלאומית לכלכלה במשרד ראש הממשלה ,  פרופסור אודי גזית ,  המדען הראשי במשרד המדע ,  מודי זנדברג ,  יו"ר קרן היסוד ,  החוקר זוכה פרס נובל פרופסור אהרון צ'חנובר וחוקרים נוספים .
 צמד הזוכים פיתחו יחד את הרעיון של  " כלכלת מתנול ",  וחברי ועדת הפרס קבעו שלרעיון זה פוטנציאל לתרומה משמעותית לפתרון בעיית התחבורה המבוססת על דלקים מבוססי נפט .  במחקרם ,  הציעו דרכים להפיק מתנול ממקורות שונים כך שיוכל לשמש מקור אנרגיה לתחבורה ויקטין את התלות בדיזל ובנזין ,  בהם נעשה שימוש כיום לתחבורה .  הפתרון שלהם כולל קליטת פחמן דו-חמצני הנפלט בשריפת דלקים ,  מחזורו והמרתו למתנול .  פתרון זה ,  כך נכתב בנימוקי השופטים ,  יתרום גם להקטנת כמות הפחמן הדו-חמצני באוויר ,  ולהקטנת  " אפקט החממה ",  שכן פחמן דו-חמצני מהווה את אחד מגזי החממה הגורמים להתחממות כדור הארץ .  על בסיס מחקרם זה פרסמו החוקרים ספר נרחב בנושא ופיתחו מגוון טכנולוגיות שחלקן נמצאות בבחינת היתכנות כלכלית .  על בסיס פתרון זה ,  הוקם באיסלנד לפני שנה מתקן להפקת מתנול על בסיס פחמן דו-חמצני ,  שאם יוכח כמוצלח יוכל להביא להרחבת היישום והפיתוח של הטכנולוגיה .  כמו כן ,  החוקרים פיתחו תהליכים לעיבוד גז טבעי ,  מתאן ,  מסוג הגז שנמצא במאגרי איתמר ולוויתן בישראל ,  למתנול נוזלי בהרכב אופטימלי וביעילות גבוהה ,  שבו יהיה ניתן להשתמש גם כדלק לתחבורה .
 שר המדע ,  יעקב פרי ,  אמר הבוקר לוואלה !  חדשות : " לא בכדי זהו הפרס הגדול בעולם בתחום תחליפי הנפט .  ישראל שואפת למצוא מענה לאתגר עולמי ,  ולהשתחרר מהתלות האזרחית והעולמית בנפט ,  ובכך ישנה סדרי עולם גם ברמה האסטרטגית אזורית ,  גם ברמה כלכלית ,  וכמובן במציאות הסביבתית ".  

פרס של מיליון דולרים לחוקרים שפיתחו תחליפי נפט
ראש הממשלה ושר המדע העניקו את הפרס לצמד פרופסרים מאוניברסיטת קליפורניה ,  שפיתחו דרך להקטין התלות בשימוש בדיזל ובנזין .  פרי : " ישראל שואפת למצוא מענה לאתגר העולמי "
 
