ארוחת ערב אצל שגב משה וביקור בהדסה :  הגברת הראשונה הגיעה לישראל
מלניה טראמפ ,  אחת הנשים המסוקרות בעולם ,  הגיעה לישראל לצד בעלה ,  שעמו היא בזוגיות מאז הייתה בת 28 ,  אך את הצלחותיה רשמה גם בלי עזרתו .  מעבר לסיורים עם הנשיא בבית לחם ובמוזיאון ישראל ,  היא צפויה גם לבקר ילדים חולים ולסעוד במעון בבלפור
נשיא ארצות הברית דונלד טראמפ נחת היום  ( שני )  בישראל ,  כחלק ממסעו הראשון כנשיא מחוץ לארה"ב .  בין שלל הפרצופים שמרכיבים את פמלייתו ,  חלקם מוכרים יותר וחלקם פחות ,  מתייצבת לצדו אשתו מלניה ,  האישה הראשונה של ארצות הברית ואחת הנשים המסוקרות בעולם .  
טראמפ בת ה-46 נולדה בסלובניה ב-1970 בשם מלניה קנאבס ,  לאב שעסק בסחר כלי רכב ולאם מעצבת אופנה ,  וגדלה בדירת שיכון צנועה .  היא החלה לדגמן בגיל 16 ,  ובגיל 18 כבר הייתה חתומה בסוכנות דוגמנות במילאנו - אז שינתה את שמה למלניה קנאוס .  מלבד כישוריה הפרזנטטיביים ,  האישה הראשונה דוברת שפות והיא מיומנת באנגלית ,  סלובנית וסרבית ,  וגם בגרמנית וצרפתית .
 ביקור טראמפ בישראל - סיקור מיוחד בוואלה !  NEWSאלפי שוטרים ,  חסימות ועומסי תנועה :  הנשיא טראמפ מגיע לישראלטראמפ נוחת  והכבישים נסגרים :  צפו במפת החסימות המלאהבגלל טראמפ  חשש כפול מהבגרות במתמטיקה : " לא יודעים איך נגיע "  
על אף שהיא זוגתו של טראמפ מאז הייתה בת 28 ,  היא בעלת שם בזכות עצמה .  כבת למשפחה דלת אמצעים היא עבדה למחייתה מגיל 16 ,  אז החלה לדגמן ,  וכיום היא בעלת ליין קוסמטיקה ומותג תכשיטים .  היא עסוקה במשך שנים בפעילויות התנדבותיות שונות ותורמת לקהילה כאשת טייקון מנהטנית לפי הספר .  
לאחר הנחיתה בנתב"ג ,  ומעבר לסיורים בבית לחם והביקור הצפוי לצד הנשיא במוזיאון ישראל ,  היא צפויה לבקר בבית החולים הדסה עין כרם ,  שם תפגוש עם אשת ראש הממשלה שרה נתניהו את הילדים המאושפזים במקום ,  לצד נשות ארגון הדסה העולמי ורופאי בית החולים .  
עם סיום הביקור ,  תשוב טראמפ למלון המלך דוד בבירה ,  שם ישהו בני הזוג במהלך ביקורם בישראל .  לקראת ערב ,  יגיעו הזוג הנשיאותי למעון ראש הממשלה ברחוב בלפור ,  שם יסעדו שני הזוגות בארוחה שיכין עבורם השף שגב משה ,  שנחשב למקורב למשפחת נתניהו .  
גם בתו של טראמפ ,  איוונקה ,  תנחת בישראל לצד בעלה ,  ג'ארד קושנר ,  שמשמש כיועץ לנשיא .  בני הזוג כבר ביקרו בישראל בעבר ,  כחלק מזיקתם ליהדות ושמירתם על המסורת היהודית ,  ואף ביקשו היתר מרב על מנת לטוס במהלך השבת לערב הסעודית ,  עם תחילת המסע הנשיאותי למזרח התיכון .  

ארוחת ערב אצל שגב משה וביקור בהדסה :  הגברת הראשונה הגיעה לישראל
מלניה טראמפ ,  אחת הנשים המסוקרות בעולם ,  הגיעה לישראל לצד בעלה ,  שעמו היא בזוגיות מאז הייתה בת 28 ,  אך את הצלחותיה רשמה גם בלי עזרתו .  מעבר לסיורים עם הנשיא בבית לחם ובמוזיאון ישראל ,  היא צפויה גם לבקר ילדים חולים ולסעוד במעון בבלפור

