נתניהו נפרד מעוזי ארד :  יש לו זכות יוצרים במל"ל
רה"מ נפרד מהיועץ לביטחון לאומי הפורש ואמר כי הוא  " חיזק וקידם את המועצה לביטחון לאומי לרמה הגבוהה ביותר שידע גוף זה אי פעם "
 ראש הממשלה בנימין נתניהו נפרד היום  ( ראשון )  בחדר הקבינט מעוזי ארד שסיים את תפקידו כיועץ לביטחון לאומי וכראש המטה לביטחון לאומי וברך אותו בהמשך דרכו .  באירוע השתתפו גם שרי הקבינט המדיני-ביטחוני ,  שרי השביעייה ,  בכירי לשכת ראש הממשלה ,  בכירי המועצה לביטחון לאומי ואורחים נוספים .  כמו כן השתתפו באירוע אשתו של ארד ,  ד"ר רות ארד ,  ובנותיו ,  ד"ר אורנה ארד וד"ר דורית בן עמי .  נתניהו ציין כי , " ארד שירת לצידי כמה פעמים בתפקידים בכירים בתחומי החוץ והביטחון :  בכהונתי הראשונה כיועץ מדיני ,  ובכהונתי הנוכחית כיועץ לביטחון לאומי .  את המל"ל ,  אותו כוננתי לפני כתריסר שנים ,  חיזק עוזי וקידם לרמה הגבוהה ביותר שידע גוף זה אי פעם מכל הבחינות ;  תפקוד ,  שותפות בקבלת החלטות ,  איוש ,  טיב כוח אדם והעלאת רמת פעולה .  לעוזי זכות יוצרים וזכות מפתחים במועצה לביטחון לאומי ". 
רה"מ הוסיף ואמר כי  " לכל תפקידיו הביא איתו עוזי יכולות מקצועיות מהמעלה הראשונה .  עוזי הוסיף חומרים ,  תובנות ,  ידע ,  התחברות על העבר ועל ההווה ,  ומבט אל העתיד ,  מאגר קריטי שכל מי שמתיימר להנהיג חייב שיהיה לו ,  ובכך תרם תרומה גדולה לביטחון ולמעמד המדינה .  רק מעטים יודעים את גודלה והיקפה של תרומה זו ,  ותודתי והערכתי עליה ".  ארד פנה בדבריו לנתניהו ואמר לו : " מצאתי בך ,  כבר בקדנציה הראשונה ,  מנהיג בעל שיעור קומה שיכול להוביל ולנווט מדיניות ברמה מקצועית וגבוהה .  בקדנציה השנייה ,  כשקראת לי להיות יועץ לביטחון לאומי ,  המשימה כללה גם לשדרג ולחולל בארגון שינוי ,  תוך כדי ביצוע מטלות שוטפות .  המשימה הזו נפלה בחלקי ולקחתי אותה ברצינות .  נהניתי מהגיבוי שלך ,  שבלעדיו אין לתפקיד תוחלת .  אני מאמין בגוף הזה ומאחל לעמיתיי ולמחליפי שימשיכו לקדם את המועצה בעתיד ". 

נתניהו נפרד מעוזי ארד :  יש לו זכות יוצרים במל"ל
רה"מ נפרד מהיועץ לביטחון לאומי הפורש ואמר כי הוא  " חיזק וקידם את המועצה לביטחון לאומי לרמה הגבוהה ביותר שידע גוף זה אי פעם "
 
