נתניהו בישיבה לציון רצח רחבעם זאבי : " לא ניתן למחוק את מורשתו "
 ראש הממשלה אמר בכנסת כי מהשר שנרצח לפני 16  " נבצר להגן על שמו הטוב ",  ברקע הטענות שצצו לאחר מותו על כך שהטריד מינית נשים רבות .  רק 30 ח"כים נכחו ,  ארבעה בלבד מהאופוזיציה
ראש הממשלה בנימין נתניהו אמר היום  ( שלישי )  כי  " לא ניתן למחוק את זכויותיו "  של השר רחבעם זאבי במהלך ישיבה מיוחדת של הכנסת לציון 16 שנה לרצח השר .  זאת ברקע הטענות שצצו בשנים האחרונות על כך שזאבי הטריד מינית נשים רבות .  חברי סיעות מרצ והרשימה המשותפת החרימו את הישיבה ורק ארבעה חברי אופוזיציה נכחו בה ,  לצד 26 מקרב חברי הקואליציה . 
" על עשייתו רבת השנים של גנדי למען מדינת ישראל היו שביקשו לאחרונה להטיל צל "'  ,  אמר נתניהו . " הטענות שעלו נגדו הכאיבו לכולנו ולכל מי שהכיר אותו ואת מעשיו ,  אך מעבר לכל הכאיבו לכם בני המשפחה כי מגנדי נבצר להגן על שמו הטוב .  הכל היה במעמד צד אחד .  הדבר הזה נעשה בניסיון ברור לטשטש או למחוק את זכויותיו ומורשתו של גנדי .  זה פשוט לא יקרה .  לא ניתן למחוק בהינף יד באמצעות חרמות או דרכים כאלה ואחרים ".  
נתניהו פירט את פעילות ההנצחה שיזם בשנה האחרונה לזכרו של גנדי ,  בין היתר החלטה על הנצחה במועצה האזורית שומרון .  
ראש האופוזיציה ח"כ יצחק הרצוג  ( המחנה הציוני )  אמר כי לא ניתן להתעלם מהטענות נגד זאבי בעידן הנוכחי , " בוודאי על רקע השיח הציבורי הנוקב בנוגע לתקיפות מיניות ".  לדבריו , " מובן מאליו שאילו היו טענות אלו מועלות בפני גנדי בעודו בחיים ,  בוודאי הייתה ניתנת לו הזכות וההזדמנות להשיב ולהגיב ולטעון כנגד .  הפרק הזה יישאר ספר שאינו חתום  בבחינת  " והמתים אינם יכולים לטהר את שמם' ".  
במרצ היו תקיפים יותר ונימקו את היעדרותם בכך ש"מורשת הטרנספר של גנדי אינה ראויה להנצחה מראש ".  עוד נמסר כי  " בוודאי ובוודאי שאין מקום להנצחה של מורשת המבוססת על אונס ואלימות מינית ,  הוצאה להורג ללא משפט והתעללות בגופות ,  עולם תחתון והטלת אימה וטרור .  את מורשת גנדי המפוקפקת והעבריינית הכנסת צריכה להוקיע ולגנות ,  ובכך להעביר מסר חד ,  ברור וערכי לציבור הישראלי ".  
זאבי ,  מקים תנועת  " מולדת "  ומי שהיה שר התיירות בממשלת שרון ,  נרצח ב-17 באוקטובר 2001 על ידי שלושה מתנקשים פלסטינים מתנועת החזית העממית בפתח חדרו במלון הייאט בירושלים .  בשנתיים האחרונות התעוררה סערה סביב הנצחת מורשתו ,  זאת בעקבות טענות של נשים ששודרו בתחקיר  " עובדה "  ולפיהן הותקפו מינית על ידו ,  ובנוסף על כך שקיים קשרים עם גורמים עבריינים .  משפחתו של גנדי הכחישה את המיוחס לו ,  אך הטענות העלו קולות מתנגדים לתקצוב פעילויות ההנצחה מטעם המדינה .  
בנוסף לכך ,  הטענות העניקו רוח גבית למאבק שהובילו לוחמי הפלמ"ח נגד הנצחתו של גנדי בשער הגיא .  ביום ראשון אישרה הממשלה תוכנית בעשרה מיליון שקלים להקמת אתר הנצחה במקום ללוחמי הפלמ"ח וחטיבת הראל פורצי הדדרך לירושלים במלחמת העצמאות .  בכך בא לסיום מאבקם דרשו - והצליחו - להעביר משער הגיא את אתר ההנצחה שהיה אמור לקום לזכר גנדי .  
לפני הישיבה בכנסת ,  התקיים טקס זיכרון בהר הרצל בירושלים ,  שם קבור זאבי . " אנחנו דואבים על כך שבשנתה האחרונה נאלצה המשפחה לסבול את ההאשמות שהוטחו בגנדי ,  וגנדי לא יכול היה להשיב .  אבל אנחנו זוכרים אותה ,  בחיבה גדולה ,  בהערכה גדולה ,  אמיתית ",  אמר נתניהו .  

נתניהו בישיבה לציון רצח רחבעם זאבי : " לא ניתן למחוק את מורשתו "
 ראש הממשלה אמר בכנסת כי מהשר שנרצח לפני 16  " נבצר להגן על שמו הטוב ",  ברקע הטענות שצצו לאחר מותו על כך שהטריד מינית נשים רבות .  רק 30 ח"כים נכחו ,  ארבעה בלבד מהאופוזיציה

