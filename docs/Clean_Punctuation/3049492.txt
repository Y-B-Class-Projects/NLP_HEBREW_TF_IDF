עקב התקיפה בסוריה :  שגריר ישראל ברוסיה זומן לשיחה עם שר החוץ
השגריר גרי קורן נפגש עם סגן שר החוץ הרוסי בוגדנוב ,  ובהודעה מטעם משרד החוץ במוסקבה נמסר כי  " הדגש העיקרי בשיחה היה האירועים בסוריה ובסביבתה ".  נתניהו הגיב לתקיפה ואמר כי  " כשמזהים העברת נשק מתקדם לחיזבאללה - אנו פועלים "
 שגריר ישראל ברוסיה גרי קורן זומן אתמול  ( שישי )  לפגישה במשרד החוץ במוסקבה ,  זאת בעקבות תקיפתה של ישראל בסוריה הלילה .  בפגישה שאליה זומן ,  נפגש השגריר קורן עם סגן שר החוץ הרוסי מיכאיל בוגדנוב .  בהודעה מטעם משרד החוץ במוסקבה נמסר כי  " הדגש העיקרי בשיחה היה האירועים האחרונים בסוריה ובסביבתה "  וכי הפגישה זומנה על ידי המשרד .  אתמול הגיש קורן את כתב האמנה שלו לנשיא ולדימיר פוטין .  
בתוך כך ,  ראש הממשלה בנימין נתניהו הגיב אמש לתקיפת צה"ל שבוצעה בלילה שבין חמישי לשישי בסוריה ,  והבהיר כי ישראל לא תאפשר העברת נשק מתקדם לחיזבאללה . " המדיניות שלנו מאוד עקבית - כשאנחנו מזהים ניסיונות להעביר נשק מתקדם לידי חיזבאללה ,  ויש לנו את המודיעין ואת ההיתכנות המבצעית  אנחנו פועלים למנוע את זה ".  בעקבות התקיפה ,  זומן שגריר ישראל ברוסיה ,  גרי קורן ,  לשיחה .
 נתניהו הוסיף כי ישראל תמשיך למנוע את ההעברות כפי שעשתה בעבר . " זה מה שהיה וזה מה שיהיה ",  אמר . " הנחישות שלנו איתנה ,  והראיה היא שאנחנו פועלים .  כולם צריכים לקחת את זה בחשבון ". 
עוד בנושא:צבא סוריה :  ישראל תקפה במרכז המדינה ;   " נגיב לתוקפנות הציונית "" רעש מחריש אוזניים ":  תושבי הצפון התעוררו הלילה לקולות מלחמה 
לפני כשבועיים ערך נתניהו ביקור בזק במוסקבה ,  שם נפגש עם הנשיא פוטין בקרמלין .  בתום הפגישה ,  אמר נתניהו בתדרוך לעיתונאים כי הבהיר לפוטין את ההתנגדות התקיפה של ירושלים להתבססות של איראן וגרורותיה בסוריה , " הכוללת כוח צבאי ותשתיות צבאיות ,  לרבות ניסיון איראני להקים נמל ימי ".  
נתניהו הוסיף כי  " יש לדברים האלה השלכות חמורות על ביטחונה של ישראל .  זה לא יהיה מקובל עלינו .  דיברנו גם על הניסיונות של איראן להעביר נשק מתקדם לידי החיזבאללה כדי לפגוע בישראל .  המסר הזה הופנם והובהר בצורה שאינה משתמעת לשתי פנים .  אם הכוונה לייצר כאן הסדר של שלום ,  זה לא מסתדר עם מדינה שמנסה להשמיד אותנו מתוך גבולות סוריה ".  
אתמול אישר דובר צה"ל את הדיווחים שלפיהם חיל האוויר תקף כמה מטרות בשטח סוריה .  עם זאת ,  לא נמסר מיקומן של המטרות ,  ועל פי ההודעה ,  במהלך התקיפה התגלו המטוסים והצבא הסורי שיגר לעברם טילים .  אחד הטילים יורט בידי מערך ההגנה האווירית ,  באמצעות מערכת  " חץ ".  
על פי הודעת דובר צה"ל ,  בשום שלב לא נשקפה סכנה לטייסי הכוח או לאזרחים על הקרקע .  על פי דיווחים בכלי תקשורת ערביים התקיפה בוצעה באזור הגבול בין לבנון לסוריה ,  ממזרח לבעל בק ,  ובכלי התקשורת בירדן דווח על איתור שרידי רקטה מצפון באזור אירביד שבצפון המדינה .  
לפני הודעת דובר צה"ל ,  הכריז צבא סוריה כי ארבעה מטוסי קרב ישראליים פעלחו בשטח המדינה ותקפו עמדה צבאית בסמוך לעיר תדמור ,  המרוחקת מאוד מהאזור בירדן שבו דווח על איתור שרידי רקטה .  ממשרד ההגנה בדמשק נמסר כי מטוס אחד הופל בידי כוחות הצבא הסורי .  על פי ההודעה הסורית ,  התקיפה החלה סביב השעה 2:40  ( שעון ישראל )  ,  כשהמטוסים הגיחו מכיוון אל-בורייג' ,  באזור צפון-מזרח הגבול הסורי-לבנוני .
 ההודעה הסורית יצאה נגד  " התוקפנות של האויב הציוני ,  שמסייע לכנופיות הטרוריסטים של דאעש ".  על פי הצבא הסורי ,  ישראל מנסה בכך  " להרים את המוראל הירוד שלה ",  ופוגעת בהישגי צבא אסד בלחימה נגד ארגוני האופוזיציה .
" המטה הכללי של הכוחות המזוינים מבהיר בזאת את נחישותו להיאבק בכל ניסיון תוקפנות של האויב הציוני בשטח כלשהו של סוריה ",  הובהר בסיכום ההודעה .  עוד נטען כי כל תקיפה ישראלית  " תיענה בכל האמצעים הנדרשים ". 
במערכת הביטחון העלו את רמת הדריכות והמוכנות לכל תרחיש בגבול הצפון על רקע ההתבטאות הסורית .  עם זאת ,  בשלב זה לא עלתה רמת הכוננות ומתקיימת שגרה בפיקוד הצפון .
  ( עדכון ראשון :  20:25 )  

עקב התקיפה בסוריה :  שגריר ישראל ברוסיה זומן לשיחה עם שר החוץ
השגריר גרי קורן נפגש עם סגן שר החוץ הרוסי בוגדנוב ,  ובהודעה מטעם משרד החוץ במוסקבה נמסר כי  " הדגש העיקרי בשיחה היה האירועים בסוריה ובסביבתה ".  נתניהו הגיב לתקיפה ואמר כי  " כשמזהים העברת נשק מתקדם לחיזבאללה - אנו פועלים "
 
