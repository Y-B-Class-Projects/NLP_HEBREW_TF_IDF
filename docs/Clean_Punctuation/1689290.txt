דרוש שינוי מהותי :  קדימה צריכה להכנס לממשלה
אני יודע שבמחלוקת הפוליטית בין השמאל למרכז ,  הנטייה של רוב העם בשלב זה היא לימין יותר מאשר לשמאל .  כדמוקרט ,  עלי לקבל זאת כעובדה מוגמרת ,  אבל כאיש חושב אני חש יותר ויותר שאינני מבין את מה שמכונה  " הראש הימני ". קראתי בסוף השבוע כי יו"ר הקואליציה ,  זאב אלקין ,  טען שאין כל רע בפרישת מפלגת העבודה מהממשלה ,  שהרי כך יהיה אפשר לצרף את האיחוד הלאומי וניתן יהיה לחדש את הבנייה בהתנחלויות .  מובן שאינני מסכים עם דרכו ,  אבל התחושה שלי לגביו ,  כפוליטיקאי בכיר המייצג רבים ,  גרועה יותר - אינני מבין אותו .  
האם יו"ר הקואליציה באמת חושב שאת הבנייה בהתנחלויות עוצרת מפלגת העבודה ?  האם מי שמונעת את צירוף האיחוד הלאומי היא מפלגת העבודה ?  המצב הוא שישראל חווה היום משבר בינלאומי חמור שלא ידעה זה שנים ,  ובידודה אינו בעיה טקטית ,  סוגיה חולפת .  מדובר בבעיה אסטרטגית קשה וכואבת .  ישראל ,  במדיניותה ,  משחקת לידי מבקריה ומתנגדיה ,  ולכן היא איבדה את כושר התמרון ואת היכולת לכוון את צעדיה לאן אשר תחפוץ .
 הבנייה בהתנחלויות לא יכולה להתחדש בשום צורה ותחת שום מסווה .  זו כבר לא בעיה של ההיאחזויות שיש להורידן .  ההתמקדות של העולם בכל הנוגע לבנייה בהתנחלויות היא כה עמוקה עד שההחלטה על חידוש הבנייה בספטמבר תהיה מעין הכרזת מלחמה זוטא על העולם כולו .  זה לא רק אובאמה וזה לא סרקוזי וזו לא מרקל - היחס כלפינו מחמיר וגולש ממדינה למדינה .  מבחינת היחס כלפינו ,  אנו עלולים לחוות את חוויותיה של דרום אפריקה ,  כאשר מצבנו האסטרטגי גרוע משלה כי אנו מוקפים מדינות המנסות לגרום לדה ? לגיטימציה לישראל .
 אנחנו לא צריכים לחפש קואליציות שיחזקו את הממשלה בכנסת אבל יחלישו את ישראל בעולם .  אביגדור ליברמן והאיחוד הלאומי הם מוצרים שיש להם קונים מבית אבל אין להם קונים מחוץ .
 מה שמוטל על ראש הממשלה עכשיו הוא לא הרכבת קואליציה ימנית קשיחה ,  אלא הכנסת קדימה לממשלה ויצירת מדיניות ישראלית ריאלית ונכונה ;  מדיניות שתחזיר לישראל את יכולת היוזמה ולא את יכולת התגובה בלבד .
 אינני יודע לאן מכוון ראש הממשלה בנימין נתניהו .  אינני משתעשע באשליות שנתניהו חושב ממש כמוני ,  אבל אני מקווה שהוא לא חושב כמו זאב אלקין ,  ושהוא מבין שהאריתמטיקה הפנימית של הפוליטיקה הישראלית היא חרב פיפיות לאריתמטיקה החיצונית.כל ראש ממשלה אחראי כלפי עמו ומדינתו בהווה וגם באשר לעתיד .  לכן יש בהם שנכנסו עם עמדות מסוימות ופעלו אחרת לנוכח המציאות .  
אהוד אולמרט לא הגיע לראשות הממשלה עם העמדות שיצא ממנה .  גם מנחם בגין לא האמין שישיג את השלום הראשון של מדינת ישראל במחיר כה גבוה .  השינוי בעמדותיהם נבע מהפנמת כובד האחריות ומראיית התמונה הכוללת .  גם נתניהו הגיע לראשות הממשלה בשעה שהמציאות הבינלאומית השתנתה .  תפקידו הוא לחלץ את הספינה שהוא אמון עליה ,  וגם אם כל החלופות העומדות בפניו הן קשות - הטובות ביותר הן אלו שאנו נוטלים בהן את היוזמה ברוח הריאליזם הפוליטי מימי דוד בן ? גוריון .
 
דרוש שינוי מהותי :  קדימה צריכה להכנס לממשלה
nan
