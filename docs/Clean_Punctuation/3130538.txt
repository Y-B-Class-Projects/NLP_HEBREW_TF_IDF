ישראל לפולין :  יש לתקן את החוק ;  אין מקום לחנך משפחות ניצולי שואה
החוק שעבר בפרלמנט הפולני האוסר הטלת אחריות המדינה על רצח יהודים עורר ביקורת בישראל ,  שגברה לאחר קריאת השגרירות ל"חינוך השואה בישראל ".  נתניהו : " הוריתי לשגרירה בפולין להביע עמדתי נגד החוק "
 החוק שהעביר הפרלמנט בפולין האוסר על הטלת אחריות על המדינה לפשעים שביצעו הנאצים במלחמת העולם השנייה ,  עורר הערב  ( שבת )  תגובות נזעמות בירושלים .  זאת בעוד שבוורשה התעקשו  " לחנך "  גם את ישראל בעימות בטוויטר בין יו"ר יש עתיד ח"כ יאיר לפיד לבין שגרירות פולין בישראל .  
ראש הממשלה בנימין נתניהו אמר כי  " החוק מופרך ,  אני מתנגד לו בתוקף .  אי אפשר לשנות את ההיסטוריה ,  ואסור להכחיש את השואה .  הוריתי לשגרירת ישראל בפולין להיפגש עוד הערב עם ראש ממשלת פולין ,  ולהביע בפניו את עמדתי הנחרצת נגד החוק ".  
החוק ,  שעבר ברקע ציון יום השואה הבינלאומי היום ,  זקוק עוד לאישור הבית העליון בפולין ,  שנשלט גם הוא על ידי מפלגת השלטון ,  וכן לאישור הנשיא . 
" ישראל מתנגדת להצעת החוק ומבקשת מממשלת פולין לתקנה ,  לפני המשך קידום החקיקה ",  נמסר בהודעת משרד החוץ .  עוד נמסר כי  " שום חוק לא יכול לשנות את האמת ההיסטורית ואין שום מקום לחנך את משפחות ניצולי השואה ,  שחיות כל יום את זכרון יקיריהם שנספו בתופת ".  
עוד בוואלה !  NEWS:חבר הקונגרס שאיבד רגליו באפגניסטן ,  התנדב לצה"ל - ומגן על ישראלגם אתם תישברו בסוף :  מה מביא חפים מפשע להודות בעבירות הגרועות ביותר ? מחבלים באמבולנס בלב עיר הבירה :  95 נהרגו בפיגוע באפגניסטן 
נשיא המדינה ראובן ריבלין התייחס אתמול לחוק הפולני וציטט את נשיא פולין לשעבר אלכסנדר קוושנייבסקי שאמר מעל בימת הכנסת כי , " אי אפשר לזייף את ההיסטוריה ,  אי אפשר לשכתב אותה ,  אי אפשר להסתיר את האמת .  כל פשע ,  כל עבירה ,  צריכים להיות מוקעים ,  צריך להוקיע אותם ,  צריך לבדוק אותם ולחשוף אותם ".  ריבלין הוסיף כי  " רק 73 שנים חלפו מאז נפתחו שערי הגהינום .  ניצולי השואה החיים הולכים ונעלמים מן העולם ועדיין עלינו להאבק על זכרון השואה כפי שהיתה .  על העם היהודי ,  מדינת ישראל והעולם כולו לוודא כי את השואה נכיר על מוראותיה ונוראותיה ".   
" גם בקרב העם הפולני היו שנתנו יד לפשעים הנאציים .  כל פשע ,  כל עבירה ,  צריכים להיות מוקעים ",  הוסיף הנשיא . " צריך לבדוק אותם ולחשוף אותם .  היו ביניהם גם שהושיטו יד ,  נאבקו וזכו להכרה כחסידי אומות עולם .  ביום השואה הבינלאומי עוד יותר מבכל יום אחר ,  תעמוד מול עניינו מחויבותינו לזכרון אחינו ואחיותינו שנרצחו מעל כל השיקולים ". 
יו"ר מפלגת יש עתיד ח"כ יאיר לפיד גינה בחשבון הטוויטר שלו את החוק וכתב כי הוא  " מנסה להכחיש את מעורבותם של אזרחים פולנים רבים בשואה ".  לדבריו , " אף חוק פולני לא ישנה את ההיסטוריה ,  פולין הייתה שותפה לשואה .  מאות אלפי יהודים נרצחו על אדמתה מבלי לפגוש קצין גרמני אחד ".  
שגרירות פולין בישראל הגיבה בחריפות לדבריו של לפיד בטוויטר וכתבה בתגובתה : " טענותיך נטולות התימוכין מראות באיזו דחיפות נדרש חינוך על השואה ,  גם כאן בישראל .  כוונת החוק הפולני היא לא לשכתב את העבר ,  אלא להגן על האמת מפני השמצות שכאלה ".  לפי ההערכה בישראל ,  שגריר פולין יזומן בהמשך לשיחת הבהרה או נזיפה בעקבות חקיקת החוק והציוצים הפוגעניים בטוויטר .  
לפיד הגיב לדברים וכתב כי  " אני בן לניצול שואה .  סבתי נרצחה בפולין על ידי גרמנים ופולנים .  אני לא זקוק לחינוך בנושא השואה מכם .  אנו חיים בכל יום עם תוצאות השואה בזיכרון המשותף שלנו .  על השגרירות הפולנית להתנצל באופן מיידי ". 
על פי החוק החדש בפולין העוברים עליו יעמדו בפני עונש של עד שלוש שנות מאסר בגין רמיזה כי לפולין אחריות לעוולות המלחמה .  בין היתר ,  אוסר החוק לכנות את מחנות ההשמדה שהוקמו בשטחי פולין  " פולניים ",  ואף מגדיר את הכחשת הרצח של מאה אלף פולנים בידי מיליציה אוקראינית בלתי חוקית .  פעילות אמנותית או מדעית יוחרגו מהחוק .
 שר התחבורה והמודיעין ישראל כץ ,  הראשון משרי הממשלה להגיב להחלטה הפולנית ,  אמר אתמול  " ‏דווקא בשבוע שבו זוכרים בכל העולם את זוועות השואה ,  בה נרצחו שישה מיליון יהודים ,  מאשר הפרלמנט הפולני חוק חמור שכל מטרתו היא הכחשת חלקה ואחריותה של פולין לטבח הנורא שהתרחש על אדמתה .  לא נשכח ולא נסלח ".  
פולין נאבקת זה שנים נגד השימוש בביטוי  " מחנות השמדה פולניים ",  המרמז כי המדינה המזרח-אירופית נושאת אחריות חלקית להקמת המחנות ,  שבהם נרצחו מיליוני בני אדם - רובם המוחלט יהודים . " התיקון מצייד את פולין עם הכלים החשובים ביותר שכבר נמצאים מזמן בידיהן של מדינות אחרות ",  אמר סגן שר המשפטים של פולין ,  פטריק יאקי .
 יו"ר ראש האופוזיצי ח"כ יצחק הרצוג אמר בתגובה לחוק הפולני כי  " החוק שעבר בפרלמנט הפולני הוא חמור מוסרית ועניינית .  הוא כשלעצמו כולל יסוד עמוק של הכחשת השואה .  חוק שאסור היה להביאו לעולם .  אני מקווה מאד שהפרלמנט וההנהגה בפולין יתעשתו וכי הוא יבוטל במהרה ".  עוד אמר הרצוג כי הוא קורא לראש הממשלה בנימין נתניהו , " לקרוא לשגרירת ישראל בוורשה להתייעצויות בנוגע לחוק שהוא פסול מעיקרו .  יש להבהיר את חומרת החוק לממשלת פולין ולפרלמנט הפולני ". 
יו"ר הרשימה המשותפת ח"כ איימן עודה כתב בחשבון הטוויטר כי  " ההחלטה של ממשלת פולין מבישה ומסוכנת .  הכחשת שואה היא הכשרה של הרגעים האפלים ביותר בהיסטוריה .  רק הכרה עמוקה בעוולות העבר היא ערבון לקדושת החיים בעתיד ".  
שר האוצר משה כחלון אמר כי  " החלטת הפרלמנט הפולני היא אומללה והזויה .  יש אמת היסטורית אחת ,  חזקה ומוכחת והיא כוללת בתוכה את זוועות הצורר הנאצי ואת המסייעים בידו ,  בהם גם פולין .  אף אחד לא יצליח להכחיש את זכרון השואה ,  על אחת כמה וכמה ביום השואה הבינלאומי ". 
ח"כ עמיר פרץ  ( המחנה הציוני )  כתב בחשבון הטוויטר כי  " ממשלת פולין מקדמת חוק שיאסור להזכיר את חלקם של אזרחיה בשואה .  זו אותה מדינה בה נטבחו עשרות יהודים בקיילצה ,  שנה אחרי מלחמת העולם השניה .  זו אותה מדינה בה בסך הכל לפני חמששנים טען פרופסור נכבד שהשואה התאפשרה רק בזכות שיתוף הפעולה של היהודים וזכה לתשואות מצד מפלגות הימין הקיצוני .  זו אותה מדינה בה מעל 60% עדיין מאמינים שהיהודים שולטים על הבנקים בכל העולם וכמעט 25% מאמינים שהיהודים משתמשים בדם נוצרי בתפילותיהם ואחראיים לרציחתו של ישו .  זהו חוק איום ונורא שנותן רוח גבית למכחישי השואה .  זהו כתם שחור על ספר החוקים הפולני ועל גוש האיחוד האירופי ". 
גם ח"כ איילת נחמיאס ורבין  ( המחנה הציוני )  הגיבה להעברת החוק ,  ואמרה כי  " ראש הממשלה ושר החוץ חייבים להחזיר את השגרירה ל'התייעצות' .  התזמון של החלטה ,  שיש בה משום הכחשת שואה רשמית וניסיון לשכתב את ההיסטוריה ,  ביום הזיכרון הבינלאומי לשואה תמוהה .  מדינת ישראל לא יכולה להחריש מול מדינה שמקדמת חוקי הכחשת שואה .  ראש הממשלה נתניהו צריך להבהיר לידידים בוורשה שלישראל יש אפס סובלנות להכחשת שואה למיניה ,  על אחת כמה וכמה כשהיא נעשית על ידי מדינה ". 
מיד ושם נמסר כי  " אין ספק שהמושג 'מחנות השמדה פולניים' הוא עיוות היסטורי .  מחנות ההשמדה הוקמו בפולין הכבושה על ידי גרמניה הנאצית ",  אך עם זאת , " הגבלות על התבטאויות של חוקרים ואחרים בנוגע לשותפות של העם הפולני - במישרין ובעקיפין - לפשעים שבוצעו על אדמתם בתקופת השואה ,  היא עיוות חמור ".  
מפלגת השלטון בפולין , " החוק והצדק ",  עוררה בשנים האחרונות את הדיון סביב סבלם של הפולנים תחת הכיבוש הנאצי ,  שאף גזר על המסייעים ליהודים גזר דין מוות .  זאת ,  כתגובה לטענות כי חלק מהפולנים ביצעו גם הם פשעים נגד היהודים במהלך המלחמה .  המפלגה נאבקת בימים אלו נגד האשמות מהאופוזיציה ,  לפיהן הקו הלאומני והספקני כלפי האיחוד האירופי שאותו מנהיגה המפלגה מעורר מחדש תנועות ימין קיצוני .
 מנהל מרכז הסיכון האוקראיני כתב ברשתות החברתיות ביום חמישי כי אם החוק יעבור ,  הדבר ככל הנראה יעצור את שיתוף הפעולה בין היסטוריונים בפולין ובאוקראינה .  החוק השנוי במחלוקת מוסיף למתיחות בין שתי המדינות בנוגע לעברן ,  שהתבטאה גם בזימון השגריר הפולני באוקראינה לשיחת נזיפה בנובמבר האחרון ,  זאת בעקבות הסלמה בוויכוח דיפלומטי על פרטים היסטוריים .
  ( עדכון ראשון :  17:15 )  

ישראל לפולין :  יש לתקן את החוק ;  אין מקום לחנך משפחות ניצולי שואה
החוק שעבר בפרלמנט הפולני האוסר הטלת אחריות המדינה על רצח יהודים עורר ביקורת בישראל ,  שגברה לאחר קריאת השגרירות ל"חינוך השואה בישראל ".  נתניהו : " הוריתי לשגרירה בפולין להביע עמדתי נגד החוק "
 
