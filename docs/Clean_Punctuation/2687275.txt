נתניהו : " בלי מעשים  הלחץ על איראן חייב להימשך "
 בפתח ישיבת הממשלה התייחס ראש הממשלה לשיחות הגרעין בין איראן למעצמות המערב . " ככל שהלחץ יגבר ,  יגבר הסיכוי להתפרקות של ממש מתכנית הגרעין הצבאית ",  אמר נתניהו
ראש הממשלה ,  בנימין נתניהו ,  התייחס הבוקר  ( ראשון )  לשיחות הגרעין בין איראן למעצמות המערב .  בפתח ישיבת הממשלה ,  אמר נתניהו כי אסור לשכוח שהמשטר האיראני הוליך שולל באופן שיטתי את הקהילה הבינלאומית בעבר . " כל עוד אנחנו לא רואים מעשים ,  הלחץ הבינלאומי צריך להימשך ",  אמר נתניהו . " ככל שהלחץ יגבר ,  כך יגבר הסיכוי שתהיה התפרקות של ממש מתכנית הגרעין הצבאית ". 
בתוך כך ,  יצא הלילה שר המודיעין ,  יובל שטייניץ לביקור בארצות הברית ,  שם הוא צפוי להוביל את הדיאלוג האסטרטגי החצי-שנתי בין המדינות ,  אשר יתמקד השנה בשיחות הגרעין מול איראן ובנושאים אזוריים אחרים .  בנוסף יבקר השר שטייניץ במהלך השבוע גם בקנדה ,  שם נקבעו לו פגישות עם שרי החוץ ,  הביטחון והמודיעין של קנדה .  
ראש הממשלה נתניהו השקיע את עיקר מרצו בחודש האחרון בניסיון לשכנע את מדינות המערב ,  ובראשן ארה"ב ,  לא להקל את הסנקציות על איראן לפני שזו תפרק לחלוטין את תכנית הגרעין הצבאית שלה .  עם זאת ,  בתום הסבב הראשון של שיחות הגרעין בין איראן למעצמות ,  מסתמן כי שש המעצמות  ארה"ב ,  סין ,  רוסיה ,  בריטניה ,  צרפת וגרמניה  עשויות לחתום עם איראן על הסכם רב-שלבי ,  שיכלול הקלה הדרגתית בסנקציות על המדינה לאורך כחצי שנה .  הסכם כזה עדיין רחוק ,  אך עצם האפשרות שיתממש מציבה את ישראל בבידוד חסר תקדים בסוגיה האיראנית .
 נתניהו וגורמים בסביבתו שבו והדגישו בתקופה האחרונה את הצורך בהפסקה מוחלטת של העשרת אורניום על ידי איראן ושבו על המסר ש"עדיף לא לחתום על הסכם מאשר לחתום על הסכם חלקי ",  וציינו שבכל מקרה אין להקל את הסנקציות על איראן לפני שהיא תסכים לתנאים הללו ותבצע צעדים משמעותיים לקראתם .  עם זאת ,  בתום השיחות בז'נבה נראה כי המעצמות מתעלמות מהתנאים של ישראל .  
בסוף השבוע האשים שר החוץ של איראן ,  מוחמד ג'וואד זריף ,  את ישראל בכך שהיא מנסה לערער את ההתקדמות שהושגה במהלך דיוני הגרעין עם המעצמות .  זריף כתב בעמוד הפייסבוק שלו כי  " יש סבירות גבוהה שהשיחות יופרעו במאמצים שונים "  על ידי ישראל .  הוא טען כי התקשורת  " הפרו-ציונית "  מנסה להרתיע את המערב מחתימה על הסכמים עם איראן . " אלה סימנים של ייאושם של מחרחרי מלחמה ",  כתב .
 קודם לכן דווח ב"ניו יורק טיימס "  כי ממשל אובמה שוקל להקל את הסנקציות על איראן ולאפשר לה גישה למיליארדי דולרים שהוקפאו .  על פי הדיווח ,  הצעד נשקל בשל סבב השיחות עם איראן על תכניתה הגרעינית ,  שהוגדר בעיתון כ"מבטיח ".  גורם בממשל מסר כי הכספים יופשרו אם האיראנים ינקטו צעדים ספציפיים להאטת תכנית הגרעין .
 
נתניהו : " בלי מעשים  הלחץ על איראן חייב להימשך "
 בפתח ישיבת הממשלה התייחס ראש הממשלה לשיחות הגרעין בין איראן למעצמות המערב . " ככל שהלחץ יגבר ,  יגבר הסיכוי להתפרקות של ממש מתכנית הגרעין הצבאית ",  אמר נתניהו

