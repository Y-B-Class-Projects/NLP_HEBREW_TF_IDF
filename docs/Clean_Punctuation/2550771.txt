 " הפראיירים "  בירכו את מופז : " עכשיו תור ליברמן "
 במאהל הנאבק לקידום השוויון בנטל הבהירו לאחר פרישת קדימה מהקואליציה כי הכדור נמצא כעת בידיו של שר החוץ . " אם הצעת החוק של מפלגתו לא תעבור - עליו לפרוש גם כן מהממשלה "
 על רקע פרישת קדימה מהקואליציה ,  כינס היום  ( שלישי )  מטה המאבק לשוויון בנטל מסיבת עיתונאים במאהל הפראיירים בתל אביב ,  בה הצהירו פעילי המטה על אכזבתם הברורה מראש הממשלה בנימין נתניהו ,  והבהירו כי הלחץ עובר כעת ליו"ר ישראל ביתנו ,  שר החוץ ליברמן ,  ולהצעת החוק שצפויה מפלגתו להעלות מחר בכנסת לגיוס כללי בגיל 18 . " אנחנו מברכים את שאול מופז על ההחלטה לפרוש מהקואליציה ",  אמר עידן מילר ,  ממובילי המאבק ,  וקרא לליברמן לפרוש גם הוא מהקואליציה במידה והצעת החוק שלו לא תעבור ,  כפי שמסתמן .  
בעוד הפרישה של קדימה מהממשלה התקבלה בברכה ,  חיצי מסיבת העיתונאים הופנו כלפי ראש הממשלה ,  בנימין נתניהו . " צריך להיות ברור שהממשלה שנשארה אחרי שקדימה עוזבת זו ממשלה שלא ראויה להתקיים ולא רוצה שוויון בנטל ,  זו ממשלת אפליה ",  אמר סמנכ"ל עמותת חדו"ש ,  שחר אילן .  לדבריו , " נתניהו לא התכוון לגייס אף בחור ישיבה ,  הוא התכוון לשמור על השותפים הטבעיים שלו ".  בועז נול ,  גם הוא ממובילי המאבק ,  טען כי ראש הממשלה  " פשוט צוחק על כולנו בפרצוף ,  אסור לנו להאמין לו ולסיפורים שלו .  לראש הממשלה היתה הזדמנות אדירה - הייתה לו את הקואליציה הכי גדולה בתולדות המדינה אבל הוא בחר למסמס את ההזדמנות ". 
אחרי פרישת קדימה ,  במחנה המשותף מחכים בשלב זה להצעת החוק של ישראל ביתנו שתועלה מחר לקריאה ראשונה ,  וקראו לליברמן לפרוש מהממשלה . " אנחנו תומכים בהצעת החוק שלו מחר ,  אבל אין לה סיכוי לעבור ",  הודה מילר . " ברגע שהצעת החוק נופלת ,  אנחנו דורשים שליברמן יפרוש מהממשלה .  שוויון בנטל זה לא סיסמה ,  זה צורך אמיתי של העם ",  הסביר . 

" הפראיירים "  בירכו את מופז : " עכשיו תור ליברמן "
 במאהל הנאבק לקידום השוויון בנטל הבהירו לאחר פרישת קדימה מהקואליציה כי הכדור נמצא כעת בידיו של שר החוץ . " אם הצעת החוק של מפלגתו לא תעבור - עליו לפרוש גם כן מהממשלה "
 
