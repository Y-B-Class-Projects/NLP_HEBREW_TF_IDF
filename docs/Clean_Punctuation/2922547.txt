 " נתניהו אמר לי בהלוויית רבין :  'אם לא היה נרצח הייתי מביס אותו' "
 מרטין אינידיק ,  שגריר ארה"ב בישראל בין 1997-1995 ,  אמר בריאיון לסרט דוקומנטרי שבמהלך הלוויית ראש הממשלה המנוח אמר אז יו"ר האופוזיציה כי הוא יכול היה להביס אותו בבחירות . " הוא היה נזכר כמנהיג כושל ,  עכשיו יעשו ממנו גיבור לאומי ".  לשכת רה"מ : " לא היה ולא נברא "
" בנימין נתניהו אמר בהלווייתו של ראש הממשלה יצחק רבין ב-1995 :  'עכשיו יהפכו אותו לגיבור לאומי ,  למרות שהייתי יכול לנצח אותו בבחירות' "  - כך סיפר מרטין אינדיק ,  שגריר ארצות הברית בישראל בשנים 1997-1995 ,  בריאיון לסרט דוקומנטרי נרחב על ראש הממשלה ששודר אמש  ( שלישי )  ברשת השידור הציבורית  ( PBS )  האמריקנית .  
השגריר האמריקני ,  שהגיע לישראל לקדנציה נוספת בשנים 2001-2000 ,  סיפר בריאיון לסרט כי הוא ישב בהלווייתו של רבין לצד נתניהו ,  אז יו"ר האופוזיציה ומי שהוביל את ההפגנות הסוערות נגד ראש הממשלה המכהן .  לדבריו ,  בשלב מסוים נתניהו אמר לו את המלים הבאות : " תראה את זה .  עכשיו יעשו ממנו גיבור לאומי .  אבל אם הוא לא היה נרצח ,  הייתי מביס אותו בבחירות ואז הוא היה נזכר בהיסטוריה כמנהיג כושל ". 
לקריאה נוספת:כביש עוקף והפקעת קרקעות :  ההסכם בין נתניהו למתנחלים יוצא לפועלהרצוג על דברי נתניהו בזירת הפיגוע : " עשה סיבוב פוליטי בדיזנגוף"פרשת המעונות :  שרה נתניהו נחקרה בפעם השנייה במשרדי להב 433 
אינדיק ,  שעסק רבות בסכסוך הישראלי-פלסטיני במהלך הקריירה הדיפלומטית והאקדמית שלו ,  הביע בשנתיים האחרונות ביקורת נוקבת על נתניהו בעקבות קריסת שיחות השלום שהוביל שר החוץ האמריקני ג'ון קרי .  הדיפלומט האמריקני שימש השליח המיוחד של קרי לשיחות הללו והוא הטיל על נתניהו חלק גדול מהאחריות לכישלונן ,  בעיקר בשל התעקשותו להמשיך לקדם בנייה נרחבת בהתנחלויות תוך כדי השיחות .  
בסרט ששודר אמש נסקרת הקריירה הפוליטית של נתניהו מתחילתה והאופן שבו הוא השתמש ביכולותיו בזירה התקשורתית בארצות הברית כדי לקדם את עצמו בישראל .  במאי הסרט ,  מייקל קירק ,  העיד כי תוך כדי עבודת התחקיר למד כי  " נתניהו הוא למעשה אמריקני ",  וכי ראש הממשלה מעדיף פעמים רבות לנהל ויכוחים ודיונים באנגלית ,  גם כאשר המשתתפים האחרים דוברים עברית .
 מלשכת ראש הממשלה נמסר : " הדברים לא היו ולא נבראו ". 
ממפלגת הליכוד נמסר כי  " זהו שקר גס נוסף של מרטין אינדיק ,  שאינו חדל להכפיש ולהשמיץ את ראש ממשלת ישראל בנימין נתניהו ".  
 ( עדכון ראשון :  10:30 )   

" נתניהו אמר לי בהלוויית רבין :  'אם לא היה נרצח הייתי מביס אותו' "
 מרטין אינידיק ,  שגריר ארה"ב בישראל בין 1997-1995 ,  אמר בריאיון לסרט דוקומנטרי שבמהלך הלוויית ראש הממשלה המנוח אמר אז יו"ר האופוזיציה כי הוא יכול היה להביס אותו בבחירות . " הוא היה נזכר כמנהיג כושל ,  עכשיו יעשו ממנו גיבור לאומי ".  לשכת רה"מ : " לא היה ולא נברא "
 
