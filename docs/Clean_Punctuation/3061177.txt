זיקוקים והופעות ברחבי הארץ :  ישראל חוגגת 69 שנות עצמאות
בטקס הדלקת המשואות בהר הרצל ,  קרא יו"ר הכנסת לאחדות בעם : " הפילוג יביא עלינו חורבן ".  14 אנשים השיאו משואות ,  בהם כדורגלן העבר אורי מלמיליאן והזמר יהורם גאון .  צפו בחגיגות מירושלים ומערים נוספות
טקס הדלקת המשואות הפותח את חגיגות יום העצמאות ה-69 של מדינת ישראל נערך אמש  ( שני )  בהר הרצל בירושלים .  14 אנשים מתחומים שונים השיאו משואות ,  בהם כדורגלן העבר אורי מלמיליאן ,  הזמר והשחקן יהורם גאון ,  הסופר אלי עמיר ומייסד חברת  " מובילאיי "  אמנון שעשוע .  השנה נערך טקס הדלקת המשואות בסימן  " יובל שנים לשחרורה ולאיחודה של ירושלים בירתה הנצחית של ישראל והעם היהודי ".  
יושב ראש הכנסת יולי אדלשטיין התייחס בנאומו בטקס לחברה הישראלית ,  וקרא : " לא כל דבר בחיים שלנו הוא ימין או שמאל .  לא כל ימין הוא ימין פשיסטי ,  ולא כל שמאל הוא שמאל בוגדני .  אם נמשיך בדרך פסולה זו נוביל לפלגנות ונביא על עצמנו חורבן ".  לדבריו , " הרבה מתח ושנאה מיותרים היו בינינו בשנה שחלפה .  במקום לשוחח אחד עם השני צעקנו אחד על השני ,  במקום לבדוק את הדברים מיהרנו להאשים .  מרוב שנאה ,  שכחנו איך לאהוב ". 
עוד בוואלה !  NEWS:ה-F-35 ישתתף במטס יום העצמאות : " בקרוב ישולב במשימות מבצעיות"ערב יום העצמאות ה-69 :  כ-8.7 מיליון איש חיים בישראלהחובש שהציל את חבריו תחת מבול הפצמ"רים בלבנון  
" אנו חייבים ליצור כאן חברת מופת ",  המשיך אדלשטיין , " חברה שבה יש כבוד לאחר ולשונה ,  חברה המגלה חמלה כלפי החלש והנזקק ,  חברה המכבדת את המסורת שלה ומנחילה לדור הבא את אוצרות הרוח ,  התרבות ,  ההשכלה ,  המחקר והמדע ".  לדבריו , " בואו ניצור חברה שמכבדת את זקניה ,  את ניצולי השואה ואת בוני הארץ ,  שהודות להם אנו זוכים לחגוג את עצמאותנו ,  ולהתגאות בהישגינו ".  בנאומו הוסיף יו"ר הכנסת כי  " חברה כזאת מוקיעה כל אלימות .  בחברה כזאת ,  גם ליהדות וגם לדמוקרטיה מעמד מיוחד והן משלימות האחת את השנייה ".  
אדלשטיין הקדיש גם חלק נכבד מנאומו לירושלים ,  בהתאם לנושא הטקס . " קריאתו של מוטה גור ,  'הר הבית בידנו' ,  הגיעה למיליוני יהודים ברחבי העולם וגם אליי ,  ילד יהודי בגולה ,  שליבו עלה על גדותיו ",  סיפר . " מיד עם נחיתתי בארץ ,  לאחר שחרורי מהכלא הסובייטי ,  ביקשתי שיסיעו אותי הישר לכותל .  לעולם לא אשכח את התחושה ,  כשנגעתי בידיי לראשונה באבני הכותל הקרירות ".   
" גם היום ,  עיני כל יהודי העולם ,  עדיין נשואות להמשך בניינה השלם של ירושלים ",  קרא אדלשטיין . " גם היום ,  אנו שבים ומביעים תקווה ,  שירושלים תישאר מאוחדת בריבונות ישראל לנצח נצחים ".  לדבריו , " ירושלים היא מקור העוצמה והרוח של העם הזה .  לכן ,  גם היום עלינו לשמור על אחדות ירושלים ,  אך לא פחות מכך ,  עלינו לשמור על אחדות ישראל ". 
אדלשטיין עוד אמר כי  " השנה ,  בשנת היובל לאיחודה של ירושלים ,  כולנו ,  בני כל הדתות ,  העדות והלאומים ,  אנשי הפריפריה והמרכז ,  אנשי הבקעה ,  יהודה ושומרון ממטולה ועד אילת - כולנו ,  כולנו ירושלמים !  ".  בסיום נאומו ,  קרא אדלשטיין  " להריח את ריחו המשכר של שוק מחניודה ",   " לשמוע את קריאת הסליחות ברחובות ירושלים "  ו"לשאוף מלוא הריאות את אוויר ההרים הצלול ,  בעיר שבה  ורק בה  מאה ועוד מאה שווים מ-א-תיים ".  
בפתח הטקס הוקרנה ברכה מיוחדת מראש הממשלה בנימין נתניהו ,  בה קרא : " ישראל מעולם לא הייתה כל כך חזקה ".  לדבריו , " אלפי שנים חלמנו על דגל משלנו ,  על צבא שישמור עלינו ,  על מדינה שתהיה לנו בית .  יחד אנחנו מגישים את החלום הגדול שלנו ".  
נתניהו הוסיף : " איפה היינו לפני 75 שנה  ואיפה אנחנו היום ?  מי היה מאמין ?  אנחנו מאמינים ,  מנהיגי העולם מאמינים ".  ראש הממשלה עוד קרא : " הסוד שלנו הוא אזרחי ישראל .  אין כמו המדינה המדינה שלנו ,  אין כמו העם שלנו ,  חג עצמאות שמח ".  
ברשימת מדליקי המשואות נכללים גם מנהל המחלקה לכירורגיה כללית בבית החולים הדסה הר הצופים פרופ' אחמד עיר ,  אלי מזרחי ,  מסעדן ויו"ר ועד סוחרי שוק מחנה יהודה לשעבר ,  הרבנית חנה הנקין ,  לוחם הצנחנים לשעבר יעקב  ( יקי )  חץ ,  מירי ארנטל ,  שהקימה ארגון סיוע לילדים חולי סרטן ,  ודינה סמטה ,  חניכה ב"בית חינוך עיוורים "  ומתנדבת במוסד .  
את משואת התפוצו הדליקו הרב האמריקני משה חיים  ( מרווין )  הייר ,  דיקן ומייסד  " מרכז שמעון ויזנטל "  ומיכאל סטיינדאהרט ,  פילנתרופ אמריקני מוכר שמפעלו המרכזי הוא סיורי  " תגלית ".  לבסוף ,  את משואת צה"ל הדליקו סגן דין ארגיל ,  הוא מפקד צוות חוד בגדוד  " צפע "  של חטיבת הצנחנים ,  ורב-סרן ירוס ירושלים שיגוט ,  ראש מדור הסברה במפקדת קצין החינוך והנוער הראשי .
 יו"ר הוועדה לטקסים וסמלים מושיק אביב מסר כי  " בחירת משיאי המשואות משקפת את הפסיפס הירושלמי והישראלי במיטבו ,  משחררי העיר ,  בוניה ,  סמלים מרכזיים בתרבות הירושלמית ואנשים ראויים שמשקפים את רוח המקום ".  
השנה עבר שרביט ניהול הטקס לידיו של סא"ל  ( במיל' )  שמעון דרעי ,  שמחליף את אלוף-משנה  ( במיל' )  דוד רוקני ,  המפקד המיתולוגי של הטקס .  דרעי סיפר כי רוקני סייע לו בהכנת הטקס של השנה . " בשבילי הוא מודל לחיקוי .  עשינו בעבר המון טקסים ביחד .  נפגשתי איתו כמה פעמים ,  ישבנו בבית שלו .  הראיתי לו את הצורות שהכנתי לכבוד הנושא :  50 שנים לירושלים ,  הוא העיר ותיקנתי כל מה שאמר ". 
דרעי סיפר כי רוקני הגיע שלוש פעמים לצפות בחזרות . " זה כבוד גדול וזכות גדולה להחליף אותו ".  גם הניסיון הרב שנצבר במהלך השנים ,  מסביר דרעי ,  לא מספיק כדי להיערך לפיקוד על טקס הדלקת המשואות . " פיקדתי בעבר על טקסים רבים ,  הנשיא קלינטון ,  נשיא רוסיה וביקור האפיפיור ,  אבל שום דבר לא דומה לזה .  זה טקס הגדול והחשוב ביותר ". 
 ( עדכון ראשון :  19:40 )  

זיקוקים והופעות ברחבי הארץ :  ישראל חוגגת 69 שנות עצמאות
בטקס הדלקת המשואות בהר הרצל ,  קרא יו"ר הכנסת לאחדות בעם : " הפילוג יביא עלינו חורבן ".  14 אנשים השיאו משואות ,  בהם כדורגלן העבר אורי מלמיליאן והזמר יהורם גאון .  צפו בחגיגות מירושלים ומערים נוספות

