מבקר המדינה פתח בבדיקת טענות שהועלו בתחקיר  " עובדה "
 בערוץ 2 דווח כי בעקבות התחקיר ועדותה של ורד סוויד ,  נפתחה בדיקה בנושא .  לשכת נתניהו : " שיטה חדשה :  מעלים טענות סרק - ומפעילים לחץ תקשורתי לפתוח ב'בדיקה' "
 מבקר המדינה יוסף שפירא פתח בבדיקה בעניינה של ורד סוויד ,  מי ששימשה ראש הרשות לקידום מעמד האישה במשרד ראש הממשלה ,  בעקבות הטענות שהעלתה בתחקיר  " עובדה "  בשבוע שעבר .  בתחקיר הועלו בין היתר טענות שלפיהן סוויד התבקשה לגייס ארגוני נשים לפעול נגד אב הבית לשעבר במעון ראש הממשלה ,  מני נפתלי ,  לאחר שתבע את הזוג נתניהו והוגשה נגדו תלונה על הטרדה מינית .
 מלשכת ראש הממשלה נמסר בתגובה ,  כי  " בעקבות השידור בחדשות 2 הערב ,  הנה התגובה המלאה שהעברנו לחדשות 2 ואשר צונזרה ושודרה רק בחלקה :  'השיטה האבסורדית נמשכת :  מעלים בתקשורת טענות סרק על התעמרות  ומיד אחר כך מפעילים לחץ תקשורתי על הרשויות כדי לפתוח ב'בדיקה' ,  והכול כדי לנגח את ראש הממשלה .  בניגוד גמור לטענות השקריות של ורד סוויד ,  היא הרעיפה שבחים על רעיית ראש הממשלה ,  ויש לכך עדויות רבות .  הגברת סוויד גם טרחה לשלוח מכתבים אישיים מרגשים בכתב ידה לגברת נתניהו .  'לגברת נתניהו היקרה' ,  כתבה באחד מהם .  'יום האישה שמח .  אני רוצה להודות לך מעומק הלב על תמיכתך וסיועך הרב' . 
" במכתב אחר הוסיפה :  'לגברת נתניהו היקרה ברכות ליום הולדתך .  מודה לך על סיועך לאורך כל ימות השנה לנשות וילדי ישראל .  דלתך וליבך תמיד פתוחים לסייע ,  לעזור ולקדם .  בהערכה רבה ורד סוויד' .  עובדים ועובדים לשעבר במשרד ראש הממשלה מעידים כי שמעו את סוויד מרעיפה שבחים על רעיית ראש הממשלה בעשרות הזדמנויות  בניגוד גמור לכזבים שהיא מפזרת כעת .  אחת מהן העידה השבוע :  'כמי שליוותה כמה שנים את הסיורים של רעיית ראש הממשלה עם ורד סווויד בפעילויות למען ניצולי שואה ,  ילדים חולי סרטן ,  מקלטים לנשים מוכות ועוד שמעתי את סוויד תמיד מפליגה בשבחים ומספרת לכל סובביה כיצד שרה מצליחה לשלב את היותה רעיית ראש הממשלה ,  עם עבודתה כפסיכולוגית ילדים בשירות הציבורי וגם נרתמת בכל הזדמנות לפעילות למען החלשים בחברה' . 
" ורד סוויד לא פוטרה ,  היא סיימה את תפקידה בחודש ינואר 2016 בתום שש שנים בתפקיד .  כל סיפור ההתעמרות מצוץ מן האצבע ונועד לנגח את ראש הממשלה ורעייתו .  נראה שכל האמצעים כשרים להשמצת הגברת נתניהו במטרה לפגוע בראש הממשלה ". 
עובדת לשעבר לצדה של סויד העידה על היחסים בין סויד לרעיית ראש הממשלה ,  כפי שנחשפה אליהם : " לכל מאן דבעי ,  אני ,  החתומה מטה ,  עבדתי עם רעיית ראש הממשלה ,  הגברת שרה נתניהו .  במסגרת עבודתי הכרתי מקרוב את הגברת סוויד ופגשתי אותה מעת לעת באירועים ובסביבת העבודה .  בעשרות הזדמנויות שונות שמעתי את הגברת סוויד מרעיפה שבחים על הגברת נתניהו :  על פעילותה הציבורית ,  על כך שבמקביל לתפקידה כרעיית רה"מ היא ממשיכה לעבוד כפסיכולוגית ילדים בשירות העירוני בירושלים ,  על תרומתה לניצולי שואה ,  לנזקקים ,  לחיילי צה"ל ולנפגעי פעולות איבה .  לא שמעתי ממנה דברי ביקורת ובשום הזדמנות לא קיבלתי ממנה התרשמות שלילית מהגברת נתניהו ,  ההפך הוא הנכון .  לאור המתקפה התקשורתית נגד הגברת נתניהו בעניין זה ,  מצאתי להצהיר על הדברים במכתבי ".  
עובדת נוספת שעבדה לצד סויד באותה תקופה ,  העידה גם היא : " כמי שעבדה מספר שנים בלשכת ראש הממשלה עבדתי בהזדמנויות שונות עם ורד סוויד בהיותה יועצת ראש הממשלה לענייני רווחה .  במסגרת עבודתי ליוויתי גם את רעיתו של ראש הממשלה גברת נתניהו בפעילותה למען משפחות שכולות ,  ניצולי שואה ,  ילדים חולי סרטן ונשים מוכות .  בכל הפעמים הללו ורד סוויד דאגה להכין את הביקור מבעוד מועד וליוותה אותו במהלכו .  במהלך כל הפעמים בהן השתתפתי תמיד נוכחתי לשמוע את ורד משבחת את גברת נתניהו ומספרת לכל סובביה איזו דמות למופת היא .  כיצד היא מצליחה לשלב גם את היותה רעיית ראש הממשלה ,  גם את עבודתה כפסיכולוגית ילדים בשירות הציבורי וגם נרתמת בכל הזדמנות לפעילות למען החברה ".  

מבקר המדינה פתח בבדיקת טענות שהועלו בתחקיר  " עובדה "
 בערוץ 2 דווח כי בעקבות התחקיר ועדותה של ורד סוויד ,  נפתחה בדיקה בנושא .  לשכת נתניהו : " שיטה חדשה :  מעלים טענות סרק - ומפעילים לחץ תקשורתי לפתוח ב'בדיקה' "
 
