מבקר הפנים של הליכוד פסל מועמדות נתניהו לראשות המפלגה
על אף הודעתו של המבקר ,  עו"ד שי גלילי ,  אשר מסוכסך עם ראש הממשלה לא מכבר ,  הסבירות שראש הממשלה אכן יהיה מנוע מלהתמודד היא אפסית . " החלטתו של העסקן הפוליטי גלילי הזויה ,  נגועה בשיקולים זרים וחסרת כל תוקף "
 מבקר הפנים של הליכוד ,  עו"ד שי גלילי ,  הודיע היום  ( רביעי )  כי הוא פוסל את מועמדותו של ראש הממשלה בנימין נתניהו בבחירות המקדימות לראשות הליכוד שייערכו בשבוע הבא .  עם זאת ,  הסבירות שאכן ראש הממשלה יימנע מלהתמודד היא אפסית .  על פי יו"ר ועדת הבחירות ,  השופט בדימוס מנחם נאמן ,  המבקר פעל בחוסר סמכות ואין כל עילה לפסילה או תוקף למכתביו .
 גלילי ונתניהו נמצאים מזה חודשים ארוכים בסכסוך מתמשך ומתוקשר ,  במסגרתו ,  אחת לכמה חודשים מפרסם גלילי חוות דעת נגד התנהלותו של ראש הממשלה .  חוות הדעת אותה פרסם היום ,  מלינה על כך שראש הממשלה כינס אירוע לפני כשבועיים במצודת זאב במטה המפלגה ,  ולדברי גלילי ,  לא ראוי כי נתניהו ישתמש במטה עבור צרכיו הפוליטיים .
 עוד ידיעות על בחירות 2015:גז ,  מילקי ומע"מ אפס :  מי באמת דואג לנו בכנסת ? מייקל אורן מצטרף לכחלון : " נחזק את היחסים עם ארה"ב"מצנע הודיע על פרישתו מהפוליטיקה : " לא אוכל להשפיע "  
ממטה הפריימריז נמסר בתגובה לדבריו של גלילי ,  כי  " החלטתו של העסקן הפוליטי גלילי הזויה ,  נגועה בשיקולים זרים וחסרת כל תוקף .  יו"ר ועדת הבחירות של הליכוד ,  כבוד השופט בדימוס מנחם נאמן ,  קבע במפורש כי החלטתו של גלילי נמהרת וכי אין לה כל תוקף ,  שכן היא ניתנה על ידי גלילי ללא כל סמכות ". 
בתוך כך ,  חבר הכנסת משה פייגלין הודיע בשבוע שעבר כי הוא מסיר את מועמדותו לראשות הליכוד ,  בעקבות החלטת בית הדין של הליכוד על קיום הפריימריז והבחירות לראשות המפלגה באותו היום . " קבלת הערעור על החלטת בית הדין של הליכוד היא שינוי כללי המשחק והיא דוחקת אותי להתמודדות בלתי אפשרית בשתי חזיתות שונות בו זמנית ",  כתב פייגלין בעמוד הפייסבוק שלו . " אין בכוונתי לגרור את התנועה לעוד ערכאה משפטית רגע לפני הבחירות הכלליות .  בשעה גורלית זו עלינו להתאחד ולשמור את הליכוד כמפלגת שלטון .  על כן ,  בכוונתי להתמודד הפעם רק לכנסת ואני משוכנע שאקבל תמיכה רחבה להשבת הליכוד והמחנה הלאומי לדרכו ".  הבחירות לראשות התנועה והבחירות לרשימת הליכוד לכנסת ה-20 יתקיימו ב-31 בדצמבר .
 לפניות לכתב עמרי נחמיאס - omri_n@walla.net.il 

מבקר הפנים של הליכוד פסל מועמדות נתניהו לראשות המפלגה
על אף הודעתו של המבקר ,  עו"ד שי גלילי ,  אשר מסוכסך עם ראש הממשלה לא מכבר ,  הסבירות שראש הממשלה אכן יהיה מנוע מלהתמודד היא אפסית . " החלטתו של העסקן הפוליטי גלילי הזויה ,  נגועה בשיקולים זרים וחסרת כל תוקף "
 
