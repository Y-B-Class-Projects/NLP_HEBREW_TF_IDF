עורך עיתון : " נתניהו אמר - 'הארץ' הוא אויב ישראל "
 עורך הג'רוזלם פוסט סיפר שרה"מ שוחח עמו על חששותיו מ"הארץ "  ומהניו יורק טיימס ,  ש"מקדמים סדר יום אנטי-ישראלי ".  נתניהו מכחיש :  האויב האמיתי ?  אירן .  ב"הארץ "  בחרו לא להגיב 
" נתניהו אמר לי :  'אויביה העיקריים של ישראל הם הניו יורק טיימס ועיתון הארץ' "  - כך ציטט אתמול  ( רביעי )  עורך הג'רוזלם פוסט ,  סטיב לינד ,  את ראש הממשלה בנימין נתניהו בפני באי כינוס נשות הוועידה העולמית של ויצו בתל אביב .  
לינד ,  שצוטט בסוכנות הידיעות היהודית JTA ,  סיפר כי שמע מנתניהו את הדברים בפגישה פרטית לפני כמה שבועות במשרד ראש הממשלה בתל אביב .  עם זאת ,  אחרי הפרסום הבוקר ,  חזר בו לינד מהדברים ,  ואמר : " זו הייתה אינטרפרטציה שלי ,  ראש הממשלה מעולם לא השתמש בלשון זו ".  
עורך עיתון הארץ ,  אלוף בן ,  העדיף לא להתייחס לדברים .  ראש הממשלה הכחיש את הפרסום .  נתניהו ,  המבקר בהולנד ,  אמר טרם פגישתו עם חברי ועדת החוץ והביטחון של הפרלמנט בהאג : " שמעתי שטוענים שאמרתי ש'העיתונים הארץ וניו-יורק טיימס הם האויבים הגדולים ביותר של ישראל' .  זה לא נכון .  אירן ושלוחותיה הן האויבות של ישראל ". 
לינד ,  שאמר לקהל כי הוא  " מקווה שנתניהו לא יכעס ",  על שהוא מספר את תוכן הפגישה ,  שנערכה במשרד ראש הממשלה ,  סיפר כי ראש הממשלה שיתף אותו בחששותיו משני כלי התקשורת ,  הנחשבים למחזיקים בקו ביקורתי יותר כלפי ממשלת נתניהו ומדיניותה . " אתה יודע ,  סטיב ,  יש לנו שני אויבים עיקריים ",  ציטט לינד את נתניהו באוזני הקהל . " חשבתי שהוא עומד לדבר על אירן ,  אולי על חמאס - ואז הוא אמר :  'זה הניו יורק טיימס והארץ ".  לדברי לינד ,  נתניהו אמר כי שני העיתונים  " קובעים סדר יום לקמפיין אנטי-ישראלי בכל העולם ".   
" מדי בוקר ,  קוראים אותם עשרות עיתונאים ,  ומבססים את הסיפורים העיתונאיים שלהם על מה שהם קוראים שם ",  ציטט לינד את נתניהו משתלח ,  לכאורה ,  בשני העיתונים .  לדברי עורך הג'רוזלם-פוסט ,  הוא נכח בפגישה עם שני משתתפים נוספים ,  ששמם לא נמסר ,  וכשהשלושה שאלו את נתניהו אם לדעתו ,  לתקשורת אכן יש תפקיד כה משמעותי בעיצוב דעת הקהל העולמית ,  נתניהו השיב : " לחלוטין ".  
אין זו הפעם הראשונה שנתניהו מתבטא נגד הניו-יורק טיימס ,  מהעיתונים החשובים בעולם .  רק לפני חודשיים ,  הוא סירב לבקשת עורכי העיתון לפרסם בעמודיו מאמר דעה ,  ובמכתב שמיען להם יועצו המדיני ,  רון דרמר ,  לשכת ראש הממשלה תקפה בחריפות את הקו העריכתי של העיתון האמריקני .  חלק נרחב במכתב יוחד למאמריו של הפרשן המוביל של העיתון ,  תומס פרידמן . 
" הדעות של חלק מבעלי הטורים הקבועים שלך לגבי ישראל ,  ידועות היטב ",  כתב היועץ דרמר . " הם מעוותים באופן עקבי את העמדות של ממשלתנו ,  ומתעלמים מהצעדים שנעשו לקדם את השלום ".  לדברי יועצו של ראש הממשלה ,  מבדיקה שעשה ,  הוא מצא כי מתוך 20 טורי דעה שפורסמו בשלושת החודשים שקדמו לכתיבת המכתב ,  19 הכילו  " דעה שלילית על ישראל או על מדיניות הממשלה ".  הטור החיובי היחיד ,  לדבריו ,  היה פרי עטו של ריצ'רד גולדסטון ,  השופט החוקר שחיבר את הדו"ח לחקר מבצע עופרת יצוקה ,  ובו חזר בו מהאפשרות כי ישראל נוקטת מדיניות אפרטהייד .
 גם  ? הארץ ?  סופג לא אחת ביקורת על הקו הפוליטי השמאלי-ליברלי בו הוא נוקט ,  והעיתון נחשב לאחד מכלי התקשורת הביקורתיים ביותר כלפי ממשלת נתניהו .  בכתבה שפורסמה במגזין ה ? ניו יורקר ?  בשנה שעברה ,  הגדיר העיתונאי המוערך ,  דיוויד רמניק ,  את העיתון הישראלי כ ? מוסד הליברלי החשוב בישראל ",  אך ציין את הפער ההולך וגדל ,  לדבריו ,  בין עמדות העיתון ועמדות כמה מכתביו הבולטים ,  לבין עמדות החברה בישראל .
 חבר הכנסת והשר לשעבר יוסי שריד ,  בעל טור ב ? הארץ ?  ,  פירסם בתגובה לדיווח מאמר תחת הכותרת  ? לעבוד בשביל האויב הגדול בישראל ?  ,  בו כתב :   ? איני מוסמך לדבר בשם 'הארץ' ,  על כן אדבר בשמי :  זאת גאווה גדולה בעיני לשרת כאופוזיציה עקרונית יחידה לממשלת נתניהו-ליברמן-ישי-ברק ;  לחלום ולהיאבק על ישראל אחרת ,  שאינה כובשת ,  שאינה מושחתת ,  שאינה רודפת מיעוטים ,  שאינה גזענית ,  שלא אוכלת את ענייה ואת אנשי המעמד הבינוני שלה .  זה החלום שלנו ,  וממש לא אכפת לנו שזה גם הסיוט של נתניהו .  כבר ספגנו בחיינו השמצות גרועות מזו :  זה לא כל כך נורא להופיע בחברה אחת עם העיתון הטוב בעולם ?  .
 לפנייה לכתבת :  טל שלו tal_sh@walla.net.il 

עורך עיתון : " נתניהו אמר - 'הארץ' הוא אויב ישראל "
 עורך הג'רוזלם פוסט סיפר שרה"מ שוחח עמו על חששותיו מ"הארץ "  ומהניו יורק טיימס ,  ש"מקדמים סדר יום אנטי-ישראלי ".  נתניהו מכחיש :  האויב האמיתי ?  אירן .  ב"הארץ "  בחרו לא להגיב

