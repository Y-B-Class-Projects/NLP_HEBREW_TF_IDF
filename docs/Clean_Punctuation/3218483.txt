נתניהו משיב לאיומי איראן :  אם תתקוף - לא תחגוג עוד ימי מהפכה
אחרי שטהראן איימה  " לשטח עד היסוד "  את תל אביב וחיפה ,  הזהיר ראש הממשלה כי עליה לקחת בחשבון ש"אם תעשה את הטעות הזאת - זה לא יצליח לה ".  ברחבי איראן חגגו מוקדם יותר 40 שנה למהפכה האסלאמית ושיגרו אמירות נגד ארה"ב וישראל
אחרי האיומים מאיראן במסגרת החגיגות לציון 40 שנה למהפכה האסלאמית ,  ראש הממשלה בנימין נתניהו אמר היום  ( שני )  כי המשטר בטהראן לא יצליח לממש אותם . " אני לא מתעלם מהאיומים של המשטר האיראני ,  אבל אני גם לא מתרשם מהם ",  אמר בסרטון שפרסם . " אם המשטר הזה יעשה את הטעות האיומה וינסה להחריב את תל אביב וחיפה ,  זה לא יצליח להם ,  אבל זה יהיה יום המהפכה האחרון שהם יחגגו .  כדאי שהם ייקחו זאת בחשבון ". 
בדבריו התייחס נתניהו לאמירותיו של ידאללה ג'וואני ,  סגן ראש הלשכה הפוליטית של משמרות המהפכה ,  שהזהיר כי איראן  " תשטח עד היסוד "  את תל אביב ואת חיפה אם ארצות הברית תפתח במלחמה נגדה .  בעצרת לציון המהפכה הוא אמר לפי סוכנות הידיעות אירנ"א כי  " לארצות הברית אין אומץ לירות אפילו כדור אחד לעברנו למרות כל הנכסים ההגנתיים והצבאיים שלה ". 
עוד בוואלה !  NEWS:מבעלת ברית לאויבת :  כשארה"ב הפכה ל"שטן הגדול "  של איראן"עיר תת-קרקעית ":  איראן חשפה מפעל סודי לייצור טילים בליסטייםהרחוב זועם ,  הכלכלה קורסת - האם איראן בדרך לעוד מהפכה ?  
בעצרות שהתקיימו היום ברחבי איראן השתתפו מאות אלפי מאזרחי המדינה ,  ובהן אמר הנשיא חסן רוחאני כי טהראן נחושה להגדיל את כוחה הצבאי ואת תכנית הטילים שלה למרות הלחץ המערבי בנושא .  מפגן התמיכה במשטר ,  שמעודד את האזרחים לצאת לרחובות ומשדר את ההפגנות בכלי התקשורת הרשמיים ,  מגיע כשנה אחרי גל מחאה נגדו שהוציא אלפים לרחובות בחלקים שונים במדינה . " לא ביקשנו ולא נבקש רשות לפתח סוגים שונים של טילים ונמשיך בדרך שלנו ובעוצמתנו הצבאית ",  אמר רוחאני בנאום שנשא מכיכר אזאדי בטהראן ,  שבה היו עשרות אלפי אנשים .  הוא הבטיח גם כי איראן תביס את הסנקציות האמריקניות חרף הקשיים הכלכליים שחווים האזרחים . " נתגבר על הבעיות דרך עזרה הדדית ",  אמר רוחאני .  

נתניהו משיב לאיומי איראן :  אם תתקוף - לא תחגוג עוד ימי מהפכה
אחרי שטהראן איימה  " לשטח עד היסוד "  את תל אביב וחיפה ,  הזהיר ראש הממשלה כי עליה לקחת בחשבון ש"אם תעשה את הטעות הזאת - זה לא יצליח לה ".  ברחבי איראן חגגו מוקדם יותר 40 שנה למהפכה האסלאמית ושיגרו אמירות נגד ארה"ב וישראל

