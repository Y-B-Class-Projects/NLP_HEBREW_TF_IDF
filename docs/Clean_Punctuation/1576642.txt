משרד החוץ :  אבו מאזן מציב תנאים חדשים למו"מ
אבו מאזן קרא היום להפסקת הבנייה בהתנחלויות לפני חידוש המשא ומתן .  משרד החוץ בתגובה :  הרשות מונעת את חידוש תהליך השלום על ידי הצבת תנאים מוקדמים לשיחות
משרד החוץ הגיב הערב  ( שבת )  על דבריו של יו"ר הרשות הפלסטינית אשר דרש מישראל להפסיק את הבנייה בהתנחלויות לפני חידוש המשא ומתן .  ממשרד החוץ נמסר כי  " מאז הקמת הממשלה לפני כחמישה חודשים ,  ישראל מוכנה להיפגש עם הרשות הפלסטינית ולחדש את המשא ומתן לשלום ללא תנאים מוקדמים .  הרשות הפלסטינית היא זו שמונעת פגישות וחידוש תהליך השלום על ידי הצבת תנאים מוקדמים ,  תנאים שלא הציבה לממשלות ישראל קודם לכן .  ראוי שכל הצדדים יניחו בצד תנאים מוקדמים וייפגשו כדי לקדם את השלום ",  נמסר ממשרד החוץ .
 היום חזר יו"ר הרשות הפלסטינית על דרישתו מישראל להפסיק את הבנייה בהתנחלויות לפני חידוש המשא ומתן .  במסיבת עיתונאים שקיים לאחר פגישתו עם נשיא מצרים חוסני מובארק בקהיר אמר אבו מאזן ,  כי  " הדרך לשלום חסומה כעת "  וכי המכשול העיקרי בפני חידוש המגעים היא התנערותה של ישראל מהתחייבויותיה במסגרת מפת הדרכים ,  ובעיקר בכל הנוגע להפסקת הבנייה בהתנחלויות ". 
אבו מאזן אישר כי השליח האמריקאי ג'ורג' מיטשל לא הצליח להגיע לסיכום עם ישראל בנוגע להפסקת הבנייה בהתנחלויות והבהיר כי הדרישה הישראלית להפסיק את הבנייה לתשעה חודשים בלבד אינה הפסקה אמיתית של הבנייה בהתנחלויות . " גיבוש הסכם בנוגע להפסקת הבנייה יצריך מאמצים נוספים בעתיד .  עד כה זה לא קרה ",  הוסיף .
 אבו מאזן העריך כי מיטשל יחדש את מאמציו לגבש הסכם לאחר כינוס העצרת השנתית של האו"ם בשבוע הבא . " מה שנדרש מארה"ב הוא להמשיך ולדבוק בסעיף הראשון במפת הדרכים שאומר כי אין מנוס מהפסקת מלאה של הבנייה בהתנחלויות .  ממשלת ישראל אינה רוצה זאת ,  ולכן אי אפשר לומר שיש בסיס משותף לנו ולישראל ".  מוקדם יותר האשימו גורמים מדיניים בישראלאת אבו מאזן בהכשלת הפסגה המשולשת ,  שתוכננה להתקיים בשבוע הבא באו"ם  .  הגורמים אמרו כי אבו מאזן מסרב להגמיש עמדותיו ודורש הפסקה מלאה של הבנייה בהתנחלויות ובכלל זה בירושלים .
  ( 16:00 ) 

משרד החוץ :  אבו מאזן מציב תנאים חדשים למו"מ
אבו מאזן קרא היום להפסקת הבנייה בהתנחלויות לפני חידוש המשא ומתן .  משרד החוץ בתגובה :  הרשות מונעת את חידוש תהליך השלום על ידי הצבת תנאים מוקדמים לשיחות

