נתניהו : " תודה על הלייק "
 בנימין נתניהו הפיץ ביוטיוב סרטון המודה למשתמשי הפייסבוק שעשו לייק לעמוד הרשמי של לשכת ראש הממשלה 
" שלום לכם ,  כל החברים בדף הפייסבוק ,  ותודה לכם על הלייק .  עכשיו אתם מוזמנים לעשות Share לסרטון הזה ,  כדי שגם החברים שלכם יוכלו לקבל ממני עדכונים ולשוחח איתי שם ,  להתראות ".  אלו דבריו של ראש הממשלה בנימין נתניהו בסרטון שהופץ על ידי לשכת ראש הממשלה ליוטיוב .
 הסרטון בן ה-16 שניות ,  שבמהלכו עושה ראש הממשלה נתניהו תנועת  " לייק "  עם אצבעו ,  נועד לקדם את עמוד הפייסבוק הרשמי של משרד ראש הממשלה ,  שנפתח בספטמבר 2011 ומונה כרגע יותר מ-8,000 לייקים .  בתקופה האחרונה מתעדכן העמוד מספר פעמים ביום ,  וכולל עדכונים על פגישותיו של נתניהו ועל מסריו .  נתניהו עצמו אינו כותב סטטוסים בעמוד זה ,  אך ענה לאחרונה בצורה מרוכזת על מספר שאלות גולשים בוידאו-צ'ט .  
מלבד עמוד הפייסבוק של לשכת ראש הממשלה מפעילה הלשכה גם חשבון טוויטר רשמי ,  לו יותר מ-31,000 עוקבים .  נתניהו מפעיל בנוסף גם עמוד פייסבוק רשמי על שמו ,  לו יותר מ-157,000 לייקים .  בעמוד זה נכתבים העדכונים בגוף ראשון  ( "נפגשתי היום בכנסת עם נציגי המילואימניקים ואמרתי להם :  צריך פתרון לחלוקת הנטל שלא קורע את החברה לגזרים ")  .  גם חשבון הפליקר הרשמי של ראש הממשלה מעודכן תכופות בתמונות מפגישותיו וסרטון התודה שהופץ היום הועלה ליוטיוב הרשמי .
 ניתן לומר שראש הממשלה נתניהו מקבל השראה לשימוש במדיה החברתית מנשיא ארצות הברית ברק אובמה ,  ואף נמתחה עליו בעבר ביקורת על כך שאתר שהקים דומה ויזואלית מאוד לזה של אובמה .  נשיא ארצות הברית עושה שימוש רב בפלטפורמות הדיגיטליות השונות  ( פייסבוק ,  טוויטר ,  יוטיוב ,  פליקר ,  טמבלר ,  אינסטגרם ,  פורסקוור )  .  אובמה מינף את השימוש ברשתות החברתיות לכזה שסייע לו לנצח בבחירות הקודמות ,  והוא מקווה שגם הפעם יסייע המדיום האינטרנטי במאבק על הנשיאות .  

נתניהו : " תודה על הלייק "
 בנימין נתניהו הפיץ ביוטיוב סרטון המודה למשתמשי הפייסבוק שעשו לייק לעמוד הרשמי של לשכת ראש הממשלה

