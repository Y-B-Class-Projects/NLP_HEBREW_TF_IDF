ח"כים ערבים : " עולי הגרדום היו טרוריסטים "
 מושב הזיכרון לזכרם של לוחמי המחתרות ,  הפך לזירת עימות פוליטית כאשר חברי כנסת ערבים טענו כי מדובר באירוע המשבח מעשי טרור .  נתניהו זעם : " אין מקום להשוואה "
  ( באדיבות ערוץ הכנסת ) 
טקס הזיכרון לזכרם של 12 עולי הגרדום במליאת הכנסת הפך היום  ( שלישי )  לעימות חריף בין חברי הכנסת הערבים לבין חברי סיעות הבית האחרות סביב מה שכבר השתרש כסיפור גבורה וקונצנזוס ישראלי .  בעת שראש הממשלה בנימין נתניהו נשא דברים לזכרם של עולי הגרדום ,  קראו חברי הכנסת אחמד טיבי וטאלב א-סנע  ( רע"מ-תע"ל )  קריאות ביניים  מנהג שאינו נהוג באירועי זיכרון בכנסת .  טיבי קרא לעברו של ראש הממשלה : " הם  ( עולי הגרדום  פ.ו .)  ירו על אוטובוס של אזרחים ורצחו שר ,  מה דעתך על המעשים האלה ?  זה בסדר או לא בסדר ?  הם גיבורים או טרוריסטים ?  ".  
יו"ר הכנסת ,  ראובן ריבלין ,  לא נשאר אדיש וקרא לשניים לסדר שלוש פעמים  לאחר מכן הוציא אותם מהמליאה . " גם לכנסת יש כללים עבור אנשים שמסרו עליה את נפשם ",  אמר . " לא קוראים קריאות ביניים באירועים כאלה ".  טיבי מצידו המשיך להפטיר כנגד האירוע גם לאחר שהתבקש לעזוב את המליאה ואמר : " לכל עם יש את האמת שלו .  קשה לכם לשמוע את דבריי ".  א-סנע הוסיף : " טרור הוא טרור .  לא משנה אם זה ערבים או יהודים  דווקא ביום של חידוש התהליך המדיני אתה רואה לנכון לקיים טקס לעולי הגרדום ?  "
 בתגובה להחלטה להוציאו ,  אמר מאוחר יותר ח"כ טיבי : " יו"ר הכנסת רובי ריבלין שגה וגילה חוסר סובלנות .  צר לי על כך .  זהו ויכוח היסטורי על נראטיב וראיה היסטורית ויש לו מקום בכל מקום לרבות באירועים כאלה בכנסת "
 ח"כ בן-ארי  ( האיחוד הלאומי )  התייחס גם הוא לתקרית ואמר : " היועץ של הארכי טרוריסט ערפאת מנצל את הדמוקרטיה הישראלית עד תום ומבזה את קדושי האומה .  הגיע הזמן לשלול לו את האזרחות ולשלוח אותו לפרלמנט של אבו מאזן ".  בן ארי אף פנה הערב לריבלין בבקשה לקיים דיון דחוף ולהשעות את חבר הכנסת טיבי מתפקידו כסגן יו"ר הכנסת .  בן ארי כתב כי  " מי שמזלזל באופן בוטה בכללים המקובלים של התנהלות הכנסת ועוד פוגע בקדושי האומה לא יכול לשמש כממלא מקום ליו"ר הכנסת המנהל את ישיבות הכנסת ואחראי על הסדר בכנסת .  מי שבעצמו כחבר כנסת פורע את הכללים ,  מאבד את הלגיטימיות לתבוע מאחרים להתנהל על פי הכללים ". 
נתניהו עצמו בחר להתייחס לדברים בנאומו ואמר : " מי שטוען לסימטריה בינם לבין ארגוני הטרור צריך לבחון למה מכוונים המחבלים הערבים שכמעט תמיד פוגעים באזרחים באופן מכוון ,  בעוד שבמחתרות ,  הדברים הללו היו יוצאים מן הכלל והמטרות היו צבאיות שאין עליהן ויכוח ".  הוא הוסיף ואמר : " אנו מצדיעים היום ל- 12 לוחמים ממחתרות ישראל ,  שגם בשעת הגעתם לגרדום לא נמצא בהם ייאוש אלא רק אמונה גדולה בשליחותם לשחרר את המולדת .  גבורתם הותירה בנו דבר חשוב - לזכור את הנופלים ,  את תעצומות רוחם משום שהאמונה בעם ובארץ והנכונות להקריב את החיים היא המפתח לקיום חיינו הלאומיים "
 יו"ר האופוזיציה ציפי לבני  ( קדימה )  נשאה גם היא דברים במליאה ואמרה : " אלו ימים לא פשוטים למדינת ישראל ,  מדינה שעדיין נלחמת על קיומה ונלחמת בטרור .  וש מי שמנסה לקחת מישראל את זכות ההגנה העצמית דרך השוואה בין המלחמה בטרור לבין הטרוריסט ,  דרך המשפט שאותו צריך לקעקע , " לוחם החירות של האחד הוא הטרוריסט של האחר "  והדברים האלה נכתבו עוד טרם האירוע המבזה שקרה פה קודם ".  
לבני חידדה את דבריה ואמרה : " אלה שאנו נלחמים מולם הם טרוריסטים ואלה שאנו עדין מבכים את לכתם ומזכירים את גבורתם היום היו  " לוחמי חירות ""  .
 הטקס התקיים לזכר 12 עולי הגרדום  שהם תשעה מלוחמי האצ"ל ושלושה מלוחמי הלח"י שנשפטו ונדונו למוות בתלייה על פעילותם במחתרות טרם ההכרזה על הקמת המדינה .  עשרה מהם נדונו על ידי בתי דין צבאיים בריטיים ושני הנותרים - על ידי בית דין מצרי .  עשרה מהנדונים הוצאו להורג בתלייה ושניים מהנדונים שמו קץ לחייהם לפני מועד הוצאתם להורג .
 
ח"כים ערבים : " עולי הגרדום היו טרוריסטים "
 מושב הזיכרון לזכרם של לוחמי המחתרות ,  הפך לזירת עימות פוליטית כאשר חברי כנסת ערבים טענו כי מדובר באירוע המשבח מעשי טרור .  נתניהו זעם : " אין מקום להשוואה "
 
