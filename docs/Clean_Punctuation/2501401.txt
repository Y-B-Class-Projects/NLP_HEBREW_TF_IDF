נתניהו בכנס פעילים : " הצביעו בפריימריז ,  תנו לנו הכח "
 ראש הממשלה ,  בנימין נתניהו ,  ערך הערב  ( שלישי )  בנתניה כנס פעילים לקראת הפריימריז הקרובים לראשות המפלגה ,  בהשתתפות 800 פעילים ,  שרים ,  חברי כנסת וראשי ערים .  נתניהו קרא לפעילים להצביע בפריימריז באומרו כי  " המבחן האמיתי ,  החשוב מכל דבר אחר ,  לראש הממשלה ,  לשרים ולחברי הכנסת ,  הוא הבטחת קיומו ,  עתידו ובטחונו של עם ישראל .  כדי שנעשה זאת אני מבקש מכם- צאו להצביע ב-31 בינואר ותנו לנו את הכוח להמשיך לשגשג ולבצר את ישראל ".  נתניהו התייחס גם לסוגיית הביטחון והגבולות . " הגבול עבר כמה קילומטרים מכאן ,  מנתניה ,  ואחרי שהגנו על עצמנו ,  דורשים מאיתנו לוותר על גבולות אלה .  לדרישה זו אמרתי - לא .  שתי אותיות שצריך ללמוד לומר ,  ולומר בגאווה .  נעמוד על בימת האו"ם ונאמר 'כן' לדברים הטובים .  ו'לא' לדברים הרעים .  כן לאמת ,  למולדת ,  למורשת ,  לאהבת הארץ ,  לעתיד משגשג ",  הוא אמר .  הכנס בנתניה הוא השני מבין ארבעה הצפויים לקראת הפריימריז ,  כשבשבוע הבא יתקיימו עוד שני כנסים בבית שאן ובחיפה .  

נתניהו בכנס פעילים : " הצביעו בפריימריז ,  תנו לנו הכח "
 nan
