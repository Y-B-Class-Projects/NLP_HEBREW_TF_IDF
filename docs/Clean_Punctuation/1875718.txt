מתמודדת לנשיאות :  על אובמה להתנצל בפני נתניהו
תרעומת על נשיא ארה"ב בעקבות פרסום תוכן השיחה בינו לנשיא צרפת ,  בה התלוננו על ראש הממשלה .  מישל בכמן : " אובמה שוגה בהרחיקו את ישראל ".  ג'ון מקיין : " זה מתאים לצרפתים ,  לא לנו "
 ה"לכלוכים "  של ברק אובמה וניקולא סרקוזי על ראש הממשלה בנימין נתניהו ממשיכים לגרור תגובות בארצות הברית .  אחרי שאמצעי התקשורת האמריקאיים  " חגגו "  ביממה האחרונה על השיחה הפרטית שנשמעה על ידי עיתונאים בגלל תקלה בשולי ועידת ה-G-20 בקאן ,  בה כינה נשיא צרפת את נתניהו  " שקרן "  ונשיא ארה"ב השיב כי  " אני חייב להתמודד איתו כל יום ",  מגיע גם תורם של הפוליטיקאים לתפוס טרמפ על הפרשה .
 הדמות הבולטת ביותר ,  עד כה ,  שהחליטה להתייחס לנושא היא חברת בית הנבחרים ממדינת מינסוטה מישל בכמן ,  המתמודדת בימים אלו על מועמדות המפלגה הרפובליקנית לנשיאות . " אני קוראת לנשיא אובמה להתנצל באופן מיידי כלפי נתניהו ",  אמרה הלילה  ( רביעי )  בכמן לעיתונאים בדרום קרוליינה . " אני גם סבורה שהנשיא צריך להפגין מנהיגות ,  ולקרוא לנשיא הצרפתי לנהוג באותו אופן ".  עוד הוסיפה ,  כי אובמה שוגה כשהוא מרחיק את ישראל מארה"ב ,  ואף ציינה ,  על רקע פרסום דו"ח סבא"א אתמול ,  כי  " כעת אובמה אף מעמיד את ישראל בסיכון נוסף ,  בכך שהוא מאפשר לאירן להתקרב להשגת נשק גרעיני ". 
כמה וכמה מהמתמודדים לנשיאות במפלגה הרפובליקנית ,  בהם ריק פרי ,  מיט רומני והרמן קיין ,  ניגחו בחודשים האחרונים את אובמה בגין יחסו העוין ,  לטענתם ,  כלפי ישראל .  בפרשה הנוכחית ,  הצטרף למבקרים גם האיש שהתמודד נגד אובמה בבחירות ב-2008 ,  ג'ון מקיין . " הצרפתים תמיד היו כאלו ,  אבל האמריקאים צריכים לדעת להתנהג טוב יותר ",  אמר מקיין אתמול . " ישראל נתונה כעת ליותר לחץ ומצויה בסכנה הגדולה ביותר מאז מלחמת ששת הימים .  לא רק שהתבטאויות מעין אלו אינן מועילות ,  יש בהן גם אינדיקציה למדיניות בה נוקט הממשל הזה כלפי ישראל ". 
גם בקרב יהודי ארה"ב נשמעו קולות של מורת רוח . " זו התבטאות לגמרי לא נשיאותית ",  אמר דובר  " הליגה נגד השמצה ",  אייב פוקסמן ,  שהוסיף כי הוא מקווה שממשל אובמה  " יעשה כל שביכולתו כדי להבהיר לישראל שהיחסים עמה יוותרו תקינים ,  ולייצר מחדש אמון בין הנשיא אובמה לראש הממשלה נתניהו - היות שברור שזהו אינו המצב כעת ". 
בבית הלבן סירבו לפניות כלי התקשורת להגיב על הדברים .
 
מתמודדת לנשיאות :  על אובמה להתנצל בפני נתניהו
תרעומת על נשיא ארה"ב בעקבות פרסום תוכן השיחה בינו לנשיא צרפת ,  בה התלוננו על ראש הממשלה .  מישל בכמן : " אובמה שוגה בהרחיקו את ישראל ".  ג'ון מקיין : " זה מתאים לצרפתים ,  לא לנו "
 
