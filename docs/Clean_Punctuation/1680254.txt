נתניהו :  לחיזבאללה יש בסיס טילים בסוריה
בחדשות ערוץ 2 דווח ,  כי ראש הממשלה אישר בפני ברלוסקוני כי סוריה מעבירה סקאדים ללבנון וכי אירן שיכנעה את אסד להקים בשטחה בסיס מיוחד עבור החיזבאללה
ראש הממשלה בנימין נתניהו אישר בפני ראש ממשלת איטליה סילביו ברלוסקוני בפגישתם השבוע בפריז כי בנוסף לכך שסוריה העבירה לחיזבאללה טילי סקאד ,  ישנם טילים הנמצאים עדיין בשטח סוריה ,  בבסיס טילים מיוחד של חיזבאללה ,  כך דווח הערב  ( שבת )  בחדשות ערוץ 2 .
 על פי הדיווח ,  לארגון הלבנוני יש בסיס של טילים ארוכי טווח ,  בעלי כושר דיוק גבוה ,  על אדמה סורית .  נתניהו אף טען בפני ברלוסקוני כי אירן היא זו שעומדת מאחורי המהלך .  האירנים ,  לטענת ראש הממשלה ,  דיווחו לסורים כי ישראל מתכננת בקרוב לפתוח במהלך התקפי נגדה ,  ונשיא סוריה בשאר אסד הגיב בשורת צעדים ,  ובהם - הקמת בסיס טילים מתקדמים עבור חיזבאללה בשטחו .
 הדיווח מפריז הגיע לאחר שבעיתון  " הטיימס "  הרואה אור בלונדון פורסם ביום שישי ,  כי לפי מקורות ביטחוניים ,  חיזבאללה מעביר טילי קרקע-קרקע מבסיסים בסוריה ללבנון .  לפי הפרסום ,  קיימים צילומי לוויין בהם ניתן לראות בסיס סורי בעיר אדרה שליד דמשק ,  בו חיילי חיזבאללה מחזיקים נשק וצי של משאיות להעברתו ללבנון .  
לפי הגורמים הביטחוניים ,  הציוד הצבאי הגיע ככל הנראה מסוריה או מאירן ,  דרך הים והאוויר . " לחיזבאללה מותר לפעול באתר באופן חופשי ",  אמר הגורם הביטחוני .  הוא הוסיף ,  כי  " לעיתים קרובות הם מזיזים את הנשק כשמזג האוויר גרוע ,  כך שהלוויינים הישראליים לא יכולים לאתר אותו ".  רוב הנשק המועבר מסוריה מאוחסן בדרום לבנון או בבקעת הלבנון .  עוד דווח כי בעקבות העברת הטילים גדל הסיכוי להפצצה מצד ישראל .
 בתוך כך ,  אסד שב ודחה את הטענות כי ארצו מספקת טילי סקאד לחיזבאללה וקרא לארצות הברית להציג ראיות לפני שהיא מאשימה את דמשק .  בריאיון לרשת הטלוויזיה הציבורית בארצות הברית דחה אסד את הקריאה האמריקאית לסוריה להתרחק מאירן .  אסד נשאל לגבי הדיווח על העברת הטילים מארצו לחיזבאללה ואמר כי  " זה סיפור טוב ,  אנקדוטה של הישראלים .  הם טובים בלהמציא .  אמרנו להם - איזה ראייה יש לכם ?  אם יש לכם ראיות ,  תביאו אותן ואל תבזבזו את הזמן .  תביאו תמונות ,  תביאו מידע ".  
הנשיא הסורי אף נשאל מדוע משטרו החילוני תומך בתנועות איסלמיות כמו חמאס וחיזבאללה ,  ובתשובה אמר כי  " במערב ,  ובמיוחד בארצות הברית ,  לא מבינים שאם אני תומך בך - זה לא אומר שאני אוהב אותך ומסכים לך .  זה אומר שאני מאמין במטרה שלך ". 
עדכון ראשון :  21:28

נתניהו :  לחיזבאללה יש בסיס טילים בסוריה
בחדשות ערוץ 2 דווח ,  כי ראש הממשלה אישר בפני ברלוסקוני כי סוריה מעבירה סקאדים ללבנון וכי אירן שיכנעה את אסד להקים בשטחה בסיס מיוחד עבור החיזבאללה

