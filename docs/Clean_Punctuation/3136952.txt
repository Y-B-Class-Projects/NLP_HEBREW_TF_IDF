 " המגייס ":  האיש למשימות מיוחדות שיביא את עדי המדינה בתיקי נתניהו
תת-ניצב אלי אסייג פיקד על ארבע יחידות מרכזיות ,  פיצח את תיק רצח רוז פיזם וחקר את זאב רוזנשטיין .  במשטרה סומכים על מפקד היחידה הכלכלית כאדם שיצליח לשכנע את ניר חפץ למסור חומר שיפליל את ראש הממשלה
הניסיון לגייס את ניר חפץ ,  יועצו הקרוב של ראש הממשלה בנימין נתניהו ,  כעד מדינה על ידי חוקרי המשטרה ,  הוא מהלך שבושל ותוכנן בטרם בוצע גל המעצרים בפרשת בזק .  השבוע זומן חפץ כחוליה החלשה שעשויה להפליל את נתניהו .  חפץ נחשב כאיש סודם של משפחת נתניהו ומוגדר כמוציא ומביא של בני הזוג ,  במיוחד בכל הנושא העבודה מול כלי התקשורת .  במשך שבועות אספו עליו ביחידה לחקירת פשיעה כלכלית חומרי חקירה .  
תת-ניצב אלי אסייג עבד על מלאכת איסוף החומר .  הוא נחשב היום כאיש מספר אחת במשטרה לגיוס עדי מדינה .  אסייג גדל ביחידה המרכזית של מחוז תל אביב והיה אחד מאנשיו של ניצב אפרים ברכה ,  שנחשב למומחה בגיוס עדי מדינה ביחידה .  הוא השתתף בשורה של חקירות מורכבות בהן רצח רוז פיזם ,  רצח משפחת אושרנקו בראשון לציון ,  חקירת זאב רוזנשטיין והפללתו וחקירות נוספות שנחשבות לתיקי הדגל של המשטרה .  
עוד בוואלה !  NEWS:מגעים מתקדמים להפיכת ניר חפץ לעד מדינה : " פעל בשליחות נתניהו"אלשיך :  הנחקרים בפרשות נתניהו משבשים חקירה דרך התקשורתבתום חקירה בינלאומית :  נעצרו ארבעה חשודים במתן שוחד לפקידים זרים 
אסייג הוא הקצין היחיד ששירת ופיקד בארבע יחידות מרכזיות של המשטרה .  הוא שירת בימ"ר תל אביב ומרכז ופיקד על ימ"ר ש"י וחוף .  רק לפני כמה חודשים הוא נכנס לתפקידו כמפקד היחידה הכלכלית והיה ברור כי לפחות שתי חקירות מרכזיות יגיעו לפתחו - חקירת הצוללות וחקירת בזק .  היום ברור כי אסייג הכניס את הרוח שלו לחקירת בזק ,  כשסימן כמטרה לגייס דמות שוברת שיוויון בכוורת של נתניהו כעד מדינה .  על פי המסתמן ,  נראה כי חוקרי היחידה הכלכלית ,  מתקדמים בגיוס עד מרכזי נגד נתניהו .  
מוקדם יותר הודיעה המשטרה כי במסגרת חקירת תיק 4000 עלה חשד כי חפץ והיועץ האסטרטגי אלי קמיר פנו לשופטת הילה גרסטל בהצעה לסייע לקדם את מינויה למשרת היועמ"ש לממשלה ,  לכאורה בתמורה להבטחה עתידית מצדה לגבי החלטתה העתידית בפרשת המעונות שבה נחקרה רעיית ראש הממשלה שרה נתניהו .  על פי הראיות שנאספו עד כה ,  פנייה זו למועמדת לא צלחה בסופו של דבר .  
חפץ הובא היום להארכת מעצר נוספת יחד עם קמיר .  החשד הוא כי קמיר תיווך בין חפץ לגרסטל ,  אולם על פי הראיות שנאספו עד כה הפנייה לשופטת בדימוס לא צלחה .
 חקירת הפרשה החדשה נמצאת בעיצומה ומתנהלת בליווי פרקליטת מחוז תל אביב מיסוי וכלכלה .  במסגרתה נגבו גרסאות מכלל המעורבים וגרסטל עצמה מסרה עדות פתוחה לגבי השתלשלות האירועים .  חפץ עצמו נחקר באזהרה בחשד לעבירות מתחום טוהר המידות ושחיתות ציבורית .
 מטעמו של ראש הממשלה בנימין נתניהו נמסר כי  " ניר חפץ מעולם לא הציע את ההצעה ההזויה הזאת בפני ראש הממשלה ורעייתו .  הוא מעולם לא נתבקש על ידם להציע הצעה כזאת ,  ואיננו מאמינים שחפץ אפילו העלה דבר כזה על דעתו .  תכף יאשימו את הזוג נתניהו גם ברצח ארלוזורוב ".   

" המגייס ":  האיש למשימות מיוחדות שיביא את עדי המדינה בתיקי נתניהו
תת-ניצב אלי אסייג פיקד על ארבע יחידות מרכזיות ,  פיצח את תיק רצח רוז פיזם וחקר את זאב רוזנשטיין .  במשטרה סומכים על מפקד היחידה הכלכלית כאדם שיצליח לשכנע את ניר חפץ למסור חומר שיפליל את ראש הממשלה

