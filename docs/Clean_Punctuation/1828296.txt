 " גם ספינות מטען של האחים עופר עגנו באירן "
" כלכליסט "  חושף כי ספינת מטען של חברת  " זודיאק ",  חברת בת של משפחת עופר ,  עגנה לפני 4 חודשים בלבד בנמל באנדר עבאס האירני ,  חרף הסנקציות האמריקאיות נגד מסחר עם אירן
פרשת משפחת עופר וקשרי המסחר שלה עם אירן ממשיכה להסתעף :  לאחר שהתברר כי מיכליות נפט של חברת הספנות הישראלית עגנו בנמלים אירניים ,  מפרסם הבוקר  ( שלישי )  עיתון  " כלכליסט "  כי גם ספינות מטען של החברה עגנו בנמלים אירניים שבבטנן מחצבים וכימיקלים .  המקרה האחרון ,  לפי הדיווח ,  ספינת מטען של חברת  " זודיאק ",  חברת בת של חברת עופר שמקום משובה בבריטניה ,  עגנה לפני ארבעה חודשים בלבד בנמל אירני זאת לאחר שהחברה הפסיקה את פעילות הייבוא והייצוא שלה לרפובליקה האיסלמית .  
עוד דווח כי חברת זודיאק המשיכה להעביר לאירן מחצבים וכימיקלים גם לאחר שחברת  " טנקר פסיפיק "  הסינגפורית ,  עוד חברת בת של האחים עופר ,  חדלה להעביר נפט מזוקק לאירן ונפט גולמי ממנה בסוף השנה שעברה .  בחודש פברואר האחרון ,  עגנה ספינת מטען של החברה בנמל באנדר עבאס שבאירן לאחר שבמהלך שנת 2010 עגנו שתי ספינות של החברה בנמלים אירניים .  דובר חברת האחים עופר מסר כי בשל יום חופש שחל אתמול באנגליה ,  לא ניתן היה להשיג את תגובת חברת זודיאק .  
הבוקר הודיע יו"ר ועדת הכלכלה של הכנסת ,  חבר הכנסת כרמל שאמה-כהן ,  כי ייתכן ויבקש להעביר דיון מתוכנן בנושא בוועדה לוועדת החוץ והביטחון בעקבות מידע חדש שהגיע לידיו .  גם ראש הממשלה ,  בנימין נתניהו ,  התייחס אתמול לפרשה והבהיר כי משרדו לא אישר לספינות של חברת האחים עופר לעגון באירן . " משרד ראש הממשלה לא אישר את המגעים הללו .  נודע לי עליהם מפניה של עיתונאית .  בדקתי עם הגורמים המוסמכים במשרדי ,  לא היה כל אישור למגעים ,  הגעה או פריקה של מטענים באירן .  יש לנו מדיניות מאוד ברורה בנושא ",  אמר נתניהו בוועדת החוץ והביטחון .
 שלשום אישרה חברת טנקר פסיפיק כי העבירה מאירן ואליה נפט גולמי ומוצרי דלק מעובדים .  לטענתה ,  המסחר הופסק מספר חודשים לפני שהוטלו הסנקציות הבינלאומיות על אירן .  יש לציין שהחוק הישראלי אוסר על מסחר עם אירן ללא קשר לסנקציות הבינלאומיות שהוטלו עליה .

" גם ספינות מטען של האחים עופר עגנו באירן "
" כלכליסט "  חושף כי ספינת מטען של חברת  " זודיאק ",  חברת בת של משפחת עופר ,  עגנה לפני 4 חודשים בלבד בנמל באנדר עבאס האירני ,  חרף הסנקציות האמריקאיות נגד מסחר עם אירן

