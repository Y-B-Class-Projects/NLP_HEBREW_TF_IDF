היום :  נתניהו ייחקר בחשד לקבלת טובות הנאה משני אנשי עסקים
חוקרי יאח"ה יגיעו למעון רה"מ ברחוב בלפור בירושלים לעמת את נתניהו עם החשדות נגדו .  זאת ,  לאחר עיכוב של כמה ימים שבהם לא הצליחו לתאם מועד חקירה עם לשכתו .  תוכנה של הפרשה השנייה טרם נודע .  אתמול עקץ נתניהו : " מציע לאופוזיציה לשלוח צפירת הרגעה לחייטים "
 ראש הממשלה בנימין נתניהו ייחקר היום  ( שני )  בחשד לקבלת טובות הנאה משני אנשי עסקים .  זאת לאחר עיכוב של כמה ימים ,  שבהם לא הצליחה המשטרה לתאם מועד מוסכם לחקירה עם לשכת ראש הממשלה .  לקראת בואם של החוקרים נתלו וילונות בשערי הכניסה למעון במטרה להסתיר את הגעת אנשי המשטרה .
 חוקרי היחידה הארצית לחקירות הונאה  ( יאח"ה )  ,  בפיקודו של תת-ניצב כורש ברנור ,  יגיעו בשעות הקרובות למעון הרשמי ברחוב בלפור בירושלים ויעמתו את נתניהו עם החשדות .  מלבד החשד לקבלת טובות הנאה ,  ישנה פרשה נוספת ,  שתוכנה טרם נודע .  
אתמול התייחס נתניהו לחקירתו הצפויה בחשד להפרת אמונים . " אני מציע לאופוזיציה להירגע ,  ולשלוח צפירת הרגעה לחייטים ",  עקץ בישיבת שרי הליכוד את יריביו הפוליטיים .  
לקריאה נוספת :" מנדלבליט נפגש עם נתניהו והודיע לו כי הבדיקה תהפוך לחקירה"ביאח"ה נערכים :  כך ייחקר האיש החזק במדינה 
בסוף השבוע שיגר נתניהו תגובה נרחבת יותר לכלי התקשורת . " לא ראינו שמחה כזאת באולפני הטלוויזיה וברוב כלי התקשורת כשהודיעו על חקירתה של יו"ר מרצ ,  זהבה גלאון ,  ולא כשיו"ר האופוזיציה ,  בוז'י הרצוג ,  נחקר פעמיים השנה לאחר שבעבר שמר על זכות השתיקה בחקירתו בפרשת העמותות של אהוד ברק .  לצערנו תיאלצו להתאכזב גם הפעם ,  כפי שהתאכזבתם בפרשות מופרכות קודמות .  כרגיל לא יהיה כלום כי אין כלום !  נסו להחליף את ראש הממשלה בקלפי  כמקובל במדינות דמוקרטיות ". 
לוואלה !  NEWS נודע בסוף השבוע כי שני אנשים עסקים הודו בפני חוקרי יאח"ה כי העניקו בכמה הזדמנויות מתנות לראש הממשלה ולבנו יאיר נתניהו .  השניים ,  שביניהם אין קשר ,  טענו בחקירה כי המתנות לנתניהו הוענקו במסגרת מערכת יחסים חברית ,  וכי לא הייתה להם כוונה לקבל טובות הנאה בתמורה להן .  אחד מאנשי העסקים ,  שמרכז פעילותו בחו"ל ,  העניק למשפחת נתניהו את המתנות מעבר לים .  ערך המתנות נחשב לגבוה במיוחד ולכן מחייב חקירת משטרה .  החשד שאותו חוקרת המשטרה הוא מתן שוחד ,  בבחינת  " שלח לחמך ". 
לדברי גורם במערכת אכיפת החוק ,  החוקרים טרם גייסו עד מדינה ובידם רק העדויות של נותני המתנות .  גם בנו של ראש הממשלה ,  יאיר ,  צפוי למסור עדות ,  וייתכן כי גם בן משפחה נוסף .  במשטרה מעריכים כי יידרשו כמה ימים לחקירת נתניהו .  

היום :  נתניהו ייחקר בחשד לקבלת טובות הנאה משני אנשי עסקים
חוקרי יאח"ה יגיעו למעון רה"מ ברחוב בלפור בירושלים לעמת את נתניהו עם החשדות נגדו .  זאת ,  לאחר עיכוב של כמה ימים שבהם לא הצליחו לתאם מועד חקירה עם לשכתו .  תוכנה של הפרשה השנייה טרם נודע .  אתמול עקץ נתניהו : " מציע לאופוזיציה לשלוח צפירת הרגעה לחייטים "
 
