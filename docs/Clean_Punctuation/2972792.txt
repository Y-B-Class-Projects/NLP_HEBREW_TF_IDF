נמסטה ,  בוגי :  יעלון מתרגל לחיים שאחרי משרד הביטחון
תמונה של השר הפורש שפורסמה לרגל יום היוגה הבינלאומי עוררה הדים ברשתות החברתיות . " אתה אולי עוזב את הודו ,  אבל הודו לא עוזבת אותך ",  הודה יעלון ,  שהצטרף למיליוני המתרגלים ברחבי העולם
שר הביטחון לשעבר משה יעלון החל להתרגל לחייו החדשים ,  מאז פרישתו מהפוליטיקה בחודש שעבר .  בתמונה שפורסמה בפייסבוק על ידי סטודיו ליוגה במודיעין במכבים-רעות ,  נראה יעלון יושב שלוב רגליים ,  לצדה של דליה קולדהם ,  מנהלת הסטודיו . " יום היוגה הבינלאומי נפתח הבוקר בסטודיו שלנו .  לשנה של קבלה ,  סובלנות והרבה אהבה ,  נמסטה ".  
הפוסט הפך במהרה לוויראלי והופץ ברשתות החברתיות .  יעלון עצמו הגיב גם הוא לדברים בהומור ,  וצייץ בטוויטר את התמונה ,  לצד צילום מתוך מערכון של  " ארץ נהדרת "  משנת 2005 - כשסיים את תפקידו כרמטכ"ל והשתחרר מצה"ל - בו הוא נוסע לטיול אחרי צבא בהודו . " אתה אולי עוזב את הודו ,  אבל הודו לא עוזבת אותך ",  כתב .
 עוד בוואלה !  NEWS:השרה גמליאל ליעלון : " חזור לליכוד והתמודד נגד נתניהו מבפנים"הליכוד נגד ברק ויעלון : " מוזר שלא אמרו את הדברים כשהיו שרי ביטחון"יעלון : " ההנהגה מפחידה את האזרחים ;  אתמודד בבחירות הקרובות "  
יעלון ידוע בכך שהוא שומר על אורח חיים בריא ,  ונוהג להתאמן באופן קבוע בספינינג ,  וברכיבה על אופניים ואופני יד .  בסביבתו אמרו היום כי הוא לא החל להתאמן ביוגה ,  אלא שמדובר בסטודיו שבו הוא מתאמן באופן קבוע ,  והוא התבקש להצטלם לרגל יום היוגה הבינלאומי ,  שצוין אתמול - ונעתר בשמחה .  
יעלון לא לבד בציון יום היוגה ,  שבמסגרתו מיליוני מתרגלים ברחבי העולם קיימו תרגולים המוניים של השיטה ההודית .  ראש הממשלה בנימין נתניהו צייץ אתמול בחשבון הטוויטר שלו התייחסות להודעה של ראש ממשלת הודו ,  נרנדרה מודי ,  שיזם את יום היוגה הבינלאומי בשנה שעברה .  מודי קרא לאזרחי העולם  " להמשיך לתרגל יוגה באופן קבוע ולהפוך את היוגה לחלק בלתי נפרד מהחיים .  יש לכך הרבה יתרונות ".  נתניהו הגיב : " יום היוגה  רעיון מעולה .  במזרח התיכון יש יותר מדי מתח .  אולי תנוחת כלב הפוכה תעזור ?  ".  

נמסטה ,  בוגי :  יעלון מתרגל לחיים שאחרי משרד הביטחון
תמונה של השר הפורש שפורסמה לרגל יום היוגה הבינלאומי עוררה הדים ברשתות החברתיות . " אתה אולי עוזב את הודו ,  אבל הודו לא עוזבת אותך ",  הודה יעלון ,  שהצטרף למיליוני המתרגלים ברחבי העולם

