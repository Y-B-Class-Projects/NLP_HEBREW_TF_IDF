העיתונאי רוני סופר מצטרף ללשכת נתניהו
ב-ynet מחפשים כתב פרלמנטרי שימלא את מקומו של סופר ,  שמצטרף למערך הדוברות של לשכת ראש הממשלה ,  שם ישמש כדובר ויועץ תקשורת לנתניהו
רוני סופר ,  הכתב הפרלמנטרי של ynet הודיע אמש על פרישתו מהתפקיד .  סופר יצטרף למערך הדוברות של לשכת ראש הממשלה .  ב-ynet מחפשים עתה אחר כתב פרלמנטרי חדש .
 לפני כשלושה שבועות יצא סופר לחופשה לאחר שקיבל הצעה מלשכת ראש הממשלה לשמש כדובר וכיועץ תקשורת לנתניהו ,  תחת ראש מטה ההסברה הלאומי גידי שמרלינג.סופר מונה לתפקיד הכתב הפרלמנטרי של האתר לפני כשנה ,  במקומו של אמנון מרנדה שמונה לסגן ראש מערכת החדשות .  קודם לכן סיקר עבור האתר את התחום המדיני במשך שנים רבות .
 במייל שהופץ לעובדי האתר כתב ממלא מקום ראש מערכת החדשות ,  אמנון מרנדה : " רוני מילא בהצלחה ,  במשך שנים ארוכות ,  תפקידי כתבות בכירים במערכת החדשות .  אנו מודים לו על שנות פעילות עיתונאית ענפה ועל תרומתו למערכת החדשות ולאתר כולו .  אנו מאחלים לו הצלחה רבה בהמשך הדרך ". 
ב-ynet אישרו את הפרטים .
 
העיתונאי רוני סופר מצטרף ללשכת נתניהו
ב-ynet מחפשים כתב פרלמנטרי שימלא את מקומו של סופר ,  שמצטרף למערך הדוברות של לשכת ראש הממשלה ,  שם ישמש כדובר ויועץ תקשורת לנתניהו

