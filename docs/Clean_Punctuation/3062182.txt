השר לשעבר בני אלון ,  ממנהיגי הציבור הדתי-לאומי ,  הלך לעולמו בגיל 62
אלון ,  שנאבק בשנים האחרונות במחלת הסרטן ,  יובא למנוחות בירושלים בשעות הצהריים .  הוא היה ח"כ בכנסות 17-14 וכיהן כשר התיירות בממשלתו השנייה של שרון ,  שפיטר אותו בעקבות התנגדותו לתכנית ההתנתקות .  בנט : " נלחם למען ישראל ללא פשרות "
 השר לשעבר בני אלון ,  ממנהיגי הציבור הדתי-לאומי ,  הלך לעולמו היום  ( שישי )  לאחר מאבק ממושך במחלת הסרטן והוא בן 62 .  אלון ,  בנם השלישי של המשנה לנשיא בית המשפט העליון ,  פרופ' מנחם אלון ,  ורות ,  הותיר אחריו אישה ,  הסופרת אמונה אלון ,  ושישה ילדים .  אחיו הוא הרב מוטי אלון ,  אף הוא מהבולטים בציונות הדתית ,  שהורשע בשני מקרים של מעשה מגונה בכוח בקטין .  אלון יובא היום למנוחות בירושלים בשעה 15:30 .  
אלון נולד בשכונת רחביה בירושלים בשנת 1954 .  בצבא שירת בחיל התותחנים והשתחרר בדרגת סגן-משנה .  ב-1978 הוסמך לרבנות ושימש רב הקיבוץ הדתי שלוחות שבעמק בית שאן ,  ובשנים לאחר מכן היה לרב בכמה ישיבות בירושלים .  ב-1990 הקים יחד עם חנן פורת את ישיבת בית אורות בהר הצופים ועמד בראשה ,  עד שנכנס לחיים הפוליטיים ב-1996 .  שנתיים קודם הצטרף ל"זו ארצנו ",  תנועה שהובילה מחאה ציבורית נגד הסכמי אוסלו .  במסגרת פעילות זו הוא נחקר בחשד להמרדה והפרות סדר ,  אבל לא הועמד לדין .
 הוא נכנס לראשונה לכנסת ב-1996 כחבר מטעם מפלגת מולדת .  אלון היה מיוזמי איחוד מפלגות הימין ,  וב-1999 נבחר לכנסת שוב במסגרת מפלגת האיחוד הלאומי .  שלוש שנים לאחר מכן נבחר לעמוד בראש מולדת לאחר שגבר על פלמ"ח זאבי .  אלון היה חבר כנסת בין השנים 2009-1996 ,  בכנסות 17-14 ,  וכן כיהן כשר התיירות בשנים 2004-2001 .  ביוני באותה שנה ,  בעקבות התנגדותם לתכנית ההתנתקות ,  פיטר ראש הממשלה אריאל שרון את אלון ואת אביגדור ליברמן ,  שכיהן כשר התשתיות הלאומיות מטעם האיחוד הלאומי .
 לקריאה נוספת :" כשאסיים עם ירושלים ,  אמשיך לישראל ":  ניר ברקת מחכה לטיימינג הפוליטי הנכוןפנייה ליועמ"ש :  פתח בחקירה נגד יש עתיד בחשד לקניית קולות בבחירותמירי רגב נגד התאגיד ,  טייק 2 : " יש להם אג'נדה להפיל את הממשלה "  
ב-2006 ,  אובחן לראשונה אלון כחולה סרטן ,  כשגידול התגלה בגרונו .  לאחר טיפולים הוא שב לפעילות ציבורית .  שנתיים לאחר מכן ,  בשלהי 2008 ,  פרש מהחיים הפוליטיים לאחר שהוצב במקום ה-17 והלא ריאלי ברשימת הבית היהודי .  ב-2014 התגלתה שוב המחלה בגופו .
 מהאיחוד הלאומי נמסר כי המפלגה אבלה על לכתו של היו"ר לשעבר . " הרב בני אלון היה איש תורה חזון ומעש ,  וייזכר תמיד בזכות עשייתו ותרומתו רבת השנים בבניין ירושלים ,  שמירתה על שלמותה והפעילות המדינית שהוביל בעולם לחיזוק מעמדה הבינלאומי של מדינת ישראל .  נזכור ונמשיך את דרכו ומורשתו ". 
שר החינוך נפתלי בנט נפרד מאלון בכאב . " הלך מאיתנו איש ספר ,  איש תורה ואיש ארץ ישראל השלמה .  הרב השר לשעבר בני אלון ,  לוחם למען ארץ ישראל ולוחם במחלה קשה ,  בשניהם ללא פשרות ובלי להיכנע .  היה לשר אלון הכבוד להיות מפוטר מהממשלה כדי שלא יצביע נגד תכנית ההתנתקות ,  ולהיות ממובילי המחאה הציבורית נגד הסכם אוסלו ,  ובכל צומת בדרכו עשה תמיד את מה שנכון לעם ולמדינה ,  ללא עיגולי פינות וללא קיצורים .  ומעל הכול ,  היה בן אדם עם לב ענק .  יהי זכרו ברוך ".  
נשיא המדינה ראובן ריבלין אמר כי  " הרב בני אלון היה איש גדול עם לב ענק ,  שהקדיש את כל כולו לעשייה ציבורית וחינוכית .  כשר ,  כחבר כנסת ,  כאיש עשייה ,  חזון ורוח ,  היה הרב בני אלון מגדולי הלוחמים והפועלים למען ארץ ישראל ,  תושביה ובוניה .  כחבר וכידיד הוא היה עבורי חברותא ובר-פלוגתא ,  שמחויבותו לחברה הישראלית ולמדינת-ישראל הייתה עמוקה ,  שורשית ואינה יודעת פשרות .  בשנים האחרונות פעל לחיזוק מעמדה של ישראל ברחבי העולם ,  תוך שהוא מאגד ארגונים רבים לכח משפיע ,  פעיל ויוזם הלוחם בבידודה של ישראל ותומך בה גם בשעותיה הקשות וכנגד דעת קהל עוינת ".  
ראש הממשלה בנימין נתניהו ספד לאלון ואמר כי היה איש נעים הליכות . " רעייתי ואני מביעים צער עמוק על פטירתו של הרב בני אלון ,  אוהב ארץ ישראל ,  רב ומחנך ,  לשעבר חבר כנסת ושר .  בחייו הציבוריים פעל מתוך הכנסת ומחוצה לה למען עם ישראל ,  תורת ישראל וארץ ישראל ". 
שר הביטחון ליברמן אמר כי  " הרב בני אלון היה איש של עקרונות וערכים ,  חבר של אמת שאהבת העם והארץ ,  והדאגה להם ,  עמדה תמיד לנגד עיניו .  כבן למשפחה מפוארת ומיוחדת ,  היה בני אדם חריף שכל ,  עם מחשבה בהירה וראייה נכוחה של המציאות .  הוא יחסר לכולנו .  אני משתתף באבלה הכבד של משפחתו ". 
סגן שר הביטחון ,  ח"כ אלי בן דהן  ( הבית היהודי )  ,  אמר כי אלון היה ציוני נלהב . " זהו יום עצוב וכואב .  בני אלון היה מגדולי אוהבי ארץ ישראל ,  עם ישראל ותורתו .  בני ניחן בכושר הסברה גדול ,  ידע לקרב גם כאלו שאינם בעלי ברית לאהבת הארץ והעם .  זכיתי ללמוד עם בני ולגור בשכנות אליו .  יהי זכרו ברוך ". 
 ( עדכון ראשון :  12:20 )  

השר לשעבר בני אלון ,  ממנהיגי הציבור הדתי-לאומי ,  הלך לעולמו בגיל 62
אלון ,  שנאבק בשנים האחרונות במחלת הסרטן ,  יובא למנוחות בירושלים בשעות הצהריים .  הוא היה ח"כ בכנסות 17-14 וכיהן כשר התיירות בממשלתו השנייה של שרון ,  שפיטר אותו בעקבות התנגדותו לתכנית ההתנתקות .  בנט : " נלחם למען ישראל ללא פשרות "
 
