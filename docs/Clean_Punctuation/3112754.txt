נתניהו נחקר בפעם השישית ;  שמרון קיבל הצעה להיות עד מדינה
במשך יותר מארבע שעות הציגו חוקרי יאח"ה בפני ראש הממשלה ממצאים נוספים במסגרת חקירת פרשת המתנות המכונה  " תיק 1000 ".  במסגרת פרשת הצוללות ,  הציעו החוקרים לשמרון לחתום הסכם עד מדינה ופשטו על מוסדות ממשלתיים במסגרת בדיקות העוסקות בדוד שרן
צילום :  רוני כנפו 
ראש הממשלה בנימין נתניהו נחקר הערב  ( ראשון )  בפעם השישית בפרשת המתנות ,  המכונה  " תיק 1000 ".  במהלך החקירה שנמשכה כארבע שעות וחצי ,  הציגו חוקרי יאח"ה בפני ראש הממשלה חומרים נוספים שנאספו במסגרת חקירת הפרשה בה מעורבים כמה אנשי עסקים .  בתום החקירה צייץ נתניהו בחשבון הטוויטר שלו : " גם הערב אני בטוח לחלוטין - לא יהיה כלום ,  כי לא היה כלום "  
בתוך כך ,  במסגרת פרשת הצוללות ,  הציעו במשטרה בשבוע שעבר לעורך דינו של נתניהו ובן דודו ,  דוד שמרון ,  להיות עד מדינה .  על פי ההצעה ,  שדבר קיומה פורסם לראשונה בחדשות 2 ,  שמרון קיבל את ההצעה ביום ראשון האחרון מראש צות החקירה ,  ניצב-משנה יואב תלם ,  בפגישה ממודרת לחלוטין שגם פרקליטו ומרבית השוטרים המעורבים בחקירה לא ידעו עליה .  חשוד בפרשה ונאסר עליו לשוחח עם שאר המעורבים בה וכן עם נתניהו .
 כמו כן ,  פשטו היום חוקרי היאל"כ על משרד האוצר ועל משרדי קצא"א כשבידיהם צו מבית משפט השלום בראשון לציון ,  במטרה לאתר חומרים העוסקים בפרשת הצוללות ובפרט בדוד שרן החשוד כי הסווה את נתיב השוחד בעסקת הרכש .  בהמשך ,  צפוים החוקרים גם לפשוט על משרד ראש הממשלה .  במשטרה סירבו להגיב .
 לקריאה נוספת:נתניהו צפוי להיחקר היום בפעם השישית : " יוטחו בו חומרים חדשים"לקראת חקירת ראש הממשלה :  מילצ'ן כינס את צוות יועציו בלונדוןחברות ארוכת שנים ?  התמונות שנתניהו העביר לחוקרי פרשת המתנות 
במסגרת החקירה היום ,  הוצגו ככל הנראהבפני נתניהו עניינים שעלו מעדותו השנייה של איש העסקים ארנון מילצ'ן ,  שנמסרה בזמן שנחקר באזהרה בשגרירות ישראל בלונדון ,  מעדותה של העוזרת שלו הדס קליין ,  ומעדותו של ראש הסגל לשעבר של נתניהו ,  ארי הרו .  האחרון הפך לעד מדינה בתיק 1000 ובתיק 2000 ,  שבו נחקרים יחסיהם של ראש הממשלה ושל מו"ל ידיעות אחרונות ארנון מוזס .
 גורם המקורב לחקירה טען כי היא עשויה להיות דרמטית ובעלת משמעות רבה ,  מאחר שראש הממשלה נחשף לחומרי חקירה חדשים ,  שלא הוזכרו עד כה בתקשורת .  לפי ההערכות ,  בתום החקירה ,  יעברו החוקרים שאמונים על התיק ,  תחת פיקודו של סגן-ניצב מומי אבן צור ,  לסכם את התיק לקראת העברתו לפרקליטות .
 בסוף השבוע היה זה מילצ'ן עצמו שנערך לקראת סיום חקירת תיק 1000 וההשלכות של כך עליו .  מילצ'ן כינס בדירתו בלונדון את כל יועציו הקרובים והקים מעין  " חדר מצב ".  בין העוזרים שנכחו בהתייעצות ,  עורך דינו בועז בן צור ,  יועץ התקשורת רונן צור והעוזרת הדס קליין .  
השבוע פורסמה בערוצי הטלוויזיה עדותה של קליין במשטרה לפיה בני הזוג נתניהו ביקשו ממילצ'ן לרכוש עבורם שמפני וסיגרים .  על פי תמלילי החקירה ,  קליין  שאינה מוגדרת כחשודה בפרשה ,  אלא כ"אשת מפתח "   הבהירה כי רכישת המתנות לא הייתה ביוזמתו של מעסיקה ,  או של ג'יימס פאקר ,  איש העסקים הנוסף ששמו נקשר בפרשה .
  ( עדכון ראשון :  16:30 )  

נתניהו נחקר בפעם השישית ;  שמרון קיבל הצעה להיות עד מדינה
במשך יותר מארבע שעות הציגו חוקרי יאח"ה בפני ראש הממשלה ממצאים נוספים במסגרת חקירת פרשת המתנות המכונה  " תיק 1000 ".  במסגרת פרשת הצוללות ,  הציעו החוקרים לשמרון לחתום הסכם עד מדינה ופשטו על מוסדות ממשלתיים במסגרת בדיקות העוסקות בדוד שרן

