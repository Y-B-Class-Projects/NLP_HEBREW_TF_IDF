מבוכה לנתניהו :  וינשטיין מתנגד להצעת חוק שקידם
עקב החלטת נתניהו להעלות לדיון הצעת חוק לפיה יושוו התנאים הסוציאליים של נשים מעבר לקו הירוק לאלו בישראל ,  הודיע וינשטיין כי קיים קושי משפטי בתמיכת הממשלה במהלך
וינשטיין נגד נתניהו :  היועץ המשפטי לממשלה פרסם אמש  ( חמישי )  חוות דעת משפטית המתנגדת להצעת חוק שזכתה לתמיכת ראש הממשלה .  שלשום החליט נתניהו להעלות לדיון בישיבת הממשלה הקרובה את הצעת החוק של חברת הכנסת אורית סטרוק  ( הבית היהודי )  ,  המבקשת להשוות את התנאים הסוציאליים שלהן זכאיות נשים מעבר לקו הירוק כך שיהיו זהים לאלה שבתחומי ישראל הריבונית .  
הצעת החוק אושרה בוועדת השרים לענייני חקיקה ,  והייתה אמורה לעלות לקריאה טרומית בתמיכת הקואליציה ;  אלא ששר המדע והטכנולוגיה יעקב פרי החליט להגיש ערר על ההצעה .  ואולם ,  גורמים בלשכת ראש הממשלה אמרו אמש כי נתניהו מתכוון להביא בכל זאת את הצעת החוק לדיון בישיבת הממשלה ביום ראשון הקרוב .  פרי נימק את התנגדותו לחוק בכך שמדובר בהחלת הריבונות הישראלית בשטחים  " בדלת האחורית ".   
" נוסח ההצעה מחיל בצורה גורפת את הדין הישראלי על שטחי האזור .  להצעה משמעויות מרחיקות לכת ,  מדובר בשינוי משמעותי של המצב המשפטי באזור ,  וזאת מבלי שהשלכותיו המינהליות ,  המדיניות והמעשיות נבחנו לעומק ",  כתב השר למזכיר הממשלה .  פרי גם הזהיר מהעיתוי של הצעת החוק - ערב פתיחת המשא ומתן עם הפלסטינים ,  והוסיף : " לא נכון לפעול בדרך של החלת החוק הישראלי על שטחים אלה ,  ודאי לא בעת הרגישה הזו ". 
שלשום ,  כאמור ,  הכריע נתניהו כי מליאת הממשלה היא שתדון בהצעה ,  וכי הוא אישית יתמוך בה .  אלא שהערב הפיץ וינשטיין חוות דעת המאמצת את עמדת פרי - ומתנגדת לזו של נתניהו .  בחוות הדעת כתב וינשטיין כי ראוי שהזכויות הסוציאליות של נשים יבואו להסדרה באמצעות תחיקת הביטחון שחלה ביהודה ושומרון ,  ולא באמצעות חקיקה של הכנסת .
" מבחינה משפטית ,  להצטברות של החלת חקיקה ישראלית בעלת אופי טריטוריאלי באזור עשויות להיות השלכות במישור המשפט הבינלאומי .  בהקשר זה ייתכן שלהצעה זו יהיו השלכות רוחב ",  הזהיר וינשטיין ,  וסיכם את מכתבו במילים : " נוכח האמור ,  קיים קושי בתמיכת הממשלה בהצעת החוק .  עמדה זו הובאה גם בפני ועדת השרים לחקיקה .  לסיכום ,  עמדתי באשר לערר זה היא כראוי מהבחינה המשפטית לקבלו ולהתנגד לחוק ". 
לקריאה נוספתהאם ועדת שרים אישרה סיפוח שטחים לישראל ? פרשת הרפז :  וינשטיין הורה על חקירה בשל חומרים חדשיםוינשטיין לרב אליהו :  בחירתך מעוררת קשיים משפטיים
לפניות לכתב :  omri_n@walla.net.il
 ( עדכון ראשון :  22:44 )  

מבוכה לנתניהו :  וינשטיין מתנגד להצעת חוק שקידם
עקב החלטת נתניהו להעלות לדיון הצעת חוק לפיה יושוו התנאים הסוציאליים של נשים מעבר לקו הירוק לאלו בישראל ,  הודיע וינשטיין כי קיים קושי משפטי בתמיכת הממשלה במהלך

