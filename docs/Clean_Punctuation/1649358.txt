לבני לנתניהו  - " אתה רה"מ ,  אבל לא מנהיג "
 בדיון מיוחד בכנסת תקפו חברי האופוזיציה את ממשלת נתניהו , " הישגי הממשלה - מסתכמים בלא כלום ".  נתניהו ,  שלא נראה מתרגש מהדברים הציג את הישגי ממשלתו בשנה האחרונה
 ( באדיבות ערוץ הכנסת ) 

יו"ר האופוזיציה ציפי לבני נאמה היום  ( רביעי )  במליאת הכנסת במסגרת דיון שכותרתו  " מדינת ישראל תחת הנהגתו של נתניהו לאן ?  "  שנערך לאחר ש-40 חברי כנסת חתמו על קריאה לראש הממשלה להגיע למליאה ,  להאזין לדברי הח"כים . " זה שאתה יושב על כיסא ראש הממשלה לא אומר שאתה מנהיג ",  אמרה לבני בפתח דבריה . " הישגי הממשלה של נתניהו - כלום ".  
לבני הוסיפה כי  " עבדת קשה להגיע לשם ,  תפרת קומבינות התיישבת שם .  בטח היו לך רעיונות לאן אתה רוצה להוביל את המדינה הזו  וכלום .  מסנגריך אומרים 'בסוף הוא יעשה משהו כי חשוב לו איך הוא יירשם בספרי ההיסטוריה ,  אך הישגי הממשלה הזו  הם לא כלום .  ישראל הפכה להיות מדינה מנודה בעולם ". 
ראש הממשלה בנימין נתניהו ניצל את ההזדמנות להתייחס למספר סוגיות שעל סדר היום ,  בכללן  פרשת אתרי המורשת ,  המשא ומתן המדיני והאיום האירני .  בפתח דבריו התייחס ראש הממשלה לסוגיית הגרעין האירני והסביר כי  " יש הבדל בין הבנה לבין פעולה .  המרחק הזה אמור להיסגר על ידי מהלך של הקהילה הבינלאומית .  העמדה שלנו שבוטאה גם במוסקבה וגם בבייג'ינג היא שהסנקציות האלה חייבות להיות עם שיניים ולכלול הגבלה על ייצוא נפט מאירן וסנקציות על תזקיקי נפט ". 
בנוגע למשא ומתן עם הפלסטינים העריך ראש הממשלה כי מבשילים התנאים לחידוש השיחות בין ישראל לבין הרשות הפלסטינית . " פניה של הממשלה למשא ומתן ",  אמר נתניהו . " הפלסטינים העלו מהיום הראשון דרישות שהם לא דרשו בעבר .  בסוף האמת חודרת והיא מביאה לכך שפחות מדינות בקהילה הבינלאומית נותנות גושפנקה לדרישות של הפלסטינים ".  הוא הוסיף כי האשמה על הקיפאון במשא ומתן איננה על כתפי ישראל .
 באשר לפרשת הכללת מערת המכפלה וקבר רחל לתוכנית שימור אתרי המורשת ,  והסערה שהדבר הוליד ,  אמר נתניהו כי  " מערת המכפלה ,  קבר האבות וקבר רחל הן חלק מהמורשת שלנו במשך 4,000 שנה .  הדבר הזה משקף דבר אמיתי .  התוכנית הזו חשובה .  אנחנו נמצאים כאן לא בכדי .  אנחנו פה כי יש לנו קשר יסודי ועמוק לארץ הזאת ,  וזה מאפשר לדור הצעיר להתחבר למורשת הזו ". 
ח"כ רוני בראון  ( קדימה )  פנה לנתניהו ואמר כי , " אני לא חושב שאתה איש גדול .  זה שאתה עושה דבר והיפוכו זה לא זדוני ,  זה פשוט אתה .  אתה חלש ,  ומבוהל ונסחט ומושפע ,  ואין לך יכולת עמידה ",  אמר . " תעשה טובה לבריאות שלך ,  אל תסתכל בעיתון .  עוד פעם התקפלת .  חברים שלך מהליכוד קיפלו אותך ".  בראון המשיך ותקף את נתניהו על מינויו של אביגדור ליברמן לתפקיד שר החוץ . " מה אתה אומר על שירות החוץ שלך ?  הרי אתה דיפלומט על ,  עוד לפני שאתה כלכלן על ". 
חבר הכנסת טאלב א-סנע תקף את ממשלת נתניהו ואמר שתהליך השלום הפסיד 20 שנה במשך שנת כהונתה . " אתה הרווחת שנה והתהליך המדיני הפסיד עשרים שנה .  חזרנו לימי המשא ומתן העקיף בימי ראש הממשלה יצחק שמיר ".  ח"כ א-סנע אמר עוד כי יש לפעול לקידום משא ומתן מדיני כי  " ללא מדינה פלסטינית עצמאית תהיה האופציה האחת מדינה דו לאומית ",  אמר א-סנע .  
אולם המליאה היה כמעט ריק במהלך הדיון שאליו נדרשו  " 40 חתימות "  של חברי הכנסת על מנת לחייב את רה"מ להיות נוכח במליאה לכל אורך הדיון .  יו"ר הכנסת ראובן ריבלין אמר כי הוא שוקל לעשות שינוי בתקנון ,  כך שהחותמים על הבקשה לקיים את הדיון יחויבו גם להיות נוכחים במליאה לכל אורך הדיון .
 
לבני לנתניהו  - " אתה רה"מ ,  אבל לא מנהיג "
 בדיון מיוחד בכנסת תקפו חברי האופוזיציה את ממשלת נתניהו , " הישגי הממשלה - מסתכמים בלא כלום ".  נתניהו ,  שלא נראה מתרגש מהדברים הציג את הישגי ממשלתו בשנה האחרונה

