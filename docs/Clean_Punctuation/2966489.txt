נתניהו לקראת יום ירושלים : " הדו-קיום לא מושלם ,  אבל צריך לשמור עליו "
 לרגל יום ירושלים שיחול ביום ראשון נאם ראש הממשלה במליאה : " לעם ישראל שמורה חזקת ראשונים בירושלים ".  הרצוג נאם אחריו : " ירושלים לא תישאר יהודית ושלמה אם לא יקרה שינוי מדיני ".  חברי המחנה הציוני התעמתו עם השר אלקין בזמן נאומו
ראש הממשלה בנימין נתניהו נשא היום  ( רביעי )  נאום במליאת הכנסת לרגל יום ירושלים שיחול ביום ראשון ,  5 ביוני .  נתניהו אמר כי דו הקיום לא מושלם ולא אידילי אבל הוא קיים וצריך לשמור עליו בכל התפתחות בעתיד הנראה לעין .  צריך לא לתת לאיש להצית תבערה ונפעל בתקיפות אם ינסו לעשות זאת ".  הוא הוסיף כי  " לעם ישראל שמורה חזקת ראשונים בירושלים ,  והיא הייתה שלנו ותהיה שלנו ".  
נתניהו הזכיר בנאומו את טענות הפלסטינים לפיהן ישראל מבקשת לפגוע במסגד אל-אקצא ואמר כי מדובר  " בדבר שלא היה ולא נברא והשקר הישן הזה קם לתחייה ".  הוא התייחס גם להחלטת אונסק"ו לגבי הר הבית שלא התייחסה לקשר בין היהדות למקום הקדוש ,  ועליה התנצלו גורמים רשמיים בצרפת . " לנו אין קשר להר הבית ?  - זו טענה כל כך מגוחכת ואבסורדית שאני לא נרגע ממנה ".  
יום ירושלים ,  שבמהלכו מתקיימת  " צעדת דגלים "  מסורתית ברחבי העיר ,  יחול השנה במקביל לערב הראשון של חג הרמדאן .  בשנים קודמות אירעו עימותים בין הצועדים לפלסטינים במהלך הצעדה המסורתית ולכן השנה עלה החשש שהם יוחמרו לנוכח החגים הנחגגים במקביל .  אתמול נחל הקמפיין נגד מעבר הצעדה ברובע המוסלמי הצלחה חלקית .  הוחלט כי הצעדה תתקיים ,  אך בשעות הערב לא יתאפשר מעבר לצועדים ברובע המוסלמי .  
ראש הממשלה התייחס גם למתיחות בהר הבית לקראת חג רמדאן . " עשינו מאמץ לפני פסח כדי שהנפץ לא יופעל מחדש - לפרובוקציות סביב הר הבית היה חלק חשוב בהנעת טרור היחידים לפני שבעה חודשים ובהדרגה זה ירד .  לפני הרמדאן אנחנו עושים את אותו מאמץ ,  ואני מקווה בשיתוף פעולה מלא של כל חברי הבית ושל כל שכנינו ". 
השר לענייני ירושלים ,  זאב אלקין ,  תקף את המחנה הציוני שבשם  " שמירה על ירושלים היהודית רוצה לחלק אותה ",  וכינה את הרעיון אווילי .  חברי המפלגה האופוזיציונית תקפו אותו בחזרה .  הוא הוסיף כי  " ברגע שאנחנו לא מאוחדים בבית הזה סביב אחדות ירושלים לא נתפלא שבכל יוזמה מדינית יהיה חלק אינטגרלי של חלוקת ירושלים .  אם יהיה קונצנזוס ישראלי גם העולם יבין שירושלים היא לא נושא לוויכוח ".  
ראש האופוזיציה ,  יו"ר המחנה הציוני ,  יצחק הרצוג עלה לנאום אחריו .  הוא הזכיר את גל הטרור שחוו רחובות ירושלים בחודשים האחרונים . " צעירים פלסטיניים קמו מתוך שכונותיה השונות ובאו בגלים לדקור את בני גילם בשכונות היהודיות .  לפתע הסתבר שהחלום של העיר שחוברה לה יחדיו בין שכונות יהודיות לכפרים מוסלמיים הוא אשליה .  לפתע התברר שמערכת החינוך בכפרים העוטפים אותה ונחשבים חלק ממנה היא פלסטינית וזו שבעיר היא ישראלית שני עולמות תוכן שונים .  שני נראטיבים שונים .  שני עמים שונים ".  
הרצוג תהה : " האם זו המציאות שנוריש ביובל הבא של ימי איחוד ירושלים ?  האמנם ירושלים מאוחדת או שמא המציאות האנושית הנגלית מול עינינו קצת מורכבת יותר מהנאומים הבנאליים ,  רווי הקלישאות ,  הנישאים מידי שנה בטקסי יום ירושלים ?  ".  לדבריו , " ירושלים לא תישאר יהודית ,  מוסרית ,  שלמה ובטוחה אם לא יקרה פה שינוי מדיני דרמטי .  
יו"ר המחנה הציוני הגיב גם להתייחסותם של ראש הממשלה ושר הביטחון הנכנס אביגדור ליברמן ליוזמת השלום הערבית . " ההתייחסות כשלעצמה חיובית .  אך זכרו ,  מילים בלבד לא יישנו את המצב והן בהרבה מקרים מתגלות כזגזוג וככלי ריק ,  רק מעשים אמיצים ,  מפוכחים ,  נכוחים שיבטיחו לנו את ישראל היהודית והדמוקרטית ישנו את המצב ויבטיחו את עתידנו כאן ואת עתידה של ירושלים שכולנו מאוחדים בדרישת טובתה ואהבתנו אליה ".  

נתניהו לקראת יום ירושלים : " הדו-קיום לא מושלם ,  אבל צריך לשמור עליו "
 לרגל יום ירושלים שיחול ביום ראשון נאם ראש הממשלה במליאה : " לעם ישראל שמורה חזקת ראשונים בירושלים ".  הרצוג נאם אחריו : " ירושלים לא תישאר יהודית ושלמה אם לא יקרה שינוי מדיני ".  חברי המחנה הציוני התעמתו עם השר אלקין בזמן נאומו

