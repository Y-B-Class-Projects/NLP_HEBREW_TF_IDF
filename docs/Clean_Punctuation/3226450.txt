מנדלבליט סתר את גרסת נתניהו : " לא נחשפתי למידע סודי על הצוללות "
 היועמ"ש מסר בתשובה לשאלת התנועה לאיכות השלטון כי  " לא נחשפתי לנתון סודי בנושא מכירת הצוללות מגרמניה למצרים בשום שלב ".  אמש טען נתניהו כי  " לא עדכנתי אף אחד כי זה סוד שיודע אותו מנדלבליט ".  אחרי פרסום המכתב רה"מ שוחח עם היועמ"ש כדי  " לחשוף את הפרטים המסווגים "
 - היועמ"ש מבהיר :  לא נחשפתי למידע הסודי בפרשת הצוללות- היועמ"ש :  המידע הסודי לא היה נחוץ לחקירה- נתניהו טען : " לא עדכנתי אדם בסוד שאותו יודע רק היועץ המשפטי וצוותו הקרוב "-  אחרי פרסום המכתב :  רה"מ הזמין את היועמ"ש כדי לחשוף בפניו הפרטים המסווגים 
היועץ המשפטי לממשלה אביחי מנדלבליט אמר היום  ( ראשון )  כי לא נחשף למידע הסודי בנושא מכירת הצוללות למצרים שאותו הזכיר ראש הממשלה בנימין נתניהו .  בכך למעשה סתר את גרסתו של נתניהו בראיון לחדשות 12 לפיה היועמ"ש וצוותו נחשפו למידע סודי בנושא .  
במכתב הבהרה שפרסם היועמ"ש לבקשת התנועה לאיכות השלטון אמר כי חקירת פרשת הצוללות נערכה באופן יסודי ומעמיק על ידי היחידה הארצית למאבק בפשיעה הכלכלית ,  תחת פיקוחו הצמוד של ראש אגף החקירות והמודיעין במשטרת ישראל ,  וכל מהלכיה ננקטו אך ורק משיקולים של בירור האמת .  החקירה לוותה באופן צמוד על ידי פרקליטת מחוז תל-אביב  ( מיסוי וכלכלה )  ,  ובפיקוח הדוק של פרקליט המדינה .  
לדברי מנדלביט , " במסגרת עדותו של ראש הממשלה בפרשה ,  שכידוע נגבתה שלא תחת אזהרה ,  הוא השיב בין השאר גם לשאלות בנושא מכירת צוללות מגרמניה למצרים והסביר בהקשר זה כי קיימת סיבה רגישה שבגינה הוא לא התנגד בשלב מסוים למכירת הצוללות .  ראש הממשלה הוסיף כי מפאת סודיות הסיבה הוא אינו יכול לפרטה בפני החוקרים ,  אך הוסיף כי הוא מוכן להשלים את עדותו בנושא בעדות מיוחדת שימסור ליועץ המשפטי לממשלה ולפרקליט המדינה בלבד ". 
עוד בנושא :  נתניהו התראיין : " האם אקדם חוק שימנע העמדתי לדין ?  מאמין שלא"לחוץ ,  היסטרי ,  מבוהל :  נתניהו הגיע לריאיון בהפתעה - ויצא רע משנכנס 
היועמ"ש הוסיף כי  " מאחר שעל דעת כל גורמי החקירה והאכיפה נתון סודי זה לא היה דרוש באותו מועד לחקירה הפלילית ,  הוחלט בשעתו שלא נדרש להעמיק ולברר מהו הנתון הסודי האמור .  למען הסר ספק ,  נציין כי היועץ המשפטי לממשלה לא נחשף לנתון סודי זה בשום שלב ".  היועמ"ש הבהיר כי  " אין באמור לעיל כדי להביע עמדה בקשר לכל היבט או עובדה אחרים שעלו במסגרת דבריו של ראש הממשלה בראיון האמור ". 
בריאיון בחדשות 12 אתמול טען נתניהו כי לא שיתף את שר הביטחון בסוגיית מכירת הצוללת . " ישנם דברים שרק ראש הממשלה יודע ",  אמר נתניהו .  הוא הוסיף על המכירה כי  " לא עדכנתי אף אחד כי זה סוד שיודע אותו היועץ המשפטי והצוות הקרוב שלו .  מי שעוד יודע זה כמובן היועצים לביטחון לאומי יעקב עמידרור ונגל .  שר ביטחון דאז לא אמור לדעת את זה .  התנגדתי למכירת הצוללות למצרים בתקופת מורסי .  לא עיקמתי את האף בזמן מכירה למצרים בתקופת סיסי .  הסיבות הן סיבות ביטחוניות בלבד ". 
מטעמו של ראש הממשלה נתניהו נמסר הערב כי  " היועץ המשפטי לממשלה מאשר שהוא קיבל את העובדה שנושא הצוללות המצריות הוא נושא ביטחוני רגיש ולא שום דבר אחר .  הוא גם מאשר את העובדה שנתניהו הציע בשעתו לעדכן אותו ביתר הפרטים המסווגים ,  אך היועמ"ש לא ראה בכך צורך .  ראש הממשלה נתניהו שוחח הערב עם היועמ"ש והזמין אותו לפגישה ,  יחד עם היועץ לביטחון לאומי ,  שבה יעדכן אותו ביתר הפרטים המסווגים ".  
בעקבות תשובת היועמ"ש מהתנועה לאיכות השלטון נמסר בתגובה : " היועץ המשפטי לממשלה הודיע כעת לתנועה לאיכות השלטון ,  כי ראש הממשלה לא התייעץ איתו ולא שאל את דעתו טרם מתן האישור למכירת הצוללות למצרים .  היועץ כתב לתנועה כי בעת החקירה שלו ,  נשאל ראש הממשלה על נושא זה וכי תשובתו הייתה כי בשל רגישות הנושא הוא יהיה מוכן לספק גירסה לפרקליט המדינה וליועץ המשפטי לממשלה .  התנועה רואה בחומרה רבה את הנסיון של ראש הממשלה לנסות ולהדביק ליועץ המשפטי ידיעה על מכירת הצוללות למצרים מבלי שהיועץ היה מעורב או לחליפין ידע על כך .  אנו חוזרים ודורשים לפתוח בחקירה פלילית בנושא ". 
מוקדם יותר תקף גם יו"ר כחול לבן בני גנץ את ראש נתניהו בנושא מכירת הצוללות למצרים ואמר כי  " אין במדינת ישראל שום סוד מדינה שרמטכ"ל ושר ביטחון לא אמורים להיות שותפים אליו ".  בהצהרה שמסר בוושינגטון לקראת נאומו בפני ועידת איפא"ק מחר הוסיף : " זה לא סביר ,  לא תקין ,  ולא יכול לקרות ". 
 ( עדכון ראשון :  19:39 )  

מנדלבליט סתר את גרסת נתניהו : " לא נחשפתי למידע סודי על הצוללות "
 היועמ"ש מסר בתשובה לשאלת התנועה לאיכות השלטון כי  " לא נחשפתי לנתון סודי בנושא מכירת הצוללות מגרמניה למצרים בשום שלב ".  אמש טען נתניהו כי  " לא עדכנתי אף אחד כי זה סוד שיודע אותו מנדלבליט ".  אחרי פרסום המכתב רה"מ שוחח עם היועמ"ש כדי  " לחשוף את הפרטים המסווגים "
 
