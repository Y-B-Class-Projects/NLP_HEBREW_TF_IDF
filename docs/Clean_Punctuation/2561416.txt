נתניהו : " נקווה שפינוי מגרון יתבצע בנועם הליכות "
 בפורום שרי הליכוד ,  אמר ראש הממשלה כי יכבדו את ההחלטה לפנות את המאחז ,  ובמקביל ימשיכו לחזק את ההתיישבות .  יעלון : " אלה שלא יתפנו מרצון לא יוכלו להתגורר באתר החלופי "
 ראש הממשלה ,  בנימין נתניהו ,  התייחס הבוקר לסוגיית פינוי המאחז מגרון ,  המתוכנן לימים הקרובים ,  ואמר : " נכבד את החלטת בית המשפט ,  ובמקביל נמשיך לחזק את ההתיישבות .  עשינו זאת בבית אל ונעשה זאת גם במגרון ".  בדברים שאמר בפורום שרי הליכוד ,  ציין נתניהו כי השכונה החלופית למפוני מגרון , " גבעת היקב ",  כבר הוקמה . " אנו מקווים שהדברים ייעשו בנועם הליכות ",  אמר .
 השר לעניינים אסטרטגיים ,  משה יעלון ,  אמר בישיבת שרי הליכוד כי מן הראוי שהמשפחות שמתגוררות בבתים שאינם נשואי העתירה ,  כלומר שלא נטען כי נרכשו כחוק ,  היו כבר מתפנות מרצונן ברגע שהוכנו המבנים בשכונה החלופית . " זה כבר היה צריך להתבצע החל מ-22 באוגוסט ,  כפי שהודענו לבית המשפט ",  ציין יעלון , " אך הנהגת התושבים החליטה להמתין עד לפסיקת בג"ץ ,  והדיון נקבע ל -28 באוגוסט ".  
יעלון אמר כי הרוב המכריע של תושבי המאחז מתכוון לעבור לאחר פסיקת בג"ץ ,  אך ייתכן שחלק מהתושבים לא ירצו להתפנות בעצמם ,  אלא ימתינו לפינוי  " כמו שקי תפוחי אדמה ",  כלומר בהתנגדות פאסיבית . " צריך להיערך לאפשרות שגורמים נוספים יתערבו כדי שזה יגיע להתנגדות משמעותית יותר .  בכל מקרה ,  אלה שלא יתפנו מרצון אינם עומדים בהסדר שהושג עם נציג הממשלה השר בני בגין ,  ולכן גם לא יוכלו להתגורר בגבעת היקב ".  
שר המדע ,  דניאל הרשקוביץ ,  התייחס אף הוא הבוקר לנושא . " מהיכרותי עם אנשי מגרון ,  גם אם יש חילוקי דעות ,  מדובר בשומרי חוק שיכבדו את פסיקת בית המשפט ",  ציין הרשקוביץ . " אני עדיין מקווה שהעובדה שרכשו חלק מהחלקות במגרון תהיה לה משקל מסוים ".  השר דחה את טענות תושבי המאחז נגד אנשי פרקליטות המדינה בנושא הפינוי ,  ואמר כי  " הפרקליטות לא כופה את עמדתה על המדינה .  בנושא מגרון ,  רוב שרי הוועדה השתכנעו מהעמדה שהציגה הפרקליטות ". 
גם ח"כ מירי רגב  ( ליכוד )  התייחסה לפינוי וקראה לראש הממשלה  " לדחות את הפינוי עד אחרי החגים ולממש את דו"ח המאחזים של השופט אדמונד לוי ".  לדברי רגב , " עם פתיחת המושב הבא של הכנסת אעלה לאישור את חוק ההסדרה שיזמתי ,  ובכך ניתן יהיה להסדיר באופן קבע את כל סוגיית המאחזים ביו"ש .  לא יתכן שיפנו יהודים ממקום מושבם לאחר שקיבלו סיוע ועידוד ממשלתי .  בפתיחת המושב אגיש גם את הצעת החוק שלי למימוש הרבונות הישראלית בכל הישובים היהודיים ביו"ש ".  
למרות הצהרתו של נתניהו בעניין השלמת הקמת השכונה החלופית ,  בדיקת וואלה !  חדשות מעלה תמונה שונה לגבי מצב השכונה ,  בה הושקעו 60 מיליון שקלים .  עם שלושה ימים לתאריך הפינוי שנקבע ,  נמצא כי השכונה ,  הנמצאת במרחק של כשני קילומטרים ממקומו הנוכחי של המאחז ,  בנויה מ-50 קראווילות שהובאו למקום וממספר מבני ציבור ,  אולם בפועל נראה כי רק כ-30 מהם מוכנים לאכלוס ,  וכי הדרכים לשכונה משובשות וחלקן עדיין לא נסללו .  
בנוסף ,  חלק מהמבנים עדיין לא חוברו לתשתיות בסיסיות כמו מים וחשמל ,  ולא ברור כיצד תספיק המדינה בתוך ימים ספורים לסיים את העבודה .  מעבר לכך ,  השכונה נבנתה על צלע הר ובשיפוע משמעותי ,  אך אין מעקי בטיחות בין שורות המבנים היבילים שהובאו למקום .  באשר למבני הציבור במקום ,  הכוללים מעונות יום ,  גני ילדים ,  ספריה ,  מועדון ובית כנסת ,  ברור כי לא יהיו מוכנים כלל בשבועות הקרובים ,  מאחר ששני המבנים שבמקום הינם ללא גג או רצפה .
 צוין כי במקום אין מרכיבי ביטחון בסיסיים ,  דוגמת גדר או עמדות שמירה ,  כפי שקיימים במגרון עצמה ,  וכן במרבית ההתנחלויות ביהודה ושומרון .  עניין זה כמעט ולא נידון ,  וזאת למרות העובדה שמיקומה של השכונה החדשה קרוב יותר לכפרים פלסטיניים מאשר מיקומה של מגרון .  
עוד על פינוי מגרון:שלושה ימים לפינוי מגרון :  השכונה החלופית אינה מוכנהגורמי ביטחון :  מגרון תפונה מרצון או בכוח עד שלישישרים בכירים בממשלה : " התנהגות תושבי מגרון - כפיות טובה "
 לפניות לכתבת :  tal_sh@walla.net.il
בהכנת הידיעה השתתפו יהושע בריינר ופנחס וולף 

נתניהו : " נקווה שפינוי מגרון יתבצע בנועם הליכות "
 בפורום שרי הליכוד ,  אמר ראש הממשלה כי יכבדו את ההחלטה לפנות את המאחז ,  ובמקביל ימשיכו לחזק את ההתיישבות .  יעלון : " אלה שלא יתפנו מרצון לא יוכלו להתגורר באתר החלופי "
 
