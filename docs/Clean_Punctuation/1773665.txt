 " אבו מאזן דחה הצעות למדינה בגבולות זמניים "
 לפי  " אל-חיאת ",  יו"ר הרשות הפלסטינית קיבל בשנתיים האחרונות מרה"מ נתניהו הצעה לפצל את הפתרון המדיני לשני חלקים ,  אך בחר לדחות אותה .  בלשכת רה"מ מכחישים את הדיווח
יו"ר הרשות הפלסטינית אבו מאזן ,  דחה הצעות ישראליות רשמיות ולא-רשמיות ,  בנוגע להקמת מדינה פלסטינית בגבולות זמניים  כך דיווח הבוקר  ( רביעי )  העיתון  " אל-חיאת "  הרואה אור בלונדון .  לפי הדיווח ,  בשנתיים האחרונות קיבל אבו מאזן הצעה מראש הממשלה ,  בנימין נתניהו ,  בה הציע נתניהו לפצל את הפתרון המדיני לשני חלקים :  תחילה להקים מדינה פלסטינית על חלקים נרחבים מהגדה ללא ירושלים וללא פתרון בעיית הפליטים ,  ולאחר מכן לקיים משא ומתן על סוגיות אלו .
 בנוסף על כך דווח כי נתניהו העביר הצעה רשמית בנושא זה לאבו מאזן בפגישתם בספטמבר בבית הלבן ,  וכמו כן בשתי פגישות שהתקיימו במצרים ובפגישה נוספת שנערכה בביתו של נתניהו בירושלים .  גורמים פלסטינים בכירים העריכו בשיחה עם העיתון כי נתניהו הכשיל את המאמצים האמריקאים לחדש את המגעים המדיניים על מנת שיוכל לקדם את תכניתו החדשה להקמת מדינה בגבולות זמניים .
 מקורות מערביים אמרו לעיתון כי נתניהו פועל לשווק את תכניתו בקרב הממשל האמריקאי .  המקורות הוסיפו ואמרו שנתניהו סבור כי התכנית מועילה לפלסטינים ,  משום שהיא מעניקה להם מדינה על חלקים נרחבים מהגדה תוך פינוי חלק גדול מההתנחלויות ,  וזאת מבלי שהם נאלצים לחתום על הסכם שיקבע את סיום הסכסוך .
 המקורות מסרו עוד כי  " נתניהו הבין שהפלסטינים יסרבו לכל הסדר קבע שיכלול פחות מכל שטחי הגדה המערבית ,  ולפיכך הוא נאלץ לפנות לרעיון החדש של המדינה הזמנית ". 
מלשכת ראש הממשלה נמסר בתגובה כי  " ראש הממשלה בנימין נתניהו לא הציע ליו"ר הרשות הפלשתינית אבו-מאזן ,  הקמת מדינה פלסטינית בגבולות זמניים .  מתחילת כהונת ממשלתו ,  אמר ראש הממשלה נתניהו שהוא חותר להסכם קבע שיביא לסוף הסכסוך ,  ישמור על הביטחון ויכלול הכרה פלסטינית במדינת ישראל כמדינתו של העם היהודי .  עם זאת ,  ראש הממשלה הבהיר כבר לפני שנה לארה"ב שאם הפלסטינים לא יסכימו להתקדם להסכם קבע לשלום ,  ישקול צעדים אחרים ,  לרבות אפשרות של הסדר ביניים .  הנושא נדון פעמים רבות בפורום השביעייה בשנתיים האחרונות ,  אך כאמור עד היום ,  לא הועברה שום הצעה בנדון אל אבו-מאזן ".  

" אבו מאזן דחה הצעות למדינה בגבולות זמניים "
 לפי  " אל-חיאת ",  יו"ר הרשות הפלסטינית קיבל בשנתיים האחרונות מרה"מ נתניהו הצעה לפצל את הפתרון המדיני לשני חלקים ,  אך בחר לדחות אותה .  בלשכת רה"מ מכחישים את הדיווח

