סערת האופניים החשמליים :  נתניהו הורה לבדוק דרכים להגברת הבטיחות
אחרי שמותו של ארי נשר הציף מחדש את הסכנות שבכלי התחבורתי ,  ראש הממשלה הנחה לבחון פעולות שניתן לבצע כדי להתמודד עם התופעה .  ראש הסגל ומנכל משרדו ,  יואב הורוביץ : " זה מדאיג אותנו ,  ויטופל בהקדם ".  מנכ"ל אור ירוק : " השרים האחראים על המחדל במשך שנים לא תיקנו אותו "
 על רקע מותו של ארי נשר בתאונת פגע וברח בתל אביב ,  ראש הממשלה בנימין נתניהו הנחה הערב  ( שני )  את ממלא מקום מנכ"ל משרדו ,  יואב הורוביץ ,  לבדוק יחד עם משרד התחבורה ,  המשרד לביטחון פנים ומשרד המשפטים אילו תיקונים ופעולות יש לעשות כדי להגביר את הבטיחות של רוכבי האופניים החשמליים .  ביום שישי אמר הורוביץ בתדרוך לכתבים בניו יורק כי  " הנושא הזה מדאיג אותנו .  הוא יטופל - ויטופל בהקדם ".  לדבריו ,  מדובר במרכיב בתחבורה ש"לא מטופל כמו שצריך ,  וצריך לטפל בו - וכמה שיותר מהר ". 
הנחיית נתניהו מגיעה אחרי יום אחרי הלווייתו של נשר בן ה-17 ,  בנו של הבמאי אבי נשר ,  שנפגע לפני כשבוע וחצי מרכב בעת שרכב על אופניים חשמליים ומת מפצעיו ביום חמישי .  אלפי בני אדם הגיעו אל בית הקברות ובהם גם חברו של ארי ,  שנפצע עמו בתאונת הדרכים ,  כשהוא על כיסא גלגלים .  מוקדם יותר באותו היום הוארך מעצרו של הנהג ,  שחקן מ.ס אשדוד יצחק אספה ,  החשוד בהריגתו ובהפקרתו של נשר .  מחר יתקיים דיון נוסף בהארכת מעצרו .
 עוד בנושא:סוללת האופניים החשמליים התלקחה :  גבר נפצע קשה בשריפה בתל אביב"נמאס לראות ילדים מתים בכבישים ":  מכת תאונות האופניים החשמליים 
ארי נשר הוא ההרוג ה-16 מתחילת השנה בתאונות שבהן מעורבים אופניים חשמליים ,  וסיפורו הציף מחדש את הסכנות שבכלי התחבורתי .  רק היום נפצע באורח קשה גבר כבן 30 משריפה שפרצה בביתו ,  ככל הנראה בעקבות סוללת אופניים חשמליים שעלתה באש .  זאת ,  חודש אחרי מקרה נוסף של התלקחות שריפה בדירה בעקבות אופניים חשמליים .
 גם בכנסת היו מי שהצהירו כי עם חזרתם מפגרה הם יגישו הצעת חוק שתילחם בתופעה .  מבדיקת וואלה !  NEWS עלה כי בכנסת הנוכחית הוגשו יותר משש הצעות חוק פרטיות בנושא ,  שהגיעו מח"כים מכל הקשת הפוליטית ,  אך אף אחת מהן לא קודמה .  ההצעה היחידה שאושרה היא הצעה ממשלתית להגבת האכיפה והפיקוח על כללי התחבורה ,  ובהם איסור נסיעה על מדרכות .  
השר לביטחון הפנים גלעד ארדן קרא למשרד התחבורה למסד הליך רישוי מקוצר לכוכבים על אופניים חשמליים .  לדברי ארדן ,  הבעיה העיקרית בנושא הנהיגה על אופניים חשמליים  " אינה היעדר אכיפה .  הבעיה העיקרית הינה שנפגעים רבים ,  שנהגו על כלי רכב אלה ,  נעדרו כל הכשרה וידע שמכשירים אותם לנהוג בכלי רכב ממונע בכבישי ישראל הסואנים ".  
הוא קרא למשרד התחבורה לקבוע בדחיפות את התנאים ואת ההכשרה המקוצרת הנדרשת מרוכבי אופניים חשמליים  " ולא לאפשר לתופעה מסוכנת זו להמשיך ולהתרחב ללא כל דרישות ,  ידע או רישוי ".  
מנכ"ל עמותת אור ירוק ארז קיטה הגיב על הנחיית ראש הממשלה בנוגע לתיקונים ולפעולות שיש לעשות כדי להגביר את הבטיחות של רוכבי האופניים החשמליים ואמר : " ראש הממשלה מבקש מהשרים האחראים על המחדל לתקן אותו למרות שבמשך שנים הם לא עשו זאת .  עוד ועוד חוקים לא יעזרו אם נושא הבטיחות לא נמצא בראש סדר העדיפויות של המשרדים האחראים ובעיקר משרד התחבורה האחראי על בטיחות הרוכבים ".  קיטה הוסיף כי  " ראש הממשלה חייב להתערב באופן אישי ולקחת את הנושא לידיו כדי להביא לצמצום מספר הנפגעים וההרוגים הגבוה שעולה בכל שנה ".  

סערת האופניים החשמליים :  נתניהו הורה לבדוק דרכים להגברת הבטיחות
אחרי שמותו של ארי נשר הציף מחדש את הסכנות שבכלי התחבורתי ,  ראש הממשלה הנחה לבחון פעולות שניתן לבצע כדי להתמודד עם התופעה .  ראש הסגל ומנכל משרדו ,  יואב הורוביץ : " זה מדאיג אותנו ,  ויטופל בהקדם ".  מנכ"ל אור ירוק : " השרים האחראים על המחדל במשך שנים לא תיקנו אותו "
 
