שרת החוץ של האיחוד ביטלה הגעתה לישראל לאחר שנתניהו סירב להיפגש עמה
מוגריני ,  שהוזמנה כאורחת כבוד לכנס הוועד היהודי-אמריקני בירושלים ,  הודיעה על הביטול לאחר שפנייה שלה ללשכתו של נתניהו לתיאום פגישה לא נענתה .  גורם מדיני : " עמדותיה של מוגריני מאוד עוינות את ישראל "
  ( בווידאו :  פגישתם של ראש הממשלה בנימין נתניהו וראשת ממשלת בריטניה תרזה מיי ,  שלשום )  
שרת החוץ של האיחוד האירופי פדריקה מוגריני ביטלה את הגעתה לכנס הוועד היהודי-אמריקני  ( AJC )  שייערך בירושלים בשבוע הבא ,  לאחר שראש הממשלה בנימין נתניהו סירב לפגוש אותה במהלך ביקורה .  מוגריני הוזמנה כאורחת הכבוד של הכנס שמקיים הפורום הגלובלי בירושלים ,  אך הודיעה על הביטול לאחר שפנייה שלה ללשכת ראש הממשלה לתיאום פגישה לא נענתה .  גורם מדיני אישר את הפרטים ,  שפורסמו לראשונה בחדשות 2 ואמר כי מוגריני  " הוזמנה על ידי ה-AJC ולא על ידי ישראל ".  הגורם הוסיף כי לראש הממשלה יש לוח זמנים צפוף מאוד בשבוע הבא וכי עמדותיה של מוגריני  " מאוד עוינות את ישראל ".  
הוועד היהודי-אמריקני הוא אחד מהארגונים הבולטים ביהדות ארצות הברית ,  והוא עוסק בקידום אינטרסים של ישראל והעם היהודי ברחבי העולם .  השנה הוא מקיים בירושלים את הוועידה השנתית שלו ,  שאליה הוזמנו מלבד מוגריני גם קנצלר אוסטריה סבסטיאן קורץ וראש ממשלת בולגריה בויקו בוריסוב .  מוגריני הוזמנה לכנס ואף אישרה את הגעתה ,  אך בימים האחרונים הודיעה על ביטול ההשתתפות בהסבר של שיקולי לוח זמנים .  
בחודשים האחרונים מוגריני הובילה מדיניות שיצאה נגד וושינגטון וירושלים ,  בשני נושאים עיקריים .  היא תקפה את החלטתה של ארצות הברית להעביר את שגרירותה לירושלים ,  וכן את פרישתו של הנשיא דונלד טראמפ מהסכם הגרעין עם איראן .  נתניהו החליט שלא להיפגש עמה ,  למרות שהשבוע קיים שלוש פגישות מדיניות עם מנהיגי המעצמות הגדולות באירופה - קנצלרית גרמניה אנגלה מרקל ,  נשיא צרפת עמנואל מקרון וראשת ממשלת בריטניה תרזה מיי - המחזיקים בעמדות דומות .  
מהאיחוד האירופי נמסר בתגובה כי  " מוגריני מבקרת בסוף השבוע הזה במזרח התיכון ,  ליתר דיוק בירדן .  בדקנו את האפשרות להרחיב את הביקור לירושלים ,  שם היא הוזמנה לדבר בכנס הוועד היהודי-אמריקני .  מסיבות של לוח שמנים ,  התברר שזה לא אפשרי ".  עוד נמסר : " אנחנו מאמינים שחשוב לדבר על נושאים אזוריים רבים ושונים ,  בהם איראן ,  והיא מקווה לחזור לאזור בקרוב ".  

שרת החוץ של האיחוד ביטלה הגעתה לישראל לאחר שנתניהו סירב להיפגש עמה
מוגריני ,  שהוזמנה כאורחת כבוד לכנס הוועד היהודי-אמריקני בירושלים ,  הודיעה על הביטול לאחר שפנייה שלה ללשכתו של נתניהו לתיאום פגישה לא נענתה .  גורם מדיני : " עמדותיה של מוגריני מאוד עוינות את ישראל "
 
