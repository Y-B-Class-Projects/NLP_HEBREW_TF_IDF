שקד :  אני ובנט דחינו לחצים להתפטר - לא ברחנו מאחריות
שרת המשפטים אמרה כי על הממשלה לא להמשיך בכהונתה אלא אם יועבר תיק הביטחון לידי נפתלי בנט בהתאם לדרישת מפלגתה .  במקביל העביר ליברמן את מכתב התפטרותו מתפקיד שר הביטחון לידי נתניהו .  ההתפטרות תיכנס לתוקף בעוד כ-48 שעות
שרת המשפטים איילת שקד אמרה הבוקר  ( חמישי )  כי על הממשלה לסיים את כהונתה ,  אלא אם תיק הביטחון יועבר לידי נפתלי בנט ,  בהתאם לדרישת מפלגתה .  שקד הגיבה גם להאשמותיו של שר הביטחון היוצא אביגדור ליברמן בריאיון לאילנה דיין בגלי צה"ל ואמרה : " אני ובנט דחינו לחצים של פעילי שטח להתפטר - לא ברחנו מאחריות ". 
במקביל ,  ליברמן העביר הבוקר מכתב התפטרות מתפקיד שר הביטחון לראש הממשלה בנימין נתניהו ,  זאת לאחר שאתמול הודיע במסיבת עיתונאים על החלטתו להתפטר מהתפקיד .  ההתפטרות תיכנס לתוקף כ-48 שעות ממועד הגשת המכתב .  
בהמשך היום יכנס ליברמן את פורום מטכ"ל לישיבת פרידה .  בנוסף הוא יקיים פגישות אישיות עם הרמטכ"ל ,  עם מנכ"ל משרד הביטחון ועם בכירים בהנהלת המשרד וינהל את הישיבה הביטחונית השבועית בהשתתפות ראשי מערכת הביטחון .
 לקריאה נוספת:בנט כשר ביטחון או בחירות מוקדמות ?  ההתלבטות של נתניהואביגדור ליברמן התפטר וקרא לבחירות : " ההסדרה - כניעה לטרור "  
מאז הודעתו אתמול ,  ליברמן לא שוחח עם ראש הממשלה נתניהו ,  למרות שחלפה כמעט יממה מאז הכריז על התפטרותו .  במסיבת העיתונאים בה מסר את ההודעה ,  ליברמן אמר ש"אחרי שאתפטר מתפקידי ,  וההתפטרות תיכנס לתוקף ,  אתפנה לשוחח עם ראשי הקואליציה וראש הממשלה ". 
במהלך הלילה המשיך נתניהו בהתייעצויות בנוגע לייצוב הקואליציה ותפקוד הממשלה אחרי התפטרותו של ליברמן .  אמש פורסמו הערכות שונות לפיהם נתניהו שוקל להיענות בחיוב לדרישת הבית היהודי לקבל את תיק הביטחון .  עם זאת בסביבת ראש הממשלה אמרו כי  " הדיווחים השונים בתקשורת על החלטות שונות - אינם נכונים ואינם על דעתנו או מטעמנו ". 
גורמים בכירים בקואליציה העריכו מחד כי נתניהו יעדיף ללכת לבחירות מוקדמות מאשר להיענות לאולטימטום של הבית היהודי ולמנות את נפתלי בנט לשר הביטחון ,  אך במקביל ישנם גורמים שמעריכים כי נתניהו אינו מעונין בבחירות מוקדמות בעת הזו ולכן יעדיף למנות את בנט בכל זאת .  
מקורב לנתניהו אמר כי  " הוא ממשיך לשקול "  את האפשרויות וימשיך בדיונים הערב ומחר .  ליברמן הגיש הבוקר את מכתב ההתפטרות שלו .  נתניהו שוחח אמש עם כל ראשי הקואליציה אך עדיין לא שוחח ישירות עם השר בנט עצמו אלא רק במגעים עקיפים .
 אתמול הסביר ליברמן כי התפטר בשל חילוקי דעות בינו לראש הממשלה על רקע המצב בדרום וסוגיות ביטחוניות נוספות . " מה שקרה אתמול בנושא תהליך ההסדרה עם חמאס הוא כניעה לטרור ",  הצהיר ליברמן . " אין לזה הגדרה אחרת או משמעות אחרת .  אנחנו כמדינה קונים שקט לטווח קצר במחיר של פגיעה בביטחון לטווח ארוך ".   
" זה לא סוד שהיו חילוקי דעות בחודשים האחרונים עם ראש הממשלה ,  כמו בנושא של הכנסת דלק הקטארי ",  הסביר ליברמן .  הוא פירט כי נאלץ להסכים לצעד רק לאחר שראש הממשלה הוציא הוראה כתובה בנושא ,  כמו גם בסוגיית פינוי חאן אל אחמר ביהודה ושומרון . " למרות חילוקי דעות לא חיפשתי סיבות לפרוש ,  ניסיתי להישאר כחבר נאמן בממשלה גם במחיר אלקטורלי ותדמיתי קשה ".  

שקד :  אני ובנט דחינו לחצים להתפטר - לא ברחנו מאחריות
שרת המשפטים אמרה כי על הממשלה לא להמשיך בכהונתה אלא אם יועבר תיק הביטחון לידי נפתלי בנט בהתאם לדרישת מפלגתה .  במקביל העביר ליברמן את מכתב התפטרותו מתפקיד שר הביטחון לידי נתניהו .  ההתפטרות תיכנס לתוקף בעוד כ-48 שעות

