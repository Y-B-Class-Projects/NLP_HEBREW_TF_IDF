הכנסת אישרה בקריאה שנייה ושלישית את פיזורה | עדכונים שוטפים
אחרי שההצעה האחרונה של נתניהו לא התקבלה על ידי ישראל ביתנו ,  הצביעה הכנסת על הליכה לבחירות חדשות .  ליברמן : " מדינת ישראל הולכת לבחירות בגלל הליכוד ".  דרעי : " נתניהו צדק ,  ליברמן פעל באופן אישי נגדו "
 הכנסת אישרה את פיזורה בקריאה שניה ושלישיתסיעת הליכוד התכנסה כדי לוודא שכל חבריה תומכים בפיזורהסתיימו 42 הימים שניתנו לנתניהו להרכיב ממשלהליברמן : " מדינת ישראל הולכת לבחירות "  
הכנסת אישרה הערב  ( רביעי )  את פיזורה בקריאה שנייה ושלישית ,  אחרי שכשלו מאמצי ראש הממשלה בנימין נתניהו להרכיב ממשלה .  נתניהו הציג לחרדים ולישראל ביתנו הצעה על חוק הגיוס ,  אולם יו"ר המפלגה ,  אביגדור ליברמן ,  סירב .  ההצבעה מתקיימת לאחר שבחצות הסתיימו 42 הימים שניתנו לנתניהו כדי להרכיב את הממשלה .  לראשונה בתולדות המדינה ייערכו בחירות תוך פחות מחודש מאז הושבעה .
 רגע לפני ההצבעה אמר אביגדור ליברמן כי  " מדינת ישראל הולכת לבחירות בגלל סירובו של הליכוד להצביע על חוק הגיוס בקריאה שנייה ושלישית כפי שהיה בקריאה הראשונה .  מדובר בכניעת הליכוד לחרדים ". 
עוד בוואלה !  NEWSכשנושא הכלים מאס לשרת :  הבחירות פתחו את הצהר לנקמת ליברמןאחרי הביקורת ,  נתניהו וחיות נפגשו : " לקיים שיח מכבד בין הרשויות"ריבלין מבהיר :  בסמכות הכנסת להחליט על פיזורה 
ח"כ רועי פולקמן  ( כולנו )  נעדר מההצבעה בכנסת .  ההערכות במערכת הפוליטית הן כי הוא יפרוש מהחיים הפוליטיים .  
הכנסת אישרה בקריאה שניה את פיזורה .  74 חברי כנסת הצביעו בעד ,  45 נגד .  
ליברמן : " מדינת ישראל הולכת לבחירות בגלל סירובו של הליכוד להצביע על חוק הגיוס בקריאה שנייה ושלישית כפי שהיה בקריאה הראשונה .  מדובר בכניעת הליכוד לחרדים ".  
יו"ר ש"ס ,  השר אריה דרעי לחברי סיעתו : " ביקשתי הערב סליחה מנתניהו על שבמשך חודש שכנעתי אותו שליברמן ייכנס לממשלה .  נתניהו אמר לי כל הזמן שליברמן פועל באופן אישי נגדו ולא ייכנס לממשלה .  לצערי רה"מ צדק ".  
נתניהו בישיבת סיעת הליכוד :  היה מכשול בלתי עביר ,  ואם לא תהיה הפתעה הולכים לבחירות .  נהיה חדים כתער .  עושים מאמץ אחרון למנוע בחירות .  
סיעת הליכוד תתכנס בשעה 23:00 ,  על מנת לוודא כי כל חבריה יצביעו בעד פיזור הכנסת .  נתניהו נשאל : " הולכים לבחירות ?  "  והשיב : " לצערי כך זה נראה ".  
בש"ס ובדגל התורה הסכימו להצעתו האחרונה של נתניהו בסוגיית הגיוס ,  אולם עד כה לא ברור מהי עמדת אגודת ישראל .  אם ליברמן יסכים להצעה זו הרי שיש אפשרות להקים קואליציה של 61 ח"כים .  
ראש הממשלה נתניהו הגיע לישיבת סיעת הליכוד בכנסת לקראת ההצבעה על פיזורה .  
ההצבעה על פיזור הכנסת מתוכננת בשלב זה לשעה 23:30 .  
סיעות האופוזיציה הסירו את כל בקשות הדיבור וסיימו לנמק את ההסתייגויות לחוק לפיזור הכנסת .  הקואליציה כעת עברה למשוך זמן על ההסתייגויות שהיא הגישה לחוק ,  ולרשותה יש כ-16 שעות לכל היותר אך היא יכולה להודיע על תחילת ההצבעה בכל זמן .  
מפלגת ישראל ביתנו :  ההצעה שלנו ידועה והיא עדיין בתוקף .  
גורמים ביהדות התורה : " ההצעה של נתניהו היא 'ספין' .  חבל שנתניהו מפנה לנו עורף עם איומים לא ריאליים ".  
נתניהו העביר הצעה אחרונה למפלגות למפלגות החרדיות ולאביגדור ליברמן ,  לפיה עם הקמת הממשלה יובא חוק הגיוס המקורי של ליברמן ככתבו וכלשונו לאישור מחודש על ידי מליאת הכנסת ,  לאחר אישורו החוק יוכן לקריאה שנייה ושלישית בהסכמה משותפת .  אם לא תושג הסכמה עד סוף יולי ובהתאם להחלטת בג"ץ ,  יפוג ההסדר של  " תורתו אומנותו "  ויחול חוק שירות חובה לכולם .  משמעות ההצעה היא שהחרדים ייאלצו לבחור בין החוק של ליברמן לבין חזרה לחוק המקורי שמשמעותו גיוס מלא לחרדים כמו לכל חלקי הציבור .  
בליכוד אמרו כי נסגרו הסכמים קואליציוניים סופיים עם 60 חברי כנסת ,  בעוד שבכולנו הדגישו כי לא חתמו על הסכם קואליציוני .  זמן קצר לאחר מכן בליכוד הגיבו להודעת כולנו ואמרו כי  " ההסכם עם כולנו הושלם אך השר כחלון הבהיר שרק לאחר שאביגדור ליברמן יצטרף הוא יחתום על ההסכם ".  
בכולנו הבהירו כי יצטרפו לקואליציה רק אם תמנה לפחות 61 חברי כנסת .  למעשה ,  כחלון שב על עמדתו כעת מהמו"מ הקואליציוני ,  בזמן שנתניהו נערך לחתום הסכמים עם השותפות הממליצות מלבד ליברמן .  מזכירות הליכוד אישרה אתמול את שיבוצו של כחלון וכולנו ברשימה אם אכן יתקיימו בחירות מוקדמות .  המהלך נועד להבטיח את תמיכת כחלון בפיזור הכנסת ,  אך לא תקף לגבי הכנסת הנוכחית וכחלון נותר נאמן לעמדתו שהוא לא מתכוון לתמוך בקואליציית 60 .  
ח"כ טל רוסו  ( העבודה )  : " בהתייעצות משותפת עם חברי הסיעה החלטנו לפסול על הסף את ההצעה .  ‏בנאום הבכורה נאמתי שהפוליטיקה לא תשנה אותי ‏והתכוונתי לכל מילה .  ‏מקווה שנתניהו יחזיר לנשיא את המנדט כפי שראוי לעשות ".  
דובר הליכוד :  תיק האוצר בידי השר משה כחלון - נקודה .  
נתניהו מנסה להחתים בשעות האחרונות את המפלגות החרדיות ואיחוד מפלגות הימין על הסכמים קואליציוניים .  המטרה היא כי גם אם לא תוקם ממשלה הלילה ,  הוא יוכל להציג הסכמים חתומים עם רוב המפלגות באופן שיהיה מורכב יותר להטיל את ההרכב על מועמד אחר .  ראשי כמה מהמפלגות נמצאים אצל נתניהו .  
ח"כ שמולי : " ‏הבטחנו בבחירות שלא נשב עם נתניהו .  הבטחות יש לקיים .  אין לי שום כוונה לכהן בממשלה תחת נתניהו עם כתב אישום ולספק חומת מגן לשחיתות .  אני קורא גם לחבריי לדחות לאלתר את ההצעה ". 
ח"כ עמיר פרץ :  ‏"לא אנחנו נהיה גלגל ההצלה של נתניהו .  ‏לא ניכנס ולא נשב בממשלתו .  כל אפשרות אחרת היא הפרה של כל מה שהבטחנו לציבור .  מה שהבטחנו נקיים ".  
גורם פוליטי בכיר לוואלה !  NEWS :  נתן אשל הציע אתמול לגבאי את האוצר ותיקים נוספים ,  אך בדק את הנושא עם כחלון שאמר שהוא דורש לשמור על האוצר .  כעת ההצעה בפני גבאי היא לתיק הביטחון וסגנות שר הביטחון לטל רוסו .  גבאי שוקל לכנס את מרכז המפלגה כדי לאשר את ההצעה .  יחימוביץ שקלה בהתחלה לתמוך בהצעה אך כעת היא מתנגדת וכך גם איציק שמולי .
 גבאי ורוסו יחד הם שליש סיעה ,  יכולים להתפצל ממפלגת העבודה ולהצטרף לבדם לממשלה בראשות נתניהו .  
ראש הממשלה בנימין נתניהו הציע בשעות האחרונות ליו"ר מפלגת העבודה אבי גבאי להצטרף לממשלה בתמורה לתיק האוצר ושלושה תיקים נוספים ,  תוך ויתור על מהלכי החסינות/התגברות .  גורם פוליטי אישר את הפרטים שפורסמו לראשונה בחדשות 12 .  דובר ראש הממשלה יונתן אוריך :  אין תגובה .  טרם התקבלה תגובת גבאי .  ההערכה בכנסת היא שמדובר בעיקר בהצעה שנועדה ללחוץ על ליברמן והחרדים לסגור את משבר חוק הגיוס .  
ליברמן עלה לשאת דברים במליאה : " חשבתי שראיתי בפוליטיקה הכול אבל לא ראיתי מסע של המצאות .  מאז שהחוק הובא לכנסת ,  אמרנו וחזרנו ואמרנו שאנחנו רוצים את החוק הזה ככתבו וכלשונו בקריאה שניה ושלישית .  תנסו אותנו .  לא רוצים דבר אחד נוסף .  הליבה של החוק זה יעדים ופקיעת החוק ,  ברגע שזה עובר להחלטת ממשלה זה לחסל את החוק ולכן אנחנו לא נסכים ".  
" החוק טוב למערכת הביטחון ,  טוב לחרדים וטוב לעם ישראל ,  מצאו את שביל הזהב שטוב לכולם .  אני פונה להיגיון של הח"כים החרדים .  תנסו להישאר בגבולות ההיגיון והוא אומר שאין חוק יותר טוב מזה .  תאפשרו להעביר אותו בלי שאתם משתתפים בהצבעה ובא לציון גואל .  לא צריך לחפש מניע נסתר פשוט לקחת דברים כמו שהם ".  
ליברמן לכתבים בכנסת : " הדברים עומדים באותו מקום .  אין מניע נסתר .  ברגע שהחוק עובר קריאה שניה ושלישית בנוסח המקורי - בא לציון גואל .  צריך נכונות של החרדים להעביר את החוק כשהם יוצאים מההצבעה .  כל מי שמציג תיאוריות אחרות - תנסו אותנו .  אין שום דבר אחר שמסתתר מאחורי הסיפור .  כל בן אדם הגיוני היה מקבל את ההצעה שלי .  אני מכיר אותם  ( החרדים )  הרבה שנים ,  והם הגיוניים .  אני מקווה שהם יקבלו את ההצעה שלי ".  
איש העסקים שמואל חייק המתווך בין הליכוד וישראל ביתנו לוואלה !  NEWS : " אני עדיין אופטימי ,  לא יותר ולא פחות ממה שהייתי ,  אבל אני אופטימי ".  
כץ על מינויו לשר החוץ : " רואה חשיבות רבה במינויי כשר החוץ .  אני מודה לנתניהו על האמון וזאת בתום 3 החודשים של פעילותי כמ"מ שר החוץ .  כבן להורים ניצולי שואה ,  אני רואה בזה רגע מיוחד ומרגש .  בכוונתי לפעול עם רה"מ ועם חברי בממשלה ובכנסת כדי לקדם ולחזק את מעמדה של מדינת ישראל מול האתגרים העולמיים והאזוריים החשובים בפניהם אנחנו ניצבים ".  
ראש הממשלה בנימין נתניהו החליט למנות את השר ישראל כץ לשר החוץ ,  זאת לאחר שפג מינויו כממלא מקום שר החוץ .  כץ משמש גם יו"ר מזכירות הליכוד ,  ואמש הוא סייע לנתניהו לאשר ברוב גדול את הצעתו לביטול הפריימריז ושילוב מפלגת כולנו ברשימת הליכוד בבחירות הבאות .  זאת ,  למרות שבעבר כץ פעל כדי להקשות על אפשרות של שילוב תנועות ורשימות בליכוד .  כץ גם אמר אתמול שלמזכירות הליכוד יש סמכות חוקית לאשר את ההצעה אך נשיא בית הדין של הליכוד מיכאל קליינר קבע היום כי אם יהיו בחירות - נתניהו יצטרך להביא את ההצעה לאישור מרכז הליכוד כפי שנקבע בחוקת המפלגה .  
ראשי איחוד הימין ,  חברי הכנסת רפי פרץ ובצלאל סמוטריץ' נפגשים זו הפעם השניה עם ראש הממשלה בנימין נתניהו במעונו בירושלים .  השניים מתנגדים בשלב זה לתאריך בחירות ב-17 בספטמבר .  נתניהו פועל לשכנעם כדי להשיג רוב לפיזור הכנסת .  הדיון במליאת הכנסת נמשך לעת עתה זו השעה הרביעית .  
נשיא המדינה ראובן ריבלין אמר בסרטון שפרסם בפייסבוק כי יעשה ככל שביכולתו כדי למנוע בחירות ונספות .  בסרטון ביקש ריבלין להסביר לציבור מהן האפשרויות העומדות בפניו בשלב זה ,  לנוכח הפניות הרבות שהגיעו אליו בנושא . " במידה ולא תורכב הממשלה היום בחצות ,  עומדות בפניי שתי אפשרויות ועליי לנקוט באחת מהן ,  תוך שלושה ימים ",  אמר . " הראשונה ,  להטיל את הרכבת הממשלה על כל חבר כנסת ,  פרט לחבר הכנסת שכבר נתתי לו הזדמנות והוא לא הצליח .  האפשרות השנייה היא להודיע ליושב ראש הכנסת שלא קיימת אפשרות להרכבת הממשלה ואין מנוס אלא ללכת לבחירות ".  
ריבלין ציין כי כדי לקבל את ההחלטה יזמין שוב את נציגי הסיעות להתייעצויות . " דעו כי במקרה שאודיע ליו"ר הכנסת כי אני איני מוצא חבר כנסת שבידו להקים ממשלה ,  יכולים חברי הכנסת לאסוף 61 חתימות ולבקש תוך 21 יום ,  להעניק לכל אחד ממאה ועשרים חברי הכנסת ,  גם למי שכבר ניתנה לו ההזדמנות ,  את המנדט להרכבת הממשלה ",  אמר . " 61 חתימות שכאלה יכולות להעניק לאותו חבר כנסת 14 ימים עבור השלמת המשימה ".  
ריבלין הוסיף כי  " במקביל לסמכותי כנשיא ,  לכנסת יש אפשרות עצמאית לחוקק חוק המורה על התפזרות הכנסת .  אם חוק פיזור הכנסת יתקבל גם בקריאה שנייה ושלישית ברוב של חברי הכנסת ,  61 לפחות ,  ההליכים להרכבת ממשלה ייפסקו .  הכנסת תפוזר ,  ונצא לצערי למערכת בחירות נוספת .  אני ,  מצידי ,  אעשה כל שביכולתי כדי למנוע ממדינת ישראל ללכת אל מערכת בחירות נוספת ".  
תגובת ישראל ביתנו לתדרוכים של לשכת ראש הממשלה נגד יו"ר המפלגה אביגדור ליברמן : " אנחנו מצטערים על הסגנון והשפה בתדרוכים היוצאים מלשכת ראש הממשלה .  מהרגע הראשון ישראל ביתנו הזהירה שמבחינתה יש אך ורק הצעה אחת - השלמת החקיקה בקריאה שניה ושלישית בנוסח זהה לקריאה הראשונה .  כל השאר זה ספינים והטעית הציבור ".  
גורם בליכוד : " ליברמן ממשיך להוליך שולל .  הוא אומר על כל הצעה 'אולי נשקול' ,  מושך כמה ימים - ואז דוחה אותה .  המטרה שלו היא לחסל את ראש הממשלה נתניהו כי הוא רוצה לרשת אותו .  ליברמן שתמיד עשה דילים עם המפלגות החרדיות ,  לדוגמה כשסיכל מועמדות של ראש עיר חילוני לירושלים ,  פתאום מצייר את עצמו כמי שמייצג את הקול החילוני .  בשביל כמה מנדטים ותאוות כוח ליברמן גורר מדינה שלמה לבחירות ".  
על רקע ההתרחשויות הפוליטיות של הימים האחרונים ,  השרים נפתלי בנט ואיילת שקד נפגשים כעת בלשכת השר בנט בתל אביב .  שקד שוקלת את המשך דרכה ותכננה להתפקד לליכוד ,  אך בנט צפוי לנסות לשכנע אותה להמשיך באותה מתכונת של ריצה בימין החדש במידה ויש בחירות .  
ראש הממשלה בנימין ‏נתניהו נפגש עם ראשי המפלגות הממליצות - יהדות התורה ,  ש"ס ואיחוד מפלגות הימין .  נתניהו מנסה לגבש הסכמה על התאריך אותו ליברמן דורש לבחירות ,  17 בספטמבר ,  כדי להבטיח את הרוב לפיזור הכנסת .  בישראל ביתנו מאיימים שלא לתמוך בתאריך אחר ולכן נתניהו פועל לשכנע את החרדים להסכים לתאריך זה למרות התנגדותם .  
הדיון על חוק פיזור הכנסת החל כעת במליאת הכנסת .  יו"ר הוועדה המיוחדת ח"כ מיקי זוהר ,  הציג את החוק ואמר : " בצער רב אני עומד כאן היום ומציע לכם את הצעת החוק התפזרות הכנסת בקריאה שניה ושלישית .  נערכנו למצב הזה בחוסר ברירה ,  מתוך תקווה שעדיין יחול שינוי ויימצא הדרך להקים את הממשלה .  הדברים לא פשוטים ".  
יו"ר הבית היהודי רפי פרץ וח"כ בצלאל סמוטריץ' נפגשים כעת עם ראש הממשלה בנימין נתניהו .  
סגן השר ליצמן עלה לברך את חבר הכנסת החדש יעקב טסלר במליאת הכנסת והתייחס באמירה קצרה לאירועים הפוליטיים סביב הקמת הממשלה : " נאומי הבכורה הפכו גם לנאומי פרידה .  היום בערב אנחנו אמורים להתפזר ,  וזה חבל ".  
יו"ר יש עתיד יאיר לפיד בטוויטר :  ‏"הליכה לבחירות רק כי ביבי נכשל בהקמת ממשלה זאת גניבה דמוקרטית .  יש רוב לחוק הגיוס אם נתניהו לא היה קשור בשלשלאות לאדמו"ר מגור .  הדבר ההגון והנכון לעשות זה להטיל על בני גנץ את האפשרות להקים ממשלה .  כל דבר אחר זה מעשה רמייה פוליטי ודמוקרטי חסר תקדים ".  
איש העסקים שמואל חייק ,  המתווך מטעם יו"ר ישראל ביתנו ח"כ אביגדור ליברמן למו"מ הקואליציוני נשאל בשיחה עם וואלה !  NEWS אם יש סיכוי שתוקם הלילה ממשלה ,  והשיב : " תמיד אופטימי ורק יכול לומר לך שאני מאד מקווה שתוקם ממשלה הלילה ".  חייק שהגיע השבוע מלונדון סירב להשיב אם בשעה זו מתקיימות שיחות בין הצדדים לטובת פשרה מסוימת לסיום המשבר הפוליטי .  
ח"כ עודד פורר  ( ישראל ביתנו )  : " שיהיה ברור ,  מי שמונע הקמת ממשלה הן הסיעות החרדיות שמתעקשות לתקוע אצבע בעיני הציבור שמשרת ועושה מילואים .  החוק מקובל עליהן .  הפשרה לפיה לא יצביעו עליו היא הוגנת והטרלול שהם יוצרים בשליחת מדינת ישראל לבחירות הוא על אחריותן .  אני מציע לליכוד להפנות את הלחצים לכיוונם במקום לכיוונינו ".  
יו"ר רע"ם-בל"ד ,  ד"ר מנסור עבאס : " בהעדר אופציה חלופית לנתניהו נמשיך לתמוך בפיזור הכנסת .  אם תמצא אופציה ריאלית שחבר כנסת אחר ירכיב את הממשלה ,  נשקול את החלטתנו בהתאם להתפתחויות ".  

הכנסת אישרה בקריאה שנייה ושלישית את פיזורה | עדכונים שוטפים
אחרי שההצעה האחרונה של נתניהו לא התקבלה על ידי ישראל ביתנו ,  הצביעה הכנסת על הליכה לבחירות חדשות .  ליברמן : " מדינת ישראל הולכת לבחירות בגלל הליכוד ".  דרעי : " נתניהו צדק ,  ליברמן פעל באופן אישי נגדו "
 
