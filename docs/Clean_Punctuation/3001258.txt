הרחבת הקואליציה על הפרק ?  נתניהו שאל את ראשי הסיעות על אחדות
על רקע התחדשות השמועות על מגעים עם המחנה הציוני ,  עלה נושא הרחבת הממשלה בישיבתם השבועית של ראשי הסיעות .  גורם בליכוד : " נתניהו הבהיר כי תמיד רצה בכך ,  אך זה לא הסתייע "
  ( כחלון חשף :  מגעים להרחבת הקואליציה נקטעו בשל הבדיקה נגד הרצוג ,  בחודש שעבר )  
בשיחה שקיים היום  ( חמישי )  ראש הממשלה בנימין נתניהו עם ראשי הקואליציה בישיבתם השבועית ,  עלה נושא צירוף המחנה הציוני לממשלה שוב ,  זאת על רקע התחדשות השמועות על מגעים בין נתניהו ויו"ר המחנה הציוני יצחק הרצוג בימים האחרונים .  בישיבה שאל יו"ר יהדות התורה ,  שר הבריאות יעקב ליצמן ,  את ראש הממשלה אם הוא מתכוון לעדכן אותם על מהלך כלשהו לצירוף מחנה הציוני .  נתניהו השיב שאין כרגע מגעים ,  אך פנה לראשי הסיעות ושאל אותם ,  לפי גורם בליכוד : " מה דעתך בנידון ?  ".  לטענת גורמים שנכחו בישיבה ,  אף אחד לא התנגד .
 בישיבה נכחו מלבד ליצמן ראשי המפלגות החרדיות  שר הפנים אריה דרעי ,  שר הבריאות יעקב ליצמן יור ועדת הכספים משה גפני  ויו"ר כולנו שר אוצר משה כחלון .  שני שותפים בכירים בקואליציה ,  יו"ר הבית היהודי שר החינוך נפתלי בנט ויו"ר ישראל ביתנו שר הביטחון אביגדור ליברמן - לא נכחו בישיבה .
 עוד בוואלה !  NEWS :" חוסר אחריות ציבורית ":  בכנסת זועמים על הצעת החוק לסגירת התאגידתושבי עפרה הפגינו בירושלים : " ההתיישבות דורשת להיות חוקית"נתניהו בכנס הליכוד : " נוציא את כל המסתננים הלא-חוקיים מת"א "  
מאז שנתניהו הרחיב את הממשלה במאי האחרון וצירף את ישראל ביתנו ,  הוא חוזר ואומר כי הוא מעונין בממשלת אחדות וכי לא השתנה דבר ברצונו לצרף את המחנה הציוני .  לראיה ,  אמר נתניהו שוב ושוב בשבועות האחרונים כי הוא משאיר את תיק החוץ בידיו כדי שישמש נדוניה משמעותית למשיכת הרצוג להצטרף לממשלה .  במקביל ,  נמשכו כל העת מגעים בין יו"ר האופוזיציה לנתניהו על כניסה לממשלה .  בחודש שעבר דווח בערוץ 2 כי השניים נפגשו לפגישה חשאית לדון בנושא  אך זה הוכחש על ידי כל הצדדים ;  בסביבת הרצוג המשיכו להכחיש גם השבוע דיווחים כי המגעים בנושא חודשו .  
לדברי גורם בליכוד ,  נתניהו חזר היום בישיבה על אותה עמדה . " ראש הממשלה הבהיר שהוא תמיד רצה בהרחבה ,  אבל עד היום זה לא הסתייע ",  אמר . " בכל מקרה ,  אם תהיה הרחבה נוספת של הממשלה ,  היא תיעשה עם כל המפלגות החברות בקואליציה הקיימת ". 
לפי ההערכה ,  על רקע הלחץ הבינלאומי הגובר בסוגית ההתנחלויות והחשש בירושלים ממהלך אחרון של נשיא ארצות הברית ברק אובמה בנושא הישראלי-פלסטיני לפני תום כהונתו ,  נתניהו מעונין לדלל את נוכחות הימין בממשלתו .  עם זאת ,  בסביבת הרצוג שבים ומדגישים כי לא מלאו התנאים הנדרשים מנתניהו כדי להצטרף לממשלתו ולהניע מהלך מדיני .  

הרחבת הקואליציה על הפרק ?  נתניהו שאל את ראשי הסיעות על אחדות
על רקע התחדשות השמועות על מגעים עם המחנה הציוני ,  עלה נושא הרחבת הממשלה בישיבתם השבועית של ראשי הסיעות .  גורם בליכוד : " נתניהו הבהיר כי תמיד רצה בכך ,  אך זה לא הסתייע "
 
