פרסום ראשון :  הצעת החוק לסגירת תאגיד השידור הציבורי
לפי ההצעה של יו"ר הקואליציה דוד ביטן ,  שמתפרסמת לראשונה בוואלה !  NEWS ,  סגירת התאגיד תחסוך לקופת המדינה 1.8 מיליארד שקלים .  ההצעה קובעת ,  בין השאר ,  כי היוזמה לסגירת רשות השידור תבוטל וכי ערוץ 33 יהפוך לערוץ  " יצירה ישראלית "
  ( בחודש שעבר :  הכנסת אישרה כי התאגיד יתחיל לפעול באפריל 2017 )  
סגירת תאגיד השידור הציבורי תחסוך לקופת המדינה 1.8 מיליארד שקלים  כך עולה מהצעת החוק של יו"ר הקואליציה ,  ח"כ דוד ביטן  ( הליכוד )  ,  שהונחה היום  ( שלישי )  על שולחן הכנסת .  לפי הצעת החוק ,  שמתפרסמת לראשונה בוואלה !  NEWS ,  יבוטל חוק השידור הציבורי הישראלי מ-2014 ,  שקבע את הרפורמה בשידור הציבורי - פירוק רשות השידור והקמתו של תאגיד השידור הציבורי - ובמקומו ייכנס מחדש לתוקפו חוק רשות השידור מ-1965 ,  שמיסד את עבודת הרשות עד 2014 ,  כשחלק מסעיפיו יבוטלו או ישונו .  
תאגיד השידור הציבורי ,  כך לפי הצעת החוק , " אינו ישים ואינו כלכלית ויכביד על הקופה הציבורית ",  שכן עלות פיטורי עובדי רשות השידור  הכוללת את פיצויי הפיטורים ותנאי הפרישה של העובדים הנוכחיים - עומד על למעלה ממיליארד שקלים .  מבדיקה כלכלית שערך ביטן עולה כי בתוספת מאות מיליוני השקלים שיידרשו לפתיחת התאגיד החדש ,  הצעת החוק שלו צפויה לחסוך בפועל כ-1.8 מיליארד שקלים מתקציב המדינה הדו-שנתי לשנים 2017-2016 .  
עוד בוואלה !  NEWS:הכנסת אישרה :  שידורי התאגיד הציבורי יחלו באפריל 2017"האזרח צריך שלא יכתיבו לו במה לצפות ":  סערה במליאהסערה בממשלה על חוק התאגיד ;  שקד : " נמאס מההתבכיינות שלכם " 
" ב-2014 נחקק חוק השידור הציבורי מתוך כוונה לייעל ולשפר את השידור הציבורי בישראל ",  נכתב בדברי ההסבר להצעת החוק . " מטרת הקמת התאגיד חדש הייתה בפועל לאפשר את פיטוריהם של כל עובדי רשות השידור ,  וקליטה של מחציתם ,  במסגרת התאגיד החדש ,  בתנאי שכר חדשים .  בנוסף ,  בוטלה ,  בחוק החדש ,  אגרת רשות השידור ונטל המימון עבר בחלקו לתקציב המדינה ".  שנתיים מאז אישור הרפורמה ,  טוען ביטן בדברי ההסבר ,  התברר כי החוק יכביד על הקופה הציבורית .  בנוסף ,  הוא טוען כי העיכוב בעליית התאגיד החדש לשידור והעובדה שהכנסת נאלצה להאריך את זמן תחילת השידורים ארבע פעמים , " גרם להוצאות מיותרות ובזבזניות הנובעות מאחזקת שני תאגידים ,  הן הישן והן החדש ,  בו זמנית ,  במשך כל התקופה כאמור ".  
לפי הצעת החוק של ביטן ,  רשות השידור תשדר אקטואליה ותוכניות בענייני היום ברשת ב' ,  בטלוויזיה ובאינטרנט ,  וקול ישראל ימשיך לפעול בשורה של אפיקים ,  הכוללים בין היתר את רשת ב' ,  רשת ג' ,  ערוץ 88 ,  קול המוסיקה ,  ותחנות רדיו בערבית ,  רוסית ואמהרית .  כמו כן ,  הצעת החוק קובעת כי ערוץ 33 ,  המשדר כיום בעיקר שידורים חוזרים ושידורים בשפה הערבית ,  יהפוך לערוץ יצירה ישראלית ,  בו ישודרו הפקות מקור מתחום הדרמה והדוקו לעידוד היצירה הישראלית .  
לפי הצעת החוק שאושרה בכנסת רגע לפני היציאה לפגרת הקיץ ,  תאגיד השידור הציבורי צפוי לעלות לאוויר בין ינואר לאפריל 2017 .  אך במקביל לסערה על דחיית שידורי התאגיד שפרצה בחודשים האחרונים ,  מקדם ביטן יוזמה לבטל את התאגיד לגמרי ,  ולהישאר עם רשות השידור הקודמת .  לטענתו ,  קידום התאגיד יעלה למשלם המסים הרבה יותר מאשר שימוש ושדרוג רשות השידור הקודמת .  ראש הממשלה ,  בנימין נתניהו ,  עצמו הכריז בעבר כי היוזמה של ביטן אינה על דעתו .  עם זאת ,  בשבועות האחרונים הוא הביע לא פעם חרטה על ההחלטה להקים את התאגיד ,  התנער מהקמתו ואף טען כי המהלך  " חמק "  לו במהלך מבצע  " צוק איתן ".  
נתניהו אף הביע את הסתייגותו מהטיה פוליטית של עובדי התאגיד החדש . " אני חושב שיש בעיה ,  הבעיה היא שאתה מעמיד כסף בלתי מוגבל לאנשים .  נניח שיביאו את כל 'שוברים שתיקה' והם יאיישו את כל התפקידים השונים ?  ",  אמר בריאיון לערוץ 10 בסוף השבוע . " זאת בעיה שמתמודדים איתה בשידור הציבורי בבריטניה ובארצות הברית .  אין לי תשובה פשוטה לזה .  יכול להיות שהיינו צריכים לתת את דעתנו על זה אבל איך אומרים אנחנו בתוך התהליך ". 
ביטן סבור כי יש לו רוב בכנסת כדי להתקדם עם המהלך ,  אך החוק שלו צפוי לעורר מהומה בקואליציה שכן שר האוצר ומפלגת כולנו תומכים בלהט בעליית התאגיד לשידור .  מצד שני ,  יו"ר הבית היהודי ,  נפתלי בנט ,  שהיה מהמבקרים הקולניים של דחיית עלייתו לשידור של התאגיד ,  הבהיר השבוע כי הוא לא מתכוון להתעמת עם ראש הממשלה בנושא . " נזרום עם ראש הממשלה ",  אמר בראיון ל"גלי ישראל ".   " לא נריב ,  זה לא נושא ליבתי מבחינתנו ".  

פרסום ראשון :  הצעת החוק לסגירת תאגיד השידור הציבורי
לפי ההצעה של יו"ר הקואליציה דוד ביטן ,  שמתפרסמת לראשונה בוואלה !  NEWS ,  סגירת התאגיד תחסוך לקופת המדינה 1.8 מיליארד שקלים .  ההצעה קובעת ,  בין השאר ,  כי היוזמה לסגירת רשות השידור תבוטל וכי ערוץ 33 יהפוך לערוץ  " יצירה ישראלית "
 
