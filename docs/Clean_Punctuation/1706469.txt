אובמה וישראל - שינוי מהותי במדיניות ? 
אף שרבים צפו מראש כי אובמה יפרוש את השטיח האדום בפני ראש הממשלה ,  דברי ההלל והשבח שהמטיר על נתניהו ועל ישראל היו כמעט סוריאליסטיים והזכירו את הימים הטובים ביותר שהיו ביחסי ישראל ? ארה"ב .  דברים אלו עמדו בניגוד כמעט מוחלט לעוינות הקודמת ,  שאף הגיעה לכדי האשמות כי עקשנותה של ישראל וחוסר מוכנותה להתפשר גובה מהאמריקנים  " דם וממון ".  הפעם אובמה שיבח את נתניהו ואמר כי הוא  " מאמין שראש הממשלה רוצה שלום ומוכן לקחת סיכונים למען השלום ".  
מה שיותר חשוב הוא שלפגישה קדמה החתימה על אישור הסנקציות - המאוחרות - שהטיל אובמה על אירן ,  אשר מהווה את הסכנה הגדולה ביותר שניצבת מול ישראל .  בניגוד גמור לנטישתה של ארה"ב את ישראל בעת הוועידה למניעת הפצת נשק גרעיני ,  אובמה הרחיק בדבריו יותר מכל מנהיגי ארה"ב בעבר והביע בפומבי את תמיכתו במדיניות הגרעין של ישראל .  הוא אמר לנתניהו באופן מפורש כי  " ארה"ב לעולם לא תבקש מישראל לעשות צעדים שיפגעו באינטרסים הביטחוניים שלה ".  כמו כן ,  הצהיר כי עד ליום שבו יושג הסדר שלום אזורי כולל ,  ארה"ב תתנגד ללחצים שיפעילו אלו המבקשים לכפות על ישראל לוותר על יכולתה הגרעינית .  
מעבר לכך ,  ראש הממשלה לא הבטיח בפומבי דבר ,  פרט לנכונותו למשא ומתן עם הפלסטינים .  גם אין עדות לכך שהופעל לחץ על נתניהו להאריך את הקפאת הבנייה בהתנחלויות מעבר לחודש ספטמבר .  
ייתכן כי לאחר 18 חודשים של ניסיונות להביא את ישראל לכניעה ,  ולאחר שראה את האופן המצוין שבו נתניהו שמר על כבודו ולא נכנע ללחצים ,  אובמה החליט להשתמש בגזר ,  ולנסות לשתף פעולה עם ישראל כבעלת ברית ולא כיריבה .  אך למרות אנחות הרווחה ,  תהיה זו שטות להניח שמדיניות ארה"ב כלפי ישראל עברה שינוי מהותי .  
איננו יודעים את פרטי הדיונים שהתנהלו בדלתיים סגורות וארכו כ ? 90 דקות .  האם ניתנו שם התחייבויות בעניין הארכת הקפאת הבנייה בהתנחלויות ?  האם נתניהו הגיע לסיכום כלשהו בעניין גבולות בני הגנה ?  קרוב לוודאי שנדע יותר בחודשים הקרובים .
 יקרה מה שיקרה בעתיד ,  עלינו לקבל בברכה את האווירה החדשה ,  שהשתנתה באופן דרמטי .  הצהרותיו של אובמה בעלות תועלת ,  בייחוד בזמנים קשים אלו .  לאור הדברים שאמר אובמה יהיה זה מביך עבורו  ( אם כי לא בלתי ניתן להעלות על הדעת )  להפוך את עמדתו פעם נוספת .  אם השיחות עם הפלסטינים ייכשלו ,  ייתכן כי אובמה יראה את עצמו כמי שכבר התמקם כידיד ישראל וינסה ,  לכאורה לטובתנו ,  לכפות עלינו הסדר .
 בכל מקרה ,  אל לנו לרתום את הסוסים לפני העגלה .  עלינו להכין את עצמנו לאפשרות הממשית שהרצון הטוב שהופגן בפגישה יתברר כרגיעה מלאכותית - השקט שלפני הסערה .  
אין צורך להיות ציני כדי להכיר בכך שהסיבה העיקרית למהפך הדרמטי אצל אובמה טמונה בתגובתו העוינת של הציבור האמריקני ,  התומך בישראל ברוב גורף ,  ליחס העלוב שהעניק לנו אובמה עד כה .  גם הניכור מצידם של יהודים דמוקרטים והלחץ שהופעל על אובמה מצד חברי קונגרס - שדאגו מפני השלכות המשבר עם ישראל על הבחירות הקרבות לקונגרס - שיחקו תפקיד .  
מספיק לבחון את הפעמים שבהם זיגזג אובמה בעמדתו בעניינים הנוגעים לישראל במהלך מסע הבחירות לנשיאות ,  כדי להעריך עד כמה הוא מסוגל להיות הפכפך  ( ויש שיאמרו ,  פרגמטי )  כדי לזכות בקולות הבוחרים ובתרומות כספיות .
 עד נובמבר יש לחזק את הגישה החדשה של אובמה ולנסות ליישר את ההדורים עם הממשל בנוגע לנרטיב שלנו - עניין שלא זכה לטיפול מעמיק במהלך השיחות .  בהקשר זה ,  ישראל עשתה מספיק ויתורים והקיזה מספיק דם במהלך העשור האחרון ,  ולכן אין לצפות ממנה לוויתורים חד ? צדדיים נוספים ,  אלא אם כן תהיה הדדיות אמיתית .
 בעוד נתניהו ישאף לחזק את מערכת היחסים שלו עם אובמה ,  עליו להיות מוכן לעמוד מול לחץ לא צודק ובלתי הולם בעתיד .  מדאיגה העובדה שמיד לאחר פגישתו הביע נתניהו אופטימיות באשר לאפשרות להגיע להסדר שלום בתוך 12 חודשים .  הוא מודע לכך שזה כמעט בלתי אפשרי עם הפרטנר לשלום שיש לו כיום ולכך שתקוות שווא אינן מקדמות את מטרותיו .  באותה מידה עלינו גם להבין שנתניהו מחויב לבנות גשרים ולהפגין כי הוא עושה ככל שביכולתו לשתף פעולה עם יעדיו ארוכי הטווח של הממשל האמריקני ,  כל עוד אלו אינם מתנגשים עם האינטרסים הביטחוניים הבסיסיים של ישראל .
 
אובמה וישראל - שינוי מהותי במדיניות ? 
nan
