אובמה מברך על ההקלות ,  קורא לשחרור שליט
בבית הלבן לא הופתעו מההודעה של נתניהו על ההקלה בסגר בעזה ,  ומיהרו לברך . " נעבוד עם ישראל והרשות על מנת להבטיח שההקלות ייושמו במהירות .  כל מי שמבקש להעביר סחורות לעזה צריך להיבדק ולהעביר אותן דרך מעברי היבשה לעזה ".  בבית הלבן שבו וקראו לשחרורו המיידי של שליט
ארצות הברית בירכה אמש  ( ראשון )  את ישראל על ההחלטה להקל את הסגר ברצועת עזה .  מהבית הלבן נמסר כי  " אנו מאמינים שברגע שהקלות אלה ייצאו אל הפועל הן ישפרו את תנאי הפלסטינים ברצועת עזה באופן ניכר תוך מניעת כניסה של כלי נשק ".  
בהודעה נמסר עוד כי  " אנו נעבוד עם ישראל ,  הרשות הפלסטינית ושותפים אחרים מהקהילה הבינלאומית על מנת להבטיח שהקלות אלו ייושמו במהירות ובצורה האפקטיבית ביותר שניתן .  בנוסף נבחן עוד דרכים על מנת לשפר את המצב בעזה ,  בין היתר להביא לחופש תנועה גדול יותר ברצועה וחופש מסחר גדול יותר בין הרצועה והגדה .  יש עוד דברים שצריך לעשות והנשיא מצפה לדון במדיניות ההקלות ובצעדים נוספים עם ראש ממשלת ישראל בנימין נתניהו במהלך ביקורו בוושינגטון ב-6 ביולי ". 
עוד נמסר כי  " ארצות הברית תומכת בזכותה של ישראל להגן על עצמה ומחוייבת לעבוד עם ישראל ושותפינו הבינלאומיים על מנת למנוע העברה לא חוקית של כלי נשק ותחמושת לרצועת עזה .  אנו מתקרבים ליום השנה הרביעי לחטיפתו של החייל גלעד שליט ואנו קוראים שוב לשחרורו המיידי ",  נמסר מהבית הלבן . " אנו מגנים את התנאים הלא אנושיים בהם הוא מוחזק ".  
" אנו מאמינים שיישום מדיניות ההקלות בסגר עליה הודיעה ממשלת ישראל תביא לשיפור בחייהם של תושבי עזה ",  נמסר עוד . " נמשיך לתמוך במדיניות זו .  אנו קוראים לכל אלה אשר מבקשים להעביר סחורות לעזה לעשות זאת באמצעים המקובלים כך שהמטען שהם מבקשים להעביר ייבדק ויועבר דרך מעברי היבשה לעזה .  אין צורך בעימותים .  אנו קוראים לכל הצדדים לנהוג באחריות ". 
ההודעה מוושינגטון מגיעה על רקע ההודעה שהוציא ראש הממשלה בנימין נתניהו בנוגע לשורה של הקלות על הסגר על עזה .
 בתום פגישתו עם שליח הקוורטט למזרח התיכון טוני בלייר פורסמה שורה של הקלות בסגר על רצועת עזה עליהן החליט נתניהו .  כחלק מההקלות ,  תפורסם רשימה של פריטים אשר כניסתם לרצועה אסורה ,  אולם כל הפריטים שלא מופיעים ברשימה זו ניתן יהיה להכניסם אל הרצועה .  זאת במקום המצב כיום לפיו קיימת רשימה של פריטים המותרים לכניסה וכניסתם של כי היתר אסורה .  הרשימה של הפריטים האסורים תכלול רק נשק ,  אמצעים תומכי לחימה ופריטים שניתן להשתמש בהם גם ללחימה וגם כמוצר אזרחי .
  ( עדכון ראשון :  20.6 22:00 ) 

אובמה מברך על ההקלות ,  קורא לשחרור שליט
בבית הלבן לא הופתעו מההודעה של נתניהו על ההקלה בסגר בעזה ,  ומיהרו לברך . " נעבוד עם ישראל והרשות על מנת להבטיח שההקלות ייושמו במהירות .  כל מי שמבקש להעביר סחורות לעזה צריך להיבדק ולהעביר אותן דרך מעברי היבשה לעזה ".  בבית הלבן שבו וקראו לשחרורו המיידי של שליט

