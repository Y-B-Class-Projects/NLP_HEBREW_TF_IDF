 " אני יכול לקחת אחריות על האנשים שלנו ;  סימה ונחום זאת העבודה שלך "
 בחדשות 2 חשפו היום חלק נוסף מהקלטות שיחות רה"מ שלה עם מו"ל  " ידיעות אחרונות "  נוני מוזס ,  בו התברר עומק המו"מ שניהלו השניים על עיתונאים ספציפיים בעיתון .  מוזס אף התייחס לשינוי הקו המערכתי של העיתון : " תהיה פה רעידת אדמה "
" תהיה פה רעידת אדמה ",  כך התבטא מו"ל  " ידיעות אחרונות "  נוני מוזס ,  בשיחות שניהל עם ראש הממשלה נתניהו .  השניים דנו בשינוי הקו המערכתי של העיתון  כפי שפורסם הערב בחדשות 2 .  הערב  ( שבת )  נחשפו תמלילי השיחות בין השניים ,  שדנו בין היתר בשמות נוספים שעלו והופרחו של עיתונאים ,  שעלו באוויר כחלק מהמשא ומתן  כמו למשל הפרשן וכתב הספורט אבי רצון .  עם זאת ,  דווקא בכירי העיתון  סימה קדמון ,  נחום ברנע וכן פרשן חדשות 2 אמנון אברמוביץ ,  שכותב טורים לסירוגין בידיעות  מהווים מכשול לפי השיחות בין נתניהו ומוזס ,  שכן המו"ל טען בפני ראש הממשלה שאין לו שליטה עליהם .
 בתחילת השיחה דנו השניים באפשרות להביא מבחוץ עיתונאי בעל דעות ימניות .  מוזס אמר לנתניהו : " תן לי ימני  ( עיתונאי בעל דעות ימניות שאשבץ בעיתון )  ,  אני אומר לך את זה כבר הרבה זמן ".  נתניהו :  ענה  " אני לא יכול להמציא .  חגי סגל ,  שלדון לקח אותו להיות עורך 'מקור ראשון' ".  מוזס הוסיף כי  " זה מקצוע לנווט תקשורת ",  ולכך השיב נתניהו : " אני מדבר עם רב אומן ,  בתור רב אומן ". 
מוזס הוסיף : " תביא מישהו שיכתוב מחר בבוקר מאמרים ,  נו תביא ,  כבר מחר בבוקר בלי קשר לכולם .  לפני החוק ,  לפני הכל .  אני מנסה להראות לך רצון טוב ,  תביא ".  נתניהו אמר לו  " קח את הבחור הזה ,  הכדורגלן הזה ,  אבי רצון ".  מוזס כנראה הביע אי הסכמה לדברים  ונתניהו אמר : " מה אכפת לך ?  ".  מוזס אמר , " עזוב את זה ,  אני צריך לשמור עלייך מפניך .  צריך מישהו שיכול לרשום באמצע השבוע מאמרים .  תן לו  ( לארי הרו )  2-3 שמות ואנחנו נפנה אליהם .  אבל צריך לבדוק שלא התבטאו פומבית בנושא החוק ".  
בשלב הזה ,  השיחה בין השניים גולשת לדילמה - כיצד העיתון ישנה פתאום את הקו שלו .  נתניהו דן בפרשנים הבכירים של ידיעות ,  המקשים עליו לטענתו את החיים באופי הסיקור השלילי כלפיו בעיתון ובמיוחד בטורם :  נתניהו אמר  " כל יום ,  איך קוראים לבחורה הזו ?  ",  ומוזס השיב  " סימה "   ( כשהכוונה היא לסימה קדמון ,  הפרשנית הפוליטית הבכירה של ידיעות )  .  נתניהו הוסיף כי  " כל יום ,  יש לי אחד שהורג אותי ,  איך קוראים לו אברמוביץ ?  ".  
מוזס אמר כי  " דיברנו שנתיים ואמרנו שאם מסתדרים ,  אתה צריך למצוא דרך וזה לא מסובך  נחום  ( ברנע )  .  אתה צריך לפנות לנחום בעצמך אין לי שליטה עליו ".  נתניהו תוהה  " מה עם אמנון ?  ",  ומוזס ענה : " אני אפילו לא רוצה להתחיל להתווכח איתך אם הוא עובד אצלי ?  זה עובד אצלי ?  אלה אפשר להגיד להם מה לעשות ?  לאמנון אפשר להגיד מה לעשות ?  בחייך ,  הוא רוצה שברק יחזור .  זה מה שהוא רוצה ".  לכך נתניהו אמר  " בסדר ,  שאמנון יהיה מאוזן ",  ומוזס אמר  " לא לא ,  אני יכול לקחת אחריות על העורכים שלנו .  סימה ונחום זאת כבר העבודה שלך .  תהיה פה רעידת אדמה  ( שינוי הקו המערכתי של ידיעות - נ.פ )  ,  זה יהיה משהו שצריך להיות חכמים איך עושים את זה ".  
אמנון אברמוביץ אמר בתגובה לוואלה ברנז'ה : " אני מודה לנתניהו .  הוא עושה לי כבוד ".  בנוגע להתייחסות לכך שמוזס טען בפני נתניהו - כי אברמוביץ מעוניין שברק יהיה ראש ממשלה - אמר הפרשן : " ארכיון חדשות 2 ו'ידיעות אחרונות' מכיל כמה רשימות שמהן קשה להסיק שאני רוצה שברק יחזור ".   

" אני יכול לקחת אחריות על האנשים שלנו ;  סימה ונחום זאת העבודה שלך "
 בחדשות 2 חשפו היום חלק נוסף מהקלטות שיחות רה"מ שלה עם מו"ל  " ידיעות אחרונות "  נוני מוזס ,  בו התברר עומק המו"מ שניהלו השניים על עיתונאים ספציפיים בעיתון .  מוזס אף התייחס לשינוי הקו המערכתי של העיתון : " תהיה פה רעידת אדמה "
 
