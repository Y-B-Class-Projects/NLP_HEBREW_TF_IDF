הנשיא לשעבר פרס השיק את מרכז החדשנות הישראלי : " למען שגשוג "
 הטקס ,  בנוכחות נתניהו ,  ריבלין ובכירים נוספים ,  נערך במרכז פרס לשלום ביפו . " בהיעדר אוצרות מן האדמה ,  גילינו את האוצר הגדול מכולם ,  זה החבוי באדם ",  קרא הנשיא לשעבר .  המרכז ייפתח לקהל בשנת 2018
נשיא המדינה לשעבר שמעון פרס נושא הבוקר  ( חמישי )  דברים במרכז פרס לשלום ,  במסגרת טקס השקת מרכז החדשנות הישראלי .  במקום נוכחים גם ראש הממשלה בנימין נתניהו והנשיא ראובן ריבלין ,  כמו גם ראשי תעשיית ההייטק וראשי רשויות במדינה .
" בהיעדר אוצרות מן האדמה ,  גילינו את האוצר הגדול מכולם ,  זה החבוי באדם ,  כלומר את ההון אנושי ,  שהוא עשיר יותר מאוצרות האדמה ",  קרא פרס . " הוא זה שיאפשר לנו להפוך את שטחנו ,  שהיה עשוי מביצות בצפון ומדבריות בדרום לנווה פורח ". 
לדבריו , " כל חיי פעלתי כדי שעתידה של ישראל יושתת על מדע וטכנולוגיה ,  בצד מחויבות מוסרית בלתי-מתפשרת .  תעודת הזהות של עמנו ,  שהיא עשרת הדברות ,  נועדה לעשותינו עם רודף צדק ,  עם שואף שלום ,  עם הדוגל במתן זכות שווה לכל אדם להיות שונה .  עלינו לייעד את החדשנות למען שגשוג כלכלי וחברתי ". 
עוד בוואלה !  NEWS:אבטחת מצעד הגאווה היא שעת המבחן של מפקד משטרת ירושלים"פשוט תגיד טראמפ ":  מופע הנקמה של טד קרוז בוועידה הרפובליקניתהכפשות ונאצות :  הקרב המכוער על זכר הנווטת הדתייה שנהרגה בנפאל 
הנשיא ריבלין הוסיף : " בישראל של שנת 2016 בלתי-אפשרי לדבר על חדשנות מבלי להזכיר איש שהוא גם אגדה ,  אדם צעיר שהחדשנות היא סימן ההיכר שלו ,  שמעון פרס .  צעירים רוצים 'לטרוף את העולם' ,  יש להם חלומות גדולים ,  חזונות לתיקון עולם .  ככל שעוברות השנים הם נכנעים למציאות ומוותרים על חלומותיהם הנשגבים .  אבל ,  אתה שמעון ,  הפוך מכך .  כבר בשנות ה-50 פרצת דרך בהובלת המחקר האטומי בישראל .  מאז ,  החזון שאתה מציב לעצמך ,  הולך ונעשה נועז יותר ,  חדשני יותר ".   
" יצירתה של אומה חדשנית דורשת הון ומשאבים ",  הוסיף הנשיא . " ההון העומד לרשותנו לשם כך ,  הוא ההון האנושי שלנו .  המשאבים העומדים לרשותנו הם החתירה למצוינות ,  תשוקת הידע ,  והנכונות לעבודה קשה ומתמדת .  במדדי העושר הקיימים בעולם ,  מודדים את כמות משאבי הטבע הקיימים באדמה .  מדינת ישראל עשירה במשאב ההון האנושי שלה ,  זהו משאב המצוי על פני הקרקע וראשו מגיע השמימה .  והיום גם צריך לומר שאנחנו מנצלים ויודעים גם מה מתרחש מתחת לקרקע בכל מיני פיתוחים ". 
לדבריו , " כדי להתחדש באמת ,  צריך להאיץ את קצב ההשתלבות של החברה החרדית והערבית ,  ובמקביל לתת דגש על השמה איכותית .  מרכז החדשנות המושק הבוקר יוצר חיבור בין עבר לעתיד ,  בעין אחת הוא מסתכל על ההישגים שצברנו ,  בעוד עינו השנייה צופה פני עתיד ומתכננת את צעדינו לקראתו .  בידו האחת הוא מקדם מדע וטכנולוגיה ,  ובידו האחרת הוא מקדם חזון לחברה מתוקנת ".  
ראש הממשלה נתניהו אמר בנאומו : " אני תמיד אומר שהעתיד שייך לאלה המחדשים ומייצרים מוצרים קונספטואלים שערכם הולך וגדל .  אנחנו בעידן של מהפכה ,  הטכנולוגיה מכלכלת ומזעזעת כל שקע .  אנחנו בתחילתה במהפכה ומעט מאוד נתן לצפות ממנה שכוללת יכולת מחשוב אדירה ,  עבודה עם מסדי נתונים ענקיים ,  מדובר על חיבורים קטלניים .  נוכל ליצור אפשרויות שלא יכולנו ליצור .  אני נחוש ,  והפכנו את ישראל לאחת מחמשת מעצמות הסייבר .  אנחנו עם מאגר ידע אדיר ".  
" לא היינו מגיעים להישגים אלה ללא השקעה בחינוך ",  הוסיף . " אבל זה לא מספיק .  התנאי ההכרחי והחשוב הוא שוק יותר חופשי .  אי אפשר לפתח את החדשנות ללא שוק חופשי .  העתיד לא מובטח .  למרות ההישגים אי אפשר לנוח על זרי הדפנה ".  ראש הממשלה : " דרך תחומי הסייבר אנחנו יוצרים תקשורת עם מדינות שונות ,  בהן מדינות ערביות ,  ואולי דרך שם נצליח לפתח דיאלוג עם הפלסטינים בתהליך מבוקר יותר ". 
מרכז החדשנות ,  שנועד  " להציג את סיפורה של ה-'Startup Nation' ",  צפוי לקבל בשעריו אלפי מבקרים מהארץ ומהעולם.זאת ,  בנוסף לפעילות במרכז פרס לשלום ,  ובראשה קליטתם של יותר מאלף מהנדסים ערבים בתעשיית ההיי-טק הישראלית ,  הפצת טכנולוגיות רפואה חדשניות ,  ושיעורי טכנולוגיה לאלפי בני נוער בשנה .
 המרכז ,  שייפתח בשנת 2018 ,  הוקם מתרומות של יהודים מהתפוצות וראשי חברות טכנולוגיות , " המאמינים כי יש לשמר את יתרונה היחסי של ישראל ושל הדור הצעיר בה ,  כמובילה בתחום החדשנות אל מול מדינות העולם ".  כמו כן ,  שותפים למיזם משרדי ממשלה רבים ,  עיריית תל אביב-יפו ,  ורשתות חינוך .
  ( עדכון ראשון :  11:00 )  

הנשיא לשעבר פרס השיק את מרכז החדשנות הישראלי : " למען שגשוג "
 הטקס ,  בנוכחות נתניהו ,  ריבלין ובכירים נוספים ,  נערך במרכז פרס לשלום ביפו . " בהיעדר אוצרות מן האדמה ,  גילינו את האוצר הגדול מכולם ,  זה החבוי באדם ",  קרא הנשיא לשעבר .  המרכז ייפתח לקהל בשנת 2018

