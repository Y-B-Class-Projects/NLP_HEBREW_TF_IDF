האקסית של יאיר נתניהו מגיבה לראשונה : " מתביישת שהייתי בת זוגו "
 לאחר סערת ההקלטות של יאיר נתניהו ,  שם דיבר באופן משפיל על בחורה איתה ניהול קשר זוגי בעבר - נחשפת האקסית ,  הדוגמנית לי לוי ,  ואף מגיבה לראשונה על אמירותיו הקשות .  וואלה !  סלבס גירל פאוור
במהדורה המרכזית בערוצים 12 ו-13 ,  שודרו אמש  ( ב' )   " הקלטות יאיר נתניהו ",  שמתעדות ליל הוללות של בנו של ראש הממשלה ,  שם הוא מדבר באופן ספציפי על בחורה איתה ניהל מערכת יחסים לפני כשנתיים ומציע לחבריו : " אם אתה רוצה אני אסדר לך את  *  *  *  ,  אני צריך לסדר לכולכם את  *  *  *  ,  אני סוגר את כל החובות ."  
כעת נחשפת האקסית ,  הדוגמנית לי לוי ,  איתה ניהל נתניהו ג'ניור מערכת יחסים ב-2015 ,  ומגיבה לראשונה לדברים המשפילים שנחשפו אתמול בהקלטות .  
מה אתם אומרים על התגובה של לי לוי ?  רכלו בפייס  
" ביממה האחרונה התפרסמה הקלטה בה נשמעו משוחחים יאיר נתניהו ושני חברים נוספים על נושאים שונים ובהם שיחות מביכות על נשים בכלל ועל בת זוג של יאיר ,  ששמה לא הוזכר בכתבה ",  נחשפת לוי לראשונה בוואלה !  סלבס . " ישנה סבירות כי הכוונה היתה אליי ,  וזאת על אף שבמועד ההקלטה - אוגוסט 2015 - כבר לא הייתי בת הזוג של יאיר ".  
" בכל מקרה ,  חשוב לי להבהיר ולהשמיע את דעתי על תוכן השיחה המוקלטת ואין בעובדה כי אולי הדברים היו לאחר ערב בילוי ורווי אלכוהול ,  משום להפחית מחומרת הדברים ,  הגועל והחלחלה שאחזה בי בזמן ששמעתי והבנתי את תוכן השיחה ",  אומרת לוי . 
" חשוב לי להדגיש כי תחושת הגועל לא נובעת מהעובדה כי אולי חלק מהדברים כוונו אליי ,  אלא מעצם העובדה שגם היום בעולמנו ישנם כאלה שחושבים ומדברים בצורה כזאת פוגענית ומזלזלת בנו הנשים .  לכן אל לנו להיות מופתעות כיצד הטרדות מיניות ופגיעות מיניות הפכו לנורמה בקרב גברים כאשר השיח הוא השיח ששמענו בהקלטה ",  מוסיפה לוי .  
אז ,  הדוגמנית מסכמת כי  " כאישה גאה וחזקה שמרגישה חלק בלתי נפרד מהתהליך של ההעצמה הנשית שעובר על כולנו ובעיקר בתקופה הנוכחית - אם יש דבר שעליו אני מצטערת ואפילו חשה בושה גדולה היא העובדה שהייתי בת זוג ,  אמנם לתקופה קצרה ,  של אדם שמחזיק בדעות חשוכות כלפי נשים ".  יס ,  גירל .  
אם לא שמעתם עד כה ,  למסע הבילויים של נתניהו ,  בנו של טייקון הגז קובי מימון ורומן אברמוב  ( נציגו של ג'יימס פקר בישראל )  התלוו מאבטח ,  נהג ורכב מהם נהנה נתניהו הבן במימון המדינה .  לצד האמירות הקשות על לוי ,  במהלך השיחה שהוקלטה נשמעים השלושה צוחקים על החוויה שעברו במועדון החשפנות ועל סכומי הכסף שנזרקו במקום .
 וואלה !  סלבס לא נותנת במה למטנפים על נשים .  גירל פאוור כל הדרך .  

האקסית של יאיר נתניהו מגיבה לראשונה : " מתביישת שהייתי בת זוגו "
 לאחר סערת ההקלטות של יאיר נתניהו ,  שם דיבר באופן משפיל על בחורה איתה ניהול קשר זוגי בעבר - נחשפת האקסית ,  הדוגמנית לי לוי ,  ואף מגיבה לראשונה על אמירותיו הקשות .  וואלה !  סלבס גירל פאוור

