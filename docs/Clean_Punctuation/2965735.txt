תם המשבר בקואליציה :  הממשלה תאשר היום את מינוי ליברמן לשר הביטחון
נתניהו קיבל את הצעת הפשרה של השר ליצמן ובכך הביא לסיומה של המחלוקת עם יו"ר הבית היהודי . " היה ניתן להגיע להסכמה כבר לפני שבוע ,  אבל טוב שקרה כעת ",  אמר בנט .  הממשלה תתכנס היום לאשר את מינוי ליברמן ואת מינוי סופה לנדבר לשרת הקליטה
 ( ליצמן בריאיון לאולפן וואלה !  NEWS : " אף אחד לא רצה בחירות ")  
ראש הממשלה בנימין נתניהו קיבל הלילה  ( שני )  את הצעת הפשרה של שר הבריאות יעקב ליצמן .  לפי הצעת הפשרה של ליצמן ,  ראש המל"ל או סגנו יהיו אחראים לדווח לשרים עד סיום פעילות הוועדה שעליה הכריז ראש הממשלה .  עם קבלת ההצעה הסתיים המשבר בקואליציה ,  והממשלה צפויה להתכנס היום על מנת לאשר את מינויו ח"כ אביגדור ליברמן לשר הביטחון ,  ואת מינויה של של ח"כ סופה לנדבר ממפלגתו לשרת הקליטה .  
נפתלי בנט בירך על המהלך . " החל ממחר בבוקר ,  הקבינט בישראל לא יהיה יותר ללא קצין שיעדכן את השרים ",  צייץ הלילה בחשבון הטוויטר שלו . " היה ניתן להגיע להסכמה הזו כבר לפני שבוע ימים ,  אבל טוב שקרה כעת .  אני מודה לראש הממשלה שהגיע להסכמה למען עם ישראל וחיילי צה"ל .  עם ישראל ניצח .  בקיצור  יש מזכיר צבאי לקבינט ".  
שר הבריאות ,  יעקב ליצמן ,  הוסיף : " אני מברך על הסיכום שהושג בין ראש הממשלה נתניהו לשר בנט ,  שהביא לפתרון המשבר בקואליציה .  כולי תקווה שהממשלה תתרחב ותמשיך בפעילותה למען אזרחי ישראל ,  בעזרת השם ". 
יו"ר סיעת הבית היהודי ,  ח"כ שולי מועלם רפאלי ,  אמרה כי הרחבת הממשלה תשרת את ציבור הימין . " אני מברכת את ראש ממשלת ישראל וכלל העוסקים במלאכה על קבלת הצעת הפשרה .  מימוש רצון הבוחר לממשלת ימין יוצא לפועל ,  תוך התייעלות קריטית בעבודת הקבינט המדיני ביטחוני ",  אמרה .
 עוד ידיעות בוואלה !  NEWS:רעשי המפץ הפוליטי לא דועכים ,  ואפקט הדומינו בממשלה טרם הסתייםאיוב קרא על המגעים הקואליציוניים : " הפקירו אותי כמו מדחת יוסוף"התנגד למתווה הגז וספג ביקורת מארגוני סביבה :  כהונתו של השר היוצא 
ביממה האחרונה לחצו גורמים בליכוד ובבית היהודי על שני הצדדים על מנת לקבל את הפשרה של ליצמן או למצוא דרך ביניים אחרת כדי ליישב את המשבר בין המפלגות .  כך ,  למשל ,  ניסה אתמול יו"ר הכנסת יולי אדלשטיין  ( הליכוד )  לתווך בין נתניהו לבנט והעביר שורת הצעות כדי ליישב את דרישת האחרון למנות מזכיר צבאי ייעודי לשרי הקבינט .  לצד ניסיונות הגישור ,  הזהיר אדלשטיין מפני בחירות בעקבות המשבר . " בחירות יצרו קרע אדיר בעם ויפגעו קשות באמון הציבור בבוחריו ",  אמר .
 הדברים של אלדשטיין באו בעקבות הגישה התקיפה שאימץ יו"ר הבית היהודי במהלך היום .  בנט הבהיר כי הוא אינו נסוג בו מדרישותו לרפורמה מקיפה בעבודת הקבינט ,  גם במחיר יציאה מהממשלה . " אמשיך להילחם ולהגן על חיילי צה"ל ותושבי עוטף עזה מכל מקום שבו אני אהיה ,  בממשלה או מחוצה לה ",  איים .  גם שרת המשפטים איילת שקד דיברה בטון דומה בריאיון לגלי צה"ל ואמרה : " אנחנו לא רוצים בחירות ,  אבל מוכנים להגיע לשם אם לשם זה ידרדר ".  
בתוך כך ,  יו"ר המחנה הציוני יצחק הרצוג הבהיר כי חרף הדיווחים וההצהרות של נתניהו ,  לא מתקיימים מגעים לכניסה לקואליציה בין השניים . " ‏במשבר בין בנט לביבי אני צופה בהנאה רבה על הקוסם והחולם ",  כתב מוקדם יותר אתמול בחשבון הטוויטר שלו . " אין לי שום כוונה להיות כלי משחק בכיפופי הידיים שלהם .‏  אמרתי שאין מו"מ ,  אז אין מו"מ ,  ואין דלת ואין חלון ואין מנעול ואין מפתח .  לא עובד אצלם ". 
ואולם ,  במחנה הציוני גבר החשד כי יו"ר המפלגה עדיין בוחן את האפשרות .  ח"כ אראל מרגלית ,  מהקולות הבולטים במפלגה נגד הצטרפות לממשלת נתניהו ,  פרסם אתמול בצהריים הודעה חריפה ובה קרא  " לטרוק לנתניהו את הטלפון בפרצוף ".  לדברי מרגלית , " נניח לממשלה הקיצונית שלו שתתפרק לבד ,  אנחנו נאסוף את כל מי שקופץ מהספינה הטובעת כמו בוגי יעלון ,  אבי גבאי ואורלי לוי ,  ונוביל ביחד את העם לחוף מבטחים ". 
יו"ר סיעת הבית היהודי ,  ח"כ שולי מועלם-רפאלי ,  התייחסה גם היא למשבר ואמרה : " כמו סרט רע שכבר ירד מהמסכים שוב נשמעים הערב קולות על חלוקת תיקים למחנה הציוני על חשבון הבית היהודי .  ההתעקשות של הבית היהודי היא לא על חלוקת ג'ובים ולא על תפקידים ,  היא מאבק על החיים עצמם .  חבל שההזדמנות לממשלת ימין ,  כזו שתממש את האידיאולוגיה שלשמה נבחרה ,  עדיפה פחות על פני פירורי המחנה הציוני ".  

תם המשבר בקואליציה :  הממשלה תאשר היום את מינוי ליברמן לשר הביטחון
נתניהו קיבל את הצעת הפשרה של השר ליצמן ובכך הביא לסיומה של המחלוקת עם יו"ר הבית היהודי . " היה ניתן להגיע להסכמה כבר לפני שבוע ,  אבל טוב שקרה כעת ",  אמר בנט .  הממשלה תתכנס היום לאשר את מינוי ליברמן ואת מינוי סופה לנדבר לשרת הקליטה

