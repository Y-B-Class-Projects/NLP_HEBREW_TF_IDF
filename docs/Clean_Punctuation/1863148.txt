הערב :  רגע השיא באו"ם - נתניהו ואבו מאזן ינאמו
ראש הממשלה ויו"ר הרשות הפלסטינית ינאמו בפני העצרת הכללית ויציגו את טיעוניהם בעניין ההכרה בפלסטין ,  כמו גם את השקפותיהם בנוגע לסכסוך .  מוקדם יותר יגיש אבו מאזן את בקשתו להכרה למזכ"ל האו"ם

בתום שבוע של דיונים ,  שתדלנות ,  נאומים ופגישות בין מנהיגים ,  תגיע הערב  ( שישי )  העצרת הכללית של האו"ם לשיא ,  עם נאומיהם הצפויים של יו"ר הרשות הפלסטינית ,  אבו מאזן ,  וראש הממשלה ,  בנימין נתניהו ,  בפני מנהיגי העולם ונציגיהם .  בטרם יעלה לנאום ,  יגיש יו"ר הרשות את בקשתו להכיר בפלסטין כמדינה עצמאית ,  אל מזכ"ל האו"ם ,  באן קי-מון .  בהמשך צפויה מועצת הביטחון של האו"ם ,  או לחלופין העצרת הכללית ,  להצביע בבקשה הפלסטינית .  אם תוגש למועצת הביטחון ,  היא לא צפויה להצליח לקבל את תמיכתן של תשע מדינות  הרוב הדרוש כדי לאשר את ההחלטה .  אם תוגש לעצרת הכללית ,  היא צפויה לזכות ברוב גדול  אך תהיה חסרת משמעות בפועל .
 הכרזת מדינה פלסטינית - כותרות אחרונותעימותים בין צהל לפלסטינים בגדה ,  מתיחות בבירהאבו מאזן מתעקש :  המשימה - חברות מלאה באוםשעות גורליות :  מי ישכנע את אומות העולם בצדקתו ? 
מוקדם יותר נודע כי בוסניה ,  שהייתה אחת המדינות  " המתנדנדות "  מבין החברות במועצת הביטחון ,  הודיעה כי תימנע בהצבעה .  המדינות שצפויות ,  כמעט לבטח ,  לתמוך בהצעה הפלסטינית ,  הן רוסיה ,  סין ,  לבנון ,  הודו ,  דרום אפריקה וברזיל ,  ואליהן צפויה להצטרף גם פורטוגל .  מנגד ,  יתנגדו להצעה ארצות הברית ,  קולומביה וגרמניה .  בריטניה ,  צרפת ,  ניגריה ובוסניה יימנעו ,  וטרם נודע כיצד תנהג גבון .  במקרה כזה , " תיפול "  ההצעה הפלסטינית ,  וגם במידה ותצליח הרשות הפלסטינית לגבש תשע תומכות  צפויה ארצות הברית להטיל וטו על ההחלטה ,  מתוקף סמכותה כאחת מחמש החברות הקבועות במועצה .
 בנאומו יקריא אבו מאזן את הבקשה להכרה במדינה ,  אותה הגישה לבאן .  הלילה אמר אבו מאזן בפגישה עם 200 מנהיגים פלסטינים-אמריקאים כי  " אני נתון ללחצים כבדים שמטרתם למנוע ממני מלפנות לאו"ם אבל אני רוצה לומר גם שאני הולך למועצת הביטחון ואין בכוונתי לסגת יהיו הלחצים אשר יהיו .  אנחנו הולכים לממש את החלטת ההנהגה הפלסטינית למרות כל הלחצים .  הממשל האמריקאי עשה הכול כדי שלא אפנה לאו"ם אבל אנחנו הולכים ,  יהיו המכשולים שניצבו בפנינו אשר יהיו ".  במהלך הציפייה לנאום ,  קרס בכיכר השעון ברמאללה מסך ענק שהוקם לצורך הצפייה באבו מאזן ,  ושני פלסטינים נפצעו באורח קל .
 נתניהו ,  מצדו ,  צפוי לקרוא לאבו מאזן לחזור לשולחן המשא המתן הישיר עם ישראל .  נתניהו יציג בפני מנהיגי העולם את גרסתו לאירועי השנה האחרונה ,  והוא צפוי להדגיש את הצעדים הרבים שעשתה ישראל ,  לדבריו ,  בניסיון לחזור לשולחן המשא ומתן .  באופן זה ,  שואף ראש הממשלה להפריך את המסר הפלסטיני ,  לפיו פנו למהלך חד-צדדי לאחר שנואשו מהליכים בילטרליים .  בין היתר ,  יציין נתניהו את הקפאת הבנייה בשטחים ,  את הצהרותיו על תמיכה בפתרון של שתי מדינות לשני עמים ,  כפי שבאו לידי ביטוי בנאום בר אילן ובנאום בקונגרס במאי ,  וכן את קריאותיו החוזרות לפלסטינים לשוב לשולחן המשא ומתן ,  שלא נענו .
 
הערב :  רגע השיא באו"ם - נתניהו ואבו מאזן ינאמו
ראש הממשלה ויו"ר הרשות הפלסטינית ינאמו בפני העצרת הכללית ויציגו את טיעוניהם בעניין ההכרה בפלסטין ,  כמו גם את השקפותיהם בנוגע לסכסוך .  מוקדם יותר יגיש אבו מאזן את בקשתו להכרה למזכ"ל האו"ם

