נתניהו : " לזרוק הצעות חוק פופוליסטיות לאשפה "
 בפתח ישיבת הממשלה אמר ראש הממשלה בנימין נתניהו כי ישראל נמנעה מהמשבר הכלכלי העולמי עד כה בזכות ניהול כלכלי זהיר . " נצטרך לדחות ביד ברזל הצעות חוק פופוליסטיות "
  ( צילום :  גדעון צנטנר ,  עריכת וידאו :  גדי וינסטוק )  
ראש הממשלה בנימין נתניהו נשא הבוקר  ( ראשון )  דברים בפתח ישיבת הממשלה ,  במהלכם התייחס למשבר הכלכלי באירופה וקרא לריסון . " אני מבקש להביא בפני השרים את עוצמת המשבר הכלכלי שעובר כרגע על העולם ובראש ובראשונה על אירופה ".  לדברי נתניהו , " אנחנו עדים לטלטלות עמוקות מאוד .  אני דיברתי בסוף השבוע עם ראש ממשלת ספרד ,  ולפני כן עם ראשי הממשלה של יוון ואיטליה .  מעל כולם ריחף הצל של המשבר הכלכלי .  בזכות הניהול הכלכלי של ישראל עד היום ,  לא היינו חלק מהמשבר .  נצטרך לדחות ביד ברזל הצעות חוק פופוליסטיות שמגיעות הן מהקואליציה והן מהאופוזיציה ".  נתניהו הורה  " לזרוק הצעות חוק פופוליסטיות לאשפה עכשיו "  ולכנס את הנהלת הקואליציה במטרה לבחון מחדש את הצעות החקיקה . " עד שהגל לא מכה את החוף אנשים לא רואים אותו מגיע .  חובתנו להזהיר כשהגל מגיע ",  אמר ראש הממשלה .  נתניהו הוסיף והדגיש את הגורמים שבגללם יש צורך בריסון תקציבי . " אנחנו עומדים מול לחץ הפוך וזה הלחץ על צרכי הביטחון שלנו כתוצאה משינויים גיאופוליטיים דרמטיים באזור ".  לטענת נתניהו , " אם היינו עכשיו ב-30 שנה של יציבות משטרית ואזורית ,  הרי שהשינויים שמתחוללים מעלים סימני שאלה כאלו ואחרים .  יש לחץ של צורכי הביטחון מול הלחץ לשמר את כלכלת ישראל .  אין מקום להשתוללות תקציבית ". 
שר האוצר יובל שטייניץ הזהיר גם הוא משטף החקיקה הפופוליסטית . " צריך לשמור על כלכלת ישראל בתקופה ייחודית זו של אי ודאות קיצונית גם בכלכלה וגם במדינות ערב ",  אמר שטייניץ .  לדבריו , " יש לשמור על היעדים של צמיחה גבוהה ואבטחה נמוכה .  זה הזמן לשמור על משמעת .  מדינה שחורגת מתקציב ומתפקרת ממשמעת נענשת מיידית ונכנסת לקשיים ?  .  שטייניץ הוסיף כי  " צריך להפסיק להשתולל כבר עכשיו ,  לדאוג שלא תהיה פריצת מסגרת תקציבית .  כבר עכשיו יש האטה מסוימת בהכנסות ,  ירידה בייצור עקב המצב באירופה ,  וחברות שנכנסות להפסדים .  מנתונים ראשוניים עולה האטה בצריכה בישראל .  הולך להיות לא פשוט בכלל ". 
לפניות לכתב :  tal_sh@walla.net.il 

נתניהו : " לזרוק הצעות חוק פופוליסטיות לאשפה "
 בפתח ישיבת הממשלה אמר ראש הממשלה בנימין נתניהו כי ישראל נמנעה מהמשבר הכלכלי העולמי עד כה בזכות ניהול כלכלי זהיר . " נצטרך לדחות ביד ברזל הצעות חוק פופוליסטיות "
 
