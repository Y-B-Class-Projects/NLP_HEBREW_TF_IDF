בעקבות ההתנצלות :  בשייטת זועמים  - " לא הרגנו חפים מפשע "
 לוחמים ומפקדים בשייטת 13 נדהמו מבקשת ההתנצלות של נתניהו על הרג הפעילים במאווי מרמרה . " נלחמו כמו אריות נגד מחבלים ",  אמר קצין ביחידה והוסיף : " יש פה סדק בגיבוי "  לצה"ל
לוחמי שייטת 13 בסדיר ובמילואים ,  שלקחו חלק בפשיטה על ספינת ה"מאווי מרמרה ",  נדהמו לשמוע על ההתנצלות של ראש הממשלה ,  בנימין נתניהו ,  למקבילו הטורקי רג'פ טייפ ארדואן  בגין הרג פעילי ארגון ה-IHH במהלך ההשתלטות על כלי השיט שניסה לפרוץ את הסגר הימי על עזה ב-2010 .  אתמול נודע כי נתניהו הבהיר בפני ארדואן שהתוצאות הטרגיות של משט המאווי מרמרה לא היו מכוונות .  הוא התנצל על הטעויות המבצעיות שהיו באירוע הפשיטה על הספינה וכן הביע צער על פגיעה ואובדן חיי אדם .
 הפיוס עם טורקיה - כותרות אחרונות:האם גם נתניהו יתוגמל מהפיוס עם טורקיה ? הפיוס עם טורקיה ייבחן בשיתוף הפעולה עם צה"למהמשט עד לכיסא הנמוך :  אלה שנות המשבר עם טורקיה 
מפקדים ביחידה המובחרת של חיל הים סיפרו כי מפקד היחידה לשעבר אל"מ ש' ,  שפיקד עליהם במהלך המבצע ,  ואשר נמצא בימים אלו בלימודים בחו"ל - קיבל את ההודעה בכעס .  יש טוענים כי היא פגעה בו באופן אישי . " אני יכול להבין את הלחץ על נתניהו ,  אבל בעיני הלוחם זה נראה אחרת לגמרי ",  אמר לוחם במילואים מהיחידה . " הוא והממשלה שלחו אותנו לבצע משימה .  הוא נושא באחריות .  שלא יספרו על תקלה מבצעית או כשל של הכוח .  אנחנו ירדנו עם רובי צבע לסיפון .  פעלנו במינימום כוח פיזי .  אם זו לא הייתה שייטת 13 ,  על הסיפון היו נהרגים 50 פעילים לפחות ".  
לדבריו , " זו לא יריקה בפרצוף ,  אבל בהחלט מדובר בערעור הביטחון שיש לכל לוחם כשהוא נשלח לבצע משימות מורכבות מהסוג הזה .  אין עוד יחידה שמסוגלת להשתלט על ספינות בלב פרט לשייטת 13 .  על הדרג המדיני לחשוב ולהבין מה הוא עשה במהלך הזה  ( של ההתנצלות )  ללוחמים ולמפקדים .  איך הוא משלח אותם למשימה הבאה שעלולה להסתבך ". 
אירועי המשט הטורקי זעזעו את מפקדי ולוחמי שייטת 13 .  בתחילה ניסו בכירים בצה"ל ובדרג המדיני להטיל על אנשי היחידה את האחריות להרג הפעילים הטורקים ולפציעה קשה של לוחמי השייטת .  אך ככל שנאספו יותר פרטים על התקרית ,  התבררה תמונה קשה ומורכבת .  מפקד שייטת 13 באותם ימים נדרש לקבל החלטות קשות על הסיפון ,  כשמפקד חיל הים דאז ,  האלוף אליעזר צ'ייני מרום ,  שנמצא לא הרחק ממנו בלב ים מקבל החלטות טקטיות על אופן הפעולה .  
בעקבות התחקירים שבוצעו ,  מתחו חלק מהלוחמים ביקורת על דרכי הפעולה שנבחרו ואחרים הביעו תרעומת על האופן שבו בחרו מפקדים בכירים בצה"ל לנגח אותם בפומבי ומאחורי הקלעים .  בפועל ,  תחקיר חיל הים הצביעו על הצלחה מבצעית של הלוחמים בנסיבות שאליהן נקלעו תוך ערפל מודיעיני מוחלט .  
קצין מילואים פעיל בשייטת אמר בשיחה עם חבריו : " כולם מבינים שלחצו את ביבי לקיר ושלא הייתה לו ברירה ,  שהסוגיה האיראנית או הסורית בוערת .  אבל שיחשוב איך הוא משלח מחר לוחמים בלי שיהיה להם ספק לגבי מידת הגיבוי שהוא נותן להם במידה ויהיה אירוע חריג .  זה סדק בגיבוי .  לוחמי שייטת 13 נלחמו כמו אריות נגד מחבלים ולא אזרחים חפים מפשע .  אם אלה לא היו נהרגים - היינו סופרים גופות חיילים ",  אמר הקצין והוסיף : " המשט הטורקי הוא אבן דרך ביחידה .  ככל שחלף הזמן חשבנו שהפצעים יגלידו ,  אבל עכשיו הם נפתחו מחדש ". 
מספר לוחמים כאמור נפצעו באותה תקרית .  כמה מהם הוגדרו כנכי צה"ל ונוספים מנהלים תביעה נגד משרד הביטחון על אחוזי הנכות שספגו .  הורי אותם פצועים הופתעו אף הם מההתנצלות .  אחד ההורים אמר בשיחה עם וואלה !  חדשות : " לא מצאו לנכון לעדכן אותנו או את הבנים .  עייפנו מההתנהלות של הדרג המדיני .  אני מבין שבדרג הבכיר של הפוליטיקה לא מתחשבים בתהליך קבלת ההחלטות באזרחים פשוטים - אבל חשוב שיגלו רגישות .  חלק מהבנים נושאים נכות וצלקות לכל החיים .  יש מהם שלא ישובו לעולם להיות מה שהיו .  אני חושב שניתן היה לנהוג בנו אחרת ". 
יצוין ,  כי בצה"ל הדגישו אמש כי לוחמי שייטת 13 בסדיר ובמילואים זוכים להגנה משפטית מלאה ככל שיידרשו נגד כל תביעה משפטית טורקית .  

בעקבות ההתנצלות :  בשייטת זועמים  - " לא הרגנו חפים מפשע "
 לוחמים ומפקדים בשייטת 13 נדהמו מבקשת ההתנצלות של נתניהו על הרג הפעילים במאווי מרמרה . " נלחמו כמו אריות נגד מחבלים ",  אמר קצין ביחידה והוסיף : " יש פה סדק בגיבוי "  לצה"ל

