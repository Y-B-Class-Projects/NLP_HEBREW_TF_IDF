איראן והלחימה בסוריה במוקד :  נתניהו יצא לביקור בזק ברוסיה
ראש הממשלה ייפגש עם הנשיא פוטין בפעם החמישית בתוך שנה וחצי ,  ויביע התנגדות נחרצת להסדר שיחזק את המעורבות האיראנית באזור ביום שאחרי מלחמת האזרחים . " זו פגישה חשובה מאוד לביטחון ישראל ,  הקווים האדומים שלנו עבים וברורים "
 ראש הממשלה ,  בנימין נתניהו ,  ייפגש היום  ( חמישי )  בצהריים עם נשיא רוסיה ולדימיר פוטין בקרמלין .  בראש סדר היום של הפגישה תעמוד הזירה הסורית ,  והחשש הישראלי מהתבססות איראנית בסוריה ביום שאחרי סיום מלחמת האזרחים .
 על רקע ההערכות כי הממשל האמריקאי החדש תחת הנשיא טראמפ שואף לשתף פעולה עם הקרמלין בסוריה וחידוש שיחות ההסדרה הפוליטיות בנושא בהמשך החודש בקזחסטן ,  בירושלים מוטרדים מחיזוקה של איראן במסגרת הסדר כזה ומעוניינים לקדם את האינטרסים של ישראל במסגרת המתווה הסופי .
 נתניהו מתכוון להביע בפני פוטין התנגדות נחרצת להסדר שיחזק את איראן באזור ,  ויביע דאגה מהמשך העברות הנשק מאיראן לחיזבאללה . " זו פגישה חשובה מאוד לביטחון ישראל ",  אמר היום ראש הממשלה , " ניצחון על הטרור של דאעש לא יכול להביא להתגברות הטרור של איראן וגרורותיה .  לא מחליפים טרור בטרור ".  
עוד בוואלה !  NEWS:בישראל תולים תקוות ברוסיה :  מעריכים שתוביל הסדרה בגולן הסוריהאפיפיור מודה : " אני חוטא ,  יש רגעים שאני לא מאמין באלוהים"רצח הישראלי בגיאורגיה : " זה לא היה ספונטני - הרוצחים היו במארב "  
נתניהו המריא הבוקר וישהה ברוסיה שעות ספורות בלבד ,  מלווה בראש אמ"ן ,  אלוף הרצי הלוי ,  ובשר זאב אלקין ,  המצטרף לפגישותיו של ראש הממשלה בקרמלין בשנים האחרונות ונחשב אהוד ביותר על ידי בכירי הממשל הרוסי .  לנסיעה יצטרפו גם ראש המל"ל בפועל ,  תא"ל  ( במיל' )  יעקב נגל ,  המזכיר הצבאי ,  תא"ל אליעזר טולדנו וראש הסגל ,  יואב הורביץ .
 בלשכת ראש הממשלה אמרו כי לפגישה שתי מטרות עיקריות :  '"להמשיך את הקשר השוטף בין ישראל לרוסיה על מנת למנוע חיכוכים בסוריה ,  ולהביע את ההתנגדות התקיפה של ישראל להשארת כוחות של אירן וגרורותיה בגבולנו הצפוני ובים התיכון ,  בכל הסדר שהוא ".  לדברי גורמים בלשכת ראש הממשלה ,  נתניהו מתכוון להעלות שוב בפני הנשיא פוטין את העובדה שרמת הגולן אינה מהווה חלק מהדיון בכל מתווה .
 בימים האחרונים הרבה נתניהו להתבטא לגבי הפגישה עם פוטין ומטרותיה ,  ושב להזהיר מדומיננטיות איראנית .  לדבריו ,  ישראל מזהה ניסיון של טהראן לבסס נוכחות צבאית בסוריה ,  גם בקרקע וגם בים ,  ורואה  " ניסיון הדרגתי לפתוח מולנו חזית ברמת הגולן ",  כפי שאמר בישיבת הממשלה ביום ראשון .  נתניהו מתכוון להבהיר לפוטין שישראל מתנגדת בתוקף להתבססותה של איראן ,  ומתכוונת להמשיך לפעול נגד ניסיונות החימוש של חיזבאללה . " הקווים האדומים שלנו עבים וברורים ואיננו מהססים לפעול כדי לקיים אותם ",  אמר ביום שני באירוע במשרד החוץ .  
זוהי פגישתו החמישית של נתניהו עם פוטין בשנה וחצי האחרונות ,  כשהפעם האחרונה היתה ביוני אשתקד בביקור חגיגי במוסקבה לציון 25 שנות יחסים דיפלומטיים בין המדינות .  הצורך בתיאום אסטרטגי גבר מאז העצימה רוסיה את מעורבותה הצבאית במלחמה בסוריה ,  ובישראל מביעים שביעות רצון ממנגנון התיאום הצבאי שהוקם למניעת חיכוכים בין המדינות . " אני מקווה שנוכל להגיע להבנות כדי להמעיט את החיכוך בינינו לבינם כפי שעשינו בהצלחה עד היום ",  אמר נתניהו ביום ראשון .
 נתניהו מגיע למוסקבה יומיים לאחר ביקורו של יו"ר האופוזיציה יצחק הרצוג ,  במסגרתו נפגש עם סגן שר החוץ והציג ,  לדבריו , " דרישה תקיפה למניעת העברת אמל"ח שסופק לסוריה לידי חיזבאללה ונגד נסיונו להרחיב את תחום השפעתו לגולן הסורי ,  דבר המהווה קו אדום מבחינת מדינת ישראל ". 
הפגישה עם פוטין היא אחת מרצף פגישות מדיניות רמות דרג שנתניהו מקיים בימים אלה ,  שבכולן תופסות הסוגיה האיראנית והסורית מקום בולט ביותר .  בחודש שעבר נפגש עם ראשת ממשלת בריטניה ,  תרזה מיי ,  בלונדון ועם נשיא ארצות הברית ,  דונלד טראמפ ,  בוושינגטון ,  ובהמשך החודש הוא צפוי לנסוע לסין לפגישה עם הנשיא ,  שי ג'ינפינג .
  ( עדכון ראשון :  6:30 )  

איראן והלחימה בסוריה במוקד :  נתניהו יצא לביקור בזק ברוסיה
ראש הממשלה ייפגש עם הנשיא פוטין בפעם החמישית בתוך שנה וחצי ,  ויביע התנגדות נחרצת להסדר שיחזק את המעורבות האיראנית באזור ביום שאחרי מלחמת האזרחים . " זו פגישה חשובה מאוד לביטחון ישראל ,  הקווים האדומים שלנו עבים וברורים "
 
