ח"כ ליצמן :  נתניהו חילל את השם ברוסיה
ראש הממשלה נפגש עם נשיא רוסיה בשל ההסכם עם איראן וח"כ ליצמן בחר לתקוף אותו על כך שהיה ללא כיפה על ראשו בעת ביקור באתרים יהודים : " מהווה חילול השם שצורמת כל לב "
" הופעתו של ראש הממשלה בנימין נתניהו במקום יהודי מובהק כספריה תורנית חסידית ,  בהיותו ללא כיפה לראשו ,  בכל מהלך הביקור - צורמת ומבישה "  כך מחה הבוקר  ( שני )  חבר הכנסת יעקב ליצמן ,  מיהדות התורה ,  נגד נתניהו ,  לאחר ביקור שערך במוסקבה בסוף השבוע האחרון ובו ביקר בכמה אתרים יהודים .
 ראש הממשלה נתניהו נפגש בשבוע שעבר עם נשיא רוסיה ולדימיר פוטין בשל ההסכם שהתגבש עם המעצמות ואיראן .  במהלך הביקור ,  נפגש נתניהו עם ראשי הקהילה היהודית ברוסיה ,  שם אמר כי האיראנים  " רוצים למחות אותנו מעל פני האדמה ,  כמו משטרים אפלים בעבר שהתנכלו לנו .  הם משתמשים בתעמולה ,  כמו הסרט של המשטר האיראני .  זו לא איראן האמיתית .  אתמול אמר המנהיג האיראני 'מוות לאמריקה ,  מוות לישראל' .  הוא קרא ליהודים 'כלבים שוטים' .  זו איראן האמיתית ".  הוא חזר על עמדתו ולפיה  " לאיראן כזו אסור שיהיה נשק גרעיני ואני מתחייב בפניכם  לא יהיה להם נשק גרעיני ".  
אך למרות הפגישה שעסקה בנושא הגרעין האיראני ,  תגובתו של ליצמן עסקה בכיפה שלא הייתה על ראשו של ראש הממשלה במהלך הביקור באתרים יהודים : " כשבין היתר החזיק בידיו ספרי קודש ,  עמד בפני ספר תורה ואף קרא בו ,  כך בגילוי ראש .  יש למחות על הפגיעה בסממנים היהודיים השורשיים ,  בידי ראש הממשלה ".  
את הדברים בחר ליצמן לפרסם דווקא בעיתון החרדי  " המודיע ",  המזוהה עם חסידות גור ,  אליה משתייך .  ליצמן ראה בהזדמנות זו צורך לתקוף את נתניהו ממקום כחבר כנסת מהאופוזיציה , " מצערת העובדה שראש הממשלה ,  שכנראה רואה עצמו כחלק מממשלת הרס הדת בראשה הוא עומד  איבד את הרגישות המינימאלית הנדרשת ממנו כמייצג הממשלה יהודית בישראל ולא טרח לשים כיפה לראשו  אקט מובן ומתבקש במקום קדוש בין ספרי הקודש ,  כפי שנהוג בכל מקום במשך כל השנים .  לסיום טען ליצמן כי ההופעה של נתניהו בסיור  " מהווה חילול השם שצורמת כל לב ".  

ח"כ ליצמן :  נתניהו חילל את השם ברוסיה
ראש הממשלה נפגש עם נשיא רוסיה בשל ההסכם עם איראן וח"כ ליצמן בחר לתקוף אותו על כך שהיה ללא כיפה על ראשו בעת ביקור באתרים יהודים : " מהווה חילול השם שצורמת כל לב "
 
