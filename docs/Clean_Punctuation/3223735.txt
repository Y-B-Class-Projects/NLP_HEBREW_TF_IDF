נתניהו : " אם הליכוד ירכיב את הממשלה - תיק החינוך יישאר בידינו "
 ראש הממשלה אמר בפתח ישיבת סיעה מיוחדת לציון 27 שנים למותו של בגין ,  כי בכוונתו להשאיר את תיק החינוך בידי מפלגתו .  הוא שוחח ממושכות עם השר לשעבר גדעון סער ,  ובישיבה אמר כי  " לפיד כראש הממשלה - זה מעורר חלחלה "
 ראש הממשלה בנימין נתניהו אמר היום  ( שני )  כי אם הליכוד ירכיב את הממשלה הבאה ,  תיק החינוך יישאר בידי המפלגה .  נתניהו הוסיף כי  " לצורך זה יש פרט קטן ושולי - צריך ליכוד גדול מול כל השמאל ".  הדברים נאמרו בפתח ישיבת סיעה מיוחדת לציון 27 שנים למותו של מנחם בגין .  
בפתח הישיבה לחץ ראש הממשלה את ידיו של השר לשעבר גדעון סער ,  המתמודד ברשימת הליכוד .  לאחר מכן שוחח ממושכות עם סער על קמפיין המפלגה ,  זאת בהמשך למגמת שידור האחדות והפיוס בין השניים . " את המורשת הזאת של זכותנו על ארץ ישראל ,  זכותנו למדינת לאום שלנו בארץ ישראל ,  זה חלק מהמורשת שאנחנו צריכים להנחיל לצעירי ישראל .  אנחנו הגדרנו את זה 'ציונות ומצוינות' .  את השורשים להעמיק בקרקע ,  אבל בד בבד לשלוח ענפים מעלה מעלה .  אני חושב שזה תמצית הדבר שהוא חשוב מבחינתנו - הנחלה לדורות ההמשך ",  אמר נתניהו .
 הוא הוסיף כי  " אם הליכוד ירכיב את הממשלה הבאה ,  אני רוצה לומר לכם שתיק החינוך יישאר בידינו - בידי הליכוד .  זה הדבר החשוב וזה הדבר שאנחנו נשאף לעשותו כדי להמשיך להנחיל ציונות ומציונות לכל ילדי וילדות ישראל .  אבל לצורך זה צריך להבטיח שהליכוד ירכיב את הממשלה הבאה ולצורך זה צריך ליכוד גדול - וזה המבחן הגדול :  ליכוד אחד גדול מול כל השמאל .  זאת הבחירה האמיתית ,  בין ממשלת שמאל בראשות לפיד וגנץ לבין ממשלת ימין של הליכוד בראשותי ". 
בחירות 2019 - סיקור מיוחד בוואלה !  NEWS"אינקוויזיציה וסיאוב ":  מתקפה חריפה בימין נגד הרבנות הראשיתאורלי לוי אבקסיס על הצניחה בסקרים : " הקשב הלך לשחקנים החדשים"יו"ר ועדת הבחירות :  טל רוסו יוכל להתמודד ברשימת העבודה לכנסת 
עוד אמר נתניהו כי  " יש פה את הנבחרת הטובה ביותר שקיימת במדינת ישראל .  שום מפלגה לא העמידה נבחרת כזו של מנוסים וצעירים ,  גברים ונשים ,  ייצוג של כל חלקי העם ",  אמר נתניהו . " ללא שום דבר מלאכותי .  יש פה אנשים שנבחרו בבחירה דמוקרטית רחבה והציבור ידע בדיוק במה הוא בוחר ,  וכולנו יכולים להתגאות באנשים המצוינים שיש כאן ".  
אתמול התייחס ח"כ בצלאל סמוטריץ' לאפשרות שיקבל את תיק החינוך ,  זאת לנוכח התחייבות נתניהו למסור לאיחוד מפלגות הימין שני תפקידי שרים משמעותיים בממשלתו .  בריאיון שהעניק לכאן רשת ב' אמר סמוטריץ' כי  " כשר חינוך אחנך למשפחה מסורתית נורמלית ".  לדבריו , " ההורים שלי חסכו פת מפיהם כדי להעניק לנו חינוך פורמלי ולא פורמלי .  חינוך הוא הדבר החשוב ביותר שיש .  זו הסיבה שזרקתי את תיק החינוך כשנשאלתי על כך .  צריך לחזק מאוד את מעמד המורה ".  
נתניהו התייחס בישיבה לאחד מקווי הקמפיין של הליכוד - התמקדות בהסכם הרוטציה בין ראשי כחול לבן ,  תוך הדגשת אי ההתאמה של לפיד לישיבה בכיסא ראש הממשלה .  בנוסף ,  התייחס למפלגות הקטנות ,  והוסיף כי  " אנחנו נראה מה אנחנו עושים עם מפלגות שלא בטוח עוברות את אחוז החסימה .  בינתיים עוד לא החלטנו .  המלחמה שלנו היא על המרחב של ליכוד מול לפיד-גנץ ושם המאמץ שלנו מרוכז .  אנחנו רוצים להשפיע על הימין-מרכז ,  הימין הרך ,  לחזור לליכוד .  אם הם יבינו שמדובר בשמאל שנשען על מרצ והעבודה ,  על שמאל שרוצה לעשות עקירה מחודשת ,  אז הם יחזרו אלינו .  הם הצביעו נגד חוק הלאום - לפיד הצביע נגד הלאום ". 
ראש הממשלה אמר בנוסף כי  " יש חשיבות למאבק ההסברה .  אנשים לא מבינים שאם מצביעים לפיד- גנץ אתם בעצם מצביעים ללפיד כראש הממשלה .  לפיד כראש הממשלה - זה מעורר חלחלה .  הם יודעים שלפיד לא קרוץ מחומר של ראש ממשלה .  הוא היה שר אוצר כושל .  חלחלה .  אנחנו נתפסים כמי שהצליחו בכלכלה והם - לפיד שר אוצר כושל ,  וגנץ נכשל אף הוא בעסקים .  אי אפשר לשתות את הים .  אפשר לקחת דלי פה ודלי שם ולחשוף את מה שמסתתר במעמקים ".   
" מי שמרכז את כל הדבר הזה הוא עבדכם .  יש הסברה ושטח ואני מרכז את הכל ",  אמר נתניהו בהתייחסו לקמפיין הבחירות . " יש משמעת קמפיין .  אנחנו יודעים טוב מה עובד ומה לא עובד ואיפה אנשים אפקטיבים יותר ופחות .  אני מבקש לעבור דרך המטה גם בהופעות לתקשורת וגם בפני קהלים .  אם אנחנו מצליחים להעביר כמה מנדטים מצד לפיד-גנץ לצד הליכוד - משמאל לימין - זה קרב ודאי שאם אנחנו מנצחים בו הוא מגדיל ניצחון ".   
" זה לא קרב פשוט ",  הדגיש נתניהו בפני חברי הסיעה בישיבה . " הם מבינים אותו ולכן הם מסתווים .  הם שמאל ,  שמאל אפילו קיצוני ואנחנו צריכים לחשוף אותם .  כל ממשלת השמאל הזאת נשענת על מרצ והערבים .  זה משפיע .  אנחנו נעביר מסרים שמחזירים את המנדטים לצד שלנו ". 
גנץ מצדו תקף את נתניהו בפוסט בפייסבוק וטען כי בגין היה מדיח אותו מהליכוד . " אצל בגין ,  נתניהו כבר היה מודח מהליכוד .  צריך לומר את האמת - מנחם בגין לא היה מתקבל במפלגת הליכוד של נתניהו .  הוא היה נחשב עוכר ישראל .  איך היו נראים היום סרטוני ההסתה השקריים של נתניהו כלפי מנחם בגין ?  בגין היה פטריוט ישראלי ,  ממייסדי תנועת החירות ,  איש ימין שורשי וצנוע שסלד מכהנא ,  שהגן על הדמוקרטיה ,  ששמר על הביטחון וחתר לשלום ",  כתב גנץ . " מורשת בגין היא מנהיגות מחברת ,  מאחדת ומלכדת - לא שלטון של הסתה ,  פלגנות ושיסוי .  אצל נתניהו ,  סמוטריץ' יהיה שר חינוך - שמענו אתמול את התוכנית שלו למערכת החינוך הישראלית .  אני מאמין לו יותר מאשר לנתניהו שאומר שלא ימנה אותו .  נתניהו יעשה הכל למען השרידות הפוליטית שלו - ובדרך יקריב את חינוך ילדי ישראל ויפקיד אותו בידיהם של קיצוניים שבקיצוניים ,  קטן עליו ".  

נתניהו : " אם הליכוד ירכיב את הממשלה - תיק החינוך יישאר בידינו "
 ראש הממשלה אמר בפתח ישיבת סיעה מיוחדת לציון 27 שנים למותו של בגין ,  כי בכוונתו להשאיר את תיק החינוך בידי מפלגתו .  הוא שוחח ממושכות עם השר לשעבר גדעון סער ,  ובישיבה אמר כי  " לפיד כראש הממשלה - זה מעורר חלחלה "
 
