יהדות התורה : " ליברמן לא דובר אמת - רוצה להפיל את נתניהו "
 ראשי המפלגה תקפו את יו"ר ישראל ביתנו ,  אחרי שקרא לנתניהו להאיץ בחרדים להגמיש עמדות בסוגיית הגיוס . " ליברמן משתמש בחוק כתירוץ ,  כשבמציאות הוא היחיד שלא מאפשר הקמת ממשלת ימין - הודענו מראש שנבקש לערוך שינויים בחוק "
 ראשי  " יהדות התורה ",  ח"כ יעקב ליצמן וח"כ משה גפני ,  הגיבו היום  ( שישי )  למתרחש במשא ומתן הקואליציוני ,  ואמרו כי  " כל בר דעת מבין שאביגדור ליברמן אינו רוצה להשתתף בממשלת נתניהו ,  מהסיבות שלו ,  ולכן הוא פרש מהממשלה לפני מספר חודשים ,  ועתה הוא משתמש בחוק הגיוס כתירוץ ,  כשבמציאות הוא זה היחיד שלא מאפשר הקמת ממשלת ימין ".  
" ליברמן אינו דובר אמת בנושא חוק הגיוס ",  אמרו והוסיפו כי  " הודענו מראש שנבקש לעשות בו שינויים .  זה היה הסיכום ולא שינינו כל עמדה בנושא . " כיצד הוא רוצה להקים ממשלת ימין ללא החרדים עם מרצ וכחול לבן ?  אין כל היגיון בזה ,  אלא כנראה יש כאן רצון להפיל את נתניהו ולהקים ממשלת שמאל .  יהדות התורה קוראת לראשי הסיעות בימין להשלים את הרכבת הקואליציה החדשה בהקדם ". 
לקריאה נוספת:ליברמן :  פנו אלי מתוך הליכוד ללכת למסלול של ממשלה אחרתרותח גם בבלפור :  ליברמן הצליח להבעיר את הקואליציה של נתניהופגישת נתניהו וראשי הסיעות הסתיימה : " נקים ממשלת 60 ח"כים "  
ליברמן מצדו לא נשאר חייב .  בפוסט שפרסם בפייסבוק אמר כי מאז ומתמיד דגלה מפלגתו בעקרון של :חיה ותן לחיות ".   " אנחנו בעד מדינה יהודית ,  אנחנו נגד מדינת הלכה ",  הבהיר ליברמן . " בין מכירת חיסול של ממשלת ישראל לחרדים בניצוחו של נתניהו לבין הקמת ממשלת ימין אין שום דבר משותף .  בהעברת 30 מיליון דולר לחמאס לרצועת עזה לאחר שיגורם של יותר מ-700 רקטות ,  בהמשך תשלומי הפרוטקשן ובחוסר אונים מול בלוני תבערה ,  הופכת הממשלה הנוכחית לממשלת כניעה .  לי ולחבריי בסיעה יש דרך ,  יש מילה ויש רצון להקים ממשלת ימין במעשים ולא בדיבורים ". 
לקלחת הפוליטית הצטרף גם יו"ר האיחוד הלאומי בצלאל סמוטריץ' שטען בקרב טוויטר כי  " לא כך מתנהל מי שרוצה למצוא פתרונות ".   " בין שאלת גיוס החרדים למדינת הלכה אין כלום חוץ מפופוליזם ",  צייץ סמוטריץ' . " אם היית נאבק על נישואים אזרחיים ,  גיור וכ'ו עוד איך שהוא אפשר היה להבין את זה .  אבל הטיפוס שלך על עץ וחוסר הנכונות לשנות שום פסיק דווקא בחוק הגיוס  ( כפי שמקובל בדיאלוג בין שותפים )  לא נראה כמשהו ענייני ".  
מוקדם יותר תקף יו"ר ישראל ביתנו אביגדור ליברמן תקף את הליכוד והאשים את המפלגה בהתנהגות יהירה במגעים בין המפלגות .  ליברמן הצהיר כי יתנגד לקואליציה של 60 ח"כים וטען כי דחה הצעות להקמת  " ממשלה אחרת ",  לדבריו . " אנחנו המלצנו על נתניהו בפני הנשיא ולא נמליץ על אף אחד אחר - זאת למרות פניות מתוך הליכוד ומחוץ לו ללכת למסלולים אחרים ". 
באירוע קק"ל שהתקיים בנתיבות אמר ליברמן כי  " הצבנו תנאי מינימום לכניסה לממשלה ,  אני מעריך את הציבור החרדי ,  אי אפשר לא להתגייס ,  לא ללכת למילואים ולא לשלם מסים ,  אי אפשר רק לדרוש ולדרוש .  אני מעריך את נתניהו ,  התוצאות בבחירות היו מוחלטות ,  נתניהו לא הצליח לחתום הסכם עם אף מפלגה ,  זה פעם ראשונה מאז הקמת המדינה שמישהו מנצח בגדול בבחירות ולא מצליח להקים ממשלה בגלל חטא היוהרה ". 
אתמול ,  ראש הממשלה בנימין נתניהו וראשי הסיעות שהמליצו עליו להקמת הממשלה כינסו פגישת חירום נוכח הקיפאון במו"מ .  לפגישה הגיעו נציגי המפלגות שהמליצו על נתניהו ,  מלבד ישראל ביתנו ,  זאת לאחר שבליכוד האשימו אותו במצב ובאי התגמשות בסוגיית הגיוס .  גורם פוליטי שנכח בפגישה אמר כי בשלב ראשון יפנו להרכיב ממשלה בקואליציה של 60 חברי כנסת ויקראו לליברמן להצטרף אליה ,  אולם בישראל ביתנו הבהירו כי יצביעו נגד ממשלה שלא יהיו חלק ממנה .  

יהדות התורה : " ליברמן לא דובר אמת - רוצה להפיל את נתניהו "
 ראשי המפלגה תקפו את יו"ר ישראל ביתנו ,  אחרי שקרא לנתניהו להאיץ בחרדים להגמיש עמדות בסוגיית הגיוס . " ליברמן משתמש בחוק כתירוץ ,  כשבמציאות הוא היחיד שלא מאפשר הקמת ממשלת ימין - הודענו מראש שנבקש לערוך שינויים בחוק "
 
