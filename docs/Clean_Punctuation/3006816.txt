יו"ר הקואליציה : " אפעל לשלילת אזרחותו של מנכ"ל בצלם "
 בצעד חריג הודיע ח"כ ביטן כי הוא בוחן משפטית את שלילת אזרחותו של חגי אל-עד ,  לאחר נאומו של האחרון במועצת הביטחון ,  וטוען כי פעל  " בגדר הפרת אמונים בוטה כלפי המדינה ".  הארגון בתגובה : " האיומים הללו לא ירתיעו את בצלם "
 יו"ר הקואליציה ח"כ דוד ביטן ,  הודיע כי הוא בוחן משפטית את האפשרות לשלילת אזרחותו של מנכ"ל ארגון  " בצלם ",  חגי אל-עד .  בריאיון לתכנית  " מה אתם אומרים ",  ששודרה הערב  ( שישי )  בערוץ 2 ,  אמר ביטן כי נאומו של אל-עד במועצת הביטחון של האו"ם בשבוע שעבר ,  שבו קרא למדינות החברות במועצה  " לפעול לסיום הכיבוש בגדה המערבית ",  הוא  " בגדר הפרת אמונים בוטה של אזרח ישראלי כלפי המדינה ,  וככזה ,  ראוי לו שימצא אזרחות אחרת ". 
מארגון  " בצלם "  נמסר כי  " כמעט חמישים שנה שלפלסטינים אין אזרחות ואין זכויות .  עכשיו יו"ר הקואליציה ,  שלוחו של ראש הממשלה ,  רוצה לשלול אזרחות ממי שמדבר נגד מציאות זו ".  לדברי הארגון  " האיומים הללו לא ירתיעו את בצלם ואת מאות אלפי הישראלים המתנגדים לכיבוש ". 
עוד בוואלה !  NEWS:ראש ממשלת איטליה על החלטת אונסק"ו : " בלתי מובנת ושגויה"ארדן נגד הכוונה לפרק את התאגיד : " טעות קשה שתגרום לבזבוז"מירי רגב ל"ניו יורק טיימס ":  מי שלא יהיה נאמן למדינה - ייענש 
יו"ר מרצ ח"כ זהבה גלאון התייחסה להודעתו של ביטן וכתבה בחשבון הטוויטר שלה , " אולי במקום לשלול אזרחות למתנגדים פוליטיים ,  ח"כ ביטן ,  פשוט תחלק לארגונים רשימות שחורות של האנשים שאסור להם להעסיק ?  ".  לדבריה , " הקריאות האלה מסוכנות ומתקרבות מאוד להתרת דם .  במדינה דמוקרטית אזרחות היא זכות בסיסית .  היא לא מתנה שמוענקת למי שבא טוב בעין ליו"ר הקואליציה ". 
גם ח"כ ציפי לבני  ( המחנה הציוני )  הגיבה הודעת ביטן ,  אמרה כי  " אפשר להתנגד לפעילות 'בצלם' ,  אבל מוכרחים להבין שהטרנד של שלילת אזרחות הוא מסוכן .  זה לא מגיע רק מח"כ זוטר או מיו"ר הקואליציה - זאת רוח המפקד - והרוח הזאת היא רעה ,  שתקצור סופה ,  הסתה ואלימות .  כל אזרח ישראלי שאכפת לו מהמדינה חייב להתקומם נגד זה ",  אמרה לבני .  
בשבוע שעבר תקף גם ראש הממשלה בנימין נתניהו בחריפות את הארגון בשל השתתפות אלעד בדיון באו"ם . " בדמוקרטיה הישראלית באים לידי ביטוי גם ארגונים קיקיוניים והזויים כמו 'בצלם' ,  אבל רוב הציבור יודע את האמת ",  אמר נתניהו . " אנו נמשיך להגן על הצדק ועל המדינה שלנו מול כל הלחצים הבינלאומיים ". 
כמו כן ,  הודיע כי יפעל לשינוי חוק השירות הלאומי ,  כך שלא יהיה ניתן לבצע שירות לאומי ,  בשורות ארגון  " בצלם ".  זאת ,  על אף שבימים אלה אין אף צעיר בשירות לאומי בארגון ובשבע השנים האחרונות שירתו בו רק שלושה במסגרת השירות הלאומי .  ל"בצלם "  יש למעשה רק תקן אחד לשירות לאומי - והוא לא מאויש .  
בתגובה לדברי נתניהו ,  הגיב ארגון  " בצלם ":   " לא נרד לרמתו של ראש הממשלה ולא נכנה אותו קיקיוני .  אנחנו מאמינים שהציבור בישראל ראוי לדיון משמעותי בנוגע לכיבוש ".  עוד נמסר מהארגון ,  כי  " לראש הממשלה אין תשובות לתת לציבור בישראל ,  אז הוא מצטרף ללפיד ולצל ,  נגד 'בצלם' .  זה לא ירתיע את 'בצלם' ואת מאות האלפים בישראל שמתנגדים לכיבוש .  נמשיך לומר את האמת בישראל ובעולם :  הכיבוש חייב להסתיים ". 
שגריר ישראל באו"ם דני דנון ,  התייחס גם הוא ביום רביעי האחרון להופעת נציגי  " בצלם "  מול מועצת הביטחון ואף אמר כי  " האו"ם מממן את 'בצלם' וארגונים נוספים בעלי אג'נדה ספציפית .  זו התערבות בוטה בדמוקרטיה הישראלית המקודמת על ידי הגורמים האנטי-ישראליים שנמצאים כאן באו"ם ".  

יו"ר הקואליציה : " אפעל לשלילת אזרחותו של מנכ"ל בצלם "
 בצעד חריג הודיע ח"כ ביטן כי הוא בוחן משפטית את שלילת אזרחותו של חגי אל-עד ,  לאחר נאומו של האחרון במועצת הביטחון ,  וטוען כי פעל  " בגדר הפרת אמונים בוטה כלפי המדינה ".  הארגון בתגובה : " האיומים הללו לא ירתיעו את בצלם "
 
