בליכוד שמים רגליים לנתניהו : " נספח התנחלויות "
 כ-10 ימים לפני נאומו של רה"מ בוושינגטון ,  קראו ח"כים מהליכוד לספח את ההתנחלויות לישראל אם האו"ם יכיר במדינה פלסטינית . " חזון המדינה הפלסטינית חייב להיקבר "
 לקראת נסיעתו של ראש הממשלה בנימין נתניהו לארצות הברית ,  חברי הכנסת של הליכוד מבקשים  " לחשק "  אותו מימין :  בכנס של האגף האידאולוגי בליכוד שארגן ח"כ דני דנון ,  קראו חברי הכנסת לספח את ההתנחלויות אם תוכרז מדינה פלסטינית באופן חד צדדי בספטמבר .
 מלבד דנון השתתפו בכנס שנערך היום  ( שני )  גם יו"ר הקואליציה ,  ח"כ זאב אלקין ,  וחברי הכנסת מירי רגב ,  ציון פיניאן ,  ציפי חוטובלי וכרמל שאמה ,  וכן ראשי רשויות מכל רחבי הארץ ,  יו"ר מועצת יש"ע ,  דני דיין ולמעלה מ-150 פעילי שטח בליכוד . " מול המערכה המתוזמרת והתוקפנית של הפלסטינים המנהלים טרור מדיני וביטחוני ,  הגיע הזמן שישראל תקבע את סדר היום ",  אמר דנון . " מול ההכרזה הפלסטינית החד-צדדית ,  התשובה היחידה היא קביעת הריבונות הישראלית .  אנו ,  חברי הכנסת של הליכוד ,  נפעל במושב הקיץ להחיל את הריבונות על שטחי יהודה ושומרון ,  מורשתנו ההיסטורית ,  ובהתאם למצע ודרך הליכוד ". 
דנון הציג סקר של מכון  " גיאוקרטוגרפיה ",  לפיו קיימת תמיכה רחבה ברעיון סיפוח ההתנחלויות .  מהסקר עולה ,  כי למעלה מ54% מהציבור תומכים ברעיון הסיפוח לעומת 30% שמתנגדים .  
לדברי אלקין , " חזון המדינה הפלסטינית חייב להיקבר .  אם היה ויכוח בליכוד על הקמת מדינה פלסטינית ,  עכשיו הוא הסתיים .  ברור שמשמעות מדינה כזאת היא הקמת חמאסטן ביהודה ושומרון .  הגיע הזמן להפוך את היוצרות :  שהפלסטינים יחכו לימות המשיח ואנחנו ניקח מה שמגיע לנו ". 
חוטובלי הוסיפה ,  כי  " התחלנו את המהלך של סיפוח והחלת הריבונות ביהודה ושומרון כמיעוט בליכוד .  היום זה קונצנזוס .  אסור לנו לראות זאת כתגובה ,  אלא כתיקון העוול ההיסטורי והעיתוי בספטמבר מהווה נקודת הזדמנות לתיקון העוול של החלת הריבונות ".  
ח"כ מירי רגב הוסיפה ,  כי  " בביקור של ראש הממשלה בוושינגטון מותר לו לומר 'לא' לאובמה .  רק עכשיו סיימנו את אירועי יום הזיכרון .  לא קברנו מאות חיילים ואזרחים כדי להקים מדינה פלסטינית ,  אלא כדי לחיות במדינה יהודית ".  
בכנס השתתפו גם ראשי רשויות ,  ביניהם ראש המועצה האזורית שומרון ,  גרשון מסיקה ,  שאמר ,  כי  " אנחנו נמצאים ביהודה ושומרון לא בחסד אלא מכוח הזכות .  ממשלת הימין נבחרה כדי לחזק את ההתיישבות ,  ועליה לשמור על כך למען עם ישראל ".  חברי הכנסת וראשי הרשויות אף הודיעו על שיתוף הפעולה שיהודק מעתה והלאה לקראת העברת חוקים להחלת הריבונות וביטול ההסכמים עם הרשות .
 ראש הממשלה נתניהו הודיע לפני זמן קצר ליושב ראש הכנסת ,  ראובן ריבלין ,  כי יישא הערב בכנסת נאום בו יתייחס לנושא המדיני לרגל יום הרצל .  ריבלין בירך על החלטתו של נתניהו להעביר הודעה מדינית גם לבית המחוקקים . " אני בהחלט שבע רצון ואני שמח שראש הממשלה בחר להעביר הודעה מדינית גם לכנסת ,  למרות שאין לו חובה חוקית לעשות כן ",  אמר .
 
בליכוד שמים רגליים לנתניהו : " נספח התנחלויות "
 כ-10 ימים לפני נאומו של רה"מ בוושינגטון ,  קראו ח"כים מהליכוד לספח את ההתנחלויות לישראל אם האו"ם יכיר במדינה פלסטינית . " חזון המדינה הפלסטינית חייב להיקבר "
 
