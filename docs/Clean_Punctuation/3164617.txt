חקירות נתניהו :  לראשונה - ראש הממשלה מסר עדות בפרשת הצוללות
ראש הממשלה נחקר במעונו בירושלים במשך כ-6 שעות ,  במסגרת הפרשה שבה חשודים כמה ממקורביו .  בניגוד להערכות ,  הוא לא עומת עם עדותו של מקורבו עד המדינה ניר חפץ בפרשת בזק-וואלה . " מברך על ההזדמנות להבהיר את התמונה "
 חוקרי להב 433 גבו אתמול  ( שלישי )  עדות פתוחה מראש הממשלה בנימין נתניהו ,  לראשונה במסגרת חקירת פרשת הצוללות .  התשאול נערך במעונו של נתניהו בירושלים ונמשך כשש שעות .  על אף שההערכה הייתה כי החוקרים יעמתו את נתניהו עם עדותו של מקורבו ניר חפץ במסגרת חקירת תיק 4000 ,  הוא לא נשאל לגבי קשריו עם בעל השליטה לשעבר בחברת בזק ,  שאול אלוביץ' .  על פי הערכות ,  השבוע עשויה להתקבל החלטה אם להעמיד לדין את אשת ראש הממשלה ,  שרה נתניהו ,  בפרשת המעונות .
 במוקד הפרשה נחקרים חשדות להטיית המכרזים במסגרת רכש צוללות מחברת  " טינסקרופ הגרמנית ",  קבלת שוחד וניגוד עניינים .  בפרשה חשודים כמה ממקורביו של נתניהו .  איש העסקים תת-אלוף במיל' מיקי גנור ,  שהיה חשוד מרכזי בפרשה ,  חתם על הסכם עד מדינה לפני כשנה .  בן דוד של נתניהו ,  דוד שמרון ,  ומקורבו עו"ד יצחק מולכו ,  הם מהחשודים האחרים בפרשה .  
מטעמו של נתניהו נמסר כי  " ראש הממשלה מסר עדות פתוחה בתי 3000 .  הוא פירט בהרחבה את מכלול השיקולים המקצועיים שהנחו אותו בקבלת ההחלטות בנושא הצוללות וכלי השיט ,  וחשיבותם לביטחון המדינה .  ראש הממשלה מברך על ההזדמנות שניתנה לו להבהיר את התמונה בשלמותה ולשים קץ אחת ולתמיד לטענות השווא שהושמעו נגדו על ידי פוליטיקאים אחרים ".  
עוד בוואלה !  NEWS:פרשת המעונות :  עד המדינה חפץ מסר עדות במסגרת השלמת חקירהבכיר בפרקליטות על חקירות נתניהו :  נתאמץ שהפרטים יובהרו לפני הבחירותלפיד מאשים : " ניסיון להדיח את המפכ"ל - בגלל חקירות נתניהו "  
לפני כחודשיים העיד שר האנרגיה יובל שטייניץ במסגרת הפרשה .  זאת ,  לאחר שבחודש ספטמבר האחרון נעצרו כמה מיועציו ומקורביו על רקע החקירה .  מקורבים לחשודים בפרשה טענו אז כי החוקרים מתמקדים במשרד האנרגיה ובמשק הגז ,  כדי לגמד את תוצאות חקירת הפרשה .
 אחרי המעצרים אמרו גורמים בסביבתו של שטייניץ כי השר  " המום "  ממעורבותם של מקורביו בפרשת הצוללות וכי ימסור עדות אם יידרש .  לדבריהם ,  הוא שמע על כך  " לראשונה רק מכלי התקשורת "  ו"יושרתו מעולם לא עמדה למבחן ,  והיא ידועה ".  
בחודש מרץ הכחיש מפכ"ל המשטרה רוני אלשיך כי עד המדינה בפרשה ,  מיקי גנור ,  אכזב את חוקרי המשטרה .  לדבריו , " גנור סיפק סחורה ,  ואפילו בצורה טובה מאוד ".  אלשיך הוסיף כי נגד כל המעורבים בתיק יוגשו כתבי אישום וכי לדעתו גנור ,  שהיה נציגו בישראל של תאגיד הספנות  " טיסנקרופ "  שבלב הפרשה , " נתן את כל מה שהתחייב לתת ועוד ".  אלשיך הוסיף כי  " לא תמיד הבן אדם עצמו יודע מה הוא מסוגל לתת ",  והדגיש כי  " בכל מקרה ,  ראש הממשלה לא חשוד בתיק הזה ". 
המשטרה מסרה אז כי  " חקירת רכש כלי השיט עדיין מתנהלת ועדיין נעשות בה פעולות חקירה .  בעת הזו היחידה החוקרת טרם הגיעה לשלב הסיכומים ;  ומאידך כל אמירה בגין המלצה להגשת כתבי אישום איננה רלוונטית .  זאת ,  מהסיבה הפשוטה שהמלצה על כתבי אישום הינה בסמכות בלעדית של הפרקליטות ולא של המשטרה ".  במשטרה הוסיפו כי  " כמו בכל פרשה אחרת ,  כשהחקירה הפעילה תסתיים ובכפוף לסיכומי החקירה נודיע באם נמצאה לא נמצאה תשתית ראייתית ". 
 ( עדכון ראשון :  22:45 )  

חקירות נתניהו :  לראשונה - ראש הממשלה מסר עדות בפרשת הצוללות
ראש הממשלה נחקר במעונו בירושלים במשך כ-6 שעות ,  במסגרת הפרשה שבה חשודים כמה ממקורביו .  בניגוד להערכות ,  הוא לא עומת עם עדותו של מקורבו עד המדינה ניר חפץ בפרשת בזק-וואלה . " מברך על ההזדמנות להבהיר את התמונה "
 
