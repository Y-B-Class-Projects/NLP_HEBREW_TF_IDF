מושב החורף נפתח :  נתניהו יזעזע את הקואליציה לטובת הרצוג ? 
הישיבה הראשונה של מליאת הכנסת ,  שתיפתח בנאומים של ריבלין ונתניהו ,  תתמקד בגל הפיגועים ובמאבק בטרור .  הנושאים שיעמדו בסדר היום של המושב :  תקציב המדינה ,  ניסיון לכונן ממשלת אחדות ומתווה הגז הנפיץ .  שידור חי מאולפן וואלה !  NEWS
בתום 70 ימי פגרה חידשה היום  ( שני )  מליאת הכנסת את פעילותה ,  כשבמרכז הדיונים גל הטרור המתמשך .  ועדת החוקה של הכנסת דנה בהכנת הצעת חוק המאבק בטרור לקריאה שלישית .  מאוחר יותר ,  התקיים דיון נוסף בוועדה על  " הסרה דחופה של חסמים במסגרת המאבק בטרור ".  במקביל ,  התקיים דיון מיוחד בוועדת הפנים בנושא מצב הביטחון האישי בירושלים .  בישיבה ישתתף גם השר לביטחון הפנים גלעד ארדן .  
בשעה 16:00 תיפתח מליאת הכנסת עת יעלו לנאום נשיא המדינה ראובן ריבלין ,  ראש הממשלה בנימין נתניהו ,  יו"ר הכנסת יולי אדלשטיין ויו"ר האופוזיציה יצחק הרצוג .  נתניהו צפוי להתייחס בנאומו בהרחבה לפעולות הממשלה בניסיון לעצור את גל הטרור .  מנגד ,  הרצוג צפוי לתקוף את ראש הממשלה ,  בשל מה שהוא מכנה  " כישלון המדיניות הביטחונית של ראש הממשלה ".  
לקריאה נוספת :" זכרו את פני הנבזים ":  פלסטינים הפיצו תמונות של מסתערביםגל טרור :  4 עצורים בחשד ליידוי אבנים ובקבוקי תבערה בגליל המערביכביש 4 נחסם לכיוון דרום עקב תאונה קטלנית ;  רוכב אופנוע נהרג 
באופן מסורתי ,  מתקיימות מדי יום שני שורה של הצעות אי אמון של סיעות האופוזיציה בממשלה .  אלא שעל רקע האירועים האחרונים ,  החליטה סיעת יש עתיד להסיר את הההצעה של הסיעה .  
בהודעת הסיעה נכתב כי  " מדינת ישראל נמצאת בעיצומו של מצב ביטחוני קשה .  פיגוע רודף פיגוע ,  המצב בעזה נמצא בנקודת רתיחה ואזרחי ישראל חשים אובדן ממשי של ביטחונם האישי .  בתוך כל זה - למרות הביקורת הקשה והמוצדקת שיש לנו על חוסר תפקודה של הממשלה - בהיבט המדיני ביטחוני ובכל שאר התחומים הנוגעים לחיינו במדינה ,  אין זה נכון להיכנס בעת הזאת למלחמות פוליטיות כאשר דם הנרצחים עדיין לא יבש וכוחות הביטחון נמצאים במערכה ביטחונית ובהגנה על חיי אזרחי ישראל ".  יתר סיעות האופוזיציה ,  ובהן המחנה הציוני ,  ישראל ביתנו ,  הרשימה המשותפת ומרצ ,  הודיעו כי יגישו את הצעות אי האמון כרגיל .  
מושב הכנסת הקרוב צפוי להתמקד בהעברת תקציב המדינה לשנים 2016-2015 .  המועד האחרון להעברת התקציב בקריאה שנייה ושלישית הוא 19 בנובמבר ,  ובקואליציה מתכוננים כבר למבחן הכוח המשמעותי הראשון אותו יצטרכו לצלוח .  גורמים בסיעת כולנו אמרו בימים האחרונים כי הם צופים שהתקציב יעבור ללא בעיות מיוחדות .  זאת ,  לאור שורת הסכמות אליה הגיע שר האוצר משה כחלון עם ראשי הסיעות החרדיות בנוגע לתוספות לקצבאות הילדים ,  וכן עם סיעת הבית היהודי בנוגע לתוספות לתקציב החינוך .  
למרות זאת ,  העובדה שמדובר בקואליציה בת 61 חברי כנסת ,  אשר כל חבריה צריכים לתמוך בתקציב ללא יוצא מן הכלל ,  עלולה לעורר לא מעט בעיות .  באוצר כבר נערכים לתרחישים במסגרתם חברי כנסת ידרשו סכומי כסף לנושאים הקרובים ללבם תמורת תמיכה בתקציב .  כך ,  למשל ,  דרשו כמה חברי כנסת בליכוד הקצאת כספים לפרוייקט שיקום שכונות ולקליטת עלייה כתנאי להצבעה בעד התקציב .  
במערכת הפוליטית נשמעו בשבועות האחרונים הערכות שלפיהן מיד לאחר העברת התקציב יואצו המגעים לממשלת אחדות בין נתניהו והרצוג .  זאת אחרי שבסוף השבוע אמר הראשון כי הוא מעוניין ב"ממשלה רחבה "  וכי זה  " בידי היושבים באופוזיציה ".  
בכירים במחנה הציוני אף אמרו בשיחות סגורות כי ועידת מפלגת העבודה ,  שתתקיים בשבוע הבא ובה ייקבע מועד הבחירות המקדימות במפלגה ,  תשפיע במידה רבה על סיכויי האחדות .  זאת מתוך הנחה שנתניהו יסכים לזעזע את הקואליציה ולערוך סבב תיקים רק אם הרצוג יידחה את הפריימריז לשנת 2017 ,  דבר שיבטיח יציבות קואליציונית לתקופה ממושכת .  
אלא שבימים האחרונים החלו הרצוג ואנשיו לדבר באופן נחרץ ,  לראשונה מאז הבחירות ,  נגד האפשרות של ממשלת אחדות .  בסביבתו של הרצוג אמרו הערב כי ממשלת אחדות אינה על הפרק בשום אופן .  
עניין נוסף שיעמוד במרכז הדיונים במליאת הכנסת בחודשים הקרובים הוא מתווה הגז .  הקואליציה אמנם הצליחה להעביר החלטה הצהרתית של הכנסת בעד המתווה ,  אמנם מחלוקת בין שר הכלכלה אריה דרעי לראש הממשלה נתניהו מעכבת את יישום המתווה .  
דרעי מסרב להשתמש בסמכותו בהתאם לסעיף 52 בחוק ההגבלים העסקיים ,  ולעקוף את הממונה על ההגבלים העסקיים שהתנגד לעסקה כך שהמתווה ייצא כבר עתה לדרך .  נושא זה מעורר מחלוקת עזה בתוך הקואליציה ,  ואף הביא בישיבת הממשלה לפני שבועיים לעימות קולני בין שר האנרגיה יובל שטייניץ ודרעי ,  שנפסק רק לאחר שראש הממשלה קרא לעברם שלוש פעמים לחדול מן הוויכוח .  

מושב החורף נפתח :  נתניהו יזעזע את הקואליציה לטובת הרצוג ? 
הישיבה הראשונה של מליאת הכנסת ,  שתיפתח בנאומים של ריבלין ונתניהו ,  תתמקד בגל הפיגועים ובמאבק בטרור .  הנושאים שיעמדו בסדר היום של המושב :  תקציב המדינה ,  ניסיון לכונן ממשלת אחדות ומתווה הגז הנפיץ .  שידור חי מאולפן וואלה !  NEWS

