סיגרים יקרים והקלטה בעייתית :  מה אנו יודעים על חקירות נתניהו
הערפל סביב שתי הפרשות - תיק 1000 ותיק 2000 - התחיל להתפזר .  אט-אט החלו להיחשף קשרים בעייתיים עם אנשי עסקים שהזרימו לו מתנות יקרות ,  ושיחה בלתי-נתפסת עם מו"ל ידיעות אחרונות ,  יריבו המושבע .  מהן ההשלכות ומתי תימשך החקירה ?  זה כל מה שאתם שצריכים לדעת
ראש הממשלה בנימין נתניהו מעורב בשתי פרשות שונות ,  שזכו לכינויים   " תיק 1000 "  ו"תיק 2000 ",  ועד כה הוא נחקר כבר פעמיים על ידי חוקרי היחידה לחקירות הונאה  ( יאח"ה )  בראשותו של תת-ניצב כורש ברנור .  הפרשה הראשונה עוסקת בחשד לקבלת טובות הנאה מאנשי עסקים במשך השנים ,  ואילו השנייה נסובה סביב שיחה שקיים עם מו"ל ידיעות אחרונות נוני מוזס ,  שנחשב ליריבו המר ,  על צמצום פעילות היומון  " ישראל היום "  תמורת סיקור אוהד יותר .
 עוד על חקירות נתניהו"נוני מנסה להפיל שלטון ":  תולדות היחסים העכורים בין נתניהו למוזספנייה למבקר המדינה :  בדוק את הקשר בין נתניהו ל"ישראל היום"הקלטת השיחה בין נתניהו למוזס נמצאה בביתו של ארי הרו 
במסגרת הפרשה ,  נתניהו חשוד כי קיבל במשך שנים רבות סיגרים ובקבוקי שמפניה יקרים מהמפיק ההוליוודי ארנון מילצ'ן ,  בסכום המגיע לכמה מאות אלפי שקלים .  בערוץ 10 דווח כי ראש הממשלה ביקש משר החוץ של ארצות הברית ג'ון קרי לסייע בסוגיית אשרת השהייה של מילצ'ן ,  מה שעלול להעיד על כך שמדובר בטובות הנאה ולא ב"מתנות מחבר ",  כפי שטען פרקליטו של נתניהו ,  עו"ד יעקב ויינרוט .  
מילצ'ן הוא לא איש העסקים היחיד שלפי החשד אפשר לנתניהו לרעייתו אורח חיים נהנתני .  בערוץ 10 דווח עוד כי גם המיליארדר האוסטרלי ג'יימס פאקר הזרים לזוג מתנות יקרות ערך .  עוד לפני שהתפוצצה הפרשה האחרונה ,  דווח בערוץ כי פאקר מימן ליאיר נתניהו שהות במלון בניו יורק בזמן עצרת האו"ם האחרונה וכן טיסות וחופשות נוספות .  
במשטרה יצטרכו להוכיח כי אכן נתניהו העביר תמורה לאותם אנשי עסקים כך שאותן מתנות הפכו לטובות הנאה ומהוות הפרת אמונים .  חוק שירות הציבור  ( מתנות )  ,  שהתקבל ב-1979 ,  קובע איסור פלילי על עובד ציבור או נבחר ציבור לקבל מתנה שאינה  " מתנה קטנת ערך וסבירה שניתנה לפי הנהוג בנסיבות העניין ".  זו הגדרה מעורפלת שניתנה בין היתר על ידי בית המשפט העליון ,  שקבע כי לילה במלון שמימן משה טלנסקי עבור ידידו ראש הממשלה לשעבר אהוד אולמרט ,  המרצה עונש מאסר בגין עבירות אלו ,  נופל להגדרה של מרמה והפרת אמונים .
 ההבדל בין שוחד לבין הפרת אמונים נובע ממצב ניגוד העניינים .  כדי שחזקת השוחד תתקיים ,  צריך להיות מוכח מצב בסיסי שבו נותן השוחד זקוק לדבר מה שמקבל השוחד יכול לתת לו ,  גם אם לא ניתנה תמורה בפועל ,  מה שמציב מעמד של ניגוד עניינים .  כלומר ,  כדי להוכיח שוחד יהיה צריך להציג ראיות ברורות לכך שאנשי העסקים שהעניקו מתנות לנתניהו היו במצב שבו הם זקוקים למשהו שבידו של ראש הממשלה לסייע להם .  הוכחה מסוג זה מספקת על מנת לחקור עבירה של שוחד - גם אם לא ניתן להוכיח מעל לכל ספק שאכן ניתנה תמורה .  
התיק עוסק בשיחה שהתקיימה בין נתניהו לבין מוזס ,  שני יריבם מרים שהשמיצו זה את זה בשנים האחרונות בשל התחרות הקשה בין ידיעות אחרונות ל"ישראל היום ".  בערוץ 2 דווח כי השיחה התקיימה זמן קצר לאחר פיזור הכנסת בסוף 2014 ,  שנבעה לפי ההערכות מהעברת חוק  " ישראל היום "  בקריאה טרומית .  בהארץ דווח על דבר הקלטת .  
השיחה ,  כך נטען ,  הוקלטה בידיעת נתניהו ונמצאה אצל ארי הרו ,  ראש הסגל לשעבר שלו שנחקר במסגרת פרשה אחרת בשנה שעברה .  נתניהו ומוזס דנו בכך ש"ישראל היום "  לא יוציא מוסף סוף שבוע ,  ובתמורה ראש הממשלה יזכה בסיקור אוהד יותר בידיעות אחרונות .  
ההקלטה הגיעה לידיו של היועץ המשפטי לממשלה אביחי מנדלביט כבר לפני כמה חודשים ,  אך רק לאחרונה הוא אישר מעבר מבדיקה לחקירה .  לפי קטע מהשיחה ,  שהגיע לידי וואלה !  NEWS ,  מוזס אמר לנתניהו : " אפנק אותך בעיתון ,  אם תעזור לי בחוק 'ישראל היום' ".  נתניהו השיב לו : " יהיה בסדר ".  
גם כאן תיתכן עבירה של טובות הנאה - סיקור אוהד תמורת התערבות בחקיקה ,  אך ייתכן שיש לקשר בין השניים משמעות נוספת .  עד כה הקפיד נתניהו להרחיק את עצמו מקשר ל"ישראל היום "  מאחר שהדבר מהווה טובת הנאה .  ואולם ,  ברגע שנתניהו הוקלט במהלך משא ומתן כזה ,  שלא ברור כמה פעיל היה החלק שנטל בו ,  יהיה לו מאוד קשה להגיד שהיומון הממומן על ידי מקורבו שלדון אדלסון פועל כמערכת עיתונאית עצמאית ושאין לו השפעה עליה .
 יתרה מכך ,  בתלונה שהגיש עו"ד שחר בן מאיר לוועדת הבחירות המרכזית בבחירות האחרונות ולמבקר המדינה ,  הוא ביקש להכריז על  " ישראל היום "  כשופר תעמולה למען נתניהו בניגוד לחוק הבחירות ולבדוק חשד שלפיו העיתון מפר את חוק מימון מפלגות .  מוזס ,  מנגד ,  ייתכן שעבר על חוק ההגבלים העסקיים .  
בוואלה !  NEWS דווח כי מנדלבליט אישר לחקור שלושה אנשי עסקים נוספים בקשר לתיק  " 2000 "  ולאחר מכן צפוי להיחקר נתניהו בפעם השלישית .  חקירתו הקודמת התקיימה ביום חמישי האחרון במעונו בירושלים ,  והיא נמשכה כחמש שעות .  

סיגרים יקרים והקלטה בעייתית :  מה אנו יודעים על חקירות נתניהו
הערפל סביב שתי הפרשות - תיק 1000 ותיק 2000 - התחיל להתפזר .  אט-אט החלו להיחשף קשרים בעייתיים עם אנשי עסקים שהזרימו לו מתנות יקרות ,  ושיחה בלתי-נתפסת עם מו"ל ידיעות אחרונות ,  יריבו המושבע .  מהן ההשלכות ומתי תימשך החקירה ?  זה כל מה שאתם שצריכים לדעת

