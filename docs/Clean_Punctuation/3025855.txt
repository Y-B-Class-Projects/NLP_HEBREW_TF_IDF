נזיפה בשגרירים והקפאת ביקורים :  התגובה הישראלית להחלטת האו"ם
מאז שאושרה החלטת האו"ם נגד ההתנחלויות ,  נקט ראש הממשלה שורת צעדים דיפלומטיים ,  שהחריף בהם הוא זימון שגריר ארצות הברית בישראל לשיחת בירור .  כמו כן ,  הוחלט על מכלול הנחיות והחלטות נגד המדינות שהובילו את ההחלטה או תמכו בה
הצעדים הדיפלומטיים שאותם נוקט ראש הממשלה בנימין נתניהו ,  מאז שעברה במועצת הביטחון ההחלטה נגד ההתנחלויות ,  כללו אתמול  ( ראשון )  שיחת בירור עם שגריר ארצות הברית בישראל ,  דן שפירו ,  וכן שורת הנחיות והחלטות נגד המדינות שהובילו ותמכו בהחלטה .  
מאז עברה החלטה 2334 של מועצת הביטחון ביום שישי ,  נקט נתניהו שורה של פעולות תגובה נגד 14 המדינות שתמכו - הקפאת ביקורים דיפלומטיים במדינות כמו בריטניה וצרפת ,  שיחות נזיפה וביטול תכניות סיוע .  את שריו הנחה נתניהו להימנע מהצהרות על סיפוח ,  עד חילופי הממשל בארצות הברית .  גם שר הביטחון אביגדור ליברמן הגיב להחלטה והורה לצה"ל שלא לקיים דיונים מדיניים עם ראשי הרשות הפלסטינית .  
לקריאה נוספת:נתניהו : " החלטת האו"ם - מחטף אנטי-ישראלי מביש של אובמה"מערכות השקייה ושיתוף טכנולוגיה :  מערכת היחסים בין ישראל לסנגלמכה כפולה :  הדיפלומט האנגולי הגיע לנזיפה במשרד החוץ וחטף דוח 
במהלך דיון הקבינט ,  נתניהו הורה לשרי הממשלה שלא לבקר במדינות שהצביעו בעד ההחלטה במועצת הביטחון של האו"ם ,  ובהן צרפת ,  רוסיה ,  בריטניה ,  יפן וספרד .  בין המדינות התומכות ישנן כאלה שעמן ישראל לא מנהלת יחסים דיפלומטיים ,  דוגמת ונצואלה ומלזיה .  יתר המדינות שתמכו בהחלטה הן סין ,  אנגולה ,  מצרים ,  ניו זילנד ,  סנגל ,  אוקראינה ואורוגוואי .  
בדיון הקבינט נתניהו ביקש מהשרים כי הוא מתכוון להימנע מפגישה עם ראשת ממשלת בריטניה ,  תרזה מיי ,  במהלך ביקורו בוועידת דאבוס בסוף החודש הבא .  עם זאת ,  פגישה כזו כלל לא נקבעה עם מיי .  עוד קודם לכן ,  ביטל נתניהו את ביקורו השבוע בישראל של ראש ממשלת אוקראינה ,  וולודימיר גרויסמן .  
נתניהו הורה אתמול בבוקר לזמן את 14 השגרירים בישראל של המדינות שתמכו בהחלטה .  בצעד חריג ,  נתניהו זימן לשיחת בירור גם את שגריר ארצות הברית ,  דן שפירו .  ננזף אחר ,  שגריר אנגולה בישראל ,  נענש פעמיים כשמצא דוח חניה על שמשת רכבו לאחר שחנה במקום אסור .  
נתניהו ,  שמשמש גם כשר החוץ ,  הורה למשרד לבטל את תכנית הסיוע הישראלית לסנגל .  הוא גם הורה להחזיר את השגרירים בסנגל ובניו זילנד להתייעצות .  בנוסף לכך ,  הוא הנחה לבטל ביקורים מתוכננים בישראל של שגרירי שתי המדינות .  
נתניהו הורה לשרים להימנע מהצהרות על סיפוח שטחי יהודה ושומרון ,  לפחות עד 20 בינואר - מועד כניסתו של דונלד טראמפ לבית הלבן .  הוראה זו נובעת מהחשש כי ממשל האמריקני ינסה להעביר החלטה נוספת בתקופה האחרונה ,  עד שהנשיא אובמה יעזוב את תפקידו .  
שר הביטחון אביגדור ליברמן הורה למתאם פעולות הממשלה בשטחים ,  אלוף יואב מרדכי ,  להפסיק לאלתר כל מפגש מדיני עם צמרת הרשות הפלסטינית בעקבות אימוץ הצעת ההחלטה נגד ההתנחלויות .  עם זאת ,  הפגישות בין נציגי הרשות הפלסטינית ונציגי ישראל עדיין נמשכו אתמול .  גורם פלסטיני בכיר אמר אתמול לוואלה !  NEWS ,  כי במהלך היום התקיימו מפגשים שדנו בסוגיות אזרחיות ,  וכי הצד הפלסטיני לא קיבל שום הודעה על עצירת פגישות הקשורות בכך .  עוד הוסיף כי פגישות מדיניות אינן מתקיימות ממילא ,  כך שמדובר רק במפגשים בסוגיות סביב נושאי תשתיות ,  שממשיכים להתקיים .  
במסיבת העיתונאים שכינס שלשום ראש הממשלה הוא הורה להפסיק מימון של 30 מיליון שקלים למזכירויות שצפויות לפעול על פי החלטת האו"ם בנושא הפלסטינים .
  ( עדכון ראשון :  23:14 )  

נזיפה בשגרירים והקפאת ביקורים :  התגובה הישראלית להחלטת האו"ם
מאז שאושרה החלטת האו"ם נגד ההתנחלויות ,  נקט ראש הממשלה שורת צעדים דיפלומטיים ,  שהחריף בהם הוא זימון שגריר ארצות הברית בישראל לשיחת בירור .  כמו כן ,  הוחלט על מכלול הנחיות והחלטות נגד המדינות שהובילו את ההחלטה או תמכו בה

