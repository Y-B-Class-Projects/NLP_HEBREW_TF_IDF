היועץ המשפטי לממשלה בוחן את פרשת הצוללות ;  אין חשד לפלילים
בעקבות הדיווח על ניגוד עניינים לכאורה מצד ראש הממשלה נתניהו בעסקת רכש שלוש צוללות מגרמניה ,  התקיים דיון בין מנדלבליט לפרקליט המדינה ונבדקת האפשרות לניגוד עניינים בשל מעורבות עו"ד דוד שמרון .  לפי שעה אין חשד לפלילים
היועץ המשפטי לממשלה אביחי מנדלבליט בוחן את הדיווח לפיו חל ניגוד עניינים בעסקת הרכש של שלוש צוללות מגרמניה .  אתמול  ( ראשון )  התקיים דיון בין מנדלבליט לפרקליט המדינה שי ניצן ונמשכת בדיקת הטענות לניגוד עניינים בעסקה .  לפי שעה ,  אין חשד לפלילים .
 בחדשות 10 פורסם כי עו"ד דוד שמרון ,  המקורב לראש הממשלה בנימין נתניהו ומשמש בא כוחו ,  הוא גם עורך דינו של מיקי גנור ,  איש עסקים ישראלי אשר מתווך בעסקה של רכישת שלוש צוללות מגרמניה .
 הערב דווח בחדשות 2 כי יומיים לאחר חשיפת הפרשה ,  עבר עו"ד שמרון בדיקת פוליגרף פרטית סביב השאלה אם נתניהו ידע על ניגוד העניינים לכאורה .  לפי הדיווח ,  בבדיקה שביצע מטעמו יצא דובר אמת .  בבדיקה נשאל שמרון ארבע שאלות : " האם סיפרת לראש שהממשלה על קשר כלשהו בינך לבין המספנות הגרמניות ?  ",   " האם שוחחת עם ראש הממשלה על רכש צוללות ?  ",   " האם שוחחת עם ראש הממשלה על תחזוקה וכלי שיט ?  "  ו"האם סיפרת פעם לראש הממשלה שאתה מייצג את מיקי גנור ?  ".  על כל השאלות השיב שמרון בשלילה .
 לקריאה נוספת:נתניהו הגיב על פרשת הצוללות : " הכול ממוסמך ,  הכול מתועד"המועצה לביטחון לאומי :  רכש הצוללות מגרמניה נעשה ללא השפעה חיצוניתפנייה ליועמ"ש : " פתח בחקירת ניגוד העניינים ברכש הצוללות מגרמניה "  
בימים האחרונים התגברו הפניות למנדלבליט בבקשה לחקור את העסקה ,  שזכתה לכינוי  " פרשת הצוללות ".  בנוסף לכך ,  התקבלו פניות לפתוח בחקירה פלילית נגד ראש הממשלה בנוגע לחלקו האפשרי בפרשה .
 נתניהו הגיב הבוקר בישיבת הממשלה לסערה והכחיש כי ידע על כל ניגוד עניינים אפשרי של עורך דינו דוד שמרון בעסקת הרכש . " הכול ממוסמך ,  הכול מתועד ",  אמר והוסיף : " ביטחון ישראל חייב רכש צוללות אלה ,  מערכות אסטרטגיות שמבטיחות את עתידה ועצם קיומה של ישראל בעשרות השנים הבאות .  חיזוק העוצמה הוא השיקול היחיד שהנחה אותי ,  ואין בלתו ". 
 ( עדכון ראשון :  20:20 )  

היועץ המשפטי לממשלה בוחן את פרשת הצוללות ;  אין חשד לפלילים
בעקבות הדיווח על ניגוד עניינים לכאורה מצד ראש הממשלה נתניהו בעסקת רכש שלוש צוללות מגרמניה ,  התקיים דיון בין מנדלבליט לפרקליט המדינה ונבדקת האפשרות לניגוד עניינים בשל מעורבות עו"ד דוד שמרון .  לפי שעה אין חשד לפלילים

