קנדה מצטרפת לביקורת :  הרחבת ההתנחלויות לא מועילה
גם המדינה שנחשבת לידידת ישראל והתנגדה לשדרוג הפלסטינים באו"ם ,  לא נשארה אדישה להחלטה לבנות ב-E1 בין מעלה אדומים לירושלים . " ההתנחלויות מרחיקות את המאמצים להשגת שלום "
 עוד ידידה נפלה :  קנדה הצטרפה היום  ( חמישי )  לקולות הביקורת של ארה"ב ,  גרמניה ואוסטרליה על החלטת ישראל לבנות בהתנחלויות ולקדם את הליכי התכנון באזור E1 המחבר בין ירושלים ומעלה אדומים .  ראש ממשלת קנדה ,  סטיבן הרפר ,  שוחח אתמול עם ראש הממשלה ,  בנימין נתניהו ,  והדגיש בפניו כי קנדה אינה תומכת בהחלטה הישראלית לבנות בשטחי E1 .  מדובר בצעד חריג עבור ממשלת קנדה ,  שבראשות הרפר עמדה לצד ישראל גם כשחלק גדול ממדינות העולם יצאו נגדה ,  וכך גם הצביעה יחד עם ישראל נגד שדרוג מעמד הרשות הפלסטינית באו"ם .  
לפי דיווח בעיתון  " גלוב אנד מייל ",  הרפר הזהיר את נתניהו מהמשך הבנייה ואמר לו כי הוא סבור שההתנחלויות  " מרחיקות את המאמצים להשגת שלום בין העם הישראלי והפלסטיני ".  שר החוץ הקנדי ,  ג'ון ביירד אמר לעיתון כי  " הפעולות הפלסטיניות בשבוע שעבר היו מאוד לא מועילות וגם התגובה הישראלית של הרחבת ההתנחלויות מאוד לא מועילה להשגת השלום ".  השר הוסיף כי קנדה אינה מתכננת צעדי ענישה כלפי הרשות הפלסטינית ,  אך  " עוקבת בדריכות "  אחר המשך פעולות הרשות הפלסטינית ו"מודאגת במיוחד "  מהאפשרות שהרשות תפנה לבית הדין הפלילי הבינלאומי בהאג .
 במקביל ,  נמשך הלחץ הבינלאומי על ישראל לחזור בה מההחלטה לקדם את הבנייה ב-E1 ,  והיום המשיך זרם השגרירים הישראליים שמזומנים לשיחות נזיפה והבהרה בעקבות ההחלטה .  שגריר ישראל בדרום אפריקה ,  דב שגב שטיינברג ,  זומן לשיחה במשרד החוץ בפרטוריה ושגריר ישראל ביוון ,  אריה מקל ,  זומן לשיחת הבהרה במשרד החוץ באתונה .  
ראש הממשלה התייחס היום לביקורת הבינלאומית על מדיניותו ואמר בפגישתו עם קנצלרית גרמניה ,  אנגלה מרקל ,  כי  " יש גישה אחרת באירופה מהגישה שלנו גבי ההתנחלויות ,  כי רוב האירופאים מאמינים שהגורם לסכסוך הוא ההתנחלויות ,  בעוד הגורם לסכסוך קשור להתנגדות הפלסטינית לישראל בכל גבול שהוא .  הם מתנגדים למדינה שלהם לצד מדינת ישראל ".  
המחלוקת על E1 עמדה גם בלב פגישת מרקל ונתניהו ,  על רקע הגינוי הגרמני החריף להחלטה ,  אך נתניהו הסביר למרקל כי  " אנו ממשיכים במדיניות של ממשלות קודמות .  כולן הרחיבו ובנו את שכונות ירושלים ואת הפריפריה של ירושלים .  זאת לא מדיניות חדשה שאני מפתח ",  וקרא לאבו מאזן לחדש את המשא ומתן .  מרקל הדגישה בסיום הפגישה כי  " אנו לא מסכימים למהלך .  יש לנו עמדה שונה ,  אך אין הדברים אומרים שאנו בדעה אחת בשאלות רבות נוספות ומראש לצד ישראל בכל הקשור להבטחת ביטחונה .  ישראל היא מדינה ריבונית והיא מחליטה בעצמה ".  

קנדה מצטרפת לביקורת :  הרחבת ההתנחלויות לא מועילה
גם המדינה שנחשבת לידידת ישראל והתנגדה לשדרוג הפלסטינים באו"ם ,  לא נשארה אדישה להחלטה לבנות ב-E1 בין מעלה אדומים לירושלים . " ההתנחלויות מרחיקות את המאמצים להשגת שלום "
 
