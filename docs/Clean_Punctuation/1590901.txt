נתניהו : " המאבק נגד גולדסטון ייקח שנים "
 ראש הממשלה הודיע כי בפני ישראל עומד מאבק ממושך נגד ההאשמות של האו"ם בדו"ח גולדסטון ,  הטוענות כי ישראל ביצעה פשעי מלחמה .
  ( צילום :  גדעון צנטנר ,  עריכת וידאו :  לירז ליבנה ) 
ראש הממשלה בנימין נתניהו אמר היום  ( שבת )  שישראל תפתח במאבק דיפלומטי ארוך על מנת לעשות דה לגיטימציה לאישומים שהופנו כלפיה בדו"ח גולדסטון ,  לפיהם ישראל ביצעה פשעי מלחמה במהלך מבצע עופרת יצוקה בעזה .
" על ישראל לעשות דה לגיטימציה לדה לגיטימציה שעשו לנו ",  אמר נתניהו .  עוד אמר ראש הממשלה ,  כי  " הקמפיין לא ייקח שבוע או שבועיים ,  אלא ,  יכול לקחת שנים ". 
בתוך כך ,  תקף הבוקר סגן שר החוץ דני איילון את המדינות שתמכו בדו"ח גולדסטון .  באירוע  " שבת תרבות "  בחולון אמר איילון כי : " ישראל מאוכזבת ממדינות רוסיה ,  הודו ,  וסין שתמכו בדו"ח והיו צריכות לפעול בשיקול דעת רחב יותר ,  כיוון שדו"ח לא מקצועי ומעוות זה  ,  הנוטל את זכות ההגנה העצמית ,  מהווה עידוד לארגוני הטרור בעולם ומזיק לשלום העולמי .  ישראל תמשיך לממש את זכותה להגנה עצמית ותפעל לשמור על ביטחון תושביה ". 
אמש ,  אימצה מועצת זכויות האדם של האו"ם את דו"ח גולדסטון .  הדו"ח מאשים את ישראל בפשעי מלחמה ופשעים נגד האנושות במהלך מבצע עופרת יצוקה .  בדיון מיוחד שנערך במועצה הצביעו 25 מהמדינות החברות בה בעד ההחלטה לאמץ את הדו"ח .  שש מדינות הצביעו נגד הדו"ח ו-11 נמנעו .  כעת יעבור הדו"ח להצבעה במועצת הביטחון של האו"ם ,  גוף אשר יכול להחליט על נקיטת צעדים כנגד ישראל ובכיריה .  עם זאת ,  צפויה ארצות הברית לממש את זכות הווטו שלה במועצה נגד כל החלטה שתשים למטרה את ישראל וראשיה .
 
נתניהו : " המאבק נגד גולדסטון ייקח שנים "
 ראש הממשלה הודיע כי בפני ישראל עומד מאבק ממושך נגד ההאשמות של האו"ם בדו"ח גולדסטון ,  הטוענות כי ישראל ביצעה פשעי מלחמה .
 
