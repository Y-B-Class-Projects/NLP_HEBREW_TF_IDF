מחדל בכנסת :  פרצה את האבטחה והתקרבה לנתניהו
אלינור בוטביקה ,  רעייתו של שוטר מג"ב שחר בוטביקה שנכלא לאחר שחטף והרג פלסטיני ,  התפרצה לעבר ראש הממשלה ודרשה את שחרור בעלה .  דובר הכנסת : " האירוע ייבדק באופן יסודי "
  ( צילום :  ערוץ 7 ,  עריכה :  יותם בן-דוד ) 
תקרית חמורה בכנסת :  אלינור בוטביקה ,  רעייתו של שוטר משמר הגבול לשעבר שחר בוטביקה ,  שנכלא לפני שנתיים לאחר שהורשע בחטיפה ובהריגה של פלסטיני בחברון ,  פרצה היום  ( רביעי )  את מעגל האבטחה של ראש הממשלה ודרשה בבכי מבנימין נתניהו לשחרר את בעלה ,  על רקע עסקת שליט .  
בוטביקה הגיעה למשכן הכנסת כדי להיפגש עם שרים וחברי כנסת ,  בדרישה שיפעלו לשחרור בעלה ואסירים יהודים אחרים הכלואים על רקע ביטחוני ולאומני .  בוטביקה ביקשה מהשרים ומחברי הכנסת לשחרר אסירים יהודים  " כמו ששחררו מחבלים עם דם על הידיים בעסקת שליט ".  במהלך שהייתה בכנסת התראיינה בוטביקה לכתב ערוץ 7 ,  חזקי עזרא .  במהלך הראיון ,  חלף נתניהו עם פמלייתו ,  בדרך להצבעות במליאת הכנסת .  בוטביקה עברה את חגורת המאבטחים ,  הגיעה עד למרחק קצר מראש הממשלה וזאת מבלי שהמאבטחים יעצרו אותה . " כמו ששחררת מחבלים עם דם על הידיים ",  אמרה בוטביקה בבכי לראש הממשלה , " תשחרר את בעלי .  גם לי מגיע לשמוח ,  אני רוצה אותו בבית ". 
נתניהו המשיך בדרכו ,  אך אחד מדובריו ,  לירן דן ,  נשאר עם בוטביקה כדי לשמוע את טענותיה .  דובר הכנסת יותם יקיר ,  מסר לוואלה !  חדשות בתגובה לתקרית כי  " אירוע בו יש התפרצות מילולית של אזרח כלפי ראש הממשלה במסדרונות הכנסת הוא אירוע משמעותי שייבדק באופן יסודי ".  
בית המשפט המחוזי בירושלים ,  גזר בחודש אפריל 2009 מאסר של שמונה שנים וחצי על שחר בוטביקה .  במקביל גזר אז בית המשפט מאסר של חמש שנים וחצי על דניס אלחזוב ,  ששירת גם הוא במג"ב והיה מעורב בפרשה .  בוטביקה ואלחזוב ושני שוטרים נוספים תקפו את הפלסטיני שנהרג בחברון בשנת 2002 .  
עוד בנושא :
 הדיווח על גזר הדין של שוטר מג"ב לשעבר שחר בוטביקהשרים נוספים קוראים : " לשחרר גם אסירים יהודים"לפני אישור העסקה :  ישי דרש לכלול אסירים יהודים
לפניות לכתב :  pinhas_wolf@walla.co.il

מחדל בכנסת :  פרצה את האבטחה והתקרבה לנתניהו
אלינור בוטביקה ,  רעייתו של שוטר מג"ב שחר בוטביקה שנכלא לאחר שחטף והרג פלסטיני ,  התפרצה לעבר ראש הממשלה ודרשה את שחרור בעלה .  דובר הכנסת : " האירוע ייבדק באופן יסודי "
 
