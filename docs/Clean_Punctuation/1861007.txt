תמונות ילדי זרים יישלחו לנתניהו בניסיון למנוע גירושם
100 ילדי עובדים זרים הלומדים בכיתה א' מועמדים לגירוש על אף החלטת הממשלה כי כל מי שנמצא בתוך מערכת החינוך ישאר בארץ .  תמונות הילדים יישלחו לראש הממשלה בניסיון למנוע הגירוש
 ( צילום :  אבי כהן ,  עריכת וידאו :  יותם בן-דוד ) 
לא רוצים לומר שלום לכיתה א' :  ארגון  " ילדים ישראלים "  השיק היום  ( שבת )  קמפיין חדש למניעת גירושם מהארץ של מאה ילדי עובדים זרים ,  הלומדים בכיתה א' .  בחודש אוגוסט החליטה הממשלה שילדים שעוד לא התחילו את לימודיהם בבית ספר יסודי יגורשו מהארץ .  מאה הילדים הללו ,  שאך לפני חודש לא עמדו בקריטריונים והיו מועמדים לגירוש ,  נמצאים כעת בתוך מערכת החינוך ,  ובכל זאת מועמדים לגירוש .
 עוד בנושא:לראשונה :  בת לעובדת זרה שנולדה ולמדה בארץ תגורשהמאמצים נכשלו :  אופק בת ה-4 תגורש לפיליפיניםשרה נתניהו לילדה המועמדת לגירוש :  אפעל להשאירךצפו :  כך עצרה משטרת ההגירה עובדת זרה ובתה
במסגרת הקמפיין ,  יישלחו בימים הקרובים ללשכת ראש הממשלה מאה מכתבים שכתבו הילדים יחד עם תמונותיהם שצולמו היום ברחוב לווינסקי בתל אביב .  יוזמי הפנייה טוענים כי עמדת שר הפנים אלי ישי ,  בנושא ידועה ולכן אין טעם לפנות אליו ,  בעוד ראש הממשלה בנימין נתניהו ,  יכול למנוע את ההחלטה לגרש את הילדים מהארץ .  הם מקווים כי יצליחו לגייס את תמיכתו של שר החינוך גדעון סער ,  שהביע בעבר את התנגדותו לגירוש ילדי עובדים זרים הנמצאים במערכת החינוך .
 יו"ר הארגון ,  רותם אילן ,  אמרה כי  " כל אזרח במדינה צריך לשאול את עצמו האם הוא רוצה שהילדים האלה ימשיכו ללמוד בכיתה א' או שיישבו מאחורי סורג ובריח ",  בהתכוונה למתקן השהייה בנתב"ג . " מדובר במאה ילדים אשר נולדו ,  גדלו והתחנכו במדינה ומספרם חסר משמעות לעומת כמות המהגרים האדירה ששר הפנים ממשיך להכניס למדינה בשיטת הדלת המסתובבת .  קבלני כוח האדם ממשיכים להתעשר על גבם של העובדים הזרים ,  ואילו הילדים נענשים ",  הוסיפה אילן .
 לפניות לכתב :  bobi1979@walla.com

תמונות ילדי זרים יישלחו לנתניהו בניסיון למנוע גירושם
100 ילדי עובדים זרים הלומדים בכיתה א' מועמדים לגירוש על אף החלטת הממשלה כי כל מי שנמצא בתוך מערכת החינוך ישאר בארץ .  תמונות הילדים יישלחו לראש הממשלה בניסיון למנוע הגירוש

