נתניהו : " אירן תצבור די אורניום תוך שישה חודשים "
 בריאיון לרשת CNN הזהיר ראש הממשלה בנימין נתניהו כי עד אמצע שנת 2013 תחזיק אירן ב-90% מכמות האורניום המועשר הדרושה לפצצה . " קווים אדומים יפחיתו הסיכוי לעימות "
 ראש הממשלה בנימין נתניהו אמר היום  ( ראשון )  כי אירן תהפוך למדינה על סף יכולת גרעינית תוך כחצי שנה .  בראיון לרשת CNN אמר נתניהו כי עד אמצע שנת 2013 ,  בעוד שישה חודשים בערך ,  יהיו בידי אירן 90% מכמות האורניום המועשר הדרושה לפצצה . " השאלה היא איך למנוע מאירן להשלים את תוכנית הגרעין שלה .  הם נעים מהר מאוד להשלמת ההעשרה של כמות האורניום הנחוצה לייצור פצצה .  בעוד כשישה חודשים הם יגיעו למטרה ". 
נתניהו המשיך ואמר כי קו אדום בפני אירן יפחית את הסיכוי לעימות צבאי . " אירן היא מדינה שמכחישה את השואה ומבטיחה לחסל את ישראל .  אנחנו יודעים שהם מתקדמים לעבר השגת נשק גרעיני ,  זה לא משהו שאנחנו משערים .  יש לנו ודאות מוחלטת בכך ".  אנחנו יכולים להציב גבולות ברורים  זו הדרך הטובה ביותר להבטיח פתרונות של שלום .  אם הם ידעו שיש נקודה שלא כדאי להם לעבור אותה בפעילות הגרעינית שלהם  הם לא יחצו אותה .  זה הוכח שוב ושוב במהלך ההיסטוריה ".  
בביטוי פומבי נוסף למחלוקת בין ירושלים ו-וושינגטון ,  הפציר נתניהו בארה"ב להציב קווים אדומים לטהרן ,  אשר חצייתם תוביל את המעצמה החזקה בעולם להפעיל את כוחה הצבאי . " חייבים להציב קווים אדומים עכשיו ,  לפני שיהיה מאוחר מדי ",  אמר נתניהו בראיון אחר ,  שהעניק לרשת NBC .
 בראיון דחה נתניהו אמירות לפיהן אירן תתנהג כפי שהתנהגה ברית המועצות בתקופת המלחמה הקרה . " אני חושב שאירן היא מאוד שונה .  מנהיגיה פועלים בקיצוניות שלא תיאמן ,  המוצבת לפני הצורך שלהם בהישרדות ".   
" מדינות עשו חישובים של עלות ותועלת מאז כניסת הנשק הגרעיני למשחק האסטרטגי אך אני לא הייתי סומך על ההיגיון של טהרן ".  המשיך נתניהו . " זו אותה הקנאות שרואים בהסתערות על שגרירויות ארצות הברית ברחבי העולם בימים האחרונים ",  אמר ראש הממשלה בהתייחסו לגל ההפגנות האלימות בעולם המוסלמי בעקבות הסרט המבזה ,  לדברי המפגינים ,  את הנביא מוחמד . " אתם רוצים שקיצוניים כאלה יחזיקו בנשק גרעיני ?  ".  
על רקע המחלוקות הברורות בין ישראל לארה"ב באשר לסוגיית הטיפול בתוכנית הגרעין של אירן ,  העניק שר ההגנה האמריקאי ,  ליאון פנטה ,  ראיון למגזין האמריקאי  " פוריין פוליסי "  ודחה את קריאתו של ראש הממשלה ,  בנימין נתניהו ,  להציב  " קווים אדומים "  לאירן . " לנשיאי ארצות הברית ולראשי ממשלת ישראל או כל מדינה אחרת אין קווים אדומים שקובעים את החלטותיהם ",  אמר פנטה בראיון .
 לדבריו , " מה שכן יש למנהיגים הן עובדות שמוצגות להם באשר למצבה של מדינה ,  ואז הם שוקלים איזה סוג של פעולה יש לנקוט על מנת להתמודד עם המצב ".  שר ההגנה האמריקאי הוסיף כי  " זה העולם האמיתי .  קווים אדומים הם סוג של טיעונים פוליטיים אשר משתמשים בהם כדי לדחוק אנשים לפינה ".  

נתניהו : " אירן תצבור די אורניום תוך שישה חודשים "
 בריאיון לרשת CNN הזהיר ראש הממשלה בנימין נתניהו כי עד אמצע שנת 2013 תחזיק אירן ב-90% מכמות האורניום המועשר הדרושה לפצצה . " קווים אדומים יפחיתו הסיכוי לעימות "
 
