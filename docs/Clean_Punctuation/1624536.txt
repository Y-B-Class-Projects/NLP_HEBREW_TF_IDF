דיווח :  צרפת תארח ועידת שלום בחודש ינואר
העיתון 'א-שרק אל-אווסט' מדווח שצרפת תארח ועידת שלום בה ישתתפו אבו מאזן ,  מובארק ,  עבדאללה ונתניהו כבר בינואר או בפברואר .  אסד ישתתף אם יקבל ערבויות לנסיגה מהגולן 
" צרפת מתכוונת לארח ועידת שלום במזרח התיכון שכפי הנראה תיערך בחודש ינואר או פברואר "   כך דיווחו הבוקר  ( רביעי )  מקורות צרפתים רשמיים לעיתון 'א-שרק אל-אווסט' הרואה אור בלונדון .  על פי הדיווח ,  בוועידה צפויים להשתתף ראש הממשלה בנימין נתניהו ,  יו"ר הרשות הפלסטינית אבו מאזן ,  נשיא מצרים חוסני מובארק ועבדאללה מלך ירדן .  המקורות הוסיפו עוד כי פריז מתכוונת להזמין גם את נשיא סוריה בשאר אסד .
" אם יתקבלו ערבויות  ( ישראליות  נ.י )  בנוגע לנסיגה מרמת גולן ,  ייתכן ואסד יגיע לוועידה ",  הסבירו המקורות .  יחד עם זאת ,  מקורות אחרים העריכו כי נציגים מסוריה ולבנון לא ישתתפו בוועידה .  המקורות ציינו כי נושא הוועידה עלה בפגישותיו של נשיא צרפת ניקולא סרקוזי עם אסד ,  מובארק ,  עבדאללה ונתניהו .  עוד מסרו כי נושא הוועידה מתואם בין צרפת לרוסיה .
 מקור צרפתי בכיר מסר לעיתון הלבנוני  " א-ספיר "  כי הוועידה צפויה להימשך יום אחד ומטרתה הראשית היא להתניע מחדש את שיחות השלום בין ישראל לפלסטינים . " כולם רוצים להשתתף ",  אמר המקור . " יחד עם זאת הם חוששים שהוועידה תהיה ריקה מתוכן כפי שקרה בפגישת אבו מאזן-נתניהו-אובמה בניו יורק ". 

דיווח :  צרפת תארח ועידת שלום בחודש ינואר
העיתון 'א-שרק אל-אווסט' מדווח שצרפת תארח ועידת שלום בה ישתתפו אבו מאזן ,  מובארק ,  עבדאללה ונתניהו כבר בינואר או בפברואר .  אסד ישתתף אם יקבל ערבויות לנסיגה מהגולן

