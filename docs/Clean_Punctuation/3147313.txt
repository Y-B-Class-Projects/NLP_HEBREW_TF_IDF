הסדר תקדימי :  ישראל הגיעה להבנות עם האו"ם על הסדר מעמד מבקשי מקלט
על פי ההסכם שנחתם עם הנציבות לפליטים ,  כ-16 אלף מבקשי מקלט יעזבו למדינות מערביות ,  ואילו מעמדם של יתר האוכלוסיות המוגנות יוסדר והן יישארו בארץ .  בשל אילוצים משפטיים וקשיים מדיניים מצד המדינות השלישיות - ייעצר הגירוש בכפייה
הממשלה הגיעה להבנות משותפות עם נציבות האו"ם לפליטים באשר לסוגיית מבקשי המקלט בישראל - כך נמסר היום  ( שני )  בהודעה משותפת למשרד הפנים ולמשרד ראש הממשלה .  על פי ההבנות ,  נציבות האו"ם לפליטים תפעל ליציאת אוכלוסיות אלה למדינות מערביות ,  ואילו ישראל תסדיר את מעמד חלק מהאוכלוסיות שיישארו .
 במסגרת ההבנות המשותפות תפעל נציבות האו"ם ,  באמצעות הסדרים עם מדינות מערביות שונות ,  ליציאה מישראל של לפחות 16,250 מהגרים ,  ואילו ישראל תסדיר את מעמדם של אוכלוסיות מוגנות שמרביתן ממילא היו נשארות בישראל .  
הבנות אלו יאפשרו יציאת מספר גדול יותר של מהגרים מישראל מאשר במתווה הקודם ,  וכל זאת בחסות האו"ם והקהילה הבינלאומית .  המתווה מחולק לשלושה שלבים ומתפרש על פני חמש שנים ,  שבסיומן תשתפר באופן משמעותי מציאות החיים בדרום תל אביב ובשכונות .
 עוד בוואלה !  NEWS:שיצעדו למצרים :  האחריות למצוקה בעזה לא עוצרת בישראלתקף שוטרים במסור ופצע זוג קשישים :  אישום נגד המתבצר מחיפההמועמד המוביל לנשיאות מקסיקו :  לא נהיה הפיניאדה של טראמפ 
ההסכם אושר על ידי היועץ המשפטי לממשלה אביחי מנדלבליט ועולה בקנה אחד עם הדין הבינלאומי והפרקטיקה המקובלת .  כמו כן ,  תוקם מנהלת מיוחדת שתעסוק בתכנית לשיקום דרום תל אביב .  בראש המנהלת יעמוד ראש מטה הדיור במשרד האוצר לשעבר אביגדור יצחקי וישולבו בה גם נציגי עיריית תל אביב ונציגי השכונות .  התקציב והמשאבים שנועדו ליישום ואכיפת המתווה הקודם יושקעו בפיתוח ושיקום דרום תל אביב .
 בנוסף ,  במסגרת ההבנות סוכם על ריכוז מאמץ לעודד פריסה גיאוגרפית מאוזנת יותר של מבקשי המקלט שיישארו בישראל ,  תוך הכוונה תעסוקתית ,  הכשרה מקצועית והתאמת מקומות עבודה .  
בהודעה מטעם ראש הממשלה בנימין נתניהו ושר הפנים אריה דרעי נמסר כי לאור העובדה שישראל ונציבות האו"ם לפליטים פועלות בשיתוף פעולה ,  מתייתר הצורך להמשיך במדיניות הוצאה בכפייה למדינות שלישיות בתקופת יישום המתווה החדש .  ראש הממשלה ושר הפנים פעלו לקיום המתווה הקודם ,  אך בשל אילוצים משפטיים וקשיים מדיניים מצד המדינות השלישיות היה צורך להגיע להבנות חדשות ומשופרות שיבטיחו המשך יציאת אלפי מהגרים מישראל ומתן טיפול מקיף לבעיה .  
בשנה האחרונה נערכו הפגנות רבות ,  רובן נגד גירוש מבקשי המקלט מישראל וכליאתם במתקני השהייה .  כ-20 אלף איש הפגינו לפני כשבועיים נגד גירוש מבקשי המקלט בכיכר רבין שבתל אביב .  המפגינים נשאו שלטים וקראו : " זכויות זה לכולם "  ו"אין הבדל בין דם לדם ,  כי כולנו בני אדם ".  העצרת התקיימה בשיתוף פעולה של ארגוני הקהילה הסודאנית והקהילה האריתראית לבין ארגוני תנועת  " עוצרים את הגירוש ",  תנועת  " דרום תל אביב נגד הגירוש ",  ארגון הסיוע א.ס.ף ומוקד הפליטים וארגונים נוספים .  
ראש הממשלה נתניהו בחודש ינואר בשולי הפורום הכלכלי העולמי עם נשיא רואנדה ,  פול קגאמה ,  ודן עמו בהסדר הגירוש המתגבש לפליטים ומסתננים מישראל לאפריקה ,  על רקע הביקורת בישראל ובעולם על ההסדר .  בעניין גירוש הזרים ,  קגאמה הדגיש כי יקבל רק תהליך שעומד בדרישות הדין הבינלאומי ,  זאת בהמשך להסתייגויות שנשמעו בשבועות האחרונים מפי גורמים רשמיים ברואנדה בנוגע להסדר .  לדברי גורמים שנכחו בפגישה ,  נתניהו הסכים עם קגאמה על המחויבות לדרישות המשפט הבינלאומי .
 בסיעת מרצ בירכו על ההסכם ומסרו כי הממשלה  " סוף סוף הפנימה את הצורך לקלוט פליטים .  הציבור הישראלי נלחם על פתרון צודק והגון והיום הוא גם מנצח עם ביטולו של הגירוש ".  לעומת זאת ,  שפי פז ,  ממובילות המאבק לגירוש מבקשי המקלט ,  כינתה את ההסכם  " ביזיון למדינת ישראל ותוצאה ישירה של כישלון מוחלט של מדיניות הממשלה ".  לדבריה , " ההצעה הזו הוגשה לראשי המאבק כעובדה מוגמרת והוצגה כ'ניצחון' תוך ציפייה שאנחנו ניתן לה את ההכשר המיוחל .  תושבי דרום תל אביב ימשיכו את המאבק ". 
 ( עדכון ראשון :  14:27 )  

הסדר תקדימי :  ישראל הגיעה להבנות עם האו"ם על הסדר מעמד מבקשי מקלט
על פי ההסכם שנחתם עם הנציבות לפליטים ,  כ-16 אלף מבקשי מקלט יעזבו למדינות מערביות ,  ואילו מעמדם של יתר האוכלוסיות המוגנות יוסדר והן יישארו בארץ .  בשל אילוצים משפטיים וקשיים מדיניים מצד המדינות השלישיות - ייעצר הגירוש בכפייה

