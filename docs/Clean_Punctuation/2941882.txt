פצוע קשה מאוד בפיגוע ירי בשתי זירות בירושלים ;  המחבלים נורו למוות
שני מחבלים בכלי רכב פתחו באש לעבר אוטובוס בצומת רמות ,  נמלטו מהמקום וירו לעבר שוטרים ברחוב הצנחנים .  גבר בן 57 נפצע ופונה להדסה הר הצופים .  נבדקת האפשרות שנפגע מירי שוטרים .  שוטרים ירו במחבלים ופגעו בהם .  דיווח מאולפן וואלה !  NEWS
- שני מחבלים פתחו באש מכלי רכב לעבר אוטובוס ,  ללא נפגעים .-  המחבלים נמלטו מהזירה והמשטרה פתחה בסריקות לאיתורם .-  שוטרים זיהו את המחבלים באזור שער שכם ושם התפתח קרב יריות ביניהם .  - גבר בן 57 נפצע קשה מאוד ;  נבדקת האפשרות כי הוא נפגע מירי שוטרים .-  שוטרים ירו במחבלים והרגו אותם .
 לאחר יום עקוב מדם אתמול ,  פיגוע ירי אירע הבוקר  ( רביעי )  בשתי זירות בירושלים .  שני מחבלים פתחו באש מכלי רכב לעבר אוטובוס בצומת רמות שבצפון הבירה ,  נמלטו מהמקום וירו לעבר שוטרים בסמוך לשער שכם .  אדם אחד נפצע באורח קשה מאוד .  נבדקת האפשרות שנפגע מירי המשטרה .  שני המחבלים היורים נורו למוות .  
מחקירת האירוע עולה כי המחבלים ירו לעבר האוטובוס ברחוב גולדה מאיר .  איש לא נפגע .  אזרח שהבחין בהמולה עצר את רכבו ,  רץ לעבר האוטובוס וירה לעבר שני החשודים .  כלי הרכב נמלט מהמקום וכוחות הביטחון פתחו בסריקות בניסיון לאתרו .  במהלך הסריקות הבחינו שוטרים בכלי רכב התואם לתיאור כלי הרכב שממנו בוצע הירי ברחוב הצנחנים ,  והעבירו דיווח לצוותים נוספים שהיו פרוסים בהמשך הדרך .  כמה מאות מטרים לאחר מכן הבחין קצין משטרה שהיה בסמוך לשער בכלי הרכב .  המחבלים פתחו בירי לעבר השוטרים ואלה השיבו אש והרגו את המחבלים .  בכלי הרכב נתפסו שני רובים מאולתרים .  
אחד השוטרים שירו למוות במחבלים סיפר כי היה באזור רחוב הצנחנים ,  וקיבל דיווח שהרכב החשוד שממנו נורו יריות לעבר האוטובוס אותר וכי מחבלים מאיימים על שוטרים בנשק . " הבחנתי בחשודים יושבים באוטו ,  הם ניסו לכוון עליי נשק ולירות בי ",  אמר . " הוצאתי אקדח ויריתי ממרחק של חמישה מטרים ופגעתי בשניהם .  הם ניסו להימלט ,  אך הצטרפו אליי ללחימה עוד שוטרים וניטרלנו אותם ".  
יום הדמים - כתבות נוספות :" נורו בראשם ובצווארם ":  סכנה לחיי אחד השוטרים בפיגוע בירושליםהמחבל מיפו : " פלסטיני גאה "  שחזר בסוף השבוע מעלייה לרגל למכההפצוע בפיגוע בפתח תקווה : " חשבתי שאמות ,  הבנתי שאני חייב להיאבק במחבל "  
מפקד מחוז ירושלים במשטרה ,  ניצב יורם הלוי ,  אמר בעקבות האירוע : " הפריסה המבצעית בשטח ,  לצד מיומנות ומקצועיות השוטרים ולוחמי מג"ב ,  הם שהביאו לנטרול המחבלים ומנעו פיגוע גדול יותר .  החתירה למגע של השוטרים בזירות השונות ,  נחישותם ומסירותם למשימה ,  מצילה חיים .  אנו ממשיכים בפריסת הכוחות הרחבה בעיר למען ביטחון התושבים ". 
הפצוע ,  גבר בן 57 ,  נפגע מירי בראשו .  צוות מד"א העניק לו טיפול ראשוני בזירה ופינה אותו לבית החולים הדסה הר הצופים .  משם הוא הועבר להדסה עין כרם ,  כשהוא מורדם ומונשם .  שני המחבלים הם עבד אל-מלכ סאלח אבו חורוב ,  בן 19 ,  ומוחמד ג'מאל אל-כאלותי ,  בן 21 ,  תושב כפר עקב שבמזרח ירושלים .  
פרמדיק מד"א מוחמד עבד אל רחמן סיפר : " ראינו גבר כבן 50 בהכרה מעורפלת .  הוא סבל מפציעה חודרת בפלג גופו העליון .  הענקנו לו טיפול רפואי מציל חיים ופינינו אותו במהירות ,  תוך כדי טיפול ,  שכלל הרדמה והנשמה ,  לבית חולים ,  כשמצבו מוגדר קשה ".  
הלילה כינס ראש הממשלה בנימין נתניהו התייעצות ביטחונית שכללה את שר הביטחון משה יעלון ,  את השר לביטחון הפנים גלעד ארדן ,  את מפכ"ל המשטרה רוני אלשיך ונציגים של צה"ל ושב"כ .  זאת בעקבות הפיגועים אתמול בפתח תקווה ,  בירושלים וביפו .  בתום הדיון נמסר כי הוחלט להתחיל מידית בסגירת פרצות בגדר בעוטף ירושלים ובבניית גדר באזור תרקומיא שממערב לחברון .  
עוד נמסר כי הוחלט לקדם חקיקת בזק להענשת מי שמסייע ומלין שוהים בלתי-חוקיים ,  לסגור ערוצי תקשורת פלסטיניים שעוסקים בהסתה וכן לשלול היתרי עבודה ומסחר בהיקפים גדולים יותר .  זאת בנוסף לפעולות המתבצעות באופן קבוע ,  כמו כתרים וסגרים על כפרים שמהם יצאו מחבלים .  
מפקד מחוז תל אביב במשטרה ,  ניצב משה אדרי ,  התייחס הבוקר במשדר וואלה !  NEWS לפיגוע ביפו אתמול והפציר בתושבים להמשיך בשגרת חייהם . " אנחנו מפעלים את כל הכוחות המבצעיים שלנו כדי לתת את הביטחון לאזרחים ",  אמר אדרי . " אנחנו יודעים לפעול בצורה מקצועית ,  אנחנו ניתן את הבטיחות המקצועית וזו האחריות שלנו .
 אמש קיימו השר ארדן והמפכ"ל הערכת מצב בהשתתפות סגל המשטרה הבכיר .  בהודעה שנמסרה מדוברות המשטרה נאמר כי  " לא מן הנמנע שהביקור של סגן הנשיא האמריקני ג'ו ביידן היווה טריגר כללי לאירועים ספציפיים אלו ,  והמשטרה תתייחס לכך בהיערכות האופרטיבית שלה ,  מעבר לאבטחת הביקור עצמו ".  עוד נמסר : " מניתוח כל פיגועי היום ,  לא מזוהה קשר בין האירועים השונים ומדובר במפגעים בודדים ,  כמאפיין את פיגועי גל הטרור ".  
סגן נשיא ארצות הברית ביידן ,  שנחת אמש בישראל ,  שהה מאות מטרים בלבד מאזור הפיגוע ביפו ,  שבו נרצח תייר אמריקני בן 29 ונפצעו עשרה .  ביידן היה במרכז פרס לשלום בעת שאירע הפיגוע .  הוא עצמו נותר בטוח וכוחות ביטחון נוספים נשלחו למתחם .  
במשטרה אמרו בהודעתם כי בשבועות האחרונים יש רמה קבועה של התרעות לפיגועים ,  המסוכלות בשוטף על ידי גורמי הביטחון . " עם זאת ,  לא היו התרעות קונקרטיות לגבי הפיגועים היום ",  ציינו בהודעה . " לנוכח אירועי היום ,  תתגבר המשטרה את כוחותיה ברחבי הארץ והיא מבקשת מהציבור להמשיך ולגלות ערנות ,  לדווח מיד על אירועים חריגים ולהמשיך בשגרת החיים ". 
בבתי החולים עדיין מאושפזים עשרה פצועים מהפיגועים אמש .  באיכילוב בתל אביב מאושפזים ארבעה פצועים מהפיגוע ביפו .  שלושה מהם במצב בינוני ,  ובהם אישה הרה ,  ותיירת רוסייה במצב קל .  בבית החולים שיבא בתל השומר מטופלים שלושה פצועים מהפיגוע ,  בן זוגה של התיירת הרוסייה שנמצא במצב קשה והועבר אמש מבית החולים וולפסון ,  אחד במצב בינוני ואחד במצב קל .  בבילינסון מאושפז פצוע הפיגוע בפתח תקווה ,  יונתן עזריהאב ,  במצב בינוני .  כמו כן ,  בהדסה עין כרם מטופלים שני השוטרים שנפצעו אתמול בפיגוע בבירה .  מצבם קשה .
 שלושה פיגועים אירעו אתמול בערים שונות בתוך כשעתיים .  ב-16:28 נדקר יונתן עזריהאב בחנות בפתח תקווה בסמוך לשוק העירוני .  הוא נאבק במחבל יחד עם בעל החנות ,  והשניים דקרו אותו למוות .  ב-17:07 התקבל דיווח על פיגוע ירי בירושלים .  מחבל ירה בשני שוטרים ברחוב צלאח א-דין שבשייח ג'ראח ,  ובמהלך המרדף אחריו ירו בו למוות כוחות מג"ב ומשטרה .  כשעה לאחר מכן ,  ב-18:13 הגיע מחבל לנמל יפו ודקר שם שלושה בני אדם .  הוא נמלט לכיוון תל אביב ודקר עוברי אורח נוספים בטיילת חוף  " עלמה ביץ' ",  שם נורה למוות על ידי שוטרים .  
כל המחבלים שביצעו את הפיגועים הם שוהים בלתי-חוקיים . " המשטרה מרכזת מאמץ נרחב נגד שב"חים בשבועות האחרונים וקוראת לכלל הציבור להקפיד על החוק ולא לאפשר לשום אדם שאינו נושא אישור רשמי לשהות בישראל שלא כחוק .  במשטרה מבהירים כי יחמירו מאוד עם מעסיקים ,  מלינים ומסיעים של שב"חים ". 
 ( עדכון ראשון :  23:05 )  

פצוע קשה מאוד בפיגוע ירי בשתי זירות בירושלים ;  המחבלים נורו למוות
שני מחבלים בכלי רכב פתחו באש לעבר אוטובוס בצומת רמות ,  נמלטו מהמקום וירו לעבר שוטרים ברחוב הצנחנים .  גבר בן 57 נפצע ופונה להדסה הר הצופים .  נבדקת האפשרות שנפגע מירי שוטרים .  שוטרים ירו במחבלים ופגעו בהם .  דיווח מאולפן וואלה !  NEWS

