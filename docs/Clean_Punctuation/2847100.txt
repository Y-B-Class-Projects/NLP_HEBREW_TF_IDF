סוגרים פינות לקראת תום פרק הזמן הראשון להרכבת הממשלה
ביום רביעי יסתיימו 28 הימים שניתנו לראש הממשלה להרכיב קואליציה .  נתניהו צפוי לבקש ארכה של 14 ימים ובינתיים מנסה צוות המשא ומתן של הליכוד להגיע לסיכום עקרוני עם הסיעות החרדיות ועם סיעת כולנו .  בישראל ביתנו מבהירים : " לא נחזור אחורה בנושאי הגיור והגיוס "
 ראש הממשלה ,  בנימין נתניהו ,  נפגש אמש  ( שבת )  במעונו עם צוות המשא ומתן של הליכוד .  הפגישה התכנסה לקראת תום פרק הזמן הראשון בן 28 הימים להרכבת ממשלה ,  ביום רביעי הקרוב .  בתום התקופה ,  צפוי ראש הממשלה להיפגש עם הנשיא ,  ראובן ריבלין ,  ולבקש ממנו לקבל ארכה של 14 ימים נוספים להשלמת מלאכת הרכבת הקואליציה .  בית הנשיא העביר ללשכת נתניהו מסרים לפיהם בגלל יום הזיכרון ,  יצטרך ראש הממשלה להקדים ולהגיע לבקש את הארכה כבר ביום שלישי .  
גורמים בליכוד אמרו אמש כי במפלגה יעשו מאמצים להגיע לסיכום עקרוני עד יום שלישי עם הסיעות החרדיות ועם סיעת כולנו על תנאי הכניסה של שלוש המפלגות לקואליציה בראשות נתניהו ,  במגמה להשלים את המגעים במהלך ההארכה בת 14 הימים שצפוי נתניהו לקבל מריבלין .  גורמים ביהדות התורה אישרו אמש בשיחה עם וואלה חדשות כי הצדדים כבר החלו בניסוח ההסכם הקואליציוני . " כעת עובדים על הניסוחים ועל הפינישים האחרונים ,  זה ייקח כמה ימים ",  אמרו במפלגה .  
ממשלת נתניהו הרביעית - סיקור מיוחד:המו"מ הקואליציוני :  התקדמות במגעים עם בנט ועם ליברמןנתניהו הציע לבנט פיצוי תמורת ויתור על תיק הדתות"בנט היה צריך להביא יותר מנדטים כדי לקבל את החוץ או את הביטחון "  
מחלוקת של הרגע האחרון צצה בין שתי הסיעות החרדיות ,  ש"ס ויהדות התורה ,  לאחר שבסיעת ש"ס דרשו לקבל את תפקיד סגן יו"ר הכנסת עבור חבר הכנסת יצחק וקנין ,  תפקיד שאותו מילא בעבר .  אלא שבליכוד הבהירו לצוות המשא ומתן של ש"ס כי מספר המנדטים הנמוך שקיבלה המפלגה  ( 7 )  אינו מצדיק את העברת התפקיד לידיהם ,  וכי הם יסכימו לאפשר לוקנין לכהן בתפקיד ברוטציה יחד עם נציג מיהדות התורה .
 במקביל ,  הבהיר אתמול יו"ר ישראל ביתנו ,  אביגדור ליברמן ,  לנתניהו כי לא יסכים לפשרות בחוקי הגיור והגיוס אשר עברו בכנסת הקודמת וכעת צפויים לעבור שינוי לבקשת ש"ס ויהדות התורה .  גורמים בישראל ביתנו אמרו אמש לוואלה חדשות כי המפלגה ממתינה לקבל מצוות המשא ומתן של הליכוד את טיוטות הסכמי המשא ומתן עם הסיעות החרדיות כדי לראות את הנוסחים הקשורים בחוקים אלה ,  בטרם יחליטו אם להצטרף לממשלה . " לא נסכים לחזור אחורה בנושאי הגיור והגיוס ",  אמרו במפלגה .
  ( עדכון ראשון :  23:30 ) 
לפניות לכתב עמרי נחמיאס :  omri_n@walla.net.il 

סוגרים פינות לקראת תום פרק הזמן הראשון להרכבת הממשלה
ביום רביעי יסתיימו 28 הימים שניתנו לראש הממשלה להרכיב קואליציה .  נתניהו צפוי לבקש ארכה של 14 ימים ובינתיים מנסה צוות המשא ומתן של הליכוד להגיע לסיכום עקרוני עם הסיעות החרדיות ועם סיעת כולנו .  בישראל ביתנו מבהירים : " לא נחזור אחורה בנושאי הגיור והגיוס "
 
