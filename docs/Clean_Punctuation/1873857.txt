 " 2,000 הדירות - באפרת ,  מעלה אדומים והר חומה "
 בלשכת ראש הממשלה פירטו היכן ייבנו יחידות הדיור שהוכרז על האצת בנייתן כתגובה לקבלת הרשות הפלסטינית לאונסק"ו .  גורמים הביעו זעם על הגינויים בעולם : " את הטילים לא גינו כל כך מהר "
 2,000 יחידות הדיור החדשות שאת בנייתן הורה ראש הממשלה בנימין נתניהו להאיץ ייבנו בשכונות הר חומה ורמות בירושלים ,  בעיר אפרת שבגוש עציון ,  ובמעלה אדומים .  למרות גינויי הקהילה הבינלאומית להחלטה הישראלית לקדם בנייה בגושי ההתנחלויות ,  הבהירו אמש  ( רביעי )  בלשכת ראש הממשלה כי מדובר בהאצה של 2,000 יחידות דיור חדשות ,  הנוספות לבנייה שנמצאת כבר בתהליכים .  נתניהו עצמו הדגיש כי ההחלטה על האצת הבנייה אינה  " ענישה ,  אלא כזכות יסוד של עמנו לבנות את בירתו הנצחית ",  אך תגובות הקהילה הבינלאומית לא קיבלו זאת בהבנה רבה כל כך .  לגינוי הבריטי והגרמני נוספו הערב הודעות של מזכ"ל האו"ם באן קי מון ,  שהביע  " דאגה עמוקה "  מהאצת הבנייה בגושי ההתנחלויות ,  וגם בארצות הברית הביעו אכזבה עמוקה מהמהלך . " הצעדים הללו אינם מסייעים ,  ואיננו רואים אותם כתורמים ליצירת האווירה הנדרשת להתקדמות במשא ומתן ",  אמרה דוברת משרד החוץ האמריקאי בתדרוך לעיתונאים . " כשישראל ביקשה מהקהילה הבינלאומית לגנות את ירי הטילים לא ראינו תגובות כל כך מהירות ",  אמר אתמול בערב גורם בירושלים , " זה מעיד על מעמדנו הבינלאומי ,  שנמצא בשפל המדרגה .  כנראה שהנציגויות הזרות לא ממהרות לדווח על המצב הביטחוני בדרום ואם כן ,  זה לא עולה לרמה בכירה מספיק ". 
האצת בניית יחידות הדיור הוכרזה ביום שלישי ,  בתום ישיבת השמינייה בה נדונה תגובת ישראל לקבלת הרשות הפלסטינית כחברה מלאה באונסק"ו .  השרים החליטו על האצת בנייה של כ-2,000 יחידות דיור ,  באזורים שבכל הסדר עתידי יישארו בידי ישראל .  כמו כן הוחלט להמשיך ולדון בנושא בכינוסים נוספים .  בנוסף ,  החליטו שרי השמינייה להשהות למשך חודש את העברת כספי המסים לרשות הפלסטינית ,  עד לדיון הבא בפורום השרים המצומצם .  
עוד בנושא"אכזבה קשה "  בארה"ב בגלל האצת הבנייה בגדההאצת הבנייה :  הפלסטינים זועמים ,  ביש"ע מברכיםתגובת ישראל לקבלת הרשות לאונסק"ו :  האצת הבנייההרשות התקבלה לאונסק"ו ,  ליברמן :  לנתק הקשר עמה
לפניות לכתבת :  tal_sh@walla.net.il 

" 2,000 הדירות - באפרת ,  מעלה אדומים והר חומה "
 בלשכת ראש הממשלה פירטו היכן ייבנו יחידות הדיור שהוכרז על האצת בנייתן כתגובה לקבלת הרשות הפלסטינית לאונסק"ו .  גורמים הביעו זעם על הגינויים בעולם : " את הטילים לא גינו כל כך מהר "
 
