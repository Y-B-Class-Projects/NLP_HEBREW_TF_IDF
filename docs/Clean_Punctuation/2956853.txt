ישראל דחתה את היוזמה הצרפתית : " מרחיקה את הפלסטינים ממו"מ ישיר "
 על פי הודעה רשמית של משרד ראש הממשלה ,  היוזמה לחידוש המשא ומתן עם הפלסטינים במסגרת ועידה בהשתתפות מדינות רבות נדחתה באופן רשמי . " ישראל דבקה בעמדה כי משא ומתן ישיר הוא הדרך הטובה ביותר לפתרון הסכסוך ",  נמסר
 ( הפלסטינים בירכו על היוזמה הצרפתית שנדחתה בישראל : " לא להתפשר ")  
ישראל דחתה היום  ( חמישי )  באופן רשמי את היוזמה הצרפתית לחידוש המשא ומתן עם הפלסטינים ,  שבמרכזה כינוס ועידה בהשתתפות מדינות רבות כדי לדון במציאת פתרון לסכסוך .  בהודעה מטעם משרד ראש הממשלה בנימין נתניהו נמסר כי ישראל דבקה בעמדה כי משא ומתן ישיר הוא הדרך הטובה ביותר לפתרון הסכסוך ,  וכי ירושלים מוכנה לשבת מיידית לשולחן המשא ומתן .  עוד נמסר כי  " כל יוזמה מדינית אחרת מרחיקה את הפלסטינים משולחן המשא ומתן הישיר ". 
התגובה הישראלית מביעה ביקורת על הממד הבינלאומי של היוזמה ,  הואיל והצרפתים פועלים בנושא זה בתיאום הדוק עם מדינות ערב ,  בדגש על מצרים .  למעשה ,  טענת ישראל היא כי היא אינה מאמינה בגישה זו ,  וכי היא מעדיפה משא ומתן ישיר עם הפלסטינים .  זאת ,  על אף שכל הסבבים הקודמים של משא ומתן ישיר בין הצדדים הסתיימו בכישלון .  
לקריאה נוספת:נתניהו בברלין :  היוזמה הצרפתית לכינוס ועידת שלום תמוההדני דנון על היוזמה הצרפתית : " לא מנהלים מו"מ עם אקדח לרקה"נתניהו על היוזמה הצרפתית : " מהווה תמריץ לפלסטינים לא להתפשר "  
צרפת מתכננת להמשיך לקדם את היוזמה ,  כאשר בסוף חודש מאי צפויים להתכנס בפריז עשרות שרי חוץ של מדינות מובילות ,  כולל מדינות ערב ,  לדיון במתווה אפשרי לפתרון הסכסוך .  צרפת צפויה לדבוק בנוסחאות המוכרות של  " מתווה קלינטון "  ושל נאום נשיא ארצות הברית ברק אובמה מ-2011 ,  לפיהן הגבול בין ישראל למדינה הפלסטינית יתבסס על גבולות 1967 עם חילופי שטחים שיאפשרו לישראל לספח את גושי ההתנחלויות הגדולים בגדה המערבית .  עדיין לא ברור מה בדיוק תכלול היוזמה בנושאים רגישים יותר ,  כגון ירושלים והפליטים .  
בחודש פברואר האחרון התייחס נתניהו ליוזמה במהלך מסיבת עיתונאים בברלין יחד עם קנצלרית גרמניה אנגלה מרקל ,  וכינה אותה  " תמוהה ".  לדבריו , " היוזמה הצרפתית כפי שהיא פורסמה היא תמוהה .  היא אומרת :  אנחנו נקיים ועידה בינלאומית ,  אבל אם היא לא תצליח אנחנו כבר קובעים מראש מה התוצאה - נכיר במדינה פלסטינית ".  הוא הוסיף כי  " זה לא משנה אם המדינה הזאת יכולה להפוך לעוד דיקטטורה איסלאמית ,  אחת מיני רבות שיש במזרח התיכון ;  זה לא משנה אם היא לא תתחייב באמת לסיים את הסכסוך ולהכיר במדינת היהודים ;  זה לא משנה אם לא יהיו בה סידורי ביטחון שימנעו את תפיסת השטח שישראל אמורה לפנות על ידי 'המדינה האיסלאמית'  ( דאעש )  או על ידי חמאס או על ידי שניהם  זה לא משנה .  רק נקבע שיש מדינה ,  בלי שום התניות של הכרה ,  של ביטחון וכולי ".  

ישראל דחתה את היוזמה הצרפתית : " מרחיקה את הפלסטינים ממו"מ ישיר "
 על פי הודעה רשמית של משרד ראש הממשלה ,  היוזמה לחידוש המשא ומתן עם הפלסטינים במסגרת ועידה בהשתתפות מדינות רבות נדחתה באופן רשמי . " ישראל דבקה בעמדה כי משא ומתן ישיר הוא הדרך הטובה ביותר לפתרון הסכסוך ",  נמסר

