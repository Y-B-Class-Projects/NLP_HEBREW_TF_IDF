המנהיגים וההיסטוריה :  על שינויים ואחריות
שאלתם פעם את עצמכם מדוע כמעט כל ראשי הממשלה שלנו איכזבו את ציפיות תומכיהם ?  
ניתן להטיל בראש ממשלה אחד פגמים של אופי ,  בשני של יציבות ,  בשלישי של עמידה מול לחצים וכן הלאה .  אבל האם ניתן לומר זאת על כולם ?  הרי כמעט כל הנבחרים לעמוד בראש הפירמידה נהגו אחרת מכפי שהתחייבו ,  מכפי שנאמו ,  מכפי שנשבעו .  בין ההתחייבויות הפוליטיות שעלו לאוויר בעשורים האחרונים נשמעו הבטחות חדות וברורות : " ירושלים לא תחולק ",   " אף שעל ",   " לעולם לא תקום מדינה פלשתינית ",   " לא נקיים ממשלה עם חרדים "  ועוד .  כל ההבטחות נמוגו כשהדוברים הגיעו לעמדת אחריות .
 בנימין נתניהו מתקרב עתה לאותו צומת שבו עמדו קודמיו .  גם הוא ,  שנבחר לעמוד בראש הממשלה שלנו ,  חווה עתה את שחוו קודמיו .  לא נכון לומר כפי שיש האומרים כי  " פעם היו מנהיגים גדולים שעומדים על עקרונותיהם ועכשיו אין ".  כי אם כך איך נסביר את חזיון התעתועים של הגדול מכולם ,  דוד בן ? גוריון ,  אשר לאחר הניצחון במבצע סיני דיבר על מלכות ישראל השלישית ומקץ יום אחד חזר בו מעמדתו זו וצידד בפינוי מוחלט של חצי האי סיני ?  מה קרה לו לאותו מנהיג נחרץ ואמיץ ?  הוא הבין שדברי הבל ושטות יצאו מפיו וכי ישראל לא תוכל לעכל את סיני מול עמדת המעצמות ודעת הקהל העולמית .
 גם מנחם בגין היה ראש ממשלה נערץ על רבים .  והנה לא נקפו חודשים מאז נבחר והוא הסכים לנסיגה מכל סיני ,  על אוצרות הנפט ,  המרחב האסטרטגי לחיל האוויר וההתיישבות שקמה שם .  בגין נסוג תמורת שלום עם מצרים לאחר שהבין כי תוכל לנפנף בכל מטבע לשון בהיותך באופוזיציה אבל בשלטון אתה מתפקד כאחראי לאינטרסים האמיתיים של המדינה .  נקל לשער מה היתה עמדת בגין לו נבחר שמעון פרס לראשות הממשלה והוא היה מביא לאישור הכנסת את הנסיגה הכוללת ,  אבל כראש הממשלה היתה לו אחריות אחרת .  וגם יצחק רבין לא פילל להכרה באש"ף ולא תיכנן לקדם מהלך נחשוני ומסובך כהסכם אוסלו כשעלה לשלטון ב ? 1992 .  הוא הגיע להחלטה בהיסוס רב ,  אבל השקפתו לגבי הטווח הארוך שיכנעה אותו כי ההזדמנות להגיע להסדר עם העם הפלשתיני חשובה מכל הכרזת עבר .  בדומה לכך גם אהוד ברק הגיע לקמפ דיוויד בלי שחשב על ויתורים בעוצמה שהציע .  אבל גם הוא הפנים שכמנהיג עליו לעשות את הדבר הנכון למרות ההתנגדות הקולנית .  ואריק שרון ?  מחולל ההתנחלויות ,  נץ שבניצים ,  מחשק שבמחשקים ,  מחל על עמדותיו ופינה בחוזק יד מתנחלים מבתיהם ,  גם ברצועת עזה וגם בגדה המערבית .
 לעומתם ,  אהוד אולמרט לא חולל מפנה בשטח .  אבל הוא ,  שבא מבית רוויזיוניסטי ולחם בכל ממשלות העבודה בעבר ,  הפנים את המציאות המדינית ,  ראה נכוחה את האינטרסים האמיתיים של ישראל ושינה עמדותיו .
 עכשיו מגיע שטר הפירעון של בנימין נתניהו .  גם בתקופת כהונתו הראשונה עשה את הסכם חברון עם ערפאת בתיווך הנשיא קלינטון .  ואילו לפני פחות משנתיים הסכים פומבית לרעיון  " הפיגולים "  של שתי מדינות לשני עמים .  בסוגיית ההקפאה והיחסים עם ארה"ב נתניהו נקרע בין עמדות הימין הלאומני ? דתי לבין האינטרס האמיתי של מדינת ישראל .  הוא יודע שהסכם קודם להתנחלות ולעמדות האנכרוניסטיות של מועצת יש"ע ,  וכי האינטרס של המדינה קודם לעמדותיו של יולי אדלשטיין .  לכן עליו להכריע וכיוון הכרעתו האסטרטגית ברור מתמיד .
" דברים שרואים מכאן לא רואים משם "?  ההיסטוריה הקצרה של ראשי ממשלותינו מוכיחה אמירה זו מעל לכל ספק .
 
המנהיגים וההיסטוריה :  על שינויים ואחריות
nan
