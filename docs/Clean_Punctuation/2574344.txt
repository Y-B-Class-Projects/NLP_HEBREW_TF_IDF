נתניהו שוקל להגדיל את הרשימה הארצית בליכוד
החשש שמספר חברי כנסת לא יצליחו להתברג שוב ברשימת הליכוד לכנסת הבאה ,  הביא את ראש הממשלה לשקול להוסיף שני מקומות לרשימה הארצית .  אחת האפשרויות :  ביטול השיריון לעולה
ראש הממשלה ,  בנימין נתניהו ,  שוקל להגדיל את הרשימה הארצית של הליכוד בשני מקומות ,  כך נודע לוואלה !  חדשות .  נכון להיום ,  חוקת הליכוד קובעת כי הרשימה הארצית תהיה עד המקום ה-19 ,  מקום 20 ישוריין לאישה ,  מקום 21 ישוריין לעולה .  ממקום 22 ואילך ,  המקומות משוריינים למחוזות ,  עליהם חברי כנסת ותיקים לא יכולים להתמודד .
 לקראת הבחירות :  אילו מפלגות מוכנות ואילו לא ? 
כעת ,  שוקל נתניהו לבטל את משבצת העולה ולהוסיף מקום נוסף ברשימה הארצית .  הפריימריז בליכוד ייערכו כנראה סביב 13 בנובמבר ,  ו-119,000 מתפקדי ליכוד יהיו רשאים להצביע בבחירות שיהיו ממוחשבות ,  למרות התקלה שאירעה בפריימריז הקודמים בשנת 2008 .
 לנתניהו נוצרה בעיה :  הדבר האחרון שהוא צריך זה חברי כנסת שלא יתברגו במקומות ריאליים ,  יהיו ממורמרים ,  ולא יסייעו בקמפיין המפלגה לבחירות .  מצד שני ,  חברי כנסת מכהנים רשאים להתמודד רק ברשימה הארצית ,  מה שיוצר מצב שמתוך 27 חברי כנסת המכהנים היום ,  שבעה לא יהיו בכנסת הבאה ,  וזאת עוד לפני שכוללים את הכוכבים החדשים-ישנים ,  צחי הנגבי ואבי דיכטר ,  שעשויים לדחוק את חברי הכנסת האחרים עוד יותר .  
בתקופה האחרונה הועלו מספר אפשרויות לפתרון הבעיה .  אחת מהן היתה לאפשר לחברי הכנסת זאב אלקין ואללי אדמסו להתמודד במשבצת העולים ,  במקומות 21 ו-28 ברשימה .  אלא שאלקין הודיע שבכל מקרה בכוונתו להתמודד ברשימה הארצית ,  ולכן כעת נשקלת האפשרות לבטל לחלוטין את השריון לעולה במקום ה-21 ,  ולאפשר את ההתמודדות הארצית עד שם .  בקרב חברי הסיעה שאינם שרים היתה דרישה להגדיל את הרשימה הארצית עוד יותר ,  אך השרים התנגדו לכך .  יש להם אינטרס לשמר את עצמם במעלה הרשימה ושהאחרים יוחלפו .  הם דרשו מנתניהו לא להגדיל את הרשימה הארצית ,  ולכן הוא בוחן את האפשרות לבצע שינויים קלים בלבד .  
בתוך כך ,  מי שיתמודד על מקום ברשימת הליכוד הוא יו"ר הוועדה המייעצת לשר האוצר ,  ד"ר אבי שמחון ,  שהודיע היום לשר האוצר ,  יובל שטייניץ ,  על סיום תפקידו .  זאת ,  כאמור ,  בשל כוונתו להתמודד לרשימת הליכוד לכנסת ,  כפי שפורסם לראשונה בוואלה !  חדשות .
 בחירות 2013 - סיקור מיוחדפרס נפגש עם נתניהו : " הכרעות גדולות בשנים הבאות "" בורסת השמות "  בעבודה :  שפיר ,  רוזנטל ,  וילנאי ויונההרשימה של יאיר לפיד :  רב ,  דוקטור ,  עיתונאי וראש עיר
לפניות לכתב :  pinhas_wolf@walla.co.il 

נתניהו שוקל להגדיל את הרשימה הארצית בליכוד
החשש שמספר חברי כנסת לא יצליחו להתברג שוב ברשימת הליכוד לכנסת הבאה ,  הביא את ראש הממשלה לשקול להוסיף שני מקומות לרשימה הארצית .  אחת האפשרויות :  ביטול השיריון לעולה

