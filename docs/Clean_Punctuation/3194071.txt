נתניהו : " ישראל תפעל בעוצמה רבה נגד המתקפה נגדה "
 ראש הממשלה ביקר בעוטף עזה על רקע ירי הרקטות לעבר ישראל ואמר כי ישראל רואה בחומרה את ההתקפות עליה  " בכל מקום "  ותפעל נגדן .  ריבלין נפגש עם שליח האו"ם ,  שאמר : " מקווה שמאמצי הרגיעה יישאו פרי ".  בערב יתכנס הקבינט לדיון במצב
על רקע ההסלמה במצב הביטחוני ,  איים היום  ( רביעי )  ראש הממשלה בנימין נתניהו לפעול בעוצמה רבה נגד ההתקפות מרצועת עזה . " ישראל רואה בחומרה רבה את ההתקפות עליה בגדר ,  על עוטף עזה ,  על באר שבע ובכל מקום ",  אמר נתניהו ,  שקיים הערכת מצב באוגדת עזה . " אמרתי בפתח ישיבת הממשלה השבוע שאם ההתקפות לא ייפסקו - אנחנו נפסיק אותן .  ואני רוצה לומר לכם היום - ישראל תפעל בעוצמה רבה ". 
הקבינט המדיני-ביטחוני יתכנס היום בשעה 19:00 כדי לדון במתיחות ברצועה ,  שהסלימה הלילה מחדש לאחר שרקטות נורו לשטח ישראל .  אחת מהן ,  ששוגרה לעבר הים ,  נפלה אל מול חופי גוש דן .  רקטה נוספת פגעה בבית מגורים בבאר שבע .  בני המשפחה ,  שלקו בחרדה בלבד ,  ניצלו רגעים בודדים אחרי שהאם משכה את בניה איתה אל המרחב המוגן .  
בתגובה לירי הרקטות יצא צה"ל לסבב תקיפות ברחבי רצועת עזה ,  שבמהלכן הותקפו כ-20 מטרות טרור - בהן מנהרות טרור ,  שורה של בסיסים צבאיים ,  מפעלי ייצור של רקטות ,  פיר של מנהרה ימית .  אחת התקיפות כוונה אל מחבלים ששיגרו רקטות לעבר ישראל וגרמו להפעלת אזעקת  " צבע אדום "  במועצה האזורית חוף אשקלון .  בעקבות האירועים הורה שר הביטחון אביגדור ליברמן על סגירת המעברים ארז וכרם שלום ועל צמצום מרחב הדיג ברצועה .
 שליח האו"ם למזרח התיכון ,  ניקולאי מלדנוב ,  נפגש היום עם נשיא המדינה ראובן ריבלין וייחל להצלחת מאמצי הרגיעה . " ב-48 שעות הקרובות אנחנו מקווים שהמאמץ להרגעה יישא פרי ונוכל לראות זאת בשטח ,  ולמנוע הסלמה למען האינטרס של השכנת שלום בין ישראלים לפלסטינים ולמען האזור כולו ",  אמר מלדנוב . " כעת הזמן למעשים ולא למילים .  עלינו לראות פעולות הרגעה ברורות של כל הצדדים ,  אחרת התוצאה תהיה הרת אסון עבור כולם ".  
ריבלין אמר למלדנוב בפגישתם כי  " מדינת ישראל לא תעמוד מנגד בזמן שאזרחיה מצויים תחת מתקפה ,  ואת זאת על העולם לדעת .  אנחנו נגיב ,  ובעוצמה הנדרשת ,  עד אשר השקט יושב .  כל עוד חמאס שולט ברצועה הוא הנושא באחריות לכל מתקפה כנגד ישראל ".  

נתניהו : " ישראל תפעל בעוצמה רבה נגד המתקפה נגדה "
 ראש הממשלה ביקר בעוטף עזה על רקע ירי הרקטות לעבר ישראל ואמר כי ישראל רואה בחומרה את ההתקפות עליה  " בכל מקום "  ותפעל נגדן .  ריבלין נפגש עם שליח האו"ם ,  שאמר : " מקווה שמאמצי הרגיעה יישאו פרי ".  בערב יתכנס הקבינט לדיון במצב

