ועידת הגליל התשיעית שמה את הצעירים בקדמת הבמה
השר לפיתוח הפריפריה ,  הנגב והגליל ושר הפנים ,  אריה דרעי : " אין סיבה שצעיר בחי בגליל לא יקבל את אותם השירותים שמקבל צעיר במרכז והמדינה ממשיכה לצמצם פערים .  החוסן החברתי של הגליל והצעירים שחיים בו ,  הוא זה שמייצר את החוסן הלאומי "
 ועידת הגליל ה-9 שנערכה לאחרונה הציבה את דור העתיד של המנהיגות הצעירה בגליל בקדמת הבמה .  הוועידה התקיימה בראשות השר לפיתוח הפריפריה ,  הנגב והגליל ,  אריה דרעי ,  ובמעמד ראש ממשלת ישראל בנימין נתניהו ,  מנכ"ל המשרד לפיתוח הפריפריה הנגב והגליל ,  אריאל משעל ,  מנכ"ל הרשות לפיתוח הגליל ,  שלומי אטיאס ,  אלוף פיקוד העורף תמיר ידעי ,  פעילים חברתיים בצפון ,  אנשי תקשורת ,  מנכ"ל משרד הפנים ,  ראשי רשויות ובכירים רבים אחרים ומאות אנשים שהגיעו לעסוק בדבר אחד :  הגליל .
 ראש הממשלה בנימין נתניהו הצהיר בוועידה כי בשנה הקרובה הממשלה תשקיע מיליארדים בתוכנית מיוחדת למיגון יישובי הצפון .  ראש הממשלה דיבר על צמצום הפערים בכל התחומים בתחבורה ,  בתעסוקה ובבריאות וציין כי תבוטל הפריפריה והגליל יהיה מרכז הארץ . " השקנו את תכנית הצפון ואנחנו מחויבים אליה בתקצוב של 15 מיליארד ש"ח .  לפני כמה שבועות השקנו תכנית לחיזוק יישובים סמוכי גדר ונעצים את הפעילות לקידום המיעוטים בצפון ובכלל .  חנכנו את מסילת העמק .  אין יותר 'אני הולך לבית שאן' ,  עכשיו נוסעים ברכבת עם מזגן .  זאת אמירה עצומה .  זמן הנסיעה מהמרכז לצפון מתקצר ומקדם את איכות החיים ושוויון ההזדמנויות .  זה עולם חדש ".  
השר לפיתוח הפריפריה ,  הנגב והגליל ושר הפנים ,  אריה מכלוף דרעי : " הגליל הוא מנוע הצמיחה של הצפון ,  החוסן החברתי של התושבים ,  בדגש על הצעירים שחיים בו ,  הוא זה שמייצר את החוסן הלאומי .  אין סיבה שצעיר בחי בגליל לא יקבל את אותם השירותים של צעיר שחי במרכז והמדינה באמצעות המשרד לפיתוח הפריפריה הנגב והגליל פועלת באופן מתמיד לצמצום הפערים בין הפריפריה למרכז במטרה להעניק שיוויון הזדמנויות לתושבים ולצעירים שחיים בגליל כי בעקבות שיווין ההזדמנויות צומחת מנהיגות מקומית חזקה בגליל המהווה את החוסן הלאומי . 
" פיתוח מנהיגות מקומית צעירה בגליל היא קריטית לא רק עבור האזור ,  אלא עבור המדינה כולה המטרה היא להצמיח מנהיגות חברתית שתייצר את דור המנהיגים הבא מתוך השכונות והערים .  יכולתי לפתוח את הועידה בנאום ,  אבל בחרנו לשים גם היום את דור העתיד של המנהיגות הצעירה בקדמת הבמה ",  אמר מנכ"ל המשרד לפיתוח הפריפריה הנגב והגליל אריאל משעל ,  שניהל דיון בנושא  " גליל 2048 ",  שעסק בנושאי חיזוק תחום הרפואה בגליל ,  ומשיכת ההון אנושי הצעיר לגליל ,  צמצום הפערים מול המרכז והענקת שוויון הזדמנויות מלא לתושבים ובעיקר לבני הנוער והצעירים בהשתתפות צעירים מובילים בגליל . 
" במסגרת תכנית הצפון ,  המדינה וכל משרדי הממשלה לקחו על עצמם להוביל באופן אסטרטגי את פיתוח הצפון בהיבטים רבים ",  אמר משעל . " ההייטק נעצר ביקנעם ואת זה אנחנו רוצים לשנות ואנחנו פותחים האבים ,  15 מתחמי עבודה חדשים לצעירים בצפון .  בנוסף הוצאנו קול קורא למיזמים כלכליים לרשויות .  המשרד לפיתוח הפריפריה הנגב והגליל פועל באופן מתמיד לצמצום הפערים וליצירת שיויון הזדמנויות שמחזק ומצמיח מנהיגות מקומית ומקים מרכזי מצוינות עבור בני הנוער ומרכזי צעירים עבור התושבים והמשפחות ". 
מנכ"ל הרשות לפיתוח הגליל אטיאס סיפר שבשנתיים האחרונות ,  לאחר שנים רבות של הגירה שלילית ,  נרשמה הגירה חיובית לגליל .  בועידה דנו על מוכנות של הצפון לעימות צבאי נוסף ובתוך ניתנה סקירה על ידי מפקד פיקוד העורף האלוף תמיר ידעי ,  בנושא צבא וחברה לנוכח עימות צבאי אפשרי .  אלוף פיקוד העורף תמיר ידעי אמר שלפי הערכתו לא תהיה מלחמה בין ישראל לאיראן וסוריה בעתיד הנראה לעין .
 גיא ורון ,  כתב הצפון של ערוץ 2 ושל גלי צה"ל ניהל שיח בנושא  " האם הצפון ערוך לעימות צבאי נוסף "?  בהשתתפות מנכ"לית קרן רש"י מיכל כהן ,  חיים אוחיון ,  יזם הפועל בגליל ובגולן בתחום המלונאות התעשייה והנדל"ן ,  תא"ל במי"ל בצלאל טרייבר ראש רח"ל לשעבר ,  ד"ר מסעד ברהום מנהל המרכז הרפואי לגליל ועדי חשמונאי כתבת הצפון של ישראל היום .  
אחד הילדים האלה עוד יזכה בפרס נובל או יגיע להנהגת המדינה
התכניות החדשניות ששמות את הגליל במרכז מפת הרפואה הישראלית 

ועידת הגליל התשיעית שמה את הצעירים בקדמת הבמה
השר לפיתוח הפריפריה ,  הנגב והגליל ושר הפנים ,  אריה דרעי : " אין סיבה שצעיר בחי בגליל לא יקבל את אותם השירותים שמקבל צעיר במרכז והמדינה ממשיכה לצמצם פערים .  החוסן החברתי של הגליל והצעירים שחיים בו ,  הוא זה שמייצר את החוסן הלאומי "
 
