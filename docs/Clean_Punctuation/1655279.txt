קלינטון דרשה הרבה יותר
במכתבו של בנימין נתניהו להילארי קלינטון אין הבעת נכונות לוותר על הבנייה בירושלים רבתי .  הוא כולל סיכום של כל האירועים שהתרחשו בעת הפקדת התוכנית לבניית 1,600 יחידות הדיור ברמת שלמה ,  תוך ציון כי הצעד התבצע כחלק משגרת עבודה של פקידים ,  ולא במודעותם של ראש הממשלה או השר אלי ישי .  לא יותר .  ייתכן שבפועל הבנייה תהיה איטית יותר ,  אבל לא בעיקרון .  בכל ירושלים ,  לא רק ברמת שלמה .
 יש בין דפיו נכונות למחוות כלפי אבו מאזן והפלשתינים בכלל .  מול רצועת עזה ,  למשל .  גם מחוות נוספות .  אך ישראל דבקה במה שסוכם בין ארה"ב לבינה - ושלא על דעת הליגה הערבית - כי שיחות הקירבה הן רק מסדרון אל המשא ומתן הישיר ,  ולא חלופה לו .
 ישראל מעדיפה משא ומתן לכינון פלשתין  " מלמטה למעלה ".  אם לאו ,  כי אז לפי העקרונות  " הנחוצים "  שהציב נתניהו בנאום בר ? אילן  ( הכרה בישראל כמדינה יהודית ,  ויתור על זכות השיבה לתחומי הקו הירוק )  - כל זה במשא ומתן ישיר .
 במכתב נתניהו לקלינטון נכללות מחוות לפלסטינים .  חלק מהן ממילא תוכננו לרגל ביקורו של מזכ"ל האו"ם באן קי מון בארץ .  בסופו של דבר ,  קלינטון קיבלה את מכתב נתניהו כבסיס לחידוש שיחות הקירבה גם מפני שהאמריקנים הבינו כי טיפסו על עץ גבוה מדי ,  ובדיפלומטיה חובבנית מדי ,  בעקבות  " התקלה החמורה "  בעת ביקורו של ג'ו ביידן שראש הממשלה התנצל עליה .  הם חיפשו דרך לחזור לנתיב ההידברות באמצעות שליח .
 בנקודה זו חשוב לדעת כי שורת התביעות שהציגה קלינטון לנתניהו היתה קשה פי כמה ממה שמוסכם עליו עכשיו ביניהם .  במקור היא הרחיקה לכת בדרישותיה ,  והוא בעצה אחת עם שריו דחה את רובן והסכים לוויתורים חלקיים .  היות שהאמריקנים הם אלה אשר פירסמו את תביעותיהם - הם גם אלה שהשמיטו את החריפות שבהן ,  אותן דרישות שעליהן ויתרו במרוצת ימי המשבר .
 האם בנסיבות אלה יוצאים נתניהו ואהוד ברק לשיחות בוושינגטון ולוועידת השדולה הפרו ? ישראלית איפא"ק לאחר שיושרו ההדורים ?  כן ולא .  ברור כי שתי הממשלות ביקשו להפיג את המתח ,  אבל התשובה הישראלית עלולה לעורר מחלוקת מחודשת בשיחות של נתניהו וברק עם ראשי הממשל בארה"ב ,  שכן בסופו של דבר לא נענתה ישראל לליבת התביעות האמריקניות .  הופעתם בוושינגטון ביחד נועדה להציג לממשל חזית ממשלתית מאוחדת .  בעיני נתניהו וברק חשוב במידה רבה להציג גם חזית אחידה של הממשלה בוועידת איפא"ק ,  שבה יפגשו כמה מיריביהם הבולטים ,  ישראלים ויהודים מקומיים .
 התוצאות אינן ידועות .  יש סיכוי שהמשבר חלף .  ממש לא בטוח .
 
קלינטון דרשה הרבה יותר
nan
