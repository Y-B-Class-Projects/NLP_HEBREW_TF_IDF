 " מתקן השהייה - מענה הומני למסתננים "
 הממשלה אישרה את תכנית מתקן השהייה לפליטים בדרום הארץ .  בישיבת הממשלה אמר נתניהו כי  " עלינו לעצור את הכניסה ההמונית של מסתננים ,  בגלל השלכות קשות מאוד לחברה הישראלית "
  ( צילום :  גדעון צנטנר .  עריכה :  יאיר דניאל ) 
הממשלה אישרה בצהריים  ( ראשון )  את תכנית מתקן השהייה לפליטים בדרום הארץ.המרכז יוגדר כמרכז  " פתוח "  ויספק למסתננים צרכים בסיסיים ,  בהם :  מקומות לינה ,  מזון ,  שתייה וצרכי בריאות .  בנייתו תחל תוך שישה חודשים .  המתקן נועד למסתננים שנכנסו לישראל שלא כחוק ואשר לא ניתן להרחיקם למדינת מוצאם בשלב זה .  מטרתו היא להפחית משמעותית את התמריץ הכלכלי בהגעה שלהם לישראל.השר לביטחון פנים יצחק אהרונוביץ' הצביע נגד התוכנית מתקן ואמר כי  " אני לא מכיר מה זה מתקן פתוח .  אני ממליץ להשקיע באכיפה ,  בחקיקה ,  בנייה מידית של המכשול ובהצבת פלוגות מג"ב ".  
ראש הממשלה בנימין נתניהו אמר בפתח הישיבה כי  " אנחנו חייבים לעצור את גל ההסתננויות לישראל .  איננו מתכוונים לעצור פליטי חרב ,  אך עלינו לעצור את הכניסה ההמונית של מסתננים ,  בגלל השלכות קשות מאוד לחברה הישראלית .  הממשלה הזו בניגוד לממשלות קודמות עושה זאת ".  
עוד אמר נתניהו כי  " התחלנו להקים את המכשול בדרום אנחנו הולכים להטיל קנסות על המעסיקים ואנו חייבים לתת לבעיה מענה הומני ,  עד הוצאתם מהארץ במתקני השהייה .  במקביל יש פעולה במישור הבינלאומי במטרה לאפשר את החזרתם לארצות מוצאם או למדינות ביניים .  זו תכנית לאומית משולבת שאמורה לשנות את הכיוון של כניסה המונית לתחומי ישראל ". 
שר האוצר יובל שטייניץ אמר כי  " מדובר בהכרח בל יגונה .  אם ישראל רוצה לשמור על עצמה ,  עליה לבלום את ההגירה שיכולה להתפתח למיליוני מסתננים ".  שטייניץ אמר כי  " אפשר לעשות זאת בשתי דרכים :  באמצעות מכשול ,  ולהפוך את הכניסה לישראל לפחות אטרקטיבית .  אנו מחויבים לעשות את שני המהלכים יחד ואנחנו לומדים ממדינות אחרות שהצליחו להקטין את ההגירה אליהן .  אם מי שמגיע מקבל פרס וזוכה לאפשרות לעבודה ופרנסה טובות יותר מבארץ מוצאו שום גדר לא תעזור ,  לכן צריך גם להקשות את המעבר וגם להגיד שאין פרס בצד השני ומי שעובר יהיה במתקן שהייה ". 
שר המדע דניאל הרשקוביץ אמר כי  " אנחנו הולכים על פתרון מקובל מאוד בהרבה מדינות באירופה שמתמודדות עם אלפי מסתננים .  בשל ההומניות במקום להחזיר אותם ,  יחזיקו אותם במחנה שהייה ,  ובאותו זמן בודקים לגבי מיעוטם את הזכאות להיות מוגדרים כפליטים ". 
התכנית להקמת מתקן השהייה הפתוח עוררה התנגדות בקרב גורמים שונים בחברה .  בכירים בשב"ס לשעבר לצד ארגוני זכויות אדם מתחו ביקורת על היוזמה .  שלמה טוויזר ,  מי שעמד בעבר בראש כלא באר שבע ,  סבור כי ריכוז הפליטים בנקודה אחת היא פתח לצרות . " מספיקה שביתת רעב מאורגנת אחת בתוך כתלי המחנה שתעורר את דעת הקהל והביקורת הבינלאומית לרעתנו ,  ביקורת שתאשים את ישראל בהקמת מחנות ריכוז ".  טוויזר ממליץ לפזר את הפליטים במקומות שונים במדינה , " במטרה לתת להם טיפול נכון יותר וכדי למנוע מצב של ריכוזיות ואי שליטה ". 
סיגל רוזן ,  רכזת פעילות ציבורית במוקד סיוע לעובדים זרים אמרה כי מדובר בניסיון התעמרות נוסף של רשויות המדינה בפליטים ,  בניסיון למנוע הגעתם של נוספים . " מקבלי ההחלטות במדינה מסרבים להבין שפליטים הנמלטים על חייהם לא יפסיקו להגיע רק משום שהתנאים בישראל הורעו ",  אמרה רוזן , " קיים חשש גדול שיקרו במחנה ההזוי הזה זוועות ידועות ממחנות פליטים אחרים בעולם ובאפריקה בפרט כמו מקרי אונס ,  ביזה ,  ואלימות ". 
לדברי עו"ד פלר מהאגודה לזכויות האזרח , " משמעות ההחלטה בפועל ,  היא הקמת מחנה פליטים ,  שאינו אלא גטו ,  להחזקה כפויה ובלתי מוגבלת בזמן של מבקשי מקלט ושל ילדים .  כבר עכשיו מוחזקים מבקשי מקלט וילדים במעצר בכלא 'סהרונים' בתנאים בלתי הולמים ,  מבלי שהתקשורת מורשית להיכנס ולתעד את תנאי המעצר שלהם .  מדינה שנושאת את זכר השואה אינה יכולה לנהוג כך במבקשי מקלט ". 
עדכון ראשון :  10:46 

" מתקן השהייה - מענה הומני למסתננים "
 הממשלה אישרה את תכנית מתקן השהייה לפליטים בדרום הארץ .  בישיבת הממשלה אמר נתניהו כי  " עלינו לעצור את הכניסה ההמונית של מסתננים ,  בגלל השלכות קשות מאוד לחברה הישראלית "
 
