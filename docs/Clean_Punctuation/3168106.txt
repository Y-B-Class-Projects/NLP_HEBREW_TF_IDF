המבקר על האישום נגד שרה נתניהו :  אולי היה צריך להגיש תביעה אזרחית
יוסף שפירא ביקר ביישובי עוטף עזה ואמר כי הדוח שהגיש בשנת 2015 על התנהלות מעון ראש הממשלה  " מדבר בעד עצמו ".  המבקר הוסיף כי  " יש אופציה פלילית ואופציה אזרחית ,  יש דעות לכאן ולכאן ובשביל זה יש את היועמ"ש "
 מבקר המדינה ,  יוסף שפירא התייחס היום  ( ראשון )  להגשת כתב האישום נגד שרה נתניהו בפרשת המעונות ואמר כי  " הדוח שלי יצא בשנת 2015 והוא מדבר בעד עצמו .  הכל כתוב בדוח ,  יש דעות כאלה ואחרות כמו למשל הדעה שאולי היה צריך להגיש תביעה אזרחית .  יש אופציות גם פליליות וגם אזרחיות ,  בשביל זה יש את היועץ המשפטי לממשלה ".  שפירא אמר את הדברים בביקור שערך בעוטף עזה ביחד עם ח"כ חיים ילין  ( יש עתיד )  .
 בשבוע שעבר הגישה הפרקליטות כתב אישום נגד שרה נתניהו לאחר שפעלה לנפח הוצאות כשהזמינה למעון ראש הממשלה ארוחות ממסעדות יוקרה ביותר מ-350 אלף שקל תוך עקיפה מכוונת של הנוהל שאוסר הזמנת מזון כשבמעון מועסקת מבשלת .  הארוחות היו בין ספטמבר 2010 למרץ 2013 .  הפרקליטות תבקש הרכב מיוחד של שלושה שופטים .
 עוד בוואלה !  NEWS:היסטוריה בסעודיה :  האיסור בוטל רשמית - ונשים החלו לנסוע בכבישיםנשיא סולטן או מהפך היסטורי :  הבחירות שיעצבו את עתיד טורקיהאחרי שהקפיץ מדינה שלמה :  עבודות שירות לצעיר שביים את חטיפתו 
ראש הממשלה בנימין נתניהו הגיב בסוף השבוע לראשונה לכתב האישום שהוגש נגד רעייתו שרה . " השבוע נשבר שיא נוסף באבסורד ",  כתב בפוסט בפייסבוק , " בפעם הראשונה בהיסטוריה מגישים כתב אישום נגד רעיית מנהיג על אוכל וחמגשיות ".  
" הדבר הכי אבסורד בכתב האישום הזה ,  זה שהוא מתבסס על נוהל בלתי חוקי ",  טען ראש הממשלה . " חמישה ימים לפני שנכנסתי לתפקיד ראש הממשלה ב-2009 ,  שלושה פקידים בלתי מוסמכים קבעו נוהל מיוחד .  רק שהם לא קיבלו את האישור הדרוש מבחינת החוק מוועדת הכספים של הכנסת ,  ורק היא קובעת ". 
שפירא התייחס בביקורו בדרום לנושא ההצתות ואמר כי  " צריך לדעת להיערך לזה .  באנו לכאן להזדהות עם התושבים ולחזק את ידיהם כי הם הסובלים העיקריים .  זאת לא מלחמה על פי מונחים צבאיים אבל זאת מלחמה יום יומית ,  הילדים נושמים את זה וכל יום שעובר הנזק קשה צריך למצוא פתרון איך לעצור את העניין הזה ".  

המבקר על האישום נגד שרה נתניהו :  אולי היה צריך להגיש תביעה אזרחית
יוסף שפירא ביקר ביישובי עוטף עזה ואמר כי הדוח שהגיש בשנת 2015 על התנהלות מעון ראש הממשלה  " מדבר בעד עצמו ".  המבקר הוסיף כי  " יש אופציה פלילית ואופציה אזרחית ,  יש דעות לכאן ולכאן ובשביל זה יש את היועמ"ש "
 
