נתניהו : " אם הלחץ יימשך - איראן תתפרק "
 ראש הממשלה נשא דברים בטקס הממלכתי לציון 40 שנה לתום מלחמת יום הכיפורים . " האיומים השתנו ,  הם לא חלפו ",  אמר .  פרס הוסיף : " אם יפעילו כוח נגדנו ,  הם ייענו בכוח עוצמתי "
 בבנייני האומה שבירושלים נערך הערב  ( חמישי )  הטקס הממלכתי לציון 40 שנה לתום מלחמת יום הכיפורים ,  שארגן משרד הביטחון .  באירוע נושאים דברים נשיא המדינה שמעון פרס ,  ראש הממשלה בנימין נתניהו ,  שר הביטחון משה יעלון והרמטכ"ל בני גנץ ,  ומשתתפים בו מאות לוחמי מלחמת יום הכיפורים זוכי עיטורים וצלש"ים ,  קצינים בכירים בצה"ל ,  משפחות שכולות ובני נוער .
 עוד באותו נושא:40 שנה אחרי - העדויות נחשפותהכנסת ציינה 40 שנה למלחמה :  שלח נזכר באביו ובכהדעה :  טרגדיה מזרח תיכונית  
" 40 שנה אחרי כיפור ,  צה"ל חזק מאי פעם ,  ואנחנו צריכים לדאוג שהוא ימשיך להיות חזק ",  אמר ראש הממשלה נתניהו .  הוא הזכיר בדבריו את ההחלטה של הקבינט המדיני-ביטחוני שאישרה להגדיל את תקציב הביטחון ב-2.75 מיליארד שקלים . " ההחלטה מאזנת בין הצרכים של צה"ל לאתגרים בסביבה ,  כמו גם מאפשרת להוביל את הכלכלה באחריות - כי אין ביטחון בלי כלכלה צומחת ",  אמר .  
נתניהו טען שמהמלחמה נבעו שלושה לקחים ,  שרלוונטיים עד היום . " הראשון ",  אמר נתניהו , " הוא שאסור לעולם לזלזל באויב .  הוא לא בהכרח יעשה את מה שאנחנו חושבים ,  הוא מסוגל להפתיע .  חשוב שהוא לא יפתיע אותנו ,  ובכלל חשוב שאנחנו נפתיע .  אסור לנו להירדם בשמירה ".  לדבריו ,  הלקח הנוסף הוא החשיבות של עומק אסטרטגי . " אנחנו מדינה קטנה ,  אחת הקטנות בעולם ,  וללא ספק המאוימת ביותר .  מרחבי הספיגה הם קטנים ,  ולכן  גבול הביטחון של מדינת ישראל יישאר תמיד בירדן ".  הדבר האחרון שציין ראש הממשלה הוא שעל ישראל לדאוג שצה"ל יישאר ערוך תמיד . " עלינו להיות מוכנים לכל משימה .  האיומים השתנו ,  הם לא חלפו .  השלום הושג בגלל הבנת שכנותינו שהן לא יכולות להכחיד אותנו .  השלום יורחב על בסיס אותה הבנה ". 
בהמשך דבריו עסק ראש הממשלה באיום האיראני ,  שהוא לדבריו האיום הגדול ביותר על ישראל כיום . " אנחנו מחויבים לעצור את האיום הזה ,  אם אפשרי בדרכי שלום ודיפלומטיה - מה טוב ",  הצהיר . " אני שומע אחרי כל סבב שיחות את הנציגים האיראנים ש'השיחות היו מועילות' ..  .  בוודאי  מועילות לאיראן .  הם ממשיכים להעשיר ולהתקדם למטרה שלהם .  כדי שהשיחות יהיו מועילות לעולם ,  צריך שאיראן תתפרק כליל מהיכולת לפתח נשק גרעיני ".  
לדבריו ,  מה שצריך זה סיוע בגיוס העולם למטרה ,  וסנקציות כלכליות . " הלחץ הזה מקשה על איראן .  הם מנסים לחמוק מכך .  אם סוריה הייתה מציעה להתפרק מ-20% מהנשק הכימי מי היה מתייחס לכך ברצינות ?  התפרקות כללית מהיכולות האטומית של איראן לפי מעקב האו"ם זה מה שדרוש ",  אמר .  הוא הסיף כי אם הלחץ יימשך ,  איראן תתפרק . " אם הלחץ יתרופף איראן תמשיך במאמץ להשגת נשק גרעיני .  בכל מקרה צריך צריך להיות ערוך לכל תרחיש במקום מקום וזמן ".   
" יש לנו היום על מי לסמוך ",  פתח הרמטכ"ל גנץ את דבריו . " המפקדים לא יהססו לצעוד בראש הטור ,  בדיוק כפי שהיה לפני 40 שנה ".  לדבריו ,  במיוחד נוכח העובדה שהמזרח התיכון שרוי באי-ודאות ,  חובתם של המדינה ושל הצבא להישאר דרוכים ועירניים . " עלינו לטפח את עוצמת צה"ל במסירות ,  כאילו המלחמה הבאה מעבר לפינה ,  לשמור על ישראל מוכנה וכשירה .  מאחורי המילים ,  מדינת ישראל חזקה ,  צבא חזק  לא עומדת כותרת עיתון ,  אלא עשיה רבת שנים ",  אמר .
" צל של 40 שנים נמשך ומתארך ,  סתיו אחר סתיו ",  אמר הנשיא בטקס . " ישראל של אחריי המלחמה היא ישראל שונה ,  כואבת יותר ,  מפוכחת יותר ,  חזקה יותר .  למדנו להיזהר מיוהרה .  הגדלנו עוצמת כוחנו הגלוי והסמוי .  ומצאנו שהשלום הוא מרכיב בביטחון ,  והביטחון הוא מרכיב בשלום ".  לדברי הנשיא ,  האיום הגדול ביותר הניצב היום בפני ישראל הוא זה האיראני . " זה איום עלינו ועל שלום העולם כולו ,  וטוב שאנו משולבים בקואליציה העולמית שקמה והתחייבה לשים לו קץ באמצעים שיתגלו כאפקטיביים .  לא היינו אויבים בתולדות העם האיראני ,  אך לעולם גם לא נהיה קורבנותיו .  אם יפעילו כוח נגדנו הם יענו בכוח שאינם מודעים לעוצמתו ".   
" האחריות כבדה עלינו כמי שמובילים את המדינה ",  אמר שר הביטחון יעלון . " כמי שלחם בקרב ושאיבד את חייליו ,  מבין את עוצמת הכוח ומגבלותיו .  40 שנה עברו מאז שוגרו צבאות סדירים להילחם בצה"ל .  האויבים הבינו שלא יוכלו לנו בשדה הקרב ולכן עברו לשדה הטילים והטרור .  זו מערכת חמקמקה ומאתגרת במזרח התיכון ששורה בטלטלה חסרת תקדים מול מדינות וארגונים שחותרים לפגוע בנו ובתושבים  אך מורתעים בזכות עוצמת צה"ל ועמידתו מול האיומים ".  

נתניהו : " אם הלחץ יימשך - איראן תתפרק "
 ראש הממשלה נשא דברים בטקס הממלכתי לציון 40 שנה לתום מלחמת יום הכיפורים . " האיומים השתנו ,  הם לא חלפו ",  אמר .  פרס הוסיף : " אם יפעילו כוח נגדנו ,  הם ייענו בכוח עוצמתי "
 
