נתניהו : " בימים האלה עיראק ,  איראן ועזה הן אותו הדבר "
 ראש הממשלה אמר את הדברים בנאומו בכנס השנתי של המכון למדיניות נגד טרור ,  והוסיף : " על כל המדינות לעמוד יחד כדי להילחם בטרור ".   " נגדיל את תקציב הביטחון ,  אין ברירה "
 ראש הממשלה בנימין נתניהו פתח בנאומו לפני זמן קצר  ( חמישי )  בכנס הבינלאומי ה-14 של המכון למדיניות נגד טרור של המרכז הבינתחומי הרצליה ,  שנפתח השבוע בסימן  " טרור בקונטקסט משתנה  אתגרי ההווה והעתיד .  נתניהו פתח את נאומו בהתייחסות ליום הזיכרון לפיגוע מגדלי התאומים ,  שחל היום . " בעזה עמדו על הגגות וחילקו סוכריות ,  ואצלינו כאבו את האירוע .  בעזה חמאס קראו לבן לאדן 'קדוש האיסלאם' וחגגו את הפיגוע ".  הוא המשיך והשווה את חמאס לשאר ארגוני הטרור הפועלים בעולם ,  ואמר כי  " חמאס הוא כמו אל-קאעדה ,  כמו ארגון הטרור א-שבאב ,  ג'בהת א-נוסרה או דאעש .  כולם פוגעים בביטחון העולמי ומסכנים אותנו .  הם נכשלים בכל מקום ". 
ראש הממשלה המשיך וקרא למלחמה עולמית בטרור . " על כל המדינות לעמוד יחד כדי להילחם בטרור ולהשמיד את הארגונים ".  לגבי ישראל ,  אמר : " אנחנו עושים את המאמצים שלנו ,  חלקם ידועים לציבור וחלקם לא .  מדינות סוניות כבר מבינות כי ישראל אינה האויב  אלא נלחמת יחד איתן נגדו ". 
לקריאה נוספת :" ארה"ב איימה על הרשות :  פנייה לאו"ם תגרור סנקציות"נתניהו כינס דיון ביטחוני בנוגע לדאעשקרי מחה בפני נתניהו על הפקעת הקרקעות בגוש עציון 
לדבריו ,  לכל הארגונים האיסלאמיסטים מטרה משותפת אחת , " להקים משטר איסלאמי שלא מוגבל באזור מסוים .  מטרתם היא להתרחב לעולם כולו ".  הוא הוסיף כי  " המטרה הראשונה של הטרור הוא הציבור ,  כפי שהיה באיראן לפני כמה שנים  יוצאים והורגים אנשים ברחוב ".  נתניהו גרס כי השיטה האיראנית לפיה תולים בני אנשים ממנופים בכיכרות מרכזיות ,  זהה לטקטיקה של דאעש .
" אנחנו רואים את אותו הדבר בעזה ",  אמר נתניהו . " במהלך הלחימה היו מי שמחו על שלטון חמאס ,  וחמאס עשה בתגובה דבר פשוט וירה בהם .  אותם הדברים קורים בימים האלה גם בעיראק ,  גם באיראן וגם בעזה ".  לדברי נתניהו ,  הטכניקה של חמאס היא שונה  מכיוון שהם פונים קודם לאזרחים שלהם ולאחר מכן פוגעים באוכלוסיה של האויב . " הם משתלטים על אוכלוסיות שלמות ומתבצרים באזורים שלהם ויורים מתוך השטח הזה ".  הטקטיקה הזאת ,  לדברי נתניהו ,  יוצרת שני אתגרים לישראל : " האתגר הראשון הוא הצורך לפגוע ככל שניתן בנשק מדויק בטרוריסטים עצמם כדי לא לפגוע באזרחים ,  והאתגר השני הוא להגן על הירי חסר ההבחנה לעבר יישובינו ".   
" אנחנו נגדיל את תקציב הביטחון ,  כי אין ברירה ",  אמר נתניהו . " פיתחנו בעזרתה של ארצות הברית את מערכת כיפת ברזל .  זה כמו רובה ,  אם יש לך אחד זה לא מספיק ,  צריכים אלפים .  החלטתי שנשקיע באלפי מיירטים בשביל כיפת ברזל ,  זו ההגנה שלנו ". 
בעניין איראן ,  הזכיר נתניהו את איום הגרעין והזהיר כי  " אם לאיראן יהיה נשק גרעיני ,  יקרו בעולם שלא דמיינתם שיוכלו לקרות אי פעם ,  אסור שזה יקרה ".  
אמש כינס נתניהו בלשכתו דיון ביטחוני בנוגע לארגון  " המדינה האיסלמית ".  בדיון לקחו חלק השרים ציפי לבני ויצחק אהרונוביץ' ,  היועץ המשפטי לממשלה יהודה ויינשטיין ,  ונציג השב"כ .  במרכז הדיון עמד החשש מפני הצטרפותם של ערבים ישראלים לשורות הארגון .  השר לביטחון הפנים אהרונוביץ' אף הזהיר בימים האחרונים כי קיימת הזדהות מסוימת בישראל עם דאעש .  גורמים שעודכנו בפרטי הדיון אמרו לוואלה !  חדשות שחדירה אפשרית של תאים של דאעש לישראל תתפוס מקום מרכזי בסדר היום של הממשלה ,  כעת כשהמבצע בעזה תם .
 את היום הראשון של הכנס של המכון למדיניות נגד טרור ,  שנערך במלון  " דניאל "  בהרצליה ,  פתח נשיא המדינה היוצא שמעון פרס . " אסור להשוות טרור למלחמה ,  הם שני נושאים שונים לחלוטין ",  אמר פרס בפתח הכנס . " במלחמה יש שני צבאות ,  אחד נלחם בשני ,  אחד מנצח אחד מפסיד .  מלחמה נראית בצורה שונה על ידי כל אחד .  כל ניצחון הוא זמני ,  אלא אם כן הרגו את כל חיילי הצד השני ".  
שרת המשפטים ציפי לבני ,  אמרה השבוע כי  " הכוח הצבאי שלנו החליש את חמאס ,  אבל אנחנו צריכים להחליש אותו עוד יותר ,  והמעשה המדיני המשלים הוא זה שאמור להחליף אותם כשלטון ".  לדבריה , " הטעם של עוד שנשאר מהמבצע ,  הוא לא צריך להיות - למה לא השתמשנו בעוד כוח ?  כי זה היה מביא לאותה תוצאה .  מה שנדרש זו הרגל המדינית ,  לא כדי לתת לחמאס עוד משהו ,  אלא כדי לעשות סדר חדש בעזה .  בדרך הזו ,  לא רק שאנחנו נותנים פתרון לעזה ,  זה יכול היה וזה עדיין יכול לשנות את מעמדה של ישראל ואת היותה חלק מקואליציה חדשה שמתמודדת עם האיומים האיסלאמיסטיים באזור ". 
לפניות לכתבת דנה ירקצי :  danayark@walla.co.il 

נתניהו : " בימים האלה עיראק ,  איראן ועזה הן אותו הדבר "
 ראש הממשלה אמר את הדברים בנאומו בכנס השנתי של המכון למדיניות נגד טרור ,  והוסיף : " על כל המדינות לעמוד יחד כדי להילחם בטרור ".   " נגדיל את תקציב הביטחון ,  אין ברירה "
 
