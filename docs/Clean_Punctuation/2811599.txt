נתניהו תוקף את החלטת האיחוד : " לא למדו מהשואה "
 ראש הממשלה תקף בחריפות את ההחלטה של בית הדין לצדק של האיחוד האירופי לבחון את הוצאת חמאס מרשימת ארגוני הטרור של האיחוד בשל קשיים טכניים . " נמשיך להגן על העם נגד כוחות הטרור ,  העריצות והצביעות "
 ראש הממשלה בנימין נתניהו הגיב היום  ( רביעי )  בחריפות להחלטת האיחוד האירופי לשקול להוציא את חמאס מרשימת ארגוני הטרור . " היום ראינו דוגמאות מטלטלות לצביעות האירופית ",  אמר נתניהו בפתח פגישתו עם הסנטורית האמריקנית ג'וני ארנסט . " בז'נבה קוראים לחקירות נגד ישראל על פשעי מלחמה בעוד שבלוקסמבורג בית הדין האירופי הסיר את חמאס מרשימת ארגוני הטרור ".  
עוד אמר : " חמאס שביצע אינספור פשעי מלחמה ואינספור מעשי טרור .  נראה כאילו יותר מדי אנשים באירופה ,  האדמה שעליה נטבחו שישה מיליון יהודים - שלא למדו דבר ,  אך אנו בישראל למדנו .  אנו נמשיך להגן על העם שלנו ועל המדינה שלנו נגד כוחות הטרור ,  העריצות והצביעות ". 
עוד בוואלה !  חדשותמנהל קבוצת הכדורגל נעצר שוב :  חשוד בעבירות מין בקטיניםבדרך לאיחוד ?  הפגישה החשאית של אלי ישי ואורי אריאלחשד :  בלש משטרה מהצפון אנס בת 13 שהכיר בפייסבוק 
" אנחנו לא מסתפקים בהסברים על כך שמדובר ב'עניין טכני' .  נטל ההוכחה מוטל על האיחוד האירופי ,  ואנו מצפים מהם להחזיר לאלתר את חמאס לרשימה שכל אחד מבין שהוא חלק בלתי נפרד ממנה ",  הוסיף מוקדם יותר נתניהו .  לדבריו , " חמאס הוא ארגון טרור רצחני שמציין באמנה שלו כי מטרתו להשמיד את ישראל ".  
דבריו הקשים של נתניהו באים כאמור בתגובה לעתירה שהתקבלה בבית הדין לצדק של האיחוד האירופי הדורשת להסיר את חמאס מרשימת ארגוני הטרור של האיחוד האירופי .  זאת ,  בשל טענה שההחלטה המקורית בעניין הסתמכה על פרוטוקול שאינו תואם את כללי האיחוד .  חמאס הוכנס לרשימה ה"שחורה "  לפני יותר מעשר שנים .  בית הדין ,  שמושבו בלוקסמבורג ,  הורה להשאיר את חמאס ברשימה למשך שלושה חודשים כדי לשמוע ערעורים על ההחלטה .  בתקופה זו לא יוסרו העיצומים שהוטלו על חמאס מטעם האיחוד .
 בהודעה שהתפרסמה הבוקר מסר בית הדין כי  " מדובר בהחלטה פרוצדורלית ,  שאינה מתייחסת לאלמנטים המהותיים שהביאו להכללת חמאס כארגון טרור ".  
שר החוץ אביגדור ליברמן תקף היום אף הוא את ההחלטה ,  ואמר כי  " אין שום הצדקה לסעיף טכני לאור האירועים ".  לדבריו , " אנחנו רואים מה זה טרור ,  באוסטרליה ובפקיסטן .  ראינו גם ברצועת עזה ושמענו את הקריאות להשמדת ישראל .  איזה עוד הוכחה צריך להביא ?  זה בלתי סביר ".  
חמאס ,  מנגד ,  בירך הבוקר את החלטת בית הדין האירופי להסיר את שמו מרשימת ארגוני הטרור .  חבר הלשכה המדינית ,  עזאת אל-רישאק ,  אמר כי מדובר ב"תיקון טעות ועוול שנעשה לחמאס כתנועת שחרור לאומי ".  לדבריו ,  בחמאס מצפים שלהחלטה תהיה השפעה .
 לפניות לכתב אמיר תיבון :  amir.tibon@walla.co.il 

נתניהו תוקף את החלטת האיחוד : " לא למדו מהשואה "
 ראש הממשלה תקף בחריפות את ההחלטה של בית הדין לצדק של האיחוד האירופי לבחון את הוצאת חמאס מרשימת ארגוני הטרור של האיחוד בשל קשיים טכניים . " נמשיך להגן על העם נגד כוחות הטרור ,  העריצות והצביעות "
 
