בלעדי :  נתניהו נפגש עם בכירי קשת ;  את הכותרות שמר דווקא לבוקר
רהמ נפגש אמש עם בכירים וטאלנטים של קשת לשיחת רקע שהוגדרה כסגורה .  הוא נשאל אמנם על אמירתו של יור הבית היהודי ,  אבל לא הגיב בחריפות .  הוא עושה את מה שהוא עושה
ראש הממשלה בנימין נתניהו ערך אתמול  ( רביעי )  שיחת רקע קבוצתית עם טאלנטים ועיתונאים של זכיינית ערוץ 2 קשת - כך נודע לוואלה !  ברנז'ה .  
בפגישה נכחו בין היתר מנכ"ל קשת אבי ניר ,  יעקב אילון ,  יואב לימור ,  אילנה דיין וכן עורכי תכניות ומנהלים בכירים נוספים בזכיינית ,  וטאלנטים כדוגמת דרור גלוברמן ,  חיים אתגר ונדב בורנשטיין .  אחד הנושאים שעלו בשיחה הסגורה - תגובתו של נתניהו לדבריו של בנט בנושא מתנחלים תחת ריבונות פלסטינית ,  התפוצצה הבוקר בתקשורת לאחר ש"הוצנעה "  על ידי נתניהו אתמול בשיחה עם הבכירים .  
השיחה הוגדרה שיחה ל"רקע עמוק ",  כלומר ,  אנשי קשת הסכימו שלא לפרסם את תוכן הדברים שנאמרו בה או לפרסם את עצם קיומה .  השיחה ארכה קצת יותר משעה ,  ולאחר שאנשי קשת העלו בפני נתניהו נושאים לדיון הוא התייחס אליהם וענה לחלק מהשאלות שהוצגו בפניו .  הנושאים שהעלו אנשי קשת הקיפו מגוון תחומים הועמדים על סדר היום ,  לרבות הסוגיה שתפסה את כל כותרות אתרי האקטואליה הבוקר ,  המשבר בין נתניהו ליו"ר מלגת הבית היהודי נפתלי בנט .  
על פי גורמים שנכחו בפגישה ,  נתניהו נמנע מלתת לאנשי קשת את הכותרות שפורסמו הבוקר .  גורמים בזכיינית סיפרו לוואלה !  ברנז'ה כי נתניהו נשאל בפגישה על יחסיו עם יו"ר  " הבית היהודי ",  אולם הותיר בפניהם את הרושם כי היחסים עם בנט תקינים ,  וזאת בניגוד למה שפורסם הבוקר .  כאשר נשאל נתניהו על אמירתו של בנט בעניין השארת ישראלים תחת ריבונות פלסטינית ,  אמר נתניהו כי בנט  " עושה את מה שהוא עושה ",  ולא הגיב להתבטאות באופן חריג .  
הבוקר ,  כאמור ,  הוציאו מקורביו לכלי התקשורת אמירות חריפות בהרבה שלא נאמרו אתמול ,  ובהן  " אם בנט לא יתנצל הוא מסכן את הרכב הממשלה הנוכחית "  ושהתנהגותו פוגעת באינטרסים של ההתיישבות ביהודה ושומרון .  
בלשכת ראש הממשלה ובזכיינית קשת בחרו שלא להתייחס לתוכן השיחה או לעצם קיומה .  

בלעדי :  נתניהו נפגש עם בכירי קשת ;  את הכותרות שמר דווקא לבוקר
רהמ נפגש אמש עם בכירים וטאלנטים של קשת לשיחת רקע שהוגדרה כסגורה .  הוא נשאל אמנם על אמירתו של יור הבית היהודי ,  אבל לא הגיב בחריפות .  הוא עושה את מה שהוא עושה

