מרוצים מנשיא צרפת : " יותר פרו-ישראלי מסרקוזי "
 גורם מדיני בכיר ציין כי לישראל  " ידיד אמת בארמון האליזה ",  בעקבות פגישתו של ראש הממשלה עם פרנסואה הולנד בפריז .  בפגישה אמר הנשיא : " נטיל על אירן כמה סנקציות שצריך "
 בירושלים מרוצים הערב  ( רביעי )  מהפגישה בין ראש הממשלה בנימין נתניהו לנשיא צרפת פרנסואה הולנד .  גורם המקורב למשלחת אמר כי  " הגישה החיובית של הולנד מפתיעה בעוצמתה .  מסתמן שהוא פרו-ישראלי עוד יותר מסרקוזי ".  
" התרשמנו עמוקות .  יש לנו ידיד אמת בארמון האליזה ",  אמר גורם מדיני ישראלי בכיר בעקבות הפגישה . " הולנד גילה בקיאות יוצאת דופן בפרטי המתרחש במזרח התיכון והביע נכונות לעצור את אירן .  רק לפני שנה צרפת עוד דחקה בפלסטינים ללכת עם הדרישות שלה באופן חד צדדי לעצרת האו"ם ,  עכשיו היא כבר לא עושה זאת ".  
הסוגייה האירנית עלתה בהרחבה בפגישה בפריז .  במסיבת עיתונאים משותפת אמר הולנד כי אי אפשר לקבל את האיום האירני . " צרפת לא תקבל אותו .  לאירן יש את הזכות להשיג גישה לגרעין למטרות אזרחיות ,  אך לא ייתכן שיהיה לה נשק גרעיני .  זה חודשים אנו דורשים מאירן להוכיח שאין לה תוכנית צבאית גרעינית .  לא קיבלנו את ההוכחה הזו ,  לכן נאלצנו להצביע בעד סנקציות עליה ,  ואנחנו מוכנים בהחלט להטיל עליה סנקציות אחרות ,  כמה שיהיה צריך ,  כדי לקבל ממנה הוכחות מוחשיות שהיא מפסיקה את הניסיון להתחמש בנשק גרעיני ".  
הולנד טען כי הסנקציות הללו יעילות . " לצערו של העם האירני ניתן לראות זאת בקשיים הכלכלים שהעם חווה כתוצאה מהסנקציות ,  ולכן בהחלט יש מקום למשא ומתן כדי להסיר את האיום מעל האזור ". 
הולנד התייחס גם לתהליך המדיני מול הפלסטינים . " צרפת שואפת לחדש את המשא ומתן בין ישראל לפלסטינים .  בלי תנאים מקדימים ,  עם אותה מטרה שאנו מאז ומעולם שאפנו לה - שתי מדינות לשני עמים .  מדינת ישראל ,  שיהיה לה את הביטחון הראוי לה ומדינה פלסטינית .  יש אפשרות גם שהפלסטינים ינסו להשיג באו"ם מה שהם לא משיגים במשא ומתן אבל רק משא ומתן יכול להביא לפתרון אמיתי לבעיה הפלסטינית ".  
נתניהו מצידו הודה להולנד על מאמצי צרפת בנושא הגרעין האירני . " אני משבח אותך ואת צרפת על העמדה הנחרצת שלכם בנוגע לסנקציות על אירן .  הסנקציות פוגעות בכלכלה האירנית ,  אבל למרבה הצער עדיין לא עצרו את פרויקט הגרעין האירני .  הוא ממשיך וזה משהו שמהווה דאגה משותפת לישראל ,  לצרפת ,  לארצות הברית ,  לאירופה ,  לכל מדינה ערבית במזרח התיכון ולכל מי שרוצה לראות עולם שקט .  לא יהיה עולם שקט אם לאייתוללות יהיה נשק גרעיני ,  לכן הצבתי באו"ם את הקווים האדומים שהקהילה הבינלאומית חייבת להציב ".  

מרוצים מנשיא צרפת : " יותר פרו-ישראלי מסרקוזי "
 גורם מדיני בכיר ציין כי לישראל  " ידיד אמת בארמון האליזה ",  בעקבות פגישתו של ראש הממשלה עם פרנסואה הולנד בפריז .  בפגישה אמר הנשיא : " נטיל על אירן כמה סנקציות שצריך "
 
