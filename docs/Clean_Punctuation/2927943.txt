נתניהו : " מגבה את שר הביטחון "  בפינוי המשפחות מחברון
גורם בלשכת ראש הממשלה מסר כי למרות שנתניהו  " תומך בהתיישבות ומעריך את המתיישבים ",  הוא הבהיר : " כולנו מחויבים לכבד את החוק ,  ובמקרה זה לא הוסדרו עדיין כל האישורים ".  מוקדם יותר גינו במפלגת הבית היהודי את פינוי 20 המשפחות
גורם בלשכת ראש הממשלה בנימין נתניהו מסר היום  ( שישי )  כי נתניהו  " מגבה את שר הביטחון ואת כוחות הביטחון ,  וקורא להרגעת הרוחות "  בפרשת פינוי 20 המשפחות היהודיות משני המבנים הנטושים בחברון .  על פי הגורם ,  נתניהו  " תומך בהתיישבות ומעריך את המתיישבים ,  שעומדים באומץ ובנחישות יום-יום מול הטרור ".  עם זאת ,  ראש הממשלה הבהיר ,  לדברי הגורם ,  כי  " כולנו מחויבים לכבד את החוק ,  ובמקרה זה לא הוסדרו עדיין כל האישורים .  ברגע שזה יקרה יוכלו המתיישבים לשוב לבתים ,  כפי שקרה במקרים דומים בעבר ". 
מוקדם יותר היום גינו במפלגת הבית היהודי את פינוי המשפחות ,  ומתחו ביקורת חריפה על שר הביטחון משה יעלון .  המשפחות נכנסו למבנים אתמול ,  לאחר שטענו כי בידיהן אישורי רכישה של הדירות שהיו מוכרות כרכוש פלסטיני ,  אך לא יכלו להמשיך לשהות בהן ללא היתר משר הביטחון .
 עוד בוואלה !  NEWS:זעם בממשלה : " הפינוי בחברון - קיבעון מחשבתי ";  יעלון : " זו מדינת חוק"כוחות הביטחון פינו את המתנחלים מ"מבני המריבה "  בחברון"הבתים נקנו כדת וכדין ":  עשרות מתנחלים נכנסו למבנים נטושים בחברון  
" בעיצומו של גל טרור ,  שר הביטחון פועל בנחישות ,  ללא פשרות ובאטימות דווקא לזריקת יהודים מביתם ",  נמסר מהמפלגה . " מדובר בחוסר אחריות ,  בקיבעון מחשבתי ובהלהטת הרוחות ללא כל סיבה ברורה .  את אותו להט ונחישות מוטב שיפנה שר הביטחון לטיפול בטרור הערבי ובבנייה בלתי חוקית ברורה ביישובי המחבלים .  את בדיקת מסמכי הרכישה ניתן לבצע גם ללא השלכת יהודים מביתם ". 
יעלון התייחס לדברים ואמר כי  " מדינת ישראל היא מדינת חוק ,  ואין לי כל כוונה להתפשר כשהחוק מופר .  במקרה של הבתים בחברון ,  החוק הופר ברגל גסה .  כדי להיכנס לבית נדרשות להתבצע מספר פעולות חוקיות ,  שאף לא אחת מהן התקיימה .  לכן הפולשים פונו ".  בהמשך ,  קרא לחבריו לקואליציה לרסן את התבטאויותיהם : " אני קורא לשרים ,  לחברי כנסת ולנבחרי ציבור לפעול באחריות ,  לרסן את התבטאויותיהם ולגבות את שלטון החוק - לא לעודד את לקיחת החוק לידיים והפרתו .  זה מתכון בטוח לאנרכיה .  ההתנהלות וההתבטאויות של מספר פוליטיקאים בנושא זה ,  גובלות בהפקרות ופוגעות בחוסן הלאומי שלנו ".  
בנוסף ,  אמר : " ההתיישבות חשובה לי ואני פועל למענה ,  אך לא אתפשר על החוק .  טענת רכישת הבתים תיבדק ,  כמו גם היבטים ביטחוניים ומדיניים ,  טרם מתן אישור לאכלוסם .  מי שמפר את החוק לא מסייע להתיישבות אלא פוגע בה קשות ". 
השר להגנת הסביבה ,  אבי גבאי ,  היה השר היחיד שגיבה החלטתו של יעלון .  בחשבון הטוויטר שלו כתב : " אני מחזק את ידי שר הביטחון .  הסוגיה הבסיסית כאן היא אם שלטון החוק מחייב ,  או שהוא רק המלצה ובסיס לקריצת עין ".  
במקביל ,  נערכה היום הפגנה ברחוב השוהדא שבעיר בהשתתפות עשרות פלסטינים ,  שמחו נגד  " השתלטות המתנחלים על שני הבתים ".  הם נשאו שלטים נגד השתלטות המתנחלים על המבנה ,  שלטענתם שייך לפלסטינים ומעולם לא נמכר .
 כוחות גדולים של מג"ב וצה"ל פינו הבוקר את שני המבנים הסמוכים למערת המכפלה ,  שאליהם נכנסו אתמול המשפחות .  אתמול התפתחו עימותים במקום עם כניסת המתנחלים ,  אולם מאז לא נרשמו אירועים חריגים וחיילים שמרו על המקום כדי שלא ייכנסו לשם מתנחלים נוספים .  לדברי האחרונים ,  יש בידיהם אישורים כי הדירות - שמוכרות כרכוש פלסטיני שעומד נטוש מזה 15 שנה - נקנו כדת וכדין .
 עם זאת ,  על פי החוק ,  עד שלא יקבלו היתר עסקה לרכישה משר הביטחון משה יעלון ,  לא יוכלו להמשיך לשהות במבנים .  עם סיום הפינוי הוצא צו אלוף האוסר כניסה לבתים .  שולמית גולדנברג ,  שנכנסה אתמול לאחר המבנים ,  הביעה אמש אופטימיות בשיחה עם וואלה !  NEWS . " נכנסנו בזריזות עם ציוד מינימלי - מזרנים בגדים כלי מיטה .  בהמשך נרהט לחלוטין את הדירות ",  אמרה . " אנו שמחים על הכניסה .  הבתים הללו נקנו כדין ,  וכמו שליהודי מותר לקנות בכל מקום בישראל - אז כך גם כאן ".  

נתניהו : " מגבה את שר הביטחון "  בפינוי המשפחות מחברון
גורם בלשכת ראש הממשלה מסר כי למרות שנתניהו  " תומך בהתיישבות ומעריך את המתיישבים ",  הוא הבהיר : " כולנו מחויבים לכבד את החוק ,  ובמקרה זה לא הוסדרו עדיין כל האישורים ".  מוקדם יותר גינו במפלגת הבית היהודי את פינוי 20 המשפחות

