נתניהו עדכן את קמרון :  עושים מאמץ לא לפגוע באזרחים
ראש הממשלה ,  בנימין נתניהו ,  שוחח הערב  ( ראשון )  עם ראש ממשלת בריטניה ,  דיוויד קמרון .  נתניהו הודה לקמרון על תמיכתו בזכותה של ישראל להגן על עצמה .  בשיחתם עדכן נתניהו את קמרון בפעולת צה"ל בעזה ובגילוי המנהרות .  נתניהו הדגיש כי ישראל קיבלה את הצעת מצרים להפסקת אש ,  את בקשת האו"ם להפסקת אש הומניטארית ואת הצעת הצלב האדום להפסקת אש הומניטארית ,  בעוד שחמאס דחה את היוזמה המצרית והפר את בקשות האו"ם והצלב האדום .  ראש הממשלה הוסיף כי על הקהילה הבינלאומית לפעול לפירוז עזה ,  וכי חמאס הוא ארגון טרור רצחני שמקריב את תושבי עזה כשהוא משתמש בהם כמגן אנושי ,  בעוד ישראל עושה כל מאמץ להימנע מפגיעה בתושבי עזה .  

נתניהו עדכן את קמרון :  עושים מאמץ לא לפגוע באזרחים
nan
