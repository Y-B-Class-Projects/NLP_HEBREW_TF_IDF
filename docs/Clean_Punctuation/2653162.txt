נתניהו :  מוכן לחידוש המו"מ עם הפלסטינים עוד היום
במסיבת עיתונאים משותפת עם שרת החוץ של האיחוד האירופי אמר נתניהו כי ישראל  " מוכנה לחדש את השיחות היום ,  אתמול ומחר ".  הוא הזהיר מפני  " ספין "  סביב תוצאות הבחירות באיראן
ראש הממשלה ,  בנימין נתניהו ,  נפגש הבוקר  ( חמישי )  בירושלים עם שרת החוץ של האיחוד האירופי ,  קתרין אשטון ,  ודן עמה בשורה של נושאים מדיניים וביטחוניים .  בפתח מסיבת עיתונאים משותפת שכינסו השניים אמר ראש הממשלה כי הנושא הראשון שעומד על הפרק הוא הגרעין האיראני .  נתניהו המשיך בקו הספקני שנקטה ישראל מאז הבחירות לנשיאות באיראן בשבוע שעבר ,  שבהן ניצח המועמד חסן רוחאני ,  ואמר : " המבחן האמיתי הוא אם איראן תשנה את מדיניותה ,  תפסיק את העשרת האורניום ,  תוציא את החומר הגרעיני ותסגור את המתקן הגרעיני הבלתי חוקי בעיר קום ".  
הוא הוסיף כי הדבר החשוב אינו ה"ספין הפוליטי "  שעשוי להיווצר סביב תוצאות הבחירות ,  אלא  " ה'ספין'  ( סיבוב  א"ת )  של הצנטריפוגות  ( סרכזות - א"ת )  .  זה חייב להפסיק ואני סבור שעל אירופה להצטרף לארצות הברית ,  לישראל ולכל הגורמים האחראים בקהילה הבינלאומית כדי לדרוש הפסקה של תכנית הגרעין של איראן ".  
על רקע מאמציו של שר החוץ האמריקני ,  ג'ון קרי ,  לחדש את התהליך המדיני בין ישראל לפלסטינים ,  חזר נתניהו על דבריו לפיהם ישראל  " מוכנה לחדש את השיחות ללא תנאים מוקדמים היום ,  אתמול ומחר ".  הוא הוסיף כי הוא  " מקווה שהנשיא עבאס  ( אבו מאזן  א"ת )  גם מוכן לכך ,  ואני מקווה שאירופה תתמוך במאמץ ,  כי זה הדבר הנכון לעשות ".  
בסוף השבוע הבא צפוי קרי להגיע לביקור באזור ,  שיחל בירדן וימשיך בישראל וברשות הפלסטינית .  סוכנות הידיעות הפלסטינית  " מען "  דיווחה הבוקר כי קרי ינסה במהלך ביקורו לארגן פגישת עבודה משולשת עם ראש הממשלה הישראלי ויו"ר הרשות הפלסטינית ,  אבו-מאזן .  שרת האיחוד אשטון התייחסה גם היא למאמצים לחידוש המשא ומתן ,  בהובלת הממשל האמריקני ,  ואמרה : " אני תומכת באופן מלא במאמציו של מזכיר המדינה קרי .  אמרתי זאת ברמאללה ואומר זאת גם כאן בירושלים - אנו רוצים שזו תהיה הדרך קדימה להגיע למשא ומתן ישיר ".  
לקריאה נוספת:קרי : " ייתכן שלא תהיה עוד הזדמנות לפתרון הסכסוך"כבר לא  " המשטר הציוני ":  רוחאני דיבר על  " ישראל "  

נתניהו :  מוכן לחידוש המו"מ עם הפלסטינים עוד היום
במסיבת עיתונאים משותפת עם שרת החוץ של האיחוד האירופי אמר נתניהו כי ישראל  " מוכנה לחדש את השיחות היום ,  אתמול ומחר ".  הוא הזהיר מפני  " ספין "  סביב תוצאות הבחירות באיראן

