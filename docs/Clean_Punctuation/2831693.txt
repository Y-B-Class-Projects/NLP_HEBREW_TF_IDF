האיום שמפחיד את נתניהו :  פרסום הסכם מסגרת לפני הבחירות
בעוד שארה"ב שוקלת תגובות לנאומו בקונגרס ,  ובהן ריאיון של אובמה בנושא איראן - מה שבאמת מלחיץ את נתניהו הוא חשיפת המסמך שגיבש עם קרי במו"מ עם הפלסטינים ,  שם הסכים לקווי 67' וחילופי שטחים .  צפו בסרטון התעמולה החדש של הליכוד
 ( סרטון התעמולה החדש של הליכוד בוחר להשוות בין בן גוריון לנתניהו )  
הפרסום של סוכנות הידיעות אי-פי אמש  ( שישי )  ,  על כך שממשל אובמה  " מכין את הקרקע "  לביקורו הצפוי והבלתי-רצוי של ראש הממשלה בנימין נתניהו בוושינגטון בעוד שבוע וחצי ,  לא גרם עד כה לחרדה כלשהי בירושלים .  רשימת הצעדים שהובטחו בכתבה ,  בהם ריאיון בנושא איראן של הנשיא אובמה ,  הופעות בתקשורת של בכירי הממשל והחרמה אפשרית של ועידת השדולה הפרו-ישראלית איפא"ק ,  נראים יותר כצעדים הגנתיים מאשר כעלייה להתקפה .  
על פי הפרסום ,  בריאיון שאובמה יעניק ל"עיתונאי שמסקר מזה זמן את המשבר בינו לבין נתניהו ",  הנשיא צפוי להתמקד במשא ומתן שמתנהל בין איראן לשש המעצמות ,  ולהציג את יתרונות ההסכם המתגבש עבור ארצות הברית ולטענת אובמה ,  גם עבור ישראל .  ההסברים הללו חשובים בוויכוח הפנים-אמריקני ,  אבל לא צפויה להיות להם השפעה כלשהי על מה שבאמת מעניין את נתניהו בימים אלה - מערכת הבחירות בישראל .  
עוד על המשבר ביחסים בין ארה"ב לישראלארה"ב במסר לישראל : " מודאגים מההדלפה המגמתית משיחות הגרעין"סקר :  רוב האמריקנים נגד נאום נתניהו בקונגרס 
האיום להחרים את ועידת איפא"ק עשוי לגרום לזעם ודאגה בקרב הלובי הפרו-ישראלי בוושינגטון ,  אבל לא בלשכת ראש הממשלה .  אדרבא ,  הצעד הזה משאיר את הבמה באירוע השנתי של השדולה לרשותו הבלעדית של נתניהו .  המעמד והיוקרה של איפא"ק ייפגעו ,  וייתכן שבכירי השדולה יפנו את זעמם גם לעבר נתניהו על כך שסכסך בינם לבין הבית הלבן ,  אבל את הציבור הישראלי שיחות המסדרון שיתנהלו בנושא בוושינגטון לא באמת מעניינות .  
האיום האמריקני היחיד שבאמת מפחיד את נתניהו הוא זה שלא הופיע כלל בכתבה מסוף השבוע ,  אך כן נרמזה במאמר שפרסם בשבוע שעבר הפרשן המוערך לענייני ביטחון ,  דייוויד איגנשיוס ,  בעיתון  " וושינגטון פוסט ".  הממשל האמריקני ,  על פי איגנשיוס ,  שוקל לפרסם עוד לפני הבחירות בישראל את  " מסמך המסגרת "  שגיבש ג'ון קרי יחד עם נתניהו במהלך תשעת חודשי המשא ומתן הישראלי-פלסטיני .  
האמריקנים נמנעו עד כה מלפרסם את המסמך ,  מתוך תקווה שהוא יהווה נקודת פתיחה למשא ומתן עתידי ,  וזאת למרות לחצים כבדים שהפעילו עליהם בעלי בריתם באירופה ,  שדרשו להוציא את המסמך מהמגירה ולתת לעולם כולו לראות מה הושג במהלך השיחות של קרי .  אם הממשל אכן יעשה זאת ,  תיחשף העובדה שהמסמך של שר החוץ האמריקני - שנתניהו הסכים לקבל אותו כבסיס למשא ומתן עתידי - כלל התייחסות ברורה לכך ש"הגבול העתידי של המדינה הפלסטינית יתבסס על גבולות 1967 עם חילופי שטחים הדדיים ".  
וושינגטון סברה בעבר שאם יתברר שנתניהו אכן הסכים לנוסח כזה ,  הדבר יעבוד לטובתו ,  שהרי הוא יוכל להציג את עצמו כמנהיג מתון וגמיש ,  שהיה מוכן לפשרה היסטורית .  המחשבה הזו מעידה על חוסר ההבנה הבסיסי של האמריקנים בפוליטיקה הישראלית ,  על אף צוותי המומחים שהם מחזיקים בנושא .  השחקן הפוליטי היחיד בישראל שעשוי להרוויח מפרסומו של מסמך קרי הוא נפתלי בנט .  יו"ר הבית היהודי הוא הגורם היחיד בממשלתו הקודמת של נתניהו שלא הייתה לו אף נגיעה לגיבוש המסמך והוא יוכל להתקיף את נתניהו מימין באופן חופשי ,  ברגע שהדברים ייצאו לאוויר העולם .  
חשוב לציין שנתניהו הסכים לקבל את הנוסח של קרי בכפוף להסתייגויות ,  והתעקש שבמסמך לא תיכלל כל התייחסות לירושלים .  עם זאת ,  אם המסמך אכן יתפרסם ,  את הנקודות הטכניות האלה יצטרך ראש הממשלה להסביר כשהוא נמצא עם הגב אל הקיר .  האם הממשל האמריקני אכן ידליף את המסמך ,  אולי ל"עיתונאי המסקר מזה זמן את המשבר בינו לבין נתניהו "?  קשה לומר .  בניגוד לצעדים האחרים שהובטחו ,  הדלפת המסמך לא תהיה מהלך הגנתי ,  אלא מתקפה על ראש הממשלה בנקודה הכואבת ביותר שלו .
 בממשל אובמה מכנים את נתניהו  " פחדן עלוב "   ( צ'יקן-שיט )  ,  אבל בעימות הנוכחי ,  דווקא הוא זה שמפגין אומץ וחוצפה בהחלטתו לבוא לוושינגטון .  בימים הקרובים נגלה מי באמת אמיץ בוויכוח הבלתי-פוסק הזה ,  ומי יישאר בסוף הסבב עם תווית הפחדן .  
לפניות לכתב אמיר תיבון  amir.tibon@walla.co.il 

האיום שמפחיד את נתניהו :  פרסום הסכם מסגרת לפני הבחירות
בעוד שארה"ב שוקלת תגובות לנאומו בקונגרס ,  ובהן ריאיון של אובמה בנושא איראן - מה שבאמת מלחיץ את נתניהו הוא חשיפת המסמך שגיבש עם קרי במו"מ עם הפלסטינים ,  שם הסכים לקווי 67' וחילופי שטחים .  צפו בסרטון התעמולה החדש של הליכוד

