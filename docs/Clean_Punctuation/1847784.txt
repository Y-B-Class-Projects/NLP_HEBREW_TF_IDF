החקלאים : " ייבוא שוק החלב - גזר דין מוות לחקלאות "
 התאחדות האיכרים תקפה בחריפות את כוונת הממשלה להתיר ייבוא מוצרי חלב : " ממשלת נתניהו ממשיכה לדבר ציונות אך להכחיד את מגשימיה .  הצעד הפופוליסטי יעמיד את החקלאים בסכנה קיומית "
 לקראת הדיון בממשלה מחר  ( ראשון )  על פתיחת שוק החלב לייבוא ,  מזהירים בהתאחדות האיכרים ותנועת המושבים כי המהלך יהווה  " גזר דין מוות לחקלאות בישראל .  צעד זה יפתח את הסכר גם לשאר ענפי החקלאות ,  שיעמדו בעקבותיו בפני סכנה קיומית .  הממשלה ממשיכה לדבר ציונות מחד ולהכחיד את מגשימיה מאידך ".  בכך הצטרפו החקלאים למחאת הרפתנים נגד המהלך .
 עוד בנושאהממשלה מצפצפת על הרפתנים :  תאשר ייבוא מוצרי חלבמחאת הרפתנים בתל אביב : " לחלוב את הטייקונים "
 במכתב ששלחו לראש הממשלה ,  בנימין נתניהו ,  הזהירו בהתאחדות מפני  " צעדים נמהרים ופופוליסטיים העלולים להביא עד כדי התמוטטות ענף החקלאות ".  לדבריהם , " המחאה החברתית המתחוללת מובילה לצעדים נמהרים הנגרמים מלחץ פופוליסטי .  כך ,  תחת המסווה של כלכלה חופשית ,  הממשלה בוחרת בפתרון הקל בדמות פתיחת השוק לייבוא ,  במקום בפתרון הנכון - טיפול בחוסר התחרות בשוק ופערי התיווך העצומים ". 
החקלאים הוסיפו כי  " פתיחת השוק לייבוא הינה תקלה אסטרטגית ביטחונית מדרגה ראשונה .  הסתמכות על ייבוא ,  באווירה הפוליטית הקיימת כיום נגד מדינת ישראל בעולם ,  עלולה לגרום לסכנה מוחשית שכן מדינת ישראל חשופה לחרם בשווקי העולם .  דובי אמיתי ,  נשיא התאחדות האיכרים ,  אמר כי  " ממשלת ישראל יכולה לנקוט במספר פתרונות כדי להקל על יוקר המחיה בישראל ,  אך לא ניתן לה לעשות זאת על גבם של החקלאים .  לחקלאות בארץ יש תפקיד היסטורי בעיצוב ובניית המדינה ,  וחבל שממשלת ישראל תירשם בספרי ההיסטוריה כמי שהביאה למותה ".  
ראש הממשלה נתניהו התייחס ביום חמישי להצעת ההחלטה שתעלה לדיון בממשלה ואמר כי , " אין כל סיבה שהציבור בארץ יאלץ לשלם עבור מוצרי החלב יותר מאשר רוב התושבים בעולם המערבי .  עלינו לטפל בכשלי שוק החלב ולפתוח אותו לתחרות ". 
משרד החקלאות ,  מצדו ,  הודיע כי הוא מתנגד נחרצות להצעת ההחלטה .  היועץ המשפטי של המשרד ,  ערן אטינגר ,  קבע כי  " ההצעה מעוררת קשיים משפטיים ",  וכי היא  " נוגדת באופן מהותי את ההוראות והעקרונות שבבסיס חוק תכנון משק החלב שחקיקתו הושלמה רק השנה בכנסת בהליך חקיקה ממשוך ויסודי שארך כשלוש שנים ".  
לדבריו , " מדובר בביטולו של החוק הקיים וראוי היה כי מדיניות זו תיערך לאחר בחינה יסודית שלא נעשתה .  ההצעה הוכנה בחופזה בלי שנבחנו השלכותיה בלי שנועצו כנדרש בגורמים שבידם יש את המידע הדרוש ,  ובלי שקוים שימוע למי שעלול להיפגע מההצעות הכלולות בה .  אין ספק כי הרפתנים יעתרו לבית המשפט נגד החלטת הממשלה ". 

החקלאים : " ייבוא שוק החלב - גזר דין מוות לחקלאות "
 התאחדות האיכרים תקפה בחריפות את כוונת הממשלה להתיר ייבוא מוצרי חלב : " ממשלת נתניהו ממשיכה לדבר ציונות אך להכחיד את מגשימיה .  הצעד הפופוליסטי יעמיד את החקלאים בסכנה קיומית "
 
