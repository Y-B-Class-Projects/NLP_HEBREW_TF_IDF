נתניהו הבהיר : " אני הולך עם טרכטנברג עד הסוף "
 במהלך הישיבה הדנה בעיקרי דו"ח הוועדה לשינוי כלכלי-חברתי ,  הדגיש ראש הממשלה בנימין נתניהו מדוע ההצבעה על מתווה הדו"ח תתקיים היום . " דו"ח טרכטנברג מביא בשורה לעם "
  ( צילום :  רויטרס ,  עריכה :  יותם בן-דוד ) 
ראש הממשלה בנימין נתניהו הסביר בצהריים  ( שני )  מדוע החליט לקיים הצבעה כבר היום על מתווה דו"ח ועדת טרכטנברג לשינוי כלכלי-חברתי ,  זאת על אף שאתמול נאמר כי הממשלה תקיים רק דיון בנושא .  במהלך הישיבה היום אמר נתניהו כי  " אני הולך עם דו"ח טרכטנברג עד הסוף .  זה דו"ח שמביא בשורה לעם ישראל .  זה יום בו אנו מכריזים על שינוי .  היום נצביע על מתווה הדו"ח ". 
דו"ח ועדת טרכטנברג - כותרות אחרונות :
 חרף התנגדות שרים :  הממשלה תצביע על דו"ח טרכטנברגהסטודנטים לנתניהו : " לא לאשר את דו"ח טרכטנברג"עיני תוקף : " המלצות טרכטנברג - קפיטליזם קניבלי "
 נתניהו ציין כי הדיון יובא להצבעה חרף התנגדות עיקשת של סיעות ישראל ביתנו ,  ש"ס ועצמאות ,  שהודיעו כי שריהן יצביעו נגד מתווה הדו"ח .  נתניהו הבהיר את עמדתו גם בישיבת שרי הליכוד לפני ישיבת הממשלה וגם בשיחותיו עם גורמים שונים ,  כולל שר החוץ ויו"ר ישראל ביתנו אביגדור ליברמן .  בישיבת הממשלה משתתפים גם 15 חברי ועדת טרכטנברג שמשיבים על שאלות השרים .
 מוקדם יותר ,  בפתח ישיבת הממשלה אמר נתניהו כי  " לוועדת טרכטנברג הייתה עבודה מאומצת ,  רצינית ועמוקה כדי להביא בשורה לאזרחי ישראל ".  ראש הממשלה פנה לפרופ' מנואל טרכטנברג שנכח אף הוא בישיבה ואמר ,  כי  " השקעת בזה רבות תוך תנאים לא פשוטים .  עשית עבודה מאוד חשובה .  נייחד את רוב הישיבה לדיון בדו"ח החשוב .  היום אנו משנים את סדר העדיפויות הלאומי ,  עושים תיקונים שייטיבו עם אזרחי ישראל ". 
נתניהו הוסיף בפתח ישיבת הממשלה כי  " אנחנו עושים זאת באחריות ,  אנו באים לתקן את יוקר המחיה כולל סיוע לילדים בגיל הרך ותיקוני מסים ,  הגברת התחרות ,  הגדלת מס הכנסה שלילי והקלות בדיור .  נדון בישיבה הזאת ובדיוני ההמשך .  נעשה את הדברים באחריות בלי לפתוח את האוברדרפט של המדינה ,  ואם לא ננהג באחריות נוכל להגיע למצב של מדינות רבות שהגיעו לקריסה כלכלית .  אנו ננהג אחרת ,  נלך קדימה להמלצות פרטניות כאשר הכוונה היא לעשות תיקונים חברתיים תוך אחריות ".  
לפניות לכתב :  pinhas_wolf@walla.co.il

נתניהו הבהיר : " אני הולך עם טרכטנברג עד הסוף "
 במהלך הישיבה הדנה בעיקרי דו"ח הוועדה לשינוי כלכלי-חברתי ,  הדגיש ראש הממשלה בנימין נתניהו מדוע ההצבעה על מתווה הדו"ח תתקיים היום . " דו"ח טרכטנברג מביא בשורה לעם "
 
