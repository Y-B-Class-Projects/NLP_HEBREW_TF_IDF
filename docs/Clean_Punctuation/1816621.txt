אובמה שוחח עם נתניהו ואיחל לישראל חג שמח
בשיחה טלפונית עם ראש הממשלה בנימין נתניהו ,  בירך נשיא ארה"ב ברק אובמה את עם ישראל וסיפר כי יערוך סדר בעצמו עם אנשי הקהילה היהודית .  נתניהו הודה לאובמה על תקצוב  " כיפת ברזל "
 ראש הממשלה בנימין נתניהו שוחח הערב  ( שני )  עם נשיא ארה"ב ברק אובמה .  מלשכת ראש הממשלה נמסר ,  כי אובמה בירך את נתניהו ואת עם ישראל לרגל חג החירות וציין כי הוא עומד לערוך סדר פסח בשעות הקרובות עם נציגי הקהילה היהודית .  
נתניהו ניצל את ההזדמנות והודה לאובמה פעם נוספת על אישור התקציב למערכת  " כיפת ברזל ".  אובמה מצדו ,  ציין שהוא שמח על כך שהמערכת עובדת ומצליחה ליירט את הרקטות .  אובמה הוסיף ,  כי הוא מעריך את הדרך שבה נתניהו טיפל באירועים האחרונים בעזה .  השניים דנו גם בנושאים מדיניים וסיכמו לעמוד בקשר בימים הקרובים .
 ביום חמישי נודע כי נתניהו הוזמן לשאת דברים בפני שני בתי הקונגרס האמריקאי במה שהוגדר כ"נאום בר אילן 2 ".   " אני מעריך את ההזמנה .  היא מסמלת את הברית האיתנה בין ארצות הברית לעם ישראל ",  אמר רה"מ .  נתניהו סיפר כי זו הפעם השנייה שהוזמן לשאת דברים בפני הקונגרס : " הפעם הקודמת הייתה לפני 15 שנה .  אמרתי אז שהאיום הגדול ביותר לשלום האנושות ,  ולשלומה של ישראל ,  הוא נסיונה של אירן להתחמש בנשק גרעיני .  לצערנו ,  האיום רק גבר מאז .  אדבר על האיום הזה ,  על השינויים הגדולים המתחוללים באזורנו ,  ועל הדרך בה אנו מאמינים שרק בכוחה להביא לשלום בינינו לשכנינו ,  שלום שיחזיק מעמד ". 

אובמה שוחח עם נתניהו ואיחל לישראל חג שמח
בשיחה טלפונית עם ראש הממשלה בנימין נתניהו ,  בירך נשיא ארה"ב ברק אובמה את עם ישראל וסיפר כי יערוך סדר בעצמו עם אנשי הקהילה היהודית .  נתניהו הודה לאובמה על תקצוב  " כיפת ברזל "
 
