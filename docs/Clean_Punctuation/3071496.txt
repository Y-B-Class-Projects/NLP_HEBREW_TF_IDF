פה פוליטיקה :  הפרשן הכלכלי מודה  - " דיברתי עם שרה נתניהו על התאגיד "
 הפרשן הכלכלי של הערוץ הראשון ,  עודד שחר ,  הודה כי נפגש בעבר עם ראש הממשלה נתניהו ורעייתו ושוחח עימם בנושא תאגיד השידור ;   " את שרה הכרתי הרבה לפני שהיא הייתה הגברת נתניהו .  אנשי התאגיד ישבו בשקט ?  הם לא הלכו לכל פוליטיקאי שיכלו להגיע אליו ?  "
 
הפרשן הכלכלי של הערוץ הראשון ז"ל ,  עודד שחר ,  הודה היום  ( חמישי )  כי נפגש בעבר עם ראש הממשלה נתניהו ורעייתו שרה ,  ושוחח עימם בנושא תאגיד השידור .  בראיון לתוכנית של ירון דקל ועמית סגל בגל"צ ,  שחר אמר : " כשהתקרבנו לשלב הסיום הרגשתי שאני יכול לעזור .  את הגברת נתניהו ,  את שרה ,  הכרתי הרבה לפני שהיא הייתה הגברת נתניהו בהיכרות ארוכת שנים .  אנחנו לא נפגשים כל יום או כל חצי שנה ,  ואנחנו גם לא משוחחים בטלפון .  אבל הפגישות שלי איתה פה ושם היו מאוד נעימות .  שוחחנו על המון נושאים אישיים .  דיברנו גם על התאגיד ". 
הוא הוסיף כי  " דיברתי עם ראש הממשלה ועם שרה נתניהו ,  דיברתי עם פוליטיקאים ועם מי שרק היה מוכן לשמוע ".  עוד אמר , " אנשי התאגיד ישבו בשקט ?  הם לא הלכו לכל פוליטיקאי שיכלו להגיע אליו ?  הם לא הפכו כל אבן כדי לדאוג לאינטרסים שלהם ?  הם לא שכרו חברת לובינג על חשבון הציבור ?  בוריס קרסני ככל הידוע לי לא עובד בהתנדבות .  גם לי מותר להפוך כל אבן כדי לנסות להציל את החברים שלי .  מותר לי ". 
כזכור ,  בעבר הכחיש שחר כי שוחח עם הזוג נתניהו בנושא התאגיד .  בעבר פרסם העיתונאי יוסי ורטר מ"הארץ "  כי  " בחודשים האחרונים עיתונאי מהרשות היה בקשר עם תאגיד השידור הציבורי .  בינו למנהלי התאגיד נתגלעה מחלוקת לגיטימית על תנאי העסקתו ושכרו .  העיתונאי מיודד עם אדם שקרוב מאוד לראש הממשלה .  הוא פנה אליו בטרוניה ,  וביקש שיסייע לו .  המקורב פעל כפי שפעל ,  וכך נולדה הצעת החוק של ביטן לסגירת תאגיד השידור ולשיקום רשות השידור ",  כאשר הוא מתכוון לשחר .  

לפי שחר , " היתה רפורמה חתומה ברשות השידור ,  ולא היה צריך לזרוק את העובדים .  אני שואל אם היה נכון להחשיך את רשות השידור .  לדעתי לא .  אני לא הפכתי למשרת השלטון .  אני ניסיתי לעזור לאותן 1,000 משפחות ".  שחר הסביר כי  " טענו שעשיתי את זה כי רציתי להמשיך להיות פרשן כלכלי .  ממש לא .  אני לגמרי מסודר .  אם יכולתי לעזור להציל את המפעל שנסגר בגלל גחמה - כן ,  אני אעשה כל דבר .  לכן עשיתי את מה שעשיתי .  לצערי ,  זה לא צלח ". 
בנוגע למה צפוי עימו בהמשך ,  אמר : " אני במחלקת התאוששות עדיין .  זאת תחושה של הקלה .  אני 44 שנים עוסק בסיקור כלכלי שוטף ופתאום יש תחושה של הקלה .  מבחינתי הסתיים פרק ,  והוא הסתיים באקורד צורם ,  לא ברמה האישית כל כך אלא ברמה של רשות השידור וכל מה שהיה סביב זה .  אני אף פעם לא שתקתי ,  אתם מכירים אותי ,  אני אפילו די השתגעתי בשידורים אני מרגיש שיש לי הרבה מה לומר ,  אגב לא רק בתחום הכלכלי .  אני מאוד מקווה להמשיך ברדיו ,  בטלוויזיה בעיתונות הכתובה ".  

פה פוליטיקה :  הפרשן הכלכלי מודה  - " דיברתי עם שרה נתניהו על התאגיד "
 הפרשן הכלכלי של הערוץ הראשון ,  עודד שחר ,  הודה כי נפגש בעבר עם ראש הממשלה נתניהו ורעייתו ושוחח עימם בנושא תאגיד השידור ;   " את שרה הכרתי הרבה לפני שהיא הייתה הגברת נתניהו .  אנשי התאגיד ישבו בשקט ?  הם לא הלכו לכל פוליטיקאי שיכלו להגיע אליו ?  "
 
