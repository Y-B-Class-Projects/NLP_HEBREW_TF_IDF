120 ח"כים הושבעו ;  ריבלין : " לסיים בהקדם את המו"מ הקואליציוני "
 ותיק הח"כים ,  עמיר פרץ ,  ניהל את הישיבה שבה נשבעו אמונים המחוקקים לכנסת ה-20 .  במהלך נאומו אמר נשיא המדינה : " המערכת הציבורית סובלת משיתוק וכל יום שעובר גובה מהעם מחיר יקר ".  104 ח"כים תמכו במינויו מחדש של יולי אדלשטיין ליו"ר הכנסת
הכנסת ה-20 יצאה לדרך :  בצהריים ,  אחרי כמעט ארבעה חודשי פגרה ,  ושבועיים בדיוק לאחר הבחירות ,  שבה המליאה לפעילות .  ותיק חברי הכנסת ,  עמיר פרץ  ( המחנה הציוני )  ,  ניהל את הישיבה הראשונה ,  ובמהלכה נשבעו אמונים הח"כים ,  מתוכם 39 חדשים .  רוב חברי הכנסת של הרשימה המשותפת נטשו את המליאה אחרי שהצהירו אמונים .  בהמשך ,  אושר מינויו של ח"כ יולי אדלשטיי  ( הליכוד )  לתפקיד יו"ר הכנסת .  104 תמכו במינויו ושבעה נמנעו .
 מוקדם יותר ,  במהלך נאומו במושב הפתיחה של הכנסת החדשה ,  הפציר נשיא המדינה ,  ראובן ריבלין ,  בסיעות השונות להשלים במהרה את המשא ומתן להרכבת הממשלה החדשה . " ביום הבוחר האחרון הוכיחה שוב הדמוקרטיה הישראלית שהיא חזקה בועטת ובלתי צפויה .  בארץ כולה יצאו מיליוני אזרחים ואזרחיות להרכיב את הפסיפס הישראלי שלה לכנסת ה-20 ",  אמר ריבלין . " אך טרם הושלמה המשימה כל עוד לא הושבעה ממשלה בפני כנסת זו .  אני קורא לכל הצדדים לחתור לסיום בהקדם של המשא ומתן הקואליציוני .  המערכת הציבורית סובלת משיתוק וכל יום שעובר גובה מהעם בישראל מחיר יקר ".   
" במהלך מערכת הבחירות נראה היה לפעמים שהדרמה מתחוללת בין הפוליטיקאים לבין עצמם ,  אבל כעת משתמו ההתכתשויות הגיע הזמן לשוב אל השחקנים הראשיים  אזרחי ואזרחיות מדינת ישראל ",  המשיך הנשיא . " הם ,  שבשליחותם אנו פועלים כמשרתי ציבור ,  ולא כנבחרים מורמים מעם .  יושבים כאן היום לא מעט ח"כים חדשים .  דעו לכם  הבית הזה הוא בית זכוכית ,  קירותיו שקופים .  לא רק בשל עיני העם הנשואות לכאן ,  אלא גם כדי שעיניכם יהיו נשואות אל העם ".   
" דווקא הכנסת מוכרחה להיות ערה לשינויים התרבותיים והדמוגרפיים המשנים את פניה של החברה הישראלית לבלי הכר .  יחד אתם מייצגים את דמותה ועתידה של מדינת ישראללכל אחד שיושב כאן תואר שווה וקול שווה .  אל תשאירו את כאבי העם הזה ואת דרישותיו מחוץ לכותלי המשכן ",  ביקש ריבלין מחברי הכנסת , " את כאבם של חסרי הדיור וחסרי הישע ,  את מצוקתם של העובדים העניים ,  את דרישותיהם של העובדים הלא מתוגמלים ,  את חששם המתמשך של תושבי עוטף עזה .  הביאו אותם אתכם לישיבות הסיעה ,  חדרי הועדות ומליאה זו .  אל תשכחו לרגע מי שלח אתכם לכאן .  אמון הציבור הוא הנכס היקר ביותר שיש בדמוקרטיה ,  והאמון הזה נתון בידי כל אחד ואחת מכם ".  
לקריאה נוספת:ארה"ב : " אין לנו מושג מה יקרה אם לא נשיג הסכם"רבנים קראו לסרב פקודה : " תפיסת הישיבה ביצהר - חילול הקודש "" הלב נצבט ":  האנשים שנלחמים למלא את המקרר לפסח 
ח"כ עמיר פרץ  ( המחנה הציוני )  ,  נאם אחרי הנשיא ואמר : " שדים רבים מתרוצצים בתוכנו  העדתי ,  הדתי ועוד שדים רבים ממתינים בחשיכה ,  לפתיל שיוצת "  אמר פרץ בפתיחת נאומו . " לאחרונה נחשפנו לאירועים קיצוניים מכל עבר ,  נגד אומנים המביעים את דעתם ואמירות פוגעניות של פרופסורים ,  של אומנים ושל אנשי רוח .  אינני יודע להחליט איזו מעשה עוולה שפל יותר - האם של איש הזרוע ,  או של איש הרוח ?  אני פונה לאחריות לאומית של כל אזרח ואזרח  החזירו את חרבות השנאה אל נדניהןכי ילדינו כולם גדלים כאן ".  
בהמשך ,  פנה פרץ לראש הממשלה נתניהו ואמר לו : " אדוני ראש הממשלה ,  מול הציר איראן-לוזאן-תימן תצטרך לבנות את ציר ריאד-עמאן-רמאללה וקהיר .  מול כל אלה תצטרך להתייצב לא כל מנהיג הליכוד ,  אלא כמנהיג המדינה ומשרת העם ".  
בתום הישיבה יצאה המליאה להפסקה ,  ובטרקלין שאגאל נערכת הרמת הכוסית המסורתית בהשתתפות נשיא המדינה ורעייתו נחמה ,  ראש הממשלה בנימין נתניהו ורעייתו שרה ,  יו"ר הכנסת בפועל פרץ ורעייתו אחלמה ,  ונשיאת בית המשפט העליון מרים נאור ובעלה .  באותו מעמד נערך הצילום המסורתי של הנשיא ,  עם ראשי המפלגות בכנסת בראשם ראש הממשלה ,  שגם נשא דברים .
" זהו יום חגה של הדמוקרטיה המאותגרת ביותר עלי אדמות .  אני גאה לעמוד היום כראש ממשלה של אזרחי ישראל - אלו שבחרו בי ואלו שלא ",  אמר נתניהו .  דלתי פתוחה ותהיה פתוחה בפני נציגי כל המפלגות שנבחרו לכנסת אני מדגיש שוב :  אני מחוייב לטפל בהורדת יוקר המחייה ,  בדגש על מחירי הדיור .  יחד נפעל עם שותפיי בממשלה שתקום כדי להביא תוצאות של ממש בתחומים הללו ".  
בהמשך ,  התייחס ראש הממשלה לאיום הגרעין האיראני . " במקביל לשיפור איכות החיים ,  עלינו לשמור על החיים עצמם ",  אמר . " זמן הפריצה של איראן לפצצת גרעין לא יארך שנים כפי שאמרו בתחילת הדרך ,  להערכתנו הוא יתקצר לשנה ואלי אך הרבה פחות מכך .  מעבר לכל נמשך מסע הכיבוש של איראן ,  מהגולן ועד תימן ,  מטהראן ועד עזה .  ישראל איננה טומנת את ראשה בחול ,  נעשה הכול כדי להגן על ביטחוננו ועתידנו ".  
על סוגיית היחסים עם ארצות הברית אמר : " אנו לא תמיד מסכימים על הכול ,  אבל אני מעריך עד מאוד את הברית האמיצה שלנו עם ארצות הברית ,  שהיא נדבך יסוד בביטחון הלאומי שלנו .  הברית הזו תישאר איתנהף חרף חילוקי הדעות ".  
בטרם החל המושב הרשמי ,  התראיין שר החוץ לשעבר במשדר המיוחד של וואלה חדשות במליאת הכנסת .  לוי ,  שליווה היום שניים מילדיו - ז'קי לוי ואורלי לוי אבקסיס - להשבעתם במשכן ,  אמר : " זה יום מיוחד ,  מרגש כאבא .  אני חושב שאורלי עשתה ,  עושה ותעשה עבודה טובה מאוד שמוסיפה גם מזור וגם גאווה לרבים .  ז'קי מצטרף אליה ושניהם ידחפו את אותם הנושאים היקרים לכולנו .  אורלי מביאה גאווה רבה מאד ושאחיה ילך בדרכה ".  
בפן האישי ,  התייחס לוי לעובדה שבחר לא להתמודד לנשיאות המדינה . " צריך לזכור שזו הייתה מערכת בחירות לא מלבבת ,  לא כזו שהוסיפה כבוד .  לא מתחרט שלא התמודדתי .  כאשר באו ופנו כמה מפלגות אמרתי שאם יהיה קונצנזוס אני אהיה מוכן ,  כי אני מתייחס לעניין הזה ברמה ממלכתית הגבוהה ביותר .  הואיל והדבר לא הסתייע ,  לא הייתי מועמד ולא התמודדתי ",  אמר .
 איילת שקד ,  מספר שלוש במפלגת  " הבית היהודי ",  התייחסה בריאיון לאולפן וואלה חדשות למגעים הקואליציוניים . " לא הוצע לא לבנט ולא לבית היהודי שום תיק ",  אמרה . " לא התנהל על זה משא ומתן .  אני לא מנהלת את המשא ומתן בתקשורת ,  לא דיברנו על זה עדיין עם הצוות של הליכוד ולכן אני לא אדבר על אם נסכים או לא נסכים לקבל את תיק החינוך ". 
לדבריה , " תיק החינוך זה אחד התיקים הכי חשובים בממשלה .  לא חילקנו את התיקים ,  אני חושבת שכל אחד מהתיקים בממשלה הם משמעותיים  גם חקלאות ,  תיירות .  אני מצפה שהבית היהודי יהיה השותף הבכיר והטבעי בממשלה כפי שנתניהו הצהיר פעמים רבות .  אני מצפה שביבי יעמוד במילתו ".  
יריב לוין ,  חבר צוות המשא ומתן של הליכוד להסכמים הקואליציוניים ,  הוסיף כי המגעים בין המפלגות מתקדמים בקצב טוב ,  אם כי התגלעו מחלוקות . " אנחנו עדיין לא קרובים לחתימת הסכמים ,  אבל אחרי החג אני מקווה שנגיע לשם .  אין כבר פערים גדולים ,  המו"מ מול ש"ס ויהדות התורה נמצא במצב מתקדם ,  אבל בגלל מחלוקות שעדיין ישנן זה יקרה כנראה אחרי החג ",  אמר .  
הוא הוסיף : " אין ספק שיש מחלוקות של תיקים ,  לא רק מול הבית היהודי ,  אלא גם מול ישראל ביתנו וכולנו .  בחלק מהמקרים נידרש ליצירתיות ,  אין פה משהו שהוא בלתי ניתן לגישור ". 
לדבריו , " הייתה ישיבה מצוינת עם הבית היהודי ,  עסקנו בנושאים שהם העלו ,  השמענו להם חלק מההתייחסויות שלנו לנושאים האלה .  אני מעריך שבעוד ישיבה או שתיים נעמוד במקום שנדע פחות או יותר את הנוסח אליו אנחנו הולכים ".  

יו"ר הכנסת יולי אדלשטיין אמר כי הוא מקווה כי  " הכנסת ה-20 תהיה שונה מקודמתה ביציבות הקואליציונית שלה ".  הוא התייחס ליכולות הנדרשות מנבחרי הציבור ואמר : " שום תנאי לא מספיק  גם אם היית פרופסור דגול ,  איש תקשורת מצוין או אלוף מצטיין ,  זה עדיין לא אומר שתהיה מצוין בכנסת .  בכניסה לכנסת כולם שווים  יכול להיות שמישהו שהוא צעיר ובא ישר אחרי הלימודים יעשה עבודה יותר טובה ממישהו שהוא כבר פרופסור בכיר ". 
איציק שמולי ,  שנכנס לקדנציה השנייה שלו בכנסת ,  אמר כי המחנה הציוני לא ישב בממשלת נתניהו הרביעי . " פנינו לאופוזיציה ,  יש תהום גדולה מאוד שמפרידה בינינו לראש הממשלה .  אני מניח שאם הפעם תבוא הצעה קונקרטית מנתניהו ,  נגיד 'לא' אפילו יותר חזק מלפני שנתיים ",  אמר .  לדבריו , " אם אני מסתכל ימינה אני רואה את אלי אלאלוף ,  מספר 3 במפלגת כולנו ,  כשותף ראוי ,  אבל לצערי הוא הולך להיות עלה התאנה החברתי של ממשלת נתניהו ולא יצליח לממש אפילו רבע מהתכניות שלו ".  
דני דנון ,  מקום 9 ברשימת הליכוד לכנסת ,  אמר לוואלה חדשות : " יש התרגשות מהשבעת הכנסת ,  אירוע ממלכתי וחשוב .  חזרנו  ( הליכוד )  לפה עם 30 חברי כנסת .  אני מקווה שלא ניפגש פה בעוד שנתיים ושנוכל למשול ארבע שנים ולהוביל מהפכות בנושאים חברתיים ".  דנון התייחס לסוגיית התיקים במפלגתו ואמר : " צריך לשמור על תיק השיכון ,  תיק הרווחה ,  לא לוותר על הנושאים האלה .  תיק הביטחון גם הוא יישאר בידי הליכוד .  לגבי הנושא של תיק החוץ זה עדיין לא נסגר ". 
חיים ילין ,  לשעבר ראש המועצה האזורית אשכול ועתה מקום שביעי ברשימת יש עתיד ,  הגיע למשכן עם שרידי רקטת גראד . " העמסתי אותו איתי כדי שאני אבין ואזכור מעל לכל את מה ואת מי אני מייצג ,  וכדי שלא נשכח שעברנו את 'עופרת יצוקה' ,  'עמוד ענן' ו'צוק איתן' ,  ושאנשים צמאים להסדר ולשקט ",  אמר . " כל מי שרוצה להישאר לטווח ארוך בממשלה ולא להיות מפלגת נישה חייב להיות באופוזיציה ,  גם כדי לחוש את האופוזיציה ולבנות את עצמך דרך האופוזיציה ".  
בתוך כך ,  המשא ומתן להרכבת הקואליציה נמשך ,  ונכון לעכשיו נראה כי אין פריצת דרך משמעותית במגעים .  היום עתידים להיפגש צוותי המשא ומתן של הבית היהודי והליכוד ,  וביום רביעי תתקיים פגישה עם נציגי ישראל ביתנו .  בזמן שהמחלוקות עם ראשי שתי המפלגות ,  נפתלי בנט ואביגדור ליברמן ,  קשורה בעיקר בזהות התיק שהם יקבלו ופחות בתיקים הנוספים ובקווי היסוד ,  המצב מול מפלגת כולנו שונה .  גורמים בליכוד אמרו כי לא קיבלו עדיין רשימת דרישות מסודרת ממפלגתו של משה כחלון ,  ולכן קשה להעריך כמה זמן יידרש על מנת להגיע לסיכומים עמם . " בכל מקרה ,  זה יהיה ארוך ",  אמר גורם בצוות המשא ומתן של המפלגה .  
ביום ראשון האחרון ננעל סיבוב נוסף של המשא ומתן .  למרות התקרבות מסוימת בין הליכוד ובין המפלגות החרדיות ,  עדיין קיימים פערים .  סלע המחלוקת העיקרי כעת הוא סוגיית משרד הדתות ,  שעליו נאבקות ש"ס והבית היהודי .  בליכוד ניסו להציע שהתיק יישאר בחזקת המפלגה ,  אולם לפי שעה שתי הסיעות החרדיות מתנגדות לכך .  
במקביל ,  גורם שעודכן בפרטי השיחה בין נציגי הליכוד ונציגי כולנו מסר כי המפלגה לא העלתה בפגישה שוב את הדרישה לקבל את ועדת הכספים - מה שמלמד למעשה כי כחלון נסוג ממנה .  גם ביהדות התורה פירשו את ההצהרה של כחלון ,  שלפיה יתעקש על מנהל התכנון ,  כוויתור על ועדת הכספים .  במפלגת כולנו הכחישו ,  וטענו כי הדרישה לקבלת הוועדה היוקרתית עומדת בעינה .
  ( עדכון ראשון :  13:55 ) 
לפניות לכתב עמרי נחמיאס :  omri_n@walla.net.il 

120 ח"כים הושבעו ;  ריבלין : " לסיים בהקדם את המו"מ הקואליציוני "
 ותיק הח"כים ,  עמיר פרץ ,  ניהל את הישיבה שבה נשבעו אמונים המחוקקים לכנסת ה-20 .  במהלך נאומו אמר נשיא המדינה : " המערכת הציבורית סובלת משיתוק וכל יום שעובר גובה מהעם מחיר יקר ".  104 ח"כים תמכו במינויו מחדש של יולי אדלשטיין ליו"ר הכנסת

