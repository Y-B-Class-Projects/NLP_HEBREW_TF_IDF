נתניהו : " יש לשמור על אחדות הליכוד "
 בישיבת שרי הליכוד קרא ראש הממשלה לשמור על אחדותה של המפלגה ולדחות את ההצבעה על קבלת חברי מרכז חדשים .  מתנגדיו :  על פי הצעת נתניהו לא יהיו בחירות כלל
המחלוקת בליכוד סביב מועד הוועידה בה ייבחרו חברים חדשים למרכז המפלגה נמשכת .  המחלוקת העיקרית בין ראש הממשלה בנימין נתניהו למתנגדיו היא שנתניהו מבקש לקבוע בתקנון המפלגה כי בחירות לוועידה ייערכו שלוש שנים לאחר הבחירות לכנסת ואילו מתנגדיו טוענים שהבחירות לוועידה צריכות להתקיים זמן הקרוב .  המתנגדים טוענים כי ההצעה של נתניהו תגרום לכך שהסיכוי שיתקיימו בחירות לוועידה אי פעם יקטן משמעותית משום שבקדנציות האחרונות הממשלות נפלו לאחר כשלוש שנים .  דבר זה ימנע את קיום הבחירות לוועידה וישאיר את המרכז הנוכחי על כנו .
 בישיבת שרי הליכוד אמר נתניהו כי  " ביום חמישי השבוע חברי מרכז הליכוד יצביעו בקלפיות ברחבי הארץ על מועד קיום הוועידה .  חשוב מאוד שיהיה לנו פרק זמן סביר כדי לארגן התפקדות ולכנס ועידה .  המרכז כבר אישר את זה בהצבעה גלויה ,  אך בעקבות הליכים משפטיים אנו צריכים עכשיו לאשר את שינוי החוקה גם בהצבעה בקלפיות ".  נתניהו אמר כי  " זאת תהיה טעות גדולה להפר את האחדות הפנימית שלנו עכשיו לנוכח האתגרים הלאומיים והבינלאומיים שאנו ניצבים בפניהם .  הדבר הנכון הוא לשמור על אחדותנו הפנימית גם בתנועה ,  גם בממשלה וגם בקואליציה ".  
נתניהו הוסיף כי  " ביום שלישי אני מתכוון לערוך כנס מכין בגני התערוכה בתל אביב .  ייתכן שאפנה זמן גם לכנסים נוספים בנתניה ,  בירושלים ,  בחיפה ובדרום .  אני מפנה זמן יקר לנושאי התנועה משום שלאחדות הפנימית שלנו יש חשיבות עצומה בעת הזאת ,  גם ברמה הלאומית וגם ברמה הבינלאומית .  האחדות הזו היא הדבר הנכון לתנועה ,  הדבר הנכון לממשלה והדבר הנכון למדינה ". 
לפני שבועיים טען משה פייגלין כי אם תתקבל הצעת נתניהו ינבע מכך בפועל שהבחירות למרכז הליכוד לא יתקיימו עוד ,  שכן ב- 25 השנים האחרונות לא היו שלוש שנים רצופות בלי בחירות לעיריות או לכנסת .  לפיכך ,  לטענת פייגלין , " כולנו נהפוך לחברי מרכז של מפלגה ללא ציבור ,  שתיבלע בתוך איזו 'קדימה' חדשה ותיעלם במהירות מהמפה .  האם שאלתם את עצמכם מדוע נתניהו עושה זאת ?  הוא מבקש להצביע בפועל בעד חיסול הליכוד ". 

נתניהו : " יש לשמור על אחדות הליכוד "
 בישיבת שרי הליכוד קרא ראש הממשלה לשמור על אחדותה של המפלגה ולדחות את ההצבעה על קבלת חברי מרכז חדשים .  מתנגדיו :  על פי הצעת נתניהו לא יהיו בחירות כלל

