סנגורי נתניהו על הפרסום בוואלה !  NEWS : " לא הופתע בחקירה מדבר "
 עורכי הדין וינרוט וחדד דחו את הדיווח לפיו ראש הממשלה  " הופתע "  מעדות חדשה של איש העסקים ארנון מילצ'ן ,  שנגבתה בביתו בלוס אנג'לס על ידי חוקרי יאח"ה . " משטרת ישראל לא התיימרה להציג בפניו הפתעה .  הוא ענה לכל השאלות ויצא מהחקירה רגוע ",  מסרו
עורכי הדין יעקב וינרוט ועמית חדד ,  המייצגים את ראש הממשלה בנימין נתניהו ,  דחו היום  ( שלישי )  את הפרסום בוואלה !  NEWS ,  לפיו הוא הופתע בחקירתו מהעובדה שחוקרי היחידה הארצית לחקירות הונאה  ( יאח"ה )  חקרו את איש העסקים ארנון מילצ'ן בביתו בלוס אנג'לס ,  במסגרת חקירה פרשה 1000 .  עורכי הדין כינו את הדיווח  " פרסום מוטעה ".   
" מובהר בזה כי ראש הממשלה לא הופתע מדבר כלשהו ",  הבהירו עו"ד וינרוט וחדד . " יתרה מזו ,  משטרת ישראל לא התיימרה להציג בפני ראש הממשלה הפתעה כלשהי ".  לדבריהם , " החקירה הייתה חקירה עניינית .  ראש הממשלה ענה לכל השאלות שנשאל ויצא מהחקירה רגוע לחלוטין ".  הם הוסיפו : " אנו חוזרים ואומרים כי לא יהיה כלום ,  כי לא היה כלום ". 
עוד בוואלה !  NEWS:המפכ"ל : " אנחנו לקראת השלמת חקירת נתניהו ,  בקרוב נעביר החומר לפרקליטות"בפרקליטות צפויים להקל עם ארי הרו : " קידם משמעותית את חקירות נתניהו"תיק 1000 :  המשטרה והפרקליטות מתעקשות לחקור את פאקר בחו"ל 
על פי הדיווח ,  ראש הממשלה עומת בחקירתו הרביעית עם עדותו החדשה של מילצ'ן ,  שנגבתה בתיאום רשויות החוק האמריקניות .  מדובר בעדות המוגדרת על ידי מקורבים לחקירה  " משמעותית ודרמטית ",  והמהלך נשמר בסודיות רבה ותואם מראש מול עורכי דינו ,  שהיו בסוד הדברים .
 גורמים במשטרת ישראל כבר פנו לרשויות בארה"ב על מנת לבצע חיקור דין גם לשלדון אדלסון ,  שהוא אזרח אמריקני .  עורך דינו של אדלסון ,  דורי קלגסבלד ,  אמר בתגובה כי נכון לכרגע ,  לא ידוע לו או לאדלסון על דבר על זה .  בשבוע שעבר נחשף בוואלה !  NEWS כי בכוונת חוקרי הפרשה לבצע פעולות חקירה גם בחו"ל ,  ואכן בשבוע שעבר המריא צוות החוקרים לארצות הברית .  
תיק 1000 עוסק במתנות שקיבלו נתניהו ורעייתו שרה מאנשי עסקים ,  בשווי של מאות אלפי שקלים .  בני הזוג קיבלו לכאורה בקבוקי שמפניה ורודה יוקרתית וסיגרים משובחים .  בידי המשטרה תכתובות המעידות כי המתנות התבקשו במפורש על ידי משפחת נתניהו ממילצ'ן וממקורביו ,  ולא נשלחו במסגרת  " שלח לחמך "  של מילצ'ן .
 מרבית החקירה של נתניהו אמש נגעה לעימות עם הדברים שמסר מילצ'ן במהלך סוף השבוע .  החקירה הופסקה בעקבות שיחת טלפון שקיבל נתניהו מנשיא ארצות הברית דונלד טראמפ ,  ולפי ההודעות משתי הלשכות עסקה בסוגיה האיראנית .  

סנגורי נתניהו על הפרסום בוואלה !  NEWS : " לא הופתע בחקירה מדבר "
 עורכי הדין וינרוט וחדד דחו את הדיווח לפיו ראש הממשלה  " הופתע "  מעדות חדשה של איש העסקים ארנון מילצ'ן ,  שנגבתה בביתו בלוס אנג'לס על ידי חוקרי יאח"ה . " משטרת ישראל לא התיימרה להציג בפניו הפתעה .  הוא ענה לכל השאלות ויצא מהחקירה רגוע ",  מסרו

