נתניהו : " נהדוף את סכנת דו"ח גולדסטון "
 לדברי ראש הממשלה ,  הדו"ח על מבצע עופרת יצוקה שולל מישראל את הזכות להגנה עצמית . " צריך לרכז מאמצים בכל הדרגות ולגייס כל אחד ואחד נגד הסכנה "
  ( צילום :  גדעון צנטנר .  עריכת וידאו :  גדי וינסטוק )  
" דו"ח גולדסטון הוא ניסיון לשלול מישראל את הזכות להגנה עצמית .  צריך לרכז מאמצים בכל הדרגות ולגייס כל אחד ואחד להדוף את סכנת הדו"ח ".  כך הצהיר בצהריים  ( שני )  ראש הממשלה בנימין נתניהו בפתח ישיבת סיעת הליכוד הראשונה בכנס חורף של הכנסת .
 לדברי ראש הממשלה ,  אתגר חשוב נוסף שיעמוד בפני הממשלה במהלך כנס החורף הוא  " לנסות לחדש את תהליך השלום ".   " אין שום סיבה שהוא לא יתחדש ",  אמר נתניהו , " אלמלא תנאים מוקדמים שהציבו ,  ואנו אומרים שיש לחדש את התהליך ללא תנאים מוקדמים ". 
נתניהו גם התייחס בישיבת סיעת הליכוד לכוונת הממשלה לבצע רפורמה בוועדות התכנון והבנייה . " אנו במקום 120 בזמן הנדרש לקבל היתר בנייה ",  הצהיר ראש הממשלה . " אנחנו הולכים לשנות את זה סוף סוף .  השינוי הזה בליווי פריסת רשת תחבורה ארצית זו בשורה גדולה ותביא לשינוי פני המדינה ,  לצמיחה ,  להוזלת דירות ולקירוב הפריפריה .  זה חשוב כי זה לא רק לקרב את הפריפרייה למרכז ,  אלא גם לקרב את המרכז לפריפרייה .  זה יעד שהוא גם יעד חברתי ". 
יושבת ראש האופוזיציה ציפי לבני אמרה בפתח ישיבת סיעת קדימה ,  כי  " קדימה חוזרת בהסתערות למושב הקרוב של הכנסת .  במושב הקודם של הכנסת היא התנהלה בהרבה גאווה .  אנחנו אופוזיציה אחראית ".  היא הוסיפה ,  כי  " כאשר הממשלה תעשה דברים טובים סוף סוף נתמוך ,  אך כל עוד הממשלה ממשיכה להתנהל כפי שהיא מתנהלת אנו נמשיך לתקוף ". 

נתניהו : " נהדוף את סכנת דו"ח גולדסטון "
 לדברי ראש הממשלה ,  הדו"ח על מבצע עופרת יצוקה שולל מישראל את הזכות להגנה עצמית . " צריך לרכז מאמצים בכל הדרגות ולגייס כל אחד ואחד נגד הסכנה "
 
