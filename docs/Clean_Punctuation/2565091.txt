אבי בלשניקוב : " אין לי שום כוונה לנהל חברה מפסידה "
 יו"ר הדירקטוריון הנכנס של ערוץ 10 : " כל הדיבורים על השפעת החברות של לאודר ונתניהו על השידורים הם קשקוש ;  לערוץ יש את הפוטנציאל והיכולת להיות המוביל בישראל ".  ריאיון 
" שוק התקשורת במדינת ישראל נמצא בנקודת רתיחה .  רתיחה שלילית .  ויש תחושה שהבועה מתפוצצת .  כמנכ"ל משרד התקשורת לשעבר ,  אני אומר לך שלא מקובל עלי שמדינת ישראל רואה את ענף התקשורת בישראל כבן חורג ",  אומר יו"ר הדירקטוריון הנכנס של ערוץ 10 בריאיון מיוחד לוואלה !  ברנז'ה לרגל כניסתו לתפקיד במקומו של יוסי מימן .  
לדבריו , " מקבלי ההחלטות מקובעים שנים רבות בכך שאם יש בעיה במפעל לייצור פקקים בקריית שמונה או במפעל הייטק שנקלעים לקשיים הכל לגיטימי כדי לסייע .  לשם גם מגיעים חברי כנסת ,  וראשי ערים להצטלם .  וכשמדובר במשהו שקשור לתקשורת המדינה נאלמת דום .  תעשיית הסרטים ,  הקולנוע ,  ההפקות היא תעשייה כמו כל התעשיות .  וכשיש משבר ,  משבר עולמי ,  שמאיים על פיטורים של אלפי עובדים ,  ממשלה צריכה לסייע .  הממשלה צריכה לתת כלים שיעזו לנו לעבור את המשבר .  לא תמיד אגב זה חייב להיות 'קאש' .  זה יכול להיות ערבות ,  קרנות או דברים אחרים .  כמו שהיא עושה היום ,  למפעלים במצוקה .  הרי גם ערוץ 10 ,  הארץ ,  גלובס  כולנו חסומים באשראים הבנקים בגלל המצב .  לא יעלה על הדעת שעיתון מעריב ייסגר ו-2000 אנשים ילכו הביתה .  בוא נגיד שגם אם 500 ייקלטו ,  עדיין יהיה צריך לשלם כ-1500 עובדים דמי אבטלה .  חשוב לזכור שלא מדובר רק בעיתונאים ,  רק 10% מהעובדים הם עיתונאים ,  הרוב הם עובדי כפיים .  צלמים טכנאים ,  עובדי במה .  כשאתה אומר עיתונות ,  לא כולם רביב דרוקר ובן כספית ".  
מה התסריט האופטימלי מבחינתך ,  אחרי ובמידה והאוצר יקבל את הסדר התשלומים במתווה שהצעתם ,  מבחינת אופי האחזקות של לאודר בערוץ ?  הוא כבר הצהיר כי יזרים 60 מיליון שקלים - מה שנתפס כעוד אמצעי לחץ על האוצר ." כוונתו של לאודר היא להגדיל את אחזקותיו בערוץ עד הגבול שהרגולציה מאפשרת .  כזכור ,  החוק בישראל קבע שאיש שאינו תושב ישראל אינו יכול להחזיק ב-51% ,  אבל אין ספק של-49% ניתן להגיע .  אין ספק שתהיה התארגנות מחדש מיד אחרי ". 
מה יהיה שונה בערוץ 10 בהובלת לאודר לעומת ההובלה של מימן .  אחת ההערכות לגבי ההתחזקות של לאודר היא שנכון לנו  " ישראל היום "  2 . " אני חושב שערוץ 10 מוכיח את עצמו כערוץ חי בועט ומבקר ללא חשש וללא מורא .  לא ניתן למצוא עיתונאי אחד שיגיד שאי פעם מישהו התערב בכתבה כזו או אחרת .  יש חופש מוחלט .  כל הדיבורים על השפעת החברות בין לאודר לנתניהו על אופי השידור הם קשקוש ,  מי שמכיר את הגבולות הברורים בטלוויזיה המסחרית בין בעלי הבית לחברת החדשות יודע שמדובר בקשקוש .  אין שום התערבות .  תשאל את רביב דרוקר אם מישהו הרים לו טלפון וניסה אי פעם למנוע איזה שידור ". 
אז איך אתה מסביר את ההתנצלות מול אדלסון ? "לא חושב שצריך להסביר .  כל מה שקשור לנושא הזה נשאל מבפנים עוד לפני ההתנצלות והתקיימו דיונים במועצת הרשות השנייה ,  בוועדה לביקרת המדינה .  סביב הנושא הזה הייתה חגיגה של ספינים תקשורתיים שאנשים בעלי עניין דאגו להעביר ,  ושלאחר מכן התבררו כפצצות סרק ".  
אחת הביקורות שנשמעות בתעשייה מדברת על ההצהרות בדבר פיטוריהם של 150 עובדים .  על פי המבקרים מדובר היה במספר שרירותי ,  ובספין מתוזמן שעל גבי הצלחתו מונית לתפקיד האיש החזק בערוץ ." לגבי המינוי ,  מדובר נטו בהצעה של יוסי מימן ,  הרעיון נולד באופן הכי טבעי שיש וביוזמתו המלאה ,  וכשם שאמרתי שאני מוכן להרים את הכפפפה ,  יכולתי באותה מידה להשיב גם בשלילה .  זה אתגר גדול מאד .  לאור הניסיון שלי ,  אני חושב זה היה מהלך טבעי ".  
" לגבי הספין ,  תגיד לי אתה ,  מה מצפים מדירקטוריון אחראי שמודיעים לו שהולכים לחלט 42 מיליון שקלים של החברה .  שנשב בידיין משולבות ולא נעשה דבר ?  יש לנו אחריות של נושאי משרה .  זה לא משחק ילדים .  שמאיימים עליך ומודיעים לך שעוד כמה ימים מחלטים  זה היה הדבר הכי מקצועי לעשות אותו ,  וזה מה שעשינו .  ברגע שהודיעו לנו שהקימו ועדה והתקבלה דחייה ,  היינו הכי הוגנים .  יש לנו כוונה טובה ,  לעשות ערוץ טוב ,  ערוץ מוביל ,  וכן  גם להרוויח .  זה לא מפעל צדקה ,  זו לא קרן תרומות .  זו חברה עסקית ,  והגיע הזמן שערוץ 10 ,  שכל שנה הפסיד מאות מיליוני שקלים מיום הקמתו ,  יום אחד יתחיל להרוויח כסף ".  
אתה לא חושש ממעורבות יתר של ההסתדרות בפיתרון לערוץ ?  איזה משקיע רוצה מקום עם ועד עובדים חזק ? "חד משמעית ,  אני בתפיסת עולמי רואה בהסתדרות גורם חיובי .  אני רואה את החשיבות דווקא בתקופות משבר שההסתדרות תתייצב לימינם של העובדים .  עיני לא היה מצטרף למאבק אם היו לערוץ בעלי מניות שהיו מושכים כסף או לוקחים שכר מופרז .  בעלי המניות השקיעו עד היום 1.3 מיליארד שקלים ולא לקחו שקל חזרה .  מעבר לכך ,  העובדים הם לא העובדים של עיני ,  הם קודם כל העובדים שלנו .  ואני שמח שהוא דואג להם .  יש לנו אותו אינטרס ". 
ומה עם נענע10 ,  בו הערוץ מחזיק מחצית מהבעלות ? "קבוצת jcs  ( אף היא בבעלותו של לאודר - ד.ו )  ,  נמצאת במו"מ מתקדם לרכישת נענע10 .  למעשה ,  במידה וכשייסגר הסכם התשלומים של הערוץ ,  אני לא רואה כל מניעה להשלים את רכישתו על ידי הקבוצה כך שלמעשה יישלט כולו על ידי לאודר ".  
איך תשפיע הבוררות שיש כרגע לנתניהו עם הערוץ בנושא  " ביבי טורס "  על עתידו של הערוץ ? "אני גזרתי על עצמי ממרחק מכל תהליך הבוררות .  הוא מתנהל בין המחלקה המשפטית של הערוץ לבין עורכי דינו .  אם אתה שואל אותי ,  אני חושב שאין מעורבות כזו ". 
מה עם הברדק של  " הישרדות ",  שהוריד את המלחמה ביניכם לבין רשת להתכתשויות פומביות .  נראה שבמקום נמוך כל כך עוד לא היינו ." רשת סגרו מאחוריו הגב שלנו עסקה עם Castaway וזה מעשה מכוער .  אני לא אוהב אותו .  אני יכול לומר לך שאני לא הייתי עושה דבר כזה .  אני חי בעולם אחר של מוסר ".  
ברשת אומרים ,  לא בלי מידה של צדק ,  שרק בהם התעמרתם 5 שנים .  למה בדיוק ציפיתם ? "בחיים צריך לשים גבולות .  יש קווים שלא חוצים .  מאבק על שעות שידור הוא דבר לגיטימי ,  לעומת זאת המעשה שרשת עשתה בסוגיית הישרדות ,  זה מעשה שלא ייעשה ,  מעשה מכוער .  לא חשוב באיזה מצב אתה ,  צריך לדעת לשים גבולות ".  
מה עם מינוי קבע למנכ"ל החדשות ? "מאז התפטרותו של ראודור בנזימן ,  אורי  ( רוזן )  הוא ממלא מקום ועושה עבודה טובה .  יחד עם זאת עברנו מלחמה לא פשוטה בלי אופק ,  ושני בעלי התפקידים בערוץ נמצאים בסטטוס של מילוי מקום .  אני מניח שמיד אחרי שנסיים את ההסדר עם המדינה ונקבל רישיון ויהיה לנו אופק של רישיון של 15 שנה ,  נכנס מיד להליך של החלטה לגבי מנכ"ל הערוץ ומנהל חברת החדשות .  יואב עושה עבודה מקצועית נהדרת על דעת כולם וזוכה לשבחים רבים .  אורי עושה עבודה קשה בתנאים לא פשוטים .  צריך לזכור שבהחלטה על מינויים בכירים בחברת החדשות יושבים גם 4 נציגי ציבור .  נקים ועדת איתור כמתחייב מגוף שהוא מעין ציבורי ,  ונבחר את מנהל חברת החדשות הבא בהליך תקין וראוי ". 
זה נכון שהוצע לניר חפץ התפקיד ? "לא היו דברים מעולם .  נקודה ". 
האם הצלחתם בעזרת  " הישרדות VIP "  ו"היפה והחנון "  לא להפסיד ברבעון האחרון ? "בחודשים האחרונים ערוץ 10 סיים את עבודתו ברווח .  אם אני משווה בין המחצית הראשונה של 2011 למחצית הראשונה של 2012 ערוץ 10 עבר מתיחת פנים מקצועית ,  וצמצמנו את ההפסד בצורה ניכרת ומשמעותית .  אם רק יתנו לנו לעבוד נעבור בקרוב מאד ולתוצאות עסקיות שרק יביאו כבוד לבעלי המניות ולעובדיו .  הערוץ הפנים מספר טעויות שהוא עשה בעבר .  אני קורא מכאן לכל הנוגעים בדבר :  אל תפריעו לנו ותראו לאן נגיע ". 
אפרופו הלדמן ,  הוא רתם את המסך לטובת מאבק העובדים .  לעומת קודמו בתפקיד ,  ורשבסקי ,  שהיה אומר תמיד שהוא לא ירשה למאבק לזהם את המסך .  מה דעתך ? "ורשבסקי היה מנכ"ל מעולה ,  הוא עשה עבודה בתנאים לא תנאים ומאד הצטערתי שהוא עזב .  אני יחד עם כל אזרחי ישראל ראיתי את השימוש שנעשה לטובת המאבק במסך .  אני לא מוכן להתייחס אם אהבתי את זה או לא ,  אבל אני כן חש סימפטיה לעובד שנלחם על מקום העבודה שלו .  אין הבדל בין מישהו שעובד בטלוויזיה לבין עובד במפעל שבבים בקריית גת ".  
איך תיראה המעורבות שלך בתוכן ,  בדגש על זה של חברת החדשות ? "אני אעמוד על כך שערוץ 10 הוא חברה עסקית לכל דבר .  תוכניות שירוויחו כסף ימשיכו להתקיים ,  תוכניות מפסידות צריך לשבת ,  לחשוב ולשנות אותן ,  כי אין לי שום כוונה לנהל חברה מפסידה ואין לי שום כווונה להמשיך להחזיק תוכניות שמפסידות כסף .  ערוץ 10 הוא גם ערוץ טלוויזיוני ,  הוא גם שומר סף של הדמוקרטיה ,  אבל אסור לשכוח שמדובר בעסק ולא במלכ"ר שכל כוונותיו ללא רווח ". 
ומה עם סוגיית המיזוג עם רשת ? "גם ברשת וגם אצלנו ממתינים לסיים את כל מה שקשור להסדרי פריסת החוב למדינה ,  ואחרי שנסיים אני מניח שהנושא יעלה בשנית ,  ונצטרך להתמודד איתה ". 
ומה עמדתך בנושא ? "עמדתי היא שיש מקום לשקול בחיוב מיזוג בטלוויזיה המסחרית בישראל .  זוהי לא סוגיה פשוטה בכל הקשור לרגולציה והגבלים עסקיים .  אני חושב שאף אחד לא נתן את דעתו בצורה רצינית עדיין לכך .  יחד עם זאת ,  אני אומר בצורה הברורה ביותר על דעת בעל המניות שלי רון לאודר ,  שלא חשוב איזה צורה תהיה למיזוג ,  ערוץ 10 לא ייסגר .  אין סרט בו ערוץ 10 נסגר ,  ובעלי המניות מצטרפים לרשת ".  
הרבה טענות נשמעו בערוץ כנגד שר התקשורת ,  על כך שהוא לא נקט עמדה מספיק נחרצת ,  ושכח אתכם ברגע האמת ." אני רוצה לקבוע באופן חד וברור ,  שדלתו של שר התקשורת פתוחה 24 שעות .  אני מנהל איתו שיחות באופן רצוף ושוטף .  בכל מה קשור לתחומי משרדו הוא תמיד עם אוזן קשבת .  מדובר בנושא אוצרי נטו ,  והוא תמיד אמר שבסוגיה הזו דעתו של שר האוצר היא הקובעת .  רק לאחרונה הוא הביא את נושא  " ברית המועצות ",  פועל יוצא מידי של זה הוא שיתבטלו דמי הזיכיון  הרב כסף שייחסך לערוץ 10 .  לבוא ולטעון שהוא לא עוזר ,  זה שקר ". 
מה המטרות שלך ,  מה תיחשב הצלחה ? "בטווח המידי - המטרה היא להגיע להסדר עם המדינה .  בטווח הארוך ,  להמשיך ולהצעיד את ערוץ 10 קדימה ,  להפוך אותו לערוץ המוביל בישראל ,  ויש לו את כל הפוטנציאל והיכולת להיות כזה אם לא יפריעו לו לעבוד ".  

אבי בלשניקוב : " אין לי שום כוונה לנהל חברה מפסידה "
 יו"ר הדירקטוריון הנכנס של ערוץ 10 : " כל הדיבורים על השפעת החברות של לאודר ונתניהו על השידורים הם קשקוש ;  לערוץ יש את הפוטנציאל והיכולת להיות המוביל בישראל ".  ריאיון

