 " נתניהו מבקר משעות הבוקר במתקן ביטחוני "
 היעדרותו של ראש הממשלה בנימין נתניהו אתמול הולידה גל שמועות ,  לפיהן יצא לשליחות ביטחונית דחופה לחו"ל .  מזכירו הצבאי :  הוא בסך הכל ביקר במתקן ביטחוני בארץ
לאן נעלם נתניהו ?  היעדרותו של ראש הממשלה בנימין נתניהו במהלך יום אתמול הולידה גל שמועות ,  לפיהן יצא נתניהו לשליחות ביטחונית דחופה לחו"ל .  בעקבות פנייה של גלי-צה"ל ללשכת ראש הממשלה מסר אמש  ( שני )  מזכירו הצבאי של נתניהו ,  מאיר כליפי ,  כי נתניהו מבקר במתקן ביטחוני בארץ .
 לרגל הביקור החשאי פונה לגמרי לוח הזמנים של ראש הממשלה למשך היום .  ידוע כי יחד עם נתניהו מסייר המזכיר הצבאי של ראש הממשלה ,  האלוף מאיר כליפי .  על פי ההערכות ,  בסיור משתתף גם יועץ ראש הממשלה לביטחון לאומי ,  עוזי ארד .
 בשיחה עם וואלה !  חדשות סירבו בלשכת ראש הממשלה למסור פרטים נוספים על הביקור .  על פי אחת ההערכות ,  שלא אוששו על ידי שום מקור רשמי ,  הסיור הביטחוני של נתניהו משמש ככיסוי לצורך נסיעה חשאית לחו"ל .  
לפני חודש אירחו מנהל הוועדה לאנרגיה אטומית ומנהל הקריה למחקר גרעיני נגב את נתניהו .  לראש הממשלה נלוו השר דן מרידור והמזכיר הצבאי .  מלשכת ראש הממשלה נמסר כי  " זהו ביקור סידרתי ראשון ,  במסגרת תפקיד ראש הממשלה כיו"ר הוועדה לאנרגיה אטומית ,  הכפופה למשרד ראש הממשלה ".  במהלך הביקור ,  ראש הממשלה קיבל סקירה על הפרוייקטים המדעיים השונים ,  אותם מקדמים אנשי הכור .  נתניהו אמר כי , " אני מביע את הערכתי לעובדי המרכז על תרומתם לחוזקה וביטחונה של מדינת ישראל ".  

" נתניהו מבקר משעות הבוקר במתקן ביטחוני "
 היעדרותו של ראש הממשלה בנימין נתניהו אתמול הולידה גל שמועות ,  לפיהן יצא לשליחות ביטחונית דחופה לחו"ל .  מזכירו הצבאי :  הוא בסך הכל ביקר במתקן ביטחוני בארץ

