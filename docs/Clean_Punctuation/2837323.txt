יומן בחירות | בנט יגיע לעצרת הימין בכיכר רבין
סקר :  המחנה הציוני בפער ארבעה מנדטים | דרעי בסיור בשוק : " שהרצוג יצטרף לנתניהו "  | לבני : " אם לא נזכה בפער גדול ,  נתניהו ירכיב את הממשלה "  | ח"כ טיבי : " אנחנו לא בכיס של הרצוג ".  עדכוני בחירות שוטפים
יו"ר הבית היהודי נפתלי בנט אמר היום כי הוא מתכנן להשתתף בעצרת הימין ביום ראשון הקרוב בכיכר רבין בתל אביב .  בנט ,  שחשף את כוונתו בריאיון לרדיו גלי ישראל ,  הוסיף כי  " לא אנחנו יזמנו את האירוע ,  אבל חשוב ללכת ושיגיעו אנשים ".  
חברת הכנסת ציפי לבני התייחסה במהלך כנס  " 2030  עתידה של מדינת ישראל "  של מכללת שנקר להרכב הממשלה הבאה . " מי שרוצה את יאיר לפיד בממשלה הבאה צריך להצביע לנו ",  אמרה .  לבני התייחסה גם לתוצאות הסקרים האחרונים המנבאים לרשימת המחנה הציוני פער של שלושה-ארבעה מנדטים על פני הליכוד ,  ואמרה כי  " אם לא נהיה הרשימה הגדולה בפער גדול ,  הטלפון  ( להרכבת הממשלה )  יילך לנתניהו ".  
אילו הבחירות היו נערכות היום ,  המחנה הציוני היה זוכה ל-24 מנדטים ,  ארבעה יותר מהליכוד - כך עולה מתוצאות סקר שערך מכון הסקרים בראשות רפי סמית' ופורסם היום בגלובס .  המפלגה השלישית בגודלה היא הרשימה המשותפת עם 13 מנדטים ,  ואחריה הבית היהודי ויש עתיד עם 12 מנדטים כל אחת .  מפלגת  " כולנו "  בראשות משה כחלון עם תשעה מנדטים ,  כמו גם ש"ס ,  ואחריהן ישראל ביתנו ויהדות התורה עם שישה מנדטים כל אחת .  מרצ זוכה בחמישה מנדטים ,  ומפלגת  " יחד "  בראשות חבר הכנסת אלי ישי עם ארבעה מנדטים בלבד .  
יו"ר ש"ס אריה דרעי סייר היום עם בשוק מחנה יהודה בירושלים לצד חברי  " הפנתרים השחורים ",  ושמח על קבלת הפנים החמה שקיבל ,  לדבריו ,  מהנוכחים במקום . " פה אתה רואה את עם ישראל באופן טבעי ואמיתי ",  אמר .  דרעי התייחס בין היתר לאמירתו שלפיה הוא לא שולל ישיבה בממשלה עם יצחק הרצוג ,  ואמר כי  " באופן אישי אני לא פוסל אותו ,  אבל שיכנס גם הוא לממשלה של בנימין נתניהו  זאת תהיה ממשלה טובה וחזקה ".  
ראשי המחנה הציוני ,  יצחק הרצוג וציפי לבני ,  הגיעו היום בצהריים לשוק הכרמל בתל אביב עם עשרות אנשי ביטחון מהשב"כ ,  המשטרה ומשמר הגבול .  הרצוג התקבל בסבר פנים יפות .  הוא קנה שום נגד עין הרע ובקלאווה .  הוא וציפי שילמו בשטרות של 20 .  לבני והרצוג התיישבו לאכול במסעדה במקום וראש עיריית תל אביב רון חולדאי הצטרף אליהם .  
חבר הכנסת אחמד טיבי  ( הרשימה המשותפת )  התייחס היום  ( רביעי )  להמלצה של מפלגתו לנשיא על מועמד להרכבת הממשלה אחרי הבחירות . " אנחנו לא בכיס של יצחק הרצוג .  יש לו אמירות בעייתיות ",  אמר לסטודנטים בקריה האקדמית אונו . " נחצה את הגשר כשנגיע אליו .  נראה מה יהיו התוצאות .  נקבל החלטה באופן דמוקרטי בתוך הרשימה ".  טיבי לא שלל אפשרות של תמיכה בממשלה בראשות הרצוג מחוץ לקואליציה . " יש מצב של 'גוש חוסם' ,  שמהאופוזיציה נותנים תמיכה ",  אמר .  מנגד ,  שלל טיבי אפשרות של ישיבה בממשלת הרצוג : " להיות בממשלה זה לשאת באחריות קולקטיבית .  אני לא רוצה להיות חלק מממשלה שעקרונותיה נוגדים את שלי ויכולה להורות להפציץ את עזה .  המצב לא בשל להשתלבות שלנו לקואליציה ".  
מפלגת הליכוד הגיבה להודעה זו ומסרה : " ברור ששמעון פרס ,  איש שמאל מובהק ,  תומך בבוז'י וציפי .  פרס הוא אדריכל הסכם אוסלו ,  הוא תמך בהתלהבות בהתנתקות והוא חסיד הנסיגה מיהודה ושומרון .  זה בדיוק מה שיעשו בוז'י וציפי כראשי ממשלת שמאל ".  
יו"ר הבית היהודי ,  נפתלי בנט אמר בכנס בתל אביב : " אני רוצה מעל במה זו לפנות לאחי משה כחלון ולומר לו ,  תפסיק ללכת שמאלה !  בשביל להיות חברתי לא צריך להיות שמאלני .  בשביל להוריד את מחיר הגבינות לא צריך למסור שטחים .  בשביל להעלות את שכר המינימום כפי שעשיתי השבוע ,  לא צריך חלילה לחלק את ירושלים ".  הוא הוסיף כי  " אין סיבה שמאוכזבי הליכוד ילכו לכחלון שזה שמאל ,  יש ימין חברתי וזה הבית היהודי ".  
שמעון פרס פרסם הבוקר הודעה מיוחדת בה הוא הביע תמיכה במועמד המחנה הציוני לראשות הממשלה  יצחק הרצוג . " מדובר במנהיג שקול השומר על אמינותו ומלא באחריות ומסירות לציבור הישראלי ",  מסר הנשיא לשעבר .  
ראש הממשלה ,  בנימין נתניהו ,  שלח מכתב לבני הציונות הדתית ובו כתב : " כל קול שהולך למפלגה שאיננה הליכוד מסכן את ניצחון המחנה הלאומי ".  עוד כתב יו"ר מפלגת הליכוד : " אם הליכוד לא יהיה המפלגה הגדולה ביותר השמאל יזכה בשלטון וירכיב ממשלה בתמיכת המפלגה הערבית ".  

יומן בחירות | בנט יגיע לעצרת הימין בכיכר רבין
סקר :  המחנה הציוני בפער ארבעה מנדטים | דרעי בסיור בשוק : " שהרצוג יצטרף לנתניהו "  | לבני : " אם לא נזכה בפער גדול ,  נתניהו ירכיב את הממשלה "  | ח"כ טיבי : " אנחנו לא בכיס של הרצוג ".  עדכוני בחירות שוטפים

