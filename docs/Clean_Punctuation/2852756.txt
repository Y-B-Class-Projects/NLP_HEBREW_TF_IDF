עודה : " הממשלה החדשה קיצונית ומסוכנת לאזור כולו "
 יו"ר הרשימה המשותפת אמר בריאיון לעיתון  " א-שרק אל-אווסט "  כי  " הרכב הממשלה וההתבטאויות של חבריה הבכירים מבשרים על כך שהיא תגביר את רף האלימות והדם ".  לדבריו , " ניאבק בהריסת הבתים בדרכים חדשות "
 יו"ר הרשימה המשותפת ,  ח"כ איימן עודה ,  טען כי  " הממשלה החדשה שהרכיב בנימין נתניהו מסוכנת לערביי ישראל ולאזור כולו ".  בריאיון שהעניק עודה לעיתון  " א-שרק אל-אווסט "  היוצא לאור בלונדון ופורסם היום  ( שבת )  ,  אמר : " הרכב הממשלה וההיסטוריה וההתבטאויות של חבריה הבכירים מבשרים על כך שזו תהיה ממשלה קיצונית שתגביר את רף האלימות והדם ,  הן בקרב ערביי ישראל והן ברצועת עזה ,  בגדה המערבית ובלבנון ".   
" אני בספק רב אם יתרחש שינוי חיובי במדינה או באזור ",  הוסיף עודה .  לדבריו ,  הרשימה המשותפת ניסתה לקיים דיאלוג עם הממשלה כדי לעצור את הריסת הבתים הגוברת במגזר הערבי .  דיאלוג זה לא צלח ,  ועודה הבהיר כי הרשימה  " תפנה להיאבק בבעיה בדרכים חדשות ,  במישור המקומי והבינלאומי ".  
עוד בוואלה חדשות :" גזענית וקיצונית ":  הפלסטינים מגיבים לממשלת נתניהו החדשהלפיד : " הרצוג עדיין מחכה שנתניהו יצרף אותו למסיבה"בכיר פלסטיני : " מופעל עלינו לחץ כבד לחידוש המו"מ עם ישראל "  
כמו כן ,  חשף עודה כי מנהיגי מפלגות האופוזיציה בכנסת ה-20 יתכנסו ביום שני הקרוב על מנת להחליט על  " דרכי תיאום ושיתוף פעולה "  למען הפלת ממשלתו החדשה של נתניהו .  ח"כ איציק שמולי  ( המחנה הציוני )  תקף היום אף הוא את ממשלתו של נתניהו . " לא ברור איך הצליח הקוסם נתניהו להפוך ניצחון מפואר לכתב כניעה מביש ",  אמר באירוע  " שבתרבות "  בגבעתיים .  לדבריו ,  הפעם הימין יצטרך להסתדר בלי הבייביסיטר השמאלני התורן שבא לנקות אחריו ".  

יו"ר יש עתיד יאיר לפיד אמר באירוע  " שבתרבות "  בתל אביב כי  " יש עתיד תוביל אופוזיציה נחושה ".  לדבריו , " קורים פה דברים נוראים בשבועות האחרונים .  מוכרים את המדינה ובוז'י וחבריו במפלגה שותקים ".  בהמשך התייחס לפיד ליחסיו עם יו"ר ישראל ביתנו ,  אביגדור ליברמן ,  ואמר : " ברכתי אותו על כך שוויתר על תפקיד שר החוץ בגלל העקרונות שלו .  ליברמן ואני משתפים פעולה כבר הרבה זמן ,  ונמשיך לעשות זאת יחד באופוזיציה ". 
בתוך כך ,  בכיר הרשות הפלסטינית והאחראי על המשא ומתן עם ישראל ,  סאיב עריקאת ,  אמר היום בריאיון לתחנת הרדיו הפלסטינית  " מואטני "  כי הממשלה החדשה בישראל  " תהרוס את פתרון שתי המדינות ".  לדבריו , " הממשלה החדשה תגביר את הקיצוניות ואת חוסר היציבות באזור ,  ותפעל לחבל בתהליך השלום ".  עריקאת קרא לקהילה הבינלאומית  " להסיר את הגנתה מישראל "  במועצת הביטחון ובמוסדות הבינלאומיים .  

עודה : " הממשלה החדשה קיצונית ומסוכנת לאזור כולו "
 יו"ר הרשימה המשותפת אמר בריאיון לעיתון  " א-שרק אל-אווסט "  כי  " הרכב הממשלה וההתבטאויות של חבריה הבכירים מבשרים על כך שהיא תגביר את רף האלימות והדם ".  לדבריו , " ניאבק בהריסת הבתים בדרכים חדשות "
 
