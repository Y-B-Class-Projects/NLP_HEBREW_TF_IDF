נתניהו ברומא : " מצדיע למפגינים באירן "
 ראש הממשלה ,  המבקר באיטליה ,  התייחס למחאה בטהרן ואמר : " אירן מסכנת את השלום העולמי ".  ברלוסקוני : " הפסיקו את הבנייה בהתנחלויות "
  ( צילום :  רויטרס ,  עריכת וידאו :  נעמה דרור ) 
ראש הממשלה בנימין נתניהו אמר היום  ( שלישי )  במהלך ביקור באיטליה ,  כי האלימות והאגרסיביות שמפעיל המשטר באירן נגד המפגינים המוחים על תוצאות הבחירות במדינה הם הסכנה הגדולה ביותר לשלום העולמי . " לדעתי עלינו להכיר בכך שהאיום הגדול ביותר הוא ההתנהגות האלימה שאנו רואים באירן ",  אמר נתניהו במסיבת עיתונאים שערך עם עמיתו האיטלקי סילביו ברלוסקוני ברומא .  
לדבריו , " טהרן לא רק תומכת בקבוצות טרור המתנגדות לשלום כמו חיזבאללה וחמאס ,  אלא מדכאת גם את אנשיה שלה .  אני מאמין שהאומץ של המפגינים באירן המחפשים חירות הוא משהו שראוי להצדעה מצד הגברים והנשים החופשיים בכל מקום ". 
ברלוסקוני אמר כי  " אני מודאג מהמצב באירן ומהצהרות אחמדינג'ד נגד ישראל .  אסור שאירן תשיג נשק גרעיני ".  על המשא ומתן לשלום עם הפלסטינים אמר : " יש להפסיק את הבנייה בהתנחלויות ,  משום שהן עלולות לפגוע בסיכוי להשיג שלום ".  הוא פנה לנתניהו ואמר לו : " אני מעריך את נאומך ,  ואני מקבל את הצורך במדינה פלסטינית מפורזת ".  
מוקדם יותר היום אמר שר החוץ האיטלקי פרנקו פרטיני כי על ישראל להקפיא את המשך הבניה בהתנחלויות . " אנו נעריך מאוד מחווה מצד ישראל להקפיא את הבנייה בהתנחלויות ",  אמר פרטיני לכתבים .  בסוכנות הידיעות הצרפתית דווח ,  כי לדבריו , " בזמן שמתקיימים מגעים חשוב מאוד שישראל לא תבנה בהתנחלויות ".  נתניהו נחת מוקדם יותר ברומא ונועד כעת עם ראש ממשלת איטליה סילביו ברלוסקוני .  
ראש הממשלה יצא היום לביקור בן שלושה ימים באירופה ,  במסגרתו ייפגש עם ראשי מדינה באיטליה ובצרפת .  בפגישות ידון נתניהו עם המנהיגים האירופים על המגעים המדיניים עם הפלסטינים .  מנהיגי צרפת ואיטליה צפויים לדרוש מנתניהו להפסיק את הבנייה בהתנחלויות ,  וראש הממשלה צפוי מצידו לשוב ולומר כי לא יבנה התנחלויות חדשות ,  אולם אין בכוונתו למנוע את הבנייה בהתנחלויות קיימות בעקבות גידול טבעי ביישובים .  ההערכה היא שגם הסוגייה האירנית תעלה בשיחות .  
מחר יפגש נתניהו עם נשיא איטליה ,  ג'ורג'יו נאפוליטנו בבית הנשיא לרומא ואז ימריא לפריז .  אחר הצהריים תיערך פגישה בארמון האליזה בין ראש הממשלה נתניהו לנשיא צרפת ,  ניקולא סרקוזי ,  ובערב ישתתף נתניהו באירוע של הקהילה היהודית בפריז ,  בו צפויים להשתתף גם שר האוצר הצרפתי והרב הראשי של צרפת .  ביום חמישי בבוקר ייפגש נתניהו בפריז עם השליח האמריקני למזרח התיכון ,  ג'ורג' מיטשל ,  ולאחר מכן יוועד עם ראש ממשלת צרפת ,  פרנסואה פיון ועם שר החוץ הצרפתי ,  ברנאר קושנר .  נתניהו ישוב לישראל בשעות הלילה המאוחרות של יום חמישי .
 
נתניהו ברומא : " מצדיע למפגינים באירן "
 ראש הממשלה ,  המבקר באיטליה ,  התייחס למחאה בטהרן ואמר : " אירן מסכנת את השלום העולמי ".  ברלוסקוני : " הפסיקו את הבנייה בהתנחלויות "
 
