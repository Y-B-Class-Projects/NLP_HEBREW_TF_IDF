קרי ואבו מאזן ייפגשו במצרים לדון במשבר הכלכלי ברשות
נשיא מצרים ,  שישתתף גם הוא בשיחות ,  אמר בראיון ל"וושינגטון פוסט "  כי הוא מדבר עם נתניהו  " הרבה "  ומנגד ציין כי  " אובמה עושה רבות "  לטובת שיחות הגרעין ,  ו"חייבים לתת לו זמן ".  לדבריו ,  בארצו  " קיים איזון חשוב בין ביטחון לחופש "
 מזכיר המדינה האמריקני ג'ון קרי ייפגש היום  ( שישי )  עם יו"ר הרשות הפלסטינית אבו מאזן ומלך ירדן עבדאללה ,  בשולי כנס כלכלי שיערך בשארם א-שייח שבחצי האי סיני - כך מסר גורם אמריקני לסוכנות הידיעות הצרפתית .  השיחות יתמקדו ככל הנראה במשבר הכלכלי שבו נמצאת הרשות הפלסטינית והן עשויות להיארך ארבעה ימים .  הגורם הוסיף כי יתכן שגם נשיא מצרים ,  עבד אל-פתאח א-סיסי ,  ישתתף בשיחות .
 עוד בוואלה חדשות:נתניהו בריאיון לוואלה : " ממשלת אחדות לא תחזיק מעמד דקה"נחשפו תמונות נדירות של מקום המסתור של אוסמה בן לאדןהודפים את דאעש :  הכוחות העיראקיים קרובים לשחרור תיכרית 
רק אתמול אמר א-סיסי בריאיון לעיתון האמריקני  " וושינגטון פוסט ",  כי  " עלינו להבין את הדאגה הישראלית "  בנוגע לגרעין האיראני .  לדבריו , " הנשיא ברק אובמה עושה הרבה על מנת להתמודד עם הסוגיה הזאת .  אנחנו חייבים לתת לו זמן ".  
סיסי הזהיר מפני ערעור היציבות במדינתו ,  המתאוששת משתי מהפכות וחילופי שלטון בארבע השנים האחרונות . " אם מצרים תיפול ,  האזור כולו ייכנס למעגל של אנרכיה ,  שיסכן את כל מדינות האזור ,  כולל ישראל ,  ויגיע עד לאירופה ",  טען .  בנוגע ליחסי מצרים עם ישראל ,  הבהיר סיסי כי הוא מדבר עם ראש הממשלה בנימין נתניהו  " הרבה ",  בעיקר בנוגע לתהליך השלום הישראלי-פלסטיני . 
" כיבדנו את הסכם השלום עם ישראל מהיום בו הוא נחתם ",  אמר .  הוא התייחס ליחסים הטובים בין שתי המדינות ,  המתבטאים בין היתר בכך שישראל הסכימה למצרים להציב כוחות בחצי האי סיני .  לטענתו , " זה יכול לקרות עם מדינות ערב האחרות ,  אם יגיעו לפתרון של שתי מדינות .  שלום עם הפלסטינים יהיה רגע היסטורי עבור ישראלי ,  ואנו מוכנים לסייע בכך ". 
בנוגע לטענות על הפגיעה בחופש הביטוי במצרים ,  טען סיסי : " אנחנו מקיימים באופן מלא את הזכות לחופש ההתאגדות ,  אולם תמיד קיים איזון חשוב בין ביטחון לחופש הביטוי ,  במדינות עם נסיבות כמו שלנו .  אנחנו עושים כל מה שנדרש על מנת להבטיח שחפים מפשע לא ייעצרו ".  לדבריו , " אנחנו לא נגד פעילים חילונים או נגד מחאה ,  אבל חשוב שהאנשים לא יפרו את החוק ". 
כשנשאל אם לראייתו ארצות הברית מבינה את צרכי הביטחון של מצרים ,  אמר : " אתם לא יכולים לראות את התמונה המלאה של מה שקורה במדינה הזאת .  אתם מסתכלים על מצרים בעיניים אמריקניות .  הדמוקרטיה במדינתכם התפתחה במשך 200 שנים .  רק תנו לנו סיכוי להתפתח .  אם נמהר ,  מדינות כמו שלנו יתמוטטו ".  
סיסי הבהיר כי הוא מתנגד לשובם של תנועת  " האחים המוסלמים "  לפוליטיקה במצרים ,  אולם הודה כי המצב מורכב . " שנה אחת לא הייתה מספיקה על מנת להבין שהאנשים האלה אימצו אידאולוגיה הרסנית ?  ",  תהה , " המערביים מאמינים שלאיסלאם הפוליטי לא היה סיכוי להיות חלק מהתהליך הפוליטי הזה ,  אז הם פנו לאלימות .  זה הוביל לבסוף לטרור .  זה לא נכון ,  האידאולוגיה שלהם דורשת מהם להשיג שליטה ,  אולם לא לוותר עליה לעולם ". 
 ( עדכון ראשון :  22:58 )  

קרי ואבו מאזן ייפגשו במצרים לדון במשבר הכלכלי ברשות
נשיא מצרים ,  שישתתף גם הוא בשיחות ,  אמר בראיון ל"וושינגטון פוסט "  כי הוא מדבר עם נתניהו  " הרבה "  ומנגד ציין כי  " אובמה עושה רבות "  לטובת שיחות הגרעין ,  ו"חייבים לתת לו זמן ".  לדבריו ,  בארצו  " קיים איזון חשוב בין ביטחון לחופש "
 
