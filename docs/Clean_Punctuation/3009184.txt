אחימאיר בעד סגירת התאגיד : " התפללתי כל הזמן שרשות השידור תמשיך להתקיים "
 מגיש ערוץ 1 הוותיק יעקב אחימאיר ,  שחתום גם בתאגיד ,  קורא להבריא את הרשות .  לוואלה ברנז'ה הוא אומר : " פתאום אנתק את חבל הטבור שלי ?  אבל זה לא תלוי בי - זה תלוי בחוק ;  הטענה העיקרית שלי היא נגד הממשלה שמשנה את העמדה שלה "
 אתמול  ( ראשון )  קיים המכון הישראלי לדמוקרטיה דיון בנושא  " הניסיון הבוטה והגלוי של הפוליטיקאים להשתלט על אמצעי התקשורת בישראל ".  אחת האמירות הבולטות בדיון הגיעה מפיו של יעקב אחימאיר ,  המגיש הוותיק של ערוץ 1 ורשת ב' - שחתם בספטמבר האחרון על הצטרפות לתאגיד .  אחימאיר אמר כי הוא תומך במהלך לסגירת התאגיד ,  וקרא  " להחזיר את הגלגל אחורנית "  ולחזק את רשות השידור .   למה התכוונת כשאמרת שעדיף לסגור את התאגיד ולהבריא את הרשות .
" עדיף היה לסגור את התאגיד ". 
אתה בעד סגירת התאגיד ?  אבל אתה הרי חתום בתאגיד .
" אני חתמתי על התאגיד משום שלפי החוק הקיים ,  רשות השידור עומדת להתבטל .  ואני סברתי שאת רשות השידור ,  החטא הקדמון הוא שביטלו אותה .  ולפי החוק רשות השידור תתבטל ותפסיק לפעול  אז למי שרוצה להמשיך לעבוד אין ברירה .  אבל האם אני אעבוד בתאגיד השידור  אם הוא יהיה או לא יהיה  עוד לא יודעים .  כמובן שאגייס את כל הניסיון המקצועי שלי ,  אבל בראש ובראשונה אני חשבתי ואני אומר זאת כבר שנתיים ,  שלא היה צריך לבטל אלא לתקן אותה .  מהמסד ועד הטפחות ". 
וכרגע ,  במאבק על עצם ביטול התאגיד  באיזה צד אתה ?  
" כנראה שעכשיו זה מאוחר מדי ". 
מאוחר מדי למה ?  
" לעשות את כל השינויים שלי .  הטענה העיקרית שלי היא נגד הממשלה שמשנה את העמדה שלה .  הממשלה רוצה לשנות חוקים בכנסת  זאת זכותה ,  אבל כל ההתנהלות סביב רשות השידור והתאגיד בהחלט לא מוצאת חן בעיני .  אני חשבתי שצריך לעשות רפורמה ברשות השידור ". 
במאבק בין עובדי הרשות לעובדי התאגיד  באיזה צד אתה ?  
" לפי החוק הקיים - התאגיד הוא קיים .  מה לעשות ?  אמנם זה בניגוד לדעתי אבל אין לי פה ברירה אחרת .  זה החוק הקיים ". 
בשבוע הבא צפוי דיון בממשלה  יכול להיות שיבטלו את החוק או שיחוקקו חוק חדש ,  יכול להיות שכל המצב יתהפך .  במי אתה תומך ?  
" אני בראש ובראשונה עם רשות השידור .  לפי החוק הקיים ,  הרשות לצערי לא יכולה להתקיים .  אני התפללתי כל הזמן שרשות השידור תמשיך להתקיים .  אחרי עשרות שנים שאני עובד ברשות ,  פתאום אנתק את חבל הטבור שלי ?  אבל זה לא תלוי בי - זה תלוי בחוק ".  

אחימאיר בעד סגירת התאגיד : " התפללתי כל הזמן שרשות השידור תמשיך להתקיים "
 מגיש ערוץ 1 הוותיק יעקב אחימאיר ,  שחתום גם בתאגיד ,  קורא להבריא את הרשות .  לוואלה ברנז'ה הוא אומר : " פתאום אנתק את חבל הטבור שלי ?  אבל זה לא תלוי בי - זה תלוי בחוק ;  הטענה העיקרית שלי היא נגד הממשלה שמשנה את העמדה שלה "
 
