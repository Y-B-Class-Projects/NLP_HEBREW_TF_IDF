יוזמי מחאת הדיור : " תכנית נתניהו - הונאה וציניות "
 במאהל מחאת הדיור בתל אביב הביעו זעם על התכנית שהציע ראש הממשלה לפתרון מצוקת הדיור ואמרו כי מדובר בתכנית שמסייעת בעיקר לקבלנים . " מדוע הנחות בתחבורה רק לסטודנטים ?  "  תהו עוד
 ( צילום :  קובי אליהו ,  עריכה :  גדי וינסטוק ) 
יוזמי מחאת הדיור האשינו היום  ( שלישי )  בקשב רב לנאומו של ראש הממשלה בנימין נתניהו בו הציג את תכניתו לפתרון מצוקת הדיור .  עם זאת ,  למרות הצעדים שיינקטו לדבריו החל מהשבוע הבא ,  במאהל לא הביעו שביעות רצון מהדברים ואמרו כי  " הבוקר נזכר מר נתניהו שיש פה חוץ מאלפיון עליון גם משהו קטן ושולי שנקרא עם ישראל .  אנו אמנם צעירים אך לא נולדנו אתמול .  לא רק שהוא ממשיך את המדיניות הצינית שלו הוא אף מחריף אותה .  נתניהו אומר קרקעות בחינם .  ומי יקבל אותן ?  העם הנזקק בישראל ?  לא .  מי שיקבל אותן הם הקבלנים .  את זה נתניהו מציג כדיור בר השגה בחסות המדינה .  הוא מציע את מנת הבית שלו :  הפרד ומשול .  הוא פונה לסטודנטים ומציע להם תחבורה מוזלת .  מדוע דווקא להם ?  מדוע לא לאימהות חד הוריות ?  ". 
מחאת הדיור - הכותרות האחרונות:הפתרון של נתניהו : " 50 אלף דירות בתוך שנה וחצי"מחאת הדיור :  פעילים צעדו לבית ראש הממשלהראשי מחאת הדיור לא הוזמנו לפגישה עם נציגת רה"ממחאת הדיור :  פעילים חסמו כבישים בכל רחבי הארץ
בטרם מסיבת העיתונאים התרחשה מהומה והתגלעו ויכוחים בין פעילים חברתיים מארגונים שונים ,  שטענו כי גרעין המייסדים של מאהל המחאה ברוטשילד אינו מייצג את כל יושבי המאהל .  הם ניסו למנוע את מסיבת העיתונאים ,  אך ללא הצלחה .  
על פי התכנית ,  יתווספו לשוק הדיור 50 אלף דירות בתוך שנה וחצי .  לדברי ראש הממשלה מדובר המהלך  " עוקף ביורוקרטיה "  שיוגבל ל-18 חודשים במתכונת של הוראת שעה .  נתניהו טוען כי הבירוקרטיה במינהל מקרקעי ישראל היא שמעכבת את בניית הדירות ,  ולכן בכוונת הממשלה לתגבר את המינהל באנשי מקצוע נוספים שייעלו את תהליכי תכנון הבנייה ואישורם . " הרפורמה הזו ,  יחד עם הרפורמה של ועדות הדיור ,  יסתיימו עד יציאת הכנסת לפגרה ",  הבטיח נתניהו .
 לנתניהו היו בשורות גם לסטודנטים :  על פי התכנית ,  יתווספו בערים מרכזיות כ-10,000 יחידות דיור חדשות ומעונות לסטודנטים ,  שבפרויקטים אלו הקבלנים יקבלו את הקרקע מהמדינה .  כמו כן ,  תינתן לסטודנטים הנחה של 50% במחירי הנסיעה בתחבורה הציבורית .  
בנושא הדירות להשכרה ,  אמר נתניהו כי יינתנו הנחות על קרקעות שיוקצו למטרה זו . " ניתן 50% הנחה על הקרקע וכל ההוזלה תלך לדייר ",  אמר נתניהו , " הדבר הזה מתרגם את עצמו למאות אלפי שקלים ובנוסף לזה אנו עושים מכרזים הפוכים - אנו אומרים לקבלנים במכרז הפוך :  מי ייתן את המחיר הנמוך ביותר לשכר דירה ". 
לפניות לכתב :  bobi1979@walla.com

יוזמי מחאת הדיור : " תכנית נתניהו - הונאה וציניות "
 במאהל מחאת הדיור בתל אביב הביעו זעם על התכנית שהציע ראש הממשלה לפתרון מצוקת הדיור ואמרו כי מדובר בתכנית שמסייעת בעיקר לקבלנים . " מדוע הנחות בתחבורה רק לסטודנטים ?  "  תהו עוד

