נתניהו במסיבת עיתונאים עם מרקל : " אבו מאזן הצטרף לטרוריסטים "
 ראש הממשלה הגיע היום לביקור רשמי בגרמניה .  מחר ייפגש עם שר החוץ של ארצות הברית .  על רקע המתיחות הביטחונית ,  קראה מרקל  " לכל הצדדים לתרום לרגיעה ".  נתניהו : " אסור להכחיש שהמופתי של ירושלים תמך בפתרון הסופי "
 ראש הממשלה בנימין נתניהו עורך בשעה זו  ( רביעי )  מסיבת עיתונאים משותפת בברלין עם קנצלרית גרמניה אנגלה מרקל .  נתניהו הגיע לבירה הגרמנית מוקדם יותר היום לסבב פגישות ,  ומחר ייפגש עם שר החוץ של ארצות הברית ג'ון קרי .
 ראש הממשלה הודה למרקל על  " תמיכתה הבלתי-מתפשרת בישראל ,  והתמיכה המתמשכת בביטחונה של ישראל ".  לדבריו , " הגעתי לברלין בזמן קשה .  המחבלים מאוד ברורים במה שהם מחפשים .  הם אומרים שהם הורגים ישראלים ,  לא כי הם מתוסכלים מחוסר ההתקדמות בתהליך השלום ,  אלא כי הם רוצים להרוג יהודים ולהשמיד את מדינת ישראל .  הלוואי שלא היה זה כך .  ישראל רוצה שלום .  אני רוצה שלום ". 
לדבריו , " לא רק שהפלסטינים לא רוצים שלום ,  הם לא מגנים טרור .  אבו מאזן הצטרף לטרוריסטים ".  בשבוע שעבר ,  גינה יו"ר הרשות הפלסטינית את הצתת קבר יוסף .  עם זאת ,  הוא לא פרסם גינוי רשמי לפעולות אחרות .
 נתניהו חזר על דבריו בנוגע למעורבותו של חאג' אמין אל-חוסייני בשואת העם היהודי . " היטלר אחראי לשואה ,  אי אפשר להכחיש את זה ",  אמר . " אני חושב שברור כי האחריות של היטלר ושל הנאצים להשמדת שישה מיליון יהודים ברורה .  אסור להכחיש עדות חשובה נוספת בנוגע למופתי של ירושלים ,  שאמר לנאצים למנוע את מנוסת היהודים מאירופה ותמך בפתרון הסופי ".  
עוד אמר נתניהו : " בכירי פתח טענו כי ישראל מתכוונת להפר את הסטטוס קוו בהר הבית .  זה לא נכון ,  אנחנו מחויבים לסטטוס קוו .  כמו כן ,  באתר של הפתח נכתב כי אנחנו רוצים להשמיד את מסגד אל-אקצא .  זה לא נכון ,  אנו שומרים על המקומות הקדושים לכל הדתות ".   
" הסתה מובילה לטרור ",  הוסיף . " אם אנחנו רוצים שלום ,  חייבם להפסיק את הטרור .  כדי להפסיק את הטרור ,  חייבם להפסיק את ההסתה .  אני חושב שניתן להשיב אם הפלסטינים יתחילו לומר אמת ".  בדבריה ,  קראה מרקל  " לכל הצדדים לתרום להרגעת המתיחות במזרח התיכון ".   
" אני יוצא לברלין להיפגש עם קנצלרית גרמניה אנגלה מרקל ,  להזמנתה ",  אמר נתניהו לפני המראתו .  לדבריו , " אנחנו נדון עם מנהיגת אחת המדינות החשובות באירופה על המצב כאן ,  על הצורך להפסיק את ההסתה הפלסטינית וגם על נושאי ביטחון מרכזיים שגרמניה מסייעת לישראל בהם .  גרמניה היא שותפה חשובה מאוד לישראל בביטחון הלאומי שלה ". 
בנוסף ,  מסר נתניהו : " מחר אפגוש את קרי ואדון איתו בדרכים להרגיע את המצב .  אני כמובן אחזור ואבקש ממנו לדרוש מאבו מאזן להפסיק את ההסתה ,  שהיא המקור לפיגועים הרבים שאנחנו רואים כאן .  כדי להפסיק את ההרג צריך להפסיק את ההסתה ".  
ביקורו של נתניהו מגיע על רקע המצב הביטחוני המתוח והסערה האחרונה ,  סביב דבריו של ראש הממשלה בפני הקונגרס הציוני ,  לפיהם המופתי של ירושלים בזמן מלחמת העולם השנייה ,  חאג' אמין אל-חוסייני ,  הוא זה שעודד את מנהיג גרמניה הנאצית אדולף היטלר להתחיל בהשמדת העם היהודי .  דובר ממשלת גרמניה ,  סטפן זייברט ,  הגיב מוקדם יותר היום לדבריו ,  ומסר : " כל הגרמנים מכירים היטב את הטירוף הגזעני הרצחני של הנאצים ,  שהוביל לשבר שהיה השואה .  אנו מלמדים את זה בבתי הספר בגרמניה מסיבה טובה ,  אסור לשכוח את זה .  אני לא רואה שום סיבה לשנות את האופן שבו אנו רואים את ההיסטוריה באופן כזה או אחר .  אנחנו יודעים שהאחריות לפשע הזה נגד האנושות היא גרמנית ,  ובהחלט שלנו ". 
אתמול כינס ראש הממשלה מסיבת עיתונאים בירושלים עם מזכ"ל האו"ם באן קי מון ,  במסגרת ביקור הבזק של מזכ"ל האו"ם באזור .  באן אמר כי  " זו תקופה קשה לישראלים ולפלסטינים .  אני כאן עם התקווה שאנחנו יכולים ללכת יחד ולעצור את האלימות .  על העמים באזור ,  הדור שנולד אחרי הסכמי אוסלו ,  לקבל החלטות קשות ".  באן הוסיף כי יעבוד עם ראש הממשלה כדי להבטיח שהאזרחים בישראל יוכלו לחיות בשלום ובבטחה . " גיניתי את הפגיעה של המפגינים הפלסטינים בקבר יוסף בשבוע שעבר ,  וקיבלתי בברכה את הגינוי של הנשיא אבו מאזן לפגיעה הזאת .  יש לכבד ולשמור על המצב באתרים הקדושים ". 
 ( עדכון ראשון :  20:03 )  

נתניהו במסיבת עיתונאים עם מרקל : " אבו מאזן הצטרף לטרוריסטים "
 ראש הממשלה הגיע היום לביקור רשמי בגרמניה .  מחר ייפגש עם שר החוץ של ארצות הברית .  על רקע המתיחות הביטחונית ,  קראה מרקל  " לכל הצדדים לתרום לרגיעה ".  נתניהו : " אסור להכחיש שהמופתי של ירושלים תמך בפתרון הסופי "
 
