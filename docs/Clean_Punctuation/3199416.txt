בלי פגישה עם פוטין ,  עם פגישה עם מקרון :  נתניהו ממריא לפריז
ראש הממשלה ישתתף באירועים הרשמיים של ממשלת צרפת לציון מאה שנים למלחמת העולם הראשונה ,  יחד עם מנהיגים כמו טראמפ ,  פוטין ומרקל .  למרות ניסיונות מצד נתניהו ,  לא נקבעה פגישה עם נשיא רוסיה ,  אך ייתכן שהשניים ייפגשו לשיחת צד - לראשונה מתקרית הפלת המטוס
ראש הממשלה בנימין נתניהו ימריא הערב  ( שבת )  לפריז כדי להשתתף באירועים הרשמיים של ממשלת צרפת לציון מאה שנים למלחמת העולם הראשונה .  נתניהו צפוי לקחת חלק בטקס זיכרון רשמי בהובלת נשיא צרפת עמנואל מקרון ,  וכן להשתתף גם בארוחת צהריים ובכנס של עשרות מנהיגים מרחבי העולם ,  בהם נשיא ארצות הברית דונלד טראמפ ,  שנפגש הבוקר עם מקרון בארמון האליזה ,  ונשיא רוסיה ולדימיר פוטין .
 בלשכת ראש הממשלה שאפו בהתחלה לקיים בשולי האירוע פגישות מדיניות עם המנהיגים שבאים לוועידה ,  אך בשל בקשת הנשיא מקרון לא יתקיימו פגישות שכאלה בפרופיל גבוה ,  והנסיעה של נתניהו הוטלה בספק בשל כך .  עם זאת ,  בסופו של דבר הוחלט לקיים את הנסיעה כמתוכנן ובין נתניהו ומקרון תואמה פגישה ביום שני ,  יום אחרי הוועידה .  במקביל ,  מתנהלים מגעים לתיאום פגישה גם עם קנצלרית גרמניה אנגלה מרקל .
 בשולי הוועידה נתניהו צפוי לקיים שיחות צד לא רשמיות עם המנהיגים ,  ותשומת הלב נשואה בעיקר למפגש עם הנשיא פוטין ,  לראשונה מאז תקרית הפלת המטוס הרוסי בסוריה בחודש ספטמבר .  בלשכת ראש הממשלה מנסים מזה שבועות לתאם פגישה מדינית בין נתניהו ופוטין ,  אך עד כה הקרמלין לא נענה לבקשה .  את מקומו של ראש הממשלה בזמן נסיעתו תמלא שרת התרבות והספורט מירי רגב .  

בלי פגישה עם פוטין ,  עם פגישה עם מקרון :  נתניהו ממריא לפריז
ראש הממשלה ישתתף באירועים הרשמיים של ממשלת צרפת לציון מאה שנים למלחמת העולם הראשונה ,  יחד עם מנהיגים כמו טראמפ ,  פוטין ומרקל .  למרות ניסיונות מצד נתניהו ,  לא נקבעה פגישה עם נשיא רוסיה ,  אך ייתכן שהשניים ייפגשו לשיחת צד - לראשונה מתקרית הפלת המטוס

