סגירת שדה דב :  נתניהו וסמוטריץ' בדיונים ;  בהסתדרות מאיימים בעיצומים
ראש הממשלה יכריע אם לקבל את המתווה שהציע שר התחבורה במסגרתו יידחה הפינוי בשלוש שנים ,  או שייבחר למצוא פתרון אחר שיכלול חבילת הטבות לתושבי אילת .  יו"ר ההסתדרות איים כי אם נתניהו לא ייפעל לדחיית הסגירה יחולו עיצומים במשק .  היו תחל שביתת הזדהות ברשויות המקומיות
ראש הממשלה בנימין נתניהו ושר התחבורה בצלאל סמוטריץ' ידונו היום  ( ראשון )  ,  בהמשך לפגישתם הלילית שהתקיימה אמש ,  בנושא סגירת שדה התעופה שדה דב .  נתניהו צפוי להכריע בסוגיה אם לקבל את התכנית שהציע סמוטריץ' ,  או לפעול למציאת חלופה אחרת הכוללת חבילת הטבות לתושבי אילת .  שר התחבורה הציע לעגן בחקיקת בזק את דחיית פינוי שדה דב בשלוש שנים .  
בזמן זה מסלול המטוסים יישאר ותוכניות הבנייה במקום יובאו לאישור מנהל מקרקעי ישראל .  במקביל ,  יבוצעו העבודות לבדיקת השטח ושיווק הקרקעות .
 אתמול יו"ר ההסתדרות ארנון בר-דוד קרא לראש הממשלה לדחות את סגירת שדה התעופה שדה דב ואיים : " ככל שתתקבל החלטה לסגירה ,  אשקול בכובד ראש להפעיל צעדים ארגוניים נרחבים במשק החל מיום שני בבוקר ".  בתום התייעצות חירום לילית פנה בר-דוד לנתניהו וביקש ממנו  " לקבל את ההחלטה הנכונה ,  המושכלת והטובה ביותר למען תושבי אילת ,  מדינת ישראל וכל העובדים בענפי המלונאות ,  התיירות והתעופה שעתידים להיפגע ממהלך סגירת שדה דב ".  
במסגרת המאבק נגד סגירת שדה התעופה ,  הבוקר תחל שביתה ברשויות המקומיות ברחבי הארץ .  עם זאת ,  הודגש כי מדובר בהשבתה התנדבותית שאינה גורפת ומחייבת את כלל הערים ,  ובמהלכה תבוטל רק קבלת הקהל .  בין הערים השובתות כהזדהות עם מחאת אילת ,  גם תל אביב-יפו ,  רמת גן והרצליה .  בין השעות 09:00-11:00 לא יינתנו שירותי קבלת קהל בכל מוקדי השירות העירוניים .
 לקריאה נוספת בנושאסמוטריץ' :  אי אפשר למנוע את סגירת שדה דב ,  אפעל לדחות המועד"לסגור בסוף החודש זו חלמאות ":  מאמץ אחרון למנוע את פינוי שדה דבכץ הפקיר את אילת ,  רשות שדות התעופה נכשלה :  האמת על סגירת שדה דב 

מעיריית חיפה נמסר כי לא יינתנו שירותי קבלת קהל ומענה טלפוני בכל מוקדי השירות העירוניים בין השעות 10:00-13:00 ,  כהזדהות עם מחאת העיר אילת על סגירת שדה דב .  עוד נמסר כי ''שדה תעופה יכול לגזור עיר לחיים או למוות .  כמו באילת ,  גם שדה התעופה של חיפה בסכנה ;  המדינה מתעלמת מהתעופה הפנים ארצית ומסכנת את העתיד גם של חיפה ושל כל מטרופולין הצפון'' .  
כיממה לפני סגירתו המתכוננת של שדה דב ,  פנו תושבי אילת לראש הממשלה וביקשו גם הם לדחות את המהלך עד לקבלת היתרי הבניה בשטחו . " שבוע חדש בפתח ועבורנו הוא מסתמן כשחור משחור ",  כתבו . " כעת ,  אלו הן השעות בהן עליך לבחור בין מחויבותך למדינה ,  לאזרחים ולפריפריה לבין מחויבות לטייקוני הנדל"ן ואילי ההון ".   
" אדוני ראש הממשלה ,  רגע אחד לפני שאתה מוריד את הגרזן על העיר אילת ובורח סופית מאחריותך לפריפריה ומהאחריות הלאומית והחברתית דע לך :  הפגיעה באילת תלווה אותך לדיראון עולם ",  הוסיפו התושבים . " אחריות גורלם של חולי העיר הקשים ושל כשלי הרפואה בעיר ,  שלעדות גורמי הרפואה ,  הם עניין של חיים ומוות ,  היא על גבך ותלויה כולה בהחלטתך .  הרס וחורבן התיירות והפיטורים ההמוניים ירשמו על שמך ,  כמי שקיבל את ההחלטה .  כל תאונה קטלנית שתתווסף לכביש הדמים החד מסלולי בדרך לאילת ,  תנבע מהחלטה אומללה זו .  את זעקתנו ומאבקנו נוליך לכל פינה בארץ ".  
בתום פגישה ביום רביעי האחרון עם ראש הממשלה ,  נציגי משרד האוצר ,  רשות מקרקעי ישראל והיועץ המשפטי לממשלה אביחי מנדלבליט ,  אמר סמוטריץ' : " אני מאמין במתווה שהוצג וחושב שיש לו היתכנות להשאיר את נתיב האוויר פתוח .  בכל מקרה ובכל החלטה שתתקבל נעמוד לצידם של תושבי אילת ונעשה את המקסימום שביכולתנו למזער את הפגיעה בתושבי אילת והפריפריה ". 
חקיקת הבזק שמציע שר התחבורה עוסקת בדחיית הפינוי של שדה דב עד שתכניות הבינוי יאושרו בוועדות התכנון והבנייה .  לטענתו מדובר במתווה במחיר וסיכון אפסיים ועם יתרונות רבים . " השדה כרגע לא מפונה ,  ושטח מאוד קטן של טרמינל שיישאר לידו לא יפונה כרגע .  בנוסף יקבעו שני דברים משמעותיים ,  שכל הליכי התכנון ביחס לשטח ימשכו ".  לדבריו ,  עיקרי המתווה הוא לעכב חלקית את הפינוי ,  כשהטרמינל ומסלול המטוסים הקטנים יפונו ואז יהיה אפשר להתחיל את בדיקות הקרקע .  
השר הוסיף כי בנוסף לחקיקה ,  משרד התחבורה יפעל לקיים פתרון תחבורתי מנתב"ג לתל אביב בשעות העומס ,  במהלכם יצאו שאטלים על חשבון משרד התחבורה מהירידה למטוס לתל אביב ומוניות לחולים שנדרשים להגיע לטיפול רפואי והעלאת התדירות של הרכבות מתל אביב לנתב"ג .
  ( עדכון ראשון :  29/6 ,  23:25 )  

סגירת שדה דב :  נתניהו וסמוטריץ' בדיונים ;  בהסתדרות מאיימים בעיצומים
ראש הממשלה יכריע אם לקבל את המתווה שהציע שר התחבורה במסגרתו יידחה הפינוי בשלוש שנים ,  או שייבחר למצוא פתרון אחר שיכלול חבילת הטבות לתושבי אילת .  יו"ר ההסתדרות איים כי אם נתניהו לא ייפעל לדחיית הסגירה יחולו עיצומים במשק .  היו תחל שביתת הזדהות ברשויות המקומיות

