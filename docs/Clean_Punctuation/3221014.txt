הקנס על הדלפה - מאה אלף שקל :  הליכוד מחריף את המשמעת בקמפיין
פרסום ראשון :  בימים האחרונים עובדי צוות הקמפיין הוחתמו על מסמך סודיות שכולל הסכמה לפוליגרף והתחייבות לתשלום קנס על הדלפות .  הדרישה החריגה נועדה לשמור על מידור במסע הבחירות ,  המנוהל על ידי מקורבי נתניהו
בימים האחרונים עובדי צוות קמפיין הליכוד הוחתמו על מסמך סודיות שכולל הסכמה לבדיקת פוליגרף והתחייבות לתשלום קנס בגובה מאה אלף שקלים על הדלפות מידע ,  במהלך הקמפיין וגם אחריו - כך נודע לוואלה !  NEWS .  מדובר בדרישה חריגה שנועדה לשמור על מידור בקמפיין הליכוד ,  שמנוהל רובו ככולו על ידי מקורבי ראש הממשלה בנימין נתניהו ,  ללא כל שיתוף כמעט של בכירי המפלגה .  
יצוין כי גם במפלגת חוסן לישראל של בני גנץ החתימו בתחילת הקמפיין את עובדי המטה על מסמך סודיות מיוחד ,  זאת לנוכח הדלפות .  עם זאת ,  ככל הידוע ,  התחייבות זו לא כללה קנס כספי על הדלפת מידע .  דובר הליכוד יונתן אוריך סירב להתייחס לדברים ואמר כי  " איננו מתייחסים בתקשורת לצוות קמפיין הליכוד ".  
בחירות 2019 - סיקור מיוחד בוואלה !  NEWS:כולם מדברים על שלום :  המילה שנתניהו יעדיף להשאיר מחוץ לקמפיין"בזה לכם ,  חבורת גזענים ":  העימות החריף בין יחימוביץ' לאח של בן גבירכחלון לקראת החלטת היועמ"ש על נתניהו : " יש שמים וארץ לפני ואחרי שימוע "  
בשונה ממערכת בחירות אחרות ,  ובשונה ממפלגות אחרות ,  ראש הממשלה נתניהו לא נעזר במשרדי אסטרטגיה וקמפיין חיצוניים .  במערכת הבחירות הנוכחית ,  קמפיין הליכוד מנוהל בעיקר על ידי דוברים ואנשי מקצוע שמקורבים אליו .  מנהל הקמפיין הוא עופר גולן ,  שמשמש כדובר האישי של משפחת נתניהו ,  ויחד איתו עובדים אוריך ,  שמשמש דוברו הפוליטי של ראש הממשלה ,  וטופז לוק מצוות הניו-מדיה של נתניהו .  
נוסף על כך ,  נתניהו עצמו הוא המנהל האסטרטגי של הקמפיין ומסתייע גם בבנו יאיר ,  שאינו נושא תפקיד רשמי ,  אך מעורב מאוד בקבלת ההחלטות .  בצוות הקמפיין המצומצם חברים גם הפרסומאי שרוליק איינהורן ואיש התקשורת נדב שטראוכלר .  הקמפיין מנוהל ברמת מידור גבוהה מאוד ממצודת זאב שבתל אביב ,  ורוב בכירי הליכוד כלל אינם לוקחים בו חלק .
 עד כה קמפיין הליכוד התמקד בשלושה עד ארבעה אלמנטים מרכזיים .  המסר הראשון בקמפיין הוא נגד ההחלטה המסתמנת של היועץ המשפטי לממשלה אביחי מנדלבליט ,  והשני נגד מפלגת כחול לבן וראשיה ,  בני גנץ ויאיר לפיד .  מסר שלישי הוא קמפיין חיובי להדגשת יכולותיו וכישוריו של נתניהו בזירה המדינית והביטחונית ,  תחת הסיסמה  " נתניהו - ליגה אחרת ".  החלק הרביעי והאחרון הוא הקמת אולפן השידורים של הליכוד TV במצודת זאב ,  שממנו משדר אלירז שדה ראיונות וחומרי תעמולה .  

הקנס על הדלפה - מאה אלף שקל :  הליכוד מחריף את המשמעת בקמפיין
פרסום ראשון :  בימים האחרונים עובדי צוות הקמפיין הוחתמו על מסמך סודיות שכולל הסכמה לפוליגרף והתחייבות לתשלום קנס על הדלפות .  הדרישה החריגה נועדה לשמור על מידור במסע הבחירות ,  המנוהל על ידי מקורבי נתניהו

