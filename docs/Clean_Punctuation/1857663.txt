נתניהו : " התשובה לטורקיה - איחוד תושבי ישראל "
 המשבר עם טורקיה מוסיף להחריף אך ראש הממשלה אינו מגיב .  בטקס חניכת מחלף צומת המוביל התחמק ואמר כי  " חיזוק התשתיות היא התשובה למשבר עם טורקיה ".  במקביל ,  תקפו מקורביו את גייטס
 ( צילום :  שינאווי בכר ,  עריכה :  טל רזניק ) 
מתחמק ממענה :  ראש הממשלה ,  בנימין נתניהו ,  הגיע הבוקר  ( שלישי )  לטקס חניכת מחלף צומת המוביל בצפון .  בין לחיצות היד לחיבוקים עם ראשי הערים והפעילים מאזור הצפון הצליח נתניהו לחמוק באלגנטיות מתגובה על המשבר עם טורקיה .  בתום הטקס ,  כאשר יצא ראש הממשלה לצילום חגיגי על רקע המחלף החדש ,  התבקש נתניהו למסור תגובה על המשבר המחריף עם טורקיה ,  אך התחמק באלגנטיות והצביע על המחלף החדש : " זו התשובה שלי לטורקיה ,  חיזוק הגליל עם מרכז הארץ ,  שיאחד את כל התושבים במדינת ישראל ",  אמר נתניהו .
 עוד על החרפת היחסים עם טורקיה:ארדואן : " טורקיה משעה את כל הקשרים עם ישראל"העיתונות הטורקית מודאגת : " מה פשעו התיירים ? "גייטס תקף את נתניהו : " כפוי טובה ,  מבודד את ארצו "
 בתוך כך ,  התייחסו מקורביו של ראש הממשלה לדבריו של שר ההגנה לשעבר ,  רוברט גייטס ,  שתקף את התנהלותו של נתניהו כשאמר כי  " נתניהו מסכן את ישראל בסירובו להתמודד עם בידודה המעמיק אם תמשיך לשלוט בגדה המערבית .  אנשי נתניהו אמרו כי , " ראש הממשלה עמד על האינטרסים של מדינת ישראל וימשיך לעמוד עליהם פעם אחר פעם .  גם מול הלחצים הבינלאומיים ימשיך נתניהו להגן בתקיפות על האינטרסים של המדינה ".  הם הוסיפו כי  " רוב העם בישראל תומך בעמדתו וכך גם בארצות הברית יש תמיכה רבה ,  כפי שהתברר בנאום שנשא נתניהו בקונגרס לפני כחודשיים .  נתניהו יודע לעמוד על האינטרסים המדיינים והכבוד הלאומי ". 
טקס חניכת מחלף צומת המוביל סחף אחריו לא מעט מתעניינים שהגיעו מצפון המדינה ,  בהם ראשי ערים ומועצות ,  נציגים מהמגזר הדרוזי ,  פעילי ליכוד ומשתתפים נוספים .  הטקס התקיים ברחבת צומת הסוללים ,  בו נכחו כ-200 משתתפים .  מלבד ראש הממשלה בנימין נתניהו ושר התחבורה ישראל כץ ,  נכחו באירוע גם נציגים מהחברה הלאומית לדרכים ונציגי משרד התחבורה .
 שר התחבורה אמר במהלך הטקס כי  " פתיחת מחלף המוביל תעודד הקמה של מפעלי היי-טק ותייצר מקורות פרנסה נוספים .  מדובר בכביש אסטרטגי שיצטרף לתוכניות נוספות שיצאו לדרך בתקופה הקרובה ".  בבניית המחלף הושקעו כ-350 מיליוני שקלים ,  והוא כולל בין היתר גשר באורך של 120 מטרים .  הגשר נפתח לתנועה מדרום לצפון משני הכיוונים .  ראש הממשלה הצטרף לברכות על פתיחת המחלף ,  ואף התייחס לתכניות עתידיות .  לדבריו , " זהו יום של חג .  יש לי חזון ואותו אני רוצה לקיים ,  לנסוע ממטולה לאילת ללא רמזור אחד בדרך .  אנחנו דואגים לבנייה של מערכת כבישים מודרנית וחדשה ".  בתוך כך ,  התייחס נתניהו גם למחאה החברתית . " צדק חברתי הוא רצף תחבורתי .  מלבד זאת אנחנו נדאג לפתיחת קרקעות יחד עם מנהל מקרקעי ישראל כדי לבצע דיור זמין לאורך הצירים ,  כמובן שכל זה מתווסף לשני העוגנים העיקריים בצפון ,  בית הספר לרפואה בצפת ובנגב פתיחת בסיסי הדרכה חדשים של צה"ל ". 
לפניות לכתב :  davidkobi@walla.com

נתניהו : " התשובה לטורקיה - איחוד תושבי ישראל "
 המשבר עם טורקיה מוסיף להחריף אך ראש הממשלה אינו מגיב .  בטקס חניכת מחלף צומת המוביל התחמק ואמר כי  " חיזוק התשתיות היא התשובה למשבר עם טורקיה ".  במקביל ,  תקפו מקורביו את גייטס

