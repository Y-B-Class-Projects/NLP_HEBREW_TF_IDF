החקיין שמתח את אברמוביץ' :  חייבים להעיף את נתניהו  - " על זה אין ויכוח "
 חקיין בשם יוסי וידר העלה שיחה שקיים עם פרשן חדשות 2 ,  אמנון אברמוביץ' ,  לפני מספר חודשים כהוכחה לכך שהתקשורת מעוניינת להדיח את רה"מ נתניהו .  אברמוביץ' לוואלה ברנז'ה : " מדובר בקטע ערוך  מכיוון שזיהיתי מיד שמדובר בחקייניות "
 רה"מ נתניהו האשים אתמול  ( רביעי )  בנאומו שוב את התקשורת בכך שהחקירות הנוגעות לעניינו הן בכלל חלק ממזימה מתוזמנת של השמאל להפילו .  חקיין בשם יוסי וידר החליט היום בתגובה להעלות שיחה שקיים עם פרשן חדשות 2 ,  אמנון אברמוביץ' ,  לפני מספר חודשים כהוכחה לכך .
 בהקלטה שלו עם אברמוביץ' וידר מזדהה כאהוד ברק - ואברמוביץ' מודה ,  באופן לא מפתיע ,  כי היה מעוניין להדיח את נתניהו ואף מודה שהיה מעוניין שברק יחזור לזירה הפוליטית .  יש לציין כי השיחה ככל הנראה עברה עריכה מכיוון שהיא נקטעה באמצע מספר פעמים .  לאחר שהסרטון עלה לפייסבוק של וידר - הוא הפך לויראלי בקרב פעילי ימין .
 וידר : " בחקירה עם ביבי ,  זה לא מתפתח לשום דבר ". 
אברמוביץ' : " אני לא בטוח .  מילצ'ן קצת ריכך את עדותו הראשונה וביצע רבע סיבוב פרסה .  אבל במשטרה בטוחים שיש להם תיק ". 
וידר : " דיברנו כבר בעבר שצריכים לשים סוף לשלטון המוזר הזה של נתניהו למען מדינת ישראל .  חייבים להעיף אותו  ואתה הסכמת איתי
אברמוביץ' : " על זה אין ויכוח .  אני חושב שיש לך גם אשמה מסוימת לקיומו של ביבי ".  
וידר : " דיברנו כשהייתי במוסקבה רציתי להזמין אותך לכנס מתנגדי ביבי אצלי בבית ולא המשכתי עם זה ". 
אברמוביץ' : " כן .  כן "
 וידר : " אתה תעזור לי ?  ". 
אברמוביץ' : " בוא תחזור לארץ ,  נדבר .  נראה מה אפשר לעשות עם קליינט קשה כמוך ". 
וידר : " יש לי תחושה שאתה רוצה לעזור לי ". 
אברמוביץ' : " תשמע ,  נוני מוזס אמר לביבי כל מה שאברמוביץ' רוצה זה שברק יחזור .  אני יכול לשבור אבחנה כזו ?  ". 
בתגובה לשיחה ,  אברמוביץ' אמר לוואלה ברנז'ה : " יוסי וידר הוא בחור חביב וחקיין מעולה .  הוא כבר תירגל אותי בעבר כשהתחזה לרב שהזמין אותי לסוכתו .  הפעם מדובר בקטע ערוך  מכיוון שזיהיתי מיד שמדובר בחקייניות ".  אברמוביץ' אף טוען כי השיחה ביניהם התקיימה כבר לפני 4 חודשים .  

החקיין שמתח את אברמוביץ' :  חייבים להעיף את נתניהו  - " על זה אין ויכוח "
 חקיין בשם יוסי וידר העלה שיחה שקיים עם פרשן חדשות 2 ,  אמנון אברמוביץ' ,  לפני מספר חודשים כהוכחה לכך שהתקשורת מעוניינת להדיח את רה"מ נתניהו .  אברמוביץ' לוואלה ברנז'ה : " מדובר בקטע ערוך  מכיוון שזיהיתי מיד שמדובר בחקייניות "
 
