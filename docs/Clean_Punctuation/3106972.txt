עובדת מעון רה"מ שתבעה את שרה נתניהו : " הרגשתי כמו אחרי טראומה "
 זמן קצר לאחר שסיימה את עבודתה במעון ראש הממשלה ,  העובדת שהגישה תביעה נגד שרה נתניהו כתבה מסרון לעמיתתה ,  ובו סיכמה את תחושותיה . " מדהים לראות אנשים כל כך גדולים עם חיים כל כך קטנים ",  כתבה
  " אמרה שהיא לא מעסיקה עובדות שמנות ,  ואסרה לאכול בזמן העבודה "   " דרשה שילדיי לא יגעו בבגדי העבודה כדי לא להעביר זיהומים "   " האשימה בגניבת נעליים ואמרה  'אין לך כלום בראש'  " יאיר נתניהו ביצע מסדרי ניקיון עבור אמו "   " אסרה לצאת להפסקות " 
" אני מרגישה חופשייה אבל לפעמים סוג של מוצפת רגשית או כמו אחרי טראומה "  - כך כתבה העובדת לשעבר שהגישה תביעה נגד רעיית ראש הממשלה שרה נתניהו זמן קצר לאחר שהודיעה על סיום עבודתה במעון הרשמי .  במסרון ששלחה לעמיתתה ,  סיפרה העובדת ש"ר ,  שטוענת בתביעתה למסכת התעללות בזמן עבודתה בניקיון ,  על התחושות שליוו אותה בזמן העסקתה ולאחר עזיבת המשרה . 
" מה שבטוח זה שיצאתי משם עם שמחה ואמונה ",  כתבה . " מדהים לראות אנשים כל כך גדולים עם חיים כל כך קטנים .  אשכרה השם הכניס אותי לחודש בשביל שאעריך ..  ."  .  
הבוקר פרסם העיתון  " ידיעות אחרונות "  כי העובדת ,  בת 24 ,  הגישה את התביעה אמש באמצעות עורכי הדין נעמי לנדאו ,  אורן גרוס ושירן הורוביץ לבית הדין לעבודה בירושלים ,  בגין אירועים שהתרחשו במהלך החודש שבו הועסקה כעובדת ניקיון במקום ,  עד להתפטרותה בתחילת החודש הנוכחי .  סכום התביעה שהגישה ש"ר עומד על 225 אלף שקל ובכתב התביעה היא מתארת התעללויות והשפלות מצד נתניהו ,  ואף מקרה שבו כמעט הוכתה על ידה .  כתב התביעה מתאר כי  " חרפות ועלבונות היו עניין שבשגרה בקומה השנייה במעון ראש הממשלה ". 
בין הטענות שהעלתה העובדת צוין בכתב התביעה כי אשת ראש הממשלה אמרה לה שהיא  " לא מעסיקה עובדות שמנות "  וכי אסור לאכול במהלך יום העבודה .  ש"ר תוארה בכתב התביעה כאישה חרדית אך התבקשה לכאורה ללבוש מכנסיים בזמן עבודתה ,  אמנם התעקשה כי הדבר נוגד את אמונתה .  נתניהו הסכימה להתפשר על כך ,  לכאורה ,  אך דרשה מהעובדת שתביא את בגדיה בשש שקיות סטריליות נפרדות ואף להתחייב כי ילדיה לא יבואו במגע עם בגדי עבודתה , " כדי לא להעביר זיהומים ".  כמו כן ,  נטען כי העובדת נדרשה שלא להשתמש בחדר השירותים שבמעון ולעשות את צרכיה בשירותי המאבטחים הנמצאים מחוץ לו ,  שבהם משתמשים רק גברים .  
טענות נוספות שהועלו בכתב התביעה כללו האשמת העובדת מצדה של נתניהו בגניבת נעליים ,  וכי האחרונה אמרה לה כי  " אין לך כלום בתוך הראש שלך ".  באחד המקרים שצוינו תואר כי נתניהו צעקה על ש"ר ,  נצמדה אליה והרימה את ידה על מנת להכותה  אך זו נמלטה ולא שבה יותר למעון .  על פי כתב התביעה יאיר נתניהו ,  בנו של ראש הממשלה ,  היה עורך  " מסדרי ניקיון "  במעון ואף מעביר את אצבעו על רהיטים וקורא לאמו בטענה ש"לא ניקו פה ".  טענה אחרת שהועלתה הייתה כי נתניהו אסרה על העובדת לצאת להפסקות ,  וכשזו ביקשה הפסקה אמרה לה אשת ראש הממשלה : " הייתי עכשיו בארגנטינה וסבלתי למען מדינת ישראל ,  באיזו חוצפה את מעזה לבקש הפסקות ". 
מוקדם יותר השבוע משכה המדינה בהמלצת בית הדין לעבודה ערעור שהגישה נגד פסק הדין בעניינו של אב הבית לשעבר במעון ראש המשלה מני נפתלי ,  שקבע כי על נתניהו לפצותו בסכום של 155 אלף שקל בגין העסקה פוגענית .  
נתניהו פרסם תגובה לפרסום בפייסבוק ,  בו כתב  " די ,  נמאס .  אותה שיטה ,  אותם שקרים ,  אותו עיתון ואותה עורכת דין .  אף אחד לא קונה את התרגיל המשומש הזה .  כולם מבינים שמצאו כאן שיטה - גם להכפיש את משפחת נתניהו וגם לסחוט כספים מהמדינה .  מועסקים כמה ימים ,  מתפטרים ותובעים כמעט רבע מיליון שקלים .  עסקה משתלמת ".  
" הנה התגובה שנשלחה לידיעות אחרונות אותה הם בחרו כהרגלם לצנזר ",  כתב נתניהו . " שתפו כדי לחשוף את שיטת השקר של תעשיית הפייק ניוז :  זו איננה תביעה אמיתית .  זהו ניסיון סחיטה של עובדת שהועסקה כמה ימים ומאחוריה עומדים כרגיל ידיעות אחרונות ונעמי לנדאו ,  עורכת הדין של מני נפתלי ".  
" ידיעות אחרונות ממשיכים ברצח האופי השיטתי של משפחת נתניהו שנמשך כבר 20 שנים ",  נטען . " כהרגלם יוצרים פייק-ניוז מתואם ומתוזמר ושולחים שאילתה ממש לפני שמורידים את העיתון לדפוס .  השיטה מוכרת  מפרסמים כתב תביעה רווי שקרים ועל ידי כך משיגים חסינות מתביעת דיבה ".  

עובדת מעון רה"מ שתבעה את שרה נתניהו : " הרגשתי כמו אחרי טראומה "
 זמן קצר לאחר שסיימה את עבודתה במעון ראש הממשלה ,  העובדת שהגישה תביעה נגד שרה נתניהו כתבה מסרון לעמיתתה ,  ובו סיכמה את תחושותיה . " מדהים לראות אנשים כל כך גדולים עם חיים כל כך קטנים ",  כתבה

