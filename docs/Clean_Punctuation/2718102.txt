 " הסירוב לדון בהסתה מעיד על חוסר רצינותו של נתניהו "
 ח"כ גלאון תוקפת את ראש הממשלה על דחייתו לכנס את הוועדה המשותפת למניעת הסתה ,  כפי שפורסם בוואלה !  חדשות : " אנחנו על מסלול התנגשות ".  השר שטייניץ : " לא נסמוך על נאט"ו "
  ( צפו : " סרטון ההסתה "  שהסעיר את נתניהו )  
סירובה של ישראל להצעת הרשות הפלסטינית לדון במניעת הסתה ,  כפי שפורסם לראשונה בוואלה !  חדשות ,  הביאה לתגובות מקצוות הקשת הפוליטית .  ח"כ זהבה גלאון  ( מרצ )  תקפה הערב  ( שלישי )  בחריפות את ראש הממשלה ,  באומרה  " סירובה של ישראל מעיד על חוסר רצינותו של ראש הממשלה בנימין נתניהו בתהליך המדיני ". 
ההצעה הפלסטינית הגיעה כתגובה לעיסוק הרב של ממשלת ישראל בהסתה כנגדה בכלי התקשורת של הרשות הפלסטינית .  בממשלה דחו את ההצעה בטענה כי כל עוד ההסתה נגד ישראל נמשכת - כולל בגופים הכפופים ישירות ליו"ר הרשות הפלסטינית אבו מאזן - אין טעם לכנס את הוועדה המשותפת .  
תהליך השלום - כותרות נוספות:בנט על הצעת אבו מאזן : " עם נאט"ו לא נישן בשקט"ארה"ב :  קרי מתנגד לחרם על ישראל ,  מסלפים את דבריואבו מאזן : " צה"ל יוכל להישאר 5 שנים ,  נאט"ו יסייר "  
לטענת גלאון ,  המהלך האחרון של נתניהו שופך אור על התנהלות הממשלה וכוונותיה האמיתיות . " הסירוב לכנס את הוועדה מראה כי הממשלה לא מתעניינת במאבק בהסתה ",  אמרה . " לממשלת נתניהו נוח להיתלות בהסתה כתירוץ נוסף לטרפוד השיחות עם הפלסטינים .  במקום לקדם את כינוס ועדת ההסתה ולפעול במשותף כדי לעקור מהשורש סטריאוטיפים ודעות קדומות ,  ממשלת ישראל עסוקה בניסיונות לחמם את הגזרה מול האמריקנים ".  
גלאון הזהירה מפני ההשלכות האפשריות על יחסיה של ישראל מול האמריקנים . " ישראל נמצאת במסלול התנגשות מול ארצות הברית ,  שזועמת על התקפותיהם של השרים יובל שטייניץ וגלעד ארדן נגד שר החוץ האמריקני ,  ג'ון קרי ",  אמרה .  לדבריה ,  גורמים אמריקניים בכירים אמרו באוזניה כי  " אם הנשיא ברק אובמה יתרשם שנתניהו וחברי ממשלתו מובילים לעימות ולפיצוץ במו"מ ,  ושהמנהיגים לא מתקדמים ,  אובמה יגיד לקרי :  'תקרא לי כשזה יהיה רציני' ".  
גורם מדיני ישראלי התייחס לדברים ואמר לוואלה !  חדשות כי  " התוצאה היחידה שהשיגו בעבר כינוסי ועדת ההסתה היתה התגברות ההסתה הפלסטינית ,  ולכן עד שהרשות הפלסטינית לא תחדל מחינוך ילדיה לשנאת ישראל ,  אין טעם בכינוסי סרק של הוועדה ".  הוא הוסיף כי  " לפני שהפלסטינים דורשים את כינוס ועדת ההסתה ,  שיפסיקו לקרוא לכיכרות הערים שלהם על שם מחבלים מתאבדים ,  ושיפסיקו לשדר בטלוויזיה הממלכתית שלהם קריאות להשמדת ישראל ".  
השר לעניינים אסטרטגיים ולמודיעין ,  יובל שטייניץ ,  שוחח בנושא עם נציגי ארה"ב למשא ומתן והבהיר כי ישראל תשקול לכנס את הוועדה רק אם הפלסטינים יפסיקו את ההסתה בכלי התקשורת הרשמיים שלהם .  הוא ביקר הערב  ( שלישי )  על סיפונה של ספינת המלחמה הקנדית  " טורונטו "  שהגיעה לנמל חיפה ,  וניצל את ההזדמנות כדי להתייחס להצעתו של יו"ר הרשות הפלסטינית ,  אבו מאזן ,  לפרוש כוחות נאט"ו במדינה הפלסטינית . " עם כל הכבוד שאנו רוכשים לכוחות צבאיים ידידותיים ,  אנו שומרים על העיקרון שביטחוננו בידינו ",  אמר . " איננו מוכנים לסמוך על כוחות נאט"ו כפי שהציע אבו מאזן ,  אלא רק על כוחותינו ".  
לפניות לכתב אמיר תיבון :  amir.tibon@walla.co.il  

" הסירוב לדון בהסתה מעיד על חוסר רצינותו של נתניהו "
 ח"כ גלאון תוקפת את ראש הממשלה על דחייתו לכנס את הוועדה המשותפת למניעת הסתה ,  כפי שפורסם בוואלה !  חדשות : " אנחנו על מסלול התנגשות ".  השר שטייניץ : " לא נסמוך על נאט"ו "
 
