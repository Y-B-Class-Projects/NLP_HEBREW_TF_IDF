נתניהו בברכה לשנה החדשה : " מלא בתקווה לעתיד טוב יותר ,  כמו פרס "
 ראש הממשלה נתניהו התייחס בברכתו למותו של הנשיא לשעבר .  גם הנשיא ריבלין בירך וסיכם את תשע"ו : " למדנו שוב שקיומנו על אדמת הארץ אינו מובן מאליו ,  אך לצד הכאב  ישראל איתנה "
 ראש הממשלה ,  בנימין נתניהו ,  פרסם אמש  ( שבת )  את ברכתו לרגל ראש השנה תשע"ז .  את הברכה ,  שהועלתה לרשתות החברתיות ,  פתח נתניהו בפרידה מהנשיא לשעבר שמעון פרס : " נפרדנו משמעון בצער ,  בכבוד ,  בהוקרה .  בהוקרה עמוקה על תרומתו האדירה לביצור כוחה של מדינת ישראל ולהבטחת עתידה ".  עוד הוסיף על פרס כי  " הוא היה נציג מובהק של התקווה לעתיד טוב יותר ,  ועם כניסתה של השנה החדשה ,  גם אני ,  יותר מאי פעם ,  מלא בתקווה ".  
נתניהו התייחס בברכתו להישגי ממשלתו בשנה האחרונה .  לדבריו , " שמרנו על הביטחון ,  ביצרנו את הגבולות ,  הורדנו את ההסתננות הבלתי חוקית לישראל כמעט לאפס ,  חיזקנו את הכלכלה ".  עוד הוסיף כי  " שמרנו ואף חיזקנו את היחסים המיוחדים עם ארצות הברית ,  חתמנו על ההסכם הביטחוני הגדול ביותר בתולדות ארצות הברית ". 
עוד בוואלה !  NEWS:ישראלים מוטרדים מיוקר המחיה - אבל נהנים לחיות בארץסגר על יו"ש ,  מאות שוטרים בבירה :  היערכות שיא לקראת החגדיווח :  טראמפ עשוי היה להתחמק מתשלום מסים במשך 18 שנה 
עוד אמר נתניהו כי  " יש לנו הישגים רבים ,  אבל יש לנו גם עוד אתגרים חשובים לפנינו .  לא הכול נפתר ,  אנחנו יודעים את זה ,  ואנחנו פועלים כדי לעשות את מה שצריך ".  לסיום ,  איחל ראש הממשלה לאזרחים : " שנת שגשוג וצמיחה ,  שנת התעצמות ופריחה ,  שנת ביטחון ,  ובעזרת השם - גם שנת שלום ".  
גם נשיא המדינה ראובן ריבלין פרסם הערב את ברכתו לרגל השנה החדשה . " ראש השנה היהודי  א' בתשרי  טומן בתוכו את אותיות המילה 'בראשית' ולא בכדי .  האותיות הללו באות ואומרות לנו :  'מתחילים מחדש' ".  אמר ריבלין . " בשנה החולפת ידענו רגשים קשים ,  עצב וצער ",  הוסיף הנשיא , " התמודדנו עם התקפות טרור ,  שוב למדנו  שקיומנו כאן על אדמת הארץ הזו אינו מובן מאליו .  אבל לצד זאת ,  לצד הכאב הנורא  חווינו גם ישראל איתנה וחזקה .  ישראל אמיצה ונחושה ,  לא מוותרת ,  אופטימית ".  בסוף דבריו בירך ריבלין את האזרחים ב"שנה טובה .  שנה של הידברות ושל שיח ,  של תקווה והגשמה "  והוסיף  " שנה שקטה ,  שנה של סבלנות ושל סובלנות ,  שנה שבה נציב אתגרים חדשים ונוכל להם ".  
שר הביטחון ,  אביגדור ליברמן ,  פרסם אף הוא ברכת שנה טובה מצולמת בערב החג לאזרחי המדינה . " שנה טובה קודם כל לכל חיילות וחיילי צה"ל ולכל אנשי מערכת הביטחון שעושים במיוחד בחגים האלו הכל על מנת שיעברו בשקט את הביטחון וכל עם ישראל יוכל לחגוג ולשמוח ",  אמר ליברמן בסרטון שפרסמה לשכתו . " אני מאחל לעצמנו הרבה בריאות ,  המשך עשייה ובעיקר - בואו נעשה מאמץ כולנו ביחד כדי להתגבר על כל המחלוקות ולחזק את עם ישראל .  שנה טובה ומתוקה ". 
 ( עדכון ראשון :  22:56 )  

נתניהו בברכה לשנה החדשה : " מלא בתקווה לעתיד טוב יותר ,  כמו פרס "
 ראש הממשלה נתניהו התייחס בברכתו למותו של הנשיא לשעבר .  גם הנשיא ריבלין בירך וסיכם את תשע"ו : " למדנו שוב שקיומנו על אדמת הארץ אינו מובן מאליו ,  אך לצד הכאב  ישראל איתנה "
 
