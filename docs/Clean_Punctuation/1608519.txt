נתניהו : " סמכויות היועמ"ש הבא לא יפוצלו "
 רה"מ נתניהו אמר כי היועץ המשפטי לממשלה ייבחר על פי המתכונת של היועץ המשפטי לממשלה הנוכחי - ללא פיצול תפקידו . " טרם החלטתי האם לתמוך בפיצול "
 היועץ המשפטי לממשלה ייבחר על פי המתכונת של היועץ המשפטי לממשלה הנוכחי ,  ללא פיצול תפקידו - כך עולה מדבריו של ראש הממשלה בנימין נתניהו שנאמרו הבוקר  ( שני )  בפגישה עם חברי ועדת האיתור לתפקיד היועץ המשפטי לממשלה .  לדברי ראש הממשלה , " אני עדיין לא קיבלתי החלטה אם כן או לא לפצל .  שאלת הפיצול איננה רלוונטית להחלטה של הוועדה משום שמדובר בסוגייה יסודית ומורכבת ,  שהדיון עליה ייקח עוד חודשים ארוכים עד שתתקבל החלטה ,  וגם לאחר שתתקבל החלטה ,  היישום ייקח זמן רב .  שאלת הפיצול איננה רלוונטית להחלטה של הוועדה .  הוועדה צריכה לקבל החלטה לפי המתכונת הנוכחית של תפקיד היועץ המשפטי לממשלה ".  
נתניהו ביקש מחברי הוועדה להגיע להסכמות ביניהם על המועמדים לתפקיד בהקדם האפשרי ,  כי מזוז הודיע שהוא נחרץ לסיים את תפקידו בסוף ינואר ,  ולכן יש פה לוח זמנים קצר .  לדבריו , " אני לא נכנס לשמות ולמועמדים אבל אני מבקש להגיע להבנות בהקדם האפשרי ". 
בתגובה ,  אמר יו"ר הוועדה ,  השופט בדימוס תיאודור אור כי , " אני מאמין שנעמוד בבקשה ונצליח להגיע להבנות ולהמליץ על מועמדים ".  במהלך הישיבה ,  שר המשפטים יעקב נאמן העיר כי , " לא ראש הממשלה ולא אני הצענו מועמדים כדי שלא יהיה חשש שגורמים פוליטיים מנסים להתערב בזה ,  וזה תקדימי .  היה חשוב שלא רק שלא יהיה חשש שלא יהיה אפילו אבק של חשש של התערבות גורמים פוליטיים ". 
נתניהו הפציר בחברי הוועדה לגבש הסכמה ולהסכים על מועמדים .  חברי הוועדה קיימו פגישה נוספת שלהם שבמהלכה הוחלט לא לפנות עדיין למועמדים חיצוניים אלא לנסות להשיג הבנות לגבי הקיימים אולם הסיכוי לכך אינו גבוה .  החברים יפגשו ביום רביעי וידונו בצעדים הבאים .  ההערכה היא שוהועדה לא תכבש המלצות עד סוף החודש כפי שתוכנן בתחילה .
 בנוסף השתתפו בפגישה גם ח"כ יריב לוין ,  שר המשפטים לשעבר משה ניסים ועו"ד אייל רוזובסקי .  מהצד של ראש הממשלה השתתפו גם מזכיר הממשלה צביקה האוזר ויועץ התקשורת של ראש הממשלה ניר חפץ .
 ממשרד המשפטים נמסר לוואלה !  חדשות כי נאמן ונתניהו סיכמו ביניהם שנושא חלוקת סמכויות היועמ"ש יובא לדיון ולהצבעה בממשלה לאחר בחירת היועמ"ש החדש .  נאמן אמר לחברי הוועדה לפני כשבועיים ,  כי עליהם לבחור יועץ לפי המצב הקיים .
 
נתניהו : " סמכויות היועמ"ש הבא לא יפוצלו "
 רה"מ נתניהו אמר כי היועץ המשפטי לממשלה ייבחר על פי המתכונת של היועץ המשפטי לממשלה הנוכחי - ללא פיצול תפקידו . " טרם החלטתי האם לתמוך בפיצול "
 
