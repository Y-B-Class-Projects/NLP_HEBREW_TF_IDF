מבוכה לקואליציה :  ההצבעה על מתווה הגז נדחתה למועד לא ידוע
מלשכת נתניהו נמסר כי ראש הממשלה הנחה לדחות את ההצבעה ולפרסם את מתווה הסדר הגז לציבור בתוך זמן קצר .  לפי כן פרץ ויכוח בין דרעי לנתניהו ,  שדווח כי האשים אותו בשיקולים זרים .  צפו בדיווח מאולפן וואלה ! NEWS
מכה לראש הממשלה :  ההצבעה על העברת סמכויותיו של שר הכלכלה אריה דרעי לממשלה במטרה לאשר את מתווה הגז נדחתה הלילה  ( שלישי )  למועד לא ידוע .  זאת לאחר שבנימין נתניהו הבין כי לא ישיג רוב לתמיכה .  מלשכת נתניהו נמסר כי  " ראש הממשלה הנחה לפרסם את מתווה הסדר הגז לציבור בתוך זמן קצר ,  מיד עם השלמת הניסוח המשפטי שעליו עמלים בשעות אלה ,  ולאפשר דיון ציבורי מקיף על כל חלקי המתווה ".  עוד נמסר כי  " ראש הממשלה משוכנע שכאשר ייחשף הציבור לכל פרטי ההסדר ולתועלת הרבה הגלומה בו למשק הישראלי ולביטחון הלאומי ,  תתמוך גם הכנסת בהצעת הממשלה ". 
טרם ההחלטה על דחיית ההצבעה ,  התגלע ויכוח בין נתניהו לבין דרעי בעקבות הפרסום בגלובס ,  שלפיו ראש הממשלה האשים את שר הכלכלה בשיקולים לא עניינים בסירובו לחתום על אישור המתווה בקבינט .  עוד טען ראש הממשלה כי דרעי חבר לשרים נוספים במטרה לסייע לאיש העסקים קובי מימון ,  בעל אחזקות בחברות גז .  בין השניים היה עימות בשולחן הממשלה ,  ודרעי אף השיב לנתניהו : " אני מוכן לקבל הרבה דברים ,  אבל לא אסבול פגיעה בשמי הטוב ".  לאחר מכן עזב דרעי את משכן הכנסת .
 נתניהו אף נפגש עם שר האוצר משה כחלון וביקש ממנו להשתתף בהצבעה בנימוק כי מדובר בנושא טכני ולא בהצבעה על כלל מתווה הגז ,  על אף שיו"ר כולנו כבר הודיע כי הוא מצוי בניגוד עניינים .  הפגישה הסתיימה ללא תוצאות ונקטעה בשל הצבעות אי האמון במליאה .  
חברת הכנסת שלי יחימוביץ'  ( המחנה הציוני )  התייחסה להחלטתו של יו"ר ישראל ביתנו אביגדור ליברמן ,  שהודיע כי סיעתו לא תתמוך בקואליציה ובכך למעשה סיכל את תכניותיו של נתניהו לזכות בקולות האופוזיציה . " מה שהתרחש היום והלילה במליאת הכנסת מעיד כאלף עדים על התנהלותו השערורייתית והבלתי ניתנת להצדקה של נתניהו ",  אמרה ח"כ יחימוביץ' . " אפילו בני בריתו לא יכלו לתמוך בהסתרת מתווה הגז מהציבור ומהכנסת ,  בדריסת הממונה על ההגבלים ובגזל כל כך קיצוני ומובהק של משאבי הטבע ששייכים לכולנו .  התבוסה בכנסת משקפת את ההתנגדות הגורפת בציבור להכשרת מונופול הגז .  ניצחנו הלילה .  המאבק שלפנינו עוד ארוך וקשה ". 
ליברמן הודיע עוד בשעות הצהריים כי סיעתו לא תתמוך בקואליציה .  הוא הבהיר כי  " ברמה העקרונית אני מסכים עם הממשלה ",  אך  " ברמה המעשית ,  מה שהממשלה עושה בהצבעה היום זה בריחה מאחריות ".  לדבריו , " אנו לא נתמוך היום בממשלה .  מי שלא רוצה לקחת על הגב שלו את האחריות ,  שלא יצפה שאני אקח את זה על הגב שלי ".  
שרת המשפטים איילת שקד פנתה במהלך נאומה במליאת הכנסת אל חברי סיעת יש עתיד ,  וביקשה מהם להתייצב לצד הממשלה . " היינו שותפים לקואליציה הקודמת וחלקנו את אותה האידיאולוגיה כלכלית .  אני חושבת כי טוב תעשו אם היום ,  בהצבעה ,  תצביעו על פי מה שאתם חושבים שטוב למדינה .  אם המתווה המוצע נכון בעיניכם בקונסטלציה הגיאופוליטית ,  תצביעו בעדו .  מצרים וארגנטינה בוכות עד היום שהגז נמצא בקרקעית הים והן הסתבכו ברגולציה .  תעשו שיקול אידיאולוגי ואמיתי ",  אמרה .  עוד הוסיפה : " אני קוראת לחברי הקואליציה והאופוזיציה :  אל תשתפנו .  תצביעו מה שנכון למדינה ,  גם אם זה לא פופולרי ". 
גם יו"ר מרצ זהבה גלאון התייחסה אתמול בפתח ישיבת סיעתה על ההצבעה בכנסת בנוגע למתווה הגז . " התרגיל של ביבי להפוך את ההצבעה לאי אמון בממשלה מוכיח שמה שעומד בראש סדר העידפויות של ראש הממשלה בנימין נתניהו הוא שוד הציבור והעברת אוצרות הטבע שלנו לטייקונים .  אני חושבת שזו הזדמנות מצוינת לקחת צד :  או שאתם עם הממשלה ,  או שאתם עם הציבור ",  אמרה .
  ( עדכון ראשון :  15:15 )  

מבוכה לקואליציה :  ההצבעה על מתווה הגז נדחתה למועד לא ידוע
מלשכת נתניהו נמסר כי ראש הממשלה הנחה לדחות את ההצבעה ולפרסם את מתווה הסדר הגז לציבור בתוך זמן קצר .  לפי כן פרץ ויכוח בין דרעי לנתניהו ,  שדווח כי האשים אותו בשיקולים זרים .  צפו בדיווח מאולפן וואלה ! NEWS

