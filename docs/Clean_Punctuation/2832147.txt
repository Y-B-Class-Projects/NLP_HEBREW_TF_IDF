מסתמן :  ראש עיריית ירושלים יודיע על תמיכה בנתניהו
השניים ימסרו הצהרה משותפת בבירה .  גורמים שעודכנו בפרטי האירוע מסרו כי ברקת צפוי לומר שנתניהו הוא האיש היחיד שיכול לשמור על ביטחון העיר .  בנוסף ,  נשקלת אפשרות שברקת ישמש גם שר לענייני ירושלים ללא תשלום
ראש עיריית ירושלים ,  ניר ברקת ,  צפוי להביע היום  ( שני )  תמיכה בראש הממשלה בנימין נתניהו בבחירות לכנסת ה-20 - כך אמר הלילה מקור המעורה בנושא לוואלה חדשות .  אמש הודיעה מפלגת הליכוד על הצהרה משותפת של השניים על גג מלון ממילא ,  הצופה לחומות העיר העתיקה .  לדברי גורמים שעודכנו בפרטי האירוע ,  ברקת ,  אשר נטרל במו ידיו מחבל אתמול בבירה ,  צפוי לומר כי נתניהו הוא האיש היחיד שיכול לשמור על ביטחון העיר .  
בשבועות האחרונים הופעלו לחצים כבדים על ברקת להביע תמיכה בנתניהו ,  כאשר אחד השליחים המרכזיים לשיחות איתו היה יו"ר סיעת הליכוד ,  זאב אלקין .  בין היתר ,  נשקלת אפשרות שראש העירייה ישמש גם שר לענייני ירושלים מבלי לקבל על כך שכר ,  אולם עד כה העניין טרם נפתר בגלל בעיה משפטית .  
בחירות 2015 || כותרות נוספות:העתירה נגד V15 נדחתה : " ספק אם היה צריך להגישה"כוננות סערה :  המבקר צפוי לפרסם את דוח הדיור בימים הקרוביםדנינו :  יש מקום לבדיקה בעניין מעון ראש הממשלה 
נתניהו וברקת מצויים ביחסים קרובים למדי .  גם בבחירות 2013 תמך ברקת בנתניהו ,  ואמר אז : " תודה לך ראש הממשלה .  אתה וממשלתך חיזקתם את ירושלים באופן חסר תקדים והבאתם את ירושלים לצמיחה והצלחה .  אני תומך בך ,  ויודע שאתה זה שתמשיך להוביל בגאון ותמשיך להגן על ירושלים המאוחדת מפני כל הלחצים הבינלאומיים .  אני רוצה לראות אותך מוביל את ישראל גם בקדנציה הבאה ". 
בבחירות האחרונות לראשות עיריית ירושלים ב-2013 ,  נמנע נתניהו באופן מופגן מלהתייצב מאחורי מועמד הליכוד-ביתנו לראשות העיר ,  משה לאון .  נתניהו אף שלח מכתב מפורש שבו הביע תמיכה בכל יתר המועמדים של הליכוד ברשויות המקומיות מלבד לאון ,  מה שהתפרש כתמיכה פסיבית שלו במועמדותו של ברקת ,  שאכן נבחר בסופו של דבר .  
ראש מטה ההסברה של הליכוד ,  ניר חפץ ,  מסר בתגובה : " אני לא מאשר ולא מכחיש ".  בלשכת ברקת סירבו להגיב .  
לפניות לכתב :  omri_n@walla.net.il 

מסתמן :  ראש עיריית ירושלים יודיע על תמיכה בנתניהו
השניים ימסרו הצהרה משותפת בבירה .  גורמים שעודכנו בפרטי האירוע מסרו כי ברקת צפוי לומר שנתניהו הוא האיש היחיד שיכול לשמור על ביטחון העיר .  בנוסף ,  נשקלת אפשרות שברקת ישמש גם שר לענייני ירושלים ללא תשלום

