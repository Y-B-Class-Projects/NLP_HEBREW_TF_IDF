אבו מאזן ידון עם מובארק על הרחבת ההתנחלויות
הרשות הפלסטינית שבה ודורשת מישראל להקפיא את הבניה בהתנחלויות .  דוברו של יו"ר הרשות ,  אבו מאזן אמר כי פגישתו של היו"ר עם הנשיא מובארק תעסוק בגיבוש עמדה משותפת בנושא
בכירים ברשות הפלסטינית ממשיכים לתקוף הבוקר  ( שבת )  את תוכניתו של ראש הממשלה בנימין נתניהו לאשר בנייה של מאות יחידות דיור בשטחי ההתנחלויות .  בגלי צה"ל דווח כי דוברו של אבו מאזן נביל אבו-רודיינה אמר כי  " על ישראל למלא אחר התחייבויותיה ".  לדבריו פגישתו של אבו מאזן עם נשיא מצריים חוסני מובארק בקהיר נועדה לגבש עמדה מאוחדת בנושא .
 אמש ביקר האיחוד האירופי את תוכנית נתניהו ,  ודרש הפסקה מיידית של הבנייה בהתנחלויות . " עמדתנו ידועה היטב ,  כל פעולות ההתנחלות צריכות להיפסק ",  אמר והאחראי על מדיניות החוץ באיחוד האירופי חוויאר סולאנה בפגישת שרי החוץ של האיחוד בשבדיה .  
מוקדם יותר הגיב גם הבית הלבן לתוכניתו של נתניהו .  דובר הבית הלבן רוברט גיבס אמר כי  " תוכנית נתניהו מחבלת בנסיונות להתחיל במשא ומתן בית ישראל לפלסטינים ".  לדבריו , " כפי שאמר הנשיא ברק אובמה ,  ארצות הברית אינה רואה בהרחבת ההתנחלויות פעולה לגיטימית ,  ואני קוראים לישראל להפסיקה באופן מיידי ".  הוא הוסיף כי , " המשך הבנייה בגדה המערבית מקשה על יצירת התנאים למשא ומתן לשלום עם הפלסטינים ". 
נתניהו צפוי לאשר בניית מאות דירות בגדה המערבית ,  זאת בנוסף ל-2,500 דירות שכבר נמצאות בבנייה .  לדברי גורם בלשכתו ,  לאחר מכן יסכים נתניהו להשעיה זמנית בבנייה בגדה ,  בתמורה לצעדי נורמליזציה מצד מדינות ערב .
 
אבו מאזן ידון עם מובארק על הרחבת ההתנחלויות
הרשות הפלסטינית שבה ודורשת מישראל להקפיא את הבניה בהתנחלויות .  דוברו של יו"ר הרשות ,  אבו מאזן אמר כי פגישתו של היו"ר עם הנשיא מובארק תעסוק בגיבוש עמדה משותפת בנושא

