נתניהו : " מתנגד לקרטלים ,  בעד המגזר העסקי "
 בפתיחת הוועידה לחיזוק המגזר העסקי בישראל ,  שעורכת לשכת המסחר ת"א והמרכז הוקרן נאום של ראש הממשלה בנימין נתניהו בו הגדיר את המגזר העסקי מנוע כלכלי 
" אני מתנגד לקרטלים ולמונופולים ובעד תחרות ,  אי לכך אני גם בעד המנוע הענק הזה שנקרא הסקטור העסקי ".  כך אמר הבוקר ,  ראש הממשלה ,  בנימין נתניהו ,  בנאום מצולם שהוקרן בפתיחת וועידת ECONOMIX.IL לחיזוק המגזר העסקי בישראל ,  שעורכת לשכת המסחר ת"א והמרכז .
 לדבריו , " יש לישראל כלכלה מאוד חזקה ,  סקטור עסקי מאוד יצרני ומאוד חזק .  לכן אנו עושים את מירב המאמצים לשמור על אחריות בניהול המאקרו כלכלי של המשק הדורש מצד אחד ,  משמעת תקציבית ומנגד עידוד תמידי של הסקטור העסקי .  נתניהו הוסיף ,  כי  " הסקטור העסקי ויכולתו להתחרות בשווקים בארץ ובעולם הוא למעשה הערך המוסף שיש לכלכלה הישראלית ".  
" הסיבה שבשנים האחרונות הצליחה הכלכלה הישראלית לצמוח בעוד מרבית המדינות החזקות באירופה נקלעו לקשיים היא החדשנות ,  היזמות והביצועים של הסקטור העסקי .  בסופו של דבר כולנו ניזונים מהתקבולים והמסים אותם משלם הסקטור העסקי ולכן הוא למעשה הכוח שמניע את כלכלת ישראל ". 
לדבריו ,  ישנו קשר הדוק בין כלכלה לחינוך .  לדבריו , " החינוך צריך לעזור לכלכלה והכלכלה צריכה לעזור לחינוך .  חינוך ללא כלכלה חופשית לא יגיע רחוק וכלכלה חופשית ללא חינוך לא תמצה את מלוא הפוטנציאל שבה .  לכן יש לשלב באפון מושכל בין שניהם ,  חינוך וכלכלה ". 
כמו כן ,  בנאמו החמיא רוה"מ לסקטור העסקי באומרו , " ללא הסקטור העסקי אין צמיחה ,  אין בידול ואין יתרון למשק הישראלי .  כל מערכות המדינה והממשלה לרבות מערכת הרווחה ,  הבריאות ,  החינוך והרשויות המקומיות נשענות כולן על הסקטור העסקי ,  על היצרנות והיצירתיות שבו ,  המניע את הכלכלה הישראלית לצמיחה ",  אמר נתניהו .  

נתניהו : " מתנגד לקרטלים ,  בעד המגזר העסקי "
 בפתיחת הוועידה לחיזוק המגזר העסקי בישראל ,  שעורכת לשכת המסחר ת"א והמרכז הוקרן נאום של ראש הממשלה בנימין נתניהו בו הגדיר את המגזר העסקי מנוע כלכלי

