פמליית ראש הממשלה : " נתניהו יצא מהפגישה מעודד "
 בפמליית ראש הממשלה לא מביעים חשש מהמחלוקות שהתגלעו בפגישתם של הנשיא אובמה ונתניהו ,  ומדגישים כי נתניהו יצא מרוצה מהשיחה . " ישנם חילוקי דעות ,  אבל הם בין ידידים "
 שעות מספר לאחר פגישתם של ראש הממשלה בנימין נתניהו ונשיא ארה"ב ברק אובמה שנערכה אמש  ( שישי )  בוושינגטון ,  אומרים גורמים בפמליית ראש הממשלה כי נתניהו יצא מעודד מהפגישה . " ישנם חילוקי דעות ,  אבל הן בין ידידים .  כל אחד מחזיק בדעה אחרת וזה בסדר גמור ".  
בסביבת ראש הממשלה טוענים ,  כי  " כרגע אין עם מי לעשות שלום ,  בגלל הממשלה הפלסטינית בה מעורב חמאס שממשיך לקרוא לחיסולה של מדינת ישראל .  אנחנו מוכנים ורוצים בשלום עם מי שרוצה שלום  כרגע אין מישהו כזה בצד השני ".  הגורמים הדגישו שגם הנשיא אובמה הדגיש בדבריו את הברית הקרובה בין ישראל וארה"ב .
 לאחר הפגישה ,  אמר נתניהו כי ישראל תומכת בחזונו של אובמה להפצת שלום במזרח התיכון - ומעריכה את מחויבותו לביטחונה .  לדבריו ,  על הפלסטינים להכיר בכך שישראל אמנם  " מוכנה להתפשר בצורה נדיבה "  - אך גם בכך שהיא לעולם לא תשוב לקווי 1967  - " שאינם בני הגנה ",  לטענתו .  על כל הסכם עתידי לכלול נוכחות צבאית של ישראל  " עד נהר הירדן ",  אמר נתניהו ,  והוסיף כי הפלסטינים ,  לדבריו ,  אינם לוקחים בחשבון כי חלו שינויים בגבולות מדינת ישראל ובמימדיה מאז מלחמת ששת הימים . " דנתי בכך עם אובמה ,  ואני סבור שהוא הבין את הדברים ",  אמר .
 אובמה הוסיף כי  " השאיפה הסופית חייבת להיות מדינה יהודית בישראל ,  בטוחה - ולצדה מדינה פלסטינית שלווה ,  בעלת רצף טריטוריאלי אפקטיבי .  יש כמה הבדלים בין ניסוחי הדברים ,  אך כך זה בין ידידים .  עם זאת ,  יש הסכמה מוחלטת כי שלום אמיתי יכול להתרחש רק אם ההחלטה הסופית תאפשר לישראל להגן על עצמה מול איומים - והסכמה כי ביטחון ישראל יישמר בראש ובראשונה ".  
עוד אמר הנשיא האמריקאי כי הוא מאמין שניתן לגבש הסכם לפיו ישראל תוכל לשמור על בטחונה ולא להיות פגיעה - ובמקביל להביא לפתרון המצב הבעייתי באזור .
 
פמליית ראש הממשלה : " נתניהו יצא מהפגישה מעודד "
 בפמליית ראש הממשלה לא מביעים חשש מהמחלוקות שהתגלעו בפגישתם של הנשיא אובמה ונתניהו ,  ומדגישים כי נתניהו יצא מרוצה מהשיחה . " ישנם חילוקי דעות ,  אבל הם בין ידידים "
 
