 " על המדינה לאמץ את משפחת ההרוג הרומני "
 ח"כ ישראל חסון פנה לראש הממשלה נתניהו בדרישה שמדינת ישראל תאמץ את משפחתו של ההרוג הרומני בהתרסקות המסוק ברומניה ,  קלאודיו דרגנאה . " גורלה נקשר עם מדינת ישראל "
 ח"כ ישראל חסון  ( קדימה )  שיגר אמש  ( שבת )  מכתב לראש הממשלה בנימין נתניהו ובו דרש שמדינת ישראל תאמץ את משפחתו של הההרוג הרומני בהתרסקות המסוק .  חסון כתב כי  " לאור הטרגדיה הנוראה שהתרחשה בטיסת האימון ברומניה ,  אני פונה אליך בבקשה שמדינת ישראל תאמץ אל חיקה את משפחתו של הקצין הרומני ,  קפטן קלאודיו סטפן דרגנאה ,  ותדאג לרווחתה ולצרכיה הבסיסיים במידת האפשר וככל שיימצא לנכון ". 
חסון נימק את בקשתו בכך ש"מכורח הנסיבות המצערות וללא כל הכנה ,  נקשר גורלה של משפחת הקצין הרומני עם מדינת ישראל ".  לדבריו ,  יש מקום גם להזמין את בני משפחת דרגנאה לביקור רשמי במדינת ישראל בקרוב . " מאחר שלא ניתן להתעלם משותפות הגורל המר של הטייסים והמכונאים הישראלים והקצין הרומני ",  מסביר חסון במכתבו , " מחווה הומניטארית זו ,  לא זו בלבד שתביא להידוק קשרינו הדיפלומטיים והצבאיים עם העם הרומני ,  אלא אף תשמש דוגמה ומופת למשפחת העמים ,  שתלמד כיצד יש למלא חוב מוסרי ותעיד על גדלות נפש ואמפתיה מצדנו ". 
ביום חמישי שוחח נשיא המדינה שמעון פרס בטלפון עם מקבילו הרומני טריאן בססקו והודה לו על הסיוע ועל היחס החם שהעניקה רומניה לישראל בכל הנוגע להתרסקות מסוק היסעור .  פרס אמר לבססקו ,  כי  " אני רוצה להודות לך מעומק ליבי ובשם מדינת ישראל על מעורבותך האישית ,  החום שהענקת וגישתך החיובית בכל הקשור לטיפול בחללים הישראלים שנהרגו בהתרסקות המסוק .  היחס שישראל קיבלה ממדינתך ריגש את כולנו ואותי באופן אישי ועורר הערכה רבה בישראל ."  בשיחה העביר פרס לנשיא הרומני את תנחומיו על מותו של הטייס הרומני בתאונת המסוק .
 קפטן דרגנאה היה על המסוק הישראלי שהתרסק ברומניה יחד עם ששת אנשי הצוות הישראלים ,  שנספו אף הם בתאונה .  ארבעה ימים לאחר ההתרסקות ,  הובאו ביום שישי למנוחות ששת חללי צה"ל שנהרגו באסון .  בחלקה הצבאית בבית העלמין במודיעין נערכה הלווייתו של בן העיר סגן אלוף  ( במיל' )  אבנר גולדמן ואילו בבית העלמין הצבאי בחיפה הובא למנוחות סרן ניר לקריף .  בבית העלמין בשרונה התקיימה הלווייתו של רב סרן יהל קשת בבית העלמין הצבאי ברחובות התקיימה הלווייתו של של רב סמל ראשון אורן כהן .  בחלקה הצבאית בבית העלמין נווה הדר שבהוד השרון נטמן רב סרן ליאור שי ואילו בחלקה הצבאית של בית העלמין ביישובי גדרות נערכה הלווייתו של אלוף משנה דניאל שיפנבאור מקדרון .

" על המדינה לאמץ את משפחת ההרוג הרומני "
 ח"כ ישראל חסון פנה לראש הממשלה נתניהו בדרישה שמדינת ישראל תאמץ את משפחתו של ההרוג הרומני בהתרסקות המסוק ברומניה ,  קלאודיו דרגנאה . " גורלה נקשר עם מדינת ישראל "
 
