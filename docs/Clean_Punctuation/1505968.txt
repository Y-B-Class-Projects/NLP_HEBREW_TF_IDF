מובארק : " הסכם בין ישראל לרשות נמצא בהישג יד "
 נשיא מצרים ,  חוסני מובארק ,  כתב במאמר ל"וול סטריט ג'ורנל "  כי אם ישראל תעשה צעדים רציניים לקראת הסכם שלום עם הפלסטינים ,  העולם הערבי יעשה צעדים לקראת ישראל
נשיא מצרים חוסני מובארק מגיב הבוקר על נאומו ההיסטורי של נשיא ארצות הברית ,  ברק אובמה בקהיר .  במאמר דעה שכתב מובארק לעיתון  " וול סטריט ג'ורנל "  ומתפרסם היום  ( שישי )  .
 מובארק כתב במאמרו כי המנהיגות החדשה של ארצות הברית בראשות הנשיא ברק אובמה מהווה הזדמנות נדירה להשגת שלום במזרח התיכון בין ישראל לפלסטינים ,  מובארק כתב עוד כי אובמה מוכן לקחת את היוזמה בהשגת שלום ועל העולם הערבי להשיב לכך .
" הסכם היסטורי נמצא בהישג יד ,  הסכם שיעניק לפלסטינים את מדינתם וחופש מהכיבוש ,  וישראל תקבל את ההכרה והביטחון לחיות בשלום ",  כתב מובארק . " מצרים מוכנה 'לתפוס את הרגע' ,  ואני בטוח שהעולם הערבי מוכן לעשות כך גם כן ".  ממשלו של בוש חיכה עד שנותיו האחרונות על מנת לפעול במזרח התיכון ,  וספג ביקורת רבה על ידי מדינות ערב על כך שעשה  " מעט מדי ,  מאוחר מדי ".  השליח של ממשל אובמה לאזור ,  ג'ורג' מיטשל הגיע למזרח התיכון כבר ארבע פעמים בשנה האחרונה במטרה להחיות את תהליך השלום שהופסקו בדצמבר האחרון בעקבות הלחימה בעזה .
" הגישה הקשוחה של ישראל בכל הקשור לבנייה והרחבת ההתנחלויות ,  ששחקה את הסיכויים לפיתרון שתי המדינות ,  חייבת להיפסק יחד עם הסגר על עזה ",  כתב מובארק והוסיף כי אם ישראל תעשה צעדים רציניים לקראת הסכם שלום עם הפלסטינים העולם הערבי יעשה גם כן צעדים כאלו .
 העדיפות הראשונה צריכה להיות פתירת סוגיית גבולות הקבע עם המדינה הפלסטינית שתהיה בעלת רצף טריטוריאלי לפי קווי הגבול ב-67 .  פתירת סוגיה זו תביא לפתרון קל יותר של סוגיות אחרות הכוללות את ההתנחלויות ,  ירושלים ,  הסדרי הביטחון ,  וסוגיית המים ". 
מובארק התייחס גם לנאומו של נשיא ארצות הברית ברק אובמה בקהיר וכינה אותו כנקודת מפנה ביחסים של המעצמה האמריקאית עם העולם הערבי . " אני מצפה לעבוד עם נשיא ארצות הברית להשגת היעדים הללו ". 
השבוע אמר מובארק ,  כי  " דרישתו של ראש הממשלה בנימין נתניהו להכיר בישראל כמדינה יהודית מסבכת את העניינים ופוגעת באפשרות לשלום ".  בדברים שנשא בפני יחידות צבא מיוחדת אמר מובארק כי שום גורם במצרים או מחוצה לה  " לא ייענה לדרישה זו ".  מובארק הוסיף ואמר כי הבהיר לנתניהו את הצורך בחידוש המשא ומתן להסדר קבע .
 
מובארק : " הסכם בין ישראל לרשות נמצא בהישג יד "
 נשיא מצרים ,  חוסני מובארק ,  כתב במאמר ל"וול סטריט ג'ורנל "  כי אם ישראל תעשה צעדים רציניים לקראת הסכם שלום עם הפלסטינים ,  העולם הערבי יעשה צעדים לקראת ישראל

