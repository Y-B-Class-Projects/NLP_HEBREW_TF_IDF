דיווח :  נתניהו יציע מדינה זמנית שבירתה מז' י-ם
לפי עיתון כווייתי ,  יצחק מולכו עדכן את עריקאת כי יוזמת השלום שיציג רה"מ בארה"ב תכלול גם הכרה חלקית בזכות השיבה ושליטה בינ"ל במקומות הקדושים .  בלשכת נתניהו הכחישו : " חסר שחר "
 תוכניתו המדינית של ראש הממשלה בנימין נתניהו ,  אותה הוא צפוי להציג בחודש הבא בארצות הברית ,  כוללת הכרה ישראלית במדינה פלסטינית בגבולות זמניים שבירתה מזרח ירושלים - כך פירסם הבוקר  ( שלישי )  העיתון הכווייתי  " אל ג'רידה ",  המבסס את הדיווח על פגישה שנערכה באחרונה בירושלים בין שליחו של נתניהו ,  עו"ד יצחק מולכו ,  לממונה על המו"מ באש"ף ,  סאיב עריקאת ,  בה הציג מולכו ,  לטענת מקור של העיתון ,  את עיקרי היוזמה .  
לפי הדיווח ,  היוזמה של נתניהו כוללת גם ,  לראשונה ,  הכרה ישראלית באסונם של הפליטים הפלסטינים ובצורך לפתור את בעייתם ,  באמצעות פיצויים ובאמצעות מימוש ,  לפחות חלקי ,  של  " זכות השיבה "  לתחומי המדינה הפלסטינית .  ויתור מפתיע נוסף של נתניהו ,  לפי הדיווח ,  הוא בנכונות להסכים לריבונות בינלאומית במקומות הקדושים בירושלים ,  שבמסגרת היוזמה יהיו תחת חסות האו"ם ,  ארצות הברית ורוסיה .
 בלשכתו של נתניהו הכחישו היום בתוקף את הדיווח . " לא התקיימה כל פגישה חשאית של עו"ד מולכו ועריקאת ",  נמסר . " ברור מכך שגם התוכן שפורסם על פרטי הפגישה הוא חסר שחר ". 
לדברי המקור לידיעה ב"אל-ג'רידה ",  עריקאת הבטיח למולכו להעביר את פרטי היוזמה לעיונו של יו"ר הרשות הפלסטינית ,  אבו מאזן .  כמו כן ,  התעניין עריקאת לדעת מה מסגרת הזמן שישראל מתכוונת להקדיש למו"מ על יישום היוזמה ,  ונענה על ידי מולכו כי ישראל מציעה לסיים את התהליך בתוך שנה מיום תחילתו .
 עוד דיווח העיתון הכווייתי ,  על פי  " מקורות יודעי דבר ",  כי לאחר הצגת יוזמתו המדינית בקונגרס ,  צפוי נתניהו להזמין את מפלגת  " קדימה "  להצטרף לממשלתו ,  ואם המהלך לא יצליח - יכריז על בחירות מוקדמות ,  ויעמיד את תוכנית השלום שלו למבחן הבוחר .
 יש לציין כי  " אל-ג'רידה "  נוהג לפרסם לא פעם ידיעות הקשורות לישראל ,  ומתיימרות להתבסס על מקורות הנגישים לצמרת המדינית שלה .  בין היתר ,  פירסם העיתון באחרונה את דבר פרישתו של ראש מערך ההסברה בלשכתו של נתניהו ,  ניר חפץ ,  ימים לפני שפורסמה בישראל .
" המצב הקיים אינו בר קיימא ,  כפי שמוכיח סבב האלימות האחרון ",  קבע שלשום מאמר המערכת של ה"ניו יורק טיימס ",  שהוקדש לנושא תהליך השלום הישראלי-פלסטיני .  המסקנה של עורכי העיתון :  על נשיא ארצות הברית ,  ברק אובמה ,  להניח על השולחן הצעה עדכנית להסדר שלום ולקדם אותה במרץ .  עליו לעשות זאת ,  נטען ,  בהקדם האפשרי - וכך להקדים את היוזמה שצפוי להציג נתניהו בפני הקונגרס ,  שלפי הערכת הכותבים ,  תהיה  " נחותה ".  
" אובמה החל את כהונתו בהבטחה לתווך בהסכם שלום בין ישראל לפלסטינים ",  נכתב במאמר . " מאז ,  רק העמיק המבוי הסתום ,  וחוסר האמון בין הצדדים רק גבר .  ברור ששום דבר טוב לא יקרה עד שארה"ב תיכנס בעובי הקורה .  הגיע הזמן שהנשיא אובמה - אפשר לבדו ,  אך עדיף בתיאום עם האיחוד האירופי ,  רוסיה והאו"ם - יניח הסכם ומפה על השולחן ".  הדברים נכתבים ארבעה ימים אחרי שה"ניו יורק טיימס "  עצמו פירסם כי גורמים בבית הלבן שוקדים בימים אלו על טיוטה לתוכנית מדינית שיציג הנשיא ,  שעיקריה :  מדינה פלסטינית ללא זכות השיבה .
" קווי המסגרת של ההסכם אינם בגדר סוד ",  מוסיפים הכותבים . " הם הוצגו על ידי הנשיא קלינטון בשנת 2000  ( בוועידת קמפ דייוויד )  .  מאז ,  אף אחד מהצדדים לא היה מוכן לפשרות ההכרחיות .  על הישראלים לדעת שבעל בריתם הקרוב ביותר לא יאפשר להם יותר לקפוא על שמריהם .  על הפלסטינים לדעת שתהיה להם תמיכה אמריקאית כל עוד דרישותיהם יהיו מציאותיות .  הנשיא אובמה צריך לומר את דברו ,  לפני שנתניהו ימנע מראש כל דיון ,  עם ההצעה הנחותה שיציג בפני הקונגרס ".  
ראש ממשלת ישראל צפוי לנאום בפני שני בתי הקונגרס ,  בהזמנתו של מנהיג הרוב הרפובליקני בבית הנבחרים ,  ג'ון ביינר . " נתניהו כנראה חושב שמשמעות הכוח הרפובליקני החדש בקונגרס היא שיכ לו 'כרטיס חופשי' לעשות כרצונו בוושינגטון .  כל עוד אובמה 'יושב על הגדר' ,  הוא ימשיך להאמין בזה ".  
הכותבים אף נוזפים בממשל על חוסר העשייה שלו בנושא בתקופה האחרונה : " בחודש שעבר ביקר שר ההגנה רוברט גייטס לראשונה בגדה המערבית ,  וחזר על המחויבות האמריקאית למדינה פלסטינית .  אולם שליחו של הנשיא אובמה ,  ג'ורג' מיטשל ,  שאמור להניע את תהליך השלום קדימה ,  לא היה במזרח התיכון מאז דצמבר .  גייטס צדק כשאמר בישראל שלמרות אי הוודאות לגבי התהפוכות בעולם הערבי ,  יש צורך במהלך נועז לקידום פתרון שתי המדינות .  הוא דיבר אל הישראלים והפלסטינים .  אנחנו מקווים שגם הנשיא אובמה הקשיב ". 
בהכנת הידיעה השתתף פנחס וולף

דיווח :  נתניהו יציע מדינה זמנית שבירתה מז' י-ם
לפי עיתון כווייתי ,  יצחק מולכו עדכן את עריקאת כי יוזמת השלום שיציג רה"מ בארה"ב תכלול גם הכרה חלקית בזכות השיבה ושליטה בינ"ל במקומות הקדושים .  בלשכת נתניהו הכחישו : " חסר שחר "
 
