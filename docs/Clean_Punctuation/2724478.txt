המבקר : " כנס הליכוד עם שרית חדד - ראוותני ומופרז "
 דוח המבקר : " אין מקום להפקת כנס מפואר ויקר על חשבון משלם המסים ".  בליכוד-ביתנו טוענים : " היה צורך לשכנע הציבור באמיתות החיבור בין המפלגות ".  קנס כבד על הבית היהודי
 ( כנס פתיחת קמפיין הבחירות של הליכוד-ביתנו עם שרית חדד )  
אנשים שנפטרו ו"הצביעו ",  מפלגה שהוציאה למעלה ממיליון שקל מכספי מסים עבור כנס בחירות והעסקת קרובי משפחה בוועדת הבחירות המרכזית - אלה רק חלק מממצאי דוח מבקר המדינה המתייחס לבחירות ה-19 לכנסת .  בין היתר הוטחה ביקורת בליכוד-ביתנו בשל ההופעה ה"ראוותנית "  עם שרית חדד לקראת הבחירות .
 השופט בדימוס יוסף שפירא בדק את התנהלותן הכספית של המפלגות במהלך מערכת הבחירות לכנסת הנוכחית ,  והטיל קנס של 380 אלף שקלים על מפלגת הבית היהודי ,  זאת מאחר שהסיעה לא סיפקה אסמכתאות להוצאות בסכום של 9.6 מיליון שקל .  סיעת בל"ד ,  שלא הציגה אסמכתאות להוצאות בסך 2.5 מיליון שקלים ,  נקנסה אף היא ב-160 אלף שקל .  גם  " התנועה "  נענשה בגין התנהלות כספית לקויה ,  ונקנסה ב-140 אלף שקל אחרי שחרגה מתקרת ההוצאה המותרת בחוק .  
עוד בוואלה !  חדשות:מרד בבית היהודי נגד חוק הגיוס : " שיטה טוטליטרית"לראשונה :  הכנסת דנה בשאלת הריבונות בהר הביתנתניהו על התקיפה בלבנון :  עושים מה שצריך כדי להגן 
לעומתן ,  מפלגות הליכוד-ביתנו ,  העבודה ,  יש עתיד ,  מרצ ,  חד"ש ,  רע"מ-תע"ל ,  קדימה ,  ש"ס ויהדות התורה נהגו על פי החוק ,  אולם למבקר המדינה היו הערות לגבי חלק מהן .  כך ,  למשל ,  מתח מבקר המדינה ביקורת על הליכוד ביתנו ,  שעלות כנס פתיחת מערכת הבחירות שלה הסתכם במיליון ורבע שקלים ,  מתוכם 347 אלף שקל עבור  " הפקה ובימוי "  ו-80 אלף שקלים עבור הזמרת שרית חדד ,  שביצעה בכנס שלושה שירים בלבד .  
המבקר כינה את הוצאות אלה  " מופרזות ".  תגובת הליכוד-ביתנו להוצאות ,  על פי המבקר ,  היתה כי הן נעשו  " על מנת לשכנע את הציבור באמיתות החיבור בין שתי המפלגות אותן מייצגת הסיעה ,  ובאחדות שבין שני מנהיגי אותן מפלגות ".  המבקר קבע על כך כי  " אין מקום להפקת כנסים בפאר ובראוותנות ,  שעלותם מצטברת לכדי סכומי עתק ,  על חשבון כספי ציבור ובמימון משלם המסים .  הוצאה מעין זו חורגת מהגדרת 'הוצאות' שבסעיף 1 לחוק  ( מימון מפלגות - ע"נ )  ".  עוד הוסיף המבקר כי  " הקביעה בדבר אי סבירות הוצאות אלו מקבלת משנה תוקף נוכח העובדה שבהתנהלותה הכספית בתקופת הבחירות יצרה הסיעה גירעון של מיליוני שקלים ,  ומכאן שהיה עליה להימנע מהתנהלות ראוותנית ".  עם זאת ,  המבקר החליט  " להתחשב בדברי הסיעה ",  ולא לקבל החלטה מעשית בנושא .  
על פי הדוח ,  רוב המפלגות סיימו את הבחירות בגירעונות עתק .  לדוגמה ,  הליכוד-ביתנו סיימה את מערכת הבחירות בגירעון של 21 מיליון שקלים - למרות שתקציב הבחירות של הרשימה המאוחדת היה גדול בפער ניכר מיתר המפלגות .  בסך הכל תוקצבה הרשימה המשותפת ב-50 מיליון שקל ,  אך הוצאותיה הסתכמו ב-71 מיליון שקל .  ש"ס סיימה את הבחירות בגירעון של 12 מיליון שקלים ,  והתנועה עם שבעה מיליון . " אין לי אלא לחזור ולקרוא לסיעות לנהוג בחסכנות ובריסון בכספי המימון הממלכתי המשולמים להן ,  ולהשתמש בכספים אלה למטרות להם יועדו ובאופן העולה בקנה אחד עם הוראות החוק ותכליתו ",  הגיב על כך המבקר .  
נתון מעניין נוסף הקשור בליכוד הוא סעיף  " יעוץ פרסומי ופוליטי ",  עליו הוציאה המפלגה לא פחות מ-5.6 מיליון שקלים מכספי משלם המסים .  לא ברור אם הסכום כולו יועד ליועץ ארתור פינקלשטיין או שמא שימש עבור משכורות ליועצים נוספים .  גם מפלגת קדימה בלטה עם תשלום חריג עבור יעוץ - 3.8 מיליון שקלים .  
אולם ,  לא רק הסיעות עצמן נהגו בצורה שנויה במחלוקת .  המבקר מצא כי מתוך 880 אנשים שהועסקו בוועדת הבחירות לכנסת ,  ל-137 אנשים לפחות היה קרוב משפחה שהועסק שם .  מדובר בכ-15 אחוזים מכוח האדם .  שפירא מתח ביקורת גם על כך שב-702 ישובים לא הוצבה קלפי נגישה , " בדרך כלל משום שלא אותר מבנה העומד בקריטריונים הנדרשים לכך ". 
בדיקה של משרד המבקר העלתה נתונים מדאיגים גם בקשר להצבעה בשמם של אנשים שלא נכחו בארץ בזמן הבחירות ,  או כאלה שנפטרו לפני שהדבר עודכן בפנקס הבוחרים .  כך ,  למשל ,  הצביעו 1,162 אנשים בשמם של אנשים שנפטרו .  בנוסף ,  הצביעו 5,007 אנשים בשם ישראלים שעל פי רישום ביקורת הגבולות שהו בחו"ל באותו היום .  המבקר התייחס לכך ואמר : " מתעורר ספק לגבי הטפסים שאמורים למנוע הצבעות כפולות ". 
על התקופה שבין שנת 2012 לבין הבחירות לכנסת ה-19 כתב המבקר כי כל הסיעות ניהלו את חשבונותיהן לפי ההנחיות ,  ההוצאות השוטפות עמדו בגבולות החוק וכי ההכנסות של כל הסיעות היו בהתאם לחוק .  
מהבית היהודי נמסר : " הבית היהודי זינקה בבחירות האחרונות ממפלגה על סף הכחדה למפלגה מובילה בת 12 מנדטים .  אנחנו מכבדים את מבקר המדינה ,  לומדים את הדוח ונפיק לקחים בהתאם ". 
מסיעת הליכוד-ביתנו נמסר : " הליכוד ילמד את הערותיו של מבקר המדינה וינהג לאורן .  תנועת הליכוד צמצמה את הגירעון באופן משמעותי מאז הבחירות ,  ומקפידה לנהל את מערכת הבחירות בהתאם לחוק מימון המפלגות ולהנחיותיו של מבקר המדינה ,  ואכן במשך שנים קיבל הליכוד דוחות חיוביים ממבקר המדינה על התנהלותו הכספית במערכות הבחירות ".  באשר לכנס המדובר ,  נמסר מהמפלגה כי  " העדפנו מטעמים של אסטרטגיית בחירות לקיים כנס פתיחה מרכזי גדול ,  שאליו הוזמנו אלפי פעילים כדי לאחדם לקראת פעילות משותפת בין שתי המפלגות .  מטעמים אלה מצאה לנכון רשימת הליכוד-ביתנו להקצות לכנס הפתיחה משאבים כספיים ,  שלדעתה היו סבירים ". 
מהתנועה נמסר בתגובה לדוח כי החלטת מבקר המדינה להטיל הקנס על המפלגה  " נבעה מפער של ימים ספורים בין הגדרת התנועה כסיעה בכנסת ה-18 לבין הגדרתה כמפלגה חדשה .  התנועה מקבלת על עצמה את הקנס ותמשיך לפעול על פי החוק ועל פי הנחיות מבקר המדינה ". 
לפניות לכתב :  omri_n@walla.net.il 

המבקר : " כנס הליכוד עם שרית חדד - ראוותני ומופרז "
 דוח המבקר : " אין מקום להפקת כנס מפואר ויקר על חשבון משלם המסים ".  בליכוד-ביתנו טוענים : " היה צורך לשכנע הציבור באמיתות החיבור בין המפלגות ".  קנס כבד על הבית היהודי

