נתניהו על ההסכם בסוריה : " הבהרנו לארה"ב ורוסיה שנמשיך לפעול "
 אחרי ההסדר בין וושינגטון למוסקבה ,  שלא מרחיק את הכוחות הנאמנים לאיראן מגבול הגולן כפי שדרשה ישראל ,  אמר רה"מ כי  " נפעל לפי צרכי הביטחון שלנו ".  ההסכם הוארך בתום פגישת טראמפ ופוטין .  בישיבה בכנסת עדכן נתניהו כי שוחח עם סיסי ,  בנושא  " החשוב לביטחון שתי המדינות "
 ראש הממשלה בנימין נתניהו אמר היום  ( שני )  כי ישראל הבהירה לארצות הברית ולרוסיה כי היא תמשיך לפעול בסוריה  " לפי הבנתנו ".  זאת לאחר הארכת הפסקת האש בדרום סוריה ,  בהסכם שספג ביקורת מאחר שהוא לא מרחיק את הכוחות הנאמנים לאיראן מאזור הגבול כפי שדרשה ישראל . 
" אנחנו דואגים לביטחון ישראל .  שומרים על הגבולות שלנו ועל המדינה שלנו ונמשיך לעשות זאת ",  אמר נתניהו בישיבת סיעת הליכוד בכנסת . " הבהרתי לוושינגטון ולמוסקבה שישראל תפעל בסוריה ,  כולל בדרום סוריה ,  לפי הבנתנו ולפי צרכי הביטחון שלנו .  זה מה שקורה וזה מה שימשיך לקרות ".  
לקריאה נוספת בנושאהאיראנים על הגדרות :  במערכת הביטחון מאוכזבים מההסדר בדרום סוריהפוטין וטראמפ בהצהרה משותפת : " אין פתרון צבאי למלחמה בסוריה "  
לפי ההסכם ,  שהוארך בתום שיחה בין נשיא ארצות הברית דונלד טראמפ ונשיא רוסיה ולדימיר פוטין בסוף השבוע ,  אנשי חיזבאללה והמיליציות השיעיות יורחקו רק בין 5 ל-20 ק"מ מהגבול - בניגוד לדרישות ישראל ,  שהפעילה לחץ רב בנושא בחודשים האחרונים .  ההסכם נחתם עוד ביולי ,  בתום פגישת שני הנשיאים בשולי פסגת ה-G20 ביולי .  להסכם שותפה גם ירדן .
 בישראל חוששים מהתבססות איראן בסוריה ,  בחסות המלחמה בארגון  " המדינה האסלאמית "   ( דאעש )  ,  והבהירו כי לא יאפשרו זאת .  ביום שישי אמר גורם ביון מערבי לרשת BBC כי טהראן החלה בהקמת בסיס קבע בסוריה ,  מדרום לדמשק .  לפי תמונות לוויין שצולמו בשנה האחרונה ,  הבסיס אמור לשמש חיילים וכלי רכב .  לא ברור אם הוא כבר מאויש .  
בחודשים האחרונים ,  פעלו גורמים מדיניים וביטחוניים באירופה ,  בארצות הברית וברוסיה ומדינות ערביות כדי להבהיר שישראל לא תסכים לנוכחות איראנית ,  בדמות חיזבאללה ,  ברמץ הגולן .  לאחר דיאלוג מתמשך ,  ישראל הציבה תנאי ולפיו יש להרחיק כל פעילות איראנית ושל חיזבאללה ל-40 ק"מ מהגדר .
 עם זאת ,  הרוסים ,  הפועלים יחד עם איראן ועם משטרו של בשאר אסד ,  השיבו כי המרחק הוא עניין זמני ולא קבוע ,  ואילו האמריקנים הסתייגו מכל החלטה וטענו כי המדיניות שתתקבל תחסוך בחיי אדם .  ההודעה על המשך הפסקת האש ,  שהחלה ביולי ,  נמסרה לאחר פגישתם של דונלד טראמפ וולדימיר פוטין .  גם ירדן שותפה להסדר .  
בדיון מיוחד במליאה שהתקיים לבקשת יותר מ-40 חברי כנסת ,  התייחס נתניהו לסוגיות מדיניות ואמר כי  " בסוף השבוע האחרון שוחחתי בטלפון עם נשיא מצרים שיחה חשובה לביטחונן של שתי המדינות ".  במענה לתלונות חברי כנסת נגדו הוסיף ראש הממשלה כי  " קיבלתי אגרת חמה מנשיא ארצות הברית שהודה לי על התמיכה שאנחנו נותנים בעמדה המתנגדת לתכנית הגרעין האיראנית ". 
עוד הוסיף נתניהו כי  " לפני שבוע קיבלתי מכתב נוסף מנשיא סין שמברך על הקשר המיוחד שהולך ונרקם בין סין וישראל .  שבועיים לפני כן קיימתי שיחה קרובה עם נשיא רוסיה פוטין בנושא שחשוב לביטחון ישראל ,  ובעוד כמה שבועות אצא לביקור גומלין בהודו ". 
 ( עדכון ראשון 15:30 )  

נתניהו על ההסכם בסוריה : " הבהרנו לארה"ב ורוסיה שנמשיך לפעול "
 אחרי ההסדר בין וושינגטון למוסקבה ,  שלא מרחיק את הכוחות הנאמנים לאיראן מגבול הגולן כפי שדרשה ישראל ,  אמר רה"מ כי  " נפעל לפי צרכי הביטחון שלנו ".  ההסכם הוארך בתום פגישת טראמפ ופוטין .  בישיבה בכנסת עדכן נתניהו כי שוחח עם סיסי ,  בנושא  " החשוב לביטחון שתי המדינות "
 
