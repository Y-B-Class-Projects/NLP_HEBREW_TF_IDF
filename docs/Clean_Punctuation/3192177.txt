נתניהו : " לא יודע אם יהיו בחירות ;  החקירות לא משפיעות עליי "
 ראש הממשלה ניצל את ההכרזה על מינוי נגיד בנק ישראל כדי להשיב באופן חריג על שאלות כתבים ,  שאותם עקץ : " אתם יכולים לשאול אותי שאלות מביכות ".  הוא התייחס לאפשרות של הליכה לבחירות ואמר כי  " אם נמצא דרך ,  נשמח להמשיך עד סוף השנה "
 -נתניהו עלה לדבר אחרי כחלון ואיפשר לכתבים לשאול שאלות-על הבחירות אמר : " זו עדיין שאלה פתוחה "- על החקירות : " לא משפיעות עליי ,  אני מתפקד היטב "- את המריבה בין ליברמן לבנט כינה  " מיותרת "- פנה לעיתונאים : " יכולים לשאול שאלות מביכות "  
ראש הממשלה בנימין נתניהו ניצל היום  ( שלישי )  את ההכרזה על מינוי נגיד בנק ישראל כדי לגנוב את ההצגה ולהשיב ,  באופן חריג ,  לשאלות כתבים .  בדברים שנשא במסיבת עיתונאים משותפת עם שר האוצר משה כחלון ,  אמר נתניהו כי הוא לא יודע אם יתקיימו בחירות בקרוב ,  והתייחס לחקירות המתנהלות נגדו ולעימותים בתוך הקואליציה .
 נתניהו ,  שהודיע על מינויו של אמיר ירון כמחליפה של הנגידה קרנית פלוג ,  עלה לשאת דברים בפעם השנייה אחרי דבריו של כחלון ,  שהתגאה בשיתוף הפעולה עמו .  לאחר שאיפשר לכתבים לשאול אותו שאלות הוא ניצל את ההזדמנות גם כדי לעקוץ אותם ואמר להם כי הם  " יכולים לשאול שאלות מביכות "  ולהתקשר למערכות שלהם .
 עוד בוואלה !  NEWS:הנרצח מיפו :  בנו של הסמל של שוק הכרמל , " אינעל העולם"ארגוני פשיעה שלחו מסר מהכלא לקצינה :  פרטים חדשים על המטען ברכבתיעוד :  מחסן נשק במזרח אוקראינה התפוצץ ,  אלפים נמלטו מבתיהם 
הוא נשאל האם המינוי הוא תוצאה של בחירות והשיב בשלילה . " אני גם לא יכול להגיד אם יהיו בחירות כי עושים מאמץ לפתור את בעיית הגיוס ,  וגם בעיות אחרות ",  אמר . " אם נמצא דרך ,  נשמח להמשיך לסוף השנה ,  אם נצליח לעשות את זה .  אני חושב שזו עדיין שאלה פתוחה ". 
נתניהו הוסיף כי החקירות המתנהלות נגדו לא משפיעות עליו . " אני מתפקד היטב ,  עובד הרבה ולא מוריד את עיניי מלוח המטרות ",  אמר .  בנוגע לשמירת החסינות במקרה של כתב אישום ,  ציין ראש הממשלה כי אינו מאמין שיוגש נגדו .
 ראש הממשלה אמר כי המריבה בין שר הביטחון אביגדור ליברמן לבין שר החינוך נפתלי בנט היא  " מיותרת "  ואמר כי  " שר הביטחון עושה את תפקידו .  מותר לשרים ,  וחובתם ,  להעיר .  אבל בשביל זה יש את הדיון בקבינט ". 
על העברת מערכת ה-S-300 ציין נתניהו כי הוא נפגש עם סגן ראש ממשלת רוסיה מקסים אקימוב ו"היחסים האלה התקדמו בשנים האחרונות ".  הוא אמר כי  " הפעילות הלגיטימית שלנו בסוריה נגד איראן וגרורותיה ,  זו פעילות שאנחנו מחויבים לה - לשמור על ביטחון ישראל ".  
נתניהו התייחס למצב בעוטף עזה ואמר : " אנחנו מנסים להביא פתרון שיחזיר את השקט והביטחון ליישובי עוטף עזה .  אנחנו פועלים מעת לעת כדי למנוע פגיעה בנפש בתקיפות רבה .  בעקבות פעולתנו יש איזושהי זהירות בצד הפלסטיני ואני חושב שגם הם מבינים שאם יתלקח כאן עימות המחיר שהם ישלמו יהיה מחיר גדול מאוד ".  

נתניהו : " לא יודע אם יהיו בחירות ;  החקירות לא משפיעות עליי "
 ראש הממשלה ניצל את ההכרזה על מינוי נגיד בנק ישראל כדי להשיב באופן חריג על שאלות כתבים ,  שאותם עקץ : " אתם יכולים לשאול אותי שאלות מביכות ".  הוא התייחס לאפשרות של הליכה לבחירות ואמר כי  " אם נמצא דרך ,  נשמח להמשיך עד סוף השנה "
 
