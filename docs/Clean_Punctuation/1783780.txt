רה"מ על דו"ח טירקל :  מיהרו לשפוט את ישראל
עם קבלת דו"ח על האנטישמיות בעולם ,  התייחס נתניהו לראשונה לפרסום מסקנות ועדת טירקל שמצאה כי ישראל פעלה בהתאם לחוק הבינ"ל במשט לעזה . " מקווה שאלו שמיהרו להאשים יקראו הדו"ח "
  ( צילום :  גדעון צנטנר .  עריכת וידאו :  יותם בן-דוד ) 
ראש הממשלה בנימין נתניהו התייחס היום  ( ראשון )  לממצאי ועדת טירקל לבחינת אירועי המשט הטורקי לעזה .  במעמד קבלת דו"ח האנטישמיות הבינלאומי משר ההסברה והתפוצות יולי אדלשטיין ,  אמר נתניהו ,  כי  " אני מקווה שאלה שמיהרו לדון לכף חובה את מדינת ישראל ואת צה"ל שיקראו את הדו"ח ויידעו את האמת על האירועים .  החיילים הגנו עלינו ועל עצמם .  זו לא רק זכותם זו גם חובתם וישראל עומדת מאחוריהם ומודה להם על אומץ ליבם ".  
נתניהו אמר עוד ,  כי  " חיילי צה"ל עלו באומץ ובאיפוק על סיפון ספינת ה'מרמרה' במטרה לאכוף את הסגר הימי על עזה ממנה שוגרו אלפי רקטות לעבר ישראל .  כל העולם ראה כיצד חיילי צה"ל הותקפו ונאלצו להגן על חייהם .  היה מי שטען שהם פעלו שלא כשורה נגד החוק הבינלאומי .  הקמנו ועדת חקירה עצמאית ובלתי תלויה שהשתתפו בה באופן חסר תקדים גם משקיפים זרים מהמעלה הראשונה .  הם פרסמו דו"ח שמראה בבירור שהסגר חוקי ,  אכיפת הסגר הייתה חוקית ,  וחיילי צה"ל פעלו באופן חוקי ומתוך הגנה עצמית ".  
נתניהו התייחס גם לדו"ח האנטישמיות בינלאומי ואמר כי  " זוועות השואה התרחשו לאחר שהעם היהודי איבד את הכוח להגן על עצמו והדבר הזה התהפך עם הקמת מדינת ישראל כשהיהודים השיבו לעצמם את הכוח להגנה עצמית .  זו תמצית השינוי הגדול שהתרחש מקום המדינה ,  אך לא כולם מקבלים זאת ".  
נתניהו הוסיף כי  " לצערנו יש רבים שפועלים לשלול את הזכות הזו .  הם אומרים :  'יש את הזכות להגנה עצמית' ,  אך רק בתיאוריה ,  כי בכל פעם שישראל מגינה על עצמה בפועל ,  היא מואשמת בהאשמות שווא כאילו ביצעה פשעי מלחמה .  זה מה שקרה כשהקמנו את גדר הביטחון כדי לעצור מחבלים מתאבדים שפוצצו את ילדינו ועל כך רצו לקחת אותנו לבית הדין הבינלאומי לפשעי מלחמה ,  זה מה שקרה גם בדו"ח גולדסטון הידוע לשמצה כאשר הגבנו לירי של אלפי טילים על יישובינו ועל אזרחינו בצורה מדויקת ביותר וגם כאן הואשמנו בפשעי מלחמה ,  וזה קרה שוב במאי האחרון כשבאנו לאכוף את הסגר הימי על רצועת עזה כדי למנוע הברחת אמצעי לחימה לארגוני טרור - שוב האשימו אותנו ". 

רה"מ על דו"ח טירקל :  מיהרו לשפוט את ישראל
עם קבלת דו"ח על האנטישמיות בעולם ,  התייחס נתניהו לראשונה לפרסום מסקנות ועדת טירקל שמצאה כי ישראל פעלה בהתאם לחוק הבינ"ל במשט לעזה . " מקווה שאלו שמיהרו להאשים יקראו הדו"ח "
 
