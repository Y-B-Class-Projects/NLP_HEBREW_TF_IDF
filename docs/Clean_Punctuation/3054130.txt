לצד נתניהו ,  כחלון תקף : " אם היינו הולכים לבחירות ,  אף אחד לא היה כאן "
 שר האוצר השתתף בטקס חתימה על הסכם גג בבית שמש לצד ראש הממשלה ושרים אחרים .  ברקע המשבר הקואליציוני סביב תאגיד השידור הציבורי ,  אמר כחלון על הבמה : " ‏האחריות שגילינו פה הייתה מתבקשת ומחויבת וגם שילמתי עליה מחיר פוליטי "
 שר האוצר משה כחלון נשא היום  ( שני )  נאום תקיף בטקס חתימה על הסכם גג בבית שמש ,  שבו השתתפו ראש הממשלה בנימין נתניהו ,  שר הפנים אריה דרעי ושר השיכון יואב גלנט .  ברקע המשבר הקואליציוני סביב תאגיד השידור הציבורי ,  שהסתיים בהסכמה על מתווה פשרה שנוי במחלוקת ,  אמר כחלון על הבמה : " עברנו משבר בשבועות האחרונים .  אם היינו הולכים לבחירות ,  אף אחד לא היה כאן היום ".  
הוא הגביר את קולו ואמר : " הזוגות הצעירים היו הולכים לקרוא תהילים .  גם הנכים היו צריכים לחכות שנה נוספת להעלאת הקצבאות ".  לדבריו , " בבחירות אתה יודע איך אתה נכנס ,  אבל אתה לא יודע איך אתה יוצא .  ‏האחריות שגילינו פה הייתה מתבקשת ומחויבת וגם שילמתי עליה מחיר פוליטי .  כמו שאמרתי בעבר ,  אני מוכן לשלם את המחיר בשביל הזוגות הצעירים .  לצערי הרב ,  לא כולם חושבים ככה ",  אמר ברמיזה לראש הממשלה .
 שר הפנים והשר לפיתוח הפריפריה ,  הנגב והגליל דרעי הוסיף כי  " זו ממשלה טובה מאוד .  ממשלה שלמרות כל הבעיות והקשיים מתגברת ועובדת .  הממשלה החברתית ביותר שאני מכיר ".  לאחר מכן הוא פנה לכחלון ואמר לו : " קיבלת החלטה נכונה יותר ,  אין לך מה להרהר בה .  ימים יגידו שעשית מעשה גדול כדי להמשיך את המהפכה הגדולה הזו ". 
לקריאה נוספת:והשרים שותקים :  בקואליציה לא פוצים פה על מתווה התאגידשלוש קריאות ביום לדחיית השידורים :  מתווה התאגיד - כך זה יקרהמשבר התאגיד :  ההסתדרות הכריזה על סכסוך עבודה כולל במגזר הציבורי 
מוועד עיתונאי תאגיד השידור נמסר בתגובה לדברי כחלון : " החשש של השר כחלון מפני בחירות הביא אותו להסכים לעסקה מושחתת ,  שכל תכליתה השתלטות פוליטית על כלי תקשורת ציבורי ותוך פגיעה באלפי עובדים ובזבוז נוסף של כספי ציבור .  אנחנו קוראים לו להתעשת ולחזור בו מההסכמות האלה ". 
במסגרת המתווה לשידור הציבורי ,  הוחלט כי תפורק חטיבת החדשות של התאגיד  " כאן ",  ויוחזר ניהול החדשות לידי רשות השידור .  בעקבות מהלך זה צפויים להיות מפוטרים כמה מעובדי התאגיד .  בעוד שברשות השידור קיבלו בברכה את המתווה ,  הוא גרר תגובות נזעמות בתאגיד ,  בארגון העיתונאים ,  בהסתדרות ובאופוזיציה .  מוקדם יותר היום הכריזה ההסתדרות על סכסוך עבודה כולל במשק ,  ואילו ארגון העיתונאים עתר נגד הפשרה לבג"ץ .  
עד ההגעה להסכם ,  ערכו כחלון ונתניהו חמש פגישות בנושא ,  בניסיון לפתור את המשבר ולא ללכת לבחירות ,  כפי שאיים ראש הממשלה .  ביום שישי נחשפו חלק מהשיחות שקיימו כחלון לנתניהו . " אתה לא מפחיד אותי ,  אני אאבד שניים או שלושה מנדטים - אתה כבר לא תהיה ראש ממשלה ",  אמר שר האוצר לראש הממשלה . " כבר הלכתי לבחירות על 'ישראל היום' ",  השיב לו נתניהו בתגובה .
 במוצאי שבת הפגינו מול קריית הממשלה בתל אביב מאות עובדי התאגיד ותומכי מאבקם נגד מתווה הפשרה .  אחרי סיום ההפגנה בתל אביב ,  המשיכו המוחים לביתו של יו"ר הקואליציה ,  שהוביל את ההתנגדות לתאגיד בראיונות לכלי התקשורת . " דוד ביטן ,  אל תהיה פחדן ",  קראו לו המפגינים .  ביטן ,  שהגיע באותה שעה לביתו ,  השיב להם : " אתם לא הדמוקרטיה ,  אתם לא הציבור ".  

לצד נתניהו ,  כחלון תקף : " אם היינו הולכים לבחירות ,  אף אחד לא היה כאן "
 שר האוצר השתתף בטקס חתימה על הסכם גג בבית שמש לצד ראש הממשלה ושרים אחרים .  ברקע המשבר הקואליציוני סביב תאגיד השידור הציבורי ,  אמר כחלון על הבמה : " ‏האחריות שגילינו פה הייתה מתבקשת ומחויבת וגם שילמתי עליה מחיר פוליטי "
 
