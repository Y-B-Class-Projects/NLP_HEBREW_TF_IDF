גורמים מדיניים :  כ-20 מדינות נוספות יודיעו על העברת השגרירות לי-ם
בעקבות הודעתו של נשיא גואטמלה אמר יו"ר הכנסת כי שוחח עם ראשי פרלמנטים במדינות נוספות שהביעו נכונות לפעול בנושא .  נתניהו ניצל את ישיבת סיעת הליכוד כדי להודות לנשיא גואטמלה על דבריו .  משרד החוץ הפלסטיני : " ההחלטה מנוגדת לחוק הבינלאומי "
 לאחר הודעתו של נשיא גואטמלה כי בכוונתו להעביר את שגרירות ארצו בישראל לירושלים העריכו גורמים מדיניים כי בין עשר ל-20 מדינות נוספות יודיעו על מהלכים דומים בשבועות הקרובים .  יו"ר הכנסת יולי אדלשטיין אמר היום  ( שני )  בכנס פעילי הליכוד כי ראשי פרלמנט משתי מדינות נוספות שוחחו עמו על העברת שגרירות ארצם בישראל לירושלים .  לוואלה !  NEWS נודע כי נציגי רומניה וסלובקיה הביעו תמיכה במהלך והודיעו שיפעלו לקידומו במדינותיהם .  
מוקדם יותר ניצל ראש הממשלה בנימין נתניהו ניצל את ישיבת סיעת הליכוד כדי להביע את הערכתו לנשיא גואטמלה ג'ימי מוראלס על הודעתו כי יעביר את שגרירות ארצו בישראל לירושלים .  לדבריו ,  ההודעה הגיעה לאחר שיחתם של השניים אמש שבה הודה נתניהו למוראלס על תמיכתה של ארצו בישראל בהצבעה באו"ם בשבוע שעבר ,  והתנגדותה להצעה לדחות את הצהרתו של נשיא ארצות הברית דונלד טראמפ להכיר בירושלים כבירת ישראל .  
בהודעתו של מוראלס הוא הזכיר את השיחה ואמר כי דיבר עם נתניהו על  " היחסים המצוינים בין המדינות מאז תמיכת גואטמלה בהקמת ישראל ".  לדבריו , " אחד הנושאים הרלוונטיים ביותר היה החזרת השגרירות של גואטמלה לירושלים .  הנחיתי את שרת החוץ להתחיל בתיאום ליישום המהלך .  אלוהים יברך אתכם ".  נתניהו ביקש לומר למוראלס ,  מעל שולחן סיעתו בכנסת , " אלוהים יברך אותך ידידי הנשיא מוראלס .  אלוהים יברך את שתי המדינות שלנו  ישראל וגואטמלה  אנחנו מחכים לך כאן בירושלים ".  נתניהו פנה לנוכחים והסיף כי  " אמרתי לכם לאחרונה שיהיו עוד מדינות שיכירו בירושלים ויודיעו על העברת השגרירות אליה .  אז הנה באה המדינה השנייה - ואני חוזר ואומר :  יהיו עוד .  זו רק ההתחלה וזה חשוב ".  
משרד החוץ הפלסטיני כינה בהודעה רשמית את החלטת גואטמלה  " מבישה "  ומסר כי היא מפירה את החלטת האו"ם שגינתה את הצעד האמריקני . " מדינת פלסטין רואה באקט הזה מהלך עוין נגד זכויות העם הפלסטיני והחוק הבינלאומי ",  נמסר . " פלסטין תפעל עם שותפים בינלאומיים כדי להתנגד להחלטה בלתי חוקית זו ",  נכתב בהודעה .  
גם בירדן גינו את ההחלטה וכינו אותה  " פרובוקציה אבסורדית ".  לדברי שר החוץ איימן ספדי , " ירושלים הכבושה היא בירת המדינה הפלסטינית ,  שאמורה לקום על קווי 67' ,  על בסיס פתרון שתי המדינות ,  שהוא הדרך היחידה לשלום ". 
במשרד החוץ העריכו הבוקר כי הכרזתו של מוראלס תעודד מדינות נוספות באמריקה הלטינית ללכת בעקבותיו .  נתניהו אף ביקר במדינות באזור ,  וכן באפריקה ,  במטרה לחזק את היחסים עמן - בכובעו כשר החוץ .  גואטמלה הייתה אחת המדינות היחידות שהחזיקה שגרירות בירושלים עד לשנת 1980 ושיעור ניכר מאזרחיה הם נוצרים אוונגליסטים אוהבי ישראל ולנתניהו יש יחסים אישיים טובים עם הנשיא מוראלס .
 לבד מגואטמלה הצביעו נגד ההחלטה באו"ם על דחיית הצהרתו של טראמפ גם הונדורס .  מקסיקו ,  ארגנטינה ,  פנמה ,  פרגוואי והרפובליקה הדומיניקנית נמנעו .  ההצעה עברה ברוב של 128 תומכים מול תשעה מתנגדים וסך הכל נמנעו נציגיהן של 35 מדינות .
  ( עדכון ראשון :  17:15 )  

גורמים מדיניים :  כ-20 מדינות נוספות יודיעו על העברת השגרירות לי-ם
בעקבות הודעתו של נשיא גואטמלה אמר יו"ר הכנסת כי שוחח עם ראשי פרלמנטים במדינות נוספות שהביעו נכונות לפעול בנושא .  נתניהו ניצל את ישיבת סיעת הליכוד כדי להודות לנשיא גואטמלה על דבריו .  משרד החוץ הפלסטיני : " ההחלטה מנוגדת לחוק הבינלאומי "
 
