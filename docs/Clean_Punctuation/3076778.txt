אחרי הצגת מתווה נתניהו :  הנכים מחו ושיבשו את התנועה בכביש 1
במטה הנכים זועמים על התכנית הדיפרנציאלית של ראש הממשלה וכינו אותה  " ספין ".  הפעילים הגיעו לשער הגיא ,  נסעו באיטיות בכלי רכבם ובלמו לפרקים .  מהמשטרה נמסר כי עומסי תנועה כבדים הורגשו בכביש לכיוון מזרח ממחלף לטרון
לאחר הצגת מתווה חדש לקצבאותיהם הגיעו היום  ( שלישי )  פעילי מחאת הנכים לשער הגיא בכביש 1 ושיבשו את התנועה במקום .  מהמשטרה נמסר כי עומסי תנועה כבדים הורגשו בשעות הצהריים בכביש לכיוון מזרח ממחלף לטרון .  הפעילים ,  המבקשים להשוות את קצבאותיהם לשכר המינימום ובפעימה אחת ,  נסעו באיטיות בכלי רכבם ובלמו לפרקים .  באגף התנועה ביקשו מציבור הנהגים לשים לב לבלימות פתע .  בהמשך היום הם צפויים להפגין מול בית ראש הממשלה בירושלים .
 ראש הממשלה בנימין נתניהו הציג הבוקר את תכניתו לקצבאות הנכים ,  שתקציבה יעמוד על ארבעה מיליארד שקלים לארבע השנים הקרובות ,  ובמסגרתה תעלה קצבת הנכות לנכים קשים בלבד ל-4,000 שקלים בחודש .  הנכים שיקבלו את התוספת לקצבה הם רק אלו שנקבעו עבורם 90% נכות לפחות ,  והיא תיכנס לתוקפה כבר בינואר 2018 .  בנוסף לכך ,  יחולקו תקציבי המתווה באופן דיפרנציאלי בין נכים קשים ולא קשים וקצבאותיהם יוצמדו לשכר המינימום .
 עוד בוואלה !  NEWS:מחלוקת בארגוני הנכים : " מהלך גאוני "  מול  " מתווה לייט"ביטן לא עדכן את נתניהו וכחלון על מתווה הנכים : " לא רציתי שידלוף"סיעות האופוזיציה והקואליציה הסכימו :  קצבת הנכים תעלה ל-4,000 ש' 
מתווה נתניהו הגיע לאחר שיו"ר הקואליציה דוד ביטן כינס את כלל נציגי הסיעות בכנסת והגיע עמם להסכמה על מתווה אחיד להעלאת הקצבאות לכל הנכים ,  ללא הפרדה בין נכים קשים ולא קשים .  לטענת נתניהו ,  התכנית המוצגת הגיעה לאחר שלמד את מסקנות ועדת זליכה ונועץ עם פרופ' אבי שמחון .  נוסף על התוספת לקצבאות והצמדתן לשכר המינימום ,  נקבע כי על מנת לעודד שילוב נכים בעבודה ,  לא תקוזז קצבת נכה ששכרו נמוך מ-4,200 שקלים בחודש .  כמו כן ,  יושקעו מאה מיליון שקלים בשנה בתכנית לסבסוד עבודת נכים .
 במטה הנכים זעמו על התכנית ,  וכינו אותה  " הספין של נתניהו ".   " לשכת ראש הממשלה הוציאה הודעה שמטרתה הורדת גובה הלהבות כדי לדכא את מאבק הנכים ,  ובעיקר לרצות את שר האוצר בנושא השרוי במצוקה בשל העובדה שדעתו דעת מיעוט בקואליציה ",  נמסר ממטה המאבק . " אזרחים עם מוגבלות זועקים פה על מצוקה פעם אחר פעם והתקשורת משדרת להם צפירת הרגעה .  'הנה הדברים מסתדרים ולשביעות רצונכם' .  המציאות מלמדת מרחק צפון ודרום מהכתוב .  הפתרון שהוצג משאיר את ציבור הנכים במצוקה ". 
 ( עדכון ראשון :  14:11 )  

אחרי הצגת מתווה נתניהו :  הנכים מחו ושיבשו את התנועה בכביש 1
במטה הנכים זועמים על התכנית הדיפרנציאלית של ראש הממשלה וכינו אותה  " ספין ".  הפעילים הגיעו לשער הגיא ,  נסעו באיטיות בכלי רכבם ובלמו לפרקים .  מהמשטרה נמסר כי עומסי תנועה כבדים הורגשו בכביש לכיוון מזרח ממחלף לטרון

