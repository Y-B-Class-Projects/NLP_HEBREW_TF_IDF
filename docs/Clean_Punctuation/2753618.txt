לפיד : " אם ינסו לספח יישובים חד צדדית - אפיל הממשלה "
 בנאום שנשא שר האוצר בכנס הרצליה ,  הציג תכנית מדינית חדשה שבסיסה הקפאת הבנייה בהתנחלויות שמחוץ לגושים ,  היפרדות מהפלסטינים והגעה להסדר עם מדינות ערב המתונות 
" הגיע הזמן שישראל תחליט מהם גבולותיה .  לסבב המשא ומתן הבא ,  ישראל צריכה להגיע עם מפות מפורטות "   כך אמר הערב  ( ראשון )  שר האוצר ,  יאיר לפיד ,  בנאום מדיני בכנס הרצליה .  לפיד הציג בנאומו תכנית מדינית חדשה שבסיסה הקפאת הבנייה בהתנחלויות שמחוץ לגושים ,  היפרדות מהפלסטינים והגעה להסדר עם מדינות ערב המתונות .  הוא הבהיר כי לשם כך יש  " לשרטט מפה שתגדיר לנו מהם בדיוק גושי ההתיישבות ,  איפה עלינו להקפיא את הבנייה ואיפה אפשר לתגבר אותה ".  
בתשובה לקריאות מהאגף הימני של הממשלה לספח באופן חד-צדדי את גוש עציון ,  אמר לפיד כי  " גורמי ימין קיצוני דוחפים אותנו לעבר רעיונות הזויים של סיפוח שיובילו אותנו אל האסון הקרוי מדינה דו לאומית .  אני לא יודע אם מדובר בתרגיל ביחסי ציבור או בכוונה אמיתית ,  אבל אנחנו לא ניתן לזה לקרות .  אם יהיה ניסיון לספח אפילו יישוב אחד באופן חד צדדי ,  יש עתיד לא רק תפרוש מהממשלה  היא גם תפיל אותה ".  
לפיד אמר בפתח נאומו כי  " אנחנו צריכים להפסיק לדון בשאלה מה רוצים הפלסטינים ולהתמקד בשאלה אחרת ,  חשובה הרבה יותר :  מה אנחנו רוצים ?  מה רוצה מדינת ישראל ?  התשובה בעיני היא שאנחנו רוצים שני דברים :  ביטחון והיפרדות ".  הוא הבהיר כי  " אנחנו לא יכולים ולא צריכים לשלוט בארבעה מיליון פלסטינים שבעוד דור יכפילו את מספרם .  ישראל היא מדינה חזקה עם כלכלה חזקה ,  אבל אם לא ניפרד מהפלסטינים ,  נאבד גם את הזהות היהודית של מדינת ישראל וגם את היתרון היחסי שלנו על מדינות האזור ".  
עוד בוואלה !  חדשות:נתניהו ללוחמים שסיכלו פיגועים : " הוכחתם יכולת מופלאה"הדד-ליין מתקרב :  פגישה בהולה בין איראן וארה"בהשרים אישרו :  תותר המתת חסד במרשם רופא בישראל 
בהציגו את תכניתו החדשה הציע לפיד לסיים תחילה את הדיון בגבולות ולהקים מדינה פלסטינית בגבולות זמניים ,  כדי להסיר מעל ישראל את האיום הדמוגרפי ואת האיום בסנקציות כלכליות .  את הדיון בנושאי הליבה הקשים ביותר  ירושלים והפליטים  הוא הציע לשמור לשלבים האחרונים של המשא ומתן . " אנחנו יכולים לשנות את ההיסטוריה ,  אבל לא את הגיאוגרפיה .  השטח אינו עומד להשתנות ",  אמר . " אין שום סיבה להמשיך להתחמק מהצורך לשרטט את גבולותיה העתידיים של מדינת ישראל .  לסיבוב הבא של המשא ומתן ישראל צריכה להגיע עם מפות מפורטות ,  שאנחנו נכין ושמבטאות הסכמה לאומית רחבה ".  
הוא תיאר את התכנית שהגה בשלושה שלבים : " בשלב ההיערכות ,  תיסוג ישראל משטחים שאינם מחייבים פינוי ישובים ,  תוך שהיא שומרת על זכותה לפעילות בטחונית בכל שטחי הרשות .  מהלך זה יתבצע תוך כדי הקפאת בניה מחוץ לגושי ההתיישבות .  בשלב השני ,  שלב בניית האמון ,  תתכנס ישראל לגושי הישובים תוך פינוי ההתנחלויות המבודדות .  ישראל תשמור גם בשלב זה על זכותה לפעילות בטחונית בשטחי הרשות בעודה פורסת את סידורי הבטחון החדשים בתיאום עם האמריקנים ".  את השלב השלישי בתכניתו כינה לפיד שלב ההתאמות ,  שבמהלכו  " יבוצעו התאמות הגבול האחרונות בין שתי המדינות ,  כולל חילופי שטחים ,  ויחלו השיחות בנושאי הליבה ".  
בנוגע לגורלם של גושי ההתנחלויות הגדולים ,  אמר לפיד כי  " מי שאינו רואה הבדל בין יצהר לבין שכונת גילה בירושלים אינו מקרב את הסיכוי לשלום אלא מרחיק אותו .  לא נוכל לפנות את ההתנחלויות המבודדות אם לא יהיה ברור שגושי ההתיישבות  שבהם יש רוב יהודי ברור - הם חלק בלתי נפרד ממדינת ישראל ויישארו חלק בלתי נפרד ממדינת ישראל ".  
לפיד התייחס בנאומו גם להיבט האזורי ,  ואמר כי  " עלינו לעשות ככל שביכולתנו כדי לחזור לשולחן המשא ומתן ,  להדק מחדש את שיתוף הפעולה שלנו עם האמריקנים ,  ולצרף לשיחות גם את מדינות ערב המתונות כדוגמת סעודיה או מדינות המפרץ ,  המעוניינות ליצור איתנו ציר חוסם איראן ".  בהמשך הנאום אמר לפיד כי מטרת תכניתו היא היפרדות מהפלסטינית והגעה ל"הסדר רחב עם מדינות ערב המתונות ".  לפיד לא התייחס בנאומו ליוזמת השלום הערבית ,  שבמסגתה הציעו כל מדינות ערב להכיר בישראל לאחר שתקום מדינה פלסטינית בגבולות 1967 שבירתה תהיה ירושלים המזרחית .  
לפיד ביקר את מדיניותו של ראש הממשלה ,  בנימין נתניהו ,  כלפי ארצות הברית ,  ואמר כי  " העובדה שהממשל האמריקני החליט ,  בניגוד לעמדתנו ,  לפתוח בדיאלוג עם ממשלת חמאס-פתח היא הוכחה נוספת לכך שאנחנו נמצאים במשבר חסר תקדים ביחסינו עם ארצות הברית .  המשבר הזה הוא תוצר של התנהלות בעייתית ולעתים מזלזלת מצידנו ,  אבל עדיין אפשר - וצריך  להחזיר את היחסים המיוחדים שלנו עם ארצות הברית למסלול הנכון ".  
לפיד סיים את דבריו כשאמר כי  " האמיתות הישנות נעלמות ,  התמיכה הבינלאומית בנו הולכת ונחלשת .  ישראל צריכה ליזום ,  לא להתגונן .  אם יש לנו את הברירה להוביל או להיות מובלים ,  אני מעדיף להוביל .  כדי שזה יקרה ,  אנחנו צריכים לשרטט את גבולותינו .  קודם על הנייר ,  אחר כך על האדמה ".  
בשבועות האחרונים ערך ראש הממשלה נתניהו שיחות התייעצות עם ראשי סיעות הקואליציה ,  בניסיון לגבש מדיניות ליום שאחרי קריסת המשא ומתן עם הפלסטינים .  לפיד ,  יחד עם שרת המשפטים ,  ציפי לבני ,  מנסה לדחוף את נתניהו לכיוון מהלך  " חד צדדי ומתואם "  מול הפלסטינים ,  שיכלול את הקפאת הבנייה בהתנחלויות המבודדות ושירטוט מפת גבול ישראלית ,  כצעד ראשון לקראת היפרדות מוסכמת .  
לפניות לכתב אמיר תיבון :  amir.tibon@walla.co.il 

לפיד : " אם ינסו לספח יישובים חד צדדית - אפיל הממשלה "
 בנאום שנשא שר האוצר בכנס הרצליה ,  הציג תכנית מדינית חדשה שבסיסה הקפאת הבנייה בהתנחלויות שמחוץ לגושים ,  היפרדות מהפלסטינים והגעה להסדר עם מדינות ערב המתונות

