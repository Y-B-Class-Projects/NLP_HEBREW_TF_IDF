דיווח :  ישראל מסייעת בחשאי למשטר אסד כדי שישרוד
לפי דו"ח שחשף עיתון לבנוני שליחי נתניהו מקיימים פגישות עם שליחים מטעם נשיא סוריה .  המגעים החלו לאחר  " יום הנכסה "  אז שיגר אסד מסרים לישראל לפיהם חולשת משטרו אפשרה את האירועים
שליחים מטעם ראש הממשלה ,  בנימין נתניהו ,  מנהלים בבריסל ,  וושינגטון ופריז מגעים חשאיים עם שליחים מטעמו של נשיא סוריה ,  בשאר אסד ,  במטרה לסייע למשטרו של אסד להישאר בשלטון ,  כך דיווח הבוקר  ( שבת )  העיתון הלבנוני  " אל-ג'ומהוריה ".  לידי העיתון הגיע דו"ח דיפלומטי ,  לפיו המגעים מתנהלים בעקבות החלטתה של ממשלת ישראל לסייע למשטר הסורי משום שזהו אינטרס אסטרטגי ישראלי .
 על פי הדיווח ,  נתניהו נתקל במספר קשיים ובראשם פעילותו של נשיא צרפת ניקולא סרקוזי נגד המשטר הסורי . " סרקוזי לא רוצה לשמוע את השם בשאר אסד ",  נכתב . " הוא פועל למען המהפכה הסורית ,  ולפיכך ,  למרות הידידות ביניהם ,  הוא תקף את נתניהו .  סרקוזי סבור שנתניהו מתנהג בצורה שגויה כלפי האביב הערבי וכלפי הזירה הפלסטינית ". 
בנוסף ,  נתניהו מתמודד עם עוד קושי בניסיונו לסייע לאסד :  על פי הדיווח ,  נשיא ארצות הברית ברק אובמה יתקשה להתמודד בבחירות ב-2012 כשאסד עדיין בשלטון ועל כן הוא העניק לאסד אולטימטום לעזוב את תפקידו  " בדרכים הראויות ". 
לפי הדיווח ,  המגעים בין שליחי נתניהו לשליחי אסד החלו לאחר אירועי  " יום הנכסה "  האחרון ,  שבמהלכם פרצו מפגינים סורים לתוך ישראל . " אסד שיגר מסרים לנתניהו לפיהם חולשת המשטר הסורי ופעילותו של הצבא הסורי בדיכוי המפגינים הם אלה שאפשרו למפגינים לפרוץ את הגבול ",  נכתב . " המסר הזה פתח ערוצי הידברות בין תל אביב ודמשק ".  על פי הדיווח ,  ישראל התנתה את המגעים בכך שיהיו חשאיים ביותר .
 הדו"ח גילה עוד כי שגריר אמריקאי לשעבר וידידתו הלבנונית מילאו תפקיד מרכזי בהחלפת המסרים בין ישראל לסוריה .  עוד דווח כי הפגישות בוושינגטון נערכו במכון מחקר הנמצא בקשרים טובים עם ישראל .  בנוסף דווח כי גורמי לחץ אמריקאים ,  המייצגים את נתניהו ואת הממסד הצבאי הישראלי ,  פעלו כדי למנוע מארצות הברית לתרגם את דבריהם נגד אסד למעשים נגדו .
 עוד על המהומות בסוריהחצי שנה למחאה בסוריה :  עשרות נהרגו מאש הצבאהמתח בין סוריה לטורקיה בשיאו :  נגמ"שים בגבולאמברגו נשק על סוריה :  טורקיה עצרה ספינת משא
לפניות לכתב :  nir_yah@walla.com

דיווח :  ישראל מסייעת בחשאי למשטר אסד כדי שישרוד
לפי דו"ח שחשף עיתון לבנוני שליחי נתניהו מקיימים פגישות עם שליחים מטעם נשיא סוריה .  המגעים החלו לאחר  " יום הנכסה "  אז שיגר אסד מסרים לישראל לפיהם חולשת משטרו אפשרה את האירועים

