דיוויד סיימון ,  יוצר  " הסמויה ":   " הקהילה היהודית מדממת בידיו של נתניהו "
 בתגובה לציוץ של שר התפוצות נפתלי בנט על טיסתו לארצות הברית  " כדי להיות עם אחיותינו ואחינו בשעתם האפלה ",  כתב היוצר הטלוויזיוני המהולל והעיתונאי לשעבר דיוויד סיימון , " לך הביתה ",  והאשים את ההתערבות של נתניהו בבחירות האמריקאיות כאחד מהגורמים שהוביל לפשעי שנאה
דיוויד סיימון ,  יוצר הסדרות המהוללות  " הסמויה ",   " טרמיי ",   " הצמד "  ואחרות ,  צייץ בטוויטר נגד בנימין נתניהו ונפתלי בנט ,  בהקשר של הפיגוע בפיטסבורג ,  שבמסגרתו נרצחו עשרה יהודים בבית כנסת .  השר נפתלי בנט צייץ באנגלית , " אני טס הלילה בתור שר התפוצות לפיטסבורג כדי להיות עם אחיותינו ואחינו בשעתם האפלה .  כשיהודים נרצחים בפיטסבורג ,  העם בישראל חש את הכאב .  לבנו עם אחינו ואחיותינו ועם כל העם האמריקאי ". 
בתגובה הגיב לו סיימון : " לך הביתה .  ההתערבות של נתניהו בפוליטיקה האמריקאית סייעה לבחירתו של דונלד טראמפ ולתיקוף גס ונחוש של לאומנות לבנה ופשיזם .  הקהילה האמריקאית היהודית מדממת עכשיו בידיו של ראש הממשלה הישראלי .  ורבים מאיתנו יודעים את זה ".  
דבריו הביאו עליו תגובות של לא מעט ישראלים ויהודים ,  וסיימון הקדיש זמן להגיב לרבים מהם .  לטענה של גולש כי אין קשר בין הפיגוע לבין מדיניות ישראלית ,  השיב סיימון , " בחירתו של דונלד טראמפ נתמכה על ידי נתניהו בתמרוני הבחירות האמריקאיות שלו .  או שלדעתך לאמריקאים היהודים ,  שרובם לא תומכים בנטייה הזו לפאשיזם ,  אין זיכרון ממעלליו של ביבי ?  "
 לארגון  " גאווה יהודית "  שכתב לו על ערבות הדדית בין יהודים ,  ענה סיימון , " הוריי לימדו אותי יותר דברים חשובים על כבוד אנושי ,  זכויות אזרח ושותפות מוסרית .  הם הכריחו אותי לקרוא את חנה ארנדט .  הם אולי התחמקו מנושאים של גינונים שבטיים ,  אבל זה ברור שאמך ואביך השמיטו הרבה מהדברים היותר חשובים ". 
כאשר מגיב כתב לו בעברית  " אתה פשוט אנטישמי ,  קורה גם ליהודים ",  השיב לו סיימון באנגלית : " ואתה טרול אינטרנטי שתופס את חתיכת הרטוריקה הריקה הראשונה והזולה ביותר בכל פעם שאיזשהו יהודי מבקר פעולה ישראלית כלשהי .  אחרי דורות שלמים של שימוש יתר ,  הטענה על יהודי בעל שנאה עצמית מאבד את היעילות שלו ". 
סיימון גם לא היסס לרדת נמוך כשהתגובות עשו זאת .  למגיבה בשם שרונה ששאלה אם שני הוריו אחים ,  ענה שהוא ושרונה חולקים אמא בגלל הפעם ההיא שאביו פגש אותה בסמטה בתל אביב .  בתגובה השיבה הצייצנית שהוא מכוער מדי עבור אמה ,  וסיימון הגיב שוב : " היא הכל פרט למפלה .  זו התכונה הכי טובה שלה ". 
ולמגיב אביב מזרחי ,  שכתב לסיימון על בנט , " בחייך ,  קח אותו ",  השיב היוצר  " יש לנו מספיק צורעס ".  

דיוויד סיימון ,  יוצר  " הסמויה ":   " הקהילה היהודית מדממת בידיו של נתניהו "
 בתגובה לציוץ של שר התפוצות נפתלי בנט על טיסתו לארצות הברית  " כדי להיות עם אחיותינו ואחינו בשעתם האפלה ",  כתב היוצר הטלוויזיוני המהולל והעיתונאי לשעבר דיוויד סיימון , " לך הביתה ",  והאשים את ההתערבות של נתניהו בבחירות האמריקאיות כאחד מהגורמים שהוביל לפשעי שנאה

