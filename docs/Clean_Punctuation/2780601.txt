שרה נתניהו : " כל הרע התחיל בהתנתקות "
 אשת ראש הממשלה ביקרה את הורי דניאל טרגרמן שנהרג מפצמ"ר ואמרה כי נתניהו  " לא התנהל בצורה פוליטית ,  בניגוד לשרים שניסו לצבור הון פוליטי בפייסבוק ".  על האו"ם : " אותנו רוצים לחקור ?  "
 רעיית ראש הממשלה שרה נתניהו ערכה אמש  ( חמישי )  ביקור תנחומים בבית משפחתו של דניאל טרגרמן בן ה-4 ,  שנהרג מפגיעת פצצת מרגמה בקיבוץ נחל עוז ביום שישי .  
במהלך הפגישה ביקשה נתניהו לחזק את ידיהם של ההורים גילה ודורון ,  מסרה את תנחומיו של בעלה ,  ואף הזמינה את ההורים לפגישה עם ראש הממשלה .  נתניהו אמרה לבני הזוג שלדעתה , " כל הרע התחיל מאז ההתנתקות ".  כזכור ,  נתניהו התפטר מתפקידו כשר אוצר מממשלת שרון ימים ספורים לפני הוצאת תכנית ההתנתקות לפועל ,  ונימק זאת בהתנגדותו לה .
 עוד בוואלה !  חדשות:משעל :  השואה של ישראל בעזה - כפולה מזו של היטלר43 חיילי או"ם נחטפו בידי ארגון טרור בגולן הסורירוסיה פלשה לאוקראינה עם טורי טנקים ומשגרי גראד 
בפגישה אמרה נתניהו כי ראש הממשלה  " לא התנהל בצורה פוליטית במבצע הזה ,  בניגוד לשרים אחרים שניסו לצבור הון פוליטי בפייסבוק ".  היא מתחה ביקורת על שרים אלה ,  וטענה כי  " זה היה חסר אחריות ". 
בהמשך קיבלה נתניהו מההורים ספר זיכרון של דניאל שאותו ביקשו שתעביר לראש הממשלה .  נתניהו התרגשה מאוד מדבריהם של גילה ודורון טרגרמן ואמרה להם ש"תעשה כל שביכולתה כדי לתמוך במשפחה ולעזור להם ". 
כשנשאלה על ידי דורון ,  אביו של דניאל ,  אם האו"ם יחקור את מותו ,  השיבה : " אף אחד לא יחקור את זה .  בעלי סיפר למזכ"ל האו"ם על האובדן הגדול של ילד בן ארבע ,  אבל לא נראה לי שמישהו באו"ם יחקור את זה .  צה"ל הוא הצבא המוסרי בעולם והם רוצים לחקור אותנו ?  ",  תהתה .  
ראש הממשלה עצמו נפגש אתמול עם ראשי מועצות בדרום ,  ואמר להם כי מחויבותו לאזור  " עמוקה מאוד ".  נתניהו שיבח את ראשי הרשויות שספגו את מרב הרקטות והפצמ"רים בשבועות האחרונים והגדיר אותם  " שותפים אדירים למאמץ ".   " אני מעריך מאוד את התמיכה ואת העמידה שלכם ,  ועכשיו נעבוד יחד על דברים שאנחנו צריכים לעשות כאן בדרום ,  בעוטף עזה ובשאר היישובים ",  אמר .  הוא הוסיף ואמר כי ביום ראשון תאושר בממשלה  " חבילת סיוע גדולה מאוד לתושבי עוטף עזה ,  ובהמשך ,  בתוך שבועות בודדים ,  גם חבילת סיוע כללית לדרום כולו .  זה דבר חשוב ".  נתניהו התייחס בביקור גם לתוצאות הלחימה בכל הנוגע לחמאס . " כל מי שעיניו בראשו רואה שחמאס הוכה מכה קשה מאוד ",  אמר . " יש כאן הישג צבאי ראשון במעלה ,  ויש גם הישג מדיני .  הם התכנסו בעצם לאותה הצעה מצרית שאנחנו היינו מוכנים לקבל אותה מההתחלה - הפסקת אש ללא מגבלות זמן וללא אף אחד מהתנאים שהם הציבו ".  
לדברי נתניהו ,  חמאס  " הגיעו לזה בדרך הקשה .  בכל פעם ניסו אותנו מחדש וכל פעם הלמנו בהם ,  אבל הפעם האחרונה בצבר המכות האלה שכנעה אותם .  לפני שבוע הם שוב הפרו הפסקת אש וחשבו שהם ייכנסו להתשה .  אני אמרתי להם שהם יקבלו הכתשה - והם קיבלו :  מגדלי הטרור נפלו ,  ונפלו גם בכירי המפקדים שלהם ". 
לפניות לכתב יניר יגנה :  Yanirya1234@walla.co
 ( עדכון ראשון :  19:12 )  

שרה נתניהו : " כל הרע התחיל בהתנתקות "
 אשת ראש הממשלה ביקרה את הורי דניאל טרגרמן שנהרג מפצמ"ר ואמרה כי נתניהו  " לא התנהל בצורה פוליטית ,  בניגוד לשרים שניסו לצבור הון פוליטי בפייסבוק ".  על האו"ם : " אותנו רוצים לחקור ?  "
 
