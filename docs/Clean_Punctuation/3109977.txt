המשרד לביטחון פנים נגד ליאור חורב : " הפר החוזה "
 ח"כ אמסלם מהליכוד מכנס את ועדת הפנים ,  שאליה זומן ליאור חורב ,  וידרוש את הפסקת פעילותו בשל התבטאויותיו נגד שרים וח"כים מהממשלה .  דוח של המשרד לביטחון הפנים טוען כי הוא הפר תנאי העסקתו ,  אך גורם בכיר במשטרה טען : " לא נמצא שום רבב ,  זו התחשבנות על ציוצים "
  ( אלשיך : " שמח שיש ביקורת על המשטרה משני צדי המפה הפוליטית ")  
אחרי המתקפה של ראש הממשלה בנימין נתניהו על ליאור חורב ברקע חקירותיו במשטרה ,  בוועדת הפנים של הכנסת צפוי להתקיים הבוקר  ( רביעי )  דיון שיזם יו"ר הוועדה ח"כ דודי אמסלם תחת הכותרת  " השתלחות יועץ התקשורת של המפכ"ל ודוברת המשטרה ביו"ר הוועדה ובחברי כנסת ".  בדיון מתכוון אמסלם לעלות בפעם השנייה את סוגיית ההעסקה של ליאור חורב כיועץ חיצוני למפכ"ל ובנוסף לדרוש את הפסקת העסקתו .
 אמסלם יציג במהלך הדיון ציוצים מתוך חשבון הטוויטר של חורב ,  שבהם הוא כביכול מלגלג עליו ,  ובהם ציוץ שכתב : " נשארו כרטיסים למופע של דודי דו ?  ".  
בדוח מטעם מבקר המשרד לביטחון הפנים והמשטרה ,  שפורסם הבוקר ,  נכתב כי ציוציו  " הבוטים "  של חורב על שרים וחברי כנסת מפרים את תנאי החוזה של המשטרה עם חברת גולדפינגר ומהווים ניגוד עניינים .  הדוח חובר לבקשת השר גלעד ארדן ויוגש לוועדת הפנים .  עם זאת ,  גורם בכיר במשטרה אמר כי  " בדיקת המבקר העלתה שלא נמצא שום רבב בהליך ההתקשרות בניגוד לנטען נגדנו מעל כל במה .  מה שנשאר זה להתחשבן על כמה ציוצים ".  
לקריאה נוספת:נתניהו תוקף את המשטרה : " ההדלפות הלא חוקיות הפכו לצונאמי"ארדן :  לבדוק ההדלפות מחקירות נתניהו ;   " בעייתי שיועץ פוליטי מועסק במשטרה"במשטרה מגיבים לנתניהו : " מתקפות חסרות שחר שנועדו לפגוע בשלטון החוק "  
באופוזיציה תקפו את הדיון שמקיים אמסלם .  יו"ר סיעת המחנה הציוני ח"כ יואל חסון פנה אמש לוועדת האתיקה של הכנסת והגיש תלונה נגדו . " בלתי נתפס בעיניי כיצד דווקא בעיתוי בו נתונים ראשי מערכת אכיפת חוק להתקפות פרועות מצד פוליטיקאים ,  מעז גם ח"כ אמסלם לנצל את תפקידו כיו"ר ועדה כדי 'לסגור חשבון' עם לא אחר מאשר מפכ"ל המשטרה והכפופים לו ",  הוא כתב . " גם אם יש לצערנו כמה חברי כנסת שעושים מאמץ ניכר ומעורר השתהות להתחרות בחיקויים החדשים שלהם ב'ארץ נהדרת' ,  אסור לנו להתייחס לכך בסלחנות או בהומור ".  
חסון הוסיף כי  " אמסלם מנצל לרעה את שיקול דעתו כיו"ר ועדה כדי לקבוע את סדר יומה של הוועדה :  במקום לעסוק בענייני ציבור הוא בוחר לכפות על הוועדה דיון שתכליתו היחידה להשתלח במפכ"ל משטרת ישראל ובכפופים לו ממניע אישי של נקמנות ".  
זו אינה הפעם הראשונה שבה חבר הכנסת מהליכוד מקיים דיון שעוסק בחורב או במשטרה .  בסוף חודש פברואר קבע ח"כ אמסלם דיון דומה ונאלץ לבטל אותו ברגע האחרון משום שהמפכ"ל ודוברת המשטרה בחרו שלא להגיע ושלחו במקומם את המשנה ליועץ המשפטי של המשטרה .  כחודש לאחר מכן ,  התקיים הדיון והוא עסק בהארכת העסקתו של חורב למשך שלוש שנים נוספות - בעלות של 2.4 מיליון שקלים ובפטור ממכרז כפי שפורסם בעיתון הארץ .  במהלך הדיון ,  העלה אמסלם את הטענות על ציוציו של חורב ,  ובין היתר לציוץ הבא : " למה לא עברת בבלפור ,  דודי אמסלם ,  לצחצח את הנעליים .  מאוד כועסים שם ".  
אמסלם הודה כי כעס בגלל הציוץ ובדיון אחר תיאר כי הופתע ממינויו של חורב . " הדובר שלי אמר לי שיש מישהו שמכפיש אותנו מבוקר עד לילה ",  סיפר . " שאלתי מי זה .  אמר לי שזה מישהו בשם ליאור חורב .  שאלתי אותו מי זה האדם הזה .  לא שזה מעניין אותי ,  אפשר להכפיש ,  בסדר ,  אבל סקרנות .  אמר לי שזה היועץ האסטרטגי של מפכ"ל המשטרה .  אמרתי ,  מה ,  למפכ"ל יש יועץ אסטרטגי ?  לא ידעתי ".  
בתגובה אמר המפכ"ל אלשיך ,  שנכח אף הוא בדיון ,  כי חורב ננזף בשל כך . " מרגע שאנחנו הבנו או הובא לידיעתנו שיש התבטאויות כאלה ,  אנחנו הבענו את התנגדותנו והסתייגותנו מההתנהגות הזאת ".  
היום ,  מליאת הכנסת צפויה להצביע על חוק ההמלצות שאוסר על המשטרה לסכם את החקירות בסיומן בקריאה טרומית .  מוקדם יותר השבוע אישרה וועדת השרים לחקיקה את ההצעה ,  בכפוף לכך שהיא תקודם אחרי אישורה בקריאה טרומית רק בהסכמתם של שרת המשפטים איילת שקד ו ארדן .  השניים מתנגדים להצעה בנוסחה המקורי וזו ,  ככל שתקודם ,  תעבור שינויים לקראת ההצבעה בקריאה ראשונה .  יו"ר הקואליציה ח"כ דוד ביטן אמר כי הוא מתכוון להביא את ההצעה לאישור במהלך היום .  
חורב עמד במרכז מתקפה של נתניהו בחודש שעבר כשהאשים אותו בהדלפות מגמתיות מתוך החקירות נגדו במשטרה ,  וכתב כי  " כפי שניתן לראות ,  התייחסתי לעובדה שמיד לאחר העסקתו של היועץ הפוליטי ליאור חורב בעלות של 2.4 מיליון ש"ח על חשבון משלם המיסים ,  חלה תפנית של 180 מעלות במדיניות המשטרה והחל שיטפון של הדלפות מגמתיות ובלתי חוקיות נגדי .  ממתי ביקורת על הדלפות בלתי חוקיות והעסקה בעייתית של יועץ פוליטי במיליוני שקלים היא פגיעה בשלטון החוק או במשטרה ?  עוד פייק ניוז ".  

המשרד לביטחון פנים נגד ליאור חורב : " הפר החוזה "
 ח"כ אמסלם מהליכוד מכנס את ועדת הפנים ,  שאליה זומן ליאור חורב ,  וידרוש את הפסקת פעילותו בשל התבטאויותיו נגד שרים וח"כים מהממשלה .  דוח של המשרד לביטחון הפנים טוען כי הוא הפר תנאי העסקתו ,  אך גורם בכיר במשטרה טען : " לא נמצא שום רבב ,  זו התחשבנות על ציוצים "
 
