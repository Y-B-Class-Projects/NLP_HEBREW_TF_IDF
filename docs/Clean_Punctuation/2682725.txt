הורדת יוקר המחייה :  הציבור נותן קרדיט ליחימוביץ'
מסקר דעת קהל של חברת יפעת ,  עולה כי 24% ענו שיו"ר העבודה פועלת במישור הכלכלי יותר מבנט ולפיד ומראש הממשלה ,  שקיבל 5% בלבד .  גם משרדו של נתניהו לא נתפש כמעורב בעשייה
צפו בלפיד ויחימוביץ' מתנצחים על התקציב בכנסת ביולי האחרון 
שלי יחימוביץ' היא חברת הכנסת שפועלת יותר מכל חברי המשכן למען הורדת יוקר המחייה בישראל - כך קובע סקר שערכה חברת  " יפעת "  למחקרי מדיה בשיתוף עם  " מידע שיווקי CA ".  בעוד ש-5% בלבד ענו כי ראש הממשלה בנימין נתניהו שדואג להורדת יוקר המחייה ,  28% ענו כי מדובר ביושבת ראש האופוזיציה .  שר הכלכלה נפתלי בנט נמצא במקום השני עם 19% ,  שר האוצר יאיר לפיד אחריו ,  עם 15% .
 לשאלה מי הוא הגורם בכנסת הנוכחית שדואג להורדת יוקר המחייה ,  ענו 24% כי מדובר במשרד האוצר בעוד 18% טענו כי מדובר בסיעות האופוזיציה .  מצבו של נתניהו בזירה הכלכלית אינו מרשים גם כאן ,  כאשר 6% בלבד ענו כי משרד ראש הממשלה הוא שפועל יותר מגופים אחרים להורדת יוקר המחייה בישראל .  
הסיקור התקשורתי נבחן באמצעות ניתוח 150 אייטמים בנושא יוקר המחייה מהעיתונות היומית במהלך החודשים יולי-אוגוסט 2013 ,  וסקר דעת הקהל שנערך בספטמבר כלל 500 נשאלים שמייצגים את האוכלוסייה הבוגרת בישראל .  
בעוד חברת הכנסת שלי יחימוביץ' נתפשת בסקרי דעת קהל כמובילת המאבק להורדת יוקר המחיה ומתנגדת אקטיבית למדיניות הממשלה ,  בנט בולט לחיוב בסיקור התקשורתי  .  בנוסף ,  קיים פער בין דעת הקהל לגבי השר בנט ,  כפרסונה ,  שם הוא ממוקם גבוה ,  לבין התפישה הציבורית את משרד הכלכלה ,  הממוקמת נמוך במעורבות שלה בהורדת יוקר המחייה .  הפערים הניכרים בין השר בנט למשרד בראשו הוא עומד מצביעים על מיצובו האישי של השר .  
מני אברהמי ,  מנכ"ל יפעת מידע תקשורתי ,  ציין כי  " מהנתונים עולה כי לציבור עמדה משלו לגבי נבחרי הציבור ,  אלה שבעיניו פועלים להורדת יוקר המחיה ".  לדבריו , " כמו במקרים רבים אחרים ,  עמדת הציבור אינה עולה בהכרח בקנה אחד עם עמדת התקשורת או עם קו הסיקור שנבחר .  ה"מחלוקת "  בין הציבור לתקשורת מעידה על ציבור בוגר ומגובש שבוחן פעולות ופחות מושפע מכותרות ".  

הורדת יוקר המחייה :  הציבור נותן קרדיט ליחימוביץ'
מסקר דעת קהל של חברת יפעת ,  עולה כי 24% ענו שיו"ר העבודה פועלת במישור הכלכלי יותר מבנט ולפיד ומראש הממשלה ,  שקיבל 5% בלבד .  גם משרדו של נתניהו לא נתפש כמעורב בעשייה

