הפלסטינים :  נתניהו מתגרה בארצות הברית
הרשות הפלסטינית הגיבה בזעם על דברי רה"מ ,  לפיהם התנאי למו"מ המדיני הוא הכרה בישראל כמדינה יהודית . " ישראל מציבה מכשולים "
  ( צילום :  רויטרס ,  עריכה :  רן צימט ) 
הרשות הפלסטינית הגיבה הערב  ( חמישי )  בחריפות על דברי ראש הממשלה בנימין נתניהו ,  לפיהם לפיהם ישראל תסכים לנהל משא ומתן עם הפלסטינים רק אם אלה יכירו בה כמדינה יהודית .  נביל אבו רודיינה ,  דוברו של יושב ראש הרשות הפלסטינית אבו מאזן ,  מסר כי הצהרת נתניהו מהווה  " התגרות במאמצים הבינלאומיים ,  ובייחוד האמריקאיים ". 
הוא הוסיף ,  כי  " ממשלת ישראל התחילה להציב מכשולים בפני פתרון שתי המדינות וקרא לקהילה הבינלאומית לבחון את המדיניות הישראלית ".  בתוך כך ,  מחר צפוי ג'ורג' מיטשל ,  שליח הממשל האמריקאי למזרח התיכון לבקר ברמאללה ולדון עם יו"ר הרשות אבו מאזן על מצב המו"מ עם ישראל .  
לפני הפגישה שנערכה הערב בין ראש הממשלה נתניהו לבין מיטשל ,  אמר נתניהו ,  כי  " ישראל מצפה מהפלסטינים שקודם כל יכירו בישראל כמדינת העם היהודי לפני שתתחיל לדבר על פיתרון שתי המדינות ".  הוא הוסיף ,  כי בכל הסדר שיהיה ,  ישראל חייבת לשמור על האינטרסים הביטחוניים שלה . " ישראל חייבת להבטיח שהתהליך המדיני עם הפלסטיניים לא יהפוך את יהודה ושומרון ל"חמאסטן 2 "  שתאיים על ירושלים ועל שפלת החוף ",  אמר .  
נקודה נוספת שנתניהו העלה בפני מיטשל ,  היא הצורך בשיתוף פעולה מצד מדינות האזור על מנת לקדם את התהליך האזורי ,  משום שלדבריו היום כל מדינות האזור מבינות טוב יותר את משמעות האיום האירני .
 
הפלסטינים :  נתניהו מתגרה בארצות הברית
הרשות הפלסטינית הגיבה בזעם על דברי רה"מ ,  לפיהם התנאי למו"מ המדיני הוא הכרה בישראל כמדינה יהודית . " ישראל מציבה מכשולים "
 
