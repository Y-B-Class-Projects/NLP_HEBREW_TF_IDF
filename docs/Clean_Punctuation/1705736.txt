אובמה : " אפעל להקמת מדינה פלסטינית "
 סוכנות הידיעות הפלסטינית  " וופא "  דיווחה כי נשיא ארה"ב התקשר ליו"ר הרשות אבו מאזן ודן עימו בהתפתחויות האחרונות במזרח התיכון על רקע פגישתו השבוע עם רה"מ נתניהו .  על פי הדיווח ,  אובמה הבטיח לאבו מאזן כי יפעל להקמת מדינה פלסטינית עצמאית שתחיה בשלום לצד ישראל
נשיא ארצות הברית ברק אובמה התקשר ליושב ראש הרשות הפלסטינית אבו מאזן והבטיח לו להשקיע את כל מאמציו על מנת להביא להקמת מדינה פלסטינית עצמאית שתחיה  " בשלום ובביטחון לצדה של ישראל ",  כך דיווחה אמש  ( שישי )  סוכנות הידיעות הפלסטינית הרשמית  " וופא ".  
על פי הדיווח ,  אובמה ואבו מאזן דנו בהתפתחויות האחרונות במזרח התיכון על רקע פגישתו של הנשיא האמריקאי השבוע בוושינגטון עם ראש הממשלה בנימין נתניהו .  דוברו של אבו מאזן ,  נביל אבו רודיינה ,  מסר עוד כי יו"ר הרשות  " הביע את מחויבותו לתהליך שלום רציני ומתמשך שיוביל לסיום הכיבוש הישראלי ולהקמת מדינה פלסטינית בגבולות 1967 ".  
ביום שלישי נועד נשיא ארה"ב עם ראש הממשלה נתניהו בוושינגטון .  בתום הפגישה שארכה כשעה וחצי אמר אובמה לעיתונאים כי הוא מאמין שישראל מעוניינת בשלום ורצינית בכוונתה לפתוח בשיחות ישירות עם הפלסטינים .  הוא אף הביע תקווה ששיחות כאלה יחלו עוד לפני תום הקפאת הבנייה בשטחים .  
לדברי נשיא ארצות הברית ,  הפגישה עם נתניהו היתה מצוינת ו"נפתח פרק נוסף ביחסים המופלאים בין שתי המדינות ".  הוא גם התייחס למדיניותו בנוגע לאי הפצת נשק גרעיני בעולם והבהיר : " אין שינוי במדיניות שלנו .  אנו מאמינים כי בהתחשב באיומים שיש על ישראל ,  יש לה דרישות ביטחוניות מיוחדות ,  ולכן אנו נשארים מחויבים לביטחונה של ישראל .  ארה"ב לא תבקש לנקוט בצעדים שיסכנו את ביטחונה שלישראל ".  
אובמה גם התחייב להמשיך בלחץ על אירן לגבי תוכנית הגרעין שלה .
 עדכון ראשון :  23:05

אובמה : " אפעל להקמת מדינה פלסטינית "
 סוכנות הידיעות הפלסטינית  " וופא "  דיווחה כי נשיא ארה"ב התקשר ליו"ר הרשות אבו מאזן ודן עימו בהתפתחויות האחרונות במזרח התיכון על רקע פגישתו השבוע עם רה"מ נתניהו .  על פי הדיווח ,  אובמה הבטיח לאבו מאזן כי יפעל להקמת מדינה פלסטינית עצמאית שתחיה בשלום לצד ישראל

