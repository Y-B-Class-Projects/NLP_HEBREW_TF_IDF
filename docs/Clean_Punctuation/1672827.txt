הקברים בברזילי יפונו כבר בשבוע הבא ? 
ועדה מיוחדת בראשות מנכ"ל משרד רה"מ החליטה כי אם יבשילו התנאים לכך ,  ייתכן שכבר בשבוע הבא יוזזו הקברים מהמתחם שבו אמור להיבנות חדר המיון הממוגן בביה"ח באשקלון
ועדה מיוחדת בראשות מנכ"ל משרד ראש הממשלה אייל גבאי החליטה אמש  ( ראשון )  כי בקרוב יפונו הקברים מהמתחם בו אמור להיבנות חדר המיון הממוגן בבית החולים ברזילי באשקלון.זאת בהתאם להנחיית ראש הממשלה בנימין נתניהו ,  לפיה חדר המיון ייבנה באתר המקומי .
 בישיבת הוועדה נאמר ,  כי אם כל התנאים יבשילו ,  ייתכן שהזזת הקברים תתבצע כבר בשבוע הבא .  עם זאת ,  המועד הסופי עדיין אינו ברור ,  וייתכן שהקברים יוזזו גם בשלב מאוחר יותר .  בנוסף ,  הצוות המקצועי טרם נתן את תשובתו לאפשרות של הקמת האגף מתחת לאדמה ,  אך נכון לעכשיו הסיכוי שהאופציה הזו תתממש נראה נמוך ,  וסביר יותר שהקברים אכן יוזזו בסופו של דבר .
 בחודש מרץ אישרה הממשלה ברוב של 11 שרים מול עשרה את העתקת בניית חדר המיון הממוגן בבית החולים בשל הימצאות שלדי אדם באתר המקורי .  הצעד גרר ביקורת קשה במערכת הפוליטית ,  במערכת הבריאות ובציבור ואף הביא להתפטרותו של מנכ"ל משרד הבריאות ד"ר איתן חי-עם .  בעקבות הביקורת בוטלה ההחלטה ,  וראש הממשלה החליט כי חדר המיון ייבנה באתר המקורי .
 עדכון ראשון - 20:57 9.5

הקברים בברזילי יפונו כבר בשבוע הבא ? 
ועדה מיוחדת בראשות מנכ"ל משרד רה"מ החליטה כי אם יבשילו התנאים לכך ,  ייתכן שכבר בשבוע הבא יוזזו הקברים מהמתחם שבו אמור להיבנות חדר המיון הממוגן בביה"ח באשקלון

