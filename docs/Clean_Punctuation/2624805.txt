בנט יצא מביתו של לפיד : " תהיה לנו אחלה ממשלה "
 יו"ר הבית היהודי הגיע לבית  " בן בריתו ",  במטרה לשכנעו להתפשר על סוגיות שמעכבות את הקמת הממשלה - בהן התנגדותו של לפיד למינוי עמיר פרץ לשר ,  בעקבות הקטנת הממשלה
יו"ר מפלגת הבית היהודי נפתלי בנט ממשיך ב"מסע הדילוגים "  ונועד היום  ( רביעי )  עם יו"ר מפלגת יש עתיד ,  יאיר לפיד ,  בביתו של לפיד בתל אביב ,  בניסיון לשכנע אותו להצטרף לממשלה ולהתפשר על הסוגיות שעומדות בלב המחלוקת בין הליכוד ליש עתיד .  בצאתו מבית לפיד אמר בנט : " זו הייתה פגישה עם חבר ",  והוסיף כי  " תהיה לנו אחלה ממשלה ". 
בפגישתם דנו השניים בשלושת הנושאים שמעכבים את הקמת הממשלה הבאה ,  ובראשם המחלוקת בעניין תיקי החינוך והפנים ,  שכפי שנחשף אתמול בוואלה !  חדשות - מהווה את עיקר המחלוקת בין הליכוד ליש עתיד .  הסוגייה השנייה שעלתה בשיחה היא התנגדותו של לפיד לכך שנתניהו הבטיח ללבני שני תיקים ,  למרות הקטנת הממשלה ומספר השרים .  הנושא האחרון שעליו דיברו השניים הוא רצון הליכוד להוסיף סגן שר נוסף .  מקורבי בנט אמרו לוואלה !  חדשות כי הוא ימשיך במגעים לקידום הקמת הממשלה ,  כדי למנוע בחירות חוזרות .
  בעוד שבליכוד הבהירו כי הם עשויים לפנות לש"ס ויהדות התורה במידה שלפיד יתבצר בעמדתו - טרם הובהר האם בנט יכנס לממשלה עם החרדים ,  ויותיר את  " בן בריתו "  באופוזיציה .  גורמים בליכוד הדגישו בצהריים כי המבוי הסתום אליו הגיע המשא ומתן הקואליציוני עשוי להביא לכניסתן של ש"ס ויהדות התורה לקואליציה . " אם בשעות הקרובות לא תהיה פריצת דרך במשא ומתן בין המפלגה לבין יש עתיד ,  ויו"ר המפלגה לא יירד מדרישותיו המופרזות ,  ראש הממשלה יתחיל בשיח בזק עם המפלגות החרדיות ",  אמרו .  
בנט הגיב היום רשמית לדרישת הליכוד-ביתנו וכתב בעמוד הפייסבוק שלו כי האולטימטום של הליכוד ליש עתיד  " לא ילך ",  כהגדרתו . " לפני מספר דקות פורסם כאילו הליכוד מציג אולטימטום לידידי יאיר לפיד ",  כתב בנט , " אני פונה לחבריי בליכוד :  תשכחו מזה .  ככה זה לא ילך ,  יש פערים ,  צריך להידבר ולהתפשר כולנו עד שתקום ממשלה .  יש מדינה שצריך לדאוג לה ".  
בביתו של מנהיגה הרוחני של ש"ס ,  נועד יו"ר ש"ס אלי ישי עם הרב עובדיה יוסף  .  בש"ס דורשים מהליכוד ערבויות שמדובר בפגישה אמיתית ושהליכוד לא משתמש בהם ככלי לחץ אל מול יאיר לפיד .  ייתכן כי לאחר שיקבלו ראשי ש"ס הבטחה שמדובר באפשרות של ממש להכנסתם לממשלה ,  יוחלט על פגישת צוותי המשא ומתן של המפלגה ושל הליכוד .
 גורמים ביש עתיד אמרו בעקבות האולטימטום שהציבו אנשי הליכוד-ביתנו כי  " המשבר הקואליציוני שאנו עדים לו כעת ,  אינו רק מאבק על תיקים .  זהו קרב על דמותה של החברה הישראלית .  ההתעקשות של יש עתיד על תיק החינוך נובעת מהעובדה שהדרך לשנות את פניה של המדינה עוברת בעיקר דרך התיק הזה ".  הם הוסיפו כי  " הצגתה של יש עתיד כסחטנית היא עיוות האמת .  יש עתיד הסכימה לרדת במספר התיקים המגיעים לה כדי להקטין את מספר שרי הממשלה ".  הגורמים הדגישו כי  " יאיר לפיד לא יסטה מעקרונותיו והבטחותיו גם אם ייאלץ לשבת באופוזיציה ".  
מבוי סתום במשא ומתן - כותרות אחרונותבליכוד מאיימים :  בלי פריצת דרך עם לפיד - נלך לחרדיםפרשנות :  למה בעצם לפיד מתעקש כל-כך על החינוך ? המשא ומתן הקואליציוני תקוע : " הצדדים מתבצרים בעמדתם "
 לפניות לכתב יהושע בריינר :  joshjosh@walla.comלפניות לכתב שבתי בנדט :  sben72@walla.com 

בנט יצא מביתו של לפיד : " תהיה לנו אחלה ממשלה "
 יו"ר הבית היהודי הגיע לבית  " בן בריתו ",  במטרה לשכנעו להתפשר על סוגיות שמעכבות את הקמת הממשלה - בהן התנגדותו של לפיד למינוי עמיר פרץ לשר ,  בעקבות הקטנת הממשלה

