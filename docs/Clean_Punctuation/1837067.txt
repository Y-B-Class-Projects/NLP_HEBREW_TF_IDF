נעם שליט :  אם נתניהו מפחד משחרור אסירים - שיתפטר
בהפגנת מחאה מול ביתו של ראש הממשלה בקיסריה אמר אביו של גלעד שליט כי  " המצב מתחיל להיות דומה לזה של רון ארד ".  הוא קרא לציבור להמשיך ולהביע תמיכה בעסקה לשחרור בנו ב"מפקד העם "
  ( צילום :  שלומי גבאי ,  עריכה :  אמיר קוטיגרו ) 
מאות בני אדם צעדו אמש  ( שבת )  בקיסריה והפגינו מול ביתו של ראש הממשלה בנימין נתניהו ,  בקריאה לשחרר באופן מיידי את החייל גלעד שליט ,  שנמצא כבר מעל חמש שנים בשבי החמאס . " אני אומר היום לראש הממשלה שלנו  אם אתה לא מסוגל לשחרר כמה אסירים ביטחוניים ,  ואם אתה מפחד משחרור אסירים  אז תתפטר ",  אמר אביו של גלעד ,  נעם שליט ,  והוסיף כי  " כמו שעמי איילון אמר ,  המצב של הבן שלי מתחיל להיות דומה למקרה של רון ארד ,  ואסור שזה ייקרה ". 
המאבק לשחרור גלעד - כותרות אחרונות:נעם שליט :  מקווים שתמיכת הציבור תסייע לנו"פעילים למען שליט קטעו את נאום השר ברק בתל אביבסיקור מיוחד - חמש שנים לחטיפת גלעד שליטחמאס מאשר :  סירבנו להצעת המתווך בעסקת שליט "
" זה מרגש מאוד לקבל תמיכה בכל קצות הארץ ,  וברצוננו להמשיך במפקד העם על מנת להוכיח שרוב הציבור תומך בשחרור .  אני קורא לכולם לשלוח SMS למספר 5252 עם המילה 'בעד' ",  הוסיף שליט .
 בהפגנה נשא דברים גם האלוף במיל' ,  עמירם לוין ,  מי שהיה מפקד סיירת מטכ"ל ומפקדו הישיר של ראש הממשלה בעת שירותו הצבאי .  בדבריו פנה לוין לראש הממשלה ואמר לו  - " אני מכיר אותך היטב .  תחזור להיות מה שאתה כמו שלמדנו ,  ולפעול על פי ערכי הרעות עליהם התבססה סיירת מטכ"ל .  אני מאמין שבתוך תוכך הערכים האלה קיימים בך עדיין ,  ואני גם מאמין ששחרורו של גלעד לא מהווה סיכון ביטחוני ". 
המפגינים צעקו  " ביבי אתה שומע ,  תשחרר את גלעד "  והניפו שלטים עליהם נכתב : " נתניהו שליט ,  שישחרר את גלעד ,  אנחנו עם חזק ",   " עד מתי גלעד יישאר שם ?  ",  ו-"חמש שנים בשבי ".  
מגן דהרי ,  מנכ"ל עמותת  " לאהוב "  ויוזם המחאה אמר לוואלה !  חדשות כי  " כבר תשעה שבועות שבנימין נתניהו נמנע מלהגיע למעונו הרשמי כאן ,  וזה רק מוכיח שאולי הוא מפחד או לא רוצה להתמודד עם ההמונים שלוחצים עליו ". 
אתמול השתתף נעם שליט באזכרה של סגן חנן ברק ,  מפקד הטנק של גלעד ,  שנהרג במתקפת המחבלים בה נשבה בשנת 2006 .  שליט אמר אז כי  " אנחנו מקווים כי התמיכה הניכרת של העם במאבק תשנה משהו לראש הממשלה ",  והבהיר כי למרות הקמפיין הציבורי הרחב ,  לא ידוע למשפחה על התקדמות במגעים לשחרור בנו ,  והוסיף  - " מאסנו במילים ,  ואנו מצפים למעשים ". 
לפניות לכתב :  arielnews@walla.com
 ( עדכון ראשון :  23:04 ) 
עוד על המאבק : צינוק שליט  כמו לעשות מחזמר מספר איוב "/ יורם קניוקמשפחת שליט כבלו עצמם בשלשלאות מול בית רה"מסרקוזי כתב לשליט :  עושה הכל למען שחרורך "
 
נעם שליט :  אם נתניהו מפחד משחרור אסירים - שיתפטר
בהפגנת מחאה מול ביתו של ראש הממשלה בקיסריה אמר אביו של גלעד שליט כי  " המצב מתחיל להיות דומה לזה של רון ארד ".  הוא קרא לציבור להמשיך ולהביע תמיכה בעסקה לשחרור בנו ב"מפקד העם "
 
