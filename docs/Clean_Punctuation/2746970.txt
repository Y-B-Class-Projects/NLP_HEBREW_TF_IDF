הכותרות המרכזיות שעשו את סוף השבוע
צוות וואלה !  חדשות הותקף בביתוניא ,  לבני נפגשה עם אבו מאזן ,  גופת אישה התגלה בדירה בתל אביב והסתיים חילוץ ההרוגים מהמכרה בטורקיה .  אלה הכותרות שעשו את השבת
עשרות צעירים פלסטינים תקפו אתמול  ( שישי )  את צוות וואלה !  חדשות ,  בעת שסיקר הפגנה שהתקיימה מול כלא עופר באזור ביתוניא ממערב לרמאללה .  במקום היו באותה שעה כמאה מפגינים ,  שיידו אבנים לעבר כוחות הביטחון הישראליים והבעירו צמיגים .  בשלב מסוים ניגשו עיתונאים פלסטינים לצוות וואלה !  חדשות וביקשו מהצוות להסתלק מהמקום .
 לאחר דין ודברים בין איש וואלה !  חדשות לעיתונאים הפלסטינים ,  קראה אחת העיתונאיות לרעולי פנים ,  ואלה הסתערו על העיתונאים הישראלים .  אחד מאנשי הצוות הוכה ,  אולם בתוך זמן קצר הגיעו למקום שני אנשי ביטחון פלסטינים והצליחו לחלץ את העיתונאי ואת הצלם מהמקום .  
החברה שמפעילה את מכרה הפחם בעיר סומה במערב טורקיה הכחישה אתמול  ( שישי )  כי נהגה בהזנחה בתחזוקת המקום ,  שבו אירע האסון ביום שלישי שבמהלכו נהרגו יותר מ-280 בני אדם .  אולם ,  היא הודתה כי בניית מקלט שהיה יכול להציל את חייהם של הכורים לא הושלמה .  אף על פי כן ,  החברה הבטיחה כי המכרה ימשיך לפעול לנוכח  " מחסור שהתעורר בעקבות האסון ".  
" לא הייתה שום הזנחה מצדנו .  אני עובד במכרות כבר 20 שנה ,  ומעולם לא הייתי עד לכזאת תאונה ",  אמר אקין סליק ,  מנהל חברת המכרות של סומה .  מנכ"ל החברה ,  אלפ גורקן ,  נשאל האם החברה תמשיך להפעיל את המכרה . " בוודאי ",  הכריז גורקן . " אחרי שכל הצעדים הנדרשים יינקטו וייבנה המקלט ,  תתחדש הפעילות .  מבחינה חוקית ,  אנו לא מחויבים לבנות מקלט ,  אולם היינו משלימים את בנייתו תוך שלושה עד ארבעה חודשים ,  לולא התרחשה התאונה ",  הסביר גורקן .  חילוץ הגופות הסתיים הערב ,  כשמניין ההרוגים עומד על 301 .  
שרת המשפטים ציפי לבני ,  הממונה על המשא ומתן מטעם ישראל ,  נפגשה ביום חמישי בלונדון עם יו"ר הרשות הפלסטינית אבו מאזן .  הפגישה בין השניים התמקדה בניסיון לחדש את המשא ומתן בין ישראל לפלסטינים ,  שהופסק לפני כשלושה שבועות ,  אך השניים לא הגיעו להסכמות בנושא .  זו הפעם הראשונה זה חודשים רבים ששר ישראלי נפגש עם אבו מאזן .
 הפגישה בין השניים ,  שעליה דווח לראשונה בחדשות ערוץ 2 ,  התקיימה לאחר פגישות נפרדות שקיימו לבני ואבו מאזן עם שר החוץ האמריקני ג'ון קרי .  בפגישה אמרה לבני לאבו מאזן כי הסכם הפיוס בין פתח לחמאס פוגע בסיכוי לשלום .  דברים דומים אמר הבוקר ראש הממשלה בנימין נתניהו ,  שהצהיר בפתח פגישתו עם שר ההגנה האמריקני צ'אק הייגל כי  " הרשות הפלסטינית צריכה לבחור בין שלום עם חמאס לשלום עם ישראל ".  
השליח האמריקני למזרח התיכון ,  מרטין אינדיק ,  ממשיך לתקוף את ישראל ולהאשימה בכישלון המשא ומתן עם הפלסטינים  ולא רק בפורומים רשמיים :  על פי האתר  " וושינגטון פרי ביקון ",  המתווך האמריקני  " לכלך על ישראל בצורה נבזית "  במהלך שיחה עם כמה אנשים בבר יוקרתי במלון  " ריץ' קרלטון "  בוושינגטון הבירה .  זאת ,  שבוע לאחר שהצהיר כי הבנייה המתמשכת של ישראל בהתנחלויות היא אחד הגורמים המרכזיים שהביאו לפיצוץ במשא ומתן .
 על פי מקור שהיה עד למפגש ,  שהתרחש ביום חמישי האחרון וארך כ-30 דקות ,  אינדיק ואנשי צוותו  " שפכו החוצה ",  כלשונו ,  את כל מה שהם חושבים באמת על ישראל ,  ו"האשימו בגלוי "  פוליטיקאים ישראלים כמו נפתלי בנט ואחרים בחבלה בתהליך השלום .  לטענת אותו מקור , " במהלך כל השיחה אף אחד לא ציין דבר אחד לא טוב שהפלסטינים עשו ".  המקור אף ציין כי אחד מאנשיו של אינדיק סתר את הטענה כי השיחות קרסו בגלל הפנייה של יו"ר הרשות הפלסטינית ,  אבו מאזן ,  למוסדות הבינלאומיים באו"ם .  לדבריו , " הם יודעים את האמת   "  ( השיחות קרסו )  הרבה קודם לכן בגלל הבנייה בהתנחלויות ".  
תעלומה בתל אביב :  גופת אישה בת 36 התגלתה אתמול  ( שישי )  ללא סימני אלימות בדירה ברחוב אלמגור בצפון העיר .  במקום לא נראו סימני מאבק והדירה אף הייתה מסודרת .  למקום הוזעקו כוחות משטרה רבים ,  בהם גם פתולוג .  לפי שעה לא ידוע מהי סיבת המוות ,  ואם מדובר ברצח או במוות טבעי .
 הסיפור החריג החל בשעות הצהריים .  שוטרי משטרת תל אביב הוזעקו לרחוב אלמגור לאחר שתושב העיר ,  בן 54 ,  השליך אבנים לעבר מרפסת של אחד הבתים .  כשהגיעו השוטרים למקום ,  הוא החל להתפרע ולבסוף נעצר והובא לחקירה בתחנת מרחב ירקון .  במקביל ,  איתרו השוטרים את אחותו של העצור ,  וזו הגיעה לביתו כדי לאסוף בגדים כדי להביא לו למעצר .
 כשנכנסה לדירה של אחיה ,  הבחינה האישה בגופתה של צעירה שהתגוררה איתו בחודשים האחרונים .  היא נמצאה במיטה בחדר השינה ,  ללא סימני אלימות ,  ובמשטרה בודקים את נסיבות המקרה .  
מתקפה חריפה של יו"ר סיעת  " יש עתיד ",  ח"כ עפר שלח ,  על ראש הממשלה ,  בנימין נתניהו .  באירוע  " שבתרבות "  בתיאטרון הבימה שבתל אביב התייחס שלח להצעה למנות אותו לסגן שר הביטחון ,  כפיצוי על כך שלא נבחר ליו"ר ועדת החוץ והביטחון .  בתחילת השבוע אישרה ועדת הכנסת כי ח"כ זאב אלקין  ( הליכוד-ביתנו )  ימונה לתפקיד ,  לאחר חצי שנה שבה לא היה לוועדה יו"ר קבוע .  הוא ימלא את התפקיד ברוטציה עם חבר סיעתו יריב לוין .
" חצי שנה לא קרה כלום בעניין ,  ממש כמו ההחלטה על מינוי נגיד בנק ישראל ועל תקציב הביטחון ",  אמר שלח . " סיעות שונות בקואליציה ,  כולל ליברמן שזוכה וחזר לתפקיד שר החוץ ,  תמכו במינוי שלי לתפקיד .  כולם ניהלו שיחות עם ראש הממשלה ,  ובכל זאת ,  לא קרה כלום כחצי שנה ".  לדבריו , " ההצעה לפצות אותי בתפקיד סגן שר זו המצאה של ראש הממשלה כדי להדיח את ח"כ דני דנון  ( מתפקיד סגן שר הביטחון - ע"נ )  ולא מדובר בדרישה שלנו ".  

הכותרות המרכזיות שעשו את סוף השבוע
צוות וואלה !  חדשות הותקף בביתוניא ,  לבני נפגשה עם אבו מאזן ,  גופת אישה התגלה בדירה בתל אביב והסתיים חילוץ ההרוגים מהמכרה בטורקיה .  אלה הכותרות שעשו את השבת

