נתניהו בחג האילנות : " הממשלה הובילה מהפכה ירוקה "
 ראש הממשלה ,  בנימין נתניהו ,  השתתף בצהריים בנטיעת עצים בבאר-שבע וחנך פארק ששטחו עולה על חמשת אלפים דונם . " הפארק כבר מעלה את ערך הנדל"ן באזור ",  אמר יו"ר קק"ל שטנצלר
 ( צילום :  שי מכלוף ,  עריכה :  גדי וינסטוק )  
ראש הממשלה ,  בנימין נתניהו ,  השתתף בצהריים  ( רביעי )  בטקס נטיעת עצים בבאר-שבע . " ראש השנה לאילנות הוא גם יום חג ל'מהפכה הירוקה' שהממשלה מובילה וששמה את ישראל על מפת איכות הסביבה הבינלאומית ",  אמר נתניהו ונטע עץ חרוב .  
כמו כן ,  הניח ראש הממשלה אבן פינה לאגם פארק נחל באר-שבע ,  שישתרע על פני 5,200 דונמים ולאורך שמונה קילומטרים ויכלול אגם גדול ,  מתקני ספורט ואמפיתיאטרון ענק ,  ואמר כי בכך אנו  " מבטיחים עתידנו ,  באר-שבע והנגב זה העתיד ". 
יו"ר הקרן הקיימת לישראל ,  אפי שטנצלר ,  אמר לנוכחים כי  " אם ניכשל במבחן פיתוח הנגב ,  ייכשל המפעל הציוני כולו .  לא ייתכן שהנגב ,  שמהווה 60% משטחי המדינה ומתגוררים בו רק 8% מהתושבים ,  ימשיך להיות החצר האחורית של ישראל .  אם השתיל שאנו נוטעים היום לא ילבלב ,  תהפוך ארצנו כולה לשממה ".  עוד התחייב שטנצלר כי  " קק"ל תרכוש קרקעות נוספות בנגב ותכין תשתיות למגורים ולתעשייה בערים ותכשיר קרקעות לחקלאות ".  השר להגנת הסביבה ,  גלעד ארדן ,  שגם השתתף בטקס ,  הבטיח להפוך  " את באר-שבע לעיר הגדולה הירוקה בישראל ". 

נתניהו בחג האילנות : " הממשלה הובילה מהפכה ירוקה "
 ראש הממשלה ,  בנימין נתניהו ,  השתתף בצהריים בנטיעת עצים בבאר-שבע וחנך פארק ששטחו עולה על חמשת אלפים דונם . " הפארק כבר מעלה את ערך הנדל"ן באזור ",  אמר יו"ר קק"ל שטנצלר

