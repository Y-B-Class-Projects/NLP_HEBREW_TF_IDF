רגב : " הליכוד במצב לא פשוט ,  ייתכן שהבחירות יוקדמו "
 בכנס פעילי המפלגה בבאר שבע אמרה שרת התרבות והספורט כי גם בבחירות הבאות  " הליכוד ינצח ונתניהו יהיה ראש הממשלה ".  על אישור חוק ההמלצות אמרה : " טרטרו אותנו קצת ,  שמענו שם דברים הזויים "
 שרת התרבות והספורט מירי רגב אמרה היום  ( חמישי )  בכנס פעילי הליכוד בבאר שבע כי ייתכן שהבחירות יוקדמו . " הליכוד היום במצב לא פשוט ,  אנחנו מאחלים לדוד ביטן שינקה את עצמו ",  אמרה רגב על החשדות נגד יו"ר הקואליציה לשעבר .  לדבריה , " אין פה אנשים מושחתים וכל הניסיונות לחפש כאלה לא יעזרו ". 
רגב הוסיפה כי  " הליכוד היא מפלגה עממית ,  אבי גבאי מדברר היום את כל מסרי הליכוד כי הוא הבין שהציבור ימני .  המפלגות מבינות שהליכוד זה הגוש החזק בחברה הישראלית ,  הציבור לא מטומטם .  אני לא יודעת מתי יהיו בחירות ,  אנחנו מתוכננים לבחירות ב-2019 ,  אבל יכול להיות שהן יוקדמו .  אנחנו ננצח שוב וראש הממשלה יהיה בנימין נתניהו ".  
רגב התייחסה גם לאישור חוק ההמלצות הלילה אחרי יומיים של דיונים מרתוניים . " אחרי שלושה לילות בלי שינה עבר חוק ההמלצות .  אומנם טרטרו אותנו קצת ושמענו שם דברים הזויים שאין להם קשר למציאות ",  אמרה .  על חקירות נתניהו אמרה כי  " יהיה חודש לא קל ,  כנראה שהמשטרה תגיש המלצות קשות ,  אבל צריך להבין שאין להן תוקף חוקי .  גם ב-1996 הגישו המלצות וראש הממשלה יצא מזה .  תמתינו להחלטת היועץ המשפטי ,  אסור לנו לתת יד לקרקס התקשורתי ". 
חוק ההמלצות אושר במליאת הכנסת ברוב של 59 תומכים מול 54 מתנגדים .  ההצבעה על החוק החלה אמש ,  לאחר שהאופוזיציה משכה את כל ההסתייגויות שנותרו נגד החוק .  יו"ר הקואליציה דוד אמסלם סיכם את הדיון ,  וההצבעות נמשכו כחמש שעות .  במהלך נאומו של אמסלם התעמתו ח"כ אורן חזן וח"כ חנין זועבי ,  והשניים הוצאו מהמליאה .  

רגב : " הליכוד במצב לא פשוט ,  ייתכן שהבחירות יוקדמו "
 בכנס פעילי המפלגה בבאר שבע אמרה שרת התרבות והספורט כי גם בבחירות הבאות  " הליכוד ינצח ונתניהו יהיה ראש הממשלה ".  על אישור חוק ההמלצות אמרה : " טרטרו אותנו קצת ,  שמענו שם דברים הזויים "
 
