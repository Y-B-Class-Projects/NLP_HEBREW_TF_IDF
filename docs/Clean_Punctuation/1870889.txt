נתניהו טילפן לארדואן ,  הביע תנחומיו על פגעי הרעש
לראשונה מאז החלטת טורקיה להוריד את דרג היחסים בין המדינות ,  שוחחו ראשי הממשלה ביניהם .  נתניהו הציע שוב את עזרת ישראל לטיפול באסון ,  ארדואן הודה לו .  ביום ראשון שוחח פרס עם גול
ראש הממשלה ,  בנימין נתניהו ,  התקשר אמש  ( שני )  לראש ממשלת טורקיה ,  רג'פ טייפ ארדואן ,  בכדי להביע את תנחומיו על ההרוגים ברעידת האדמה שפקדה אתמול את דרום-מזרח המדינה ,  בה נהרגו 279 בני אדם .  נתניהו חזר על הצעת הסיוע הישראלי לטיפול בזירת האסון ולחילוץ הנפגעים .  ארדואן הודה לנתניהו על השיחה ,  ועל הצעת העזרה .  עם זאת ,  לפי שעה ,  טורקיה ממשיכה לסרב להצעות הסיוע של ישראל ,  כמו גם של מרבית מדינות העולם ,  וברית נאט"ו .  
מדובר בשיחה הראשונה בין שני המנהיגים מאז החלטת אנקרה להוריד את רמת הדרג הדיפלומטי בארצה ,  על רקע המשבר הדיפלומטי בין המדינות בעקבות ההשתלטות שייטת 13 על המשט הטורקי לעזה בשנה שעברה ,  שהסתיימה במותם של תשעה פעילים טורקים .
 הקרע בין אנקרה וירושלים - כותרות אחרונותפרס הציע סיוע לנשיא טורקיה :  משתתפים בצערכםהרעש בטורקיה :  ישראל נערכת להוצאת משלחת חילוץטורקיה תבקש מהאינטרפול צווי מעצר לחיילי המשט
ביום ראשון שוחח נשיא המדינה ,  שמעון פרס ,  עם נשיא טורקיה ,  עבדוללה גול ,  ואמר לו כי  " מדינת ישראל משתתפת בצערכם בעקבות רעידת האדמה שגבתה קורבנות מבני עמך .  אני מדבר כאדם ,  כיהודי וכישראלי שזוכר ומודע היטב לעומק היחסים ההיסטוריים בין שני העמים שלנו וממקום זה אני משגר בשם העם כולו תנחומים למשפחות הנספים  .  בעת קשה זו ,  מדינת ישראל מוכנה להגיש כל סיוע שיידרש בכל מקום ברחבי טורקיה ובכל עת ". 
לפני כשבועיים הלכה לעולמה טנזיל ארדואן ,  אמו של ראש הממשלה הטורקי .  נתניהו שיגר אז איגרת למקבילו הטורקי ,  בה ביקש  " להשתתף בצערו הכבד של ארדואן ,  ולהעביר את תנחומיו על האב הכבד לכל בני משפחתו ".  גם נשיא המדינה פרס שלח אגרת משלו לארדואן ,  בה נכתב כי  " הידיעה על פטירת אמך האהובה התקבלה בצער רב .  מניסיוני האישי אני מכיר את תחושת היגון העמוק המלווה את ההתייתמות ואת העצב חסר הגבולות על שאיבדת .  אנא קבל את תנחומיי העמוקים ואת רגשי ההזדהות בתקופת אבל זו .  מי ייתן ואמך תנוח על משכבה בשלום ויבורך זכרה ". 
 ( עדכון ראשון :  21:15 ) 

נתניהו טילפן לארדואן ,  הביע תנחומיו על פגעי הרעש
לראשונה מאז החלטת טורקיה להוריד את דרג היחסים בין המדינות ,  שוחחו ראשי הממשלה ביניהם .  נתניהו הציע שוב את עזרת ישראל לטיפול באסון ,  ארדואן הודה לו .  ביום ראשון שוחח פרס עם גול

