מני נפתלי לאחר הפסיקה לפיצויים : " ראש הממשלה מנע ממני להתפרנס "
 אב הבית לשעבר במעון ראש הממשלה התייחס להחלטת בית הדין האזורי לעבודה ירושלים ,  שלפיה נחשף לתנאי העסקה  " פוגעניים "  והוא זכאי לפיצויים ,  ואמר כי  " יהיו פה דברים שייצאו החוצה ,  שכולכם צריכים לדעת אותם ".  משפחת נתניהו : " התמונה שמצטיירת רחוקה מהמציאות "
 מני נפתלי ,  לשעבר אב הבית במעון ראש הממשלה ,  התייחס הערב  ( רביעי )  להחלטת בית הדין האזורי לעבודה ירושלים מוקדם יותר היום ולפיה נחשף לתנאי העסקה  " פוגעניים "  והוא זכאי לפיצוי בסך 170 אלף שקלים . " ראש הממשלה מנע ממני להתפרנס עד לתקופה הזאת ",  אמר .
 נפתלי רמז כי יש נושאים אחרים שראויים לביקורת ציבורית ,  אולם הוא לא חשף אותם . " רואים פה שאדם כמוני ,  אזרח מהשורה ,  פגעו בו בעבודה בצורה הכי קשה ,  ואחר כך אשתו טוענת שאני נהייתי סלב .  עברתי דברים מאוד קשים בחיים על מנת להתפרנס בכבוד .  ראש הממשלה מנע ממני להתפרנס עד לתקופה הזאת ועדיין שמרתי על קור רוח ולא הוצאתי דברים פרט לאלה שעניינו את המשטרה ואת בית המשפט לענייני עבודה .  יש הרבה דברים שלא הוצאתי על תפקודו ושהפריעו לי בתפקודו ". 
לקריאה נוספת:פרשת מעונות ראש הממשלה :  איש אמונו של נתניהו זומן לחקירהשרה נתניהו העידה : " נפתלי איים - משרה לכל חייו או שיביך את בעלי"נפתלי בדיון במשפטו : " לא מעוניין בפשרה ,  רוצה לנצח "  
אב הבית לשעבר דחה את הטענות כי ביקש לפגוע בבנימין נתניהו מסיבות פוליטיות . " אני לא פה כדי לפגוע בממשלה ,  כמו שאמרו .  אבל אני מחזיק פה פסק דין שמראה שברגע שאתה מאמין בדרך שלך  כולכם אומרים דוד ניצח את גוליית  אתה מנצח .  משפחתי תומכת בליכוד ,  אם פגעו בי אז במי לא יפגעו ?  המשטרה חוקרת ,  יהיו פה דברים שייצאו החוצה ,  לא רק ממני .  דברים שכולכם צריכים לדעת אותם ",  אמר .  
הוא הוסיף : " תודה לכל מי שתמכו בי .  את התרומות שקיבלתי אני מתכוון להחזיר לילדים חולי סרטן ברגע שיתאפשר לי .  הסכום הוא זעום ,  אבל זה לא מה שנותן לי את התמריץ ,  שהוא קודם כל להראות לכל עובד שאפשר .  אם אדם יש לו בעיה  זה לא משנה מי עומד מולו .  הלבישו עליי הטרדה מינית ,  כשיש פה הטרדות מפה ועד להודעה חדשה ".  
לאחר החלטת המחוזי אמר נפתלי לוואלה !  NEWS : " הראיתי לכולם שדוד יכול לנצח את גוליית .  ידעתי לאורך כל הדרך שאנצח וכל מי שהיה במשפט הבין זאת .  השאלה שלי היא איך אני ממשיך מפה הלאה .  אני חייב לבנק פחות או יותר את הסכום שבו זכיתי היום ,  אבל לא עשיתי זאת בשביל כסף ".  
הוא הדגיש כי כל הפגיעה נעשתה מצד רעייתו של ראש הממשלה ,  שרה נתניהו . " זו רק תחילת הדרך עבורי .  אני לא מאחל לאף אחד לעבור את מה שעברתי ,  אבל המסר שלי לעובדים הוא :  עמדו על שלכם .  אני שמח שעשיתי סוף לפגיעה לעובדים ,  פגיעה שהייתה כולה מצד הגברת נתניהו ". 
לפי פסק הדין ,  טענותיה של רעיית ראש הממשלה ,  שלפיהן אב הבית לשעבר נהג ביחס גרוע לעובדים ,  לא זכו לביסוס ראייתי . " לא הובא בדל ראייה התומך בהם ",  נפסק . " יש להצטער על כך שגברת נתניהו בחרה להכפיש באופן חמור כל כך עובדים לשעבר במעון ראש הממשלה מבלי שנמצא לטענות אלה בסיס ראייתי מינימלי בחומר הראיות שהוצג בפנינו ".  
ממשפחת נתניהו נמסר בתגובה : " התמונה המצטיירת בפסק הדין רחוקה מן המציאות במעון ראש הממשלה .  מצערת העובדה ,  שאף שבית הדין דחה כ-90% מהתביעות הכספיות של מני נפתלי ,  בית הדין בחר להקדיש חלק ניכר מהחלטתו לגברת נתניהו ,  שכלל לא הייתה צד במשפט .  נפתלי לא תבע את גברת נתניהו ,  אלא את מדינת ישראל ,  ואגב כך השמיץ והכפיש את רעיית ראש הממשלה .  אך כיוון שהגברת נתניהו לא הייתה צד למשפט ,  היא לא הייתה יכולה להביא עדים שמבססים את דבריה ומוכיחים את אמיתותם .
" עובדים רבים במעון ראש הממשלה ,  ובהם מנהלי הבית בשנים האחרונות ,  אמנון זכאי ועידן אלעד ,  מעידים על יחס מצוין ,  חם ואנושי שהם מקבלים מרעיית ראש הממשלה ,  וכי מעולם לא נתקלו בהרמת קול או ביחס מעליב .  'יחסיי עם שרה נתניהו הם כמו אמא ובן .  היא מתייחסת אלי כמו אל בן' ,  אמר היום אחד מהם ,  'יש לי המון כבוד והערכה ואהבה אליה' .  לצערנו הרב ,  כל אלה אינם נמצאים בפסק הדין ". 
 ( עדכון ראשון :  20:30 )  

מני נפתלי לאחר הפסיקה לפיצויים : " ראש הממשלה מנע ממני להתפרנס "
 אב הבית לשעבר במעון ראש הממשלה התייחס להחלטת בית הדין האזורי לעבודה ירושלים ,  שלפיה נחשף לתנאי העסקה  " פוגעניים "  והוא זכאי לפיצויים ,  ואמר כי  " יהיו פה דברים שייצאו החוצה ,  שכולכם צריכים לדעת אותם ".  משפחת נתניהו : " התמונה שמצטיירת רחוקה מהמציאות "
 
