ג'יבריל רג'וב לוואלה :  הממשלה החדשה תוביל לעימות
בכיר הפתח אמר כי ממשלת ימין בישראל היא  " מצוינת "  לפלסטינים ,  משום שזה יוכיח סופית לעולם שאין עם מי לדבר בירושלים .  הוא איחל בציניות : " שאלוהים יעזור לכם ולנו ".  הסיפור המלא במגזין סוף השבוע של וואלה
בכיר הפתח ג'יבריל רג'וב ,  נשמע משועשע למדי אתמול  ( רביעי )  בבוקר ,  שעות לאחר שפורסמו תוצאות האמת בבחירות בישראל . " אלוהים יעזור לכם ולנו ",  אמר בציניות האופיינית לו .
 רג'וב ,  שבעבר ריצה 17 שנים בבתי הכלא בישראל וכיום מכהן כמזכיר הוועדה המרכזית בפתח ,  עקב מקרוב אחר המתרחש בבחירות .  בשיחה עם וואלה הוא הסביר מדוע לטעמו ניצחון הליכוד ונתניהו הוא דווקא טוב לפלסטינים . " זה רק יפגע בכם ,  בישראלים .  נתניהו אומר שהוא מתנגד למדינה פלסטינית ?  זה מצוין עבורנו .  זה רק יוכיח לקהילה הבינלאומית שאין לנו עם מי לדבר בצד הישראלי ",  הבהיר .  
בעקבות דבריו של נתניהו מהימים האחרונים ,  שלפיהם הוא למעשה חוזר בו מנאום בר אילן ,  אמר רג'וב : " אני אומר לישראלים - תקום מדינה פלסטינית ,  אם נתניהו ירצה או לא ירצה ".  הוא גם הביע חוסר שביעות רצון מהעובדה שהציבור בישראל בחר למעשה ללכת בכיוון של ממשלה ימנית .
 בחירות 2015 || סיקור מיוחד בוואלה חדשותבליץ הראיונות וספין הערבים :  כך הפך נתניהו הפסד לניצחון28 נשים ,  10 עיתונאים ו-7 גנרלים :  אלו פני הכנסת הבאההתל אביבים ששוקלים לרדת מהארץ : " יום של דיכאון "
" התוצאות של הבחירות מוכיחות כי המחשבה הגזענית שולטת אצלכם במדינה ",  התריע . " בסופו של דבר - גם הם ,  נתניהו והימין ,  יבינו שאין דרך אחרת מלבד פתרון של שתי מדינות .  אנחנו לא מתכוונים להרים דגל לבן .  אנחנו נמצאים כאן ואין לנו ארץ אחרת ".  
עוד אמר הבכיר הפלסטיני כי הבחירה של הציבור הישראלי ללכת ימינה היא מסוכנת ברמה הבינלאומית . " הימין לא מפחיד אותנו ,  אלא רק מזיק לישראל וליציבות באזור .  הימין בישראל צריך להבין שלא יקבל ביטחון כל עוד אין שלום .  או שימשיך בהתנחלויות ,  ואז זו מערכה פתוחה מולנו - או שלא .  אם הממשלה החדשה בישראל תמשיך במדיניות הקודמת שלה ,  הרי שמשמעות הדבר שהיא מובילה לעימות ".  
כשנשאל לגבי התיאום הביטחוני שהפלסטינים איימו לגדוע אותו במקרה של המשך הקפאת העברת הכספים השיב : " כל נושאי התיאום הביטחוני והקשר עם ישראל תלויים בהקמת מדינה פלסטינית .  כלומר ,  אם לא תקום מדינה פלסטינית זה ישפיע על הקשר בין ישראל לרשות בכל הרמות ".  
לפניות לכתב אבי יששכרוף :  aviissacharoff@walla.com 

ג'יבריל רג'וב לוואלה :  הממשלה החדשה תוביל לעימות
בכיר הפתח אמר כי ממשלת ימין בישראל היא  " מצוינת "  לפלסטינים ,  משום שזה יוכיח סופית לעולם שאין עם מי לדבר בירושלים .  הוא איחל בציניות : " שאלוהים יעזור לכם ולנו ".  הסיפור המלא במגזין סוף השבוע של וואלה

