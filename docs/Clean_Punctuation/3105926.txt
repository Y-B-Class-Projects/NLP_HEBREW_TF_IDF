 " זה יעלה להצבעה ":  ביטן נחוש להעביר את החוק לאסור חקירת ראש ממשלה
אחרי הסערה ,  יו"ר הקואליציה אמר לוואלה !  NEWS כי בכוונתו להביא את החוק לוועדת השרים ,  חרף התנגדותה של שרת המשפטים שקד העומדת בראשותה . " זה נמצא על סדר היום .  אי אפשר להציב תנאים כל הזמן "
  ( ח"כ דוד אמסלם שמקדם את החוק בריאיון למהדורת ווואלה !  NEWS בשבוע שעבר )  
חרף ההתנגדות בתוך הקואליציה לחוק איסור חקירת ראש ממשלה מכהן ,  יו"ר הקואליציה דוד ביטן  ( הליכוד )  אמר כי הוא נחוש להעלות את הצעת החוק להצבעה בוועדת השרים לחקיקה ביום ראשון הקרוב .  בשיחה עם וואלה !  NEWS אמר ביטן כי  " זה יעלה להצבעה .  מבחינתנו זה על סדר היום ".  
ביטן נשאל איך ינהג אם שרת המשפטים ויו"ר הוועדה איילת שקד תתנגד כפי שהתנגדה השבוע ,  והשיב כי  " יש לנו רוב בוועדה ,  אנחנו רוצים לשבת איתה אבל היא מציבה לנו תנאים .  אי אפשר להציב תנאים כל הזמן ".  בדבריו כיוון לכך ששקד רוצה לקדם במקביל חוק שיקצוב את כהונת ראש ממשלה לשתי קדנציות או שמונה שנים ,  התקופה הארוכה מבין השתיים .  ביטן תהה אם  " היא  ( שקד - י"א )  צריכה להוכיח שהיא כופה את זה עלינו ?  אנחנו מסכימים לדון אבל רק אחרי שנעביר את חוק איסור החקירות בקריאה טרומית ".  
אתמול איים ביטן  " לפרק את הקואליציה "  אם החוק לא יעבור ,  אך מאוחר יותר צינן את האיום בשיחה עם שר האוצר משה כחלון באולם המליאה .  עם זאת ,  מאוחר יותר הצהיר ביטן כי  " לא יהיה חופש הצבעה "  - בתגובה להודעתו של כחלון כי יאפשר לחברי סיעתו חופש הצבעה בנוגע לחוק ,  מה שמקטין עוד יותר את סיכוייו לעבור במליאה .  ההערכה בקואליציה היא כי גם אם החוק יעבור בקריאה טרומית ,  הוא לא יקודם מעבר לכך לקריאה ראשונה .  
אמש כינה היועץ המשפטי לממשלה אביחי מנדלבליט את הצעת החוק  " הצעה אבסורדית "  ואמר כי הוא מתנגד לה מכל וכל .  מנדלבליט נשא דברים בכנס של משרד המשפטים באוניברסיטת תל אביב ואמר כי  " יש בעיה של שוויון בפני החוק ,  אנחנו לא רוצים להיות מדינה כזאת .  זה דבר שהוא לא ראוי ואין לי ספק שהחוק ירד מסדר היום ושמקבלי ההחלטות לא ילכו למקום הזה ".  
גם באופוזיציה תקפו בחריפות את הצעת החוק .  יו"ר המחנה הציוני אבי גבאי מתח ביקורת על כך שלדבריו  " עוסקים בראש הממשלה ובחסינות שלו ,  באמצעות 'חוק הגבינה הצרפתית' .  בהורדת אחוז החסימה שיאפשר לשמר קואליציה עתידית .  בלהקים ועדות חקירה לעמותות .  עוסקים בפילוג והסתה ".  יו"ר יש עתיד ח"כ יאיר לפיד הוסיף כי  " שיאי הגועל וההשחתה נשברו כבר ביום הראשון "  של מושב החורף בכנסת .  לדבריו , " הדבר היחיד שמעניין אותם זה מהר מהר להעביר חוק שאי אפשר לחקור את ראש הממשלה .  ראש ממשלה בחקירות רוצה לאסור בחוק חקירות של ראש ממשלה ". 
הדיון על הצעת החוק בוועדת השרים לחקיקה נדחה בתחילת השבוע ,  לאחר שפרץ עימות בין השרה שקד לח"כ ביטן .  האחרון דרש להצביע על החוק ,  אך שקד סירבה לכך היות ומדובר בחוק יסוד שדורש דיונים מעמיקים יותר .  בסביבתה של שקד אמרו אמש כי מוקדם לומר האם תהיה הצבעה על החוק בתחילת השבוע .  במהלך ישיבת הסיעה של הבית היהודי ,  התנהל דיון סביב הצעת החוק ,  ובין היתר הציעו חלק מהח"כים הצעות שונות ,  אך לא גיבשו עמדה אחידה . 

" זה יעלה להצבעה ":  ביטן נחוש להעביר את החוק לאסור חקירת ראש ממשלה
אחרי הסערה ,  יו"ר הקואליציה אמר לוואלה !  NEWS כי בכוונתו להביא את החוק לוועדת השרים ,  חרף התנגדותה של שרת המשפטים שקד העומדת בראשותה . " זה נמצא על סדר היום .  אי אפשר להציב תנאים כל הזמן "
 
