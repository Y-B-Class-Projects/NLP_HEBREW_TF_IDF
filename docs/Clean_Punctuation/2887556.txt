בשל התנערות מסעיף  " סתימת הפיות ":  אקוניס מוותר על רשות השידור
בעקבות החלטתו של נתניהו לבטל את הסעיף שאוסר על עובדי הרשות להביע דעה ,  הודיע השר כי הוא מחזיר את סמכויותיו . " מאחל לך הצלחה בתור שר התקשורת ",  כתב אקוניס במכתב לראש הממשלה
השר אופיר אקוניס הודיע אתמול  ( שישי )  על החזרת סמכויותיו על רשות השידור לראש הממשלה בנימין נתניהו .  זאת בעקבות החלטתו אתמול בבוקר של נתניהו לבטל את הסעיף שהועבר בחוק רשות השידור ולפיו ייאסר על העובדים להביע דעה .
 ביום רביעי עבר החוק הנוגע להקמת תאגיד השידור הישראלי ובו סעיף אשר שייך למסמך נקדי מ-1972 ,  הקובע כי עיתונאים יימנעו מ"חד צדדיות ,  ממשפט קדום ,  מהבעת דעה אישית ,  מתן ציונים והדבקת תגים ,  מהעלמת עובדות שלא על פי ערכן החדשותי ".  בעקבות אישור הסעיף השנוי במחלוקת קמה מחאה של עיתונאים רבים נגד הסעיף שזכה לשם  " סעיף ההשתקה ".  
אתמול בצהריים הודיע נתניהו כי יפעל לביטול הסעיף ,  ולשכתו הודיעה כי הוא אינו מאמין שיש צורך לעגן תקנות אתיקה בחקיקה ראשית .  בעקבות הצעד ,  שהפך את החלטתו של השר אקוניס ,  החליט מי שנחשב לאחד ממקורביו הבולטים ואף שימש בעבר כדוברו ,  להתפטר במפתיע מתפקידו כממונה על רשות השידור ,  ולהמשיך ולהחזיק בתפקיד שר המדע .
 לקריאה נוספת:סעיף  " סתימת הפיות ":  נתניהו מתנער - אקוניס תוקףהכתבים המדיניים לנתניהו :  אסור לפגוע בחופש הביטוי  
" בשום שלב לא הייתה כוונת הסעיף להביע דעות בתכנית ",  כתב אקוניס במכתבו שפורסם לראשונה בחדשות 2 . " כל מטרתו הייתה לחדד את כללי האתיקה בשידורי חדשות ,  וגם זאת בתקופת הביניים בלבד ,  עד החלת כללי אתיקה חדשים שייקבעו על ידי המועצה הציבורית של תאגיד השידור הישראלי ".  
עוד כתב השר המתפטר כי  " אין ולא הייתה במטרות החוק כדי לסגור פיות - ההפך הוא הנכון .  מטרתו היא לפתוח פיות ולתת הזדמנות שווה לציבורים גדולים בציבוריות הישראלית שמרגישים שהם מודרים מן השיח התקשורתי ,  הזדמנות אמיתית להשתלב בו ". 
אקוניס סיים את מכתבו בנימה צינית וכתב כי  " עם סיום חקיקת החוק  (  ..  .)  ובחוסר הגיבוי המתבקש ,  אני מחזיר לך את הסמכויות והאחריות שהטלת עליי בענייני רשות השידור והרשות השנייה ,  ומאחל לך הצלחה בהמשך העיסוק בעניינים אלה בתפקידך כשר התקשורת ". 
 ( עדכון ראשון :  20:34 )  

בשל התנערות מסעיף  " סתימת הפיות ":  אקוניס מוותר על רשות השידור
בעקבות החלטתו של נתניהו לבטל את הסעיף שאוסר על עובדי הרשות להביע דעה ,  הודיע השר כי הוא מחזיר את סמכויותיו . " מאחל לך הצלחה בתור שר התקשורת ",  כתב אקוניס במכתב לראש הממשלה

