תוצאות אמת :  שוויון 35 מנדטים לליכוד וכחול לבן ,  יתרון לגוש הימין
מספירת הקולות ב-97% מהקלפיות עולה כי שתי המפלגות נמצאות בשוויון מנדטים ,  עם יתרון משמעותי לגוש הימין בכנסת הבאה .  מפלגת הימין החדש מתנדנדת על אחוז החסימה .  זהות וגשר - בחוץ .  עדכונים שוטפים
נתניהו מוביל משמעותית עם גוש ימין של 65 מנדטיםהליכוד וכחול לבן זכו ב-35 מנדטיםמכה למפלגות השמאל :  העבודה עם 6 מנדטים ;  מרצ עם 4לפי שעה :  הימין החדש ,  זהות וגשר לא עברו את אחוז החסימה 
הבחירות לכנסת ה-21 הסתיימו וגם הבוקר  ( רביעי )  ספירת הקולות בנמצאת בעיצומה .  לאחר שהסתיימו הספירות בקלפיות ,  תוצאות האמת הוזרמו לוועדת הבחירות האזורית - ולאחר מכן לוועדה המרכזית .  כאן תוכלו לצפות בתוצאות האמת ,  שימשיכו להגיע במהלך הלילה עד שתגובש תמונת המנדטים הסופית ,  שתורכב מנציגי המפלגות שיהיו נציגי הבוחרים בכנסת הבאה .  
לאחר שפורסמו תוצאות המדגמים ,  יצאו ראשי המפלגות הגדולות - ראש הממשלה בנימין נתניהו ויו"ר כחול לבן בני גנץ ,  בהצהרות ניצחון .  גנץ ,  שיצא אל פעיליו ראשון ,  הצהיר כי הוא המנצח בבחירות וקרא לנשיא המדינה להטיל עליו את מלאכת הרכבת הממשלה . " העם והחברה שלנו בחרה להתאחד ,  לחבר ,  ולברוח מהפילוג ".  
כמה שעות אחר כך ,  נתניהו שראה את תוצאות המדגמים יצא אחר כך למטה הבחירות והודה לפעילים . " נקים ממשלת ימין ,  אך אהיה ראש הממשלה של כולם ",  הצהיר .  
חישוב כמות המנדטים המגיעים לכל רשימה מתבצע בכמה שלבים ,  שבסופם נקבע כמה מושבים תקבל כל מפלגה בבית המחוקקים .  כשבוע לאחר פרסום התוצאות ,  יטיל הנשיא את תפקיד הקמת הממשלה על אחד מחברי הכנסת ,  לאחר התייעצות עם ראשי הסיעות ובחינת הסיכויים להרכבת ממשלה של כל אחד מהמועמדים המובילים .  
בתמונת המנדטים לפי יישובים ברחבי הארץ ,  נראה כי הליכוד בראשות נתניהו מוביל בירושלים עם 24% מהקולות ,  ואחריה המפלגות החרדיות - יהדות התורה עם 23% וש"ס עם 13% .  כחול לבן היא המפלגה הרביעית בגודלה בעיר הבירה ואחריה איחוד מפלגות הימין ,  הימין החדש ,  מרצ והעבודה .  בתל אביב קיבלה מפלגת כחול לבן את מספר הקולות הגדול ביותר בפער גדול ,  שמגיע ל-45% מהבוחרים .  הליכוד היא המפלגה השנייה בגודלה בתל אביב עם 19% מהקולות .  הבאות בתור - מרצ ,  שעקפה את העבודה עם 9% מהקולות ,  והעבודה בפער קטן מתחתיה .  גם בחיפה ניצחה כחול לבן עם כ-32% ,  והליכוד במקום השני עם 23% .  ישראל ביתנו נמצאת במקום השלישי ואחריה העבודה ,  חד"ש-תע"ל ,  כולנו ומרצ .
 בצל המתיחות הביטחונית של התקופה האחרונה ,  הליכוד ניצח גם בכמה מערי הדרום .  בשדרות קיבלה המפלגה 43% מהקולות בפער גדול מישראל ביתנו ואיחוד מפלגות הימין .  גם באשקלון קיבלה הליכוד את מספר הקולות הגבוה ביותר העומד על כ-42% ,  וכחול לבן נמצאת במקום השני אחריה עם 15% .  בבאר שבע גם כן מובילה הליכוד ואחריה כחול לבן ,  בפער גדול .  
לפי ניתוח הכנסת של ד"ר עופר קניג והמכון הישראלי לדמוקרטיה ,  בכנסת הבאה יהיו 49 חברי כנסת חדשים ,  מהם 11 מהליכוד ו-24 מכחול לבן .  לשם השוואה ,  כנסת הקודמת נכנסו 39 חברים חדשים .  מספר הנשים נותר יציב ,  29 חברות כנסת יכהנו מתוך כלל 120 החברים בבית המחוקקים - כמות זהה לתחילת הכנסת הקודמת .  עם זאת ,  לאחר שינויים שונים לאורך הקדנציה ,  הגיע מספר הנשים ל-35 בשיא .  הנתון ממקם את ישראל במקום ה-76 בעולם ,  לעומת 2015 ,  אז הייתה ישראל במקום ה-66 .  98 מחברי הכנסת הבאה נולדו בארץ ,  22 מחוץ לה .  בנוסף ,  הגושים בכנסת הנוכחית נותרו יציבים ,  וכך גם מספר המפלגות שעברו את אחוז החסימה .  
ראש הממשלה נשא נאם נציחון בסמוך לשעה 2:00 בלילה בפני פעילי הליכוד בתל אביב . " הלילה הזה הוא לילה של ניצחון אדיר ",  אמר נתניהו . " לפני 23 שנים זה היה הפעם הראשונה ששרה ואני עמדנו כאן והנה אנחנו חוזרים לעשות זאת בזכותכם .  שליחות גדולה מנחה אותנו .  אני פועל יום ולילה ,  בשמכם ,  למענכם ,  למען המדינה שלנו ,  למען העם שלנו ,  למען הארץ שלנו ". 
לאחר התודות ,  נתניהו הצהיר כי החל בשיחות להקמת קואליציה עם ראשי מפלגות הימין ,  אותן הגדיר  " השותפות הטבעיות ".   " כבר הלילה כמעט כולם כבר הצהירו בפומבי שהם ימליצו עלי להרכיב את הממשלה הבאה בפני נשיא המדינה שלנו ",  אמר . " אני מקווה לסיים את המלאכה במהרה במטרה להקים ממשלה לאומית יציבה .  אני רוצה להבהיר - זו תהיה ממשלת ימין אבל אני מתכוון להיות ראש הממשלה של כל אזרחי ישראל ".  לבסוף נתניהו ביקש להודות לרעייתו שרה ,  ולבניו יאיר ואבנר ,  שלדבריו  " ספגו סבל רב "  במהלך מערכת הבחירות  " רק בגלל שאתם משפחתי האוהבת ".  

תוצאות אמת :  שוויון 35 מנדטים לליכוד וכחול לבן ,  יתרון לגוש הימין
מספירת הקולות ב-97% מהקלפיות עולה כי שתי המפלגות נמצאות בשוויון מנדטים ,  עם יתרון משמעותי לגוש הימין בכנסת הבאה .  מפלגת הימין החדש מתנדנדת על אחוז החסימה .  זהות וגשר - בחוץ .  עדכונים שוטפים

