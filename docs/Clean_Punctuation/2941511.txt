בצל המתיחות ,  ביידן יפציר בנתניהו  " לרדת מהעץ "  ולהתפשר בנושא הסיוע
סגן נשיא ארה"ב ינחת היום בישראל ,  והדיווח על התכנית של אובמה להניע את תהליך השלום תגדיל את העניין בביקור .  הוא יתמקד בהסכם הסיוע הביטחוני שיוענק לישראל ,  אך ייתכן כי מטרתו האמיתית היא הכנת הקרקע להצטרפות למרוץ לנשיאות .  דיווח לאולפן וואלה !  NEWS
 ( שר הביטחון יעלון על הסיוע הביטחוני ,  לפני כשבועיים )  
סגן נשיא ארצות הברית ,  ג'ו ביידן ,  ינחת היום  ( שלישי )  בישראל ,  לביקור שיהיה ככל הנראה האחרון מסוגו של בכיר בממשל הנשיא ברק אובמה בארצנו .  עשרה חודשים לפני שאובמה יסיים את תפקידו ,  הביקור של ביידן עשוי להיות גם האחרון שלו עצמו בירושלים ,  לאחר קריירה פוליטית בת עשרות שנים שבמהלכה נחשב לאחד מידידיה הגדולים של ישראל במערכת הפוליטית האמריקנית .  זה היה אמור להיות ביקור חגיגי ונעים ,  אבל הוא נפתח ברגל שמאל ,  כאשר אמש הודיע הבית הלבן כי לשכת נתניהו לא טרחה להודיע על סירובו של ראש הממשלה להיפגש עם אובמה בעוד שבועיים .
 אמש פורסם כי נתניהו לא ישתתף השנה בוועידה השנתית של אירגון איפא"ק ,  אירוע שאותו הקפיד לפקוד מדי שנה בתקופת כהונתו הנוכחית .  בלשכתו הסבירו כי נתניהו החליט שלא להגיע משום שאינו רוצה להפוך לחלק ממערכת הבחירות הנוכחית בארצות הברית .  כשעה לאחר התדרוך בנושא ,  אמר דובר רשמי מטעם הבית הלבן כי אובמה הציע לנתניהו להיפגש בוושינגטון יממה לפני ועידת איפא"ק ,  וכי בבית הלבן גילו רק דרך התקשורת שנתניהו השיב בשלילה .  מדובר בהתנהלות חריגה מבחינה דיפלומטית ,  שמתווספת לשורת התקלות והמתיחויות הארוכה בין שני האישים לאורך השנים האחרונות .  
אם כל זה לא מספיק ,  הגיע הדיווח הבוקר בעיתון  " וול סטריט ג'ורנל "  על כך שממשל אובמה מעוניין להשקיע מאמץ אחד אחרון בקידום התהליך המדיני בין ישראל לפלסטינים .  הדיווח הזה ,  שאינו כולל פרטים רבים לגבי אופי היוזמה שהממשל מעוניין לקדם ,  אבל כן מזכיר פנייה אפשרית למועצת הביטחון של האו"ם ,  הופך את פגישת נתניהו-ביידן בהמשך היום למעניינת עוד יותר .
 לקריאה נוספת בוואלה !  NEWS:נתניהו תקף את בל"ד וחד"ש :  לתמוך בחיזבאללה ?  נפלתם על השכל ? חרף הדיווחים בגרמניה ,  מקורבי מרקל מבהירים : " קשר אמיץ בין מרקל לנתניהו"שגריר ישראל במצרים :  המדינות שומרות על קשריהן לטובת אתגרים משותפים 
ביידן מצדו כבר מורגל בביקורים המלווים במתיחות .  הפעם הראשונה שבה הגיע לישראל כסגן נשיא ,  במרץ 2010 ,  הפכה לאחת מנקודות השפל הקשות ביותר ביחסי שתי המדינות ,  כשתוך כדי ביקורו התפרסם מכרז להקמת 1,500 יחידות דיור מעבר לקו הירוק בירושלים .  הממשל האמריקני הגיב בזעם ,  ביידן איחר בכשעה וחצי לארוחת ערב עם ראש הממשלה נתניהו ורעייתו ,  וכמה ימים לאחר הביקור קיבל נתניהו שיחת טלפון זועמת מהילרי קלינטון ,  אז שרת החוץ ,  שכללה צעקות ואיומים ונמשכה 43 דקות .  הפעם בהחלט לא צפוי משבר בסדר גודל כזה ,  אבל נראה שביידן פשוט לא יכול להגיע לישראל בלי שתתעורר איזו שערורייה קטנה .  
סגן הנשיא יגיע לישראל כחלק מביקור בן חמישה ימים במזרח התיכון ,  הכולל עצירות גם באיחוד האמירויות ,  בירדן וברשות הפלסטינית .  באופן רשמי ,  הסוגיות שעומדות במרכז הביקור הן המאבק בארגון  " המדינה האסלאמית "   ( דאעש )  ,  קידום יוזמות כלכליות חיוביות באזור ,  ובהקשר הישראלי - הסכם הסיוע הביטחוני החדש .  
ואולם ,  כפי שדווח בוואלה !  NEWS לפני כשבועיים ,  ברקע הביקור נמצאת גם מערכת הבחירות לנשיאות ארצות הברית .  ביידן אמנם הודיע כי אין בכוונתו להתמודד ,  אבל במפלגה הדמוקרטית שומרים אותו על אש קטנה ,  כחלופה למקרה שהחקירה נגד קלינטון בנושא שרת האימייל שלה תוביל להסתבכות .  
זו הסיבה שבגללה ביידן הפציע בשבוע שעבר בטקס האוסקר ונשא נאום על המאבק באלימות נגד נשים ,  וזו גם הסיבה שבגללה הוא צפוי לבקר בחודשים הקרובים במדינות חשובות נוספות ברחבי העולם .  הביקור בישראל ,  שאליו תצטרף משפחתו ,  מהווה חלק מהמאמץ לשמור את סגן הנשיא במוקד תשומת הלב התקשורתית ,  ולחזק את  " אלבום הקמפיין "  הפוטנציאלי שלו בתמונות  " נשיאותיות ",  כמו למשל פגישה לבבית עם חברו הוותיק ,  ראש הממשלה בנימין נתניהו .  ביידן הרי אמר פעם על נתניהו : " אני לא מסכים עם אף מילה ארורה שביבי אומר ,  אבל בכל זאת אוהב אותו ".  
מצד שני ,  אם הוא כבר כאן ,  ביידן לא צפוי להסתפק במילות אהבה .  הוא יפציר בנתניהו  " לרדת מהעץ "  ולהשלים את הדיונים על חבילת הסיוע הביטחוני החדשה .  הממשל האמריקני מעוניין מאוד לסיים את המגעים בנושא ,  כדי שלקלינטון  או לכל אדם אחר שיהיה המועמד הדמוקרטי לנשיאות  יהיה טיעון טוב להדיפת האשמות מצד הרפובליקנים על הפקרת ישראל . " אנחנו הפקרנו את ישראל ?  ",  תוכל קלינטון לשאול ,  או שמא יהיה זה בכלל ביידן שישאל ,  והתשובה מיד תגיע   " הנשיא אובמה חתם עם ישראל על חבילת הסיוע הביטחוני הגדולה ביותר בתולדות מערכת היחסים הישראלית-אמריקנית !  ".  
הבעיה של הממשל האמריקני ושל הדמוקרטים היא שבינתיים נתניהו לא ממהר לשתף פעולה ,  כי ההסכם שהממשל מציע אמנם כולל הטבות רבות לישראל ,  אבל יש בו גם מגבלה אחת משמעותית :  אחרי שארצות הברית תגדיל את חבילת הסיוע ,  ישראל לא תוכל לבקש הטבות נוספות מהקונגרס .  
ישראל התרגלה לאורך השנים לקבל תקציבים ביטחוניים מארצות הברית בשני מסלולים מקבילים  אחד דרך הבית הלבן ,  ואחד דרך המחוקקים בגבעת הקפיטול .  ממשל אובמה מציע כעת לשנות את השיטה ,  ולתת לישראל חבילה נדיבה במיוחד ,  תמורת הגבלת היכולת הישראלית לקבל  " בונוסים "  מהקונגרס .  זהו אחד הסעיפים המרכזיים שנמצאים במחלוקת בין הצדדים .  
נתניהו רמז בחודש שעבר שאם המגעים לא יושלמו עד תום כהונתו של הנשיא אובמה ,  אזי לישראל לא תהיה בעיה להשלימם מול הנשיא או הנשיאה הבאים ,  אחרי ינואר 2017 .  היו מי שפירשו את דבריו כאיתות לוושינגטון שאם הממשל לא יתגמש לכיוונו עוד יותר ויפצה את ישראל על סגירת מסלול הקונגרס ,  הוא ימתין ,  בתקווה שהרפובליקנים ינצחו בבחירות .  
ביידן יפציר בנתניהו לקחת את כל זה בחשבון ולפעול בהתאם להיגיון ,  כלומר ,  לקחת עכשיו את מה שמציעים לו בממשל אובמה ולא להמר על הנשיא או הנשיאה הבאים .  בנוסף ,  הוא צפוי לדון עם נתניהו גם בנושא הפלסטיני .  בממשל אובמה כבר מזמן הרימו ידיים מהאפשרות להגיע להסכם שלום בין הצדדים ,  אבל ביידן בכל זאת ישאל את נתניהו אם יש משהו שישראל יכולה לעשות כדי לשפר את המצב מול הפלסטינים ,  לחזק את אבו מאזן ההולך ונחלש ולאפשר התקדמות עתידית .  נתניהו ירצה להתמקד במחוות כלכליות שונות כלפי הפלסטינים ,  שלא בטוח שיספקו את אבו מאזן ,  אשר גם אותו צפוי ביידן לפגוש במהלך ביקורו באזורנו .  

בצל המתיחות ,  ביידן יפציר בנתניהו  " לרדת מהעץ "  ולהתפשר בנושא הסיוע
סגן נשיא ארה"ב ינחת היום בישראל ,  והדיווח על התכנית של אובמה להניע את תהליך השלום תגדיל את העניין בביקור .  הוא יתמקד בהסכם הסיוע הביטחוני שיוענק לישראל ,  אך ייתכן כי מטרתו האמיתית היא הכנת הקרקע להצטרפות למרוץ לנשיאות .  דיווח לאולפן וואלה !  NEWS

