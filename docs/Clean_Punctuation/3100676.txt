ארדואן :  ישראל הייתה מעורבת במשאל העם לעצמאות כורדיסטן
נשיא טורקיה האשים כי המוסד פועל עם הממשלה הבדלנית בצפון עיראק ,  שניצחה במשאל על הקמת מדינה עצמאית : " אתם יודעים מה אתם עושים ?  רק ישראל תומכת בכם ".  נתניהו הכחיש את הדברים  "  לא הייתה לנו יד בדבר "
 נשיא טורקיה רג'פ טייפ ארדואן אמר אתמול  ( שבת )  כי סוכנויות המודיעין של ישראל היו מעורבות במשאל העם על עצמאות בכורדיסטן ,  וכי ההוכחה לכך היא דגלי ישראל שהתנופפו בחגיגות לאחר ניצחון תומכי העצמאות ,  שזכו לרוב של 92% מקולות המצביעים .
 בנאום שנשא ארדואן בעיר ארזורום במזרח טורקיה ,  הוא אמר כי אנקרה התאכזבה ממראה הדגלים הישראליים בחגיגות . " זה מראה דבר אחד :  שלממשל בצפון עיראק יש היסטוריה עם המוסד ,  שהם הולכים יחדיו ". 
ארדואן תקף את התמיכה שהביע ראש הממשלה בנימין נתניהו בכורדים ,  ואמר בפנייה לתומכי העצמאות : " אתם מודעים למה שאתם עושים ?  רק ישראל תומכת בכם ".  נתניהו אמר כי ישראל  " תומכת במאמצים הלגיטימיים של העם הכורדי להשיג מדינה משלו ". 
ראש ההמשלה נתניהו הגיב בפתח ישיבת הממשלה על דברי ארדואן ואמר כי  " אני מבין למה אלה שתומכים בחמאס רואים את המוסד בכל מקום שלא נוח להם .  לישראל לא הייתה כל יד במשאל העם הכורדי מלבד התמיכה בשאיפותיו ".  
לקריאה נוספת:ארדואן :  כל האופציות נגד הכורדים בעיראק פתוחות ,  ישראל לא תעזור"על העולם להכיר בכך ":  92% הצביעו בעד עצמאות הכורדים מעיראקהכורדים בעיראק הודפים את האיומים : " נשלם כל מחיר עבור עצמאות "  
ארדואן הזהיר כי הממשל הכורדי בעיראק  " ישלם את המחיר "  על משאל העם ,  וטען : " הם לא יוצרים מדינה עצמאית ,  הם פותחים פצע באזור כדי לסובב בו את הסכין ". 
אנקרה התנגדה בחריפות למשאל העם ואיימה להטיל סנקציות על החבל הבדלני ,  מחשש להתקוממות בקרב הכורדים בשטחה .  גם באיראן ובעיראק דחו את תוצאות המשאל והביעו דאגה מעצם קיומו ,  והצבאות של שתי המדינות פתחו אתמול בתרגיל משותף סמוך לגבולותיהן .
 ממשלת עיראק הורתה שלשום על עצירת הטיסות הבינלאומיות לנמלי התעופה באירביל ובסולאימניה שבחבל כורדיסטן .  חברות תעופה במדינה הודיעו שיעמדו באיסור .  אירביל היא בירת כורדיסטן וסולאימניה היא העיר השנייה בגודלה בתחום החבל .
  ( עדכון ראשון :  23:52 )  

ארדואן :  ישראל הייתה מעורבת במשאל העם לעצמאות כורדיסטן
נשיא טורקיה האשים כי המוסד פועל עם הממשלה הבדלנית בצפון עיראק ,  שניצחה במשאל על הקמת מדינה עצמאית : " אתם יודעים מה אתם עושים ?  רק ישראל תומכת בכם ".  נתניהו הכחיש את הדברים  "  לא הייתה לנו יד בדבר "
 
