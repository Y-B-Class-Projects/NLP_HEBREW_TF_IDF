אוסלו כבר בתוכנו
אם ההנחיה לבדוק את האפשרות לבטל את הסכם אוסלו ,  כתגובה על החלטת האו"ם הקוראת להקמתה של מדינה פלשתינית ,  אכן ניתנה - לא יהיה זה ניחוש פרוע אם המועצה לביטחון תענה את התשובה הבאה :  לאחר שבדקנו ובחנו את העניין מכל צדדיו ,  ולאחר שדנו בכך עמוקות עם משרדי החוץ ,  הביטחון והמשפטים ,  הגענו למסקנה כי הסכם העקרונות המקורי מתאריך 13.9.93 בוטל ,  למעשה ,  על ידי ראש הממשלה בנימין נתניהו כבר בראשית כהונתו הראשונה .  
ב-1993 ,  בהיותו ראש האופוזיציה ,  התחייב נתניהו לבטל את ההסכם אם וכאשר יהפוך לראש ממשלה ;  שבועיים לפני בחירות 1996 שינה את עמדתו הפומבית ואמר כי ימלא את ההתחייבות הבינלאומית של מדינת ישראל בדרכו ;  כשנבחר לראשות הממשלה הוא המציא את הסיסמה המפורסמת  " ייתנו - יקבלו ".  
הפלשתינים לא נתנו ,  לפחות לפי פרשנותו של ראש הממשלה ,  והוא לא נתן .  ב-4 במאי 1999 היתה מחויבות הדדית להגיע להסכם קבע ,  אבל השמש זרחה והציפורים צייצו כרגיל באותו הבוקר ,  ומאז ועד היום לא קרה כלום .
 הסכם אוסלו הקים את הרשות הפלשתינית ,  ובעקבותיה את ועידת התורמות ואת המוסדות הפלשתיניים .  כמו כן ,  ניתן לפלשתינים שלטון עצמי חלקי על 40 אחוזים מהגדה המערבית ,  ונוצר שיתוף פעולה ביטחוני הדוק בין שני הצדדים .  גם הועברו 39 סמכויות אזרחיות מהממשל הצבאי הישראלי אל הפלשתינים .
 אף אחד אינו סבור ,  אפילו לרגע אחד ,  שראש הממשלה מעוניין לוותר על כל אלה ולהחזיר לידי ישראל את השליטה הישירה בבריאות ,  בביוב ,  בדיור ובתשתיות התחבורה ברשות הפלשתינית .  אנחנו גם משוכנעים שאין לו שום עניין לגבות מיסים על השירותים לפלשתינים ולהחזיר את קציני המטה למיסוי ,  לחקלאות ולבריאות .  התוצאות ההן של הסכם אוסלו היו אחת הדיאטות החשובות ביותר שעשתה ישראל בשנות ה-90 .
 מן הראוי להגיב ב"אין תגובה ",  או אפילו בהכחשה ,  אם אפשר ,  על שאלת בדיקת נושא  " ביטול הסכם אוסלו ".  אחרי ככלות הכל ,  מי שבוחנים זאת באמת הם הפלשתינים .  מן הראוי לשים לב לדבריו של ד"ר סאיב עריקאת בטורקיה במפגש עם השגרירים הפלשתינים ,  כאשר העלה שוב את הרעיון להחזיר לנו את המפתחות ולא להיות מואשמים בשיתוף פעולה ביטחוני ואחר איתנו . 
" ביטול אוסלו "  הוא האיום הפלשתיני המעשי ביותר עלינו ,  וברגע שנחשוף את העובדה שאנו בעצמנו דנים בכך ברצינות ,  עלולים הפלשתינים לעלות על העגלה .  רק זה חסר לנו עכשיו .
 
אוסלו כבר בתוכנו
nan
