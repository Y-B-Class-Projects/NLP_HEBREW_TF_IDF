אורי אליצור הובא למנוחות : " היית מפריח השממה של ישראל "
 איש הימין והעיתונאי אורי אליצור נטמן ביישוב עופרה ,  אשר היה בין מקימיו ,  ולמקום הגיעו בכירים בציונות הדתית ,  עיתונאים ,  אנשי ההתיישבות ביהודה ושומרון ופעילים פוליטיים רבים
כאלף איש הגיעו היום  ( חמישי )  להלווייתו של איש הציונות הדתית ,  עורך  " מקור ראשון ",  אורי אליצור שהלך היום לעולמו לאחר מאבק במחלת הסרטן .  אליצור נטמן ביישוב עופרה ,  אשר היה בין מקימיו ,  ולמקום הגיעו ראש הממשלה בנימין נתניהו ,  בכירים בציונות הדתית ,  עיתונאים ,  אנשי ההתיישבות ביהודה ושומרון ופעילים פוליטיים רבים .  
עיתונאים סופדים : " אליצור ייצג את כל מה שטוב בתקשורת "
 בין הסופדים לאליצור היה גם יו"ר מפלגת  " הבית היהודי "  נפתלי בנט ,  שהיה ממקורביו . " אורי ,  היית מפריח השממה של ישראל .  הפרחת את השממה הפיזית של ארץ ישראל ,  והפרחת את השממה התרבותית של מדינת ישראל  ..  .  והשממה פרחה ,  אורי .  הפרחים שגידלת נמצאים היום פה ,  בעופרה ,  ונמצאים בכל מקום ומקום בכל רחבי ארץ ישראל .  הפרחים שלך הם דור של כותבים ,  עיתונאים ,  ושדרים שלמדו לא לפחד לומר את האמת ,  כמוך .  הפרחים שלך הם הקוראים ששתו כמו מים את דבריך הנוקבים מדי שבת ופרחו .  כולנו פרחים שלך ".  
" לימדת את הפרחים שלך להיות לוחמי הצדק ומפריחי השממה בכל מקום .  בדיון האינסופי בין האם להיות מגזריים או כלל ישראליים ,  אתה ענית בחייך :  היית גם וגם .  כתבת במקור ראשון ובידיעות אחרונות ,  כתבת בעיתון חדשות ובעיתון נקודה .  היית מזכ"ל אמנה ,  וגם ראש לשכת ראש הממשלה .  הדלקת משואה בעופרה ,  וקיבלת פרס סוקולוב לעיתונות בתל אביב .  לעולם לא התביישת במי שאתה ובמה שאתה .  בשקט שלך ,  בצניעות שלך ,  המשכת הלאה ,  נלחמת על הצדק והתעלמת מהרעשים מסביב .  כמה צניעות לימדת את הפרחים שלך ".  

אורי אליצור הובא למנוחות : " היית מפריח השממה של ישראל "
 איש הימין והעיתונאי אורי אליצור נטמן ביישוב עופרה ,  אשר היה בין מקימיו ,  ולמקום הגיעו בכירים בציונות הדתית ,  עיתונאים ,  אנשי ההתיישבות ביהודה ושומרון ופעילים פוליטיים רבים

