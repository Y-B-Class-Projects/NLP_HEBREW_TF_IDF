נתניהו : " קציר המלח הוא הפתרון להצפת המלונות "
 ראש הממשלה אישר את המלצתם של השרים ארדן ומיסז'ניקוב ,  והקצה למשרד האוצר 3 שבועות לגבש תוכנית למימון הפתרון .  שר האוצר שטייניץ הבהיר כי על המפעלים לשאת במלוא העלויות או ברובן
ראש הממשלה ,  בנימין נתניהו ,  הכריז היום  ( שני )  כי הפתרון למניעת הצפת בתי המלון בים המלח הינו קציר המלח  שעלותו היא כ-7 מיליארד שקלים . 
" היום באנו כדי להציל את ים המלח ",  אמר נתניהו בסיור . " ממשלות העבר דיברו בנושא ,  והממשלה הזאת עושה .  קיבלתי המלצה לפעולה מהשרים גלעד ארדן וסטס מיסז'ניקוב ,  שהתייעצו עם שר הפנים ושר האוצר .  ברור שהפתרון המועדף הינו קציר מלא של המלח ".  
נתניהו ציין כי הטיל על ראש אגף התקציבים באוצר ועל החשבת הכללית להגיש בתוך שלושה שבועות המלצה לדרך מימון הפתרון . " אם אפשר בהסכמת המפעלים ואם לא ",  הסביר , " נבחן את כל האופציות האחרות העומדות לפנינו ,  לרבות המשפטיות .  אני מקווה שתוך חודש ,  הפתרון לו מחכים כל כך הרבה שנים יהיה מאחורינו .  יש לדאוג שהמקום הקסום הזה יקסים את הבאים לכאן לעוד דורות רבים ". 
משרד האוצר התנגד תחילה לקציר המלח ,  ותמך הריסת בתי המלון ובנייתם מחדש במפלס גבוה יותר ,  מטעמי חיסכון בתקציב .  שר התיירות ,  סטס מיסז'ניקוב והשר להגנת הסביבה ,  גלעד ארדן ,  תמכו בקציר ,  ונתניהו התערב בהחלטה עקב המחלוקת .  במהלך הסיור ,  אמר שר האוצר ,  יובל שטייניץ ,  כי על המפעלים לשלם את רוב הסכום של פעולת הקציר ,  אם ברצונם להמשיך ולפעול . " אם כתוצאה מפעילות המפעלים ישנה סכנה סביביתית ,  הרי שעליהם לקחת אחריות ",  אמר שטייניץ .
 נתניהו התייחס בסיור גם לפיתוחו של הנגב ,  ואמר כי הממשלה מקדמת את סלילתה של מסילת רכבת מתל אביב דרך אשדוד ,  באר שבע והערבה ,  שתגיע גם למפעלי ים המלח . " נקים לפחות עיר אחת בערבה ואני מעריך שיהיו אפילו שתיים ,  אמר נתניהו . " כשנחזור לכאן עוד 20 שנה המקום הזה ייראה אחרת לגמרי ". 
לפניות לכתב:pinhas_wolf@walla.com
עוד על הניסיונות לשיקום ים המלח:גלעד ארדן : " על מפעלי ים המלח לממן את שיקומו"מאות פעילים דרשו :  להחיות את ים המוותאושר :  מיליונים לקידום ים המלח בתחרות פלאי תבל

נתניהו : " קציר המלח הוא הפתרון להצפת המלונות "
 ראש הממשלה אישר את המלצתם של השרים ארדן ומיסז'ניקוב ,  והקצה למשרד האוצר 3 שבועות לגבש תוכנית למימון הפתרון .  שר האוצר שטייניץ הבהיר כי על המפעלים לשאת במלוא העלויות או ברובן

