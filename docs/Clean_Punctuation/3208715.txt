בצל התנגדות החרדים :  צומת הדרכים של נתניהו בחוק הגיוס
הצעת החוק ,  שנועדה להעניק פטור מצה"ל לאלפי בני ישיבות ,  תובא לדיון בוועדה המיוחדת בכנסת לקראת אישור סופי במליאה .  ראש הממשלה עשוי להיעזר בתמיכת  " יש עתיד "  ו"ישראל ביתנו "  מהאופוזיציה ,  או לפזר את הכנסת - ולהסתכן ב"כאב ראש "  ביום שאחרי הבחירות
למרות התנגדות סיעת  " אגודת ישראל ",  הוועדה המיוחדת בכנסת שדנה בחוק הגיוס צפויה להתכנס ביום שלישי הקרוב כדי להכין את הצעת החוק לאישור סופי במליאה .  יו"ר הקואליציה ח"כ דודי אמסלם צפוי לקיים דיון שיימשך שבע שעות ,  ובמפלגות החרדיות אמרו כי מדובר בדיון ש"לא תואם איתנו ". 
הדיון יתקיים לאחר תקופה ארוכה שבה הקואליציה לא קיימה דיונים על הצעת החוק ,  שנועדה להעניק פטור מצה"ל לאלפי חרדים ש"תורתם אמונתם ",  בשל התנגדות חלק מהסיעות החרדיות .  ההערכה בקואליציה היא כי הכנסת תפוזר זמן קצר לאחר פקיעת החוק הנוכחי ,  ב-15 בינואר ,  המועד החדש שבג"ץ קבע בהחלטתו האחרונה .  שני תרחישים עומדים בפני ראש הממשלה בנימין נתניהו .  
עוד בוואלה !  NEWS:צה"ל פוצץ מנהרה בגבול : " תהליך שיטתי שיימשך לאורך תקופה"גורמים אמריקניים :  הנסיגה מסוריה תכלול הפסקת תקיפות אוויריותרצח התיירות בהרי האטלס :  המעורבים צולמו נשבעים אמונים לדאעש 
הראשון - לאשר את החוק שגיבש משרד הביטחון ללא שינויים בתמיכת  " יש עתיד "  ו"ישראל ביתנו ".  במקרה כזה ,  החרדים יתנגדו והח"כים הערבים ייעדרו מההצבעה .  המכשול בתרחיש כזה הוא דרישתו של ח"כ יאיר לפיד לקבל התחייבות מראש הממשלה כי החוק החדש הוא לא  " קומבינה ",  כלשונו ,  בסעיף הסנקציות הכלכליות נגד ישיבות שלא יעמדו ביעדי הגיוס .
 תרחיש נוסף הוא לא לקדם את החוק כלל ולפזר את הכנסת לקראת בחירות ,  מיד לאחר פקיעת החוק הקיים לאחר ה-15 בינואר .  תרחיש כזה ישאיר את החרדים ללא פטור מצה"ל אך לאור פירוק הממשלה ,  הסטטוס בעניינם יוקפא ,  הם לא יהיו מחויבים בגיוס ותקציבי הישיבות יינתנו גם בתקופה זו .  המכשול העיקרי יהיה במשא ומתן הקואליציוני הבא ,  אז החרדים עלולים לבוא עם דרישות גבוהות כמו חוק יסוד לימוד התורה שדרשו לקדם בכנסת האחרונה ,  זאת לאור כך שאין חוק מוסדר .  
חוק הגיוס הוא אחד מהמכשולים המשמעותיים של הקואליציה הנוכחית .  בג"ץ קבע כי החוק הנוכחי שאושר בתחילת הקדנציה אינו  " שוויוני "  ואפשר לכנסת לחוקק חוק חדש תוך שנה .  מאז ,  המדינה ביקשה כמה פעמים הארכה לתקופה זו ,  ובפעם האחרונה בג"ץ אישר הארכה נוספת עד אמצע חודש ינואר .  בתוך הסיעות החרדיות ישנם חילוקי דעות על נוסח החוק שגיבש משרד הביטחון .  בעוד  " דגל התורה "  וש"ס מעוניינות בקידומו , " אגודת ישראל "  דרשה מנתניהו שלא לקדמו .
 חוק הגיוס ,  שאושר בקריאה ראשונה במושב הקודם של הכנסת ,  הוא נוסח שגיבש משרד הביטחון וקובע מכסות גיוס ,  לפיהם 3,348 חרדים יגויסו לצה"ל בשנה הראשונה ,  ועוד 648 יתגייסו לשירות הלאומי .  בהמשך יעלה בהדרגה המספר מ-3,617 בשנה השנייה ועד 5,737 בשנת 2027 .
 עוד קובע החוק כי גם בשנתיים הראשונות לא יוטלו כל סנקציות אם המכסות לא ימולאו .  מהשנה השלישית ,  ישיבות שלא יעמדו במכסות הגיוס ייענשו בשלילת חלק מהתקציב .  אם במשך שלוש שנים רצופות ירדו אחוזי גיוס החרדים ב-85% מהיעד ,  יפקע החוק - ויחול חוק שירות חובה .  הנוסח שמעורר את התנגדות חלק מהחרדים ,  קובע גם כי צעיר יוגדר חרדי אם למד במסגרת חרדית עד גיל 15 ,  גם אם יצא בשאלה לאחר לימודיו .  

בצל התנגדות החרדים :  צומת הדרכים של נתניהו בחוק הגיוס
הצעת החוק ,  שנועדה להעניק פטור מצה"ל לאלפי בני ישיבות ,  תובא לדיון בוועדה המיוחדת בכנסת לקראת אישור סופי במליאה .  ראש הממשלה עשוי להיעזר בתמיכת  " יש עתיד "  ו"ישראל ביתנו "  מהאופוזיציה ,  או לפזר את הכנסת - ולהסתכן ב"כאב ראש "  ביום שאחרי הבחירות

