כבל לארדן :  לחקור הורדת התחקיר על שרה נתניהו
מדובר בקדימון לראיון עם חגי בן ארצי ,  אחיה של נתניהו ,  שפורסם היום בידיעות אחרונות .  כבל מבקש מארדן לפתוח בחקירה שתבחן מדוע הופסק שידור הפרומו ולהדיח את האחראים
ח"כ איתן כבל דורש משר התקשורת גלעד ארדן לפתוח בחקירת הורדת התשדיר שעסק במעל גלי האתר ברשת ב' .  מדובר בקדימון לראיון עם חגי בן ארצי ,  אחיה של שרה נתניהו ,  שפורסם היום  ( ו' )  בידיעות אחרונות .  כבל מבקש מארדן לפתוח בחקירה שתבחן מדוע הופסק שידור הפרומו ולהדיח את האחראים .  
לדברי כבל : " הסיפור הזה מעלה ריח רע מאוד של התערבות בוטה של לשכת רה"מ בתכנים המשודרים בקול ישראל .  הגיע זמן לשים סוף לסיפור הזה ולקבוע האם מי שמנהל את השידור הציבורי אלה ראש הממשלה ורעייתו או הציבור .  הורדת הפרומו הזה היא ירידה במדרון חלקלק אל עבר מאפיינים של משטרים בהם חופש הביטוי הוא אפילו לא המלצה ".  
בנוסף מתכוון כבל לפנות אל מבקר המדינה והיועץ המשפטי לממשלה על מנת שיבחנו חשד להתערבות לשכת רה"מ בתכנים המשודרים בערוץ הראשון ובקול ישראל . " השידור הציבורי הפך בארבע השנים האחרונות למהדורה משודרת של פראבדה .  הציבור ממשיך לממן את ערוץ טלוויזיה ותחנות רדיו שאמורות לשרת אותו אך למעשה משרתות אינטרסים של משפחה אחת בלבד .  זו הונאה ציבורית לכל דבר ועניין והגיעה העת לגדוע את השערורייה הזאת בטרם נגיע לנקודת האל-חזור ".  
כבל ייפגש ביום שני עם מבקר המדינה על מנת לדון בנושא ולקדם את התערבותו המיידית בנעשה ברשות השידור .  ממשרד התקשורת טרם נמסרה תגובה .  

כבל לארדן :  לחקור הורדת התחקיר על שרה נתניהו
מדובר בקדימון לראיון עם חגי בן ארצי ,  אחיה של נתניהו ,  שפורסם היום בידיעות אחרונות .  כבל מבקש מארדן לפתוח בחקירה שתבחן מדוע הופסק שידור הפרומו ולהדיח את האחראים

