מחאת הדיור :  ההפגנות נמשכות ,  נתניהו יציע פתרונות
ראש הממשלה בנימין נתניהו צפוי להודיע על תוכניתו לפתרון מצוקת הדיור .  פעילי המאבק יצפו בהודעתו מתל אביב ובמקביל יפגינו מול משרדו בירושלים
 ( צילום :  גדעון צנטנר ,  קובי אליהו ואלברטו דנקברג ,  עריכת וידאו :  טל רזניק ) 
אחרי יום סוער נוסף של הפגנות במסגרת מחאת הדיור ,  צפויים ראש הממשלה בנימין נתניהו ,  שר האוצר יובל שטייניץ ושר השיכון אריאל אטיאס להיפגש בבוקר  ( שלישי )  ולדון במצוקת הדיור .  השלושה צפויים לגבש את הנוסח הסופי של התוכנית אותה יציג נתניהו בשעה 11:00 במסיבת עיתונאים בירושלים .  במקביל יקיימו פעילים הפגנה מול משרד ראש הממשלה בהשתתפות מפגינים מירושלים תל אביב ובאר שבע יחד עם ארגונים סביבתיים וחברתיים .  כמו כן ,  צפויים להתכנס פעילים רבים בשדרות רוטשילד על מנת לצפות במסיבת העיתונאים של נתניהו .
 עוד על מחאת הדיור :
 מחאת הדיור :  פעילים צעדו לבית ראש הממשלהמחאת הדיור :  פעילים חסמו כבישים בכל רחבי הארץמחאת הדיור :  עימותים מחוץ לכנסת ,  חמישה נעצרו
פעילים קיימו אמש שורה של הפגנות ברחבי הארץ .  בבאר שבע קיימו עשרות פעילים הפגנה מול משרדי הממשלה בעיר ,  בקריית שמונה חסמו הפעילים את רחוב תל חי בעיר ,  בתל אביב יצאו הפעילים לצעדה שמטרתה משרד הביטחון בעיר ובירושלים צועדים הפעילים לכיוון מעונו של ראש הממשלה .  לכולם צעקה אחת :  הורידו את מחירי הדיור .
 כ-500 פעילים צעדו מהמאהל ברחוב רוטשילד לכיוון הקרייה בתל אביב .  במקביל ,  הגיעו עשרות פעילים לגינת לוינסקי שבדרום העיר ,  כדי להקים בה מחדש את האוהלים שפונו לפנות בוקר על ידי פקחי  " הסיירת הירוקה "  של העירייה .  הפקחים נמצאים כעת שוב במקום ,  והודיעו לפעילים כי העירייה מתירה לקיים הפגנות רק בשדרות רוטשילד ובשכונת התקווה .  שולה קשת ,  ממארגני המאהל ,  אמרה כי מאות בני אדם הביעו תמיכה בהקמת המאהל מחדש ,  מאז שפורסם בתקשורת כי העירייה פינתה אותו . " המאהל יוקם שנית - ולא יפונה עוד ",  הצהירה .
 גם בצהריים חסמו ,  באישור המשטרה ,  פעילי מחאת האוהלים כבישים למשך כ-20 דקות בכל רחבי הארץ ,  החל מהשעה 14:00 .  בין היתר ,  חסמו המפגינים את צומת קפלן-אבן גבירול בתל אביב ,  כיכר פריז בירושלים ,  ציר מוריה בחיפה ,  צומת גולני בצפון ,  הצמתים מסמיה וקסטינה בדרום ,  כביש הכניסה הצפוני לבאר שבע ,  אזור הרחובות הרצל ורוטשילד בראשון לציון ,  צומת גן הוורדים בנס ציונה ,  הצומת הראשית בנהריה ,  וצומת הכפר הירוק ברמת השרון .  בירושלים עוכבו לחקירה שמונה מפגינים .  מוקדם יותר אתמול הודיע נתניהו כי ביטל את ביקורו בפולין שתוכנן ליום רביעי .  זאת ,  כדי שיוכל להשתתף בהצבעה על חוק ועדות הדיור הלאומיות בכנסת ,  שנדחתה לאותו היום .
 
מחאת הדיור :  ההפגנות נמשכות ,  נתניהו יציע פתרונות
ראש הממשלה בנימין נתניהו צפוי להודיע על תוכניתו לפתרון מצוקת הדיור .  פעילי המאבק יצפו בהודעתו מתל אביב ובמקביל יפגינו מול משרדו בירושלים

