נתניהו : " אין הפסקת אש בלי שתתאפשר השלמת נטרול המנהרות "
 ראש הממשלה התייחס לתנאים שיידרשו לסיום הפעולה הקרקעית בעזה ,  וציין כי  " הפעולות בשטח נמשכות במלוא עוזן ".  על השרים שהתנגדו למהלכי הקבינט : " העם מצפה מאיתנו להתלכד "
 ראש הממשלה בנימין נתניהו אמר היום  ( חמישי )  כי  " עד כה נטרלנו עשרות מנהרות טרור ,  ואנו נחושים להשלים משימה זו - עם או בלי הפסקת אש ".  בפתח ישיבת הממשלה שנערכה בקריה בתל אביב הסביר ראש הממשלה : " לכן ,  לא אסכים להסדר שימנע את השלמת נטרול המנהרות ".  לדברי נתניהו , " אין ערובה ל-100% ,  כפי שגם 'כיפת ברזל' לא נותנת מענה מוחלט ,  אך בשטח רצועת עזה נמשכות פעולות מרשימה במלוא עוזן .  חיילי צה"ל משלימים בשעה זו את נטרול המנהרות ברצועת עזה ".  
נתניהו התייחס בדבריו לאמירותיהם של שרים בממשלה שהתנגדו להחלטות הקבינט ,  ואמר : " אחדות ההנהגה חשובה לעם ישראל .  עדיין יש מיעוט בציבור שדווקא ברגעים אלה בוחר להקצין את דעותיו .  הישמרו בדבריכם ,  היזהרו במעשיכם .  שרי הממשלה הם אלה שצריכים לתת דוגמה אישית לציבור כולו .  בעת הזו ,  העם מצפה מכולנו להתלכד מאחורי המטרה .  ככל שאנו מאוחדים יותר ,  אנו חזקים יותר ". 
מבצע  " צוק איתן "  - כותרות אחרונותכתב וואלה !  חדשות במסע לארץ המנהרות של  " עזה תחתית"ערביי ישראל תורמים לעזה : " אין מצרכים בסיסיים"היום ה-24 :  עדכונים שוטפים ,  דקה אחר דקה 
ראש הממשלה שיבח את פעילות צה"ל ואמר : " צה"ל הוא צבא מוסרי מאין כמוהו ,  ונלחם באויב אכזר מאין כמוהו .  הוא מנסה להימנע מפגיעה באזרחים ואנו חושבים על החיילים .  אני רוצה לשלוח בשם הממשלה ועם ישראל איחולי החלמה מלאה לפצועים ".  
שר הביטחון משה יעלון אמר בפתח הישיבה כי  " גם בשעות אלו ממשיך צה"ל לפעול בתוך רצועת עזה ולטפל במנהרות הטרור ,  שאת הטיפול בהן אנו משלימים ".  יעלון הוסיף כי הנזק לחמאס  " עצום וחסר תקדים ",  ופירט : " השמדנו אמצעי לחימה ,  תשתיות טרור ,  מתקני ייצור נשק ,  רקטות ועוד .  אנו לא מתכוונים להתפשר על ביטחון אזרחי ישראל ולא נרפה עד שישוב הביטחון והשקט ".  הוא ביקש להזכיר כי  " חמאס משתמש בבתי ספר ,  בבתי חולים ובאזרחים חפים מפשע כדי לנהל את המאבק בישראל .  המהלך הצבאי שמנוהל היטב על ידי הרמטכ"ל הוא זה שיעניק לנו את הכלים להתמודדות גם בזירות אחרות ". 
הרמטכ"ל ,  רב-אלוף בני גנץ ,  הודה לראש הממשלה ולשר הביטחון בתחילת הישיבה . " העבודה אתכם ועם חברי הקבינט היא מאומצת ",  אמר .  הרמטכ"ל הוסיף כי  " אני מקדיש את דבריי לחיילי השדה שלנו ,  מכלל הזרועות ,  שמסתובבים ברצועה .  הם נלחמים באזורים שמבחינה מקצועית הם מאוד מורכבים ,  ומסתדרים בצורה מצוינת עם המשימות שאנו מטילים עליהם .  אנו מסתכלים קדימה ,  וכשנסיים את המשימות ,  נשוב לחבק את המשפחות ואת הציבור ".  
ברקע דבריו של נתניהו ,  ניתן לומר כי האשראי הבינלאומי שעמו יצאה ישראל למבצע  " צוק איתן "  אזל אמש ,  ואפשר אף לומר שירושלים נכנסה לאוברדראפט .  ארצות הברית גינתה אמש בתקיפות את הפצצת בית הספר של אונר"א ברצועת עזה ,  ועל אף שמחלקת המדינה לא הטילה את האשמה לכך על ישראל ,  מי שלא היסס לעשות זאת היה מזכ"ל האו"ם באן קי-מון ,  שאמר כי  " כל העדויות מצביעות על מתקפת ארטילריה ישראלית ". 
הכותרות הראשיות בתקשורת הבינלאומית בימים האחרונים הדגישו את הפגיעה בבלתי מעורבים ברצועת עזה ,  כאשר אפילו עיתונים עם קו פרו-ישראלי יחסית ,  כגון ה"דיילי מייל "  בבריטניה וה"וול סטריט ג'ורנל "  בארצות הברית עוסקים בהרחבה ב"אסון ההומניטרי "  ברצועת עזה ובהפצצת מתקני האו"ם .  הריאיון הדרמטי עם דובר אונר"א כריס גאנס ,  שבו הוא פרץ בבכי מול מצלמות  " אל-ג'זירה "  בעקבות הרג הילדים הפלסטינים ,  זכה גם כן לפופולריות רבה .  
כדי להבין עד כמה התקצר חבל הלגיטימציה של ישראל ניתן להקשיב לדברים שאמר אמש ראש ממשלת ניו זילנד ג'ון קי ,  אחד מתומכיה העקביים ביותר של ישראל בשנים האחרונות בזירה הבינלאומית .  קי ,  בן ליהודייה ניצולת שואה ,  הכריז כי ההתרחשויות בעזה הן  " כתם על העולם ",  והוסיף : " אני לא יודע את כל העובדות ,  אני רק יודע שיותר מ-1,300 איש נהרגו .  זה לא יכול להימשך ". 
בהתייחסו לאירועים האחרונים בעזה אמר ראש הממשלה של ניו זילנד : " יש שם משפחות ,  ילדים צעירים שנפגעים  המצב הזה חייב להסתיים ".  באשר לטענת ישראל שלפיה צה"ל מזהיר מראש את האזרחים לפני ההפצצות ,  הוא הוסיף כי  " ההיגיון שמאחורי הטיעון הזה קצת פגום ".  האופוזיציה בניו זילנד ,  אגב ,  תקפה אותו על כך שדבריו נגד ישראל לא היו נחרצים מספיק .  
ניו זילנד איננה מעצמה שביקורת שלה על ישראל צריכה לגרום לפאניקה בירושלים .  עם זאת ,  מדובר בדוגמה לכך שגם מדינות פרו-ישראליות כבר לא מהססות למתוח ביקורת על ירושלים .  באוסטרליה ,  ראש הממשלה טוני אבוט ,  שנחשב לאחד מידידי ישראל הגדולים בעולם ,  קרא הבוקר להפסקת אש מיידית : " מה שקורה פשוט לא צודק.יותר .  מדי אנשים חפים מפשע נהרגו ".  כמו כן ,  עשרות חברי פרלמנט חתמו על קריאה לממשלה  " לגנות את הפלישה ואת ההפצצות בעזה ",  ולתמוך בהחלטת מועצת זכויות האדם של האו"ם נגד ישראל .  
מי שממשיך בינתיים להעניק גיבוי מלא לישראל הוא ראש ממשלת קנדה סטיבן הרפר ,  שאמר לאחר מקרי המוות האחרונים ברצועה כי ארצו מקווה לראות את הסבל האנושי מגיע אל קצו ,  אך האשמה למצב מוטלת על חמאס ,  שהתחיל את הלחימה ועשה שימוש באזרחיו כמגן אנושי .  במשרד החוץ בירושלים שואבים עידוד מהדברים ,  אבל מודעים לכך שהרפר נמצא במיעוט בקהילה הבינלאומית .  
בשבועיים הראשונים ללחימה הביעו רוב מנהיגי המערב תמיכה בישראל והדגישו את  " זכותה להגן על עצמה ".  העמדה העקרונית הזו לא השתנתה ,  אבל כאשר מספר ההרוגים בעזה מתקרב ל-1,500 ,  ומדי יום מתפרסמות בהרחבה תקריות של פגיעה מסיבית באזרחים ,  הלחץ התקשורתי עושה את שלו .  ראש הממשלה אמר בתחילת המבצע כי  " שום לחץ בינלאומי "  לא ימנע מישראל להשיג את מטרותיה ,  אבל גם הוא מבין שהביקורת הבינלאומית הפכה בשבוע האחרון ,  מאז החלטת מועצת האו"ם לזכויות אדם ,  לגורם שחייבים לקחת בחשבון .
 לפניות לכתב אמיר תיבון :  amir.tibon@walla.co.il
 ( עדכון ראשון :  10:57 )  

נתניהו : " אין הפסקת אש בלי שתתאפשר השלמת נטרול המנהרות "
 ראש הממשלה התייחס לתנאים שיידרשו לסיום הפעולה הקרקעית בעזה ,  וציין כי  " הפעולות בשטח נמשכות במלוא עוזן ".  על השרים שהתנגדו למהלכי הקבינט : " העם מצפה מאיתנו להתלכד "
 
