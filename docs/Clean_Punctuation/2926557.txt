שגריר ארה"ב :  אכיפה שונה בחוקים בגדה ;  נתניהו :  דבריו לא מקובלים
דן שפירו מתח ביקורת חריפה על מדיניות ישראל בשטחי יהודה ושומרון ואמר כי  " בזמנים מסוימים נראה שיש שתי התייחסויות לשלטון החוק  אחת לישראלים והשנייה לפלסטינים ".  לשכת נתניהו : " דברים לא מקובלים ולא נכונים "
 שגריר ארצות הברית בישראל ,  דן שפירו ,  מתח אתמול  ( שני )  ביקורת על אכיפת החוק ביהודה ושומרון . " כחברים מסורים של ישראל ,  אנחנו מאמינה שהיא צריכה לפתח תגובות טובות יותר לשאלות בנוגע לשלטון החוק בגדה .  כתב האישום בפרשת דומא הוא דוגמה טובה למחויבות של ישראל לטיפול באירועי טרור ללא קשר למקום ,  אבל עדיין  יותר מדי תקיפות של פלסטינים נותרות ללא חקירה על ידי הרשויות בישראל .  יותר מדי עבריינות אינה מטופלת ,  ובזמנים מסוימים נראה שיש שתי התייחסויות לשלטון החוק  אחת לישראלים והשנייה לפלסטינים ",  אמר בכנס המכון למחקרי ביטחון לאומי  ( INSS )  .
 שפירו התייחס בפתח דבריו לפיגועים האחרונים  רצח דפנה מאיר בביתה בהתנחלות עתניאל ופציעתה באורח בינוני של מיכל פרומן בהתנחלות תקוע  ואמר כי ארצות הברית דוחה זאת בשאט נפש . " הרשו לי לומר בנימה אישית על רקע מתקפות הטרור הנבזיות בימים האחרונים :  מאז אוקטובר ,  כמו ישראלים רבים ,  נאלצתי להשתתף בהלוויות ,  בשבעה ,  ולבקר בתי חולים .  וכמו כל הישראלים אני דואג לגבי חברים ושכנים ,  קולגות ובני משפחה על רקע גל הטרור זה .  בין הקורבנות גם אזרחים אמריקנים ,  כמו איתם הנקין ,  ריצ'רד לייקין ועזרא שוורץ ,  זכרונם לברכה .  אתמול ,  אימא צעירה לשישה ילדים נרצחה באכזריות בביתה כשהיא נאבקה להגן על ילדיה מטרוריסט פלסטיני חמוש בסכין .  ואתמול ,  גם כאשר משפחתה של דפנה קברה אותה ,  אישה הרה צעירה נדקרה באכזריות ונפצעה קשה בידי טרוריסט אחר .
 לקריאה נוספת:שקד לשגריר האמריקני : " ארה"ב לא צריכה להתערב בחקיקה פנימית"שגריר ארה"ב לשקד :  חוק העמותות יפגע בחופש הביטוינעצר אדם החשוד שאיים לרצוח את השגריר האמריקני בישראל  
" בפני מעשים כאלה ארצות הברית מגנה בתוקף מעשי טרור ברבריים מסוג זה ,  כפי שאנחנו מאמינים שכולם צריכים לעשות .  אנחנו מציעים סימפטיה למשפחות ולפצועים וסיוע למשפחות אמריקניות .  אנו קוראים לעשות הכול כדי לסיים את האלימות ולהשיב את הביטחון והיציבות ". 
עם זאת ,  שגריר ארצות הברית בישראל הביע פסימיות באשר לפתרון בעתיד הנראה לאופק . " סוף 2015 השאיר אותנו מודאגים מאוד לגבי התגברות המתיחות בין ישראלים לפלסטינים ,  יחד עם הקיפאון המדיני .  אם ,  כפי שזה נראה ,  אנחנו בתקופה ממושכת שבה לא יכול להיות משא ומתן ישיר ,  עלינו למצוא דרכים לשמר את פתרון שתי המדינות לעתיד - הנתיב היחיד של ישראל שימנע ממנה להפוך למדינה דו לאומית ,  ולמנוע את גל הטרור שאנחנו רואים לאחרונה .  כידידה הקרובה ביותר של ישראל ,  וכתומכת זה זמן במאמצי השלום ,  אנחנו מרגישים מחויבים להצביע על בעיות מסוימות ".  
הוא הוסיף : " אנו מודאגים ואובדי עצות בנוגע למדיניות ישראל בנוגע להתנחלויות .  הממשלה ,  וממשלות ישראליות אחרות ,  הביעה שוב ושוב את מחויבותה של לפתרון שתי המדינות ,  שיפתור הכרה הדדית ,  הפרדה והסדרי ביטחון .  עם זאת ,  הפרדה תהפוך ליותר ויותר קשה לאור תכניותיה של ישראל להגדיל את טביעת הרגל של ההתנחלויות .  מאחזים מוכשרים על אף בקשותיה של ארצות הברית לא לעשות כן .  וזאת כאשר הרס בתי פלסטינים ממשיך ".  
לדבריו , " השאלה שאנחנו שואלים היא פשוטה :  מהי האסטרטגיה של ישראל ?  התנחלויות לעולם לא יוכלו להיות תירוץ לאלימות ,  לעולם ,  כפי שקרי אמר לא אחת .  אבל הרחבת ההתנחלויות מעלה שאלות בנוגע לכוונות של ישראל לטווח ארוך ". 
בתגובה לדברים פרסמה לשכת ראש הממשלה בנימין נתניהו הודעה חריפה . " ביום שבו קוברים אם לשישה שנרצחה ,  וביום שבו נדקרת אישה הרה -  ( דבריו של שפירו )  אינם מקובלים ואינם נכונים .  ישראל אוכפת את החוק כלפי ישראלים וכלפי פלסטינים .  מי שאחראית לקיפאון המדיני היא הרשות הפלסטינית ,  שממשיכה להסית ומסרבת למשא ומתן ". 
 ( עדכון ראשון :  19:28 )  

שגריר ארה"ב :  אכיפה שונה בחוקים בגדה ;  נתניהו :  דבריו לא מקובלים
דן שפירו מתח ביקורת חריפה על מדיניות ישראל בשטחי יהודה ושומרון ואמר כי  " בזמנים מסוימים נראה שיש שתי התייחסויות לשלטון החוק  אחת לישראלים והשנייה לפלסטינים ".  לשכת נתניהו : " דברים לא מקובלים ולא נכונים "
 
