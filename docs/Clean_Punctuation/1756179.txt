משא ומתן :  הישג מדיני תמורת 90 ימים קפואים
הסיכום שהושג בין ראש הממשלה נתניהו לבין מזכירת המדינה האמריקאית קלינטון הוא הישג ראוי וחשוב ,  המאשר את הצלחת האסטרטגיה וההתנהלות המדינית של הממשלה ,  חרף כל הביקורת שהוטחה בה מבית ומחוץ .  מה לא נכתב ונאמר על  " לחצים "  ועל  " עימותים ",  אך מה שהתברר בפועל הוא שהאמריקאים ,  לא פחות מהישראלים ,  ביקשו להגיע לנוסחאות מונעות עימותים וחילוקי דעות .  
שלא כמו במקרה המביך של ההודעה על הבנייה המתוכננת ברמת שלמה בדיוק בעת ביקורו של סגן הנשיא ביידן בישראל - הפעם האמריקאים כנראה לא הופתעו מהידיעה על תוכניות הבנייה ברמות ,  בהר חומה ובפסגת זאב .  לראיה ,  ההודעות המרוסנות והמתונות יחסית של הנשיא אובאמה ושל קלינטון בנידון  ( "אנחנו מאוכזבים ")  .  
לפי הסיכומים שנעשו ,  תסכים ישראל להמשיך את הקפאת הבנייה ביהודה ושומרון לעוד שלושה חודשים .  מדובר בוויתור בלתי משמעותי במיוחד ,  בהתחשב בכך שמול זה תאשר ארה"ב כי אין הקפאה בירושלים - קביעה שעשויה להיות בעלת משמעות גם לגבי עניינים אחרים הנוגעים לירושלים .  
גם ההישגים האחרים הם משמעותיים ,  כפי שמעידות זעקות השבר שהשמיע יאסר עבד רבו ,  מבכירי פתח .  אמריקה תתחייב לא לבקש הקפאה נוספת בתום שלושת החודשים והיא תחסום ,  כולל באמצעות הווטו שלה ,  כל יוזמה ערבית ופלשתינית בפורומים הבינלאומיים בכלל ,  ובמועצת הביטחון של האו"ם בפרט ,  להכיר בהכרזה חד ? צדדית על מדינה פלשתינית .  כמו כן ,  וושינגטון תפעל נגד יוזמות אנטי ? ישראליות אחרות במסגרת מוסדות האו"ם ,  כמו דו"ח גולדסטון או החקירה בעניין משט חמאס לעזה .  וושינגטון גם התחייבה ,  לפי מה שדווח ,  לסכל החלטות בינלאומיות לפיקוח על מתקני הגרעין בישראל .  נוסף על הסיכומים הנוגעים לתהליך המדיני והביטחוני עם הפלסטינים ,  לרבות המשך הצבתן של יחידות צה"ל בבקעת הירדן ,  סוכמו גם נושאים ביטחוניים אחרים שייתכן שהשתיקה יפה להם ומבטם מופנה לעבר איראן .  גם לתוספת של 20 מטוסי ה ? F-35 יש משמעות בהקשר זה .  
אך יש השואלים :  מה יהיה אם אמריקה לא תעמוד בהתחייבויותיה ?  
ואמנם קיימות דוגמאות לכאן ולכאן ,  וייתכן שבהקשר זה צריך יהיה לבדוק את האפשרות שלפחות חלק מהדברים שסוכמו יעוגנו בהחלטות או בהצהרות של הקונגרס האמריקאי .  אין זו הדילמה היחידה שמתעוררת .  אם אכן יתברר כי יש אמת בידיעה שהסיכומים המוצעים כרוכים בדרישה שעם חידוש השיחות תיכנס ישראל למשא ומתן על הגבולות העתידיים בינה לבין המדינה הפלסטינית המתוכננת - זה מסוכן ובלתי הגיוני .
 מעבר לכל עניין לגיטימי אחר - זכויות היסטוריות או אידיאולוגיות - השיקול הביטחוני חייב להיות השיקול העיקרי לגבי שרטוט הקו המפריד בינינו לבינם ,  קל וחומר לנוכח המתרחש בעירק ,  הנתונה לחדירה מתמדת מצד האירנים ,  ולנוכח המציאות בעזה ובלבנון .  
עניין הגבולות בני ההגנה צריך ,  אפוא ,  להיות מרכיב מרכזי בכל התייחסות לגבולות ,  ובוודאי שלא ניתן לדון מראש בעניין הגבולות ללא הבטחת קיומן של הדרישות האחרות בעניין זה .  
ייתכן שארה"ב העלתה את הדרישה הזאת כדי לפצות את הפלסטינים ואת ועדת הליגה הערבית על הסכמותיה עם ישראל - אך ישראל לא תוכל להרשות לעצמה להיכנס בעניין הגבולות למבוך שקשה יהיה לה להיחלץ ממנו .
 ממשל אובאמה רוצה מאוד להראות שהתהליך המדיני חי ונושם ,  ולישראל בהחלט היה עניין לסייע לו בכך .  אך גם אם יתחדשו השיחות ,  אין כל ערובה להצלחתן .  אדרבה ,  יש להניח שהפלסטינים ימשיכו בתרגיליהם כדי לטרפד אותן בכל שלב .  אך מעתה חובת ההוכחה היא לא על ישראל אלא על הפלשתינים ,  שבינתיים ממשיכים להשמיע דרישות והצהרות קיצוניות .  
בזמן כתיבת שורות אלה טרם ברור אם הממשלה תאשר את ההסכמות עם ארה"ב או לא ,  אך יש לקוות שכל מי שיידרש להשמיע את קולו יראה את התמונה כולה ,  ולא רק את שעון 90 הימים .
 
משא ומתן :  הישג מדיני תמורת 90 ימים קפואים
nan
