ההבדל שבין ביקורת לניגוח
חזון ,  דוגמה אישית וצניעות מצויים בתשתית האידיאל המנהיגותי של העם היהודי .  על משה רבנו ,  המנהיג הראשון של עם ישראל ,  נאמר שהיה עניו מכל אדם ,  תואר שאחריו שום מנהיג לא זכה בו .  בימים של משימות לאומיות כבדות ,  ביטחוניות וכלכליות ,  לדוגמה האישית משקל נכבד .  הנכונות של הציבור להדק חגורות ,  לספוג מטלות ולהוריד את רמת החיים תלויה מאוד בהתנהלותם של המנהיגים .  
קו דק מאוד עובר בין כבודה של המלכות לבין זילות מעמדה .  לא התרגשתי לראות את רה"מ מר מנחם בגין ז"ל ,  שאותו הערכתי וכיבדתי ,  מנמנם על מושבים במטוס .  מנהיג אינו רשאי למחול על כבודו שהרי הוא מייצג את מדינתו .  כבודו הוא כבוד הציבור .  אל בית רה"מ ואל משכן נשיאי ישראל מגיעים ראשי מדינות ואורחים מכל העולם .  בתים אלה אמורים לבטא בין היתר את עוצמתה ,  הודה והדרה של המדינה .  עם ישראל רחוק משכיות חמדה של ארמונות מנהיגים כמו באירופה ,  אך חובה להפנים שהגלות הסתיימה ואיננו עוד נעבעכים חסרי בית .  
ברבות שנותיה השתרשו במדינה נורמות חוקיות ומנהלתיות בכל הנוגע להוצאותיהם של נושאי משרות ממלכתיות בכירות ,  כולל אלמנות ושאירים .  מהראוי לשוב ולבדוק אם מדובר בהתנהלות ראויה או שיש לשנותה .  התנהלות ארוכת שנים שנשכחה מתחת לרדאר של התקשורת בלי שאבירי התקינות השלטונית עסקו בה ,  ורק עתה ,  כשמדובר בבנימין נתניהו ,  מייצרים כותרות גדולות .  צביעות חוגגת אל מול העיסוק השולי בעניין העלויות הגבוהות של בית הנשיא .  העיסוק בהוצאות בית ראש הממשלה אינו ביטוי לדאגתה של התקשורת לצניעות המרחב הציבורי ,  אלא רצון לנגח את מי שכמעט הצליח להעמיד את התקשורת הישראלית במקום הראוי לה .
 התקשורת מיואשת .  ברוב ייאושה היא מתחבאת מאחורי הקלישאות שלה ,  שמארגנות את חייה ,  מפקיעות את זהותה ואחריותה לדמוקרטיה ,  והופכות להיות השליט ,  הפרקליט ,  השופט ,  החוק ובעיקר כיכר העיר .   שנים רבות דוברי התקשורת נהגו להכתיב את סדר היום הציבורי בישראל ,  למנות את בכירי השירות הציבורי ,  להקים ממשלות ולהפילן ,  להעמיד לדין ולהרשיע את מתנגדיהם ולאתרג את יקיריהם .  בכירי השלטון הדליפו לעיתונאים ידועים מה יהיו החלטות הממשלה לפני שהשרים ידעו את סדר היום של ישיבתה .  השיטה עבדה מצוין ,  העיתונאים קיבלו את המידע ובתמורה סיפקו מטריית הגנה אווירית לכל אווילות ,  גחמה ושחיתות שלטונית .  יותר מפעם פוליטיקאים סיפרו שקרים לעיתונאים ואחר כך האמינו למה שקראו ,  ואזרחי ישראל שילמו את מחיר השקר .
 את היעדר מקורות המידע וחוסר הרלוונטיות האידיאולוגית החליפו רוחות של ייאוש ועיסוק אובססיבי על גבול הרכילות בהוצאות בית ראש הממשלה .  מבוקר עד לילה מסבירים לנו בתקשורת כי המצב בישראל קשה ומדכא ,  ביטחונית וכלכלית .  ביטחונית ,  כאילו ארמדות של הנייה ,  טילים של אסד ומטורפי נסראללה עומדים להבעיר את המדינה מצפון ומדרום .  כלכלית ,  כאילו ישראל עומדת לפשוט רגל ואזרחיה לפשוט יד .  בד בבד התקשורת מנסה לייצר דה ? לגיטימציה לראש הממשלה תוך כדי הצגת דפוסים של נהנתנות וחוסר רגישות ציבורית .  בבחירות האחרונות התקשורת כמעט הצליחה ,  והיא כידוע לא תרפה ,  שהרי כל רצונה לחדש ימי שלטונה כקדם .  

ההבדל שבין ביקורת לניגוח
nan
