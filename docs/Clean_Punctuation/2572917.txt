נתניהו מגשש :  ח"כים מקדימה יצביעו בעד התקציב ? 
לוואלה !  חדשות נודע כי גורמים מטעם ראש הממשלה בודקים את האפשרות שחברי כנסת מקדימה יתמכו או יימנעו בהצבעה ,  בשל התנגדות ש"ס לתקציב 2013 .  המטרה :  לעכב את הבחירות
ראש הממשלה ,  בנימין נתניהו ,  ביקש השבוע ממספר גורמים לבדוק עם חברי כנסת מטעם קדימה את האפשרות שיתמכו או שיימנעו בהצבעה על תקציב המדינה ,  כך נודע לוואלה !  חדשות .  הגישוש עם הח"כים מקדימה נעשה בדרכים שאינן רשמיות ,  ומטרתו לשמש חלופה להתנגדות של ש"ס לתקציב .  עם זאת ,  בכירים בליכוד מעריכים שרוב הסיכויים שהמהלך לא יצליח - ונתניהו ייאלץ ללכת לבחירות מוקדמות .  
על מנת להוציא את המהלך אל הפועל ,  נתניהו צריך לגבש יותר משבעה חברי כנסת מקדימה .  עם זאת ,  ראש הממשלה בונה על כך שכ-20 חברי כנסת מקדימה ,  הנמצאים בסכנה שלא ישובו לכנסת לאחר הבחירות ,  יעדיפו להעביר את התקציב  צעד שיכול לעכב את מועד הבחירות .  מלבד חברי הכנסת שיצליחו להתברג ברשימת קדימה לכנסת ,  ישנם עוד כמה שייכנסו במסגרת רשימה של ציפי לבני ועוד שניים ,  אולי שלושה ,  שיתברגו ברשימות אחרות .  עם זאת ,  חברי הכנסת טרם השיבו לנתניהו . 
" הסיכויים כעת הם 80% הליכה לבחירות ,  20% העברת תקציב .  ו-20% בפוליטיקה זה המון ",  אמרו בכירים בליכוד . " זה לא נגמר עד שזה נגמר .  עד שלא תראה את המספרים על הצג של המליאה ,  אתה לא יכול לדעת ".  הטקטיקה של נתניהו היא להשאיר את המשא ומתן עד לרגע האחרון .  ייתכן שהמגעים יימשכו עוד ביום שני ,  ה-15 באוקטובר ,  יום פתיחת מושב החורף של הכנסת ,  אז צפוי נתניהו להודיע סופית על החלטתו .  
כזכור ,  בפעם הקודמת שהייתה כוונה ללכת לבחירות  בחודש מאי ,  בעוד שהכנסת דנה על החוק לפיזור הכנסת ,  נתניהו ומופז גיבשו את ממשלת האחדות ומנעו את פיזור הכנסת .  כאמור ,  לא מן הנמנע שגם הפעם המהלך להקדמת הבחירות לא ייצא אל הפועל .  
מקדימה נמסר בתגובה כי  " מסתבר שנתניהו לא למד לקח מהניסיון הקודם שלו במתן שוחד פוליטי .  קדימה תתנגד לכל תקציב אנטי חברתי ונעדר סדרי עדיפויות לאומיים - אם יוגש לאישור הכנסת .  נתניהו מפחד מהרכב רשימת הליכוד לכנסת הבאה ,  שמרכז הליכוד הפייגליני הולך לקבוע ".  גורמים בקדימה אמרו לוואלה !  חדשות כי  " ביבי קובע רף גבוה נוסף של שחיתות שלטונית .  מסתבר שאין לו קווים אדומים ,  מדובר בפצצה מוסרית מתקתקת ". 
יו"ר צוות התגובות של הליכוד ,  ח"כ אופיר אקוניס ,  הגיב לדברי קדימה ואמר כי  " קדימה הגיעה לסוף דרכה .  היא המפלגה האחרונה שיכולה לדבר על שחיתויות .  ההחלטה על קיומן של בחירות או אישור תקציב אחראי תהיה עניינית בלבד ,  על בסיס ההיתכנות הפוליטית להעבירו בכנסת ברוב קולות השותפות הקואליציוניות ".  
במקביל ,  במסגרת סדרת פגישותיו עם ראשי מפלגות הקואליציה ,  נועד היום  ( שישי )  נתניהו עם שר החוץ ויו"ר מפלגת ישראל ביתנו ,  אביגדור ליברמן ,  ודן עמו בתקציב לשנה הבאה . " ישראל ביתנו מוכנה לתמוך בתקציב אחראי ,  אך כרגע נראה שאין ביטחון שניתן להגיע להסכמה עם כל סיעות הקואליציה על אישור תקציב אחראי ",  אמר ליברמן לנתניהו . " אם הולכים לבחירות ,  צריך לעשות זאת כמה שיותר מהר בכדי לא לפגוע בהישגי הממשלה בכלכלה ובביטחון ". 
אתמול אמר יו"ר הכנסת ,  ראובן ריבלין ,  כי יש לפזר את הכנסת בשעות הראשונות של מושב החורף ולקיים בחירות מהר ככל האפשר .  במהלך ביקור בחורבות המאחז מגרון לרגל חג הסוכות ,  אמר ריבלין כי  " אין ספק שנפלה ההכרעה הפוליטית והמפלגות כולן נערכות לבחירות ".  הוא הוסיף כי  " אנחנו נמצאים במשבר כלכלי עולמי שמאיים לסחוף את מדינת ישראל ,  וללא תקציב לשנת 2013 ,  ישנן השלכות הרות אסון על המצב הכלכלי-חברתי ועל השכבות החלשות ".  
לקריאה נוספתריבלין :  יש לפזר את הכנסת ולקיים בחירות מהר ככל האפשרבחירות באוויר ?  בכיר באוצר שוקל להתמודד בליכודנתניהו חגג עם הקואליציה :  יש להעביר תקציב אחראי
לפניות לכתב :  pinhas_wolf@walla.co.il 

נתניהו מגשש :  ח"כים מקדימה יצביעו בעד התקציב ? 
לוואלה !  חדשות נודע כי גורמים מטעם ראש הממשלה בודקים את האפשרות שחברי כנסת מקדימה יתמכו או יימנעו בהצבעה ,  בשל התנגדות ש"ס לתקציב 2013 .  המטרה :  לעכב את הבחירות

