ברגע האחרון :  פיאד החליט להיעדר מהפגישה עם נתניהו
לדברי בכיר הרשות סאיב עריקאת ,  ראש הממשלה הפלסטיני סלאם פיאד החליט שלא להגיע לפגישה הנדירה בירושלים עם מקבילו הישראלי .  לא נמסרה הסיבה להיעדרותו
ראש הממשלה בנימין נתניהו ,  והשליח המיוחד עו"ד יצחק מולכו נועדו הערב במעון הרשמי של ראש הממשלה בירושלים עם ראש צוות המומ הפלסטיני סאיב עריקאת וראש מנגנון המודיעין הכללי של הרשות הפלסטינית ,  מאג'ד פארג' .  בסיום הפגישה פירסמו הצדדים הצהרה משותפת בה נמסר כי  " ישראל והרשות הפלסטינית מחויבים להשגת שלום ". 
בכיר הרשות הפלסטינית ונציגה ?  למשא-ומתן מול ישראל ,  סאיב עריקאת ,  הודיע הערב  ( חמישי )  כי ראש הממשלה הפלסטיני ,  סלאם פיאד ,  לא יגיע לפגישה שנקבעה לו בירושלים עם מקבילו הישראלי ,  בנימין נתניהו .
 לפגישה ,  שהחלה סמוך לשעה 18:00 ,  הגיעו רק עריקאת ובכיר נוסף ,  מאג'ד פרג' ,  ראש המודיעין הפלסטיני .  עריקאת סירב לפרט מדוע פיאד החליט ,  ברגע האחרון ,  שלא לבוא לפגישה .  ככל הנראה ,  יתכן שמדובר במועד שנקבע לה - יום האסיר הפלסטיני ,  שבו מאות אסירים ועצירים בבתי הכלא בישראל שובתים רעב ,  מחאה על תנאי החזקתם ללא משפט הוגן .  
איגרת שהעביר עריקאת לנתניהו כוללת דרישה מממשלת ישראל לקבל את עקרון שתי המדינות בגבולות 67' תוך הסכמה לחילופי שטחים קלים ,  הקפאת הבנייה בהתנחלויות ושחרור אסירים פלסטינים ,  בעיקר כאלה שנעצרו לפני הסכם אוסלו בשנת 1993 .  
עוד קודם לפגישה ,  שני הצדדים הנמיכו ציפיות ולא הביעו תקוות גדולות כי היא תסתיים בבשורה לחידוש המשא-ומתן הישיר בין הצדדים .  זו הייתה אמורה להיות הפגישה הראשונה ,  זה שנה ושמונה חודשים ,  בין ראש הממשלה נתניהו למקבילו הפלסטיני פיאד .  בלשכת ראש הממשלה בירושלים שמרו על חשאיות בנוגע לפגישה ולמועד המדויק שלה וסירבו להגיד היכן היא הייתה אמורה להיערך ,  ובאיזו שעה בדיוק .
 עורך הדין יצחק מולכו ,  שייצג את ישראל בסבב השיחות מול הנציגים הפלסטינים בעמאן ,  היה אמור גם הוא לבוא לפגישה ,  והשתתף בניסוח האיגרת שרצה למסור לאבו מאזן .  המשלחת הפלסטינית ביקשה להעביר לנתניהו איגרת מאבו מאזן ,  בה יפרט ראש הרשות הפלסטינית עקרונותיו המדיניים .
 לקריאה נוספתהפגישה שלא קרתה :  בקץ שנתיים של קיפאוןוברקע :  יום האסיר :  שביתות רעב - וחגיגותעם הנשיא פרס ,  פיאד דווקא היה מוכן לשבת
בהכנת הידיעה השתתף ניר יהב 

ברגע האחרון :  פיאד החליט להיעדר מהפגישה עם נתניהו
לדברי בכיר הרשות סאיב עריקאת ,  ראש הממשלה הפלסטיני סלאם פיאד החליט שלא להגיע לפגישה הנדירה בירושלים עם מקבילו הישראלי .  לא נמסרה הסיבה להיעדרותו

