נתניהו בישר לנשיא על הרכבת הממשלה : " רצון האזרחים בשינוי "
 הנשיא שמעון פרס השיב לראש הממשלה נתניהו :  הייתי עד לחבלי הלידה הקשים בתהליך .  ישנן בעיות ,  אך הן מלאות הזדמנויות .  הממשלה תושבע ביום שני
ראש הממשלה ,  בנימין נתניהו ,  הגיע הערב  ( שבת )  לבית הנשיא על מנת לעדכן באופן רשמי את נשיא המדינה ,  שמעון פרס ויו"ר הכנסת ,  בנימין בן אליעזר ,  על כך שהצליח להרכיב את הממשלה .  מדובר בהליך פורמלי בעיקרו שנעשה על פי החוק .  בסופו של ההליך הנשיא יעניק לנתניהו את  " המפתחות "  להרכבת הממשלה ,  שתובא להשבעה בכנסת ככל הנראה ביום שני . 
" כפי שאתה יודע עלה בידי להרכיב ממשלה .  הטלת עלי את המשימה וביצעתי אותה ",  כך אמר נתניהו לפרס בפתח הפגישה . " אנחנו עומדים בפני שנה מכרעת בביטחון ,  בכלכלה ובמאמצים לקידום השלום וכמו כן ברצון של אזרחי ישראל לחולל שינוי .  בממשלה הזו ישנו שיתוף פעולה ,  ואני מאמין כי נוכל להביא בשורה בכל התחומים לכלל אזרחי ישראל ,  זוהי משימתי ואני יודע כי גם תפילתך ". 
נשיא המדינה הודה לראש הממשלה על הדברים ואמר : " הייתי עד לחבלי הלידה הקשים בתהליך הרכבת הממשלה ואני מברך אותך כי הצלחת לסכם את הרכבת הממשלה בעוד מועד .  מלאכת הרכבת ממשלה הינה מורכבת ודרשה מאמצים עצומים ותושייה רבה .  אני מברך אותך ואת הממשלה החדשה ומקווה כי תוכלו לצאת לדרך .  כמו שהזכרת ,  ישנן בעיות תלויות ,  אך מלאות הזדמנויות בתחום הביטחוני ,  חברתי והן בעשיית שלום - בקידום תהליך השלום .  המדינה זקוקה לכך והעם זקוק לכך - הזמן הגיע .  ברכתי נתונה לך ונעקוב ברצון אחרי הקמת הממשלה בנושאים אותם הזכרת .  ישר כוחך וברכתי לך ולממשלה החדשה ".  ראש הממשלה השיב לו : " אני מודה לך ,  אנו נרצה להיעזר בניסיונך ותבונתך ".  
הבית היהודי ויש עתיד חתמו אתמול בצהריים על הסכמים קואליציוניים עם הליכוד-ביתנו ,  שסוללים את דרכן של המפלגות לממשלה ,  ואת דרכו של בנימין נתניהו לקדנציה נוספת כראש ממשלה .  את ההסכמים אישרו הצדדים בפקס  בשל כניסת השבת לא התקיימה פגישה בין הצדדים ,  וראשי השותפות הקואליציוניות נפתלי בנט ויאיר לפיד חתמו על ההסכם ללא פגישה .  ביום שני צפוי ראש הממשלה לגשת עם שריו לבית הנשיא ,  להציג בפניו את הממשלה ,  ולהצטלם לתמונה המסורתית .
 ראש הממשלה ,  בנימין נתניהו ,  בירך על חתימת ההסכמים הקואליציוניים ,  ואמר : " נעבוד יחד בממשלה החדשה בשיתוף פעולה למען כלל אזרחי ישראל .  נפעל לחיזוק ביטחונה של מדינת ישראל ולשיפור איכות החיים של אזרחי ישראל ".  יו"ר הבית היהודי בנט ,  בירך אף הוא על המהלך ,  וכתב בעמוד הפייסבוק שלו : " בעזרת השם ,  חתמנו .  ממשלת ישראל ה-33 יוצאת לדרך ".  בנט הוסיף כי  " אני מאחל לראש הממשלה נתניהו ,  ולכולנו ,  שרי הממשלה ,  שנזכור שאנו שליחי ציבור ,  מחויבים לכל עם ישראל ולכל אזרחי מדינת ישראל .  כולנו יחד ".  
במסגרת ההסכם יו"ר יש עתיד לפיד צפוי להחזיק בתיק האוצר וח"כ שי פירון בתיק החינוך .  יש עתיד צפויה לקבל לידיה גם את תיקי הבריאות והרווחה ,  בהם צפויים להחזיק חברי הכנסת מאיר כהן ויעל גרמן .  בנוסף ,  ח"כ עפר שלח צפוי להתמנות לסגן שר הביטחון מטעם המפלגה .  זאת בנוסף להסכמות אליהן הגיעו המפלגות באשר לשוויון בנטל ,  להעלאת אחוז החסימה ולתחומים נוספים .
 באשר להסכם עם הבית היהודי ,  בנט עצמו צפוי להתמנות לתפקיד שר הכלכלה והמסחר  גרסה  " משודרגת "  של תיק התעשייה ,  המסחר והתעסוקה ,  וכן להיות אחראי על המשרד לענייני התפוצות והמשרד לענייני ירושלים ,  בעוד שמס' 2 בסיעתו ,  ח"כ אורי אריאל ,  צפוי להתמנות לתפקיד שר הבינוי והשיכון .  ח"כ אורי אורבך צפוי להתמנות לשר לענייני גמלאים .  כמו כן ,  תזכה הבית היהודי לשני תפקידי סגני שרים ,  אחד מהם לענייני דתות והאחר במשרד החינוך .  הבית היהודי תזכה גם לראשות ועדת הכספים ,  בראשה צפוי לעמוד אחד מבין חברי הכנסת ניסן סלומיאנסקי ,  אבי וורצמן ואיילת שקד .  ועידת המפלגה צפויה לאשרר את ההסכמה של בנט ביום ראשון .  
עוד על הרכבת הממשלה:יש ממשלה :  לפיד ובנט חתמו על הסכם קואליציוני עם הליכודנתניהו ובנט סיכמו :  אין סגנות ,  יש ממשלהנתניהו מציג :  ויתור אחר ויתור ונחמה אחת גדולה
לפניות לכתב :  talk2yaira@walla.com 

נתניהו בישר לנשיא על הרכבת הממשלה : " רצון האזרחים בשינוי "
 הנשיא שמעון פרס השיב לראש הממשלה נתניהו :  הייתי עד לחבלי הלידה הקשים בתהליך .  ישנן בעיות ,  אך הן מלאות הזדמנויות .  הממשלה תושבע ביום שני

