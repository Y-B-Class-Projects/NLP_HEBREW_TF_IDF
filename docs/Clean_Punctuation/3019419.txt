המתווה המתגבש :  פיצוי לבעלי קרקע פלסטינים והגנה על חוק ההסדרה
במסגרת ההבנות בין נתניהו לבנט ,  בעלי קרקעות יקבלו פיצוי ,  ואילו  " סעיף עמונה "  לא יכלל בחוק ההסדרה .  ההסכם דורש את אישור היועץ המשפטי לממשלה - וקובע כי תקופת השהות הזמנית בחלקות הסמוכות תוארך
 ( נתניהו :  נמצא פתרון מושכל בנוגע לעמונה )  
ההסכם שגובש בין ראש הממשלה בנימין נתניהו לשר החינוך נפתלי בנט בנוגע לחוק ההסדרה נתפס כחסר תקדים בעיני גורמים בכירים בהתיישבות ביהודה ושומרון .  לפי ההסכם ,  החוק יקודם ללא סעיף 7  אותו סעיף המחיל רטרואקטיבית את החוק גם על המאחז עמונה .  למרות זאת ,  בכירי ההתיישבות רואים בו הישג חשוב ,  שלטענתם הם יכלו רק לחלום עליו בעבר .  בדרג המדיני מעריכים כי חוק ההסדרה המתוקן יעבור את מבחן בג"ץ ,  וגם אם תוגש עתירה נגדו  המדינה תגן עליו בבג"ץ ,  בניגוד לדבריו של היועץ המשפטי לממשלה אביחי מנדלבליט .
 בשבוע שעבר אישר מנדלבליט פתרון זמני להעתקת מקום מושבם של תושבי עמונה .  הפתרון מתבסס על מתווה  " נכסי נפקדים ",  שלפיו יאכלסו תושבי עמונה המפונה את שלוש החלקות הסמוכות לו .  31 יחידות דיור תוכננו על שתי חלקות מתוך השלוש ,  ובהן ישוכנו תושבי המאחז .  לגבי החלקה השלישית ,  חלקה 61 ,  נקבע כי הינה צרה מדי ולא ניתן להעביר אליה מבנים .  לכן ,  ככל הנראה תשמש החלקה כשביל מעבר .
 לקריאה נוספת:בונים ומתפללים :  עמונה נערכת להגעת הכוחות שיכשירו הקרקע החלופיתנתניהו לשרים : " זו תקופה מדינית רגישה ,  התבטאו באחריות על עמונה"חרף התנגדות התושבים :  השבוע צפויות להתחיל העבודות להעתקת עמונה 
על פי המתווה שהתגבש ,  צריך לתת מענה לכל 42 המשפחות המתגוררות בעמונה .  בשל כך המדינה צפויה לפנות שוב לבג"ץ בבקשה לדחות את הפינוי ב-30 יום ,  כדי לאפשר את סיום הליך תכנון המעבר לחלקות החדשות .  לדעת הדרג המדיני ,  בקשה זו היא לגיטימית ,  שכן יש סיבה מוצדקת לדחיית הפינוי ,  שנקבע לעוד 20 ימים ,  ומקווים שהיא תתקבל .  היבט נוסף בהסכם נוגע למשך הזמן שבו ישהו תושבי עמונה בחלקות הסמוכות .  במסגרת ההסכם ,  ישנה התחייבות להאריך את המתווה מעבר לשמונה חודשים ,  כפי שהמליץ מנדלבליט .  בהסכם לא נכתב במפורש מה משך ההארכה ,  אך הכוונה היא להאריך את השהות הזמנית לשלוש שנים כמקובל .
 לוואלה !  NEWS נודע גם כי ההסכם כולל גם פתרונות חלופיים להתיישבות על אדמה פרטית פלסטינית ,  במקרה שחוק ההסדרה לא יחוקק לבסוף או ייפסל על ידי בג"ץ .  במקרה כזה ,  ישנה כוונה להסתמך על  " המודל הקפריסאי ",  שלפיו יינתן פיצוי לבעלי הקרקע הפלסטינים תחת חסות בינלאומית .  אם גם מתווה זה לא יתאפשר ,  סוכם כי יש להסתמך על סעיף 5 בצו אלוף בנוגע לבנייה בגדה ,  הקובע כי במקרים שבהם המדינה הקצתה שטח להתיישבות והתגלה שהייתה טעות לגבי סטטוס הקרקע - המדינה מחויבת לפצות את הבעלים ולא לפגוע בהתיישבות זו .  
עוד סוכם כי המדינה תקבל אחריות למציאת פתרון עבור תושבי שכונת נתיב האבות בגוש עציון ותשעת הבתים בעפרה ,  שבג"ץ פסק כי צריך לפנותם .  המדינה תצטרך לדאוג לספק להם קרקע חלופית ולבנות עבורם בתים חלופיים .
 גורמים בהתיישבות אמרו כי מדובר בהישג חשוב ,  משום שגם אם עמונה תפונה ממקומה הנוכחי ,  עדיין תישאר נוכחות יהודית על ההר והוא לא יועבר לידי הפלסטינים .  בנוסף לכך ,  במקומות אחרים עם סטטוס דומה ,  בתים לא ייהרסו אלא יועתקו ממקומם ,  ושטחים עדיין יישארו בשליטת ההתיישבות .
 פרטי ההסכם הוסכמו בידי שני הצדדים וכעת הוא מחכה לאישורו של היועץ המשפטי לממשלה שצפוי ,  ככל הנראה ,  לתת את תשובתו עד לשעות הצהריים .  אם ההסכם יאושר על ידו ,  הוא יתקבל למרות התנגדותם של תושבי עמונה .  במקרה שלא ,  צפוי משבר קואליציוני חריף ,  ובבית היהודי יפעלו לקדם את חוק ההסדרה המלא עם הסעיף הכולל את עמונה .  

המתווה המתגבש :  פיצוי לבעלי קרקע פלסטינים והגנה על חוק ההסדרה
במסגרת ההבנות בין נתניהו לבנט ,  בעלי קרקעות יקבלו פיצוי ,  ואילו  " סעיף עמונה "  לא יכלל בחוק ההסדרה .  ההסכם דורש את אישור היועץ המשפטי לממשלה - וקובע כי תקופת השהות הזמנית בחלקות הסמוכות תוארך

