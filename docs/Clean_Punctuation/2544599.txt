נתניהו לפוטין : " מוכן לארח את אבו מאזן או להתארח אצלו "
 ראש הממשלה ,  בנימין נתניהו ,  סיים לפני זמן קצר  ( שני )  את פגישתו עם נשיא רוסיה ,  ולדימיר פוטין .  נתניהו התייחס בדבריו לסוגיית הגרעין של אירן ,  בת בריתה של רוסיה . " אנחנו מסכימים שנשק גרעיני בידי אירן מהווה סכנה לאזור ,  לישראל ולעולם כולו ",  אמר . " על הקהילה הבינלאומית להציב שלוש דרישות לאירן :  הפסקת העשרת האורניום ,  הוצאת האורניום ופירוק המתקן ליד קום .  כמו כן ,  צריך להעצים את הסנקציות על אירן ".  ראש הממשלה התייחס גם לקיפאון בתהליך המדיני עם הפלסטינים ,  לקראת פגישתם מחר של פוטין ויו"ר הרשות הפלסטינית ,  אבו מאזן . " המפתח לשלום מורכב ,  אבל הפתרון פשוט ביותר - או שעבאס יבוא לכאן או שאבוא אליו ,  אני מוכן לשתי האפשרויות ואני מקווה שתעביר את המסר הפשוט הזה בפגישתכם בבית לחם ".  על המצב בסוריה ,  בת ברית נוספת של פוטין ,  אמר נתניהו : " צריך למצוא בהקדם דרך לעצור את ההרג בסוריה ולקדם את השלום ,  הביטחון והיציבות באזורנו ".  

נתניהו לפוטין : " מוכן לארח את אבו מאזן או להתארח אצלו "
 nan
