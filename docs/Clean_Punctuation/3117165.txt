המוקש המדיני הבא ?  חוק  " ירושלים המאוחדת "  יעלה להצבעה בשבוע הבא בכנסת
ברקע הסערה סביב החלטת טראמפ להכיר בירושלים כבירת ישראל ,  צפוי החוק לעלות לקריאה שנייה ושלישית במליאה .  לפי החוק ,  כל שינוי במעמד העיר או מסירת שטח ממנה ידרוש רוב מיוחד של 80 חברי כנסת ,  במה שבפועל יקשה על כל ראש ממשלה לנהל משא ומתן עתידי על העיר
בעוד הפלסטינים והעולם הערבי במהומת עולם סביב החלטתו של נשיא ארצות הברית ,  דונלד טראמפ ,  להכיר בירושלים כבירת ישראל ,  גם הכנסת עשויה בקרוב מאוד להוסיף למתיחות המדינית ולהקשות עוד יותר על כל אופק מדיני בין ישראל והפלסטינים .  
חוק  " ירושלים המאוחדת ",  שקובע כי כל שינוי במעמד הבירה או החלטה על מסירת שטחים ממנה במסגרת הסכם מדיני ידרוש אישור של רוב מיוחד של 80 חברי הכנסת ,  ולא רוב רגיל ,  צפוי לעלות לקריאה שנייה ושלישית במליאת הכנסת ביום שני הקרוב .
 החוק ,  במהותו ,  מייצר חזית פוליטית כמעט בלתי אפשרית עבור כל ראש ממשלה שיבקש לשאת ולתת עם הפלסטינים על מעמדה של ירושלים ומונע ,  הלכה למעשה ,  אפשרות לנהל משא ומתן על העיר .  
עוד בוואלה !  NEWSטראמפ יכריז הערב :  ירושלים בירת ישראל ;   " השגרירות תעבור בעתיד"החורף כאן :  מזג אוויר קר מהרגיל לעונה וגשמים ברחבי הארץחשוד לצד חשוד :  הפגישה של ביטן וראש משפחת ג'רושי ברמלה 
מדובר בתיקון לחוק יסוד ירושלים ,  שיזם יו"ר הבית היהודי נפתלי בנט עם יו"ר סיעתו ,  ח"כ שולי מועלם .  כבר כיום החוק קובע כי העיר לא תעבור לגורם מדיני או שלטוני זר ,  אך התיקון יעלה את הרוב הנדרש בכנסת לאישור המהלך .  
החוק ,  אושר בקריאה טרומית כבר ביולי האחרון ,  ובשבוע שעבר הסתיימו הדיונים שוועדת חוקה ,  חוק ומשפט קיימה עליו והוא צפוי לעלות ביום שני הקרוב במליאה .  כיוון שמדובר בשינוי בחוק יסוד ,  להצבעה נדרש רוב של 61 ח"כים ,  והוא שובץ במסגרת יום הצבעות מרתוני במליאה על מספר חוקים שכאלה .  גורמים בקואליציה אמרו לוואלה !  NEWS כי נכון לעכשיו ,  החוק צפוי לעלות להצבעה .
 בנט הציג את החוק באמצע יוני ,  כמה שבועות לאחר ביקורו הראשון של טראמפ בישראל ,  כחלק ממה שהגדיר  " מהלך אסטרטגי "  שנועד לחזק את נתניהו לאור השינויים במדיניות עם כניסתו של הנשיא לבית הלבן ,  ו"לבצר את ירושלים כך שלעולם לא יהיה אפשר לחלקה ".  ראש הממשלה ,  שחתם בעצמו ב-2007 על הצעת חוק זהה של ח"כ גדעון סער כשהיה ראש אופוזיציה ,  הביע תמיכה בחוק ,  אך במשך שבועות החוק נקלע למאבק קרדיטים תוקפני בין הליכוד לבית היהודי ועוכב .  
בליכוד הערימו קשיים על קידום החוק ודרשו לקדם במקביל גם את חוק הלאום ,  ונתניהו אפילו השתמש באופן חריג ביותר בזכות הווטו שלו בוועדת שרים לחקיקה כדי למנוע את קידומו .  בסופו של דבר ,  הושגה פשרה ,  ובנט גיבש את החוק מחדש יחד עם השר לענייני ירושלים ,  זאב אלקין ,  שבין היתר ,  שילב בחוק סעיפים שמיועדים בסופו של דבר לאפשר תוכנית לניתוק שכונות פלסטינית מסביב לירושלים והוצאתן משטחה המוניציפלי למועצה אזורית חדשה .  

המוקש המדיני הבא ?  חוק  " ירושלים המאוחדת "  יעלה להצבעה בשבוע הבא בכנסת
ברקע הסערה סביב החלטת טראמפ להכיר בירושלים כבירת ישראל ,  צפוי החוק לעלות לקריאה שנייה ושלישית במליאה .  לפי החוק ,  כל שינוי במעמד העיר או מסירת שטח ממנה ידרוש רוב מיוחד של 80 חברי כנסת ,  במה שבפועל יקשה על כל ראש ממשלה לנהל משא ומתן עתידי על העיר

