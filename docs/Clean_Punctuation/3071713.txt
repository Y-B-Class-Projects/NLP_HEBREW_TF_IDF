בני הזוג נתניהו : " לא הייתה לנו מעורבות בפיטורי דן מרגלית "
 ראש הממשלה ורעייתו דחו טענות כי דחפו לפיטוריו של העיתונאי מ"ישראל היום ":   " רעיית ראש הממשלה לא שוחחה עם בועז ביסמוט חודשים ארוכים ,  לטענות אין שום אחיזה במציאות ".  מרגלית טען כי רה"מ רצה בפיטוריו ,  בתו האשימה כי שרה נתניהו דרשה זאת
ראש הממשלה בנימין נתניהו ורעייתו שרה דחו אמש  ( חמישי )  את הטענות כי דחפו לפיטוריו של העיתונאי דן מרגלית מ"ישראל היום ",  ובהודעה מטעמם נמסר כי לא הייתה להם  " בשום שלב מעורבות כלשהי בעניינים כלשהם הנוגעים למרגלית ". 
בהודעת בני הזוג נתניהו הוכחשה הטענה שפרסמה בתו של מרגלית ,  שירה ,  ולפיה רעיית ראש הממשלה היא שדרשה את המהלך .  לפי מרגלית עצמו ,  בדברים שאמר בגל"צ , " אילו הייתי כותב 'ביבי גאון ושרה התנהגה נפלא עם טראמפ' ,  לא היו מפטרים אותי ".  שלשום נודע כי מרגלית יכתוב בעמודי הדעות של עיתון  " הארץ ".  
עוד בוואלה !  NEWS:ארה"ב :  פעילי חיזבאללה תכננו לפגוע בגורמים בצה"ל בחו"לתקרה קרסה בחתונה בירושלים : " הבנתי שאין זמן - והתחלתי לצעוק"רב בכיר בש"ס יוצא להגנת דרעי : " תפס עמדה - אז מחפשים אותו "  
בשיחה עם וואלה !  ברנז'ה מרגלית עמד בתוקף על כך שפוטר ללא כל משא ומתן .  לדבריו ,  לא מדובר במהלך התייעלות שכן בעיתון לטענתו לא היו מוכנים שיישאר תמורת שכר מופחת . " בועז  ( ביסמוט ,  עורך העיתון - ד.ו )  אמר שזה על רקע כלכלי ואני שאלתי אם זה יפתור את הבעיה אם זה יהיה שכר מופחת - אז הוא ענה שלא .  ומזה הבנתי וגם אמרתי לו 'זה פוליטי' ",  לפי מרגלית .  
מרגלית הוסיף כי ראש הממשלה נתניהו התחיל לרצות בפיטוריו לפני כשלוש-ארבע שנים כשהחל לנקוט בקו ביקורתי כלפיו .  גורמים ב"ישראל היום "  אמרו כי פיטוריו של מרגלית הם המשך ישיר לקו ההתייעלות של העיתון .  לדברי גורם בחינמון ,  מרגלית נחשב לאחד מבעלי המשכורות הגבוהות ביותר במערכת ודווקא המשבצת של  " עלה התאנה ",  הוותק והמעמד כבכיר הפרשנים שלו ,  העניקו לו סף דרישות גבוה - שכובד במשך שנים .
  ( עדכון ראשון :  22:53 )  

בני הזוג נתניהו : " לא הייתה לנו מעורבות בפיטורי דן מרגלית "
 ראש הממשלה ורעייתו דחו טענות כי דחפו לפיטוריו של העיתונאי מ"ישראל היום ":   " רעיית ראש הממשלה לא שוחחה עם בועז ביסמוט חודשים ארוכים ,  לטענות אין שום אחיזה במציאות ".  מרגלית טען כי רה"מ רצה בפיטוריו ,  בתו האשימה כי שרה נתניהו דרשה זאת

