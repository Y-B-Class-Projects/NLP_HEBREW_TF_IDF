בהר הבית ,  ברמאללה ובעזה :  הקמפיין של נתניהו קנה הישגים לפלסטינים
ההודעה על ניכוי תשלומי המסים לרשות ששימשו למשכורות משפחות אסירים נועדה להכות באבו מאזן ,  אך הוא רק התחזק .  בתגובה ,  איים כי לא יקבל שקל מישראל ,  מה שעלול לגרום לקריסת הרשות ולהסלמה בעזה בשיאה של תקופת הבחירות .  בשער הרחמים זכו הפלסטינים לסיוע ירדני והמתחם נפתח
ההתחממות האחרונה בהר הבית סביב פתיחת  " שער הרחמים "  המוביל לתוך רחבת מסגד אל-אקצא ,  מייצרת שוב עניין רב בתקשורת הערבית וכמובן הפלסטינית .  הפירומנים הרגילים כבר מריחים את אדי הדלק וממהרים לנסות ולהבעיר את הגזרה ,  בראשם חמאס ,  שמבליט את הנושא בכל דרך אפשרית ,  אך גם פעילי הפתח במזרח ירושלים .  אחד מהם הוא פעיל תנזים מתחילת האינתיפאדה השנייה ,  נאסר קוס ,  שהיה שומר ראשו של פייסל אל-חוסייני איש האורייינט האוס ,  שידע לא מעט עימותים עם השלטונות הישראלים .  
רק בסוף השבוע ביקר במקום חבר הכנסת אחמד טיבי ,  שמבין את הפוטנציאל הנפיץ של המקום ואת חשיבותו דווקא בימים של בחירות .  טיבי ,  רק נזכיר ,  היה האיש שהעניק לאינתיפאדה השנייה את כינויה  " אינתיפאדת אל-אקצא ".  
אולם מתברר כי מי שטורח אפילו יותר מהאחרים על  " חימום האווירה "  באירועים האחרונים בהר ,  הם דווקא הירדנים .  השבוע הם החליטו על הרחבת מועצת הווקף האסלאמי שמנהלת את המתחם מטעמם ומטעם הרשות הפלסטינית .  במקום 11 חברים ,  נכללים במועצה זו כעת 18 חברים .  שבעת החברים החדשים נחשבים כולם כבכירים בפתח וברשות .  כך לדוגמה ,  עדנאן אל-חוסייני ,  חאתם עבד אל-קאדר ומאזן סנוקרוט .
 עוד בוואלה !  NEWSמכה למאמצי הפיוס עם חמאס :  ראש ממשלתו של אבו מאזן התפטרמחשש להפרות סדר בהר הבית במהלך התפילות :  גל מעצרים נרחבבגלל המכה לתקציב הרשות ?  פקידי חמאס הוצבו במעבר כרם שלום 
נראה כי מדובר בניסיון ירדני לשדר אחדות שורה עם הרשות הפלסטינית ואבו מאזן בכל הקשור לניהול הר הבית וירושלים ,  זאת מספר חודשים לפני שהממשל האמריקני מתכנן לפרסם את  " תכנית המאה ".  חברי המועצה הם אלה שהתפללו ב"באב אל-רחמה "  בשבוע שעבר ,  על אף שהיה סגור מאז 2003 .  הצעד הזה הוביל לחסימה של המקום מצד משטרת ישראל ונעילה של השער במנעולים ושרשראות .  מאז נערכו במקום הפגנות מחאה בכל יום ,  ובאחת הפעמים נשברו המנעולים והשרשראות שהוצבו שם .  
הבוקר נעצר נאג'ח בקיראת ,  סגן מנהל הווקף המוסלמי בירושלים ,  על ידי כוחות הביטחון ובנוסף ,  נעצר עבד אל-עזים סלהב ,  ראש מועצת הווקף החדשה ,  שהירדנים הקימו עם הרשות הפלסטינית .  השניים מצטרפים לשורת מעצרים שבוצעו לאורך השבוע האחרון סביב הר הבית .  השר הירדני לווקף ומקומות מקודשים לאסלאם אמר הבוקר כי מעצר ראש מועצת הוקף הוא הסלמה חמורה ומשחק באש .
 המשטרה חסמה את הכניסה להר הבית ,  אך לאחר לחץ ירדני ומוסלמי גובר ,  חודשה הכניסה להר הבית והמשטרה הסירה את המנעולים והשרשראות .  וכך רשמו לעצמם בשבוע שעבר הפלסטינים והירדנים הישג כאשר  " באב א-רחמה "  שב ונפתח ,  וישראל ,  זו של ממשלת נתניהו ,  בשקט בשקט התקפלה לה עם הזנב בין הרגליים .  
בדיוק כשכבר כולם היו בטוחים שהוא גמור ,  בדיוק כשהפופולריות שלו מגיעה לשפל חדש ,  הגיעה ממשלת ישראל והפיחה רוח חיים ביו"ר הרשות הפלסטינית ,  אבו מאזן .  לכאורה ,  ההודעה הדרמטית של ממשלת ישראל על ניכוי כחצי מיליארד שקלים מכספי המסים של הרשות ,  המשמשים לתשלום משכורות למשפחות האסירים והמחבלים הפצועים וההרוגים ,  הייתה אמורה להיות מהלומה לא פשוטה לרשות ולעומד בראשה .  אלא שבפועל ,  הימים האחרונים בישרו על מגמה הפוכה ,  לפחות באשר לדעת הקהל הפלסטינית .  מנגד ,  ההודעה של אבו מאזן כי הרשות תסרב לקבל  " אפילו אגורה ",  כל עוד תמשיך ישראל לנכות את כספי משפחות אסירים גרמה להתעוררות בתמיכה באבו מאזן .  
הרשתות החברתיות גועשות בימים האחרונים מפניות של אגודות סטודנטים ,  פקידים ברשות ,  חברי מנגנוני הביטחון ,  קצינים וחיילים ,  ועוד רבים אחרים - כולם יוצאים בהודעות תמיכה נרגשות ביו"ר הרשות ובהתחייבות לתרום את משכורתם לטובת משפחות  " השהידים והאסירים ".  כך כותב לדוגמה פאדי אבו עיישה ,  משכם ,  בעמוד הפייסבוק שלו : " כבוד הנשיא מחמוד עבאס ,  אני איש הצבא ,  תורם שלושה חודשי משכורת מלאים למשפחות השהידים ואסירנו ופצועינו ".  בהודעה אחרת מטעם תנועת צעירי הפתח במכללת ח'דורי בטול כרם ,  מודיעה כי קבוצת הסטודנטים מוותרת על התקציב של מועצת הסטודנטים לטובת השהידים והאסירים .  ויש עוד לא מעט דוגמאות מעין אלה .  
לפתע הרשות הפלסטינית והעומד בראשה ,  מצטיירים כמי שאינם מהססים ללכת אלי קרב כאשר מדובר בנושא הנחשב לקונצנזוס בחברה הפלסטינית :  משפחות האסירים ו"השהידים ".  מכאן ניתן אולי להבין את התגובה המהירה של אבו מאזן ,  שהודיע כי הרשות לא תקבל כסף מישראל כל עוד תנכה מכספי המסים שלה .  
אבו מאזן גם יודע כי למהלך הזה יש תקדים שהסתיים בכניעה מלאה של ישראל .  בינואר 2015 ,  לאחר שהרשות הפלסטינית הצטרפה ל"אמנת רומא "  ולבית הדין הבינלאומי ,  החליטה ממשלת ישראל להפסיק לחלוטין את העברת כספי המסים של הרשות .  לאחר כחודשיים ,  כבר חזרה בה ישראל והודיעה שתחזיר את הכסף ,  אולם תנכה ממנו כשליש כדי לשלם על חובות ישנים של הרשות לישראל .
 אבו מאזן הודיע אז לאנשיו לא לקחת אף שקל מישראל כל עוד הרשות לא תקבל את הסכום המלא מכספי המסים המגיעים לה .  והפלא ופלא ,  לאחר כחודש נוסף בלבד ,  התקפלה ישראל והחזירה את כל כספי המסים ,  עד השקל האחרון שבהם ,  סכום של כ-460 מיליון דולר לכשלושה חודשים וקצת .  
ההחלטה הזו לא נעשתה מתוך גחמה או סתם  " ויתור ".  היא נבעה מתוך ההבנה של ההנהגה המדינית והביטחונית של מדינת ישראל  ( ובכלל זה של נתניהו עצמו )  ,  כי ישנה חשיבות עצומה מבחינת מדינת ישראל ,  לכך שהרשות הפלסטינית  ( בראשות אבו מאזן )  תמשיך לתפקד ולפעול וחלילה שלא תגיע לפשיטת רגל או פירוק .  גם נתניהו הבין אז שאם תחדל הרשות לשלם משכורות לחלוטין ,  עלול הדבר להוביל להפסקת פעילות המנגנונים ,  וכן מערכות בסיסיות אחרות - חינוך ,  בריאות ,  חשמל ועוד .  ולתוך הוואקום הזה תיאלץ ישראל להיכנס כדי למזער נזקים או לצפות להתדרדרות כלכלית וביטחונית מהירה בגדה .  
אולם ,  בשונה מתחילת 2015 ,  כעת מדובר בתקופת בחירות בישראל וגם ברשות מבינים שאם ממשלת נתניהו תחדש את העברת כספי המסים לרשות ,  היא תזכה לביקורת קשה על כך מצד יריבי נתניהו ובעיקר אלה מימין .  מכאן ניתן אולי להבין את ההיערכות של הרשות למאבק ממושך יותר ,  כאשר אחד הצעדים הראשונים הוא קיצוץ נוסף ,  דרמטי ,  בכספים שמעבירה הרשות לרצועת עזה .  מצב שכזה ייצר מצוקה קשה יותר ברצועה ,  לחץ על חמאס וככל הנראה הסלמה בגבול עם ישראל .  וכך עלולה ההחלטה הישראלית ,  שנשמעת צודקת והגיונית ,  להוביל להסלמה רבתי בעזה ,  תרחיש שממשלת נתניהו - זו שהעבירה 15 מיליון דולר במזומן לחמאס - בוודאי שאינה רוצה בו .  

בהר הבית ,  ברמאללה ובעזה :  הקמפיין של נתניהו קנה הישגים לפלסטינים
ההודעה על ניכוי תשלומי המסים לרשות ששימשו למשכורות משפחות אסירים נועדה להכות באבו מאזן ,  אך הוא רק התחזק .  בתגובה ,  איים כי לא יקבל שקל מישראל ,  מה שעלול לגרום לקריסת הרשות ולהסלמה בעזה בשיאה של תקופת הבחירות .  בשער הרחמים זכו הפלסטינים לסיוע ירדני והמתחם נפתח

