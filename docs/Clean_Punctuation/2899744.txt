השר אלקין : " צריך טיפול שורש להסתה הפלסטינית "
 שר העלייה והקליטה אמר בריאיון לאולפן וואלה !  NEWS כי במשך שנים הוזנח נושא ההסתה ,  שמגיעה לדבריו מהתנועה האיסלאמית ,  אבו מאזן וח"כים ערבים : " חשבנו שזה עניין זניח ".  ח"כ ציפי לבני על אזרחים נושאי נשק : " הממשלה אמורה לדאוג לביטחון "
 שר העלייה והקליטה ,  זאב אלקין ,  התייחס הבוקר  ( חמישי )  לאירועי הטרור ואמר כי צריך לבצע  " טיפול שורש "  להסתה הפלסטינית ,  שמובילה לטענתו לפיגועים ברחבי הארץ . " שנים לא התמקדנו מספיק בהסתה ,  חשבנו שזה עניין זניח ,  אבל האווירה של ההסתה יכולה לגרום לצעיר לקחת סכין ולצאת לרצוח ",  אמר בריאיון לאולפן וואלה !  NEWS .
 אלקין מתח בדבריו ביקורת על טיפול הממשלה וכוחות הביטחון באותם גורמים מסיתים . " אם אנחנו רוצים לפתור את הבעיה בטיפול שורש ,  צריך לא רק 'לתת אקמול' ,  אלא לטפל באותם מוקדי הסתה ",  אמר אלקין .  לטענתו ,  בין אותם גורמי הסתה נמצאים  " הפלג הצפוני של התנועה האיסלאמית ,  הרשות הפלסטינית לרבות אבו מאזן ואפילו חברי הכנסת הערבים ".  לדבריו , " עד שלא נטפל באותם גורמים  נראה עוד ועוד פיגועים ".  
עוד בוואלה !  NEWS:המעורבים בהרג היהודי :  חיילים שבאו לתגבר את המשטרה בבירהבית שמש :  מחבלים ניסו להיכנס לבית כנסת ,  דקרו צעיר - ונורוגזענות באלעד :  לומדות בבית - כדי לא ללמוד לצד ספרדיות .  צפו 
על הביקורת שהשמיעו חלק מחברי הכנסת על הקריאה לאזרחים לשאת את נשקם האישי ,  אמר אלקין כי  " אין במדינת ישראל כלי נשק לא מאושרים ".  לדבריו , " החוקים כאן קפדניים בהרבה למשל מאלו שבארצות הברית .  אם בוחנים את המקרים הטראגיים שהיו ,  בבאר שבע ואתמול בירושלים - מי שירו היו דווקא אנשי כוחות הביטחון ".  
לאחר הסערה שעורר ראש הממשלה בנימין נתניהו ,  שטען בנאום בפני הקונגרס הציוני כי המופתי של ירושלים בזמן מלחמת העולם השנייה ,  חאג' אמין אל-חוסייני ,  הוא זה שעודד את מנהיג גרמניה הנאצית אדולף היטלר להתחיל בפתרון הסופי ,  הגיב אלקין על דבריו של ראש הממשלה . " זה מוגזם להטיל על המופתי את כל האחריות לפתרון הסופי ,  לאף אחד לא הייתה כוונה לפתור את היטלר מאחריות ",  אמר אלקין . " אין לאף אחד ספק שהמופתי רצה לרצוח את היהודים והזדהה עם הנאצים ,  וזה היה עוד לפני שכבשנו שום דבר ,  הוא עשה את זה רק בגלל שהגיעו יהודים והתיישב בארץ ישראל ".  
עוד הוסיף אלקין כי  " המופתי הוא לא היסטוריה  הוא גיבור לאומי גם היום ,  אצל הפלסטינים ,  גם אצל אבו מאזן .  כשאנחנו במלחמת תעמולה ,  צריך להעלות את הדברים האלה ,  להראות איפה התחילה השנאה נגדנו ".  למרות שאמירתו של נתניהו הייתה לא מוצלחת ,  בלשון המעטה ,  אמר אלקין כי הוא חושב שהיא הייתה חשובה .  
חברת הכנסת ציפי לבני  ( המחנה הציוני )  התייחסה לקריאה לאזרחים להסתובב עם נשקם האישי ,  ואמר כי הדבר פסול בעיניה . " חשוב לשבח את אותם אזרחים שפועלים נגד מחבלים ומנטרלים אותם ,  אבל הממשלה היא שאחראית על תפקיד הביטחון .  זה לא אומר שאנחנו צריכים לראות את השר בנט מסתובב עם אקדח ",  אמרה בריאיון לאולפן וואלה !  NEWS.לדבריה , " בשש שנות כהונתו של נתניהו ,  הורגלנו לחשוב שאנחנו 'וילה בג'ונגל' ,  גטו יהודי במזרח התיכון  וזה לא נכון .  אנחנו המדינה החזקה ביותר באזור ותפקידה של הממשלה לדאוג לביטחון אזרחיה ,  גם אם קשה .  צריך באמת לפגוע במחבלים ,  אבל לא לפחד ולחשוש מכל אירוע .  אני קוראת להנהגה להפסיק להפחיד את העם ".  

השר אלקין : " צריך טיפול שורש להסתה הפלסטינית "
 שר העלייה והקליטה אמר בריאיון לאולפן וואלה !  NEWS כי במשך שנים הוזנח נושא ההסתה ,  שמגיעה לדבריו מהתנועה האיסלאמית ,  אבו מאזן וח"כים ערבים : " חשבנו שזה עניין זניח ".  ח"כ ציפי לבני על אזרחים נושאי נשק : " הממשלה אמורה לדאוג לביטחון "
 
