נתניהו : " מוטרד מהקולות במצרים נגד הסכם השלום "
 רה"מ נפגש עם סנאטורים אמריקאים והתייחס לסקר לפיו מרבית אזרחי מצרים תומכים בביטול הסכם השלום עם ישראל . " על הקהילה הבינ"ל להבהיר למצרים שהיא צריכה לכבד את ההסכם "
" אני מוטרד מהקולות במצרים הקוראים לביטול הסכם השלום עם ישראל "  - כך אמר היום  ( רביעי )  ראש הממשלה ,  בנימין נתניהו ,  בפגישה עם משלחת של שמונה סנאטורים אמריקאים בראשות הסנאטור לינדזי גראהאם .  נתניהו הוסיף כי הוא קורא לקהילה הבינלאומית  " להבהיר את הציפייה הברורה ממצרים להמשיך ולכבד את הסכם השלום ".  נתניהו התייחס בדבריו לסקר שפרסם אתמול מרכז מחקר אמריקאי ,  לפיו 54% מהמצרים תומכים בביטול הסכם השלום עם ישראל .  
בפגישה התייחס נתניהו גם להכרזה הצפויה על מדינה פלסטינית באו"ם בחודש ספטמבר . " אם תהיה הכרזה באו"ם שתיתן לפלסטינים את כל מבוקשם ,  הם לא ירגישו כל מחויבות להיכנס למשא ומתן במטרה להגיע להסכם שלום ",  הזהיר נתניהו .  
עוד אמר ראש הממשלה כי  " הסכם יושג רק באמצעות משא ומתן .  זאת גם העמדה שהבית הלבן הביע בעבר .  אם מדינות נוספות יצטרפו לתמיכה בעמדה זו ,  למעשה זה יוציא את העוקץ מכל החלטה שתהיה באו"ם גם אם תתקבל ". 

נתניהו : " מוטרד מהקולות במצרים נגד הסכם השלום "
 רה"מ נפגש עם סנאטורים אמריקאים והתייחס לסקר לפיו מרבית אזרחי מצרים תומכים בביטול הסכם השלום עם ישראל . " על הקהילה הבינ"ל להבהיר למצרים שהיא צריכה לכבד את ההסכם "
 
