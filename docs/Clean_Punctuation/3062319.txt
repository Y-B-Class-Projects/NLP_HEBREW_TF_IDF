ח"כ רוזנטל : " במשטרה הוחלט להמליץ על כתב אישום נגד ראש הממשלה "
 הח"כ מהמחנה הציוני טען ב"שבתרבות "  במודיעין כי הוא יודע בוודאות על החלטה להגיש כתב אישום בתיק 1,000 בעבירות של קבלת מתנה אסורה והפרת אמונים .  מטעמו של נתניהו נמסר : " שהשמאל יחפש ישועה במקום אחר "
 חבר הכנסת מיקי רוזנטל  ( המחנה הציוני )  טען היום  ( שבת )  כי במשטרה כבר הוחלט להמליץ על כתב אישום נגד ראש הממשלה בנימין נתניהו בתיק 1,000 בעבירות של קבלת מתנה אסורה והפרת אמונים .  באירוע  " שבתרבות "  במודיעין ,  בהנחיית העיתונאית עמליה דואק ,  אמר רוזנטל כי הוא יודע זאת בוודאות והוסיף : " הפרשנות שנתניהו מנסה לתת למתנות שקיבל במאות אלפים היא אינה פרשנות המשטרה ".  
עם זאת ,  רונזטל ציין כי בין המלצת המשטרה לכתב אישום עומד היועץ המשפטי לממשלה . " כבר היו מספר המלצות משטרה להעמיד את נתניהו ורעייתו לדין שהסתיימו במריחה ולא כלום ",  טען .  לדבריו , " נבחר ציבור שמקבל מתנות בהיקפים כאלה זה בלתי נסבל .  אם לא יוגש כתב אישום ,  אנחנו בצרות .  נתניהו מודאג בצדק ,  משבר התאגיד ,  כמו המשבר הבא שיצוץ בקרוב ,  הוא חתירה של ראש הממשלה ליציאה לבחירות לפני המלצת המשטרה על מנת לחמוק מכתב אישום ". 
רוזנטל אמר את הדברים ברקע דברי עו"ד ליאת בן ארי ,  הפרקליטה הבכירה המלווה את חקירת ראש הממשלה ,  שלפיהם , " אין דבר כזה מתנות פעוטות ,  כל דבר תלוי בנסיבות אך שאלת החברות עולה בכל התיקים ".  
מטעמו של נתניהו נמסר כי  " אפשר לחשוב איזו הפתעה .  אחרי שמדליפים מהמשטרה במשך חודשים שימליצו להעמיד לדין - האם מישהו מעלה בדעתו שיהיה להם האומץ לרדת מהעץ ולהודות שאין כלום ?  ובאשר לדובר החדש של המשטרה מטעם עצמו ,  מיקי רוזנטל ,  וחבריו מהשמאל אנו אומרים :  חפשו לכם את הישועה במקום אחר ". 
עוד בנושא:פרקליטה בכירה בצוות חקירת נתניהו : " מאות אלפי שקלים אינם מתנות"תיק 1000 : " המשטרה חושדת שאיש עסקים נוסף העניק טובות הנאה לנתניהו"גרסת נתניהו בפרשת המתנות : " לא ידעתי ששרה קיבלה שמפניות ממילצ'ן "  
באירוע במודיעין התייחס ניצב בדימוס יואב סגלוביץ'  ( יש עתיד )  לדברי הפרקליטה . " לצערי הרב ,  אני חושב שהיא אמרה את מה שכל אחד בציבור מבין ,  זה שראש ממשלה אומר מעל דוכן הכנסת שמותר לקבל מתנות מחברים ,  זה לא אומר שמותר .  המציאות היא שאסור לקבל .  תארו לכם שאלוף בצבא ,  היה מקבל כל חודש וודקה באלף שקלים ,  הוא דקה אחת היה נשאר בצבא ?  אנחנו מגיעים לשיח הזה שמותר לקבל מתנות מחברים כיוון שהאמירות של נבחרי הציבור לא מספיק ברורות בהקשרים האלה ",  אמר .
 לדבריו , " בנימין נתניהו לא יכול לטעון שהוא לא יודע מה כללי המותר והאסור ,  כי אם נגיד שהוא לא ידע פעם ,  אז הסבירו לו את זה כשסגרו לו את התיק הקודם  ( פרשת עמדי )  שגם שם היה ערבוב תחומים בין הציבורי לפרטי ,  בין כללי המותר והאסור .  אסור להתבלבל ,  ראש הממשלה שלנו יודע שיש לו תיק סגור בעבירות של שחיתות ". 
ח"כ נחמן שי  ( המחנה הציוני )  ,  שהשתתף גם הוא באירוע תקף את ראש הממשלה בנושא התאגיד . " ניסיונות ההשתלטות של נתניהו על התקשורת והשידור הציבורי במדינת ישראל הם מחטף פוליטי שתכליתו השחתת התקשורת וניתוץ מכוון של הדמוקרטיה ",  אמר .
  ( עדכון ראשון :  13:56 )  

ח"כ רוזנטל : " במשטרה הוחלט להמליץ על כתב אישום נגד ראש הממשלה "
 הח"כ מהמחנה הציוני טען ב"שבתרבות "  במודיעין כי הוא יודע בוודאות על החלטה להגיש כתב אישום בתיק 1,000 בעבירות של קבלת מתנה אסורה והפרת אמונים .  מטעמו של נתניהו נמסר : " שהשמאל יחפש ישועה במקום אחר "
 
