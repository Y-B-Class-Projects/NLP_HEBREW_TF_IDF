צרפת :  נקדם פסגת השלום למרות התנגדות ארה"ב
שר החוץ הצרפתי הסביר כי לדעתו היוזמה לקיום פסגת שלום בין ישראל לפלסטינים בחסות מדינתו כבר החלה להשפיע לטובה על התהליך המדיני .  עוד אמר כי אבו מאזן קיבל בחיוב את היוזמה
שר החוץ של צרפת אלן ז'ופה אמר אמש  ( שלישי )  כי מדינתו תקדם פסגת שלום ישראלית פלסטינית למרות הסתייגותן של ארה"ב וישראל מצעד זה . " יש לי הרגשה שהיוזמה שלנו הזיזה דברים בתהליך השלום ",  אמר ז'ופה .  בפגישה עם כתבים ליד בניין האו"ם אמר ז'ופה כי הוא מאמין כי  " בשבועות הקרובים נראה התפתחויות חיוביות ".  עוד אמר ז'ופה כי יו"ר הרשות הפלסטינית אבו מאזן הגיב בחיוב לרעיון .
 עוד על המשא ומתן המדיני :
 מגעים בוושינגטון לחידוש המו"מ בין ישראל לרשותצרפת יזמה ועידת שלום : " הסטטוס קוו בלתי נסבל"הפלסטינים : " נתניהו הוכיח שאינו רוצה שלום "
 יום לפני כן אמרה מזכירת המדינה האמריקאית הילרי קלינטון כי אין טעם בהצעה הצרפתית לכנס את ישראל והפלסטינים למשא ומתן בפריז בסוף החודש ,  בטענה כי אף אחד מהצדדים לא הראה סימנים למוכנות למשא ומתן כזה . " נכון לעכשיו אנו עדיין בגישה של 'חכה ותראה' מפני שאין לנו עדיין הבטחה מאף אחד מהצדדים שהם יחזרו למשא ומתן ",  אמרה קלינטון לכתבים לאחר פגישתה עם שר החוץ הצרפתי ,  אלן ז'ופה .
 גורמים מדיניים אמרו לוואלה !  חדשות כי ההערכה היא שבמסגרת ההתייעצויות בנוגע ליוזמה הצרפתית ,  האמריקאים ידאגו לכך שהם היחידים שיובילו את הנושא .  לדברי אותם גורמים ,  גם ישראל מעדיפה שכך יהיה .  משום כך ,  ההערכה היא שבסופו של דבר היוזמה הצרפתית תדעך ולא תגיע לכדי מימוש .  
ביום ראשון ,  בישיבת הממשלה הביע ראש הממשלה בנימין נתניהו את דעתו באשר ליוזמה הצרפתית ,  וניתן היה להבין כי גם הוא לא רווה נחת ממנה . " נלמד את ההצעה ונדון בה גם עם ידידינו בארה"ב ",  אמר . " גם האמריקאים רוצים לקדם יוזמות ,  וגם לנו יש מחשבות משלנו .  נבחן כיצד ההצעה משתלבת עם יוזמות אחרות .  מובן שלא ניתן ליישם את כולן ,  רצוי להתרכז ביוזמה אחת ולקדמה ". 
 ( עדכון ראשון :  23:02 ) 

צרפת :  נקדם פסגת השלום למרות התנגדות ארה"ב
שר החוץ הצרפתי הסביר כי לדעתו היוזמה לקיום פסגת שלום בין ישראל לפלסטינים בחסות מדינתו כבר החלה להשפיע לטובה על התהליך המדיני .  עוד אמר כי אבו מאזן קיבל בחיוב את היוזמה

