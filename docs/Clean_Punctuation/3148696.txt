רגב :  רה"מ יישא דברים בטקס המשואות ;  אדלשטיין :  סותרת הסיכום עם רה"מ
הקרב על טקס הדלקת המשואות נמשך :  אדלשטיין ונתניהו סיכמו כי יעוגן נוהל לפיו ראש ממשלה ידליק משואה בכל חגיגות עשור ,  אך רגב מוכנה לכנס את ועדת השרים לאישור ההחלטה רק אחרי יום העצמאות .  רגב טוענת שנתניהו  " יישא דברים ",  ואצל אדלשטיין אומרים - רק  " דברי ברכה "
  ( בווידאו :  השרה רגב במסיבת עיתונאים בשבוע שעבר )  
למרות שראש הממשלה בנימין נתניהו ויו"ר הכנסת יולי אדלשטיין הגיעו היום  ( ראשון )  לפשרה לפיה נתניהו ידליק משואה בטקס בהר הרצל בערב יום העצמאות - אדלשטיין ושרת התרבות והספורט מירי רגב ממשיכים להתכתש על הפרטים הקטנים .  רגב הודיעה הערב כי היא מברכת על הסיכום שהושג לפיו ראש הממשלה יישא דברים בטקס הדלקת המשואות - וגם ידליק משואה ,  בעוד שבסביבתו של אדלשטיין אמרו כי סוכם שראש הממשלה ידליק משואה בלבד ,  וישא דברי ברכה לפני הדלקת המשואה ,  כמו שאר המדליקים בטקס .  
כמו כן ,  בעוד שאדלשטיין דורש כי הדלקת משואה על ידי ראש הממשלה תעוגן כמסורת מעתה ואילך בכל פעם שיצוינו חגיגות עשור למדינה ותעבור בהחלטה של ועדת שרים לענייני טקסים וסמלים ,  רגב ,  שעומדת בראש הוועדה ,  מוכנה לכנס אותה רק אחרי יום העצמאות .  גם זאת  - " כדי לדון בהצעות השונות שעלו בתקופה האחרונה ",  ולא בהצעה עליה אדלשטיין סיכם עם ראש הממשלה מוקדם יותר היום .
 משבר טקס המשואות | לקריאה נוספת בוואלה !  NEWS:בצל משבר המשואות :  נתניהו זימן ישיבת ממשלה חגיגית בה' באיירבכירים בליכוד :  השרה רגב מטרפדת את הפשרה בעניין טקס המשואותעוד נקודה לרגב בקרב על טקס המשואות :  נשיא הונדורס אישר הגעה 
נתניהו ואדלשטיין נפגשו היום בבוקר ,  על רקע המשבר החריף בין רגב לאדלשטיין ,  אך בסביבת ראש הממשלה נמנעו לאורך היום מלהגיב להתפתחויות ולפרסומים על פשרה ומתווה .  בלשכת יו"ר הכנסת אמרו הערב כי  " ההבנות שהושגו בפגישה הם שראש הממשלה ישיא משואה בשם ממשלות ישראל ויוסיף מילות ברכה בהדלקת המשואה ".  עוד הוסיפו מלשכתו כי  " כמו כן סוכם לאשר במיידית שנוהל זה יתקיים בכל שנת עשור למדינה ".  רגב לעומת זאת ,  הודיעה כי לפי הסיכום  " ראש ממשלת ישראל יישא דברים ואף ישיא משואה ".  כמו כן ,  רגב ציינה כי היא תכנס את ועדת השרים רק אחרי יום העצמאות ,  כדי להמליץ על סדרי הטקס והחגיגות לאירועי ה-80 ,  ואף הוסיפה כי היא עצמה  " סבורה שנכון ודמוקרטי יותר שאת ההחלטות הסופיות לגבי אירועי העשור הבא ,  תקבל הממשלה שתכהן באירועי ה-80 ".  
מלשכת יו"ר הכנסת מסרו בתגובה להודעת רגב כי  " לצערנו הודעת שרת התרבות אינה משקפת את הסיכום בין ראש הממשלה ויו"ר הכנסת שהושג היום בישיבתם האישית .  הסיכום הושג מתוך הערכה הדדית ורצון כן לסיים את המחלוקת סביב חגיגות 70 שנים לישראל ".  
מוקדם יותר היום בכירים במערכת הפוליטית האשימו את רגב בטרפוד הפשרה שהושגה בפגישה בין נתניהו לאדלשטיין ,  שכן היא סירבה להעביר את ההחלטה באופן רשמי בוועדת שרים לענייני טקסים וסמלים שבראשו היא עומדת .  
בינתיים ,  גם בלי טקס הדלקת המשואות ,  ראש הממשלה אירגן לעצמו אירוע משלו לציון יום העצמאות .  שרי הממשלה קיבלו הערב זימון לישיבה חגיגית בה' באייר ,  יום שישי ,  בבית העצמאות בתל אביב .  במהלך האירוע ,  תשוחזר ההכרזה על קום המדינה מ-1948 ,  ותוצג לשרים הגרסה המקורית של מגילת העצמאות שתובא מגנזך המדינה .
 תזמון ישיבת הממשלה ליום שישי הוא חריג ביותר ,  והיא זומנה על רקע המשבר שהתגלה סביב טקס המשואות .  בישיבת הממשלה החגיגית ,  כנהוג בכל ישיבות הממשלה ,  נתניהו ישא דברים לתקשורת ,  ויהיה הדובר המרכזי .  

רגב :  רה"מ יישא דברים בטקס המשואות ;  אדלשטיין :  סותרת הסיכום עם רה"מ
הקרב על טקס הדלקת המשואות נמשך :  אדלשטיין ונתניהו סיכמו כי יעוגן נוהל לפיו ראש ממשלה ידליק משואה בכל חגיגות עשור ,  אך רגב מוכנה לכנס את ועדת השרים לאישור ההחלטה רק אחרי יום העצמאות .  רגב טוענת שנתניהו  " יישא דברים ",  ואצל אדלשטיין אומרים - רק  " דברי ברכה "
 
