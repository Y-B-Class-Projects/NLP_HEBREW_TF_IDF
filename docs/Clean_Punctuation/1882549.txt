שלום לנתניהו : " הקדמת הפריימריז בליכוד ?  לא חוקי "
 ראש הממשלה צלצל למשנהו כדי לבשר לו על יוזמתו להקדים הפריימריז ל-31 בינואר ,  אך שלום ,  שרואה עצמו גם מועמד לראשות - מתנגד . " יש כללים ברורים לליכוד ,  אין סיבה אמיתית להקדמה "
 לא כל-כך מהר :  הודעתו של ראש הממשלה ,  בנימין נתניהו ,  על כוונתו להקדים את הפריימריז לראשות הליכוד ל-31 בינואר ,  גררה אחריה ,  כצפוי ,  ביקורת מקרב הטוענים לכתר .  מקורבי המשנה לראש הממשלה ,  השר סילבן שלום ,  כבר הבהירו הערב  ( ראשון )  בשיחה עם וואלה !  חדשות כי שלום עשוי לפעול גם בכיוונים משפטיים נגד הקדמת הפריימריז .  נתניהו התקשר גם אליו הערב ,  כמו לכל חברי סיעתו ,  כדי לבשר לו על החלטתו ,  אלא שתגובת שלום הייתה צוננת : " יש כללים ברורים לליכוד ",  אמר לראש הממשלה , " החוקה אומרת שהבחירות לראשות המפלגה יתקיימו עד שישה חודשים לפני הבחירות הכלליות לכנסת .  זה יכול להיות קצת יותר מוקדם מכך ,  אך לא שנתיים לפני .  המהלך לא חוקי ". 
מקורבי שלום הבהירו כי  " לפי החוק ,  הבחירות לכנסת יתקיימו בנובמבר 2013 ,  ואין סיבה אמיתית לבחור את מועמד הליכוד לראשות הממשלה שנתיים לפני ,  משום שהמטרה היא לבחור את המועמד בעל הסיכויים הטובים ביותר לנצח בבחירות .  הדבר יכניס את כולם למערבולת פוליטית ,  כאשר שרים יעסקו בפוליטיקה ולא בעשייה .  בכל מקרה ,  לא נאמרה עדיין המילה האחרונה בעניין ". 
מוקדם יותר נודע כי ראש הממשלה החליט לנצל את יום הבחירות לוועידת הליכוד ,  ה-31 בינואר 2012 ,  כדי לקיים גם בחירות לראשות הליכוד ,  ולמועמדה לראשות הממשלה .  בין היתר ,  נתניהו מעוניין ליצור לעצמו  " שקט תעשייתי "  עד לבחירות ב-2013 ,  וכן מעוניין לנצל את העובדה כי כבר מתקיימות בחירות בתנועה ,  ובכך לחסוך לה כמה מיליוני שקלים .  בשיחותיו עם חברי סיעתו הבהיר נתניהו כי הוא  " רוצה שנתיים יציבות עד הבחירות לכנסת ורוצה חופש פעולה ". 
 ( עדכון ראשון :  23:52 ) 

שלום לנתניהו : " הקדמת הפריימריז בליכוד ?  לא חוקי "
 ראש הממשלה צלצל למשנהו כדי לבשר לו על יוזמתו להקדים הפריימריז ל-31 בינואר ,  אך שלום ,  שרואה עצמו גם מועמד לראשות - מתנגד . " יש כללים ברורים לליכוד ,  אין סיבה אמיתית להקדמה "
 
