משחק מזרח-תיכוני קלאסי
כל הוועידות המדיניות מתנהלות על פי דפוס אחיד ,  עליות וירידות ,  או ירידות ועליות .  בשארם א ? שייח' זה התחיל מלמטה למעלה .  כולם באו חמוצי פנים וסיימו ב"שישו בני מעיי ".  האמריקנים רצו פנים מחייכות ,  וקיבלו .  לפחות מצידו הישראלי של המתרס .  אין לדעת מה חשו הפלסטינים .  הם מיהרו להסתלק ,  והמצלמות קלטו בעיקר את עורפם .
 אין צורך להתרגש מהמפגש הבלתי מתוכנן שהוסיפו לעצמם בנימין נתניהו ואבו מאזן .  ממש כפי שבעתיד - כאשר יארע  " פיצוץ "  באחד הדיונים ביניהם - אין זאת אומרת ש"השמיים נפלו על הארץ ",  והכל אבוד .  זה חלק מהטקס ,  מהטקסט ומהמשחק של ניהול משא ומתן בבזאר המזרח ? תיכוני הקלאסי .
 כל פתיחה היא בדרך כלל נשלטת .  הצדדים מגדירים מה יעדם הטקטי .  בשארם א ? שייח' ,  ואולי לכל אורכו של חודש אוקטובר ,  היעד העיקרי הוא לא להכביד על ברק אובאמה החושש מהבחירות לבתי הקונגרס .  מבחינה זו גבר נתניהו על אבו מאזן .  הישראלי צבט את לחיו ,  הפלסטיני לא .
 הסיקור העיתונאי מסייע בהעצמת הרושם הנקודתי .  כל חיוך הוא התקדמות ,  כל קלסתר חיוור מדאיג .  אין לתקשורת ברירה אלא לדווח באורח נקודתי .  זה קובע את האווירה ברגע נתון .  לא יותר מכך .
 ביסודו של דבר ,  בשנה שקצבו לעצמם למשא ומתן ,  חייבים נתניהו ואבו מאזן לבוא לפגישות לאחר שהכינו שיעורי בית .  לא רק פעלולים אלא גם הצגת תוכנית מעשית בנושאים הנדונים .  אפילו מי שרוצה רק להרוויח זמן ולהטיל את האחריות לכישלון על הצד היריב אינו יכול בלי ההימור שבהצגת תוכנית הנראית סבירה ,  מתונה ,  פשרנית ואפילו פייסנית .
 יש רק רגעים מעטים כאלה בסדרות של דיונים .  בדרך כלל גורסים חצץ .  רק שאין אפשרות לפסוח על המשא ומתן המרובע ,  המשעמם והנדוש .  לכן לא מספיק שהמנהיגים ייפגשו ,  אלא יש צורך בהפעלת קבוצות עבודה לדיון בכל הנושאים השנויים במחלוקת .  ככל שירבו התכנסויות כאלה יתמיד הקשר בין הצדדים וייצור את האווירה לשינוי האמיתי ,  שהוא תמיד בעל סממנים מוכרים :  ויתור כלשהו בעמדת אחד הצדדים במה שנקרא נושא ליבה .
 לנתניהו זה קרה בהסכימו להיפרד מן  " הריאות הירוקות "  של יהודה ושומרון .  לאהוד ברק ,  בהביעו נכונות לדון לפני עשר שנים בחלוקת ירושלים .  לאהוד אולמרט ,  בהסכימו לקלוט בתחומי הקו הירוק כ ? 50 אלף מצאצאי הפליטים הפלשתינים .  נתניהו ואבו מאזן טרם הגיעו לצומת הוויתור המשמעותי הראשון ,  אבל ייתכן שאתמול הם יצאו לדרך .
 
משחק מזרח-תיכוני קלאסי
nan
