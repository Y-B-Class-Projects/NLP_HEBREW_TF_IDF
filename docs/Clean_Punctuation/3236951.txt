נתניהו נגד ועדת ההיתרים : " כל מידע שנמסר - מודלף באופן מגמתי "
 ראש הממשלה האשים את ועדת ההיתרים כי היא מונעת ממנו לקבל סיוע במימון הגנתו המשפטית ומדליפה חומרים  " תוך פגיעה אנושה בזכות לפרטיות ".  תגובתו מגיעה לאחר שהוועדה דרשה ממנו להעביר עד סוף השבוע את פרטי קשריו עם התורמים
ראש הממשלה בנימין נתניהו יצא היום  ( שני )  נגד הוועדה למתן היתרים לאחר שהתבקש למסור את המידע שביקשה על קשריו עם התורמים למימון הגנתו המשפטית עד סוף השבוע .  מטעמו של נתניהו נמסר כי  " זכותו של ראש הממשלה להתגונן מכתב אישום שמטרתו להפיל ראש ממשלה ולהחליף שלטון שלא בהליך דמוקרטי ".  
אתמול פנתה הוועדה במכתב לסנגוריו בטענה שאם לא יעביר את המידע עד סוף השבוע - בקשתו תידחה סופית .  נתניהו האשים את ועדת ההיתרים כי היא  " מונעת מראש הממשלה לקבל סיוע במימון הגנתו המשפטית ,  בניגוד לאנשי ציבור אחרים שקיבלו סיוע למימון הגנתם .  כל מידע שנמסר לוועדה הודלף מיד באופן מגמתי ופוגעני תוך פגיעה אנושה בזכות לפרטיות שעומדת גם לראש הממשלה .  בלי הסיוע הזה ,  אין לראש הממשלה יכולת להתגונן אל מול המשאבים העצומים ,  בהיקף של מאות מיליוני שקלים ,  שהמדינה משקיעה בהגשת כתב חשדות חסר בסיס וחסר תקדים נגדו ". 
עוד בוואלה !  NEWS:לשכת רה"מ :  נושא חוק החסינות - לא חלק מההסכמים הקואליציונייםהתיקים לא קרסו ,  ההבטחות כן :  כשמשחק השעונים של נתניהו נחשףבנימין לפני הימין :  החשש של שרי הליכוד הוא חבל ההצלה של נתניהו 
לפני כחודש ביקשה הוועדה מנתניהו להעביר לה הצהרת הון מלאה על נכסיו ,  וכן הבהרות לגבי קשריו עם התורמים הפוטנציאליים - שאז היו בן דודו נתן מיליקובסקי ואיש העסקים ספנסר פרטרידג' .  פרקליטיו סירבו וטענו כי אין להתנות את קיום הדיון בהעברת מסמכים כלשהם .  בהמשך הודיעו הסנגורים כי הם מוותרים על קבלת מימון ממיליקובסקי ,  ומבקשים דיון מקדמי ,  בו יסבירו את הסירוב למסור מידע .  מבקר המדינה יוסף שפירא הודיע בשבוע שעבר כי הוא תומך בעמדתו של נתניהו לפיה יש לקיים דיון מקדמי ,  שבו יסביר מדוע הוא מסרב למסור את הפרטים , " כדי שלא יפנו שוב לבג"ץ ". 
פרקליטו של נתניהו ,  עו"ד עמית חדד ,  אסף בשבוע שעבר את חומרי החקירה לאחר שהגיע להסדר זמני מול נתניהו על תשלום מקדמה לשכר הטרחה שלו .  איסוף החומרים ,  שיאפשר לקדם את הליך השימוע ולקבוע את מועדו מול היועץ המשפטי לממשלה אביחי מנדלבליט ,  מגיע לאחר שרשרת התנצחויות בין היועץ המשפטי לממשלה ואנשי משרד המשפטים לעורך דינו של נתניהו נבות תל צור .  זאת ,  בעקבות בקשת הפרקליטים לדחות את מועד השימוע בשל היקף החומר והזמן שיידרש לטענתם לבחינתו .  מנדלבליט טען כי  " קיים קושי רב בטענה בדבר היקף חומרים גדול או בדבר הזמן הרב הדרוש ללימודו ,  שעה שהיא נטענת ממי שבחר משך תקופה כל כך ארוכה שלא לקבל את חומר החקירה ולהתחיל לעיין בו ".  

נתניהו נגד ועדת ההיתרים : " כל מידע שנמסר - מודלף באופן מגמתי "
 ראש הממשלה האשים את ועדת ההיתרים כי היא מונעת ממנו לקבל סיוע במימון הגנתו המשפטית ומדליפה חומרים  " תוך פגיעה אנושה בזכות לפרטיות ".  תגובתו מגיעה לאחר שהוועדה דרשה ממנו להעביר עד סוף השבוע את פרטי קשריו עם התורמים

