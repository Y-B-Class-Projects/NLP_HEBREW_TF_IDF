לשכת נתניהו מכחישה :  אין דיון על תדמית רה"מ
לשכת ראש הממשלה הכחישה את הדיווחים על דיון חירום לילי שעוסק בתדמיתו של נתניהו ובמעורבות רעייתו בניהול ענייני המדינה .  הלשכה : " ראש הממשלה יצא ממשרדו בערב כדי להדליק נר ראשון "
 לשכת ראש הממשלה מכחישה את הדיווחים לפיהם בנימין נתניהו כינס אמש  ( רביעי )  את בכירי יועציו לישיבת חירום לילית .  מוקדם יותר דווח בגלי צה"ל כי נתניהו מודאג מהפרשיות האחרונות בתקשורת העוסקות ברעייתו ובהתערבותה בענייני ניהול המדינה ,  וכינס דיון חירום בכדי לדון בעניין .
 על פי הדיווח ,  בדיון נכחו בין היתר ראש הלשכה נתן אשל ,  יועץ התקשורת ניר חפץ והדובר גידי שמרלינג .  אולם מלשכת ראש הממשלה נמסר כי , " בניגוד לפרסומים בשעות האחרונות ,  ראש הממשלה בנימין נתניהו לא קיים היום שום דיון חירום בלשכתו .  ראש הממשלה יצא ממשרדו בערב כדי להדליק נר ראשון של חנוכה ושוהה מאז בביתו ". 
בימים האחרונים דווח על מתחים בלשכת נתניהו ,  וכן על מספר בכירים המאיימים לצאת בגלוי נגד אשתו והשפעתה על החלטות מדיניות המתקבלות בדרגים הגבוהים ביותר במדינה .  לפי הפרסומים ,  שרה נתניהו הורתה בזמן הבחירות לנהל קמפיין אגרסיבי נגד ציפי לבני ,  תחת הסיסמא  " זה גדול עליה ".  אחד ממנהלי הקמפיין אף טען כי זו הייתה התערבות בוטה מצדה ,  שגרמה לאובדן של בין מנדט אחד לארבעה מנדטים .
 עדכון ראשון :  1.12.2010 ,  22:40

לשכת נתניהו מכחישה :  אין דיון על תדמית רה"מ
לשכת ראש הממשלה הכחישה את הדיווחים על דיון חירום לילי שעוסק בתדמיתו של נתניהו ובמעורבות רעייתו בניהול ענייני המדינה .  הלשכה : " ראש הממשלה יצא ממשרדו בערב כדי להדליק נר ראשון "
 
