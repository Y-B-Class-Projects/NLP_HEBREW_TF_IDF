נתניהו לשרי הקבינט : " אסור להתעמת עם טראמפ בשל אופיו ומורכבותו "
 ישיבת הקבינט לקראת הפגישה בין המנהיגים התנהלה באווירה  " נינוחה ועניינית ",  חרף הביקורת שמושמעת על נתניהו משרי הבית היהודי .  ראש הממשלה הבהיר כי טראמפ אמר לו שהוא  " מאמין שניתן להגיד להסדר עם הפלסטינים "
  ( בווידאו :  פגישתם של נתניהו וראשת ממשלת בריטניה ,  בשבוע שעבר )  
ראש הממשלה בנימין נתניהו שב והדגיש אתמול  ( ראשון )  בפני שרי הקבינט כי ישנה חשיבות עליונה להימנע מחיכוכים ולהתנהלות  " זהירה ורגישה "  מול נשיא ארצות הברית החדש דונלד טראמפ .  לוואלה !  NEWS נודע כי במהלך ישיבת הקבינט המדיני-ביטחוני ,  שהתכנס הערב לדיון במדיניות הישראלית לקראת פגישתו הראשונה של נתניהו עם טראמפ ,  ראש הממשלה אמר כמה פעמים כי  " אסור להתעמת עם הנשיא החדש ,  בגלל אופיו ומורכבותו ". 
ישיבת הקבינט שהתקיימה אמש נמשכה כארבע שעות ,  ולדברי גורמים שנכחו בה ,  היא התנהלה על מי מנוחות ,  למרות הקולות הפוליטיים הרמים שהשמיעו שרי הבית היהודי בימים האחרונים ,  שהציגו דרישה נוקשה מנתניהו להודיע בפגישה עם טראמפ על ביטול רעיון שתי המדינות .  במהלך הישיבה שר החינוך נפתלי בנט ושרת המשפטים איילת שקד הציגו את אותה עמדה ,  והחמיאו ליכולות השכנוע של ראש הממשלה בניסיון ללחוץ עליו לשכנע את ממשל טראמפ לרדת מרעיון המדינה הפלסטינית .  
לדברי גורמים שנכחו בישיבה ,  נתניהו סיפר לשרים על שיחת הטלפון שלו ושל טראמפ מיד לאחר כניסתו לבית הלבן לפני כשלושה שבועות .  בשיחה ,  ניסה נתניהו לשכנע את טראמפ שהפלסטינים הם אלה שמסרבים להגיע לשולחן המשא ומתן ,  והוא אמר לשרים שהנשיא השיב לו : " אני מאמין שהם ירצו ושאפשר להגיע להסדר ".  בהמשך ,  יועצו המדיני של נתניהו ,  יונתן שכטר ,  סיפר כי בלשכת ראש הממשלה בדקו את ההתבטאויות של מקורביו של טראמפ ,  שבמהלך הקמפיין ואחריו יצאו בהצהרות לגבי תמיכה שלו בהתנחלויות ובריבונות ישראלית ,  והגיעו למסקנה כי אלה לא דברים שטראמפ בעצמו אמר .
 אחת הסוגיות המרכזיות שעלו בדיון ,  עסקה בבנייה בהתנחלויות .  שרי הליכוד הדגישו כי יש להגיע להבנות עם ממשל טראמפ בנוגע להיקפי הבנייה .  השר לביטחון הפנים גלעד ארדן הביע התנגדות להסכמה מראש על הגבלה לתחומי הגושים ,  ואמר שצריך להתעקש על חידוש הבנייה בכל חלקי יהודה ושומרון ,  מאחר שבנייה רק בגושים ובירושלים תקבע מראש את התוצאות של כל משא ומתן עתידי .  ארדן הציע גם לדון עם הנשיא על פרויקטים של השלום הכלכלי - הצעות לפרוייקטים כלכליים שארצות הברית תוביל עם ישראל והפלסטינים . " טראמפ הוא איש עסקים .  יזמות כלכלית יכולה לדבר אליו ",  אמר .  שר התחבורה והמודיעין ,  ישראל כץ ,  אמר שצריך להגיע לתאום והבנה עם הממשל  ולבנות בתוך תחומי השיפוט של ירושלים והיישובים הקיימים וכן להסכים עם הממשל על קידום של חקיקה להחלת הריבונות הישראלית על ירושלים רבתי .  
נתניהו קיים בשבועות האחרונים שורה של דיונים והתייעצויות לקראת הפגישה בשיתוף משרד החוץ ,  המל"ל ומערכת הביטחון .  לקראת ישיבת הקבינט והמתיחות הפוליטית שנלווית אליה ,  גורם בלשכת נתניהו אמר אמש כי בישיבה נתניהו  " ישמע את השרים "  וינהג בסופה  " לפי האינטרס הלאומי כפי שהוא רואה אותו ".  בלשכת ראש הממשלה פרסמו הערב הודעה בתום דיון הקבינט בה נמסר שהיה  " דיון ארוך ,  מעמיק ויסודי "  עם אווירה  " נינוחה ועניינית ".  בהודעה נמסר כי השרים הציגו את עמדותיהם באשר לסוגיות שעל הפרק  איראן ,  סוריה ,  פלסטינים והיחסים עם הממשל החדש ו"כל השרים הסכימו כי יש חשיבות גדולה להדק את היחסים עם ארצות הברית גם ברמת הממשל וגם ברמה הבין אישית ". 
 ( עדכון ראשון :  22:15 )  

נתניהו לשרי הקבינט : " אסור להתעמת עם טראמפ בשל אופיו ומורכבותו "
 ישיבת הקבינט לקראת הפגישה בין המנהיגים התנהלה באווירה  " נינוחה ועניינית ",  חרף הביקורת שמושמעת על נתניהו משרי הבית היהודי .  ראש הממשלה הבהיר כי טראמפ אמר לו שהוא  " מאמין שניתן להגיד להסדר עם הפלסטינים "
 
