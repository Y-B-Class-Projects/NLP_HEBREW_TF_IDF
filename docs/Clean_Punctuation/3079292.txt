ועדת השרים דחתה ההצבעה על חוק ירושלים בשל התנגדות ח"כ גפני
חבר הכנסת מיהדות התורה דרש לקיים דיון על החוק בשל היותו  " חוק יסוד "  הדורש הסכמה של כלל סיעות הקואליציה .  בשבוע שעבר גיבשו השרים בנט ואלקין פשרה לחוק לפיה העברת ריבונות על שטחים בירושלים לגורמים זרים תהיה רק ברוב של 80 ח"כים
 ( בווידאו :  בנט :  נתניהו בלם את חוק ירושלים )  
ועדת השרים לענייני חקיקה דחתה היום  ( ראשון )  בשבוע נוסף את ההצבעה על  " חוק ירושלים מאוחדת "  שמקדם יו"ר הבית היהודי השר נפתלי בנט .  זאת ,  בשל התנגדותו של ח"כ משה גפני  ( יהדות התורה )  במהלך השבוע האחרון הליכוד והבית היהודי הגיעו להסכמות סביב ההצעה ,  אך גפני דרש בסוף השבוע לקיים דיון על החוק היות ומדובר ב"חוק יסוד "  שמחייב בהסכמים הקואליציוניים הסכמה של כל המפלגות .
 בקואליציה העריכו כי דרישתו של גפני באה על רקע הזעם שהוא מפנה נגד בנט בהתנהלות פרשת הכותל וחוק הגיור מול הרפורמים והמתיחות שקיימת בינו לבין חברו השר יעקב ליצמן וכי  " הנושא פתיר ".  אחרי העימות בין הליכוד לבית היהודי בשבוע שעבר נפגשו במהלך השבוע האחרון בנט והשר לענייני ירושלים זאב אלקין כדי להגיע להסכמות על הצעת החוק ,  שעליה הטיל ראש הממשלה בנימין נתניהו וטו עד להשגת הפשרה .  
לקריאה נוספת בנושאפשרה על חוק ירושלים :  הליכוד והבית היהודי ינסחו הצעה משותפתהמאבק נמשך :  נתניהו בלם את  " חוק ירושלים "  של הבית היהודי 
לפי הצעת החוק החדשה ,  העברת שטח בירושלים מריבונות ישראלית לגורם זר תדרוש רוב של 80 חברי כנסת ולא רוב רגיל כפי שנדרש כיום .  אלקין ובנט הגיעו לסיכום שלפיו שינויים מונציפליים ,  כמו איגוד שכונות מסוימות בירושלים תחת רשות מוניציפאלית חדשה בריבונות ישראלית - ניתן יהיה לבצע רגיל .  בנוסף לכך ,  את החוק יהיה ניתן לבטל ברוב של 61 חברי כנסת ולא ברוב של 80 חברי כנסת כפי שנדרש בגרסה המקורית שלו .
 יו"ר סיעת הבית היהודי ח"כ שולי מועלם-רפאלי ,  שחתומה על ההצעה ,  אמרה כי  " החוק נועד למנוע מצב שבו יקום ראש ממשלה בישראל ויחלק את ירושלים במסגרת הסכם מדיני מסוכן ".  
לדבריה , " בהתחשב בניסיון העבר ,  שבו שני ראשי ממשלה ביקשו לבצע זאת ולא צלחו ,  יש למנוע את האפשרות שזה יקרה שוב בעתיד .  לאור הסיכומים אני קוראת לשרים לתמוך בהצעת החוק ולחברי הכנסת מהקואליציה והאופוזיציה להצביע בעדה במליאה ". 
 ( עדכון ראשון :  8:25 )  

ועדת השרים דחתה ההצבעה על חוק ירושלים בשל התנגדות ח"כ גפני
חבר הכנסת מיהדות התורה דרש לקיים דיון על החוק בשל היותו  " חוק יסוד "  הדורש הסכמה של כלל סיעות הקואליציה .  בשבוע שעבר גיבשו השרים בנט ואלקין פשרה לחוק לפיה העברת ריבונות על שטחים בירושלים לגורמים זרים תהיה רק ברוב של 80 ח"כים

