יעלון מתנצל בפני קרי : " לא התכוונתי לפגוע "
 שר הביטחון פרסם הודעת התנצלות לאחר פרסום דברים שאמר בשיחות סגורות בגנות שר החוץ האמריקני . " אנחנו מעריכים את מאמציו הרבים של קרי לקידום המשא ומתן עם הפלסטינים "
 שר הביטחון ,  משה יעלון ,  התנצל אמש  ( שלישי )  על הדברים שאמר בשיחות סגורות בגנות שר החוץ האמריקני ,  ג'ון קרי . " ישראל וארצות הברית שותפות למאמץ לקידום המשא ומתן לשלום בין ישראל לפלסטינים בהובלת מזכיר המדינה קרי ",  נמסר מלשכתו של יעלון . " אנחנו מעריכים את מאמציו הרבים של מזכיר המדינה למטרה זו .  שר הביטחון לא התכוון לפגוע במזכיר המדינה ,  והוא מתנצל אם מזכיר המדינה נפגע מהדברים שיוחסו לשר ". 
עוד על תהליך השלום:ביידן על תהליך השלום :  רגע היסטורי שאסור לפספסעריקאת על מכרזי הבנייה : " מסר לקרי שלא יחזור לכאן"שגרירים אמריקנים : " התיווך של קרי מזכיר את השיחות בין ישראל למצרים "
 קודם לכן גינה הבית הלבן את יעלון . " להעלות ספק באשר למניעיו של שר החוץ קרי ולסלף את הצעותיו ,  זה לא משהו שהיינו מצפים משר הביטחון של בעלת ברית קרובה ",  אמר דובר הבית הלבן ,  ג'יי קרני .  גם דוברת מחלקת המדינה האמריקנית ,  מארי הארף ,  הגיבה ואמרה : " אם דבריו של שר הביטחון מדויקים ,  הם פוגעים ואינם ראויים ,  בייחוד נוכח כל מה שארה"ב עושה כדי לתמוך בצורכי הביטחון של ישראל ".  
אתמול בבוקר פורסם ב"ידיעות אחרונות "  כי שר הביטחון התבטא נגד קרי על רקע מאמציו להביא להסדר שלום בין ישראל לפלסטינים . " הדבר היחיד שיכול להציל אותנו הוא שג'ון קרי יזכה בפרס נובל ויניח לנו במנוחה ",  אמר לכאורה יעלון בשיחות סגורות .  עוד אמר : " קרי ,  שהגיע אלינו נחוש ופועל מתוך אובססיה לא מובנת ותחושה משיחית ,  לא יכול ללמד אותי דבר על העימות עם הפלסטינים ". 
יעלון גם הביע כביכול ספקות ביעילות המשא ומתן ואמר : " למעשה ,  כל החודשים האחרונים לא מתקיים משא ומתן בינינו לפלסטינים - אלא בינינו לאמריקנים ".  על פי הדיווח ,  יעלון טען גם כי  " תכנית הביטחון האמריקנית שהוצגה לנו לא שווה את הנייר שעליו נכתבה ".  
אחר הצהריים פרסם יעלון הודעת הבהרה לדבריו . " בנוגע לפרסום הבוקר ,  היחסים בין ארצות הברית לישראל הם אינטימיים ובעלי משמעות רבה עבורנו ",  הסביר יעלון . " ארצות הברית היא ידידתנו הגדולה ביותר ובעלת הברית החשובה ביותר שלנו ,  וכשיש מחלוקות אנחנו מלבנים אותן בתוך החדר ,  כולל עם מזכיר המדינה קרי ,  אתו אני מקיים שיחות רבות בנוגע לעתידה של ישראל .  אמשיך לשמור בנחישות ,  באחריות ובשיקול דעת על ביטחונם של אזרחי ישראל ". 
בשדולה הפרו-ישראלית  " ג'יי סטריט "  הגיבו גם כן לדברים ואמרו : " מחויבותם של מזכיר המדינה ג'ון קרי והנשיא אובמה לפתרון הסכסוך היא חלק מהשותפות רבת השנים עם מדינת ישראל .  ביקורת בין שותפים היא לגיטימית ונחוצה ,  אך נדמה כי דבריו של השר יעלון הם חצייה של גבול - לקרוא לידיד אמת כמו ג'ון קרי 'אובססיבי ומשיחי' ,  זו אינה ביקורת לגיטימית או בונה .  כיום ברור לכל שפתרון לסכסוך בדמות שתי מדינות לשני העמים ,  הוא אינטרס משותף לישראל ולארה"ב .  אם יעלון מחויב לטובתה של ישראל ,  ראוי שיכבד את מאמציהם של השותפים ההיסטוריים לתהליך ,  יימנע מהטחת האשמות ועלבונות שלא מקדמים דבר ,  ובשיתוף פעולה איתם יעשה כל מאמץ להביא להסכם בין העמים שיבטיח את ביטחון שני הצדדים ".  
נשיא המדינה ,  שמעון פרס ,  התייחס אתמל ליחסים עם ארצות הברית ,  במסגרת דברים שנשא בכנסת לרגל 65 שנים להקמתה . " יחסינו עם ארה"ב הם בעלי ערך אסטרטגי עליון למדינת ישראל ",  אמר הנשיא . " אנו מודים לנשיא ארצות הברית ,  ברק אובמה ,  על היענותו המלאה לצורכי הביטחון והמודיעין .  אין ספק שרצונו לראות מזרח תיכון שחי בשלום .  הידידות העמוקה עם ארה"ב היא מרכיב מרכזי בביטחונה של ישראל ומנוף לשלום במזרח התיכון .  מאמציו הנחושים של מזכיר המדינה ,  ג'ון קרי ,  להשיג שלום הם עדות לעמדה אמריקנית זו ". 
גם ראש הממשלה ,  בנימין נתניהו ,  התייחס ליחסים עם ארה"ב בנאומו בפני חברי הכנסת . " אנחנו זוכרים שארה"ב היא בת בריתנו הגדולה ",  הדגיש נתניהו . " אנחנו שותפים גם למטרות ולאינטרסים משותפים :  יציבות אזורית ,  מלחמה בטרור ,  שגשוג ,  ביטחון ושלום .  גם כשיש חילוקי דעות עם ארה"ב ,  הם תמיד לגופו של עניין ולא לגופו של אדם ".  
לדברי נתניהו , " שלום אמת מושתת על הכרה במדינת הלאום של העם היהודי ומושתת על סידורי ביטחון שיבטיחו שהשטחים שבידי הפלסטינים לא יהפכו לכני שיגור של הטרוריסטים ,  אבל תוך כדי כיבוד הקשר החשוב שיש לנו עם ארה"ב .  אנחנו עומדים על האינטרסים הלאומיים שלנו ,  שאחד מהם הוא המשך טיפוח הקשר עם בת בריתנו ארה"ב ". 
 ( עדכון ראשון :  17:19 ) 
בהכנת הידיעה השתתפו עמרי נחמיאס ואמיר תיבון 

יעלון מתנצל בפני קרי : " לא התכוונתי לפגוע "
 שר הביטחון פרסם הודעת התנצלות לאחר פרסום דברים שאמר בשיחות סגורות בגנות שר החוץ האמריקני . " אנחנו מעריכים את מאמציו הרבים של קרי לקידום המשא ומתן עם הפלסטינים "
 
