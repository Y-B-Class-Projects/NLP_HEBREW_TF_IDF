ריבלין : " רק 3 לא רצו בי - ליברמן ,  נתניהו ,  והאדם השלישי "
 בראיון לערוץ 10 רמז בכיר הליכוד כי רעיית ראש הממשלה שרה נתניהו עומדת מאחורי הדחתו מתפקיד יו"ר הכנסת ,  בהתייחסו לאיש  " שתמיד מאחורי הקלעים ".   " לא יפה להוביל חבר בכחש "
 הבכיר המודח פותח חזית :  יו"ר הכנסת לשעבר ,  ח"כ ראובן ריבלין  ( הליכוד )  ,  שהודח על ידי ראש הממשלה בנימין נתניהו מתפקידו עם הקמת הקואליציה החדשה ,  מאשים את ראש הממשלה , " ואדם נוסף "  בסביבתו ,  בכך שלא מונה בפעם השלישית לתפקיד היוקרתי ,  וזאת על אף הבטחותיו החוזרות של נתניהו .  בראיון לערוץ 10 אמר אמש  ( רביעי )  ריבלין : " נדמה לי שרק שלושה אנשים לא רצו אותי בתפקיד  ליברמן מטעמיו שלו ,  ראש הממשלה ,  והאדם השלישי  שתמיד נשאר במרכז העניינים ,  אבל כנראה מאחורי הקלעים ".  ריבלין סירב להשיב לשאלת המראיין ,  רביב דרוקר ,  האם מדובר ברעייתו של נתניהו ,  שרה ,  שעל פי הדיווחים היא זו שעומדת מאחורי הדחתו .  
לדברי ריבלין ,  נתניהו הבטיח לו כמה פעמים כי ימשיך לכהן בתפקידו . " כאשר הייתי מתקשר אל ראש הממשלה בחשש כזה או אחר ",  נזכר בכיר הליכוד , " הוא אמר לי מספר פעמים :  'אני צריך להבטיח לך ? ' .  גם כאשר חבריו עלו אליי לרגל הם אמרו לי :  'את מי הוא ייקח אם לא אותך ?  הרי התנועה תפגע בעצמך ".  ריבלין המשיך וסיפר : " באמת האמנתי לנתניהו ,  חבר שלי ,  ביבי ,  משנות ילדותו .  הוא אפילו אמר לרעייתי :  'אני סומך רק על רובי ריבלין ,  רק על בעלך אני סומך' ".   
" הנימוקים של נתניהו נפלאו מהבנתי ,  אני מוכרח לומר ",  המשיך ריבלין .  לדבריו ,  נתניהו לא אמר לו כי ייתכן שההדחה נובעת מאופן תפקודו כיו"ר כנסת ,  ומכך שבלם לעתים הצעות חוק של חברי הכנסת מטעם הליכוד . " לפעמים נתניהו אמר לי שהצלתי אותו בעולם ",  סיפר .  חבר הכנסת ,  שרואה עצמו מועמד לנשיאות המדינה ,  עמוס ביקורת גם על חבריו לתנועה . " מה שכאב לי ביותר ,  הרבה יותר מעצם ההדחה ,  וזו בפירוש הייתה הדחה ,  זה שחבריי לא קמו ולא אמרו מילה אחת ".  
ניכר כי ריבלין נפגע עמוקות מנתניהו . " לא יפה להוביל חברים ככה בכחש ",  סיפר בהתרגשות . " ביבי ,  צר לי עליך ,  אתה נתקל בלחצים כאלה ואחרים אבל תזכור  הרעות אינה רק בפלמ"ח ,  הרעות היא גם אצלנו ".  
במקומו של ריבלין נבחר ח"כ יולי אדלשטיין לתפקיד יו"ר הכנסת ,  ברוב של 96 חברי כנסת .  שמונה נמנעו ואף אחד לא התנגד לבחירתו של אדלשטיין ,  שסיים את תפקידו כשר ההסברה והתפוצות ,  לתפקיד החדש .  
בנאומו הדגיש אדלשטין כי  " המוסד הזה יעסוק בתיקוני חקיקה ,  יש חוקים שדורשים טיפול ".  הוא ביקש מחברי הכנסת : " שלא נגיע למצב של יומנאי בתחנת משטרה שלקראת סוף המשמרת כשהוא עייף נמצא באווירה מנטלית שהעולם כולו הוא עולם פשע .  בואו לא נשכח שלמרות הבעיות והמצוקות ,  שאלמלא ה' באייר תש"ח תסריט החיים שלי ושל רבים אחרים היה נכתב אחרת לגמרי .  בואו נזכור תמיד שעם כל הטיפול בבעיות  יש גם את התמונה הגדולה הזאת שהיא עוד לא בת 65 וכבר כתבה אלפי תסריטים שונים שהיו שונים מהמקור ".  
 ( עדכון ראשון :  20:51 )  

ריבלין : " רק 3 לא רצו בי - ליברמן ,  נתניהו ,  והאדם השלישי "
 בראיון לערוץ 10 רמז בכיר הליכוד כי רעיית ראש הממשלה שרה נתניהו עומדת מאחורי הדחתו מתפקיד יו"ר הכנסת ,  בהתייחסו לאיש  " שתמיד מאחורי הקלעים ".   " לא יפה להוביל חבר בכחש "
 
