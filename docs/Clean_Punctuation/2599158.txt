נתניהו : " מי שתומך בסרבנות לא יהיה בממשלה שלי "
 יממה לאחר דברי בנט ,  כי יסרב לפנות יהודים מבתיהם ,  זימן ראש הממשלה את מגישי המהדורות לראיונות ,  ותקף : " גם כרעיון אישי זה בלתי מתקבל על הדעת .  תומך סרבנות לא יהיה שר "
" מי שדבק בסרבנות לא יהיה בממשלה שלי ",  כך אמר היום  ( שישי )  ראש הממשלה בנימין נתניהו ,  על רקע הביקורת הרחבה סביב התבטאות סירוב הפקודה של יו"ר הבית היהודי ,  נפתלי בנט .  בראיונות שהעניק נתניהו לשלושת ערוצי הטלוויזיה ,  התייחס נתניהו לדבריו של בנט ,  שאמר אתמול בראיון לערוץ 2 כי יסרב לפקודה לפינוי יישובים יהודיים ,  וכי הוא רואה אותם בחומרה .  לדבריו , " הרעיון של סרבנות ,  גם כגישה אישית ,  אינה מתקבלת על הדעת ".   " אי אפשר לקיים את מדינת ישראל עם סרבנות ,  מי שתומך בסרבנות לא יהיה שר בממשלה שלי ",  הבהיר וחזר על דבריו של המשנה לראש הממשלה משה  ( בוגי )  יעלון ,  כי  ? הצבא מושתת על קיום מילוי פקודות ",  והוסיף כי  " ברגע שאתה מתחיל לערער את זה ,  זה לא חשוב מאיזה צד אתה בא ,  אתה פשוט ממוטט את צה"ל ,  אתה ממוטט את המדינה ".  
במהלך הראיונות ,  שישודרו במלואם מחר ,  נתניהו הדגיש את המסר העיקרי של קמפיין הבחירות של הליכוד ,  שיושק בשבוע הבא ,   ? ראש ממשלה חזק - ישראל חזקה ?  ,  ואמר כי  ? הבחירות הן הזדמנות לשלוח מסר לכל אויבי ישראל ;  ישראל חזקה היא מאוחדת ?  .  לדברי נתניהו ,   ? כאשר ייסגרו הקלפיות - אחמדינג'אד ,  נסראללה ומשעל ירצו לדעת רק דבר אחד :  ראש הממשלה התחזק או נחלש ?  הם מבינים שזה 'ישראל התחזקה או נחלשה' .  ואיך הם יידעו את זה ?  הם יידעו את זה רק בדרך אחת - לא אם מפלגה כזו או אחרת קיבלה עוד שני מנדטים או פחות שני מנדטים ,  אלא האם המפלגה המרכזית בישראל ,  הליכוד-ישראל ביתנו ,  התחזקה ,  ואם כן אז ישראל התחזקה ".  
נתניהו הוסיף כי  " אני ממשיל את מדינת ישראל לספינה שמשייטת בים רוחש ,  מלא סערות  סערה כלכלית אדירה שיכולנו לה ;  סערה ביטחונית ואזורית אדירה .  בים הזה ,  אני כראש ממשלה צריך להוביל לא ספינת גומי קטנה ורעועה - אני צריך להוביל נושאת מטוסים .  לכן ,  כשיש לי מפלגה חזקה מאחורי ,  מפלגה של הליכוד-ישראל ביתנו מאוחדים ,  זה כמו נושאת מטוסים שמתוכה אני יכול לדאוג לאינטרסים החיוניים של מדינת ישראל ולעסוק בעיקר ,  ולא להיות מוסט לצדדים על ידי פוליטיקה קטנה בכנסת ". 
מדובר בראיון ראשון שנתניהו מעניק מאז החלה מערכת הבחירות .  הבוקר זימן אליו בדחיפות את כתבי ומגישי שלושת הערוצים - אילה חסון ,  רביב דרוקר ,  דני קושמרו ורינה מצליח - לראיונות שניתנו לפני כניסת השבת .  עם זאת ,  הדגיש בראיון כי  " העובדה שאני מתראיין כעת אינה קשורה למערכת הבחירות ".  נתניהו דחה את הטענה לפיה הוא מקבל החלטות מדיניות על פי צרכים פוליטיים ואמר כי  " אלה אגדות אורבניות וזה לא רציני ,  אנחנו חיים במדינת העם היהודי .  לא אכפת לי מה אדם כזה או אחר אומר ,  נבנה בירושלים כי זו זכותנו .  נתניהו נשאל גם לגבי כתב האישום נגד מספר 2 במפלגתו ,  שר החוץ אביגדור ליברמן ,  ושב והדגיש כי הוא מגבה את ליברמן ומקווה כי הוא מקווה שיוכיח את חפותו .  לכל אדם יש זכות למשפט אדם ולהוכיח חפותו ,  ואני מקווה שכך ייעשה ".  
בראיון לתכנית  " משעל חם "  בערוץ 2 התייחס אתמול בנט לאפשרות של פינוי התנחלויות במסגרת הסכם עתידי עם הפלסטינים . " אם אני אקבל פקודה לפנות יהודי מביתו ולגרש אותו ,  המצפון שלי לא יאפשר זאת .  אני אבקש מהמפקד לפטור אותי ",  אמר .  בתגובה לשאלה האם משמעות הצהרה זו היא כי הוא יסרב פקודה ,  אמר , " מצטער ,  אני לא מסוגל להיכנס לבית יהודי ולפנות אותו ".  בנט ציין כי  " גם לא הייתי רוצה לגרש ערבי מהבית ".  
לאחר סיום הראיון ביקש בנט להסביר את דבריו בסטטוס שפרסם בעמוד הפייסבוק שלו ,  שם כתב : " עמדתי ברורה :  כאחד שהוביל לוחמים פעמים רבות במבצעים ובשדה הקרב אני מתנגד בכל נפשי ולבי לסירוב פקודה .  את כל הפקודות שקיבלתי במשך 22 שנותיי בצה"ל קיימתי ואמשיך לקיים .  אישית ,  פשוט אינני מסוגל לגרש משפחה מביתה ,  ואבקש ממפקדיי לשחרר אותי מכך .  אני מתפלל לכך ואפעל בכל מאודי שלעולם ממשלת ישראל לא תגרש משפחות מביתן בארץ הזו ".  

נתניהו : " מי שתומך בסרבנות לא יהיה בממשלה שלי "
 יממה לאחר דברי בנט ,  כי יסרב לפנות יהודים מבתיהם ,  זימן ראש הממשלה את מגישי המהדורות לראיונות ,  ותקף : " גם כרעיון אישי זה בלתי מתקבל על הדעת .  תומך סרבנות לא יהיה שר "
 
