בתום דיון של שעות :  הכנסת אישרה את פיצול תאגיד השידור
הצעת החוק שהושגה כפשרה בין ראש הממשלה נתניהו ושר האוצר כחלון עברה ברוב של 43 תומכים מול 33 מתנגדים .  ח"כ כבל אמר בדיון כי הליך החקיקה  " היה מבזה .  המשבר לא יסתיים פה "
  ( בווידאו :  הדיון בחוק פיצול התאגיד ,  השבוע )  
אחרי דיון שנמשך יותר מחמש שעות ,  מליאת הכנסת אישרה הלילה  ( חמישי )  בקריאה שנייה ושלישית את הצעת חוק השידור הציבורי הישראלי שהושגה כפשרה בין ראש הממשלה בנימין נתניהו ושר האוצר משה כחלון .  ההצעה נועדה לפצל את תאגיד השידור הציבורי כך שיוקם תאגיד חדש לשידורי חדשות ואקטואליה .  הליך החקיקה נוהל במתכונת בזק ,  במטרה להשלימו לפני ה-15 במאי ,  המועד שבו התאגיד  " כאן "  יחל את שידוריו .  נתניהו ,  ראשי סיעות הקואליציה ,  השר גלעד ארדן ,  ח"כ יאיר לפיד ורוב שרי הממשלה לא נכחו בהצבעה .  הצעת החוק אושרה ברוב של 43 תומכים מול 33 מתנגדים .
 יו"ר הקואליציה ח"כ דוד ביטן הציג את הצעת החוק במליאה ,  אחרי שבמשך ארבעה ימים הוועדה המשותפת לוועדות הכנסת והכלכלה הכינו את החוק .  ח"כ אילן גילאון  ( מרצ )  ניצל את זמן הדיבור שלו בכדי להקריא את רשימת מאות המפוטרים מרשות השידור ,  ובסיום ההקראה ביקש מהם סליחה .  ח"כ יעקב פרי  ( יש עתיד )  התייחס לכספי הציבור  " שנשפכו לשווא "  והאשים בכך את ראש הממשלה והקואליציה . " לבזבז עשרות מיליוני שקלים מכיסם של אזרחי ישראל .  ובשביל מה ?  בשביל האינטרסים האישיים והפוליטיים שלכם ".  
יו"ר ועדת הכלכלה ,  ח"כ איתן כבל  ( המחנה הציוני )  אמר כי הליך החקיקה  " היה אולי המבזה ביותר שחווינו בשנים האחרונות .  הצעת חוק רדודה ,  לא אפויה ,  שבאה רק כדי לרצות את ראש הממשלה .  היינו כולנו שחקנים בתיאטרון שלו ,  פיונים קטנים ".  כבל אמר כי המשבר סביב התאגיד  " לא יסתיים פה ,  יהיה גם תיקון 9 ותיקון 10 ,  אם הכול לא יקרוס קודם ". 
עוד בנושא :" אתה תשלם ביוקר ":  מאחורי הדיון הלילי הסוער על התאגידהצעת החוק לפיצול התאגיד אושרה בקריאה ראשונה ;  האופוזיציה החרימההממשלה אישרה את הליך החקיקה להקמת תאגיד החדשות החדש 
לפי החוק ,  תאגיד  " כאן "  לא יתעסק בחדשות ואקטואליה ,  וחטיבת החדשות שלו תבוטל .  מרבית עובדי חטיבת החדשות בתאגיד ישמרו על עבודתם ויעברו לעבוד בתאגיד החדשות החדש שיוקם ,  יחד עם עובדים נוספים מרשות השידור ,  אך הוא יעבוד תחת הנהלה חדשה ,  שתמונה על ידי הדרג הפוליטי ולא תהיה כפופה להנהלה הנוכחית של התאגיד .  
לראשי תאגיד  " כאן "   אלדד קובלנץ וגיל עומר - לא תהיה כל נגיעה לגוף החדשות החדש ,  ומנהל חטיבת החדשות בתאגיד  " כאן "   העיתונאי ברוך שי ,  יישאר בתפקידו אך רק כעורך ראשי .  מעליו ,  ימונה מנהל כללי לתאגיד החדשות ,  שירכז בידיו את כל הסמכויות הנוגעות לתקציבים ,  הניהול השוטף וקבלת עובדים ועיתונאים לתאגיד .  
אם שי לא ירצה להמשיך בתפקיד ,  המנהל הכללי הזמני יקבל גם את סמכויות העורך .  בכל מקרה ,  לא ניתן יהיה לבצע שינויים ארגוניים בתאגיד החדשות הייעודי ,  ותפקידי כל העובדים יישארו כפי שנקבע בחטיבת החדשות .  במשך שלושת החודשים תמנה מועצת תאגיד החדשות מנהל כללי שלא יהיו בידיו סמכויות עיתונאיות .  מנגנון מינוי העורך הראשי הקבוע  לקדנציה של ארבע שנים ,  שיהיה אפשר והאריכה לכהונה אחת נוספת - יהיה באמצעות ועדת איתור בראשות המנהל הכללי הקבוע ושני נושאי משרה אחרים בתאגיד החדשות .  
שני עמודים בחוק מוקדשים לאפשרות שבה תתעורר מחלוקת בין תאגיד החדשות לתאגיד  " כאן "  ולפיה  " יכריעו בעניין יו"ר המועצה ויו"ר מועצת תאגיד החדשות ".  אם לא יגיעו להסכמה ביניהם ,  ימנו מומחה שיכריע במחלוקת ,  והאחרון יהיה נציג ציבור בלתי תלוי בעל ניסיון מעשי משמעותי בתחום שידורי הטלוויזיה .  
במקרה שלא הגיעו להסכמה בדבר מינוי מומחה או שהמומחה לא קיבל החלטה בתוך ארבעה ימים מאז שמונה ,  יוכל כל אחד מיושבי הראש של המועצות לפנות ליועץ המשפטי לממשלה בבקשה למינוי מומחה שיכריע במחלוקת ;  המומחה שימנה היועץ המשפטי לממשלה יהיה שופט בדימוס של בית המשפט העליון או של בית משפט מחוזי ,  והוא ייתן את החלטתו בעניין בהקדם האפשרי לאחר מינויו .  מדובר במחלוקות למעט עניינים המחייבים הכרעה מיידית או פריצה לשידור .  
התקציב השנתי של תאגיד החדשות יהיה בסכום של 2.137 מיליון שקלים שיועבר לו ממשרד התחבורה .  המשרד ינכה מתוך סך סכומי אגרת הרישיון שהוא גובה ,  בכל חודש ,  סכום בסך של 4.11 מיליון שקלים ויעבירו אל תאגיד החדשות .  
לפי דרישת ש"ס ,  בחוק נקבע גם כי תוקם בתוך התאגיד החדשות תחנת רדיו חרדית שהעורך הראשי ככל הנראה יהיה מזוהה עם המפלגה .  לפי דרישת ישראל ביתנו ,  רדיו רק"ע ,  תחנה המשודרת כיום בכמה שפות ,  בהן ברוסית ,  ונתפסת כאחת שמעניקה לחברי המפלגה סיקור אוהד מאוד ,  תהיה חלק מתאגיד החדשות החדש ותשדר ברוב שעות היממה בשפה הרוסית .  

בתום דיון של שעות :  הכנסת אישרה את פיצול תאגיד השידור
הצעת החוק שהושגה כפשרה בין ראש הממשלה נתניהו ושר האוצר כחלון עברה ברוב של 43 תומכים מול 33 מתנגדים .  ח"כ כבל אמר בדיון כי הליך החקיקה  " היה מבזה .  המשבר לא יסתיים פה "
 
