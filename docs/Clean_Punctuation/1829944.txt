דגן : " לא פוטרתי ,  ביקשתי מרה"מ לפרוש מהתפקיד "
 ראש המוסד לשעבר הגיב לביקורות שהוטחו בו לאחרונה בעקבות דבריו על התנהלות הצמרת המדינית בישראל . " דיברתי באופן כללי על בעיות המנהיגות במדינה ",  אמר דגן בראיון ל"ידיעות אחרונות "
 ראש המוסד לשעבר מאיר דגן הגיב הבוקר  ( שני )  לביקורות שהוטחו בו בעקבות דבריו בגנות ההנהגה המדינית והביטחונית בישראל .  בראיון ל"ידיעות אחרונות ",  הסביר דגן כי הוא זה שפנה לראש הממשלה בנימין נתניהו וביקש לפרוש מתפקידו ,  ולא כפי שסברו מבקריו .
" בדבריי באוניברסיטת תל אביב בשבוע שעבר ,  לא דיברתי באופן אישי לא על ראש הממשלה ולא על שר הביטחון הנוכחיים ",  אמר דגן בראיון , " דיברתי באופן כללי על בעיות המנהיגות במדינה .  לטעמי ,  תפקיד ראש הממשלה הוא אחד התפקידים החזקים שקיימים .  ראש ממשלה חי באילוצים בלתי אפשריים .  אני מעריך ומוקיר כל אדם שממלא את תפקיד ראש ממשלת ישראל ". 
דגן התייחס לביקורות שטענו כי אמר את הדברים בעקבות דחיית בקשתו להישאר בתפקיד ראש המוסד .  לדבריו , " יש בידי מכתב שמצביע על כך שחודשים לפני סיום תפקידי ביקשתי לפרוש .  הודעתי אז לראש הממשלה שאשאר ככל שיידרש על מנת לאפשר לו לבחור את מחליפי ולקיים חפיפה נאותה לתפקיד ".  
בשבוע שעבר נשא ראש המוסד לשעבר דברים באוניברסיטת תל אביב ,  בהם תקף את הדרג המדיני ,  וציין כי  " לפעמים שכל והחלטה טובה לא קשורים להיותך דרג נבחר ".  דגן התייחס בדבריו גם לתקיפה ישראלית אפשרית באירן ,  ואמר כי  " זו צריכה להיות אופציה אחרונה בהחלט ".  כמו כן ,  ציין דגן כי על ישראל לתמוך ביוזמה הסעודית לחידוש המשא ומתן בין ישראל לפלסטינים .
 
דגן : " לא פוטרתי ,  ביקשתי מרה"מ לפרוש מהתפקיד "
 ראש המוסד לשעבר הגיב לביקורות שהוטחו בו לאחרונה בעקבות דבריו על התנהלות הצמרת המדינית בישראל . " דיברתי באופן כללי על בעיות המנהיגות במדינה ",  אמר דגן בראיון ל"ידיעות אחרונות "
 
