הדרך היחידה להציל את הליכוד היא לחזור לחזון מקימיו
חקירות ראש הממשלה לא עשו חסד עם המפלגה הוותיקה ,  וגם לא  " הליכודניקים החדשים "  המאיימים לערער את יציבותה משמאל .  בהיעדר עמוד שדרה איתן והתפוגגות ערכי העבר ,  הפתרון היחיד של נבחריה הוא להיתמך במשנתם של המנהיגים הראשונים
הליכודניקים חייבים לעשות חשבון נפש ולחשב מסלול מחדש .  החקירות השונות המתנהלות נגד ראש הממשלה בנימין נתניהו מאיימות על המנהיג שהוביל את המפלגה בשנים האחרונות .  במקביל לחקירות ,  הליכוד סופג פגיעה תדמיתית קשה כתוצאה מהסיקור הרב של חתונתו של ח"כ אורן חזן ,  והתפקדותו של יואב אליאסי  ( הצל )  .  כתבות מסוג זה פוגעות במפלגה ,  ומייצגות את נבחריה כנהנתנים ,  מתלהמים וקיצוניים  דבר הגורם להתרחקות צעירים המחפשים פוליטיקה אחרת .  
ואם זה לא מספיק ,  אתגר נוסף מגיע מצידם של יאיר לפיד ונפתלי בנט .  כיום ,  הליכוד בתנועת מלחציים נלחץ משני צדדיו .  מחד ,  מפלגת יש עתיד מתחזקת בסקרים ,  ומאידך הבית היהודי ופלג המתנחלים המתחזק בתוך הליכוד התוקפים את  " המצודה "  מאחור .  האיום מהצד השמאלי של המפה ,  שעד כה היה בעוצמה נמוכה ,  מקבל מפנה בצורת התפקדות מסיבית של גורמים שאינם נמנים על תומכי המפלגה ובוחריה ,  העושים זאת בתחבולות ובפעולות הסוואה תחת הכותרת  " הליכודניקים החדשים ".  
" הליכודניקים החדשים ",  שכל קשר בינם לבין הליכוד הוא כמו הקשר בין דוד בן גוריון למנחם בגין בתקופה שזה סרב אפילו לקרוא לו בשמו והסתפק בכינוי  " האדם שיושב ליד חבר הכנסת באדר ",  מאיימים להחדיר סוסים טרויאנים היישר לתוך ליבה הפועם של המפלגה .  כרגע ,  למזלם של הליכודניקים האמיתיים ,  עקב טעות בניווט ואי הכרת שטח  " האויב ",  לוחמי השמאל פרקו מתוך הסוס הטרויאני עוד בטרם הוא הספיק להיכנס לתוככי העיר - ומזימתם להשתלט עליה נחשפה .  
לכל המרכיבים הללו צריך להוסיף את מלחמת הירושה שמתחילה לבעבע מתחת לפני השטח .  עד היום הליכוד צלח את מבחן הזמן .  הליכוד האידאולוגי ,  שמתפקדיו שמו נר לרגליהם את משנתם של זאב ז'בוטינסקי ובגין ,  והובלו על ידי מנהיגים חדורי אידיאולוגיה ,  צלח את המהמורות בדרך ושרד בהצלחה רבה את השינויים בחברה הישראלית .  להבדיל מ"המערך ",  או בשמה המעודכן  המחנה הציוני ,  הליכוד עשה זאת בדרך הרבה יותר מוצלחת .  
האתגרים החדשים ,  כמו גם חוסר החיבור של הצעירים בישראל  " למנגנונים הישנים ",  מחייבת את הליכוד לחשב מסלול מחדש .  הפתרון טמון בשיבה אל ערכי הליבה שלו - בדיוק כמו חברה מסחרית שהתחילה לדמם ולאבד קהלים וצריכה להמציא עצמה מחדש .
 אך להבדיל מגוף ללא עבר וללא מורשת ,  בליכוד זה הרבה יותר קל .  שורשי השינוי והצמיחה המחודשת נטועים דווקא במסורת הוותיקה של הליכוד ,  בחידוש משנתו הרוויזיוניסטית של ז'בוטינסקי .  הליכודניקים חייבים להציל את הבית שלהם ,  שמאיים להפוך לביתם של המתנחלים מימין והסוסים הטרויאניים משמאל ,  כשהפרדוקס הגדול הוא שרובם של אלה שיקבעו את אופי חברי הכנסת ואג'נדה הכללית של הליכוד - בכלל לא יבחרו במפלגה .  
כשהשמאל מאבד כיוון וזונח את משנתם של בן גוריון ,  גורדון וכצנלסון ,  כשהמפלגה שמתחזקת בסקרים ומאיימת על הליכוד היא מפלגת אווירה חסרת אידיאולוגיה אמיתית ,  הדרך לליכוד חזק ,  רחב ואמיתי היא השיבה הביתה .  השיבה לאידיאולוגיה של הליכוד של פעם ,  שתשיב הביתה מנדטים רבים של בוחרים שלא מצאו את עצמם בתוך הליכוד של פייגלין ,  חזן והמסתננים מהימין הקיצוני .  צעירים המחפשים את דרכם יוכלו להתחבר מחדש ולהתגייס לכוחות השינוי שיפעלו למען מהפכה חיובית בליכוד ויסייעו לכוחות הוותיקים והנאמנים להמציא את הליכוד מחדש ,  על מנת שידע להתמודד עם היום שאחרי בנימין נתניהו .
 הכותב הוא ממקימי  " הליכודיסטים "  ויו"ר קבוצת התקשורת ג'י .  

הדרך היחידה להציל את הליכוד היא לחזור לחזון מקימיו
חקירות ראש הממשלה לא עשו חסד עם המפלגה הוותיקה ,  וגם לא  " הליכודניקים החדשים "  המאיימים לערער את יציבותה משמאל .  בהיעדר עמוד שדרה איתן והתפוגגות ערכי העבר ,  הפתרון היחיד של נבחריה הוא להיתמך במשנתם של המנהיגים הראשונים

