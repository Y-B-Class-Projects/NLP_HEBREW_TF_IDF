בתזמון מושלם :  נתניהו המריא לוועידה בינלאומית בנושא איראן בפולין
בכירים מ-60 מדינות צפויים להשתתף בכינוס שיוקדש לסוגיה האהובה על נתניהו .  עם זאת ,  הבית הלבן מתכוון לנצל את הזמן כדי להתחיל לחמם מנועים לקראת תכנית השלום .  עם כל הכבוד להשלכות האסטרטגיות והמדיניות של הוועידה ,  עבור רה"מ מה שחשוב בעת הזו זה עצם קיומה
בתזמון מושלם פוליטית ,  פחות מחודשיים לבחירות וימים לפני הכרעת היועץ המשפטי לממשלה על הגשת כתב אישום ,  ראש הממשלה בנימין נתניהו המריא הערב  ( שלישי )  לוורשה .  שם ישתתף נתניהו בוועידה בינלאומית בהשתתפות ארצות הברית ובכירים ממדינות ערב ומ-60 מדינות שתוקדש לנושא האהוב עליו - איראן .  
ראש הממשלה צפוי לנאום בכינוס הפתיחה של הוועידה ,  וכן ישתתף באירועי הצד ויקיים פגישות נפרדות עם סגן נשיא ארצות הברית מייק פנס ושר החוץ האמריקני מייק פומפאו .
 הנושא העיקרי בוועידה הוא אמנם איראן ,  אך גם תכנית השלום האולטימטיבית של הנשיא טראמפ תהיה על השולחן :  חתנו ויועצו של הנשיא טראמפ ,  ג'ארד קושנר ,  ושליחו המיוחד ג'ייסון גרינבלט ,  צפויים להשתתף ולעדכן את הנוכחים על התכנית ,  שלפי ההערכה עתידה להתפרסם מיד אחרי הבחירות בישראל .  
עוד בוואלה !  NEWS:ההחלטה ,  התכנון והביצוע :  חיזבאללה יחשוף פרטים מתקרית הר דב"חרדים בליכוד ?  בעבודה ?  "  - התופעה שצוברת תאוצה בבחירות לכנסתיום לפני הניתוח בראש :  בני הזוג הגרושים נישאו מחדש בביה"ח 
עם כל הכבוד לתוכן של הוועידה והשלכותיה האסטרטגיות והמדיניות ,  בשביל נתניהו מה שחשוב בעת הזו זה עצם קיומה .  הוויזואליה שתצא מוורשה עוד תשמש אותו בחודשיים הקרובים בקמפיין הבחירות בניסיון להדגיש את יתרונותיו והצלחותיו כמדינאי .  תמונותיו במפגשים עם פנס ופומפאו יציגו קרבה חסרת תקדים בינו ובין הממשל האמריקני ,  וביום חמישי - במהלך הוועידה - צפויה תמונה קבוצתית משותפת של נתניהו ,  פומפאו ,  ושרים בכירים ממדינות ערב שמשתתפים בכנס כמו סעודיה ,  בחריין ,  מרוקו ,  עומאן ,  ירדן והאמירויות .  
בלשכת נתניהו מקווים שבמהלך הוועידה יתרחשו ויתועדו גם מפגשי צד נדירים בינו ובין חלק מאותם בכירים ערביים ,  שיעידו על חימום היחסים ההיסטורי שהוא מוביל בשנים האחרונות עם מדינות המפרץ בחסות האיבה והחרדה המשותפת מפני איראן .  בסוף אוקטובר היחסים הללו קיבלו ביטוי פומבי ראשון בביקור נדיר וחריג של נתניהו בארמון הסולטן בעומאן ,  וכעת נשמעים דיבורים על ביקור היסטורי בעתיד בבחריין ובמרוקו .  בלשכה אף מקווים שבמהלך הוועידה יהיו מפגשים היסטוריים נוספים עם שרי החוץ מהמפרץ ,  שיעלו את ההתקרבות החשאית עוד יותר מעל לרדאר .  
ועידת ורשה ,  שמתכנסת בחסות אמריקנית ,  מוגדרת באופן כללי ככינוס על  " שלום וביטחון במזרח התיכון ",  אך באופן לא רשמי - מטרתה העיקרית היא לחזק את הקואליציה האנטי-איראנית של ארצות הברית ,  ישראל ,  מדינות המפרץ ,  וחלק ממדינות אירופה .  רוסיה לדוגמה ,  אינה צפויה להשתתף בוועידה ,  ונשיאה ולדימיר פוטין בחר לכנס במקביל אליה פסגה משלו - והוא יארח בעיירת הנופש סוצ'י את נשיא איראן חסן רוחאני ונשיא טורקיה רג'פ טייפ ארדואן .  
גם באירופה לא מתלהבים מהקו האנטי-איראני של האירוע ,  ואף ניסו להפעיל לחץ לבטלו או לא לקיימו .  הלחץ הוביל לכך שאיראן לא מופיעה באף מילה בסדר היום של הוועידה ,  אך מדינות אירופיות רבות נותרו חשדניות ובחרו בכל זאת לשלוח נציגים בדרג זוטר בלבד .  במוקד הדיונים יעמדו סוגיות שונות הקשורות להתנהגותה של איראן באזור כמו הטילים הבליסטיים ,  טרור לקיצוניות וזכויות אדם .  
אולם לא רק איראן תהיה על ראש שמחתו של נתניהו ;  הבית הלבן מתכוון לנצל את הוועידה כדי להתחיל לחמם מנועים לקראת תכנית השלום בין ישראל והפלסטינים .  קושנר וגרינבלט יגיעו בין היתר כדי לעשות לובי לקראת פרסומו ,  ובהמשך החודש הם מתכננים מסע אזורי בין מדינות ערב במזרח התיכון כדי לגייס תמיכה לתוכנית .  כפי שפורסם לראשונה בוואלה !  NEWS ,  הממשל מעוניין לפרסם את התכנית אחרי הבחירות בישראל ,  אך לפני הרכבת הממשלה הבאה - כך שהיא עשויה להפוך לנושא מרכזי במשא ומתן הקואליציוני הבא .  
בינתיים ,  ישראל היא לא הבעיה המרכזית של הממשל אלא דווקא הצד הפלסטיני ,  שלפי ההערכה צפוי לדחות את התוכנית ועדיין מחרים את הבית הלבן מאז החלטתו על העברת השגרירות לירושלים בדצמבר 2017 .  הפלסטינים הוזמנו להשתתף גם בכנס בוורשה ,  אך סירבו בתוקף .  הם יוכלו לצפות מרחוק בקושנר שיקיים במהלך הוועידה שיחה פומבית נדירה על התכנית עם שר החוץ הנורבגי לשעבר בורסה ברנדה .  בבית הלבן ממשיכים להדגיש כי התכנית עוד לא הושלמה וכי אין טרם נקבע מועד פרסומה ,  אך אחרי השיחה עם קושנר ייתכן שכולם יהיו יותר חכמים .  
נתניהו יפתח את ביקורו בפגישה עם שר החוץ פומפאו ,  שצפויה לעסוק בעיקר בנושא האיראני ובתיאום הישראלי מול ארצות הברית בעקבות ההחלטה על נסיגת הכוחות האמריקניים מסוריה .  לאחר מכן ישתתף ראש הממשלה בקבלת פנים וארוחת ערב לראשי המשלחות המשתתפים בוועידה .  פומפאו ,  נתניהו ושר החוץ של פולין צפויים לפתוח את הוועידה מחר בבוקר ,  שצפויה להימשך כשלוש וחצי שעות ולכלול גם ארוחת צהריים .  לאחר מכן ראש הממשלה וסגן הנשיא פנס יבקרו יחדיו באנדרטה לזכר גטו ורשה ובמוזיאון יהדות פולין .  השניים יקיימו פגישה רשמית משותפת ,  לפני שנתניהו ימריא חזרה לארץ ביום חמישי בערב .
  ( עדכון ראשון :  19:10 )  

בתזמון מושלם :  נתניהו המריא לוועידה בינלאומית בנושא איראן בפולין
בכירים מ-60 מדינות צפויים להשתתף בכינוס שיוקדש לסוגיה האהובה על נתניהו .  עם זאת ,  הבית הלבן מתכוון לנצל את הזמן כדי להתחיל לחמם מנועים לקראת תכנית השלום .  עם כל הכבוד להשלכות האסטרטגיות והמדיניות של הוועידה ,  עבור רה"מ מה שחשוב בעת הזו זה עצם קיומה

