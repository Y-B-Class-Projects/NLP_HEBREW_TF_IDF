הברית יוצאת הדופן של חמאס וישראל :  המנעות ממלחמה כמעט בכל מחיר
הסיכוי שבארגון השולט ברצועה רצו לשגר טילים על גוש דן ,  דווקא בזמן שבכיריו יושבים עם ראשי המודיעין המצרי ,  לא סביר בעליל .  כשחמאס מחפש הקלות כלכליות מישראל וכשנתניהו עומד בפני בחירות ,  העדיפו שני הצדדים להימנע מסבב קטלני
קשה להאמין ,  אך אפילו ירי של שני טילים לעבר תל אביב מעזה שנעשה על ידי חמאס ,  אינו מצליח לגרור את הצדדים להסלמה או אפילו למלחמה .  ראש הממשלה שמתהדר כל כך בהיותו  " מר ביטחון ",  מעדיף לבלוע את הגלולה המרה הזו מאמש ולשמור על שקט .
 צריך לומר להגנתו של נתניהו והממשלה בראשותו שגם הלילה והבוקר הם הוכיחו שמבחינתם ,  דין שדרות כדין תל אביב .  כלומר ,  כפי שהממשלה מבליגה על ירי רקטות לעבר שדרות ,  כך היא החליטה להכיל את הירי על תל אביב .
 עוד בוואלה !  NEWS:בוקר מתוח בעוטף עזה : " הילדים בוכים ,  חגיגות פורים בוטלו"הלימודים מתקיימים כרגיל בעוטף עזה : " לא בורחים לשום מקום"מטה מרכזי של חמאס ואתר לייצור לרקטות :  המטרות שהותקפו בעזה 
אם מישהו היה אומר לפני כמה חודשים שירי טילים של חמאס על תל אביב יעבור כמעט ללא תגובה של ממש מהצד הישראלי ,  היינו אומרים שלקח את התרופה הלא נכונה באותו הבוקר .  אולם ,  בתקופה שבה הבחירות בפתח ,  מעמדו של נתניהו בסקרים מתחזק ,  מנהיגה של  " כחול לבן "  בני גנץ מסתבך עם טלפון נייד שנפרץ על ידי האיראנים ,  והדבר האחרון שראש הממשלה צריך על הראש הוא מלחמה עם עזה .  
כעת רק נותר לדמיין מה היה קורה אם אחד ממנגנוני הביטחון של הרשות הפלסטינית בראשות אבו מאזן היה משגר - בטעות - שני טילים לעבר נתב"ג או תל אביב .  הממשלה כולה הייתה מתייצבת כאחד וקוראת לצאת ל"חומת מגן "  2 ולפרק את הרשות .  עם זאת ,  אל מול חמאס והברית יוצאת הדופן שנוצרה בין הארגון לבין ממשלת נתניהו ,  ראש הממשלה מעדיף  ( ובצדק )  את ההבלגה ולא להיגרר לעוד מלחמה שלא צפויות לה תוצאות .  
לפי הגרסה שמסר צה"ל הבוקר ,  ההערכה היא שחמאס ירה בטעות את הטילים לעבר תל אביב .  בשיגור הרקטות הקודם לעבר באר שבע ,  היה זה ברק שבטעות הפעיל את מערכת שיגור הרקטות .  כעת ,  לפי הגרסה של חמאס לפחות ,  מדובר בהחלטה של פעילי שטח שאין מקורה בפקודה מלמעלה .  
לכאורה ,  הגרסה של  " פעילי שטח "  אמורה להעלות תהיות וספקות רבים .  למרות זאת ,  בצד הישראלי מבינים שבצמרת חמאס אין כעת רצון בהסלמה ואפילו לא באיתות אזהרה נוסח ירי על תל אביב .  בשעה שהטילים נורו ,  נפגשו בכירי הארגון עם ראשי המודיעין המצרי שנשלחו לעזה ,  בראשות האחראי על התיק הפלסטיני אחמד עבד אל-חאלכ .  
הסבירות שבחמאס רצו לשגר טילים דווקא בעיתוי שכזה אינה סבירה בעליל .  חמאס מחפש כעת הקלות כלכליות מישראל ,  ובדחיפות .  רק אתמול קיבלנו הוכחה לנפיצות של המצב הכלכלי בעזה ,  כששוטרי חמאס התעמתו באלימות עם עשרות מפגינים שיצאו לרחובות כדי למחות על המצב הקשה ברצועה .
 לפי כל ההערכות בצד הפלסטיני והמצרי ,  ההקלות שישראל תסכים להן לא ישנו את פני הדברים בעזה באופן דרמטי .  הן יעזרו לייצר תחושה חיובית בקרב האוכלוסייה ,  ואולי אפילו אופטימיות ,  לקראת התקופה שלאחר הבחירות בישראל .  
המהלך שהמצרים מתכננים אז ,  יהיה בכל זאת להכניס את הרשות הפלסטינית בצורה כזו או אחרת לעזה ,  כדי לאפשר שם שיקום מהיר יותר .  אולם ,  גם ללא הרשות ,  נראה שעסקים בין ממשלת ישראל לבין ממשל חמאס בעזה ,  כבר מזמן אינם נתפסים כמשימה בלתי אפשרית .  

הברית יוצאת הדופן של חמאס וישראל :  המנעות ממלחמה כמעט בכל מחיר
הסיכוי שבארגון השולט ברצועה רצו לשגר טילים על גוש דן ,  דווקא בזמן שבכיריו יושבים עם ראשי המודיעין המצרי ,  לא סביר בעליל .  כשחמאס מחפש הקלות כלכליות מישראל וכשנתניהו עומד בפני בחירות ,  העדיפו שני הצדדים להימנע מסבב קטלני

