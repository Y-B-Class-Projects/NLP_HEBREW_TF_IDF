מוסקבה מקדמת את יוזמת השלום :  סגן שר החוץ הרוסי נפגש עם נתניהו
מיכאיל בוגדנוב הגיע לביקור מדיני בישראל וברשות הפלסטינית ,  במטרה לקדם פסגה ישראלית-פלסטינית במוסקבה .  ראש הממשלה  " שוקל את ההצעה ואת תזמון הפגישה ",  אולם לא נראה שיוכל להסכים לתנאי הפלסטינים
 ( ריבלין ,  בחודש יוני : " היוזמה הצרפתית תדחוף את העמים לחיק הייאוש ")  
סגן שר החוץ של רוסיה ,  מיכאיל בוגדנוב ,  הגיע הבוקר  ( שני )  לביקור מדיני בישראל וברשות הפלסטינית ,  במטרה לקדם את היוזמה הרוסית לעריכת ועידת שלום בהשתתפות ראש הממשלה בנימין נתניהו ויו"ר הרשות הפלסטינית אבו מאזן .  בוגדנוב נפגש עם נתניהו בלשכתו בירושלים והשניים דנו בסוגיה זו ,  כמו גם בנושאים אזוריים אחרים ,  בראשם המלחמה בסוריה והמעורבות הרוסית במדינה .  
בירושלים וברמאללה מעריכים כי הסיכוי לכינוס הוועידה שמציעים הרוסים אינו גבוה ,  שכן אבו מאזן הציב תנאים לחידוש המשא ומתן ,  בהם שחרור אסירים פלסטינים שעל שחרורם הוסכם כבר בימי המשא ומתן הקודם בשנת 2014 ,  וביסוס השיחות על קווי 1967 עם חילופי שטחים - שלא נראה כי נתניהו יכול לקבל בעת הזו .
 עוד בוואלה !  NEWS:גורם מדיני :  נתניהו הבהיר לצרפת כי פסגת השלום בפריז עלולה להזיקהמאמץ הישראלי נכשל :  האיחוד האירופי אימץ את היוזמה הצרפתיתריבלין : " יוזמת השלום הצרפתית היא כרוניקה של כישלון ידוע מראש "  
בהודעה מלשכתו של נתניהו נמסר כי במהלך הפגישה נתניהו  " הציג את עמדתה של ישראל ,  לפיה הוא תמיד מוכן להיפגש ללא תנאים מוקדמים ,  ובהתאם לכך שוקל את הצעתו של נשיא רוסיה ואת התזמון של הפגישה המוצעת ".  טרם נמסרה כל התייחסות רשמית ליוזמה הרוסית מצד הרשות הפלסטינית .  
בשבוע שעבר אישר חבר הועד הפועל של אש"ף ,  אחמד מג'דלאני ,  כי רוסיה מנהלת מגעים לכינוס פסגה ישראלית-פלסטינית במוסקבה ,  אולם טען : " אנחנו לא מעוניינים בפגישה לשם הפגישה או לשם יחסי הציבור ,  כפי שרוצה נתניהו ".  הוא הוסיף כי יו"ר הרשות הפלסטינית מודאג מכך שנתניהו מנסה ,  לטענתו ,  ליצור מסגרת לתהליך השלום שתחליף את היוזמה הצרפתית ,  שלדעת הפלסטינים היא המתווה הנכון לסיום הסכסוך .  
מג'דלאני ,  המקורב לאבו מאזן ,  אמר את הדברים יום לאחר פגישתו עם שגריר רוסיה ברשות הפלסטינית אלכסנדר רודאקוב ברמאללה .  לפי דיווחים פלסטיניים ,  מג'דלאני מסר לשגריר כי ההנהגה הפלסטינית מוכנה לקיים פסגה עם ישראל ,  בתנאי שזו תמלא את התנאים שהתחייבה להם בסבב השיחות הקודם  שחרור הפעימה הרביעית של האסירים שנכלאו לפני הסכמי אוסלו ,  והכרזה על הקפאת הבנייה בהתנחלויות . " ממשלת נתניהו והממשל האמריקני הם אלו שמציבים מכשולים ליוזמות בינלאומיות להחייאת המשא ומתן ",  טען .  

מוסקבה מקדמת את יוזמת השלום :  סגן שר החוץ הרוסי נפגש עם נתניהו
מיכאיל בוגדנוב הגיע לביקור מדיני בישראל וברשות הפלסטינית ,  במטרה לקדם פסגה ישראלית-פלסטינית במוסקבה .  ראש הממשלה  " שוקל את ההצעה ואת תזמון הפגישה ",  אולם לא נראה שיוכל להסכים לתנאי הפלסטינים

