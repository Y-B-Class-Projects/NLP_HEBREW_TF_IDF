נתניהו :  אביא לממשלה החלטה על הגדלת מספר השוטרים
בעקבות אירועי האלימות הקשים בסוף השבוע ,  הודיע היום  ( שני )  ראש הממשלה בנימין נתניהו כי יביא לממשלה בתוך שבועיים החלטה להגדיל את מספר השוטרים במשטרת ישראל ,  בדגש על אזור הצפון והמגזר הערבי .  עוד הודיע נתניהו כי במסגרת החוק לשוויון בנטל שיחליף את חוק טל ,  תפעל הממשלה להגדיל את מספר מגויסי השירות האזרחי שיופנו לשירות במשטרת ישראל . " הממשלה מחויבת להמשך המאבק בפשיעה ובאלימות החמורה ",  אמר נתניהו ,  וציין כי הממשלה אישרה כבר בנובמבר 2009 תכנית לאומית לצמצום הצריכה המופרזת של אלכוהול ונזקיו בקרב ילדים ,  בני נוער וצעירים והוסיף כי יש צורך לבצע צעדים נוספים במסגרת תכנית זאת . " אני נותן גיבוי מלא למפכ"ל ,  לשוטרי משטרת ישראל ולשר לביטחון פנים במאבק שהוא מאבק קשה וחיוני .  הנתונים שהוצגו פה מראים על הצלחה במאבק בפשיעה ,  אך מצד שני אנו עדים לטרגדיות אנושיות כואבות ".  

נתניהו :  אביא לממשלה החלטה על הגדלת מספר השוטרים
nan
