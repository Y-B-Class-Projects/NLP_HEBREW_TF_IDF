היועמ"ש למשטרה :  עכבו את פרסום ההמלצות בתיקי ראש הממשלה
הנחיית היועץ המשפטי לממשלה אביחי מנדלבליט נעשתה בעקבות עתירה שהוגשה לבג"ץ על רקע חוק ההמלצות שאושר לאחרונה בכנסת .  הדבר צפוי לדחות את פרסום ההמלצות שתוכנן ליום שלישי - לפחות בכמה ימים נוספים .  מסביבת רה"מ נמסר :  העתירה אינה מטעמנו
היועץ המשפטי לממשלה אביחי מנדלבליט הורה הערב  ( ראשון )  למשטרה לדחות את פרסום ההמלצותיה בתיקי החקירה בעניינו של ראש הממשלה בנימין נתניהו .  הוראת היועץ באה בעקבות עתירה שהוגשה לבג"ץ בנושא ,  זאת על רקע חוק ההמלצות שאושר לאחרונה בכנסת .
 העתירה אליה התייחס היועץ מנדלבליט הוגשה על ידי עו"ד יוסי פוקס בחודש שעבר ,  בה קרא האחרון לשופטים לקבוע כי כל פרסום המלצות על ידי המשטרה אינו חוקי .  השופט אורי שהם הורה למדינה להשיב עד יום חמישי הקרוב לעתירה .
 לקריאה נוספת:המסמך שכתב נתניהו בזמן חקירתו ב-99' : " לבדוק מה הרקע של החוקרים"נתניהו במתקפה חריפה נגד ריטמן : " היה צריך להשעות עצמו מהחקירות"עבירות בנייה ושלדים בארון : " החוקרים הפרטיים חיפשו חומרים על יצחקי וברנור "  
בשבוע שעבר הגיש עו"ד פוקס בקשה לצו ביניים שימנע את פרסום ההמלצות בתיקי נתניהו .  החשש ,  כפי שכתב בבקשה ,  הוא שהמשטרה תבצע  " מחטף "  כלשונו ,  ותגיש את ההמלצות לגבי נתניהו לפני שבג"ץ יכריע בסוגיה ,  ובכך תעקר את העתירה מתוכן .  בשל כך ,  בפרקליטות ביקשו למנוע מצב זה ולכן ביקשו מהמשטרה שלא להגיש את ההמלצות עד לדיון בצו הביניים .  במחלקת הבג"צים מתכוונים להגיש מחר את תשובת המדינה לעתירה ולבקשה לצו ביניים ,  כך שיוכל להיקבע תאריך לדיון בבקשה .
" הוראת הפרקליטות היא התפתחות דרמטית שרק מלמדת שהתשתית של העתירה מוצקה ",  אמר עו"ד פוקס לוואלה !  NEWS . " אני מלכתחילה סברתי שהגשת ההמלצות היא נוהג בלתי חוקי ,  לא מבוסס ,  ומנוגד להחלטות היועמ"ש מ-2002 .  אני מאלה שסבורים שאם יוגש כתב אישום נגד ראש הממשלה ,  זה ברור שהוא לא יכול להישאר יום אחד בתפקיד .  יחד עם זאת ,  במקרה של ראש ממשלה ,  רק היועץ מוסמך להחליט על הגשת כתב אישום ,  והנוהג הזה יכול להביא להפלת ממשלה על בסיס שום דבר .  בעיניי זו פגיעה בשלטון החוק ,  ואני שמח שמישהו מתחיל להתעשת .  לא יכול להיות שההמלצות יהפכו כלי פוליטי להפלת ראש ממשלה ". 
מטעם ראש הממשלה נתניהו נמסר בתגובה : " איננו מכירים את העתירה הזאת ,  שמסתבר שהוגשה לפני זמן רב .  כמובן שהיא לא מטעמנו ואינה בידיעתנו .  ממילא איננו מייחסים חשיבות להמלצות שכולם מבינים היום מה ערכן ".  
במהלך השבוע האחרון עלו מדרגה ההתכתשויות בין נתניהו לצמרת המשטרה ,  זאת לקראת פרסום ההמלצות וכן בשל דברי מפכ"ל המשטרה רוני אלשיך בתוכנית  " עובדה ",  בנוגע לאפשרות שבוצעו מעקבים אחרי גורמי החקירה בתיקי ראש הממשלה .  ביום שישי ,  פרסם נתניהו בעמוד הפייסבוק שלו פוסט ,  ובו אף מתח ביקורת על האופן שבו התנהלו החקירות . " כשחוקרי המשטרה מאמינים בטענות כל כך הזויות ושקריות שראש הממשלה פעל נגדם באופן אישי ושלח חוקרים נגדם ,  איך הם יכולים לחקור אותו ולהגיש המלצות נגדו באופן אובייקטיבי ?  ",  כתב נתניהו בעמוד הפייסבוק שלו . " אנו נדהמים לגלות שזה בדיוק מה שקרה בחקירות ראש הממשלה ". 
נתניהו אף התייחס לפרשת ניצב רוני ריטמן ,  ראש להב 433 שהודיע על עזיבתו את התפקיד ולטענה לפיה ראש הממשלה הממשלה הוא זה שעומד מאחורי החקירות נגדו . " נחשפנו למכתב מטעמו של ראש היחידה החוקרת ריטמן ליועץ המשפטי לממשלה דאז יהוד ויינשטיין ,  שבו רמזו עורכי דינו של ריטמן שראש הממשלה שלח את הקצינה שהתלוננה נגדו על הטרדה מינית ",  כתב נתניהו בפוסט שהעלה בעמוד הפייסבוק שלו לקראת כניסת השבת . " באותו רגע ריטמן היה צריך להשעות את עצמו מחקירות ראש הממשלה ".   
" כעת אנו מגלים שהחוקרים עצמם האמינו גם בתיאוריית קונספירציה נוספת ולא פחות הזויה - שראש הממשלה הפעיל נגדם חוקרים פרטיים ",  המשיך . " תחליטו אתם :  מה זה אומר על טוהר החקירה ומה זה אומר על טיב ההמלצות ". 
בריאיון ששודר ביום חמישי ב"עובדה "  אמר המפכ"ל אלשיך כי  " חוקרים פרטיים אספו מידע נגד קצינים שמעורבים בתיקי נתניהו ".  לדברי אלשיך החוקרים נשכרו על ידי  " גורמים רבי כוח ".  הוא התייחס לתלונת הקצינה שהוגשה נגד ריטמן ,  שלטענתה הטריד אותה מינית . " אני חושש שמה שנטען על ידי הקצינה איננו נכון .  אחריותי גם לא לאפשר לקציני המשטרה להיות מרמס ",  אמר .  
אלשיך הודיע בנוסף כי ההמלצות צפויות להתפרסם בקרוב ו"כשיתפרסמו סיכומי החקירה ,  יהיה מי שיופתע ".  הוא הבהיר : " אני מכיר כל מילה מהעדויות בחקירות נתניהו ". 
בעקבות דברי המפכ"ל ,  קצינים בכירים במשטרה אמרו לוואלה !  NEWS כי בעבר התרחשו מקרים בהם התבצעו מעקבים אחרי חוקרים בארגון ,  או לחלופין הוצבו מכשולים כדי לפגום בעבודתם .  גורם בכיר במשטרה מנה כמה מקרים שונים בהם לטענתו חזרה על עצמה התופעה עליה רמז המפכ"ל . " חוקרים פרטיים הלכו לבדוק את ביתו של ראש אגף החקירות לשעבר מני יצחק ,  ואפילו שלחו אליו פקחים מעיריית ירושלים שימדדו את ביתו ויחפשו חריגות בנייה ",  ציין אחד הגורמים . 
" במקרה אחר - תת ניצב כורש בר נור ,  מפקד היחידה הארצית לחקירות הונאה ,  הבחין לפני כשבעה חודשים שהנוף סביב ביתו משתנה ",  הוסיף הגורם . " אנשים שהיו ברחוב החלו להסתובב בצורה מטרידה והיה ברור שמדובר בחוקרים פרטיים .  הם ניסו לבדוק לא רק בביתו אלא גם בין שוטרים שחיפשו דופי בעבודתו ובמקומות אחרים .  גם על ניצב רוני ריטמן ,  מפקד להב 433 שהודיע על פרישתו מהתפקיד ,  ניסו לאסוף חומרים מפלילים וניסו לקעקע בכך את תפקודו ".  

היועמ"ש למשטרה :  עכבו את פרסום ההמלצות בתיקי ראש הממשלה
הנחיית היועץ המשפטי לממשלה אביחי מנדלבליט נעשתה בעקבות עתירה שהוגשה לבג"ץ על רקע חוק ההמלצות שאושר לאחרונה בכנסת .  הדבר צפוי לדחות את פרסום ההמלצות שתוכנן ליום שלישי - לפחות בכמה ימים נוספים .  מסביבת רה"מ נמסר :  העתירה אינה מטעמנו

