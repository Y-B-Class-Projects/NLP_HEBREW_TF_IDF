בנט מאיים על נתניהו :  לא מציע לנסות לשחרר מחבלים ישראלים
בראיון לוואלה !  חדשות התייחס יו"ר הבית היהודי לפעימה האחרונה של שחרור האסירים בסוף החודש : " מדובר באזרחים שרצחו ".  על אישור חוק הגיוס :  יציל את החרדים שהעסקנים כלאו
יו"ר הבית היהודי נפתלי בנט התייחס הבוקר  ( רביעי )  לפעימה הרביעית של שחרור האסירים בסוף החודש ,  במסגרת תהליך השלום בין ישראל לפלסטינים .  בשבועות הקרובים אמורה ישראל להוציא לפועל את הפעימה הרביעית של שחרור האסירים .  על פי פרסומים בתקשורת ,  פעימה זו תכלול ככל הנראה שחרור רוצחים שהם ערבים-ישראלים .  בראיון מיוחד לוואלה !  חדשות דחה שר הכלכלה את האפשרות על הסף : " החלטת הממשלה לא עוסקת בערבים-ישראלים .  ערבים ישראלים זה לא נכלל ,  אין אפשרות לשחרר אותם בלי להביא את זה לממשלה ,  ובממשלה תהיה התנגדות מוחלטת לדבר הזה ". 
מה זאת אומרת התנגדות מוחלטת ?  תפרשו על זה מהממשלה ? "אני לא מאיים איומים ,  אבל אני לא מציע לאף אחד להעלות את הכיוון של אסירים ערביי ישראל .  מדובר באזרחי מדינת ישראל שרצחו .  הרעיון להביא כזה דבר להצבעה זה לא רעיון שאני מציע לאף אחד .  בכל מקרה אין אפשרות לשחרר מחבלים ישראלים בלי להביא את זה לממשלה ". 
כותרות נוספות בוואלה !  חדשות:57 מיליון שקלים בשנה :  כל הוצאות הנשיא פרסמלזיה מודה :  אין לנו מושג היכן נמצא המטוס הנעלםחשד :  תושב מזרח ירושלים ניסה לפוצץ בתים בגז 
בחודש שעבר היה לך סכסוך מתוקשר עם נתניהו .  מה טיב היחסים ביניכם היום ? "נתניהו ואני באים לעבוד בשביל עם ישראל .  אני לא מתעסק במערכות יחסים ,  אלא בעבודה רצינית בשביל המדינה .  כשאני נכנס לקבינט ,  שם עיקר הממשק ,  ברגע הזה כל חברי הקבינט משילים מעליהם את ההיבטים הפוליטיים ופועלים נטו בדרך עניינית ואחראית .  זו הדרך שלי ואני יכול להעיד שזו גם הדרך של ראש הממשלה ". 
חבילת החוקים הנוכחית נגמרה ,  ומעבר לסיבוב מחכה הבטחת בחירות של  " יש עתיד "  וליברמן  ברית הזוגיות .  מה תעשה אם זה יקודם ? "אני אמרתי כל הזמן שהעקרונות שלי לכל עניין הדת והמדינה זה שיעמדו בשלושה תנאים :  שלא יסתור את ההלכה ,  שייעשה בהידברות וטוב לעם ישראל .  לא הוצג בפניי שום דבר ,  ועד שלא יוצג לא אוכל להתייחס ".  
השבוע הכתירו אותך ב-CNN למנהיג הימין בישראל .  אתה כבר לוטש עיניים לתפקיד ראש הממשלה ? "אנחנו מזמן פתחנו את הבית היהודי לכל עם ישראל .  כשאני אומר 'אתה אח' ,  אני לא בודק אם יש לך כיפה או לא .  זה לא מעניין אותי .  אני עובד בשביל כל עם ישראל .  אנחנו מכוונים להיות המפלגה המרכזית של העם .  אני חושב איך להיות שר כלכלה ואיך לחזק את היהדות של עם ישראל ".  
בנט התייחס גם לחוק הגיוס שאושר הבוקר בקריאה שנייה ושלישית במליאת הכנסת ,  ואמר כי  " מה שהוצאנו מוועדת שקד זה חוק נכון שמאזן בין הצדק ובין השכל ".  באשר להחלטת חבר סיעתו יוני שטבון להתנגד לחוק ,  אמר : " אני מצטער על המהלך הזה .  יוני ילד גדול ,  הוא החליט מה שהוא החליט .  החוק עבר ברוב גדול ואני שמח על כך ".  
לדברי בנט , " לא היה ספק שהחוק הזה יהיה חוק קשה לחקיקה ,  הוא פירק קואליציות .  יש כאלה שנוח להם להיות באולם נגב ולצקצק בלשון ",  אמר בהתייחסו להחלטת האופוזיציה לכנס ישיבה חלופית בכנסת . " אני מסתכל על מפלגת העבודה ,  איפה היית עד עכשיו ?  בירח ?  ניהלתם את משרד הביטחון .  מה עשיתם כדי לפתור את הבעיה ?  נכון ,  הפשלנו שרוולים ונכנסנו לזירה ,  הזירה היא קשה ". 
אתה תומך בסנקציות הפליליות ? "אין סנקציות פליליות .  אם יעמדו במכסות ,  גם לא יחילו את חוק שירות ביטחון .  יוצרים פה פוביה מדומיינת ומעצימים את זה .  החוק מתון ומכניס את החרדים לשירות .  הנס הגדול בחוק הוא התעסוקה .  אני בעד החוק .  ההערה העיקרית היא בהקשר לאווירה כי החוק בסדר גמור ,  אבל יש אווירה בעייתית :  מצד אחד ,  בקרב החרדים מפמפמים כאילו זה אסון  והם יודעים יפה מאוד שזה לא אסון ושזה חוק ראוי .  מצד שני ,  יש כאלה שרוצים להראות שהם פגעו בחרדים ". 
מי רוצה להראות שהוא פגע בחרדים ? "יש כאלה .  לא רוצה להיכנס לזהות .  אני קורא לכולם לגלות אחריות ".  
אתמול איילת שקד אמרה מעל בימת הכנסת שאריה דרעי מסית נגדה .  אתה מרגיש שהחרדים מסיתים נגדכם ? "עצוב לי ,  בהחלט .  יש כאלה שקראו לנו 'עמלק' ,  'פושעים' ו'בוגדים' וכינויים לא ראויים .  זו לא התנהלות אחראית .  זה חוק הצלה של החברה החרדית .  לפני 30 שנה רוב החרדים עבדו .  בדור האחרון נוצרה סיטואציה שעסקנים חרדים ניתבו את החרדים למקום חסר תקדים שהם לא עובדים לא משרתים ,  וכל הדבר הזה עמד להתמוטט .  מישהו חושב שמגזר שלם יכול לעבוד ,  לא לשרת והמדינה תממן ותגן עליהם ?  חלק גדול מהם לא לומד תורה .  העסקנים שלהם כלאו אותם .  אני משרת 22 שנה בצבא ,  איבדתי חברים בצבא .  כשאדם שלא שירת בצבא קורא לי עמלק ,  זה דבר איום ונורא במדינה היהודית .  זה אומר שאנחנו צריכים להתעורר וכל הצדדים צריכים להרגיע ולהבין שכל המדינה הזו היא ספינה אחת .  אי אפשר לקדוח בה חורים .  חורבן הבית היה בגלל שנאת חינם ". 
השר יעקב פרי התייחס לפוסט שלך ,  שלקח קרדיט על החוק ,  ואמר אתמול בוואלה !  כי  " רבני תקומה ניסו לעשות הכול כדי לחורר את החוק "" הבאנו לחוק מאוד מאוזן .  היו כאלה שרצו לכפות גיוס גיל 18 על רבבות חרדים .  זה נורא יפה על הנייר ,  אבל במציאות זה היה מביא לתוצאה ההפוכה .  הבאנו לחוק מדורג ,  שפוי והגיוני שמתמקד בתעסוקה .  מי שהיה פה המבוגר האחראי זה הבית היהודי ".  
בחודש שעבר היה לך סכסוך מתוקשר עם נתניהו .  מה טיב היחסים ביניכם היום ? "נתניהו ואני באים לעבוד בשביל עם ישראל .  אני לא מתעסק במערכות יחסים ,  אלא בעבודה רצינית בשביל המדינה .  כשאני נכנס לקבינט ,  שם עיקר הממשק ,  ברגע הזה כל חברי הקבינט משילים מעליהם את ההיבטים הפוליטיים ופועלים נטו בדרך עניינית ואחראית .  זו הדרך שלי ואני יכול להעיד שזו גם הדרך של ראש הממשלה ". 
חבילת החוקים הנוכחית נגמרה ,  ומעבר לסיבוב מחכה הבטחת בחירות של  " יש עתיד "  וליברמן  ברית הזוגיות .  מה תעשה אם זה יקודם ? "אני אמרתי כל הזמן שהעקרונות שלי לכל עניין הדת והמדינה זה שיעמדו בשלושה תנאים :  שלא יסתור את ההלכה ,  שייעשה בהידברות וטוב לעם ישראל .  לא הוצג בפניי שום דבר ,  ועד שלא יוצג לא אוכל להתייחס ".  
שירתת שירות צבאי מלא בסיירת מטכ"ל .  איך אתה מרגיש עם השירות של ישיבות ההסדר שעושים 17 חודש ? "אני גאה בתלמידי ישיבות ההסדר ,  אני חושב שהם דוגמה לאיך שמשלבים תורה וצבא .  מדובר על כמות מוגבלת של 800 חיילים מתוך 8,000 מהציונות הדתית שהולכים לשירות מלא .  אי אפשר להגיד 'למה אין רבנים מהציונות הדתית ? ' אם לא נותנים להם את התנאים לזה .  לי כואב העליהום שיש עליהם .  אני גאה במוסד הזה של ישיבות ההסדר ". 
בנט התייחס גם לתוצאות הבחירות החוזרות בבית שמש ,  שם זכה שוב ראש העיר החרדי משה אבוטבול ,  אמר בנט : " אנחנו מכבדים את התוצאות הדמוקרטיות וקוראים לראש העיר לדאוג לכל התושבים ,  חרדים וכאלה שאינם חרדים ,  לטובת העיר בית שמש ". 
לפניות לכתב עמרי נחמיאס :  omri_n@walla.net.il 

בנט מאיים על נתניהו :  לא מציע לנסות לשחרר מחבלים ישראלים
בראיון לוואלה !  חדשות התייחס יו"ר הבית היהודי לפעימה האחרונה של שחרור האסירים בסוף החודש : " מדובר באזרחים שרצחו ".  על אישור חוק הגיוס :  יציל את החרדים שהעסקנים כלאו

