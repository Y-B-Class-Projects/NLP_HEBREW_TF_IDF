ליברמן : " ממשלת נתניהו הנוכחית לא תסיים את שנת 2015 "
 יו"ר ישראל ביתנו תקף את ראש הממשלה ואמר כי התקציב המתגבש לא יעבור : " או שנראה שינוי בקואליציה ,  או שנלך לבחירות ".  לדבריו , " נתניהו מכר לחרדים הכול "
  ( צפו בליברמן מתנגד להצביע לצד הקואליציה במתווה הגז ,  השבוע )  
יו"ר ישראל ביתנו ,  אביגדור ליברמן ,  אמר היום  ( שבת )  כי ימי הממשלה של בנימין נתניהו ספורים . " ברור שממשלת נתניהו במתכונת הנוכחית לא תסיים את שנת 2015 ",  אמר ליברמן באירוע  " שבתרבות "  שהתקיים בבאר שבע בהנחיית רועי כ"ץ . " תקציב מסובך לא יעבור .  או שאנחנו נראה שינוי בקואליציה ,  או שנלך לבחירות ".  
ליברמן הוסיף כי קיימים הבדלים מהותיים בתפישה בינו לבין נתניהו . " יש בינינו הבדלים בהשקפת העולם .  אני לא יכול לקבל את גישתו של ראש הממשלה שלא נוכל לבנות בירושלים ,  וגם חוק הלאום נדחק .  כשהוא פיזר את הכנסת ידענו שהוא סגר עם המפלגות החרדיות ,  הוא מכר להם הכול ". 
עוד בוואלה ! NEWS:הפגישה הסודית בין חמאס לאנשי חיזבאללה ומשמרות המהפכה האיראניים"מסוכן בסיני ?  פיגועי הטרור רחוקים 400 ק"מ מהחופים"צבא סוריה וחיזבאללה פתחו במתקפה על עיר בגבול לבנון 
בהמשך דבריו התייחס ליברמן גם לירי הרקטות שהתחדש לאחרונה מרצועת עזה . " שנה חלפה מאז 'צוק איתן' וראינו שלושה טילי גראד נוחתים בדרום הארץ .  יש פגיעה בהרתעה הישראלית מאז 'צוק איתן' ,  אף אחד לא סופר אותנו ,  לא בעזה ,  לא בסיני ,  ולא במשא ומתן עם איראן בווינה ",  אמר ליברמן .
" בכל התחומים אין בעל בית ואין אסטרטגיה ,  אנחנו לא יוזמים ולא מובלים ,  רק מגיבים ",  הוסיף שר החוץ לשעבר . " אנחנו צריכים להגביר את שיתוף הפעולה עם המודיעין המצרי ,  זה אינטרס שלנו .  אנחנו צריכים להיות להם לעזר ,  עזה משמשת מקלט להרבה פעילים של דאעש .  אסור שישראל תפעל בסיני ,  זאת תהיה טעות אם אנחנו נפעל לבדנו בסיני ".  
לדברי ליברמן ,  ישראל אינה עושה די כדי למגר את פיגועי הטרור נגדה . " אבו מאזן עוסק בטרור מדיני ,  וחמאס בטרור מסורתי ",  אמר . " מדינת ישראל משלמת דמי שתיקה ,  הם חופרים מנהרות ומייצרים טילים .  הם מצטיידים טכנולוגיות ,  הם לא מסתתרים ואנחנו מאפשרים מבלי להפריע להם ,  ככה הממשלה קונה שקט מחמאס .  זה מצב בלתי נסבל ,  אנחנו מטיפים לכל העולם להילחם בטרור ואנחנו לא עושים כלום .  הסבב הבא הוא שאלה של הזמן ,  מי שקובע מתי העימות הוא חמאס ".  על המבצע ברצועת עזה בקיץ שעבר הוא הוסיף : " הקבינט נגרר ל'צוק איתן' בלי כוונה ובלי הגדרת יעדים ,  נגררנו למערכה .  אמרתי לראש הממשלה שהולכים עד הסוף או שעדיף לא להתחיל בכלל ,  אף פעם לא לעצור באמצע .  מה שמטריד אותי מאוד היום הוא שבמקום להרתיע את המחבלים אנחנו מרתיעים את חיילי צה"ל .  הם מוכנים לקחת סיכון ולהיפגע במקום לבלות חצי שנה בחקירות מצ"ח ,  זה אבסורד ובלתי נסבל ".  
מהליכוד נמסר בתגובה כי  " אלמלא החלטתו של ראש הממשלה לבנות את גדר הביטחון מול גבול מצרים ובגולן ,  הטרור של דאעש ואחרים כבר היה עלול לחדור למדינת ישראל ,  ובזכות הניהול האחראי והתקיף שבו הוביל את מבצע 'צוק איתן' ,  השנה האחרונה מול עזה הייתה השקטה ביותר מזה עשור :  כעשר רקטות מאז 'צוק איתן' לעומת 140 רקטות בשנה הראשונה אחרי מבצע 'עופרת יצוקה' ".  

ליברמן : " ממשלת נתניהו הנוכחית לא תסיים את שנת 2015 "
 יו"ר ישראל ביתנו תקף את ראש הממשלה ואמר כי התקציב המתגבש לא יעבור : " או שנראה שינוי בקואליציה ,  או שנלך לבחירות ".  לדבריו , " נתניהו מכר לחרדים הכול "
 
