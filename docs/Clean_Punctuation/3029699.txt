 " ביבי 'יצא מהארון' בקשר הישיר שלו ל'ישראל היום' "
 הודפים את האש :  גורם בכיר ב"ידיעות אחרונות "  הגיב לפרסום ,  לפיו מוזס ונתניהו שוחחו על הקלות בסיקור של רה"מ בעיתון בתמורה לחוק  " ישראל היום ".  בשיחה עם וואלה ברנז'ה הוא אומר כי  " נתניהו נמצא בבעיה רצינית .  הפרשה תעשה טוב לידיעות "
 
ב"ידיעות אחרונות "  מסיטים את האש בפרשה שנחשפה לכיוונו של נתניהו : " ראש הממשלה נמצא פה בבעיה רצינית ",  כך אמר היום  ( ראשון )  לוואלה ברנז'ה גורם בכיר בעיתון .  זאת בעקבות הפרסום של חדשות 2 לפיו איש העסקים שנמצא בחקירת  " תיק 2000 "  של נתניהו הוא המו"ל של  " ידיעות אחרונות "  נוני מוזס .  לפי הדיווח ,  השניים שוחחו על שינוי הקו נגד נתניהו ב"ידיעות אחרונות ",  בתמורה לצמצום פעילות החינמון  " ישראל היום ". 
לטענת הגורם ,  המקורב למוזס , " התחושה היא שהפרשה שנחשפה תעשה טוב לידיעות ,  מכיוון שהיה פה ניסיון של ראש הממשלה לקבל הקלות בעיתון  ניסיון שלא צלח ".  הוא הוסיף כי  " זהו מהלך מאוד מפתיע מצד נתניהו .  זה מופרך לחשוב שהוא יילך עם מי שנחשב לאויב הגדול כביכול של העיתון שהוא מנהיג .  השיחה חשפה את העובדה שביבי 'יצא מהארון' בקשר הישיר שלו ל'ישראל היום'  קשר שהוא הכחיש בוועדת הבחירות המרכזית ".  
בנוגע לסוגיית הסיקור השלילי שנתניהו מקבל בעיתון של מוזס לעומת הסיקור האוהד בחינמון של שלדון ,  הגורם הסביר כי  " נתניהו התבטא כמה וכמה פעמים כשאמר שלצערו 'הביביתון' אינו משפיע בכלל .  כנראה שהוא מבין מה משפיע ומה לא על סדר היום בישראל ". 
לפי הפרסום ,  המטרה הייתה לסגור את מוסף סוף השבוע של  " ישראל היום ".  לטענת הגורם הסיבה היא ש"מוסף סוף השבוע של  " ישראל היום "  סוחב את כל שוק העיתונות למטה .  למרות שהפרינט גוסס ,  הגיליונות של ימי שישי נחשבים לחזקים והם קו ההכנסות המרכזי של העיתונות המודפסת .  אבל כשבא פתאום שחקן חדש ומוריד את המחירים למינימום של המינימום - זה גורם לאפקט דומינו בשוק התקשורת הישראלי ".  
עד כה ב"ישראל היום "  טרם הגיבו באופן רשמי לפרשה שנחשפה .  ואולם ,  הגורם בידיעות סבור כי החשיפה התקבלה בתדהמה ואף בתחושת אכזבה מראש הממשלה במערכת  " ישראל היום ".   " שלדון בטח מרגיש כמו מישהו שבגדו בו ",  אמר הגורם .  
אך בזמן שבכירי החינמון של שלדון שותקים ,  דוד ברון ,  עורך ב"ישראל היום ",  פרסם היום בעמוד הפייסבוק שלו פוסט ובו כתב : " הימור שלי :  מאחורי השנאה היוקדת ל'ידיעות' מסתתר רצון עז וכמוס ש'ידיעות' יקבל ויאהב אותם .  ובהרחבה ,  שהאליטות  ( טפו !  )  יאהבו אותם .  מכאן ,  גם מכאן ,  הארס כלפיהן ".  
לכך השיבה סמדר ברנדייס ,  ראש דסק ב"ישראל היום ",  כי  " בסופו של דבר ,  כולנו רוצים שיאהבו אותנו ".  תגובתו של ברון הייתה : " כן .  ההבדל הוא במרחק שמוכנים ללכת לשם כך ובמחיר שמוכנים לשלם ".  

הגורם הבכיר בידיעות אף אמר לוואלה ברנז'ה כי השיחה בין מוזס לנתניהו התקיימה בשנת 2014 .  לטענתו ,  ראש הממשלה ביקש הקלות בסיקור שלו ב"ידיעות אחרונות "  והציע בתמורה ש"ישראל היום "  יתחיל לגבות כסף עבור חלוקת העיתון  מה שיגרום לצמצום ניכר בתפוצתו .
 על פי פרסומים היום בתקשורת ,  הפגישה בין השניים התבצעה לבקשתו של ראש הממשלה ,  כאשר עוד לפני כן נעתר מוזס לגנוז תחקיר אודות אחד מבני משפחתו .
 לפי קטע מהשיחה ,  שהגיע לידי וואלה !  NEWS ,  מוזס אמר לנתניהו : " אפנק אותך בעיתון ,  אם תעזור לי בחוק 'ישראל היום' ".  נתניהו השיב לו : " יהיה בסדר ".  עוד דווח בחדשות 2 כי השניים דנו בסגירת מוסף סוף השבוע של  " ישראל היום ",  שאותו מוציא לאור המיליארדר היהודי אמריקני שלדון אלדסון ,  המקורב לנתניהו .  
נתניהו ומוזס הפכו ליריבים מרים בשנים האחרונות ,  כאשר הסיבה המרכזית לכך היא התחזקות  " ישראל היום "  על חשבון  " ידיעות אחרונות "  בשוק התקשורת הישראלי .  החינמון מדורג במקום הראשון בסקר TGI ופגע בתפוצה של  " ידיעות אחרונות ",  שירד למקום השני בדירוג .  לפני כשנתיים נתניהו החליט לצאת לבחירות ,  כשאחת הסיבות הייתה הניסיון לחוקק את חוק  " ישראל היום "   חוק שעבר בקריאה טרומית בכנסת הקודמת ונפל עם התפזרותה ,  הקובע כי ייאסר להפיץ עיתון יומי בחינם במשך יותר מחצי שנה ברציפות .
 לא התקבלה תגובה מ"ידיעות אחרונות ".  לא התקבלה תגובה מ"ישראל היום ".   

" ביבי 'יצא מהארון' בקשר הישיר שלו ל'ישראל היום' "
 הודפים את האש :  גורם בכיר ב"ידיעות אחרונות "  הגיב לפרסום ,  לפיו מוזס ונתניהו שוחחו על הקלות בסיקור של רה"מ בעיתון בתמורה לחוק  " ישראל היום ".  בשיחה עם וואלה ברנז'ה הוא אומר כי  " נתניהו נמצא בבעיה רצינית .  הפרשה תעשה טוב לידיעות "
 
