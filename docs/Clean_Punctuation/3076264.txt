לקח מביקור טראמפ ?  שרי הממשלה חויבו להגיע לנחיתת ראש ממשלת הודו
אחרי שנתניהו זעם כשגילה שחלק מהשרים אינם מתכוונים להגיע לטקס קבלת הפנים של נשיא ארה"ב בנתב"ג ,  הפעם הונחו כל השרים וסגני השרים לשריין מבעוד מועד את השתתפותם בטקס קבלתו של מודי בתחילת החודש הבא . " מדובר בביקור היסטורי "
  ( בווידאו :  נתניהו נועד עם ראש ממשלת הודו ,  דצמבר 2014 )  
מזכיר הממשלה צחי ברוורמן פנה הערב  ( ראשון )  לכל השרים וסגני השרים בממשלה ,  וביקש מהם לשריין מבעוד מועד ביומניהם את השתתפותם בטקס קבלת הפנים שייערך בנמל התעופה בן גוריון לכבודו של ראש ממשלת הודו ,  נרנדרה מודי .  מודי יגיע בתחילת יולי לביקור היסטורי בישראל . " כל שרי הממשלה וסגני השרים מתבקשים על ידי ראש הממשלה להגיע לקבלת הפנים ",  כתב ברוורמן בפניה שהועברה לשרים כשבוע וחצי לפני נחיתתו של מודי בישראל .
 בחודש שעבר ,  יממה לפני נחיתתו של נשיא ארצות הברית דונלד טראמפ בישראל ,  זעם ראש הממשלה בנימין נתניהו כשגילה שחלק מהשרים בממשלה אינם מתכוונים להגיע לטקס קבלת הפנים שלו בנתב"ג .  בתגובה ,  פיזר את ישיבת ראשי הקואליציה לאחר שנודע לו כי השרים משה כחלון ,  מירי רגב ויריב לוין הודיעו על היעדרותם .
 עוד בוואלה !  NEWS:ישראל במסר לאיראן : " לא נסבול הקמה של מפעלי נשק לחיזבאללה"בוליווד בדרך לישראל :  הממשלה תאשר צעדים לחיזוק היחסים עם הודוהקונסוליה הישראלית בניו יורק חגגה רמדאן : " שמים את המחלוקות בצד "  
בתכנון המקורי של קבלת הפנים לטראמפ ,  לא היו אמורות להיערך לחיצות הידיים המסורתיות עם סגל א' ושרי הממשלה ,  ורבים מהשרים התרעמו על כך שהם נדרשים להגיע ולהיות  " ניצבים "  עבור ראש הממשלה .  מזכיר הממשלה פנה אז יממה לפני לשרים ,  ובסופו של דבר  כולם הגיעו לטקס ,  פרט לכחלון ,  אריה דרעי ואורי אריאל .  בנוסף ,  ברגע האחרון ,  לבקשת ישראל ,  הבית הלבן הסכים לכלול את טקס לחיצות הידיים המסורתי עם הנוכחים המכובדים .  כך אגב ,  אירעה התקרית המביכה עם ח"כ אורן חזן ,  שהסתנן לשורת המכובדים ואילץ את הנשיא טראמפ לצלם אתו סלפי .
 בישראל נערכים בהתרגשות גדולה לקראת הגעתו של מודי ,  שיהיה ראש הממשלה הראשון מהודו שמבקר בישראל ,  לרגל ציון 25 שנות יחסים דיפלומטיים . " זהו ביקור היסטורי בישראל ",  נתניהו אמר היום בפתח ישיבת הממשלה ,  שבה אושרה הצעת החלטה לחיזוק היחסים .  ההחלטה כוללת את העמקת קשרי הייבוא והייצוא ושיתוף הפעולה בתחומי מים וחקלאות ,  אקדמיה ותרבות .  הוחלט אף לקדם הפקה וצילום של סרט  " בוליווד "  של תעשיית הקולנוע ההודית בישראל בארבע השנים הקרובות .
" ב-70 שנות קיומה של המדינה לא ביקר בה אף פעם ראש ממשלה של הודו ,  וזה עוד ביטוי לעוצמתה הצבאית ,  הכלכלית והמדינית של מדינת ישראל ",  הוסיף נתניהו . " זהו צעד מאוד משמעותי לחיזוק היחסים בין המדינות .  הודו היא מדינת ענק של מיליארד ורבע בני אדם ,  היא אחת הכלכלות הגדולות וכמובן הצומחות בעולם ,  והקשרים בין ישראל לבין הודו נמצאים בעלייה מתמדת ".  

לקח מביקור טראמפ ?  שרי הממשלה חויבו להגיע לנחיתת ראש ממשלת הודו
אחרי שנתניהו זעם כשגילה שחלק מהשרים אינם מתכוונים להגיע לטקס קבלת הפנים של נשיא ארה"ב בנתב"ג ,  הפעם הונחו כל השרים וסגני השרים לשריין מבעוד מועד את השתתפותם בטקס קבלתו של מודי בתחילת החודש הבא . " מדובר בביקור היסטורי "
 
