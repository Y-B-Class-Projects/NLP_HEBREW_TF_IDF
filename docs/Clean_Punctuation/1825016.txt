עוזי ארד ,  חקירת ההדלפות והסקופים בעיתוני כווית
בזמן כהונתו של היועץ לביטחון לאומי לשעבר ,  עוזי ארד ,  התרבו בעיתוני כווית דיווחים ביטחוניים מדויקים ממקור ישראלי .  על פי אחד מהם ,  דווקא ניר חפץ שיקר בחקירת הדלפות בלשכת רה"מ
האם קיים קשר בין פרסומים בעיתונים כוויתיים ,  שמקורם במערכת הביטחון בישראל ,  לבין פרשת ההדלפה של עוזי ארד ?  התשובה לשאלה אינה ברורה .  אולם ברור בהחלט כי בשנתיים שחלפו מאז נכנס לתפקידו היועץ לביטחון לאומי המפוטר עוזי ארד ,  הלכו והתרבו דיווחים בנושאי ביטחון ומודיעין במספר עיתונים בכווית .  בשנים האחרונות נוהגים עיתונים ערבים רבים לפרסם דיווחים הנוגעים לישראל ,  חלקם הגדול חסרי כל בסיס .  בתקופה האחרונה חל שינוי במגמה זו ,  בעקבות פרסום דיווחים מהימנים ורציניים במספר כלי תקשורת - בראשם 'א-ראי' ו-'אל-ג'רידה' - שברור לכל כי מקורם הוא גורם ישראלי המעורה בנושאי ביטחון ומודיעין .  בניגוד לעיתונים ערבים אחרים המפרסמים פעמים רבות דיווחים לא מדויקים ,  העיתונים הכוויתים ברוב המקרים  " פוגעים בול ". 
כך למשל דיווח ב-15 באוקטובר 2009 ,  העיתון הכוויתי  " אל-ג'רידה "  כי סוריה העבירה רבע מכמות הטילים לטווח בינוני וארוך שלה לחיזבאללה .  מקורות ביטחוניים ישראלים אמרו אז לעיתון כי קצינים אירנים וסורים מאמנים את חיזבאללה בשיגור הטילים החדשים .  כתבה בולטת נוספת ,  שפורסמה בעיתון הכוויתי 'א-ראי' ב-13 באפריל 2010 ועוררה הדים בכל העולם ,  דיווחה כי סוריה ציידה את חיזבאללה בטילי סקאד המסוגלים להגיע כמעט לכל מקום בישראל .  לפני כחודש וחצי דיווח עיתון כוויתי כי התקיפה הישראלית בסודן התבצעה בעקבות מידע שהגיע מהמהנדס העצור דיראר אבו סיסי וממשתפי פעולה סודנים .
" בישראל נוהגים בשנים האחרונות לעשות שימוש בעיתונות הערבית כדי להעביר מסרים ",  אמר לוואלה !  חדשות גורם ערבי המעורה היטב בעיתונות ברחבי העולם הערבי . " זה לא דבר חדש .  קודם העבירו את המסרים האלה דרך כלי התקשורת באירופה וארה"ב והיום מעדיפים ללכת ישירות אל המקור .  בשביל מה ללכת בדרכים עקיפות אם אפשר ללכת ישירות לעיתונות הסעודית או הכוויתית ?  התופעה הזו לא התחילה עם עוזי ארד ולא תסתיים עם עוזי ארד .  גם בכירים ממנו עושים שימוש בהדלפות לעיתונות הערבית ". 
השימוש של בכירים ישראלים בעיתונות ערבית במטרה להשפיע על דעת הקהל בעולם הערבי איננו חדש ,  אם כן .  אך דיווח אחד הצליח בכל זאת להרים גבות :  העיתון הכוויתי  " אל-ג'רידה "  פרסם ב-30 בדצמבר 2010 ,  כי האחראי לשעבר על מערך ההסברה במשרד ראש הממשלה ,  ניר חפץ ,  לא התפטר מתפקידו ,  אלא אולץ לעזוב אותו לאחר שהתגלה כי הדליף מידע לעיתונאי ישראלי מדיונים ביטחוניים סודיים .
 על פי העיתון ,  ראש הממשלה נתניהו פנה לראש השב"כ דאז יובל דיסקין בעקבות הדלפה של מידע ביטחוני רגיש .  לטענת העיתון ,  שב"כ חקר ,  עקב אחר השיחות של בכירי לשכת ראש הממשלה ,  בדק חמישה מהם בפוליגרף  ביניהם חפץ וארד  והתברר כי חפץ ומזכיר הממשלה צבי האוזר לא אמרו אמת . " כדי למנוע מבוכה גדולה ,  נתניהו ביקש מחפץ והאוזר להתפטר ",  דווח אז .
 מה שהפתיע רבים הוא שבסופו של דבר התברר כי הגרסה שהובאה בעיתון סותרת לחלוטין את גרסת שב"כ .  שבוע לאחר הפרסום בעיתון הכוויתי טען השב"כ כי בסוף החקירה התברר שמדליף המידע מהישיבה הסודית היה גורם מחוץ ללשכת ראש הממשלה .  שאלות רבות נותרו ללא מענה :  למי היה אינטרס לפרסם מידע בלתי מבוסס על ניר חפץ וצבי האוזר ?  מדוע דווקא בעיתון כוויתי ?  ושאלת השאלות - האם הסיפור הזה מעיד על המתרחש בלשכת ראש הממשלה ? 
לפנייה לכתב :  nir_yah@walla.com

עוזי ארד ,  חקירת ההדלפות והסקופים בעיתוני כווית
בזמן כהונתו של היועץ לביטחון לאומי לשעבר ,  עוזי ארד ,  התרבו בעיתוני כווית דיווחים ביטחוניים מדויקים ממקור ישראלי .  על פי אחד מהם ,  דווקא ניר חפץ שיקר בחקירת הדלפות בלשכת רה"מ

