נתניהו : " 80% מבעיותיה הביטחוניות של ישראל נובעות מאיראן "
 בטקס לציון 25 שנה לפיגוע בשגרירות בארגנטינה ,  האשים ראש הממשלה שטהרן היא  " מחוללת הטרור הגדולה בתבל ,  שאינה יודעת מעצור ".  לקראת פגישתו עם פוטין ,  הוסיף נתניהו : " אבהיר שאנחנו נחושים למנוע מאיראן להדק את אחיזתה בסוריה "
 ראש הממשלה ,  בנימין נתניהו ,  מאשים כי  " למעלה מ-80% מבעיותיה של ישראל בתחום הביטחון נובעים מאיראן ".  בטקס במשרד החוץ בירושלים לציון 25 שנה לפיגוע בשגרירות בבואנוס איירס ,  התייחס הבוקר  ( שני )  נתניהו למעורבותה של איראן בפיגוע הקטלני ואמר כי  " התוקפנות האיראנית אינה יודעת מעצור .  הזהרנו אז ממפלצת הטרור שנקראת איראן ,  והמחלה הזו עודנה פה .  מאז הפיגוע איראן הקימה רשת עולמית של טרור המקיפה למעלה מ-30 מדינות וחמש יבשות .  איראן היא מחוללת הטרור הגדולה בתבל .  המשטר בטהרן שואף להציב את דגלו והוא ממשיך לאיים על ישראל בהשמדה ".   
" הכתובת הייתה ברורה לנו מהרגע הראשון ",  קבע נתניהו ,  המכהן גם כשר החוץ , " איראן היא שעומדת מאחורי הפיגוע הנפשע ,  היא יזמה ותכננה ובזכות עושה דברה חיזבאללה גם ביצעה .  מאז הפיגוע בארגנטינה ,  איראן טוותה בעזרת שלוחיה רשת של טרור .  איראן היא מחוללת הטרור הגדולה בתבל ,  ויש צורך להילחם בטרור הזה כי זו רק אחת מזרועות התוקפנות האיראנית ,  השואפת לקדם נשק גרעיני ,  מקדמת תכנית טילים בליסטיים וזורעת חוסר יציבות באזור ".  
עוד בוואלה !  NEWS:ליברמן :  קיבלנו מסר ישיר מארה"ב - החלת ריבונות ביו"ש תוביל למשברחלם בבני ברק :  העירייה הציבה מעקה במרכז מעבר חצייה סואןמזג אוויר :  עלייה בטמפרטורות ורוחות ;  פורים צפוי להיות חם 
בפיגוע ,  שאירע ב-17 במרץ 1992 ,  נהרגו 29 בני אדם ובהם ארבעה מעובדי משרד החוץ :  דוד בן רפאל ,  אליאורה כרמן ,  זהבה זהבי ועלי בן זאב .  מחבל מתאבד פוצץ עצמו במכונית תופת בשער בניין השגרירות בבירת ארגנטינה ,  וארגון חיזבאללה נטל אחריות על המעשה ,  שאירע חודש לאחר חיסול המזכ"ל עבאס מוסאווי .  כעבור שנתיים הכה פיגוע נוסף נגד מטרה יהודית בעיר ,  כשפיצוץ בבניין הקהילה היהודית הביא למותם של 85 בני אדם .
 הפיגועים העכירו על יחסי ישראל-ארגנטינה בשנים שמאז ,  לנוכח טענות ישראל נגד הממשל והנשיאה הקודמת כריסטינה קירשנר לטיוח מעורבותה של איראן בפיגועים .  עם כניסתו לתפקיד של הנשיא הנוכחי מאוריו מאקרי ,  לפני כשנה ,  חל שיפור ביחסי המדינות והחקירה חודשה .
 נתניהו אמר בטקס ,  שנערך בנוכחות עובדי משרד החוץ ,  המשפחות השכולות ושגריר ארגנטינה בישראל ,  כי הוא מתכוון להיפגש עם הנשיא מאקרי בקרוב  " על מנת להדק את היחסים בינינו בתחום החיוני של חיזוק הביטחון ומאבק בטרור ".  
נתניהו התייחס גם לפגישתו הקרובה עם הנשיא פוטין ביום חמישי ,  ואמר : " אבהיר לו שאנחנו נחושים למנוע מאיראן להדק אחיזתה בסוריה ונתנגד בתוקף להימצאות מיליצות שיעיות בקרבנו .  הקווים האדומים הם עבים וברורים ואין אנו מהססים לפעול כדי לקיים אותן .  באותה מידה ,  אני ממליץ לכל מדינה להבין שאף אחד אינו חסין מפני הטרור ",  אמר נתניהו .
 ראש הממשלה התייחס גם לאיומים ביטחוניים שעדיין נשקפים לחייהם של דיפלומטים ישראלים ברחבי העולם : " הם חיילים בחזית ,  אמנם בחליפות ובעניבות ולפעמים על שטיח אדום ,  ובכל זאת חיילים ואנשים שנמצאים בסיכון .  ברוב רובם של המקרים אנחנו מצליחים לסכל את הניסיונות לפגוע בהם אבל הם נמשכים כל הזמן ,  והסיכולים נמשכים כל הזמן גם בימים אלו ".  

נתניהו : " 80% מבעיותיה הביטחוניות של ישראל נובעות מאיראן "
 בטקס לציון 25 שנה לפיגוע בשגרירות בארגנטינה ,  האשים ראש הממשלה שטהרן היא  " מחוללת הטרור הגדולה בתבל ,  שאינה יודעת מעצור ".  לקראת פגישתו עם פוטין ,  הוסיף נתניהו : " אבהיר שאנחנו נחושים למנוע מאיראן להדק את אחיזתה בסוריה "
 
