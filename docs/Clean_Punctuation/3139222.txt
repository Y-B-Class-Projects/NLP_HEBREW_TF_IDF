משבר הגיוס :  נתניהו והחרדים טרם הגיעו לפשרה ;  הדיונים ממשיכים
הדיונים יחודשו במהלך היום והוחלט בפגישה בין ראש הממשלה לליצמן ,  דרעי וגפני כי יתנהלו בראשות השר לוין ,  שינסה להגיע לנוסח מוסכם לחוק .  גורם בסיעות החרדיות : " המשבר לא נפתר ,  לא הושג כל סיכום משמעותי "
 ראש הממשלה בנימין נתניהו זימן אתמול  ( רביעי )  את ראשי המפלגות החרדיות לפגישה בניסיון לפתור את המשבר על חוק הגיוס .  בפגישה בלשכת נתניהו נכחו סגן שר הבריאות יעקב ליצמן ,  ח"כ משה גפני  ( יהדות התורה )  ,  יו"ר ש"ס ושר הפנים אריה דרעי וכן השרים זאב אלקין ויריב לוין .  בסופה סוכם על דיון שיתקיים במהלך היום ויתנהל בראשות לוין ,  שיורכב מנציגי סיעות הקואליציה ונציג היועץ המשפטי לממשלה .  מטרתו תהיה לנסות להגיע לנוסח מוסכם של חוק הגיוס בקריאה טרומית .
 בעקבות הפגישה מסר גורם בסיעות החרדיות כי המשבר לא נפתר ,  וכי  " לא הושג שום סיכום משמעותי ".  הצוות שעל החלטתו נמסר בהודעת הליכוד יהיה השני שהוקם לדיון בנושא בחצי השנה האחרונה .  בפגישה העלו החרדים את הדרישה לדחות את אישור התקציב למושב הבא בקיץ ,  אליה מתנגד שר האוצר משה כחלון .  
בפגישה חזר ליצמן על כך שלא יצביע על התקציב עד שלא יאושר חוק הגיוס .  הוא הביע נכונות לקדם נוסח שונה מחוק יסוד לימוד התורה ,  אך בתנאי שיהיה מקובל על שני הצדדים .  נוסף לכך ,  שני גורמים שהשתתפו בפגישה ציינו כי  " ראש הממשלה ונציגי הליכוד הראו נכונות לפתור את המשבר והצהירו כי הם לא רוצים ללכת לפיצוץ ". 
עוד בנושאהחרדים תועדו : " קיבלו פליק טוב .  נעביר את הגיוס ,  ידברו רק על השופטת"ליצמן מאיים : " לא אצביע על התקציב כל עוד חוק הגיוס לא יאושר"לפיד ,  סקרים והמשבר הבא :  בקואליציה מסתייגים מהכרה בלימוד תורה כערך יסוד 
מוקדם יותר אתמול התייחס ליצמן לנושא ,  ואמר כי  " בהתאם להוראת מועצת גדולי התורה של אגודת ישראל 'להעביר את חוק גיוס בני הישיבות לפני אישור התקציב' ,  לא אוכל לתמוך בתקציב המדינה כל עוד חוק הגיוס לא יעבור .  חוק הגיוס הוא חלק בלתי נפרד מההסכם הקואליציוני ואני מצפים מכל סיעות הקואליציה לתמוך בחוק זה ,  אם הם חפצים בהמשך הקואליציה ". 
הצעת החוק הראשונה היא חוק יסוד לימוד תורה .  על פי ההצעה שפורסמה לראשונה בוואלה !  NEWS ,  לימוד התורה יעוגן בחוק כ"ערך יסוד במורשת העם היהודי ",  במטרה לספק מענה לפסיקת בג"ץ לפיה  " הסדר הגיוס החדש פוגע בשוויון ".  החרדים סבורים כי כך יהיה ניתן למנוע מבג"ץ לפסול את חוקי הגיוס החדשים .
 על פי הצעת החוק , " מדינת ישראל כמדינה יהודית רואה חשיבות עליונה בעידוד לימוד התורה ולומדי התורה ולעניין זכויותיהם וחובותיהם יראו במי שקיבלו על עצמם להתמסר לתלמוד תורה לתקופה ארוכה כמי שמשרתים שירות משמעותי את מדינת ישראל והעם היהודי ".  
החוק השני הוא חוק הגיוס שכולל בתוכו סעיפים רבים ,  ובהם סעיף שיאפשר לשר הביטחון לדחות את שירותם של תלמידי ישיבה מגיל 18 ועד גיל 26 ,  כדי לאפשר את המשך לימודיו .  החוק קובע במקביל יעדים ומכסות גיוס של תלמידי ישיבה לצה"ל .
 בישראל ביתנו ובכולנו מתנגדים להצעת החוק הראשונה .  שר הביטחון אביגדור ליברמן כתב אתמול בטוויטר כי  " ‏חוק הגיוס הוא חוק ההשתמטות .  החלטת יהדות התורה היא לא פחות מסחיטה באיומים .  ישראל ביתנו לא תכנע ולא תאפשר לזה לקרות ". 
יו"ר סיעת ישראל ביתנו ,  ח"כ רוברט אילטוב ,  דרש בתחילת השבוע מיו"ר הקואליציה דודי אמסלם  ( הליכוד )  שלא להעלות את ההצעה להצבעה .  במכתבו הבהיר אילטוב כי ישראל ביתנו תצביע נגד החוק בכנסת ,  כולל שרת העלייה והקליטה ,  סופה לנדבר .
  ( עדכון ראשון :  19:00 )  

משבר הגיוס :  נתניהו והחרדים טרם הגיעו לפשרה ;  הדיונים ממשיכים
הדיונים יחודשו במהלך היום והוחלט בפגישה בין ראש הממשלה לליצמן ,  דרעי וגפני כי יתנהלו בראשות השר לוין ,  שינסה להגיע לנוסח מוסכם לחוק .  גורם בסיעות החרדיות : " המשבר לא נפתר ,  לא הושג כל סיכום משמעותי "
 
