גם יאיר לפיד יודע ,  גן העדן יסתיים בקרוב
שרי יש עתיד מושכים מאז קום ממשלת נתניהו השלישית את מירב תשומת הלב ,  אולם הם ייבחנו במעשים - ולא בדיבורים .  הכותרות שהשרים הטריים רכבו על גבן ,  עלולות להיות בעוכריהם
30 ימים בתוך ממשלת נתניהו השלישית ולעתים נדמה שיותר משזו ממשלת הליכוד ,  זו ממשלת יש עתיד .  מילא שר האוצר ,  יאיר לפיד ,  שתופס את מירב תשומת הלב .  נוכחותו בראש סדר היום החדשותי נראית טבעית לאור העניין האישי שהוא מייצר והתפקיד שלקח על עצמו .  אבל גם שריו האחרים  שי פירון בחינוך ,  יעל גרמן בבריאות ,  מאיר כהן ברווחה  תופסים שוב ושוב את הכותרות .  אפשר לייחס את זה לחשיבות המשרדים שנפלו בחלקם של אנשי יש עתיד ,  או לעניין הטבעי של התקשורת בפנים החדשות ואפילו להסרת המצור התקשורתי שהטילו לפיד ואנשיו על דמויות ורבליות ודעתניות כפירון ,  גרמן וכהן ,  שמחייב אותן להשלים את שהחסירו במשך המשא ומתן הקואליציוני .  
מה שבטוח ,  שלכולם ברור שבקרוב גן העדן התקשורתי הזה יסתיים .  המבחן יהיה בפעולות בשטח ולא בהצהרות .  שר החינוך יכול לדבר עד מחר על המהפכות .  אבל אם שר האוצר וראש הממשלה יחליטו על קיצוץ ,  הוא יישאר להתמודד עם השאלות על הכותרות הראשיות שניתנו ללא כיסוי .  כמוהו שרת הבריאות .  התלהבות של התחלה ,  יש מי שמסבירים את שלל הכותרות שמספקים שרי יש עתיד .  טעות של טירונים פוליטיים ,  מחמירים בביקורת ותיקי קרבות במשרדי הממשלה .
 בסופו של דבר ,  מנתח גורם שמבין דבר או שניים בפוליטיקה ,  מבחינה ציבורית מה שיקבע את העתיד של יש עתיד זו התדמית של לפיד .  לא ביצועים טובים או פחות טובים של השרים במשרדים .  נכון ,  אולי זה לא בסדר ,  אבל ככה זה עובד .  
ומה הסיכויים של לפיד להצליח בכך ?  הוא נשאל .  אני חושב שלפיד לקח משרד שקשה להצליח בו באופן אובייקטיבי ,  הוא הסביר .  באופן עקרוני ,  כשצריך לקצץ ,  הציבור לא אוהב ובסופו של דבר כשהוא נפגע הכעס מופנה כלפי מי שמכהן .  לכן ,  קשה מאוד להצליח במובן של פופולריות .  אבל ללפיד יש יתרונות כתקשורתן .  הוא יעביר יותר טוב לציבור את הכורח בקיצוצים .  
סביר להניח כי לפיד מכיר היטב בעובדה שהוא יזדקק בחודשים הקרובים למיטב כישרונו התקשורתי על מנת להסביר לציבור את ההיגיון שמאחורי התקציב הבא וגזרותיו .  ימים ספורים במשרד האוצר הבהירו לו עד כמה המצב הכלכלי קשה והוא יודע שההחלטות שיקבל יהיו הכל חוץ מפופולריות .  המנטרה של  " באנו לשנות ",  שליוותה את קמפיין הבחירות של יש עתיד ,  שונתה עכשיו ל"באנו להציל ".  השאלה הגדולה האם יצליח לתקשר למאות אלפי בוחריו ולרבים ששיבחו את התנהלותו בעת המשא ומתן הקואליציוני ,  את העובדה שהוא מצליח לשמור על עקרונותיו גם מול מצב כלכלי לא פשוט .
 לזכותו ולזכות ראש הממשלה עומדת העובדה שיחסי העבודה בין השניים עלו על פסים חיוביים .  סביר להניח שהחשדנות שנתניהו מגלה כלפי לפיד לא נעלמה לחלוטין  ובצדק גמור מבחינתו .  אבל לשניהם מאוד חשוב להצליח לנווט את הספינה בימים הקשים הללו .  לנתניהו נוח שלפיד עומד בחזית במקומו ,  ולפיד יודע שאם יצליח במבחן הזה ,  הוא יצבור נקודות זכות רבות בדרך לשאיפתו האמתית .  לכן ,  הוא משתף פעולה עם ראש הממשלה באופן מלא וגם מקשיב לו .  בסופו של דבר ,  הוא יודע ,  מדובר במישהו שמבין דבר או שניים בכלכלה .  
מבין חברי הכנסת של יש עתיד ,  יעקב פרי הוא אחד הראשונים שידע על כוונותיו הפוליטיות של יאיר לפיד .  לפני שנים ישבו השניים והשתעשעו ברעיון ,  שבאותה עת לא הבשיל .  לפיד המשיך בטיפוח הקריירה התקשורתית שלו ,  ופרי נותר לעשות חיל במגזר העסקי .  לימים ,  כשיחבור ללפיד ויטען שגם הוא ממעמד הביניים ,  יחטוף ביקורת נוקבת על האמירה הזו .  מי שגרף הון בסלקום ובבנק מזרחי ,  אמרו מבקריו ,  רחוק שנות אור ממעמד הביניים .
 מי שפוגש בימים אלו את פרי מספר על אדם בן 69 עם אנרגיות של בן 30 .  ולא ,  לא מדובר בשמחה חסרת גבולות על משרד המדע והטכנולוגיה שנפל בחלקו ,  אלא בוועדה לשוויון בנטל שבראשה הוא עומד .  הוועדה הזו היא עיקר עיסוקו של פרי בימים אלה .  לגזירות הסרטים בחנוכת מרכז מחקר מדעי זה או אחר ,  או למסיבות עיתונאים משמימות עם הנשיא שמעון פרס שבהן יפליג האחרון בנאום מטרחן על נפלאות הטכנולוגיה הישראלית עוד יהיה זמן .  פרי יודע שעם כל הכבוד למדע ולטכנולוגיה ,  אם הוועדה שבראשותו תצליח להביא לשינוי במתווה הגיוס בישראל הוא יוכל לסמן  " וי "  על תרומה נוספת ומכרעת לציבור הישראלי .
 לשמחתם ,  פרי ואנשיו ניצבים בפני לוח זמנים לוחץ .  פחות מ-40 ימים נותרו להם על מנת להביא את החוק בפני הממשלה .  לפי ההסכמים הקואליציוניים שבין יש עתיד לליכוד ,  הצעת החוק אמורה לעבור בממשלה עוד לפני תקציב 2013 .  לכן לא אמור להיות כאן קרקס תקשורתי .  גם לא מצעדים מתוקשרים של מומחים ואישי ציבור שיופיעו בפני הוועדה ויפרטו את תובנותיהם .  פרי מתכוון לקיים דיונים מעשיים ככל שניתן ,  שיאפשרו לו להציג בתוך שבועות ספורים את טיוטת החוק הראשונה .  לאחר שיישמעו ההשגות בנוגע אליה היא תעודכן ותובא בפני הממשלה .  את נציגי הציבור החרדיים שמעוניינים להופיע בפני הוועדה פרי דוחה לעת עתה .  הוא ישמע אותם בהמשך ,  אחרי שמתווה החוק הראשוני יגובש .  
המכשול העיקרי שעמו תצטרך להתמודד ועדת פרי יהיה נושא הסנקציות שיוטלו על בחורי הישיבה שיחמקו משירות צבאי או אזרחי והישיבות שבחסותן יתקיים הליך החמקנות הזה .  בית המשפט העליון כבר הבהיר כי לא נכון יהיה להטיל סנקציות פליליות על המשתמטים משירות החובה .  כלי רכב צבאיים שנוסעים ברחובות בני ברק ועליהם לוכדי עריקים ששולפים יהודים מעל דפי הגמרא זה לא מחזה שמישהו כאן מעוניין לראות .  אבל גם הגרסה המעודנת של הסנקציות  מניעת הטבות כלכליות  עוד תעורר כאן הדים רבים .  החרדים כבר מכינים את תופי הטם-טם לקראת המאבק הזה .  סביר להניח שפרי יודע שלא ירחק היום והוא יושווה מעל דפי העיתונים בבני ברק ובירושלים לאכזרים שבצוררי העם היהודי לאורך הדורות .  נו מילא ,  בחייו הוא התמודד עם סיטואציות מורכבות ומסוכנות יותר .
 ועוד שלוש הערות פוליטיות בעניין :
 1 .  הרכב הוועדה המקורי מנה ,  מלבד פרי ,  את השרים בוגי יעלון ויצחק אהרונוביץ'  ( הליכוד-ביתנו )  ,  אורי אריאל  ( הבית היהודי )  ועמיר פרץ  ( התנועה )  .  לאור המחאה שקמה על היעדר נשים בוועדה צורפה אליה השרה לימור לבנת ,  שמפרה את האיזון הפוליטי .  עכשיו למפלגת השלטון יש שלושה שרים ,  בדיוק כמו לשאר חברות הקואליציה ביחד .  כל עוד הדיונים לא יחרגו מגבולות הגזרה הענייניים ,  הפרט הזה לא חשוב .  אבל אם יחלו החריקות הדבר עשוי להיות משמעותי .
 2 .  בעת הדיונים בוועדת פלסנר העלה שר החוץ דאז ,  אביגדור ליברמן ,  את הדרישה שדין האזרחים הערבים יהיה כדין האזרחים היהודים .  גיוס לכולם .  אמנם בסעיף מתווה הגיוס בהסכמים הקואליציוניים עם הבית היהודי ויש עתיד מצוין בפירוש שבכל הנוגע לבני מיעוטים השירות יהיה התנדבותי בלבד ,  אולם ליברמן אינו צפוי .  אם יעלה בשנית את דרישתו להחלת החוק גם על הערבים ,  עוד עלול להתפתח כאן משבר קואליציוני .
 3 .  בינתיים המהמורות הפוליטיות מגיעות ממקום לא צפוי .  בישיבת הוועדה הראשונה ,  שהתקיימה השבוע ביום ראשון ,  הודיע נציג התנועה ,  השר עמיר פרץ ,  שלמפלגתו יש מתווה גיוס משלה .  בוקר טוב ,  מר פרץ .  איפה הייתם בדיוק כשלפיד ונפתלי בנט נלחמו מול נתניהו ואנשיו על הכנסת מתווה הגיוס להסכמים הקואליציוניים ?  מדוע הסתפקתם באמירה כללית ולא מחייבת ולא התעקשתם על התוכנית שלכם ?  כמו שראשי התנועה ציפו מראש הממשלה לעמוד בסיכומים הקואליציוניים איתם כי  " מילה זו מילה "   וזה בדיוק מה שהם קיבלו  מוטב שייתנו לנתניהו לעמוד גם במילתו כלפי השותפות הקואליציוניות האחרות .  
לקריאה נוספת:לפיד וכהן סיכמו :  משרד הרווחה לא ייכלל בקיצוציםהגזרות בפתח ?  לפיד יציג לנתניהו מתווה לתקציבנתניהו ולפיד הסכימו לקצץ בביטחון ,  יעלון מתנגד 

גם יאיר לפיד יודע ,  גן העדן יסתיים בקרוב
שרי יש עתיד מושכים מאז קום ממשלת נתניהו השלישית את מירב תשומת הלב ,  אולם הם ייבחנו במעשים - ולא בדיבורים .  הכותרות שהשרים הטריים רכבו על גבן ,  עלולות להיות בעוכריהם

