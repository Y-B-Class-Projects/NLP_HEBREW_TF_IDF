הדיון על דו"ח טרכטנברג נדחה פעמיים ונקבע להיום
בשבוע שעבר נדחה הדיון בהמלצות דו"ח טרכטנברג בשל הדיון במסתננים ובשבוע לפני כן נדחה בשל פקק תנועה בדרך לירושלים .  מחר צפויה הממשלה לדון בהמלצות אולם לא ברור האם יובאו להצבעה
אולי הפעם ?  אחרי שבשבועיים האחרונים לא הספיקו שרי הממשלה לסיים את הדיון בהמלצות ועדת טרכטנברג בנושא יוקר המחיה ומשילות הממשלה ,  צפויה היום  ( ראשון )  הממשלה לדון בנושאים שעל הפרק .  עם זאת ,  לפי חלק מההערכות ,  ייתכן שפעם נוספת ,  מפאת קוצר זמן ,  יובאו ההמלצות רק לדיון ולא יועלו להצבעת השרים .
 בשבוע שעבר ,  עקב התארכות הדיון בנושא תכנית המאבק במסתנני העבודה ,  לא הספיקה הממשלה לדון בהמשך יישום המלצות ועדת טרכטנברג ,  הנוגעות להורדת יוקר המחיה ,  הגברת משילות הממשלה ,  ותכנון מערכות להסעת המונים בתחבורה הציבורית .  בשבוע לפני כן ,  נדחה הדיון בהמלצות בשל איחור בפתיחת ישיבת הממשלה עקב פקק גדול בדרך לירושלים וטקס הזיכרון הממלכתי לזכר דוד בן גוריון אליו נסע ראש הממשלה .  היום צפויים הנושאים לעלות לדיון ,  אך רק לאחר אישורו של עוד הראל לוקר לתפקיד מנכ"ל משרד ראש הממשלה ,  וכן דיון על הרפורמה ברשות השידור .
 רק לאחר שיסתיים הדיון בנושאים הללו ,  יחלו השרים לדון בהמלצות ,  הכוללות בין היתר את קידום התחרות בנמלי הים ובשווקי הדלק והמלט ,  אישור הכנסת הגז והסולר הביתי לפיקוח ,  והגברת התחרות בשיווק הביצים ,  הגבינות והחלב .  כמו כן ,  יועלו שתי הצעות בתחום התחבורה הציבורית ,  הקמת מערכות להסעת המונים והקמת מנהלת תחבורה ציבורית .
 פרק הדיור ,  שעוד עשוי לעורר מחלוקת קואליציונית בין ישראל ביתנו לש"ס ,  לא יעלה לדיון מחר .  בשבוע שעבר פרץ עימות חריף בנושא ,  בוועדת הכספים של הכנסת בין שר התיירות סטס מיסז ? ניקוב לשר השיכון אריאל אטיאס ,  סביב שאלת קריטריון הזכאות לדיור הציבורי .
 עוד על הדיון בהמלצות ועדת טרכטנברגמיסז'ניקוב : " סיוע בדיור - קודם לעובדים"מדוע לא התנגדו חברות הדלק לפיקוח על הסולר ? עתירה נגד טרכטנברג :  פרק המסים פוגע בחלק מהחברות 

הדיון על דו"ח טרכטנברג נדחה פעמיים ונקבע להיום
בשבוע שעבר נדחה הדיון בהמלצות דו"ח טרכטנברג בשל הדיון במסתננים ובשבוע לפני כן נדחה בשל פקק תנועה בדרך לירושלים .  מחר צפויה הממשלה לדון בהמלצות אולם לא ברור האם יובאו להצבעה

