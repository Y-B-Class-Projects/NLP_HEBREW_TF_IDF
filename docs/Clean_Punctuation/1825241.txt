על רקע המתיחות :  הסתיימה פגישתם של אובמה ונתניהו
יממה לאחר נאומו המפתיע של נשיא ארה"ב ,  נפגש אובמה עם נתניהו לדיון במתווה המדיני שהציג .  נתניהו צפוי לדרוש מאובמה לעמוד בהתחייבויותיו לישראל ולא לדרוש ממנה לסגת לגבולות 67'
ראש הממשלה ,  בנימין נתניהו ונשיא ארצות הברית ברק אובמה נועדו הערב  ( שישי )  בבית הלבן .  השניים דנו בסוגיות הליבה במשא ומתן בין ישראל לרשות הפלסטינית .  לפני כניסתו של נתניהו לפגישה הוא כתב בספר האורחים של הבית הלבן : " מיטב האיחולים עבור הציפייה המשותפת שלנו לשלום ,  לביטחון ולדמוקרטיה בעולם שמשתנה בקצב מהיר ".  
פגישתם של השניים התקיימה על רקע המתיחות שנוצרה ביניהם בעקבות נאומו של אובמה אתמול ,  בו הכריז כי יש להקים מדינה פלסטינית בגבולות 67' .  מוקדם יותר היום דיווח גורם בכיר בפמליית נתניהו כי ראש הממשלה התאכזב מנאומו של אובמה שציין בדבריו כי ההסכם חייב לכלול מדינה פלסטינית מפורזת עם חילופי שטחים מוסכמים וסידורי ביטחון .  
נתניהו נחת בשעות הצהרים בוושינגטון והתייחס בתדרוך לעיתונאים במטוס לפגישתו הקרבה עם אובמה . " יש דברים שאין לטאטא מתחת לשטיח .  לפעמים להיות צודק זה גם להיות חכם .  כך בעיקר בנושאים היסודיים ,  החשובים לקונצנזוס הישראלי ",  אמר ראש הממשלה , " אלה הם גם הנושאים שאעלה בפני הנשיא ובנאומי בקונגרס ". 
הבוקר דיווח ה"ניו יורק טיימס "  כי אובמה אמר לעוזריו הקרובים כי הוא לא סבור שנתניהו יהיה נכון לעשות את הוויתורים הנחוצים ,  להשקפתו ,  בכדי להגיע להסדר שלום כולל עם הפלסטינים .  נתניהו ,  שיחד עם יועציו האזין לנאום בטרם המראתו לארצות הברית ,  התלונן כי  " מתווה אובמה "  דוחק את ישראל לפינה שכן הסכם על בסיס גבולות 67' עם חילופי שטחים מוסכמים יחשוף את ישראל לסכנה ביטחונית .  
עוד דווח בעיתון האמריקאי ,  כי מספר שעות לפני נאום אובמה אתמול ,  שוחח ראש הממשלה בנימין נתניהו עם מזכירת המדינה האמריקאית ,  הילרי קלינטון ,  והביע את מורת רוחו נוכח כוונתו של אובמה להצהיר כי הוא תומך בהקמת מדינה פלסטינית בגבולות 67' .  עוד דווח ,  כי מקורביו של נתניהו טוענים כי הוא מעוניין שארה"ב תגונן על ישראל מפני ההצבעה באו"ם על ההכרה במדינה פלסטינית בחודש ספטמבר הקרוב .
 
על רקע המתיחות :  הסתיימה פגישתם של אובמה ונתניהו
יממה לאחר נאומו המפתיע של נשיא ארה"ב ,  נפגש אובמה עם נתניהו לדיון במתווה המדיני שהציג .  נתניהו צפוי לדרוש מאובמה לעמוד בהתחייבויותיו לישראל ולא לדרוש ממנה לסגת לגבולות 67'

