נתניהו : " התלות בנפט פוגעת בביטחון ישראל "
 ראש הממשלה אמר כי הוא רואה בצמצום התלות העולמית בנפט  " יעד לאומי ואסטרטגי ".  לדבריו ,  ברגע שמחירי הנפט יורדים המאמצים למציאת חלופות נעצרים ולכן יש צורך בממשלה
 ( צילום :  גדעון צנטנר ;  עריכה :  יותם בן-דוד )  
" אני רואה בצמצום התלות העולמית בנפט יעד לאומי ואסטרטגי ,  כי ההתמכרות לנפט מביאה לתלות של העולם המערבי במדינות הנפט ,  פוגעת במעמדה ובביטחונה של מדינת ישראל ,  וגם גורמת לפגיעה משמעותית בסביבה ",  כך אמר היום ראש הממשלה ,  בנימין נתניהו ,  בפתח ישיבת הממשלה השבועית .  זאת ,  לפני הצגת התכנית הלאומית שגיבשה ועדה בין משרדית לפיתוח טכנולוגיות המקטינות את השימוש העולמי בנפט לתחבורה ,  ולחיזוק תעשיות עתירות ידע בתחום .  כפי שפורסם הבוקר ב-themarker ,  הוגשה התכנית לממשלה ,  וזו נדונה בצל התנגדות משרדי האוצר ,  התשתיות והתמ"ת לסעיפים בה .
" הדלק בכלי הרכב מהווה חלק עצום מצריכת אנרגיית הנפט בעולם ,  אך בגלל האופי המשתנה של שווקי הנפט ,  והמחיר של הנפט לחבית שעולה ויורד - עד היום לא רוכז מאמץ למצוא חלופות לנפט ",  אמר נתניהו . " אם מתחילים למצוא או לפתח חלופות כאלה כשמחיר הנפט הוא גבוה מאוד ,  בו ברגע שמחירי הנפט מתחילים לרדת המאמצים האלה נעצרים ,  ועל כן קשה להסתמך על חברות פרטיות וגופי מחקר רגילים שיניעו ובוודאי שישלימו מחקר כזה ,  ועל כן יש צורך בממשלה ",  הוסיף . " אבל לא כל הממשלות מחויבות באותה מידה למציאת פיתרון כזה ". 
לדבריו , " אנחנו מדינה קטנה שסובלת מהתלות העולמית בנפט יותר מכל מדינה אחרת ,  אנחנו אולי מדינה קטנה במידות שלה - אבל אנחנו מדינה גדולה במדע ,  במחקר ובמוחות .  לכן הכוונה היא לרכז כאן גביש של עבודה ,  עבודת מחקר ,  גביש משמעותי מבחינת כסף ולרתום אליו כוחות חזקים ,  מחקריים ,  מדעיים וטכנולוגיים ,  ולקשור אליהם גופים אחרים ,  גופים דומים בחוץ לארץ ,  שישראל תהייה הגוף המוביל .  הקטליזטור לפעולה מחקרית כזאת ,  שיכולה להערכתי בתוך עשור לתת תוצאות ,  או לפחות לבחון את האפשרות שהדבר הזה יביא לתוצאות שהן כל כך משמעותיות עבורנו ולדעתי עבור האנושות כולה ",  הוסיף נתניהו .
 באשר להתנגדויות המשרדים ,  אמר נתניהו ,  כי  " נצטרך לעבוד יחד ,  לפתור כמה דברים שעדיין לא נפתרו .  יש עדיין דעות שונות כיצד לארגן את הפעילות הזאת ואני מתכוון לפתור את הבעיות האלה ולהניע את הפרויקט החשוב הזה למדינת ישראל ,  לביטחונה ולכלכלתה ". 

נתניהו : " התלות בנפט פוגעת בביטחון ישראל "
 ראש הממשלה אמר כי הוא רואה בצמצום התלות העולמית בנפט  " יעד לאומי ואסטרטגי ".  לדבריו ,  ברגע שמחירי הנפט יורדים המאמצים למציאת חלופות נעצרים ולכן יש צורך בממשלה

