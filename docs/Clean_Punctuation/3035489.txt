הרצוג לנתניהו : " העובדות שנחשפו מובילות לסוף דרכך הפוליטית "
 ראש האופוזיציה קרא לראש הממשלה  " לעשות את המעשה הראוי ,  כמו שרבין עשה בזמנו ".  ח"כ מאיר כהן ב"שבתרבות "  בחיפה : " חברי הליכוד כבר מתכוננים לפריימריז ".  גלעד שרון : " אבא שלי הקפיד לא לקחת מתנות "
  ( בווידאו :  שעת שאלות לראש הממשלה במליאת הכנסת ,  השבוע )  
ראש האופוזיציה יצחק הרצוג קרא היום  ( שבת )  לראש הממשלה בנימין נתניהו להתפטר מתפקידו .  בדברים שאמר באירוע  " שבתרבות "  ביהוד-מונוסון ,  פנה הרצוג לראש הממשלה : " למרות היריבות הפוליטית המרה וחילוקי הדעות בינינו במרבית התחומים ,  אתה פטריוט ישראלי שעשה רבות למען העם והמדינה ".  לדבריו , " העובדות שנחשפות בחודשים האחרונים מובילות לסוף דרכך הפוליטית ".   
" עשה את המעשה הראוי כמו שיצחק רבין עשה בזמנו על זוטי דברים ",  הוסיף הרצוג . " אל תגרור מדינה שלמה לחודשים רבים נוספים של מבוכה ,  מחלוקת פנימית ובושה בינלאומית .  התפטרותך כעת תהיה מעשה ראוי ,  מכובד ופטריוטי שיעמוד לזכותך ".  הוא עוד אמר כי  " אין אדם שאין לו תחליף ואני משוכנע שתנועתך תדע להעמיד בראשה אדם ראוי ". 
הרצוג הוסיף ,  בהתייחסות לדבריה של השרה מירי רגב בנוגע לקיום הליכודיאדה במועד יום הזיכרון הבינלאומי לשואה כי  " רגב פגעה ברגשות הניצולים ,  רגשות העם כולו ,  ועליה להתפטר מתפקידה יחד עם ראש ממשלתה ".  לטענתו , " שרת התרבות של מדינת ישראל הלעיגה והוזילה את חשיבותו של היום הזה .  במקום לדבר לעניין ,  היא הפכה את היום החשוב הזה לאירוע יח"צני ". 
עוד בוואלה !  NEWS:עשרות מ"מ של גשם ,  חסימות - ושלג :  סערה חורפית ברחבי הארץבין ריקודים לבריכה ,  בליכודיאדה לא שכחו את המטרה העליונהסכנה בחופי תל אביב והרצליה :  עשרות מרעומים נפלטו מהים 
באירוע  " שבתרבות "  בחיפה ,  בהנחיית העיתונאית רינה מצליח ,  התייחסה גם יו"ר מרצ זהבה גלאון לחקירות נגד ראש הממשלה . " מאחר ונתניהו לא דיווח בעבר על המתנות ה'ייחודיות' שקיבל ממילצ'ן בשווי מאות אלפי שקלים ,  שניתנו לפי דרישות ספציפיות ומפורטות של נתניהו ,  עם תזכורות תקופתיות לחדש את המלאי ,  ומאחר והוא טען ,  שאין שום בעיה לקבל מתנות מחברים ,  ואין כאן שום ניגוד עניינים ,  הגיע הזמן שנתניהו יחשוף בדיוק מי האנשים שהוא קיבל מהם מתנות ,  מתי וכמה ",  טענה .
 לדברי גלאון , " זו לא נהנתנות ,  זה שוחד .  בכל פעם ,  שבליכוד ינסו למכור לכם שהסיגרים והשמפניות זו 'רק נהנתנות' ,  זכרו ,  שראש הממשלה קיבל מתנות במאות אלפי שקלים ,  בדרישה ,  מטייקון ,  שהוא אחראי ישיר על עסקיו ".  הוא הוסיפה כי  " לכל החלטה שלו כשר התקשורת הייתה יכולה להיות השפעה אדירה על העסקים של מילצ'ן ,  ולא רק שנתניהו התעקש להישאר שר התקשורת  הוא מעולם לא דיווח על ניגוד עניינים ".  
ח"כ איילת נחמיאס ורבין  ( המחנה הציוני )  הוסיפה ב"שבתרבות "  בראשון לציון ,  בהנחיית איתן דנצינג ,  כי  " פרסום העדות של מילצ'ן ,  נותן המתנות השיטתי בממון רב לראש הממשלה ,  אשתו ובנו ,  מבהירה שאין מדובר במערכת יחסים סבירה בין חברים ".  לדבריה , " ביבי שיקר ביודעין כשטען כי הנושא נבדק ואושר .  ביבי שיקר לציבור כשאמר שלא היה כלום ".  
לדברי ח"כ עפר שלח  ( יש עתיד )  , " חובה להגיע להחלטה בהקדם האפשרי ,  ולאחריה לפרסם כל מה שאפשר ,  כולל תמלילי השיחות בין נתניהו לנוני מוזס ".  באירוע  " שבתרבות "  ברמת ישי ,  הוסיף שלח : " אני לא שופט לפי הדלפות ,  אבל אם מה שפורסם נכון ,  גרסתו של ראש הממשלה על 'מתנות בין חברים' מנוגדת להיגיון של כל שומע סביר ". 
הוא קרא עוד לפרסם במלואו את דוח מבקר המדינה על מבצע  " צוק איתן ",  שלקחיו לא יושמו במלואם ,  לטענתו . " נתניהו ממשיך למנוע בקבינט דיונים חיוניים ,  כפי שעשה לדוגמה בעניין הצוללות ,  אותן הביא לאישור בקבינט רק לאחר שהעסקה כבר הוצגה לקנצלרית גרמניה ",  הבהיר . " רוב חברי הקבינט ,  ובהם ראש הממשלה עצמו ,  לא ביקרו בתרגיל המטכ"לי האחרון ,  ונתניהו ממשיך שלא ליזום בקבינט דיונים חיוניים לקביעת המדיניות של ישראל ".  
גם יו"ר מפלגתו ,  יאיר לפיד ,  התייחס לכך באירוע  " שבתרבות "  בגבעת שמואל ,  בהנחיית איש התקשורת יואב לימור .  לדבריו , " בדרך שבה התנהל הקבינט במהלך 'צוק איתן' לא יכול להתנהל קבינט .  זה לא היה קבינט ,  אלא מסיבת עיתונאים בשידור חי ".  הוא הוסיף : " קבינט שלא מנהל דיונים אמיתיים ,  אלא כל אחד מתעסק איך הוא ייצא הכי טוב בתקשורת וירוויח מזה רווח פוליטי בזמן מלחמה - זה לא יכול להימשך ברמה הלאומית וצריך לתקן את זה ". 
ח"כ מאיר כהן  ( יש עתיד )  אמר ב"שבתרבות "  בחיפה כי  " במדינה של 1.8 מיליון עניים ,  רצוי שיהיה ראש ממשלה צנוע וקשוב "  הוא הוסיף כי  " אם יוגש כתב אישום ,  ולא משנה באיזו פרשה ,  נדרוש את הדחתו .  הוא לא יוכל להמשיך בתפקידו ".  כהן טען עוד כי הבחירות ייערכו  " עוד השנה .  אני מרגיש את זה במסדרונות הכנסת .  חברים שלי מהליכוד כבר מתכוננים לפריימריז ".  
גלעד שרון ,  בנו של ראש הממשלה לשעבר אריאל שרון שהצטרף לאחרונה לליכוד ,  אמר באירוע  " שבתרבות "  בחולון ,  בהנחיית העיתונאית נחמה דואק ,  כי  " ראש הממשלה צריך לנהוג לפי חוק .  לגבי מתנות ,  יש חוק שאוסר קבלת מתנות ".  הוא הסביר כי  " יש במשרד ראש הממשלה חדר מתנות ,  ולשם צריך להעביר מתנות שמקבלים .  פעם מלך ירדן ביקש לתת לאבא סוס גזעי עם תעודות יוחסין ,  עד סוסו של מוחמד .  אבא השיב שיהיה קשה לטפל בסוס בחדר המתנות ".   
" ראש הממשלה עובר רדיפה ",  הוסיף שרון , " תנו למערכת לעבוד .  המקום להחלפת ראש ממשלה הוא בקלפי ".  עם זאת ,  הדגיש : " אבא הקפיד לא לקחת כלום ,  וכל מה שקיבל עבר לחדר המתנות ".  בהתייחסות להצטרפותו לליכוד ,  המפלגה שאותה עזב אביו לפני שהקים את  " קדימה ",  הסביר : " אבא נאלץ לעזוב את הליכוד .  כעת הצטרפתי לליכוד ,  כי העם בישראל צריך מפלגה כמו הליכוד .  זו מפלגה עם שורשים .  מפלגה לא תמימה ".  

הרצוג לנתניהו : " העובדות שנחשפו מובילות לסוף דרכך הפוליטית "
 ראש האופוזיציה קרא לראש הממשלה  " לעשות את המעשה הראוי ,  כמו שרבין עשה בזמנו ".  ח"כ מאיר כהן ב"שבתרבות "  בחיפה : " חברי הליכוד כבר מתכוננים לפריימריז ".  גלעד שרון : " אבא שלי הקפיד לא לקחת מתנות "
 
