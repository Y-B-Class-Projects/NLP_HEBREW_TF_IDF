אישור משפטי למופז :  אנשי נתניהו לא אמרו אמת
לאחר הויכוח הסוער בו האשים מופז שאנשי ראש הממשלה ציטטו דברים שכלל לא אמר וכינה את נתניהו  " שקרן ",  הבהיר היועץ המשפטי של הכנסת :  מופז לא אמר את האמירות שיוחסו לו
 ( צילום :  גדעון צנטנר ;  עריכת וידאו :  יאיר דניאל ;  קריינות :  אביב אברמוביץ' )  
לאחר שיו"ר ועדת החוץ והביטחון ,  ח"כ שאול מופז  ( קדימה )  תקף באופן חסר תקדים את ראש הממשלה ,  בנימין נתניהו ,  וקרא לו  " שקרן ",  הוא קיבל אמש  ( שני )  גושפנקא משפטית .  מופז טען אתמול בבוקר בישיבת הוועדה בה השתתף גם נתניהו כי אנשי ראש הממשלה ציטטו אותו באופן שגוי בהתייחס לדברים שאמר על הרמטכ"ל ,  בני גנץ .  מופז זעם על כך שבאחד מכלי התקשורת נכתב שהוא אמר לראש הממשלה ,  לכאורה ,  כי גנץ  " לא דיווח לנתניהו ולשר האוצר אמת לגבי ההוצאות בתקציב הביטחון ".  לאחר ויכוח סוער ,  מקורבי ראש הממשלה קראו למופז לפרסם את ההקלטות ואת הפרוטוקולים של הישיבה כדי לבחון האם הוא אמר את הדברים ,  אך מסתבר שאלו לא הועילו לנתניהו .
 בחוות דעת שהוציא אמש בנושא היועץ המשפטי לכנסת ,  איל ינון ,  כתב כי  " הדיונים בוועדת החוץ והביטחון הם חסויים ולא ניתן להעביר את הפרוטוקול או חלקיו .  עם זאת ,  ולאור הנסיבות החריגות בהן הועלו בתקשורת טענות בדבר אמירה של יו"ר הוועדה ,  ח"כ שאול מופז ,  במהלך הדיון שעסק בתקציב הביטחון ,  לפיה 'הרמטכ"ל לא דיווח אמת לראש הממשלה ולשר האוצר בעניין תקציב הביטחון' ,  הריני להבהיר ,  לאחר שעיינתי בפרוטוקול המלא של הדיון ,  כי לא נאמרה כל אמירה כזאת על ידי יו"ר הוועדה ,  לא באופן ישיר ולא באופן עקיף או משתמע ".  
בעקבות התקפתו של מופז ,  התגובות בליכוד לא איחרו להגיע ,  זאת עוד בטרם נערכה בדיקה מעמיקה של הנושא ושל הדברים המדויקים שנאמרו או לא נאמרו בוועדה . " מדובר במופע פאתטי שתוכנן מראש לצרכי הפריימריז של מופז ",  נכתב בתגובה רשמית של הליכוד , " ההוכחה הכי טובה לכך היא שראש הממשלה בעצמו אמר למופז אחרי ההתפרצות שלו שהוא לא שמע אותו אומר את הדברים ". 
גם השר גלעד ארדן תקף אתמול את מופז ובמענה להצעות אי אמון במליאת הכנסת אמר כי  ? מופז שוב החליט להשתמש בוועדת חוץ וביטחון כחלק מהפריימריז שלו ומפזר את הוועדה כי ראש הממשלה סירב לקרוא את הטקסט שהקמפיינר של מופז הכתיב לו .  מה שמופז עשה זו חוצפה וחרפה והוא האחרון לדבר על שקרים ".  ארדן המשיך ותקף : " האם אדם כמו מופז שהתנגד לבניית הגדר ואז כשהיא הופכת לדבר פופולארי  ,  תומך בה -אדם כזה הוא שקרן ?  אדם שב 2008 אומר שמתקפה באיראן היא דבר בלתי נמנע ,  גורם לעליית מחירי הנפט ,  ואז לפני מס חודשים אומר שזה מעשה מסוכן -זה שקרן  ?  אדם שאומר לציבור שתוכנית הנסיגה היא סכנה לעם ישראל ואז תומך בתוכנית ואף פועל להדחת הרמטכ"ל שמתנגד לה- זה שקרן  ?  אדם שביום שישי מצהיר שלא עוזב את הליכוד ושבית לא עוזבים ואז כשמובטח לו תיק הביטחון בקדימה ,  עוזב את אותו בית -זה שקרן ?  אדם שמפסיד בפריימריז ומודיע על פסק זמן פוליטי ומיד חוזר-זה שקרן ?  קח פסק זמן אמיתי לחשוב על ערכים ואמת ותחזור אלינו עם תובנות ". 
כל זאת בעוד מופז הביע גרסתו על חילופי הדברים בישיבה ואמר כי  " נעשה מעשה חסר תקדים בוועדת החוץ והביטחון על ידי ראש הממשלה ודובריו .  זה מעשה נבלה ".  מופז תיאר את השתלשלות העניינים בישיבה וציין : " ביקשנו מראש הממשלה לומר מה הם יעדי התקציב ל-2012 ,  ודנו גם בסוגיות הקשורות לתקציב הביטחון ושהיו קשורות ב-2011 .  אמרתי לראש הממשלה שהתהליכים שנעשו לא היו סדירים ,  וראש הממשלה אמר שכיוון שהיו בעיות של שקיפות ושל ניצול תפקידים וביצוע תקציבי על ידי משרד הביטחון וצה"ל ,  נקבעו יעדים חדשים .  אמרתי שמעולם צה"ל לא דיווח לא-אמת על התקציב ,  ושאני סומך עליהם בכל הקשור בדיווח אמת בתקציב ". 
לדברי מופז ,  לאחר מכן , " נתניהו הורה לדובריו לדווח ,  תוך כדי הדיון ,  שאני אמרתי שהרמטכ"ל לא דיווח אמת בנושא תקציב הביטחון .  הוא עשה זאת במצח נחושה ,  בידיעה שהוא משקר ,  בדיון שהוא מוקלט ומתומלל ,  ולנוכח חברי הוועדה .  ראש הממשלה הזה הוא שקרן .  מה שהוא עשה כאן היום ,  שום ראש הממשלה לא הרשה לעצמו לעשות .  להוציא את דובריו החוצה ,  ולומר שאני טענתי שהרמטכ"ל שיקר ,  זה מעשה נבלה ,  שאסור שראש הממשלה בישראל יגיע למצבים כאלה .  הוא משקר לאזרחי ישראל בתחום הכלכלי ,  והיום הוא גם משקר בנושאים הקשורים במערכות הרגישות ביותר של תקציב הביטחון ". 
מופז :  נתניהו שקרן ,  מקורביו הוציאו דיבתי בתקשורת 

אישור משפטי למופז :  אנשי נתניהו לא אמרו אמת
לאחר הויכוח הסוער בו האשים מופז שאנשי ראש הממשלה ציטטו דברים שכלל לא אמר וכינה את נתניהו  " שקרן ",  הבהיר היועץ המשפטי של הכנסת :  מופז לא אמר את האמירות שיוחסו לו

