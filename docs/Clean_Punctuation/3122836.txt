היועמ"ש :  לדחות את ההוכחות בתביעת מני נפתלי נגד מקורבי נתניהו
לפני פתיחת שלב ההוכחות בתביעת הדיבה שהגיש אב הבית לשעבר במעון רה"מ ,  ביקש מנדלבליט עיכוב של עשרה ימים בטענה ששמיעת העדויות תפגע בהליך המתנהל נגד שרה נתניהו ועזרא סיידוף : " ניהולם התקין של החקירה והמשפט מחייב כי גרסת המעורבים תישמע לראשונה בחדרי החקירה "
 היועץ המשפטי לממשלה אביחי מנדלבליט ביקש הבוקר  ( חמישי )  לדחות בעשרה ימים את דיוני ההוכחות בתביעת הדיבה של מני נפתלי נגד מקורבי ראש הממשלה בנימין נתניהו .  מנדלבליט טוען כי יש להמתין עם שמיעת העדויות בתיק כיוון שהן עשויות להימסר גם במסגרת ההליך הפלילי שמתנהל בין היתר נגד רעיית ראש הממשלה שרה נתניהו .  שני הדיונים הקרובים בהליך נקבעו להיום וליום ראשון הקרוב ,  ועד כה בית המשפט טרם הודיע על עיכוב ההליכים .
 תביעתו של נפלי הוגשה נגד עורכי הדין יוסי כהן ודוד שמרון ,  המייצגים את בני הזוג נתניהו ;  נגד מקורבם של בני הזוג ניר חפץ ,  שהיה יועץ התקשורת שלהם ;  ונגד תנועת הליכוד .  היא עוסקת בפרסומים שונים שבהם טענו הנתבעים כי נפתלי הוא שאחראי לניפוח ההוצאות וזיוף החשבוניות לכאורה בבית ראש הממשלה .  נפתלי טוען כי עשה את הדברים בהוראת עזרא סיידוף ,  סמנכ"ל משרד ראש הממשלה ,  שפעל לבקשת שרה נתניהו .  סיידוף ונתניהו ממתינים לשימוע לפני הגשת כתב אישום בגין אותם החשדות .  
עוד בוואלה !  NEWS:בישראל ביתנו טוענים :  לשכת רה"מ נסוגה מסיכום עונש מוות למחבליםניסיון חטיפת נשק ברמת גן :  מאבטח גן ילדים נפצע ;  התוקף נמלטגואטמלה :  ארה"ב לא לחצה עלינו להודיע שנעביר השגרירות לירושלים 
מנדלבליט ,  שהתייצב הבוקר לדיון בבית משפט השלום בהרצליה ,  טען ביקש מבית המשפט לדחות את הדיונים בעשרה ימים בלבד ,  ולהעביר לו את כל כתבי הטענות ,  הנספחים והפרוטוקולים שהוגשו בהליך .  לאחר אותם עשרה ימים ,  בהם ילמד את החומר ,  יחליט אם לבקש עיכוב נוסף בתביעה .
 בבקשת היועמ"ש נכתב כי  " ניהולם התקים של החקירה והמשפט הפלילי מחייבים ,  מטבע הדברים ,  כי גרסת הגורמים המעורבים בחקירה בכל נושא הקשור לחקירה תישמע לראשונה בחדרי החקירה ובהמשך - במסגרת ההליך הפלילי בבית המשפט .  וזאת ,  בטרם גרסה זו תפורסם ברבים ותגיע לאוזני מי שבשלב זה או אחר עשוי להיקרא גם כן למתן עדות ". 
מנדלבליט ציין כי חלק מהנתבעים בתביעתו של נפתלי עשויים להיקאא להעיד בהליך הפלילי נגד נתניהו וסיידוף ,  ומנגד כי סיידוף עצמו הוא עד בתביעה האזרחית של נפתלי . " ברי כי שמיעת עדותם של גורמים אלה בשלב הנוכחי ,  בהליך האזרחי ,  כאשר הם צפויים בעתיד להיות עדים בהליך הפלילי ,  מקימה חשש לפגיעה ממשית בהליך הפלילי .  לכך נוסיף כי הנתבע 5  ( עו"ד יוסי כהן ,  ד"ד )  הינו בא כוחה של גב' נתניהו בהליך הפלילי ,  מתוקף כך קיבל לידיו את העתק חומרי החקירה בתיק הפלילי לצורך השימוע שעתיד להיערך בקרוב .  נתון זה מחדד עוד יותר את החשש מפגיעה בהליך הפלילי עליו עמדנו ".  

היועמ"ש :  לדחות את ההוכחות בתביעת מני נפתלי נגד מקורבי נתניהו
לפני פתיחת שלב ההוכחות בתביעת הדיבה שהגיש אב הבית לשעבר במעון רה"מ ,  ביקש מנדלבליט עיכוב של עשרה ימים בטענה ששמיעת העדויות תפגע בהליך המתנהל נגד שרה נתניהו ועזרא סיידוף : " ניהולם התקין של החקירה והמשפט מחייב כי גרסת המעורבים תישמע לראשונה בחדרי החקירה "
 
