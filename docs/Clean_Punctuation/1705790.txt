חמאס :  שליט לא ישוחרר עד שישראל תמלא הדרישות
בכיר חמאס חליל אל חייה אמר בטקס ברצועת עזה כי  " כל מאמציה של ישראל ייכשלו עד ששליט ישוחרר מרצונו של חמאס כאשר ישראל תשחרר אסירים פלסטינים ".  הוא הוסיף כי חמאס מוכן לנהל  " משא ומתן רציני "  עם ישראל לגיבוש העסקה 
" החייל החטוף גלעד שליט לא ישוחרר עד שישראל תמלא את דרישות חמאס ",  כך אמר היום  ( שבת )  בכיר חמאס חליל אל חייה .  סוכנות הידיעות מען דיווחה כי בטקס בעיר עזה אמר עוד אל חייה כי המודיעין הישראלי מנסה לאסוף מידע על מיקומו של שליט . " כל מאמציה של ישראל ייכשלו עד ששליט ישוחרר מרצונו של חמאס כאשר ישראל תשחרר אסירים פלסטינים ",  אמר אל חייה .  הוא הוסיף כי חמאס מוכן לנהל  " משא ומתן רציני "  עם ישראל על מנת לגבש את ההסכם עם ישראל במסגרתו גלעד שליט ישוחרר בתמורה לאסירים פלסטינים .  
אתמול נפגשו הוריו של החייל החטוף עם ראש הממשלה ורעייתו ,  בנימין ושרה נתניהו ,  במעונו של ראש הממשלה בירושלים ,  שם ככל הנראה עדכן נתניהו את הזוג שליט בשיחות שניהל בעת ביקורו בארה"ב בנוגע לבנם .  ביציאתו מהפגישה אמר אביו של גלעד ,  נעם ,  כי אין ביכולתו למסור מידע על תוכן הפגישה ,  עם זאת ציין כי ראש הממשלה והנשיא אמריקאי ברק אובמה שוחחו על מצבו של גלעד . " לא קיבלנו שום בשורה שתרגיע אותנו ",  אמר נעם .  
נתניהו מסר לנעם ואביבה כי גם הוא תומך בהם . " לא רק עשרות אלפי הצועדים איתכם ,  אלא תומכים בכם גם כל תושבי מדינת ישראל ומיליונים ברחבי העולם ובתוכם רעייתי ואני שיושבים כאן איתכם ",  אמר נתניהו לזוג .
 
חמאס :  שליט לא ישוחרר עד שישראל תמלא הדרישות
בכיר חמאס חליל אל חייה אמר בטקס ברצועת עזה כי  " כל מאמציה של ישראל ייכשלו עד ששליט ישוחרר מרצונו של חמאס כאשר ישראל תשחרר אסירים פלסטינים ".  הוא הוסיף כי חמאס מוכן לנהל  " משא ומתן רציני "  עם ישראל לגיבוש העסקה

