תחמן עם אף ארוך מאחורי נפתלי :  יאיר נתניהו והקריקטורה בניחוח אנטישמי
בנו של ראש הממשלה פרסם בעמוד הפייסבוק שלו קריקטורה של  " שרשרת המזון ",  לטענתו ,  ובה נראה המיליארד היהודי סורוס מזין איש לטאה ,  שמזין דמות המזכירה איורי יהודים בביטאונים ניאו נאצים ,  ובתחתית השרשרת :  אהוד ברק ומארגני ההפגנות בפתח תקווה .  ברק : " הוא צריך פסיכיאטר "
 - בנו של ראש הממשלה פרסם בפייסבוק קריקטורה שכינה  " שרשרת המזון "-  בציור נראים בין היתר המיליארדר סורוס ,  איש לטאה ,  דמות שמזכירה ציורי יהודים בתקופה הנאצית- בהמשך השרשרת ,  לשיטת נתניהו הבן ,  נראים אהוד ברק ,  אלדד יניב ומני נפתלי- ראש ה-KKK לשעבר ,  דייויד דיוק ,  שיתף את הפוסט של נתניהו בהבעת תמיכה- ברק הגיב : " לממן לו פסיכיאטר במקום מאבטח ונהג "  
בנו של ראש הממשלה ,  יאיר נתניהו ,  פרסם אתמול  ( שישי )  בעמוד הפייסבוק שלו קריקטורה בעלת מוטיבים אנטישמיים .  באיור ,  המיליארדר היהודי-אמריקני ג'ורג' סורוס נראה מושך בחוטים של לטאה ,  שמושכת בחוטיה של דמות המזכירה איורי יהודיים בביטאונים נאציים-אנטישמיים ,  המושכת בחוטיו של ראש הממשלה אהוד ברק ,  של מוביל ההפגנות בפתח תקווה אלדד יניב ושל אב הבית לשעבר במעון ראש הממשלה ,  מני נפתלי .  
נתניהו הבן שיתף את הקריקטורה שחתומה על ידי  " מצנקש "  - ראשי התיבות של דף פייסבוק ימני קיצוני בשם  " ממים צפופים נגד קקיהומושיט שמאלני "  - וכתב  " שרשרת המזון ".  הקריקטורה מתייחסת לקריקטורה ניאו-נאצית שמראה כי יהודים הם צאצאים של  " אנשי לטאה ".  מי שהביע תמיכה בפוסט של נתניהו הבן הוא דיוויד דיוק ,  ראש ארגון הימין הקיצוני הקו קלוקס קלאן לשעבר ,  כששיתף את הכתבה בעניין .
 עוד בוואלה !  NEWSאלוף יאיר גולן : " ישראל לא תוכל להילחם באיראן ללא עזרת ארה"ב"לחלץ את גופת המפקד הנערץ תחת אש - בעומק לבנוןהסיפור שלא סופר על זוועת הנערות הלוחמות של היטלר 
בתגובה לפוסט ,  צייץ ברק : " זה מה שהילד שומע בבית ?  מה זה ,  גנטיקה או מחלת רוח עצמונית ?  לא משנה .  בכל מקרה כדאי מאוד שנממן לו פסיכיאטר ,  ולא אבטחה ונהג צמוד ". 
בשבועות האחרונים יאיר נתניהו ,  שידוע כמחזיק בדעות ימניות קיצוניות ,  הולך ומחריף את התבטאויותיו בפייסבוק .  בחודש שעבר ,  אחרי ההפגנות הנאו נאציות בשארלוטסוויל ,  וירגיניה ,  מקורבים לראש הממשלה נאלצו להתנער מפוסט שכתב בנושא ,  ובו טען שהנאו-נאצים בארצות הברית הם  " זן נכחד "  והזהיר מעליית  " בריוני "  השמאל הרדיקלי בארצות הברית ש"הולכים ומתחזקים והופכים לדומיננטיים מאוד באוניברסיטאות ובחיים הציבוריים בארצות הברית ".  
יו"ר המחנה הציוני ,  אבי גבאי ,  אמר כי זהו  " יום עצוב במיוחד לכל עם ישראל כשמבית ראש הממשלה של מדינת היהודים יוצאת קריקטורה שראש ה-kkk מסכים לה ".  יו"ר האופוזיציה יצחק הרצוג ,  גינה גם הוא ואמר : " כל יהודי צריך לחוש חלחלה ובושה מכך שקריטורה סטייל דר שטירמר יצאה ממעון ראש הממשלה הישראלי ומקבלת חיבוק מגדול האנטישמים .  למחוק ,  להתנצל ולגנות ". 
בתגובה לפרסום הדברים בעיתון  " הארץ ",  הגיב יאיר נתניהו לנושא בפוסט נוסף . " חחחחח עיתון 'הארץ' האנטישמי שמוחזק בבעלות של כ-25% של תאגיד החדשות הנאצי לשעבר 'דומון שאוברג' שהיה אחראי על הפצת תעמולה נאצית בשואה ובעליו הנוכחי היה בהיטלר יוגנד מטיף לי על אנטישמיות .  בתמונה למטה - ג'פרי גולדברג ,  עיתונאי שמאל אמריקני המקורב מאוד לאובמה ,  מחווה את דעות על עיתון 'הארץ' .  ברק רביד תחזור לעשות את מה שאתה יודע הכי טוב ללקק לאהוד ברק ,  ושחרר אותי ",  כתב .  
מוקדם יותר בחודש שעבר נתניהו הבן פירסם פוסט תגובה בוטה לפוסט שעסק בעניינו שפורסם בעמוד פרויקט התחקירים  " 61 ",  השייך למכון המחקר  " מולד ",  המזוהה עם השמאל ,  בו תקף בחריפות גם את בניהם של ראש הממשלה לשעבר אהוד אולמרט ובנו של ראש הממשלה לשעבר שמעון פרס ,  בטענה שטעויות ופרובוקציות מחייהם האישיים הוצנעו .  לסיום כתב נתניהו הבן , " ברוח ימים אלו יש לי מסר לכל חברי הקרן להשמדת ישראל וגרורותיהם "  ואז צירף שני סמלי אמוג'י - אצבע משולשת וצואה .
 בשבוע שעבר יאיר נתניהו הגיש תביעת דיבה נגד הפעיל אייבי בנימין ,  אחד ממובילי ההפגנות בפתח תקווה ,  בעקבות פוסט של בנימין בפייסבוק לפני שנה ,  ובו טען כי נתניהו ביקש להוציא דרכון בדוי לבנו כדי לנהל חשבונות בנק פיקטיביים .  

תחמן עם אף ארוך מאחורי נפתלי :  יאיר נתניהו והקריקטורה בניחוח אנטישמי
בנו של ראש הממשלה פרסם בעמוד הפייסבוק שלו קריקטורה של  " שרשרת המזון ",  לטענתו ,  ובה נראה המיליארד היהודי סורוס מזין איש לטאה ,  שמזין דמות המזכירה איורי יהודים בביטאונים ניאו נאצים ,  ובתחתית השרשרת :  אהוד ברק ומארגני ההפגנות בפתח תקווה .  ברק : " הוא צריך פסיכיאטר "
 
