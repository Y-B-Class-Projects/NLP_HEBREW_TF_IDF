רוברט גייטס :  ביבי שחצן .  אסור לו להתקרב לבית הלבן
בספרו אוטוביוגרפי החדש ,  שר ההגנה הקודם של אובמה ,  רוברט גייטס ,  חושף את דעתו על ראש הממשלה : " נפגעתי מהביקורת שלו על הממשל ,  היומרות שלו מוגזמות "
 שר ההגנה האמריקני לשעבר ,  רוברט גייטס ,  המליץ לאסור את הזמנת ראש הממשלה בנימין נתניהו לבית הלבן - כך עולה מספרו האוטוביוגרפי החדש של גייטס ,  שייצא לאור בקרוב בארה"ב .  גייטס כתב בספרו על פגישתו הראשונה עם נתניהו ,  שהתרחשה כאשר שימש גייטס כיועצו הבכיר של נשיא ארצות הברית לשעבר ג'ורג' וו .  בוש ,  ואילו נתניהו היה סגן שר החוץ של ישראל . " נפגעתי מהביקורת שלו כלפי מדיניות ארצות הברית ,  שלא לציין את השחצנות והיומרות המוגזמות שלו ",  כתב גייטס . " אמרתי שאסור לתת לביבי להיות שוב בשטח הבית הלבן ",  הוסיף .  
גייטס שימש כשר ההגנה של ארצות הברית תחת שני נשיאים  בוש וברק אובמה .  לפני כן שימש כראש ה-CIA ונשא בתפקידים בכירים נוספים במערכת הביטחון האמריקנית .  ספרו האוטוביוגרפי של גייטס , " חובה "   ( Duty )  ,  מעורר בימים האחרונים סערה פוליטית בוושינגטון .  הספר כולל ביקורת חריפה על יועציו הבכירים של נשיא ארצות הברית ,  ברק אובמה ,  כמו גם על סגן הנשיא ,  ג'ו ביידן .  אלא שהעיתונאי האמריקני ג'פרי גולדברג בחר לפרסם באתר  " בלומברג "  כמה קטעים מספרו של גייטס שמוקדשים דווקא לראש הממשלה בנימין נתניהו ,  מהם עולה תמונה רעה של היחסים בין השניים .
 עוד כתבות על יחסי ישראל-ארצות הברית:ביידן על תהליך השלום : " רגע היסטורי שאסור לפספס"אובמה ספד לשרון :  הקדיש את חייו למען ישראלארה"ב : " יש לצמצם את ההסתה הפלסטינית נגד ישראל "  
גייטס ,  על פי גולדברג ,  תיאר בספרו מחלוקת שפרצה בין ישראל לארה"ב ב-2010 ,  בנוגע למכירת ציוד אמריקני לסעודיה .  לדבריו ,  תוך כדי דיון בסוגיה עם נתניהו ,  שאל אותו נתניהו : " מה לגבי השקעה מאזנת בצבא שלנו ?  איך נפצה את הצד הישראלי ?  ".  בתגובה לדבריו של נתניהו ,  כתב גייטס : " רותח מזעם ,  השבתי לו שאף ממשל אמריקני לא עשה יותר למען ההגנה האסטרטגית על ישראל מאשר ממשל אובמה ".  
גולדברג מבהיר במאמרו כי ספרו של גייטס כולל גם קטעים רבים בהם הוא מתייחס בחיוב לישראל ,  כולל תיאור החברות הקרובה בינו לבין שר הביטחון לשעבר ,  אהוד ברק .  בקטע בספר העוסק בביקור רשמי שלו בבסיס הקריה בתל אביב ,  כתב גייטס כי  " דגל הכוכבים והפסים מתנופף לצד דגל המגן-דוד ,  זהו מראה שתמיד ריגש אותי ".  עם זאת ,  גייטס הביע ביקורת חריפה על מדיניות ממשלת ישראל הנוכחית . " כחבר קרוב ותומך של ישראל ,  אני מאמין שירושלים צריכה לחשוב מחדש על גישתה האסטרטגית ",  כתב גייטס . " לאור הילודה הפלסטינית וההתפתחויות הפוליטיות באזור ,  הזמן אינו פועל לטובתה ",  הוסיף .  

רוברט גייטס :  ביבי שחצן .  אסור לו להתקרב לבית הלבן
בספרו אוטוביוגרפי החדש ,  שר ההגנה הקודם של אובמה ,  רוברט גייטס ,  חושף את דעתו על ראש הממשלה : " נפגעתי מהביקורת שלו על הממשל ,  היומרות שלו מוגזמות "
 
