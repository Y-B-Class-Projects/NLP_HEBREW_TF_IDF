 " מצב האומה "  עם בנימין נתניהו :  יש קרבות בהם אי אפשר לנצח
קשה להאמין כמה מיותרת היתה השתתפותו של נתניהו ב"מצב האומה ".  אבל היא היתה מיותרת .  אם במקום נתניהו היתה יושבת ,  נניח ,  דמות מפלקט ,  התכנית היתה נראית בדיוק אותו הדבר
תייר אמריקני שהיה מוצא עצמו מול ערוץ 2 אמש היה מרגיש בבית .  ככלות הכל ,  גם הוא מגיע ממקום בו ראש המדינה מתארח בתוכניות בידור .  סביר להניח שאף אחד לא סיפר לתייר האמריקני שראש ממשלת ישראל החרים דה פקטו את התקשורת הישראלית במשך למעלה משנה .  רק לאחרונה ,  לאחר בליץ תקשורתי שהחל בבלוגוספירה ועבר לכלי התקשורת הגדולים ,  התראיין בנימין נתניהו לשלל כלי תקשורת .  אותו ראש ממשלה שמתגאה בשליטתו במדיה החברתית ,  מתנהג כאחרון הדיקטטורים ומסרב לחלוק עם הציבור את דעותיו לגבי נושאים שהם לא אירן .  בואו נודה בזה ,  יש הבדל תהומי בין העלאת סטטוס  ,  תמונה או סרטון פסבדו היתולי לפייסבוק ובין מענה לשאלות עיתונאים .
 זהו ,  עכשיו זה נגמר .  לא רק שנתניהו התראיין לפני כמה שבועות לכלי התקשורת ,  הוא גם משתתף בתכנית סאטירה .  הכפפות הוסרו בקרב על דעת הקהל .  חשבתם שנתניהו מתחמק ?  הוא לא .  הנה ,  הוא יושב ליד שולחן עם עינב גלילי ,  גורי אלפי ,  אורנה בנאי וליאור שליין ,  שנה לאחר שעשה זאת ב"ארץ נהדרת ".  מה זאת אומרת אתם לא מאמינים שהבדיחות של הרביעייה לא עברו קודם אישור ?  אנחנו הדמוקרטיה היחידה במזרח התיכון ,  אל תשכחו .  
קשה להאמין כמה מיותרת היתה השתתפותו של נתניהו ב"מצב האומה ".  אבל היא היתה מיותרת .  אם במקום נתניהו היתה יושבת ,  נניח ,  דמות מפלקט ,  התכנית היתה נראית בדיוק אותו הדבר .  הרי לא ממש היה דיאלוג סאטירי בין קאסט  " מצב האומה "  וראש ממשלת ישראל .  את הבדיחות שהוטחו בנתניהו היה אפשר להטיח גם בכסא ריק .  נתניהו לא ממש התייחס לבדיחות באופן ענייני .  פה ושם הוא הנהן והחמיא עם  " אתם איומים "  אבל בפעם המי יודע כמה נתניהו הוכיח שהוא אולי מכיר את אמריקה ,  אבל הוא ממש לא אמריקני .  ביבי רצה לעשות אובמה ויצא לו ,  ובכן ,  משהו אחר ,  שלכמה שניות היה גם מביך ,  באותה הצהרת אהבה עצובה לאשתו .  
אבל גם לפלקט יש צד טוב .  כי פלקט סופג הכל ולכן השאלה האמיתית היא כמה מסופקים היו הצופים לאחר שראו את חברי  " מצב האומה "  מעלים את נתניהו על הגריל וצולים אותו אחרי מי יודע כמה שנים של משחק מקדים .  לרגע אחד היה נדמה שהגנתו של נתניהו נסדקת כשפלט  " אתם בחרתם "  בהתייחסו למפלגת  " יש עתיד "  אבל הנתניהו שעם ישראל למד להכיר ,  לאהוב ולבחור מיהר לחזור לקדמת הבמה ומילמל כל מיני משפטים שכוללים את המילה  " אירן ".  כמה אנחות רווחה שוחררו בישראל כשאזרחי המדינה גילו שביבי ויתר כמעט לחלוטין על השואה ,  פרט לכמה רמיזות מלאות משמעות .
 כולם רצו להוציא כותרת מהאירוח של נתניהו ב"מצב האומה ".  אבל לפעמים הכותרת מסתתרת בין השורות .  לפעמים הכותרת היא לא הצהרה מבודחת על שקית החלב בבית ראש הממשלה .  לפעמים הכותרת היא הצהרה עצובה כפולה על כוונות לתקיפה באירן בזמן אירוח בתכנית סאטירה .  ליאור שליין וחבריו ?  הם יכולים לסמן  " וי "  על אירוח ראש ממשלה בתכניתם .  לזכותם ייאמר שנדמה שהם עשו כמעט הכל כדי לגרום לראיון הזה להצליח ,  אבל אולי מוטב היה לו היו מסתפקים בפלקט .  יש קרבות בהם אי אפשר לנצח .  ראיון קבוצתי עם ראש ממשלת ישראל הנוכחי הוא אחד מהם .
 רחלי רוטנר דווקא אהבה את ביבי
ומה אתם חשבתם על האירוח של ראש הממשלה ב"מצב האומה "?  ספרו לנו בפייסבוק  

" מצב האומה "  עם בנימין נתניהו :  יש קרבות בהם אי אפשר לנצח
קשה להאמין כמה מיותרת היתה השתתפותו של נתניהו ב"מצב האומה ".  אבל היא היתה מיותרת .  אם במקום נתניהו היתה יושבת ,  נניח ,  דמות מפלקט ,  התכנית היתה נראית בדיוק אותו הדבר

