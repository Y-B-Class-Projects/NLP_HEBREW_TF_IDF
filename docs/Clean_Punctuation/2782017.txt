 " בנט ניגח את גנץ בקבינט עם מידע שקיבל מקצינים בכירים "
 במערכת הביטחון זועמים על שר הכלכלה ,  אשר לטענתם קיבל מידע מהשטח על כך שהכוחות אינם ערוכים דיים להתמודד עם איום המנהרות ,  ולאחר מכן תקף באמצעותו את הרמטכ"ל ,  ראש הממשלה ושר הביטחון
במערכת הביטחון מותחים ביקורת קשה על קצינים בכירים בצה"ל שהעבירו מידע משדה הלחימה לחבר הקבינט המדיני- ביטחוני ,  שר הכלכלה נפתלי בנט ,  בנוגע לרמת המוכנות של הכוחות בשטח להשמדת מנהרות הטרור ברצועת עזה במהלך מבצע  " צוק איתן ".  מבירור שנעשה בצבא עלה כי אותם קצינים טענו בפני בנט לאחר שהחל השלב הקרקעי של המבצע ,  שהלוחמים בשטח אינם ערוכים מספיק להתמודד עם האיום המורכב .  
השר מצדו ,  כך נטען ,  השתמש בדברים שנאמרו בשיחות עמו כדי לנגח את ראש הממשלה ,  שר הביטחון והרמטכ"ל בישיבות הקבינט ,  וקבל על אופן התנהלות הצבא בסוגיית המנהרות .  ביקורת על הנדון הועברה לידיעת הרמטכ"ל ,  ראש אכ"א והמשטרה הצבאית החוקרת .
 מלחמה בדרום || סיקור מיוחד בוואלה !  חדשות:תחושת חמיצות לא מבוססת | דני אילון"אל תעצבן אותי !  ":  שיחת הזעם של אבו מאזן עם חמאסחשש בצה"ל :  עיכוב בפתיחת עיר הבה"דים בשל המבצע 
גורמים במערכת הביטחון הבהירו כי בניגוד לטענות שהעלה בנט בקבינט מפי הקצינים הבכירים על אודות התנהלות בעייתית של הצבא בטיפול במנהרות ,  תכנית לטיפול בנושא הוכנה מבעוד מועד .  לטענתם ,  כוחות מחטיבות החי"ר צנחנים ,  נח"ל וגבעתי היו ערוכים בטרם נכנסו לשטח הרצועה לאיתור ולהשמדת המנהרות שאיימו על עורף מדינת ישראל .
 לדברי אחד הגורמים ,  כבר כשחיל האוויר תקף את פירי המנהרות מהאוויר לאור האפשרות שתוכרז הפסקת אש ולא ייכנסו כוחות קרקעית לרצועה ,  נערכו כוחות היבשה לאפשרות שהלחימה תימשך והם יידרשו לפעול בעצמם נגד המנהרות .  גורם נוסף הדגיש כי לא בנט ,  באמצעות המידע שקיבל מהקצינים בשטח ,  היה זה אשר דחף את הצבא להיערך כראוי למנהרות . " האחראים להכנות הכוחות ובניית המודל היו הרמטכ"ל ,  אלוף פיקוד דרום ומפקד אוגדת עזה .  לא נפתלי בנט ",  אמר .  
דובר צה"ל סירב לענות על השאלה באילו צעדים ינקוט הרמטכ"ל בעקבות האירוע ורק מסר : " לא נתייחס לנושא ".  בסביבתו של השר בנט סירבו להגיב לדברים .
 לפניות לכתב אמיר בוחבוט :  amirbohbot@walla.com  

" בנט ניגח את גנץ בקבינט עם מידע שקיבל מקצינים בכירים "
 במערכת הביטחון זועמים על שר הכלכלה ,  אשר לטענתם קיבל מידע מהשטח על כך שהכוחות אינם ערוכים דיים להתמודד עם איום המנהרות ,  ולאחר מכן תקף באמצעותו את הרמטכ"ל ,  ראש הממשלה ושר הביטחון

