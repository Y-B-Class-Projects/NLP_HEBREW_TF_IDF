כתב רויטרס מאשר :  סרקוזי קרא לנתניהו  " שקרן "
 בהמשך לדיווח בצרפת ,  מאשר גם כתב סוכנות הידיעות כי שמע את השיחה הפרטית בין נשיא צרפת לנשיא ארה"ב אובמה בוועידת ה-G-20 ,  בה התלוננו על ראש ממשלת ישראל ,  בלי לדעת שמאזינים להם
אישור לדיווח הצרפתי :  נשיא צרפת ניקולא סרקוזי ונשיא ארצות הברית ברק אובמה קיימו ביניהם שיחה פרטית בשולי ועידת מדינות ה-G-20 בקאן בה כינה סרקוזי את ראש הממשלה בנימין נתניהו  " שקרן ",  שעה שחשב שאיש אינו מאזין להם - אולם למעשה ,  שמעו עיתונאים רבים את הדברים בשל תקלה במערכת המיקרופונים .  כך אישרה הבוקר  ( שלישי )  סוכנות הידיעות רויטרס ,  שדיווחה כי כתב שלה שמע את הדברים - שפורסמו לראשונה אמש באתר ביקורת התקשורת הצרפתי  " ARRET SUR IMAGES ",  וכעת זוכים למשנה תוקף .
 בסוכנות רויטרס אישרו את דבר השיחה במלואה ,  כפי שפורסמה לראשונה באתר הצרפתי . " אני לא יכול לראות אותו ,  הוא שקרן ",  אמר סרקוזי לנשיא האמריקני ,  שמיד השיב : " אתה ?  לך נמאס ממנו ?  אני חייב להתמודד אתו כל יום ".  הדברים נאמרו במהלך שיחה בה ביקש אובמה מסרקוזי לשכנע את הפלסטינים להסיר את בקשתם לאו"ם להכיר במדינתם .  עם זאת ,  לשיחה לא קיים תיעוד מוקלט .
 ברויטרס לא התייחסו לטענת האתר הצרפתי ,  כי עיתונאים רבים נוספים שישבו באולם הצליחו להקשיב לדברי שני המנהיגים .  על פי הדיווח ,  אותם עיתונאים מיהרו לחבר אזניות למוניטורים שלהם כדי שיוכלו להאזין לשיחה .  עוד דווח ,  כי  " עד שבארמון האליזה הצליחו לתקן את התקלה ,  חלפו לפחות שלוש דקות ".  עוד ציין האתר ,  כי אף שעיתונאים רבים זכו להאזין לשיחה המרעישה ,  הם הסכימו ביניהם שלא לפרסם את תוכנה בתקשורת - אך לבסוף ,  כאמור ,  הדליף אחד מהם את המידע לאתר הצרפתי .
 
כתב רויטרס מאשר :  סרקוזי קרא לנתניהו  " שקרן "
 בהמשך לדיווח בצרפת ,  מאשר גם כתב סוכנות הידיעות כי שמע את השיחה הפרטית בין נשיא צרפת לנשיא ארה"ב אובמה בוועידת ה-G-20 ,  בה התלוננו על ראש ממשלת ישראל ,  בלי לדעת שמאזינים להם

