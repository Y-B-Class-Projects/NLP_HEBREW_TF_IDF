נתניהו ישתתף בהלוויית תאצ'ר בלונדון בשבוע הבא
גורמים בלשכת ראש הממשלה אמרו כי נתניהו החליט להמריא לטקס לאחר שקיבל הזמנה אישית ממשפחתה של המנהיגה הבריטית .  טרם נקבע אורכו של הביקור ואם ישולבו בו פגישות מדיניות
ראש הממשלה ,  בנימין נתניהו ,  ייצא בשבוע הבא להלווייתה של ראשת ממשלת בריטניה לשעבר ,  מרגרט תאצ'ר ,  שהלכה לעולמה ביום שני .  גורמים בלשכתו של נתניהו אמרו אתמול  ( רביעי )  כי ראש הממשלה קיבל את ההחלטה לנסוע לאחר שקיבל הזמנה אישית להלוויה ממשפחת תאצ'ר .  הוא צפוי להמריא ללונדון במוצאי יום העצמאות ביום שלישי .  בימים הקרובים ייקבע אורך הביקור ואם ישולבו בו פגישות מדיניות .
 שני המנהיגים היו מיודדים ,  ובשנת 1999 ,  כשהפסיד נתניהו בבחירות לראשות הממשלה ,  שלחה לו תאצ'ר איגרת שבה נכתב משפט אחד , " אדוני ראש הממשלה ,  אני מצטערת על ההפסד ".  שנה אחר כך הוא הגיע לבריטניה ופגש את תאצ'ר .  נתניהו ,  שהעריך את מדיניותה של תאצ'ר ואת תמיכתה בשוק החופשי ,  שוחח עמה על נושאי כלכלה .  בשנת 2004 נפגשו נתניהו ורעייתו שרה עם תאצ'ר וסעדו עמה במסגרת מצומצמת .  
עם היוודע דבר מותה של תאצ'ר אמר נתניהו : " היום אני אבל על מותה של ראש ממשלת בריטניה לשעבר ,  הברונית תאצ'ר .  היא הייתה מנהיגה דגולה .  אשת עקרונות ,  בעלת נחישות ,  אמונה עצמית ,  כוח ,  אישה גדולה ".  הוא הוסיף כי  " היא הייתה ידידה איתנה של מדינת ישראל והעם היהודי .  היא העניקה השראה לדור של מנהיגים פוליטיים .  אני שולח את תנחומיי הכנים למשפחתה ,  ולממשלה והעם בבריטניה ". 
נשיא המדינה שמעון פרס ספד גם הוא למנהיגה שנודעה בכינוי  " אשת הברזל ".   " ישנם אנשים וישנן אידיאות ",  אמר פרס , " לעתים רחוקות הם משתלבים יחדיו בכדי ליצור חזון .  ליידי תאצ'ר הייתה מנהיגה יוצאת דופן ,  עמיתה בזירה הבינלאומית וחברה אישית שלי .  היא הייתה ידידת אמת לישראל וסייעה לנו בהמון תחומים .  היא עמדה לצדנו ברגעי משבר והשתמשה בהשפעתה ובכוחה בכדי לעזור לנו לעשות שלום .  אני שולח את תנחומיי הכנים למשפחתה ,  לחבריה ולכל אזרחי בריטניה ". 
ביום שני מתה תאצ'ר בגיל 87 כתוצאה משבץ ,  לאחר כמה שנים שבהן סבלה מבריאות רופפת וממחלות שונות .  היא הייתה האישה הראשונה שנבחרה לראשות ממשלת בריטניה ,  אחרי שהובילה את השמרנים בארצה לניצחון סוחף .  כהונתה הייתה הארוכה ביותר של ראש ממשלה בריטי מאז ראשית המאה ה-19 .  הלווייתה של תאצ'ר תיערך ביום רביעי בקתדרלת סנט פול בלונדון .  
לקריאה נוספת :" אשת הברזל "  שהרעיפה מחמאות על ישראלהנערה היהודייה שמרגרט תאצ'ר הצילה בשואהמרגרט תאצ'ר ,  לשעבר ראש ממשלת בריטניה ,  מתה בגיל 87 

נתניהו ישתתף בהלוויית תאצ'ר בלונדון בשבוע הבא
גורמים בלשכת ראש הממשלה אמרו כי נתניהו החליט להמריא לטקס לאחר שקיבל הזמנה אישית ממשפחתה של המנהיגה הבריטית .  טרם נקבע אורכו של הביקור ואם ישולבו בו פגישות מדיניות

