שי ניצן עונה לנתניהו :  לעולם לא נגייס עד מדינה ונורה לו לשקר
פרקליט המדינה טען כי כריתת הסכם עם עד מדינה חיונית ומשמעותית להתמודדות עם השחיתות השלטונית .  בתגובה לדבריו של ראש הממשלה על כך שגייסו עדי מדינה ואומרים להם ללכלך עליו ,  הדגיש ניצן : " אנו מחוייבים רק לאמת ולראיות "
 פרקליט המדינה שי ניצן השיב הערב  ( ראשון )  לראש הממשלה בנימין נתניהו ,  והצהיר כי השימוש בעדי מדינה בחקירות הינו בעל ערך חשוב במלחמה בשחיתות  . " לעולם לא נגייס עד מדינה ונורה לו לשקר ",  אמר ניצן בכנס המכון הישראלי לדמוקרטיה ומקור ראשון . " אנו מחויבים רק לאמת ולראיות ".  
ראש הממשלה תקף בשבוע שעבר את מערכות אכיפת החוק על גיוס עדי מדינה נגדו ,  זאת לאחר שגם יועץ התקשורת שנחשב למקורבו ניר חפץ ,  חתם על הסדר עד מדינה בחקירות נתניהו . " לוקחים אנשים שטוענים שהם ביצעו איזו עבירה ,  מכניסים אותם למעצר ,  מהלכים עליהם אימים ,  אומרים להם 'החיים שלכם הסתיימו ,  החיים של המשפחה שלכם הסתיימו ",  טען ראש הממשלה בסרטון שהעלה לעמוד הפייסבוק שלו . " אומרים להם :  אנחנו ניקח מכם כמעט הכל ,  גם את החירות שלכם .  אתם רוצים להיחלץ מזה ?  יש מוצא אחד - לכלכו על נתניהו .  לא חשוב שתגידו שקרים הזויים ,  העיקר - לכלכו על נתניהו' ". 
עוד בוואלה !  NEWS:לקראת בחירות ?  מועצת גדולי התורה דחתה את פשרת הגיוסשני ניצבים יפרשו בסוף השנה - ובמשטרה מחכים להכרעה בעניין אלשיךטראמפ על המפגש עם קים : " יכול להוביל להסכם הטוב ביותר לעולם "  
בתגובה לדברים ,  אמר היום ניצן כי עדות של עד מדינה מטהרת את השחיתות הציבורית . " יש לזכור שעבירות שחיתות ,  ובייחוד שוחד ,  לא מתבצעות בראש חוצות ",  טען . " כדי להיכנס לחדר ,  למארג הסודי של תן וקח ,  יש צורך להיכנס דרך סדק צר .  לעתים רק עד מדינה יכול להציץ דרך סדק זה .  ההסכם נחתם עם מי שחומרת מעשיו פחותה משמעותית מזו של מי שנגדו הוא אמור להעיד .  תנאי יסוד הוא שהעוסקים בדבר ישתכנעו לפני כן כי העד דובר אמת ".  ניצן אף ציין כי עדי המדינה הם כלי הכרחי במאבק בשחיתות ,  וכי הפרקליטות תמשיך לפעול בכיוון זה ללא חשש .  
בהמשך דבריו התייחס ניצן לניקיון החקירה ,  ואף טען כי האינטרס הציבור הוא שבדיקת החשדות תתבצע באופן הגון  " תוך הקפדה להימנע מקיצורי דרך מסוכנים ".  הוא אף הסתייג ממה שכינה  " פרסומים בתקשורת לפיהם הכול גמור ".   " החקירה היא חקירה אמיתית ,  ואחריה צריכות הראיות להיבדק באופן יסודי ",  הבהיר . " קודם חוקרים ואז בודקים .  זה ההסדר .  לא מידת האהדה הציבורית למישהו תכריע ,  ולא מידת הטינה הציבורית אליו .  רק השיקולים המקצועיים יכריעו ".  
" כדי להילחם בשחיתות יש לעמוד לצד מערכת אכיפת החוק ולגבי את אנשיה ",  הוסיף ניצן . " התקפות ,  השמצות ,  ונאומים מרפי ידיים נגד שומרי הסף ונגד רשויות החקירה והתביעה - אלה אינם הדרך לסייע למלחמה בשחיתות השלטונית .  גם במערכת אכיפת החוק יש תקלות ,  וכשהן מתגלות יש לפעול לתיקון .  אבל יש להיזהר מלשפוך את התינוק עם המים .  חכמים ,  היזהרו בדבריכם ".  

שי ניצן עונה לנתניהו :  לעולם לא נגייס עד מדינה ונורה לו לשקר
פרקליט המדינה טען כי כריתת הסכם עם עד מדינה חיונית ומשמעותית להתמודדות עם השחיתות השלטונית .  בתגובה לדבריו של ראש הממשלה על כך שגייסו עדי מדינה ואומרים להם ללכלך עליו ,  הדגיש ניצן : " אנו מחוייבים רק לאמת ולראיות "
 
