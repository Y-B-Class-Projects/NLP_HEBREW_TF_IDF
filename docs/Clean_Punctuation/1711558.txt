פיוס ?  נתניהו וליברמן ינסו ליישב המחלוקות
רה"מ ושר החוץ ייפגשו הבוקר בניסיון לסיים את המשבר ביניהם בנוגע לתקציב המדינה והצעת חוק הגיור ,  שהוגשה מטעם מפלגתו של ליברמן .  לדברי מקורבים ,  השניים עשויים להגיע להבנות לגבי התקציב ,  אך לא בסוגיית הגיור
ראש הממשלה בנימין נתניהו ויו"ר ישראל ביתנו ,  שר החוץ אביגדור ליברמן ,  צפויים לערוך הבוקר  ( שני )  פגישת פיוס בניסיון לסיים את המשבר ביחסיהם .  בפגישה ידונו השניים בנושא אישור תקציב המדינה בממשלה ובסוגיית אישור חוק הגיור ,  כפי שהוגש בידי ח"כ דוד רותם מטעם מפלגתו של ליברמן .  
על פי קול ישראל ,  טוענים מקורבים לראש הממשלה כי ניתן להגיע להסכם בעניין התקציב ,  אולם הוסיפו כי נתניהו לא יתפשר בסוגיית חוק הגיור ,  לפיו יעבור הגיור לידי הרבנות הראשית בלבד .
 נתניהו אמר אתמול בישיבת הממשלה כי יתנגד לחקיקת הגיור המוצעת שלדבריו ,  יכולה ליצור קרע בעם היהודי . " ייעשו מאמצים להסיר בהסכמה את הצעת החוק אך אם לא תוסר אבקש מחברי הליכוד ומשאר סיעות הקואליציה להתנגד להצעה ",  אמר נתניהו .  
לאחר הצהרתו של נתניהו קרא הרב הראשי הספרדי לישראל ,  הרב שלמה עמאר ,  למפלגות החרדיות לפרוש מהקואליציה אם הצעת החוק לא תעבור . " אמרתי לראש הממשלה ,  בנימין נתניהו ,  אם חס ושלום יהיה היתר בבג"ץ לגיור רפורמי ,  אנחנו הופכים את העם לשני חלקים .  המשמעות היא שחלק מהעם לא יתחתן עם החלק השני "  אמר הרב עמאר .
 הצעת החוק של רותם שנויה במחלוקת לא רק בעולם היהודי ובקרב יהודי התפוצות ,  אלא גם בתוך הקואליציה ובאופוזיציה .  במפלגת העבודה הודיעו כי הם יתנגדו להצעת החוק כפי שהיא מנוסחת כעת .
 בכל הנוגע לסוגיית תקציב המדינה ,  האשימו גורמים במפלגת  " ישראל ביתנו "  את נתניהו ואת שר האוצר יובל שטייניץ כי הם אינם עומדים בסיכומים עם המפלגה .  לדבריהם ,  לא נוהל עם  " ישראל ביתנו "  משא ומתן הוגן על דרישות התקציב שלה וניתנה עדיפות לסיומם של המגעים עם מפלגת העבודה וש"ס .  
בכירים ב"ישראל ביתנו "  אף איימו כי יצביעו נגד התקציב בכנסת וכי ליברמן  " לא ישכח במהרה "  את התנהלות נתניהו בעניין . " אמרנו להם לסגור קודם איתנו ,  לפני מפלגת העבודה ,  השותפה הוירטואלית ",  אמר סטס מיסז'ניקוב ,  שר התיירות לגלי צה"ל , " אבל משלא עשו זאת ,  ברור שהתקציב פוליטי ". 
בתוך כך ,  שר האוצר שטייניץ התייחס אתמול בפתח ישיבת הממשלה השבועית למשבר הקואליציוני עם סיעת ישראל ביתנו על רקע אישור התקציב בממשלה והקיצוץ המוצע . " זה לא סוד שיש מתיחות מסוימת בין ראש הממשלה לשר החוץ ",  אמר שר האוצר , " שוחחתי עם שר החוץ מספר פעמים בשבוע שעבר ,  הפערים לא היו גדולים והתקרבנו לפתרון .  אם המשבר הפוליטי ייפתר ,  אין לי ספק שגם המשבר הכלכלי ייפתר ". 
המתיחות בין נתניהו לליברמן החריפה לאחרונה ,  מאז פגישת שר התשתיות ,  בנימין בן אליעזר ,  עם שר החוץ הטורקי ללא ידיעת ליברמן .  בנוסף ,  נתניהו וליברמן אינם רואים עין בעין בשורה של מינויים במשרד החוץ ,  הבכיר בינהם - שגריר ישראל באו"ם .  ביום שישי הודיע ליברמן לשגריר ישראל בקולומביה ,  מירון ראובן ,  כי הוא יחליף את השגרירה באו"ם גבריאלה שלו ,  המסיימת את תפקידה .  ראובן יחליף את שלו בתפקיד ממלא מקום השגרירה ,  עד שהממשלה תצביע על המינוי .  בהודעה על המינוי לא נמסר האם הוא תואם עם נתניהו והאם הוא על דעתו ,  מכיוון שעל פי הנוהג ,  מינוי של קבע של שגריר הוא על דעת ראש הממשלה .
 
פיוס ?  נתניהו וליברמן ינסו ליישב המחלוקות
רה"מ ושר החוץ ייפגשו הבוקר בניסיון לסיים את המשבר ביניהם בנוגע לתקציב המדינה והצעת חוק הגיור ,  שהוגשה מטעם מפלגתו של ליברמן .  לדברי מקורבים ,  השניים עשויים להגיע להבנות לגבי התקציב ,  אך לא בסוגיית הגיור

