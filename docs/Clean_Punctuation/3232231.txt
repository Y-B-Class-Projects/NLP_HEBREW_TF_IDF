יו"ר כחול לבן : " כל מטרת הממשלה - להעניק חסינות לנתניהו "
 בחשבון הטוויטר שלו כתב גנץ כי  " כחול לבן תוביל את המאבק נגד הניסיון של רה"מ לקנות לו קואליציה של מבצר משפטי .  לא ניתן לזה לקרות ".  עוד כתב שהעסקת נתן אשל כמייצג הליכוד במו"מ הקואליציוני היא  " בניגוד לכל נורמה "
 יו"ר כחול לבן בני גנץ כתב היום  ( שלישי )  בחשבון הטוויטר שלו כי כל מטרת הממשלה היא להעניק חסינות לראש הממשלה בנימין נתניהו . " העסקת נתן אשל בניגוד לכל נורמה ,  ניסיון לשחיית השימוע ,  מכירת ערכי היסוד של הדמוקרטיה .  כמה עצוב ולא מפתיע ",  כתב גנץ ומנה את הסוגיות הבעייתיות .  לדבריו , " כחול לבן תוביל את המאבק נגד הניסיון של רה"מ לקנות לו קואליציה של מבצר משפטי .  לא ניתן לזה לקרות ". 
דבריו באים בין השאר ברקע הדרישה של יו"ר האיחוד הלאומי בצלאל סמוטריץ' לקדם חוק חסינות בכנסת הבאה ,  שיאפשר אוטומטית לכל חבר כנסת לקבל חסינות ולא לבקש אותה במידת הצורך .
 כמו כן ,  ביום ראשון ,  היועץ המשפטי לממשלה אביחי מנדלבליט דחה את פנייתה של יו"ר מרצ תמר זנדברג ,  שדרשה למנוע את השתתפותו של נתן אשל במו"מ הקואליציוני .  בשנת 2012 הודה אשל במסגרת הסדר טיעון ,  בפני בית הדין של נציבות שירות המדינה ,  כי התנהג בצורה שאינה הולמת כלפי ר' - עובדת שהייתה כפופה אליו במשרד ראש הממשלה .  אשל ננזף ונקבע כי הוא יורחק לצמיתות משירות המדינה .
 לקריאה נוספתהסתיימה פגישת הליכוד וישראל ביתנו : " חוק הגיוס נותר בעייתי"העדויות נגד נתן אשל בלשכת רה"מ : " מערכת יחסים חולנית ומופרעת "" קשרים מושחתים ":  עתירה לבג"ץ - לפסול את נתניהו כמרכיב הממשלה 
במכתב שנשלח לזנדברג מטעם היועמ"ש הובהר כי אף שחברות בצוות המו"מ הקואליציוני נושאת בחובה מאפיינים ציבוריים ,  היא אינה שקולה לעבודה בשירות המדינה - ולכן הסדר הטיעון עליו חתם אשל אינו מונע ממנו חברות בצוות .  
על המכתב חתומה עו"ד רותם ארנרייך ,  מהאגף למשפט ציבורי-מנהלי במחלקת ייעוץ וחקיקה ,  שבראשו עומדת המשנה ליועמ"ש דינה זילבר .  

יו"ר כחול לבן : " כל מטרת הממשלה - להעניק חסינות לנתניהו "
 בחשבון הטוויטר שלו כתב גנץ כי  " כחול לבן תוביל את המאבק נגד הניסיון של רה"מ לקנות לו קואליציה של מבצר משפטי .  לא ניתן לזה לקרות ".  עוד כתב שהעסקת נתן אשל כמייצג הליכוד במו"מ הקואליציוני היא  " בניגוד לכל נורמה "
 
