נתניהו בטקס יום הניצחון : " לא שוכחים את הלקחים "
 ראש הממשלה נאם בטקס לציון 69 שנה לניצחון על גרמניה הנאצית והתייחס לאיראן : " היום אנחנו יותר חזקים ,  אך יודעים שההגנה הטובה ביותר נגד גרעין איראני זה שלא יהיה כזה "
 ברחבי העולם מציינים היום  ( חמישי )  את יום הניצחון על גרמניה הנאצית .  בטקס שנערך לרגל יום הניצחון ה-69 בבית יד לבנים בנתניה ,  נשא דברים ראש הממשלה בנימין נתניהו והתייחס לנושא הגרעין האיראני . " אנחנו לא שוכחים את הלקחים האיומים מהמרצחים האיומים ",  אמר נתניהו . " אנחנו היום הרבה יותר חזקים ,  ובעלי הרבה יותר יכולות ,  עם היכולת להגן על עצמנו ,  עם היכולת להדוף את האויבים .  יש לנו מדינה ,  יש לנו צבא ,  יש לנו נחישות ויש לנו עוצמה ,  אבל עם כל זה אנחנו יודעים שההגנה הטובה ביותר נגד נשק גרעיני בידי איראן זה שלא יהיה נשק גרעיני בידי איראן ". 
עוד בוואלה !  חדשות :" סערה קיצונית ":  25 מ"מ גשם בירושלים ,  61 בפתח תקווהלחיאני הורשע בהפרת אמונים ,  הפרקליטות תדרוש מאסר וקלוןסוריה :  פיצוץ אדיר החריב מלון של צבא אסד בחאלב 
ראש הממשלה עוד ציין כי הדבר החשוב ביותר הוא שלאיראן גם לא תהיה היכולת לייצר נשק גרעיני . " בשביל מה הם צריכים את אלפי הצנטריפוגות הללו ?  בשביל מה הם צריכים את הטונות של אורניום מועשר ?  רק למען ייצור נשק גרעיני .  את היכולת הזאת צריך לשלול מאיראן ",  הוא הדגיש .  
בנושא יום הניצחון אמר נתניהו : " בימים שישראל זוכרת את נופליה וחוגגת את עצמאותה ,  זה טבעי שאנחנו נעלה על נס גם את התעוזה וגם את ההקרבה והגבורה של הלוחמים והלוחמות היהודים במלחמת העולם השנייה .  בזכות אומץ לבכם וטרנים יקרים ,  הודות למסירות יוצאת הדופן שלכם ,  נסללה הדרך להקמת מדינת ישראל ".  
עוד נשאו דברים בטקס ,  שאותו אירח נשיא הקונגרס היהודי ברוסיה יורי קנר ,  נשיא קונגרס יהודי סנט פטרסבורג ,  מיכאל מירילשוילי ,  וסגן ראש העיר מוסקבה לאוניד פיצטניקוב .  כמו כן ,  נכחו בו שגרירי רוסיה ובלארוס בישראל ,  רבים מקהילת יוצאי הצבא ממלחמת העולם השנייה מישראל ומחו"ל ובכירים בקהילה היהודית ברוסיה .
 ראשת העיר נתניה ,  מרים פיירברג-איכר ,  לא נכחה בטקס ,  אך מסרה את הדברים הבאים : " אנו גאים שבשטחי העיר נתניה הוקמה האנדרטה להנצחת החיילים והחללים של הצבא האדום ,  שבזכות גבורתם ניצלה שארית הפלטה של יהדות אירופה .  האנדרטה הלאומית הוקמה בטבורו של אתר ההנצחה המרכזי שבו מונצחים חיילי העיר שחירפו את נפשם על הגנת המדינה והעיר ".  

נתניהו בטקס יום הניצחון : " לא שוכחים את הלקחים "
 ראש הממשלה נאם בטקס לציון 69 שנה לניצחון על גרמניה הנאצית והתייחס לאיראן : " היום אנחנו יותר חזקים ,  אך יודעים שההגנה הטובה ביותר נגד גרעין איראני זה שלא יהיה כזה "
 
