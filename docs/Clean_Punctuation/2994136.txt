 " יש משבר אז כולם טסים ?  ":  השרים המשועשעים הגיבו בהומור לסערת הרכבת
ראש הממשלה הודיע על נסיעתו להולנד וכי ימנה בהמשך ממלא מקום ,  וכחלון הגיב בחיוך : " אפשר לנחש מי זה לא יהיה ".  ליברמן וארדן הודיעו על נסיעה לאנגליה והאחרון הבטיח : " זה לא למטרת פוטש ".  בצל המשבר החריף ,  השרים מצאו בישיבת הממשלה גם זמן להתבדח
ישיבת הממשלה התקיימה הבוקר  ( ראשון )  כסדרה ,  למרות המשבר סביב עבודות הרכבת בשבת והמתיחות בין ראש הממשלה בנימין נתניהו לשר ישראל כץ .  במהלך הישיבה עצמה לא נרשמו הפרעות כאשר כל הנושאים שהועלו לדיון התקיימו כסדרם ואפילו כץ נותר לשבת במקומו הרגיל לצד נתניהו .  ואולם ,  השרים לא יכלו להתעלם לחלוטין מהסערה שמתקיימת נוכח המשבר ,  והשמיעו שתי הערות ביניים משעשעות במהלך הישיבה .
 כך למשל ,  כאשר נתניהו הודיע לשרים על נסיעתו הקרבה להולנד ,  אליה הוא צפוי להמריא מחרתיים ,  וכי בימים הקרובים הוא ימנה ממלא מקום ,  הגיב שר האוצר משה כחלון בהומור וטען : " אפשר לנחש מי זה לא יהיה ". 
לקריאה נוספת :  נתניהו עקץ את כץ בישיבת הממשלה : " צריך למנוע משברים ,  לא ליצור אותם "" מכעיס איך דברים מתנהלים פה ":  תורים ארוכים של חיילים השתרכו בתחנות"מוכרים אותנו לחרדים ":  מאות הפגינו במחאה על השבתת הרכבת 
בהמשך הישיבה ,  גם שר הביטחון אביגדור ליברמן הודיע על נסיעה קרבה שלו ועדכן כי ביום שלישי הקרוב הוא ממריא לאנגליה .  השר לביטחון הפנים גלעד ארדן העיר כי גם הוא ישהה בלונדון באותם התאריכים .  אחד השרים עקץ בתגובה : " כזה משבר שכולם טסים ?  ".  השר ארדן לא נותר חייב והשיב בחיוך : " למרות ששנינו טסים ללונדון ,  אני יכול להבטיח שזה לא למטרת פוטש ".  
את הישיבה פתח נתניהו בהתייחסות למשבר וטען כי  " המשבר הזה כולו מיותר ,  לא היה צורך להגיע למצב זה .  יש במדינת ישראל סטטוס קוו זה שנים רבות ,  אנחנו מכבדים אותו .  כשצריך לבצע עבודות בשבת - הן מתבצעות ,  כפי שהיה בשבת שעברה בנתיבי איילון .  כשלא צריך עבודות בשבת - הן לא יתבצעו .  זה הכלל שהנחה אותנו ,  זה הכלל שימשיך להנחות אותנו .  אני מצפה לשיתוף פעולה עם כל השרים ,  צריך לפתור בעיות - לא לייצר אותן ". 
יו"ר הקואליציה ,  ח"כ דוד ביטן ,  אמר מוקדם יותר היום כי נתניהו נחוש לפטר את שר התחבורה . " ראש הממשלה גמר אומר לפטר את השר כץ ,  אך כרגע אנחנו מנסים למנוע זאת ",  אמר במשדר וואלה !  NEWS . 

" יש משבר אז כולם טסים ?  ":  השרים המשועשעים הגיבו בהומור לסערת הרכבת
ראש הממשלה הודיע על נסיעתו להולנד וכי ימנה בהמשך ממלא מקום ,  וכחלון הגיב בחיוך : " אפשר לנחש מי זה לא יהיה ".  ליברמן וארדן הודיעו על נסיעה לאנגליה והאחרון הבטיח : " זה לא למטרת פוטש ".  בצל המשבר החריף ,  השרים מצאו בישיבת הממשלה גם זמן להתבדח

