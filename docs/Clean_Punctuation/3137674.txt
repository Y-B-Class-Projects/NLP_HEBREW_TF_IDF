טלוויזיה בשירות נתניהו :  הפגישה החשאית וההצעה מהאחיין של שרה
העיתונאי גדי סוקניק חשף בשיחה עם וואלה !  NEWS כי במאי 2016 ,  כשפילבר כבר מנכ"ל משרד התקשורת ,  פנה אליו גיא בן ארצי ,  בן משפחתה של אשת רה"מ ,  כדי להקים  " פוקס ניוז ישראלי ".   " אמרתי לו שאני מכיר את הביזנס ,  אבל יש רגולטור .  הוא ענה :  'יהיה בסדר ,  זה יטופל' "
  ( בווידאו :  הדיווח במהדורת וואלה !  NEWS על חתימת הסכם עד מדינה עם פילבר )  
גיא בן ארצי ,  איש עסקים ואחיינה של אשת ראש הממשלה שרה נתניהו ,  פעל להקמת ערוץ טלוויזיה בעל אופי ימני לפני כשנה וחצי ,  וניסה לרתום למשימה את העיתונאי הוותיק ואיש הטלוויזיה ,  גדי סוקניק .  בשיחה עם וואלה !  NEWS ,  חשף סוקניק את הגישושים שנעשו עמו במאי 2016 דרך גורם שלישי ועד לפגישה עם בן ארצי ,  שבה שמע ממנו כי ישנם שני בעלי הון שהביעו עניין במימון הערוץ ,  שיגיש  " חדשות אובייקטיביות ,  לא כמו שיש היום ".  
סוקניק התרשם באותם ימים שההצעה ריאלית ,  אבל התייחס למשוכה אחרת :  הרגולטור הישראלי - משרד התקשורת ,  שבראשו עמד כבר אז המנכ"ל שלמה פילבר .  
מי שהפך השבוע לעד מדינה נגד ראש הממשלה בפרשה 4000 ,  נכנס לתפקידו פחות משנה לפני הפגישה המדוברת ,  לאחר שמונה על ידי נתניהו . " אמרתי לבן ארצי שאני מכיר את הביזנס ,  להרים מערכת חדשות אפשר ,  אבל יש רגולציות ",  סיפר סוקניק לוואלה !  NEWS .  לדבריו ,  תשובת בן ארצי הייתה :  'זה יטופל ,  זה יהיה בסדר' ".  
תיק 4000 - כותרות אחרונות"חפץ לא משתף פעולה ":  מעצרם של יועצו של נתניהו ואלוביץ' הוארךעצימת עיניים מוחלטת :  מה מסתתר מאחורי העדות של שלמה פילבר ? עדותו של שלמה פילבר : " ביצעתי הוראות של נתניהו ,  ניצלו אותי "  
הקשר הראשוני לסוקניק נעשה בידי איש עסקים ,  שסיפר לו על היוזמה לפתוח ערוץ טלוויזיה חדש - מהלך מורכב מאוד בשוק הישראלי . " נאמר לי שזה סודי ושרוצים להתייעץ עמי ",  סיפר סוקניק .  בעקבות השיחה ,  נפגש עם בן ארצי ,  כיום מנכ"ל חברת Bancor ,  שפיתחה פלטפורמה להמרת מטבעות וירטואליים . 
" זומנתי לפגישה חשאית ,  שם הבנתי לראשונה שמדובר באחיין של שרה נתניהו .  דיברנו ארוכות ",  סיפר סוקניק .  רק במהלך הפגישה עם בן ארצי התברר לסוקניק שליוזמה שותפים אנשים נוספים . 
" הוא רחרח ורחרח עד שהגיעה לשורה התחתונה ש'רוצים' להקים 'פוקס ניוז' ישראלי ,  מערכת חדשות 'אובייקטיבית' ולא 'כמו מה שיש היום' .  הוא לא חשף מי זה 'הם' ",  סיפר סוקניק , " הוא רק אמר שיש שניים מעשירי עולם שיתנו כסף ".  הרציונל להקמת הערוץ בשוק הישראלי הרווי במהדורות חדשות היה אידיאולוגי . " הבנתי שהוא איש ימין .  בסיום השיחה קבענו לדבר שוב ,  אך הוא נעלם ",  אמר .
 ביולי 2016 ,  חודש לאחר פגישתו של סוקניק עם בן ארצי ,  פורסם בדה מרקר כי יועצו של ראש הממשלה ,  ניר חפץ ,  פועל להקמתו של ערוץ טלוויזיה חדש .  
כותרת הידיעה הייתה : " 'ישראל היום' בטלוויזיה ?  מקורבו של נתניהו בוחן הקמת ערוץ מסחרי ",  והוזכר בה שמם של איל התקשורת האמריקני רופרט מרדוק והמפיק ארנון מילצ'ן  ( שהכחיש את הדיווח בשעתו - א.ס )  .  
חפץ ,  חשוד מרכזי בפרשת בזק ,  החליט לסגת בשעתו מהיוזמה שנגנזה .  סמיכות האירועים ,  פרטי התכנית והקרבה המשפחתית של בן ארצי לשרה נתניהו ,  מלמדים כי לא מן הנמנע שמדובר באותה יוזמה שבחן חפץ .  
גיא בן ארצי מסר בתגובה : " אכן פגשתי את גדי סוקניק פעם אחת לפני מספר שנים ,  והעליתי בפניו את המחשבה כי לא קיים בישראל ערוץ טלוויזיה בסגנון פוקס ניוז .  פה הסתיימה כל הפעילות שלי בנושא ומהר מאוד חזרתי לעיסוקי כסטארטאפיסט והקמתי את החברה בה אני עובד כיום .  לא זכור לי שהמילה רגולציה עלתה באותה פגישה ,  שאני מודה שאף שכחתי שהתקיימה .  אין ולא היה לי קשר עם ניר חפץ מעולם ". 
עורך דינו של ניר חפץ ,  ירון קוסטליץ ,  מסר : " מטבע הדברים ,  שעה שניר חפץ מצוי במעצר ,  לא ניתן לקבל את תגובתו ".  

טלוויזיה בשירות נתניהו :  הפגישה החשאית וההצעה מהאחיין של שרה
העיתונאי גדי סוקניק חשף בשיחה עם וואלה !  NEWS כי במאי 2016 ,  כשפילבר כבר מנכ"ל משרד התקשורת ,  פנה אליו גיא בן ארצי ,  בן משפחתה של אשת רה"מ ,  כדי להקים  " פוקס ניוז ישראלי ".   " אמרתי לו שאני מכיר את הביזנס ,  אבל יש רגולטור .  הוא ענה :  'יהיה בסדר ,  זה יטופל' "
 
