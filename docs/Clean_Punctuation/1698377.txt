נתניהו :  נמצא פשרה בנושא הרס הבתים במז' י-ם
רה"מ התייחס לתוכנית הריסת 22 הבתים בסילוואן ,  ואמר כי  " יימצא פתרון מוסכם על הכול ,  שיבטיח כיבוד החוק ".  אהוד ברק מתח ביקורת על ההחלטה : " הבנייה יכולה לחכות ,  אפנה לרה"מ בנושא "
 יימשך הדיאלוג עם התושבים ,  שבנו את ביתם בשטח ציבורי שלא כדין ,  ונמצא פתרון המוסכם על כל הצדדים  כך אמר מסר  ( שני )  ראש הממשלה בנימין נתניהו ,  בהתייחס להחלטת עיריית ירושלים לאשר את הריסתם של 22 בתים במזרח העיר .  לפי התוכנית ,  22 בתים בשכונת סילוואן ייהרסו ,  דבר שיביא לפינוי כ-100 משפחות פלסטיניות מדירותיהן .  מלשכת נתניהו נמסר כי  " מדובר בהליך ראשוני ביותר ".  
עוד נמסר בהודעת ראש הממשלה כי  " התוכנית תובא לדיונים ולהתנגדויות הן בוועדה המקומית של העירייה והן בוועדה המחוזית של משרד הפנים ,  שבהן יובאו עמדות התושבים ".  ראש הממשלה הביע את תקוותו ש"כיוון שההליך בשלביו הראשונים ,  ימשיך הדיאלוג עם אלה שבנו ביתם בשטח הציבורי שלא כדין ויימצא פתרון מוסכם על הכול ,  שיבטיח כיבוד החוק ". 
שר הביטחון אהוד ברק ,  המבקר בארצות הברית ,  מתח מאוחר יותר ביקורת על ההחלטה ,  והודיע כי בכוונתו לפנות לראש הממשלה כדי למצוא דרך לפתור את המצב .  הוא הוסיף כי  " עיריית ירושלים והוועדה המחוזית אינן מגלות שכל ישר וחוש עיתוי ,  ולא בפעם הראשונה ".  ברק סיפר במהלך ביקורו כי לאור  " הנסיבות המדיניות ",   " אם הבנייה חיכתה כבר 3,000 שנה  היא יכולה לחכות עוד כמה חודשים ". 
גם בארצות הברית מתחו ביקורת על ההחלטה להריסת הבתים .  דובר מחלקת המדינה האמריקאית פי ג'יי קראולי אמר אתמול כי ארה"ב מודאגת מאישור תכנית  " גן המלך "  על ידי הוועדה המקומית לתכנון ובנייה בירושלים . " היו לנו מספר שיחות עם הממשלה בישראל בנושא .  זה במפורש צעד שאנחנו חושבים שחותר תחת האמון הנחוץ להשגת התקדמות בשיחות הקרבה ",  אמר קראולי .
 הוועדה המקומית לתכנון ובנייה בירושלים אישרה אתמול את תוכנית העירייה לפיתוח  " גן המלך "  בשכונת אל-בוסתאן בסילוואן שבמזרח ירושלים .  לפי התוכנית ,  66 מהבתים הנמצאים בצדו המזרחי של המתחם יוכשרו ויקבלו היתר בנייה ואילו 22 בתים הנמצאים בצדו המערבי ייהרסו .  התושבים יוכלו לבנות את בתיהם בהיתר בשטחים פתוחים הנמצאים בצד המזרחי של המתחם .  השינוי יביא לכך שכ-100 משפחות פלסטיניות יפונו מהמקום .
 
נתניהו :  נמצא פשרה בנושא הרס הבתים במז' י-ם
רה"מ התייחס לתוכנית הריסת 22 הבתים בסילוואן ,  ואמר כי  " יימצא פתרון מוסכם על הכול ,  שיבטיח כיבוד החוק ".  אהוד ברק מתח ביקורת על ההחלטה : " הבנייה יכולה לחכות ,  אפנה לרה"מ בנושא "
 
