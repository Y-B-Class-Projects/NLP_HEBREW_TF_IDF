הממשלה אישרה פה אחד את מינויו של דרעי לשר הפנים
22 שנה לאחר שהתפטר מאותו תפקיד בעקבות הגשת כתב אישום נגדו בעבירות שוחד ,  מרמה והפרת אמונים ,  אישרה הממשלה את מינויו .  נתניהו בירך : " משימותיו העיקריות - מניעת הסתננות וחלוקה חדשה וצודקת של כספי הארנונה ".  לפיד : " אדם שהורשע והוטל עליו קלון לא יכול לכהן כשר "
 הממשלה אישרה היום  ( ראשון )  פה אחד את מינויו של יו"ר ש"ס אריה דרעי לשר הפנים .  זאת ,  22 שנה לאחר שהתפטר מאותו תפקיד בעקבות הגשת כתב אישום נגדו בעבירות שוחד ,  מרמה והפרת אמונים .
 ראש הממשלה בנימין נתניהו בירך את דרעי על חזרתו למשרד שבו כיהן כמנכ"ל וכשר לפני יותר מ-20 שנה . " שתי משימות מרכזיות עומדות בפניו :  מניעת כניסת מסתננים בלתי-חוקיים ובמקביל הוצאת מסתננים מישראל ,  ושינוי גבולות של רשויות ומועצות אזוריות לטובת חלוקה צודקת יותר של כספי הארנונה ". 
לקריאה נוספת:חוזר למשרד שבו הורשע :  הממשלה תאשר את מינוי דרעי לשר הפניםנתניהו רומז בשיחות סגורות :  משרד הפנים יחזור לדרעימפנה כיסאות :  סילבן  " קץ בדרך הייסורים "  ובליכוד בונים על השלל 
דרעי התפטר לפני שלושה חודשים מתפקידו כשר הכלכלה על מנת לאפשר לראש הממשלה בנימין נתניהו לחתום במקומו על מתווה גז .  בתמורה לכך עבר למשרד לפיתוח הפריפריה ,  הנגב והגליל וקיבל סמכויות נרחבות ותוספת תקציבית .  לאחר מכן נאלץ להתפטר שר הפנים הקודם ,  סילבן שלום ,  בשל החשד כי הטריד מינית נשים ,  ובהן כאלה שעבדו תחתיו - ועתה דרעי יחליפו בתפקיד .
 כמה משרי הליכוד לטשו עיניים לתפקיד היוקרתי .  עם זאת ,  כפי שפורסם בוואלה !  NEWS ,  הבהיר נתניהו בישיבה סגורה של הסיעה כי הוא מייעד את התיק  " לסיעה שלא קיבלה מספיק תפקידים בכירים ".  בכך למעשה אותת שהוא שומר את התפקיד לדרעי .  
מיד לאחר המינוי פרסם יו"ר יש עתיד ,  יאיר לפיד ,  שניהל קמפיין נרחב נגד בחירתו של דרעי לתפקיד שר ,  הודעה בנושא - אך לא נקב בשמו המפורש . " כשהאזרחים חושבים שהמערכת עקומה ,  קשה להסביר להם למה הם צריכים להישאר ישרים ",  אמר .  
לפיד כתב כי הוא פעל באופן ענייני ,  ולא נגד דרעי באופן אישי . " ב-11 למאי 2015 הנחתי על שולחן הכנסת את הצעת 'חוק הקלון' .  ההצעה פשוטה :  אדם שהורשע בעבירה שיש עמה קלון לא יוכל להיות שר ,  חבר כנסת או ראש עיר .  זה לא חוק נגד אריה דרעי ,  זה חוק נגד השחיתות בישראל .  הקואליציה דחתה אותו .  אנחנו נגיש אותו שוב ושוב עד שהוא יעבור .  לא יכול להיות שאנשים שהורשעו בפלילים ישלחו חיילים אל הקרב או ידרשו את כספי המסים שלנו ".  

הממשלה אישרה פה אחד את מינויו של דרעי לשר הפנים
22 שנה לאחר שהתפטר מאותו תפקיד בעקבות הגשת כתב אישום נגדו בעבירות שוחד ,  מרמה והפרת אמונים ,  אישרה הממשלה את מינויו .  נתניהו בירך : " משימותיו העיקריות - מניעת הסתננות וחלוקה חדשה וצודקת של כספי הארנונה ".  לפיד : " אדם שהורשע והוטל עליו קלון לא יכול לכהן כשר "
 
