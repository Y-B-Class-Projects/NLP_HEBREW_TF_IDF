נתניהו : " הביקור בצ'אד מעלה זעם אצל איראן והפלסטינים "
 ראש הממשלה המריא לביקור קצר במדינה שניתקה את יחסיה הדיפלומטיים עם ישראל לפני 47 שנים ,  שם יתקבל על ידי הנשיא דבי והשניים צפויים להודיע על חידוש הקשר באופן רשמי .  נתניהו : " יוצא לפריצת דרך היסטורית ,  זה חלק מהמפכה שאנחנו עושים בעולם הערבי והמוסלמי "
 הרחק מהסערה הפוליטית הגועשת של פרשת המין והמינוי ,  וגם מהדיווחים על החלטה מסתמנת של היועץ המשפטי לממשלה על אישום בשוחד ,  ראש הממשלה בנימין נתניהו נחת הבוקר  ( ראשון )  בצ'אד .  זו תהיה גיחה קצרה ,  אבל היסטורית ,  שכן נתניהו הוא ראש הממשלה הישראלי הראשון שמבקר במדינה .  
נתניהו אמר לפני ההמראה כי  " אני יוצא עכשיו לפריצה היסטורית ,  פריצת דרך ענקית בצ'אד מדינה מוסלמית ענקית שגובלת בלוב וסודאן .  זה חלק מהמהפכה שאנחנו עושים בעולם הערבי והמוסלמי .  הבטחתי לכם שיהיו בשורות גדולות .  אני יכול לספר שזה מאוד מטריד ואפילו מעלה זעם אצל איראן והפלסטינים .  הם מנסים למנוע זאת הם לא הצליחו .  אני מבטיח שיהיו עוד ביקורים ". 
ראש הממשלה ,  שמגיע כאורחו של נשיא צ'אד אידריס דבי שביקר בישראל בסוף נובמבר ,  ישהה בסך הכול קצת יותר משש שעות על הקרקע בבירת צ'אד ,  נג'אמנה ,  יתקבל על ידי דבי בקבלת פנים רשמית בארמון הנשיאות ,  ואחרי פגישה וארוחת צהריים ,  שני המנהיגים צפויים להודיע על חידוש היחסים הדיפלומטיים בין המדינות ,  לאחר ניתוק של יותר מ-47 שנה .  
הביקור בצ'אד ,  כמו גם הביקור האקזוטי אצל הסולטן קאבוס בעומאן בסוף אוקטובר ,  צפויים לשמש את נתניהו כחלק מהמסרים בקמפיין הבחירות הבאות ,  והוא אף הבטיח באחרונה  " עוד ביקורים נוספים במדינות ערב בזמן הקרוב ". 
זהו ביקורו הרביעי של נתניהו באפריקה בשנתיים האחרונות - יעד שסומן על ידו בכהונה האחרונה ,  שבה שימש גם שר חוץ ,  כיעד לחיזוק מעמדה המדיני של ישראל באמצעות קידום הסכמים כלכליים וביטחוניים בין חברות ישראליות ובין מדינות שונות ביבשת .  הוא התחיל במערב אפריקה ,  ביולי 2016 ,  במסע מתוקשר לאוגנדה ,  קניה ,  רואנדה ואתיופיה .  שנה אחר כך ,  ביולי 2017 ,  גם מזרח אפריקה סומנה על המפה ,  כשנתניהו השתתף בוועידית אקוואס - ארגון הקהילה הכלכלית של מדינות מערב אפריקה ,  בליבריה .  
כמה חודשים לאחר מכן ,  בנובמבר ,  הוא היה המנהיג המערבי הראשון שהשתתף באירועי השבעת הנשיא החדש של קניה .  בשנתיים האחרונות חודשו היחסים עם גינאה המשוונית וגם עם נשיא מאלי סוכם על חימום היחסים .  הגעתו של נתניהו לצ'אד מסמנת פריצת דרך במרכז אפריקה ,  ומביאה לשיא תהליך חשאי של כמה שנים אותו הובילו מנכל משרד החוץ לשעבר דורי גולד וראש המל"ל מאיר בן שבת ,  והביקור מתקיים כמה שבועות בלבד אחרי ביקור פתע היסטורי של הנשיא דבי בישראל . " ישראל חוזרת לאפריקה ואפריקה חוזרת לישראל ",  נתניהו הצהיר לצדו של דבי בירושלים .  
רוב הישראלים כנראה לא ידעו לסמן על המפה את צ'אד ,  מדינה עם רוב מוסלמי בצפון מרכז אפריקה ,  אבל היא אחת המדינות החשובות והמרכזיות במלחמה נגד בוקו חראם ,  דעאש ,  אל-קאעידה וארגוני טרור אסלאמיים אחרים הפועלים בה ובשאר היבשת .  בעבר ,  צ'אד החזיקה ביחסים דיפלומטיים עם ישראל בין 1960-1972 אך הם נותקו בשל לחץ גדול שהפעיל הרודן השכן והמאיים ,  שליט לוב מועמר קדאפי ,  שהתנגד לניסיונות של ישראל ליצור קשרים באפריקה .  
עם זאת ,  היחסים מעולם לא באמת נותקו ,  ולאורך השנים דווח על סיוע ביטחוני ישראלי ומעורבות של גנרלים לשעבר מישראל במלחמות האזרחים ואימון וחימוש המורדים באזור .  סילוקו של קדאפי מהשלטון ב2011 נתן את האות לתחילת תהליך חימום היחסים ולהגעתו של דבי לירושלים בסוף נובמבר ,  אז הכריז לצדו של נתניהו על פתיחת דף חדש ביחסים .  צ'אד מעונינת בטכנולוגיות ישראליות ,  סיוע בחקלאות ומים ,  וסיוע ביטחוני ונשק כדי להילחם בקבוצות טרור ,  ישראל מעונינת בחיזוק השותפויות במאבק בטרור וגם בקיצור נתיבי הטיסה לדרום אמריקה - שמחייבים מעבר מעל צ'אד וסודן ,  שנמצאת גם היא ברשימת היעדים שנתניהו מסמן על המפה בעתיד .  לפי דיווח בחדשות 13 ,  צ'אד התנתנה את חידוש היחסים הדיפלומטיים עם ישראל ברשימת דרישות בתחום שיתוף הפעולה והסיוע הביטחוני .  
מארחו של נתניהו ,  הנשיא דבי ,  יושב בכיסאו מאז 1990 ,  לאחר שביטל את הגבלות הכהונה שהיו בחוקת צ'אד כך שיתאפשר לו לכהן כנשיא עד 2034 .  דבי הצליח לשרוד לא מעט ניסיונות הפיכה ומרד מצד קבוצות המורדים השונות במדינה ,  אך תחת הנהגתו צ'אד הפכה לאחת המדינות העניות והמושחתות בעולם ,  וארגוני זכויות אדם בעולם מותחים ביקורת קשה על שיטות המשטר והמגבלות הקשות שהוא מטיל על חופש הביטוי בשם המלחמה בטרור .  
בשנה האחרונה שמו של דבי גם נקשר בפרשיית שחיתות גדולה שנידונה כעת בבית משפט בארצות הברית - שבמרכזה חשד לקבלת 2 מיליון דולר שוחד בתמורה להעדפה של חברה סינית במכרז על זכויות קידוחי נפט בצ'אד .
  ( פרסום ראשון :  19/1 21:45 )  

נתניהו : " הביקור בצ'אד מעלה זעם אצל איראן והפלסטינים "
 ראש הממשלה המריא לביקור קצר במדינה שניתקה את יחסיה הדיפלומטיים עם ישראל לפני 47 שנים ,  שם יתקבל על ידי הנשיא דבי והשניים צפויים להודיע על חידוש הקשר באופן רשמי .  נתניהו : " יוצא לפריצת דרך היסטורית ,  זה חלק מהמפכה שאנחנו עושים בעולם הערבי והמוסלמי "
 
