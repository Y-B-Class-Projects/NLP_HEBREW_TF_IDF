הסטודנטים לנתניהו : " לא לאשר את דו"ח טרכטנברג "
 יו"ר התאחדות הסטודנטים ,  איציק שמולי ,  שיגר מכתב לראש הממשלה בבקשה שלא לאשר את מסקנות הוועדה לשינוי כלכלי-חברתי במלואו , " טרם יעשו בו תיקונים מרחיקי לכת "
 התאחדות הסטודנטים פנתה בסוף השבוע האחרון לראש הממשלה ,  בנימין נתניהו ,  ולשרים בבקשה שלא לאשר את דו"ח הוועדה לשינוי כלכלי-חברתי ,  בראשותו של פרופ' מנואל טרכטנברג ,  במלואו , " טרם יעשו בו תיקונים מרחיקי לכת ".  לדברי הסטודנטים ,  הבקשה הוגשה לאחר שמחלקת מחקר מטעמם ניתחה את הדו"ח המלא שהוגש ביום שני האחרון לראש הממשלה .  
עוד על מסקנות ועדת טרכטנברג:דוח ועדת טרכטנברג :  המסקנות העיקריותפעילי המחאה על מסקנות ועדת טרכטנברג :  מאכזבותהסטודנטים :  טרכטנברג החמיץ הזדמנות ,  ממשיכים במחאהראשי המחאה לטרכטנברג :  הסתלבטת עלינוטרכטנברג משיב אש :  המוחים לא קראו את הדוח
יו"ר התאחדות הסטודנטים הארצית ,  איציק שמולי ,  שיגר מכתב לראש הממשלה ,  בו כתב כי  " לא ניתן לאמץ את הדו"ח כפי שהוא כמקשה אחת והביקורת הציבורית הרבה שעולה מאז פרסומו מהווה עדות לכך ".  עוד כתב שמולי כי  " למרות עבודתו המקצועית והמקיפה של פרופ' טרכטנברג ,  מניתוח הדו"ח עולה פער בלתי סביר בין החזון המרהיב והמרומם שכתב יו"ר הוועדה ובין ההמלצות הדלות בתחומים שונים שכתבו ראשי הצוותים שלו .  אמנם ,  בדו"ח ישנם מספר אלמנטים חיוביים ,  בעיקר בתחום החינוך ובמשורה בתחום המיסוי ,  אולם בתחומים אחרים חסרות בדו"ח המלצות אפקטיביות מרחיקות לכת אשר יכלו לסייע בפתרון בעיות אי השוויון ויוקר המחיה ,  ובראשן בעיית הדיור ".  
" הנחת היסוד התקציבית העומדת בבסיס התוכנית ,  מעלה ספקות רבים באשר לכוונת הממשלה לבצעה כלל ",  כתב שמולי לנתניהו , " לפיכך ,  ולאור חוסר האמון ההולך וגובר בין הממשלה בראשותך ובין המפגינים ,  אני מצפה כי תותיר זמן נוסף למיצוי הדיון הציבורי בין נבחרי הציבור ובוחריו באשר למסקנות הוועדה ,  שכן אותה הבהילות המתמיהה לאישור הדו"ח בממשלה ,  דווקא בתקופת החגים ,  נעדרת כמעט לחלוטין ממרבית מסקנותיה של הוועדה בניסיונה להציע פתרונות למצב החברתי-כלכלי .  עד אשר יוכנסו השינויים הנדרשים לתכנית - תמשיך התאחדות הסטודנטים במאבק הציבורי ".  
ביום שני הציגה הוועדה בראשותו של פרופ' טרכטנברג את מסקנותיה .  בין המלצות הדו"ח ,  להכפיל את שיעור הארנונה על  " דירות רפאים "  בהן לא מתגורר איש ,  להעניק תמריצים לבנייה על קרקעות מוכנות ,  ומנגד גם להטיל קנסות על מגרשים שלא נעשה בהם שימוש זמן רב .  בתחום החינוך ,  המליצה הוועדה להחיל את החוק הקיים בפועל עוד משנות השמונים ,  חוק חינוך חינם מגיל 3 בפריפריה ,  ומגיל 4 בכל הארץ .  יתבצע פיקוח על כל המעונות ,  גם הציבוריים וגם הפרטיים ,  ותקבע תקרת גג לשכר שמותר יהיה לגבות .
 לפניות לכתב :  boby1979@walla.com

הסטודנטים לנתניהו : " לא לאשר את דו"ח טרכטנברג "
 יו"ר התאחדות הסטודנטים ,  איציק שמולי ,  שיגר מכתב לראש הממשלה בבקשה שלא לאשר את מסקנות הוועדה לשינוי כלכלי-חברתי במלואו , " טרם יעשו בו תיקונים מרחיקי לכת "
 
