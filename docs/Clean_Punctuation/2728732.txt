מטח רקטות כבד מעזה לעבר הדרום ,  8 נפלו בשטח מיושב
במתקפה המסיבית ביותר מאז  " עמוד ענן ",  שוגרו 57 רקטות לעבר ישראל .  3 רקטות יורטו באוויר .  הג'יהאד האיסלאמי קיבל אחריות .  נתניהו : " נמשיך לסכל ולפגוע ".  צה"ל תוקף בעזה
לפחות 57 רקטות שוגרו הערב  ( רביעי )  מרצועת עזה לעבר יישובי עוטף עזה ,  לעבר שדרות ולעבר נתיבות .  המתקפה המתוזמנת ,  מכמה מוקדי שיגור ,  היא העזה ביותר מאז תום מבצע  " עמוד ענן "  בחודש נובמבר 2012 .  
8 מהרקטות נפלו בשטחים מיושבים ו-3 יורטו בעודן באוויר על-ידי מערכת  " כיפת ברזל ".  אחת הרקטות התפוצצה בשדרות ופערה חור במדרכה .  לא דווח על נפגעים .  בשל ההסלמה בדרום ,  פיקוד העורף הורה לתושבי עוטף עזה להישאר במרחבים המוגנים .  
הג'יהאד האיסאלמי קיבל אחריות לירי .  לדבריו ,  המתקפה היא תגובה להרג שלושה מפעיליו אתמול .  הארגון טוען כי שיגר 90 רקטות ,  במה שהגדיר כ"מבצע לשבירת שתיקה ".  
ראש הממשלה בנימין נתניהו אמר הערב כי  " נראה שמטחי הרקטות הם תגובה לפעולות הסיכול שלנו אתמול ".  לדבריו , " נמשיך לסכל ולפגוע באלה שרוצים לפגוע בנו ,  ונפעל נגדם בעצמה רבה .  בשנה האחרונה מספר הרקטות שנורה מעזה הוא הנמוך ביותר מזה עשור ,  אבל אנחנו לא מסתפקים בזה .  נמשיך לפעול כדי להבטיח את ביטחונם של אזרחי ישראל בדרום ובכל הארץ ".  
" היינו בבית ,  ואז שמענו אזעקה .  כל המשפחה נלחצה "   כך סיפר לוואלה !  חדשות ניקו פסחוב ,  בן 18 משדרות . " רצנו למקלט ,  והאחיות שלי היו מבוהלות מאוד .  אנחנו גרים סמוך לנפילה ,  שמענו בום ואחר כך עוד 'צבע אדום' ".  
ראש העיר שדרות אלון דוידי בא לזירת נפילה הרקטה בעירו ,  וסיפר כי היה בדרכו למסור משלוחי מנות לחיילים המוצבים באזור ,  בזמן שנורו הרקטות לעבר העיר . " אנחנו סומכים את ידנו על כוחות הביטחון ועל ממשלת ישראל ,  שיידעו להכות בטרור ובפעיליו ,  המנסים לשבש את שגרת חיי תושבי דרום ",  אמר . " נגבה את צה"ל בכל פעולה ".  
המועצה האזורית שער הנגב פתחה מרכז מידע לתושבים שמספרו 08-6806450 .
 גורם ביטחוני מסר כי מטח הרקטות הוא  " הפרה גסה וחמורה של ההבנות עם חמאס ברצועת עזה ,  ומערכת הביטחון וצה"ל ישקלו את אופי התגובה ".  צה"ל כינס הערכת מצב עם סגן הרמטכ"ל גדי אייזנקוט ,  עם מפקד חיל האוויר אמיר אשל ועם מפקד פיקוד דרום ,  אלוף סמי תורג'מן ,  כדי לגבש המלצות להמשך הפעולה .  
עוד בוואלה !  חדשותבנט מאיים על נתניהו :  לא לשחרר מחבלים ישראליםניו יורק :  פיצוץ עז גרם לקריסת שני בניינים בהארלםמלזיה מודה :  אין לנו מושג היכן נמצא המטוס הנעלם 
ראש עיריית שדרות אלון דוידי שהגיע לזירת הנפילה אמר כי המתקפה ,  שלפי העדויות בוצעה מלב אזורים מיושבים ברצועה ,  אירעה בזמן שהיה בדרך למסור משלוחי מנות לחיילים המוצבים באזור . " אנחנו סומכים את ידנו על כוחות הביטחון וממשלת ישראל שידעו להכות בטרור ובפעיליו ,  המנסים לשבש את שגרת חיי תושבי דרום ",  אמר והוסיף : " אנחנו נגבה את צה"ל בכל פעולה ".  המועצה האזורית שער הנגב פתחה מרכז מידע לתושבים שמספרו 08-6806450 .
 נוכח ההסלמה הביטחונית ,  כונס דיון הערכת מצב בנוכחות סגן הרמטכ"ל אלוף גדי אייזנקוט ,  מפקד חיל האוויר אלוף אמיר אשל ,  ואלוף פיקוד דרום ,  סמי תורג'מן ,  וזאת על מנת להחליט על המלצות להמשך פעולה .  גורם ביטחוני מסר כי מטח הרקטות הוא  " הפרה גסה וחמורה של ההבנות עם חמאס ברצועת עזה ,  ומערכת הביטחון וצה"ל ישקלו את אופי התגובה ".  
אתמול הרג צה"ל שלושה פלסטינים ,  שנטען כי היו פעילי ג'יהאד שניסו לשגר פצצות מרגמה לעבר כוח שנע באזור גדר המערכת .  החיילים השיבו באש לעבר מקור הירי ,  וזמן קצר לאחר מכן תקף חיל האוויר את חוליית המשגרים .  נמסר כי השלושה ,  בני 23 ,  24 ו-33 ,  היו אנשי הזרוע הצבאית של הג'יהאד ,  ועל פי הודעת הארגון הם  " התעמתו עם האויב כדי לעצור פלישה של הכיבוש ". 
הירי הקודם לעבר הדרום היה לפני שבוע ,  כשנורו שתי רקטות קסאם מרצועת עזה .  הן נחתו בשטחים פתוחים .  אחת הרקטות נפלה באזור שדרות ,  והשנייה התפוצצה בגדר המערכת בגבול הדרום ,  ככל הנראה בשטח הפלסטיני .  יומיים קודם לכן נשמעה אזעקת צבע אדום במועצה האזורית חוף אשקלון ,  אולם לא זוהתה נפילה .  בתגובה ,  תקף חיל האוויר בבית חנון שבצפון רצועת עזה .
 לפניות לכתב יניב יגנה :  Yanirya1234@walla.co.il 

מטח רקטות כבד מעזה לעבר הדרום ,  8 נפלו בשטח מיושב
במתקפה המסיבית ביותר מאז  " עמוד ענן ",  שוגרו 57 רקטות לעבר ישראל .  3 רקטות יורטו באוויר .  הג'יהאד האיסלאמי קיבל אחריות .  נתניהו : " נמשיך לסכל ולפגוע ".  צה"ל תוקף בעזה

