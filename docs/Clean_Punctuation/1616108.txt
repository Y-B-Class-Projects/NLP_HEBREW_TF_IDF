מזכ"ל האו"ם :  חיוני שתקום מדינה פלסטינית
מזכל האום באן קי מון אמר כי הוא מודאג מהמשך הבנייה בהתנחלויות ,  אותה יש להקפיא לחלוטין .  לדבריו ,  ירושלים תהיה בסופו של דבר בירה של שתי המדינות
מזכ"ל האו"ם ,  באן קי מון ,  אמר כי הוא מודאג מהמבוי הסתום אליו נקלע המו"מ בין ישראל והרשות הפלסטינית . " חיוני שתושג מדינה ריבונית פלסטינית ",  אמר באן , " המדינה תתבסס על קווי 67 תוך חילופי שטחים ומתן פיתרון צודק לבעיית הפליטים ".  בהודעה לרגל יום הסולידריות עם העם הפלסטיני שחל אתמול  ( ראשון )  אמר באן כי  " האתגר הגדול ביותר לשיחות הוא ליצור תנאים שיספקו לצדדים את האמון הדורש להמשך הדרך ".  
סוכנות הידיעות הסינית שינואה דיווחה כי באן בירך על מה שהגדיר  " התקדמות משמעותית "  של הפלסטינים לקראת עמידה ביעדים שהגדירה 'מפת הדרכים' . " אני קורא לפלסטינים להילחם בקיצונים אלימים ולהימנע מהסתה .  עליהם להמשיך לחתור לבנות את מוסדות מדינתם ",  אמר מזכ"ל האו"ם . " השיפורים האלה מובילים לביצועים טובים יותר בביטחון ובכלכלה ".  הוא אף שיבח את ישראל על צעדים שעשתה  " כדי לתרום למגמות החיוביות אלה ". 
עם זאת ,  הביע באן דאגה עמוקה מהמשך הבנייה במזרח ירושלים ובהתנחלויות בגדה ואמר כי יש להקפיא לחלוטין את הבנייה ,  לרבות לצרכי ריבוי טבעי .  הוא אף ציין כי יש לפרק את המאחזים שנבנו מאז 2001 .  לדבריו ,  אף שהצהרת ראש הממשלה נתניהו על הקפאת הבנייה היא צעד בכיוון הנכון ,  היא אינה עומדת בבמלואה בדרישות שמציבה מפת הדרכים .
 בהתייחסו לירושלים ,  אמר באן כי היא תהווה את הגורם האחרון עליו ידונו הצדדים במשא ומתן . " העיר תשמש כבירה של שתי מדינות ,  עם סידורים שיהיו מקובלים על הצדדים באזורים הקדושים ".  הוא אף ציין כי הוא מודאג מפינוי והריסת בתים ומוסדות פלסטינים במזרח העיר ואמר כי פעולות כאלה  " יוצרות מתח ,  גורמות סבל ופוגעות עוד יותר באמון בין הצדדים ". 
מזכ"ל האו"ם לא שכח להתייחס לירי הקסאמים ,  ואמר כי על הפלסטינים  " להתחשב בצרכי הביטחון הלגיטימיים של ישראל ,  למנוע הברחות נשק לרצועת עזה ולהפסיק את ירי הרקטות .
 
מזכ"ל האו"ם :  חיוני שתקום מדינה פלסטינית
מזכל האום באן קי מון אמר כי הוא מודאג מהמשך הבנייה בהתנחלויות ,  אותה יש להקפיא לחלוטין .  לדבריו ,  ירושלים תהיה בסופו של דבר בירה של שתי המדינות

