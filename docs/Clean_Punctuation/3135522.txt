למרות פרסום המלצות המשטרה :  נתניהו שומר על כוחו בסקרים
חוקרי המשטרה הציגו תשתית ראייתית לשוחד בתיקי ראש הממשלה ,  אך למרות הביקורת ,  סקרים שפורסמו בערוץ 10 ובחדשות 2 מראים כי מעמדו בציבור איתן .  הליכוד ממשיך להוביל עם 27 ו-26 מנדטים .  כשליש מהציבור מאמין כי המשטרה והמערכת הפוליטית מעוניינות לבצע הפיכה
יום לאחר פרסום המלצות המשטרה להעמיד לדין את ראש הממשלה בנימין נתניהו בגין שוחד בתיקים 1000 ו-2000 ,  נראה כי כוחו הפוליטי לא נפגע בפרסום התשתית הראייתית שנאספה נגדו .  בסקר שפורסם הערב  ( רביעי )  בחדשות 10 העניקו הנשאלים 26 מנדטים למפלגת הליכוד .  יש עתיד בראשות ח"כ יאיר לפיד זכתה ב-22 מנדטים ,  המחנה הציוני בראשות אבי גבאי זכתה ב-15 מנדטים ,  הרשימה המשותפת עם 12 מנדטים ,  הבית היהודי בראשות נפתלי בנט זכתה ב-11 מנדטים .  בסקר קיבלה כולנו בראשות משה כחלון תשעה מנדטים ,  מרצ שבעה מנדטים ,  יהדות התורה שבעה מנדטים ,  ישראל ביתנו שישה מנדטים וש"ס עם חמישה מנדטים .  
71% מהנשאלים בסקר השיבו כי פרסום ההמלצות לא שינה את עמדתם לגבי נתניהו ,  ו-12% השיבו כי ההמלצות שינו את עמדתם .  על השאלה אם גורמים במערכת אכיפת החוק ובמערכת הפוליטית מנסים לעשות הפיכה ,  השיבו 34% בחיוב .  
בסקר שפורסם מוקדם יותר בחדשות 2 זכה הליכוד ב-27 מנדטים ,  יש עתיד ב-25 מנדטים ,  המחנה הציוני ב-16 מנדטים ,  הבית היהודי ב-11 מנדטים ,  הרשימה המשותפת ב-11 מנדטים ,  מרצ קיבלה שבעה מנדטים ,  יהדות התורה עם מספר זהה ,  ישראל ביתנו עם שישה מנדטים ,  כולנו עם חמישה וש"ס עם מספר זהה .
 71% מהנשאלים טענו כי ההמלצות לא שינו את עמדותיהם ,  12 השיבו כי שינו את דעתם בעקבות פרסום ההמלצות .  גם בסקר זה השיבו 34% מהנשאלים כי הם מאמינים שגורמים במשטרה מעוניינים לערוך הפיכה בישראל .  50% מהנשאלים אמרו כי לדעתם על נתניהו להתפטר לאחר המלצות המשטרה ,  ואילו 42 חשבו כי עליו להמשיך בתפקידו .  

למרות פרסום המלצות המשטרה :  נתניהו שומר על כוחו בסקרים
חוקרי המשטרה הציגו תשתית ראייתית לשוחד בתיקי ראש הממשלה ,  אך למרות הביקורת ,  סקרים שפורסמו בערוץ 10 ובחדשות 2 מראים כי מעמדו בציבור איתן .  הליכוד ממשיך להוביל עם 27 ו-26 מנדטים .  כשליש מהציבור מאמין כי המשטרה והמערכת הפוליטית מעוניינות לבצע הפיכה

