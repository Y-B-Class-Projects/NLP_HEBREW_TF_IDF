ח"כ והשר לשעבר זאב בוים הלך לעולמו בגיל 67
חכ זאב בוים הלך היום לעולמו בארהב ,  שם קיבל טיפולים נגד מחלת הסרטן ממנה סבל .  בוים מילא שורה של תפקידים ,  וכיהן כשר הבינוי והשיכון ,  החקלאות ,  הקליטה וסגן שר הביטחון
ח"כ והשר לשעבר זאב בוים  ( קדימה )  הלך הים  ( שישי )  לעולמו בארצות הברית בגיל 67 .  בוים שהה בארה"ב לצורך טיפולים במחלת הסרטן ממנה סבל .  הוא הותיר אחריו אישה ושלוש בנות .  טרם נמסרו פרטים אודות הלוויתו .
 בוים החל את דרכו כמחנך וכמנהל ביה"ס רוגוזין בקריית גת ולאחר מכן כיהן כראש עיריית קריית גת במשך 13 שנים .  הוא נבחר לראשונה לכנסת ה-14 בשנת 1996 מטעם סיעת הליכוד ,  והצטרף למפלגת קדימה עם הקמתה .  הוא שימש בין היתר כסגן שר הביטחון ,  שר הבינוי והשיכון ,  שר החקלאות ,  שר העלייה והקליטה ויו"ר הקואליציה בימי ממשלת שרון .  בכנסת הנוכחית כיהן בוים כראש ועדת המשנה של משרד הביטחון למוכנות העורף למצבי חירום .  
יו"ר האופוזיציה ,  ציפי לבני  ( קדימה )  אמרה כי היא  " כואבת את מותו של חברי .  זאביק ייצג בכל הוויתו את הערכים עליהם מושתתת הציונות .  אוהב הארץ הזאת ודואג לאנשיה ,  איש של מצפון וישר כסרגל .  זאביק היה בית"רי בכל רמ"ח איבריו ושילב באישיותו את ההדר העברי - אותה נכונות להילחם על הערכים בהם האמין וכך נלחם על חייו עד שנדם ".   " מדינת ישראל איבדה היום את אחד מטובי בניה ומנהיגיה ",  הוסיפה לבני . " קדימה גאה שבחר לייצג אותה בחייו וגאה שזכתה בו .  קדימה על כלל חבריה ,  פעיליה ותומכיה כואבת את מותו .  הוא יחסר לנו כחבר ,  כעמית וכאיש של מופת .  יהי זכרו ברוך ". 
ראש הממשלה בנימין נתניהו הביע צער עמוק על לכתו ח"כ זאב בוים . " בוים היה מטובי חברי הכנסת .  הוא יצג דור ערכי והיה ציוני אמיתי ופטריוט ישראלי .  הוא שירת בנאמנות את מדינת ישראל במשך עשרות שנים כחבר כנסת וכשר .  פעולותיו חבקו תחומים רבים ,  אך המשותף להם היתה החשיבות הרבה שייחס לחינוך ,  לערכים ולאהבת העם והארץ .  ליוויתי אותו במשך שנים רבות וגם לאחרונה במאבקו העיקש במחלת הסרטן .  לצערי העמוק על אף עוז רוחו ואצילות נפשו ,  לא יכול היה למחלה ". 
ד"ר דורון אביטל ,  לשעבר מפקד סיירת מטכ"ל עתיד להחליף את בוים כחבר כנסת במפלגת קדימה .  

ח"כ והשר לשעבר זאב בוים הלך לעולמו בגיל 67
חכ זאב בוים הלך היום לעולמו בארהב ,  שם קיבל טיפולים נגד מחלת הסרטן ממנה סבל .  בוים מילא שורה של תפקידים ,  וכיהן כשר הבינוי והשיכון ,  החקלאות ,  הקליטה וסגן שר הביטחון

