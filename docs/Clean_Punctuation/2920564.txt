התקשורת אולי שמאלנית ,  אבל הפוליטיקאים מהימין מובילים בהיקף החשיפה
נתניהו נותר האישיות המסוקרת בישראל  למעלה מפי שניים מהבא אחריו  בגזרת האופוזיציה  הפתעה  על רקע המחאה נגד מתווה הגז :  לאן נעלמו הטייקונים  ובאיזה מקום בר רפאלי  בדיקת יפעת מחקרי מדיה עבור וואלה ברנז'ה :  100 האישים המסוקרים ביותר בשנה החולפת
יותר יהודים ,  יותר גברים ,  יותר פוליטיקאים מהימין ובעיקר ראש הממשלה בנימין נתניהו  אלו האנשים המסוקרים ביותר בכלי התקשורת בשנת 2015 .
 מניתוח ודירוג 100 האנשים המסוקרים ביותר בשנה החולפת שערכה  " יפעת מחקרי מדיה "  עבור וואלה ברנז'ה ,  עולה כי נתניהו נישאר האיש המסוקר ביותר בישראל .  רה"מ זכה בשנת 2015 ליותר מ-132 אלף אזכורים בעיתונים ,  אתרי אינטרנט ,  ערוצי טלוויזיה ותחנות רדיו .  אחריו בדירוג שר האוצר משה כחלון ,  עם יותר מ-79 אלף אזכורים ובמקום השלישי :  שר החינוך נפתלי בנט .  הפוליטיקאי הרביעי ברשימת המסוקרים ביותר מגיע מהאופוזיציה - ח"כ יאיר לפיד ,  שגבר על יו"ר האופוזיציה ח"כ יצחק הרצוג שהגיע למקום השמיני וציפי לבני שהגיעה למקום ה-19 .  
בכלל ,  בשנה החולפת שכללה מערכת בחירות לכנסת ,  הפוליטיקה והפוליטיקאים זכו לחשיפה תקשורתית גבוהה יותר ביחס לתחומים אחרים שסוקרו .  בסך הכל היקף סיקור הפוליטיקאים הגיע ל-57% ,  כאשר מתוכם 63% משתייכים לימין .  ח"כ אורן חזן שבו עסקה התקשורת לא מעט הגיע למקום ה-33 עם 11,625 אזכורים .  ינון מגל שפרש מהכנסת בלט גם הוא והגיע למקום ה-40 ואילו שרון גל שפרש אחרי תקופה קצרה לטובת ערוץ 20 דורג במקום ה-65 .  

לעומת הפוליטיקאים ,  אנשי העסקים נותרו ב-2015 מתחת לרדאר התקשורתי .  רק חמישה מהם נכנסו לרשימת 100 המסוקרים השנה . " נראה שמדובר בטקטיקה תקשורתית מכוונת מצדם והתקשורת אינה יוצאת מגדרה כדי לכוון אליהם את הפוקוס ומעדיפה לעסוק בזירה הפוליטית ",  מסביר שחר גור ,  מנהל יפעת מחקרי מדיה .
 מי שבכל זאת נכנסו לרשימה הם רמי לוי שדורג במקום ה-29 עם 12,630 אזכורים ,  יצחק תשובה שדורג במקום ה-31 עם כמעט 12 אלף אזכורים ,  נוחי דנקנר ,  עידן עופר ובמקום ה-85 מו"ל  " ישראל היום "  שלדון אדלסון .  האיש שאחראי על לא מעט מהחשיפה התקשורתית שמקבל נתניהו ,  זכה בשנה החולפת ל-3,554 אזכורים . " אפילו יצחק תשובה ,  שהיה במוקד סיקור מתווה הגז השנוי במחלוקת ,  אינו בולט בדירוג ואף סוקר פחות מרמי לוי ,  עדות לכך שקל יותר לסקר את עגלת הסופר מאשר את קידוח הגז ",  מוסיף גור .  
בשנה החולפת ,  בעיקר בעקבות פרשיות השחיתות ,  גזרת הרגולטורים זוכה לייצוג בולט .  מבקר המדינה יוסף שפירא דורג במקום ה-5 והיועמ"ש יהודיה ויינשטיין במקום ה-6 .  באותה הגזרה מופיעה גם נגידת בנק ישראל קרנית פלוג שהגיעה למקום ה-27 ונשיאת בית משפט העליון מרים נאור במקום ה-50 .  בנוסף ,  גורמים מקצועיים במשרד האוצר ,  זוכים לבולטות שמעידה על התמקדות תקשורתית במהלכים רגולטוריים ורפורמות כלכליות-חברתיות .  
גם בשנת 2015 בתקשורת כיכבו יותר גברים יהודים .  על פי הנתונים 75% מ-100 המסוקרים הם גברים ו-97% יהודים .  רק שלושה ערבים נוכחים בדירוג ,  לעומת כמעט 20% ממשקלם בציבור ,  וגם הם פוליטיקאים שסוקרו בעיקר על רקע קמפיין הבחירות ואירועי גל הטרור .  וגם נוכחותן של הנשים אינה מאוד בולטת .  האשה שניצבת בראש הרשימה ,  בין עשרת המסוקרים ביותר ,  היא שרת התרבות מירי רגב שסיפקה לא מעט פרשיות מתוקשרות וקיבלה 29,428 אזכורים .  גם שרת המשפטים איילת שקד נהנתה מחשיפה תקשורתית ודורגה במקום ה-14 .  לעומתן ,  הח"כית מהאופוזיציה שלי יחימוביץ' דורגה במקום ה-22 .
 לעומת הפוליטיקאים ושרת התרבות ,  אנשי התרבות והסלב זכו לחשיפה בשיעור של 13% .  מי שמובילה בשיעור החשיפה היא הדוגמנית בר רפאלי שסיפקה חתונה מתוקשרת וחקירה ברשות המסים מתוקשרת לא פחות ,  שדורגה במקום ה-41 .  אחריה אייל גולן ,  שודרג במקום ה-49 .  שלמה ארצי ,  לעומתו ,  מגיע למקום ה-86 וריטה למקום ה-60 .  

אחרי אנשי התרבות מובילים בשיעור החשיפה אנשי התקשורת ועשרה מהם נכנסו לרשימת המסוקרים ביותר ,  לא מעט בעקבות העיסוק סביב נושא הסיקור התקשורתי שהפך לנושא סיקור במהלך הבחירות . " עם זאת ,  הפרסונליזציה של אנשי תקשורת היא מגמה רחבה יותר ופעמים רבות עיתונאים הופכים למותג עצמאי ואף חזק יתר מכלי התקשורת המעסיק אותם ",  אומר גור .
 שיאני האזכורים בתקשורת הם אורלי וילנאי וגיא מרוז שדורגו במקום ה-70 .  אחרי השניים ניצב אברי גלעד ,  שסיפק לא מעט אמירות פוליטיות בשנה האחרונה והגיע למקום ה-74 עם 4,804 אזכורים בכלי התקשורת .  גם רביב דרוקר ,  בן כספית ועמית סגל התברגו ברשימה ,  קצת לפני המקום ה-80 .  אנשי תקשורת נוספים שהעסיקו את התקשורת הם מגישת חדשות 2 יונית לוי עם 3,189 אזכורים ,  מעט אחריה במקום ה-91 אילה חסון ,  שעברה מערוץ 1 לחדשות 10 ,  אבל עוד לפני סוקרה בכלי התקשורת .  דן מרגלית ,  קרן נויבך ומתן חודורוב שהגיע למקום ה-100 סוגרים את הרשימה .  

התקשורת אולי שמאלנית ,  אבל הפוליטיקאים מהימין מובילים בהיקף החשיפה
נתניהו נותר האישיות המסוקרת בישראל  למעלה מפי שניים מהבא אחריו  בגזרת האופוזיציה  הפתעה  על רקע המחאה נגד מתווה הגז :  לאן נעלמו הטייקונים  ובאיזה מקום בר רפאלי  בדיקת יפעת מחקרי מדיה עבור וואלה ברנז'ה :  100 האישים המסוקרים ביותר בשנה החולפת

