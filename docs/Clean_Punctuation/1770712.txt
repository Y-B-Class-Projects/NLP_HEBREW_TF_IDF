רה"מ נעתר :  יגיש בקשה פומבית לשחרור פולארד
יממה לאחר הפגישה עם רעיית המרגל המוחזק בארה"ב ,  החליט ראש הממשלה לפנות באופן רשמי ופומבי לנשיא ארה"ב בבקשה לשחרר את פולארד הכלוא כבר 25 שנים בעוון ריגול עבור ישראל
ראש הממשלה בנימין נתניהו החליט היום  ( שלישי )  להיענות בחיוב לבקשתו של ג'ונתן פולארד ולפנות בימים הקרובים באופן רשמי ופומבי לנשיא ארה"ב ברק אובמה בבקשה לשחרר את המרגל הישראלי ,  המוחזק זה 25 שנים בכלא האמריקאי .  למעשה מדובר בפעם הראשונה בה תעניק ישראל פומביות לבקשה לשחרר את פולארד מהכלא .  לדברי נתניהו , " אני מתכוון להמשיך לפעול בנחישות לשחרור פולארד ,  גם בשל המחויבות המוסרית של מדינת ישראל כלפיו וגם כדי שיונתן יזכה לחיות בחיק משפחתו ולשקם את בריאותו אחרי תקופת המאסר הארוכה ".  
מלשכת ראש הממשלה נמסר כי ההחלטה להיעתר לבקשה ,  שהועברה על ידי אסתר פולארד ,  רעייתו של ג'ונתן ,  התקבלה לאחר שורת שיחות ומגעים שקיימו ראש הממשלה ונציגיו בנושא עם בכירים בממשל האמריקאי במהלך החודשים האחרונים .  כזכור ,  ראש הממשלה הכיר בפולארד כסוכן ישראלי והעניק לו אזרחות ישראלית במהלך כהונתו הראשונה בתפקיד .  מאוחר יותר הוא אף ביקר את פולארד בכלא האמריקאי והעלה את הנושא בפני נשיאי ארצות הברית בשתי תקופות כהונתו בראש ממשלה .
 אתמול נועד ראש הממשלה עם רעייתו של פולארד וכן עם נציגי השדולה לשחרורו ,  וציין בפניהם כי פעל וימשיך לפעול למען הבאת המרגל ארצה .  לורנס קורב ,  שכיהן כסגן שר ההגנה של ארה"ב בתקופה בה פולארד נעצר ,  השתתף אף הוא בפגישה עם נתניהו .  לטענתו ,  עונשו של פולארד הוחמר בשל אשמות שווא שנבדקו במהלך השנים על ידי אנשי בטחון ומודיעין בכירים כולל ראש ה-CIA לשעבר ונתגלו כחסרות בסיס .
 
רה"מ נעתר :  יגיש בקשה פומבית לשחרור פולארד
יממה לאחר הפגישה עם רעיית המרגל המוחזק בארה"ב ,  החליט ראש הממשלה לפנות באופן רשמי ופומבי לנשיא ארה"ב בבקשה לשחרר את פולארד הכלוא כבר 25 שנים בעוון ריגול עבור ישראל

