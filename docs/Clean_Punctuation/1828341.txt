משפחת עופר מיישרת קו : " מכבדים את הודעת רה"מ "
 ניתן אישור או לא ?  משפחת עופר הבהירה כי אמירת  " מקורבה "  כאילו זו קיבלה אישור לסחור עם אירן לא היתה על דעתה ואיננה מקובלת עליה .  אתמול דחו ראש הממשלה את הדברים
משפחת עופר נגד מקורביה :  לאחר שגורם שהוגדר כמקורב למשפחה צוטט בכלי התקשורת אומר כי המסחר עם אירן נעשה באישור משרד ראש הממשלה ,  הוציאה הבוקר  ( שלישי )  המשפחה הודעה בה היא מבהירה כי  " אמירות של מקורבים לכאורה של המשפחה בפרשה זו ,  אינן על דעת המשפחה ובוודאי שאינן מקובלות עלינו ,  וצר לנו שהובאו כך ".  עוד נמסר כי  " משפחת עופר מבקשת להדגיש כי אנו מכבדים את הודעות משרד ראש הממשלה ומשרד הביטחון מאתמול ". 
הפרשה נחשפה לאחר שלפני כשבוע הודיע הממשל האמריקאי שבכוונתו להטיל סנקציות על חברת הספנות  " טנקר פסיפיק "  שבבעלות סמי עופר בעקבות עסקת מכירת מיכלית נפט לאירן .  בהמשך התברר כי ספינות של החברות שבבעלות משפחת עופר ייבאו תזקיקי נפט לאירן וייצאו נפט גולמי ממנה בשנים האחרונות ,  לכאורה בניגוד לסנקציות שהטילה וושינגטון על משטר האייתולות .  
אתמול דחה ראש הממשלה נתניהו את האמירה של אותו מקורב לפיה המשפחה קיבלה אישור לסחר עם הרפובליקה האיסלמית . " משרד ראש הממשלה לא אישר את המגעים הללו .  נודע לי עליהם מפניה של עיתונאית .  בדקתי עם הגורמים המוסמכים במשרדי ,  לא היה כל אישור למגעים ,  הגעה או פריקה של מטענים באירן .  יש לנו מדיניות מאוד ברורה בנושא ",  הבהיר .
 גם שר הביטחון ,  אהוד ברק ,  התייחס אתמול לפרשה . " אנחנו עומדים מזה זמן ארוך על החיוניות של לחץ ארוך ומתמשך של סנקציות אפקטיביות על אירן .  חשוב מאוד שאת מה שאנחנו דורשים מכל ידידנו בעולם לכפות על התאגידים הכלכליים הפועלים מתוכם ,  חשוב מאוד שנכפה גם על עצמנו ,  ואני אומר זאת בלי לדעת את הפרטים שאיני מכיר אותם .  אבל אני בטוח שברוח זו הדברים יטופלו גם בהמשך ". 
אמש אישרה חברת טנקר פסיפיק כי העבירה מאירן ואליה נפט גולמי ומוצרי דלק מעובדים .  לטענתה ,  המסחר הופסק מספר חודשים לפני שהוטלו הסנקציות הבינלאומיות על אירן .  יש לציין שהחוק הישראלי אוסר על מסחר עם אירן ללא קשר לסנקציות הבינלאומיות שהוטלו עליה .
 
משפחת עופר מיישרת קו : " מכבדים את הודעת רה"מ "
 ניתן אישור או לא ?  משפחת עופר הבהירה כי אמירת  " מקורבה "  כאילו זו קיבלה אישור לסחור עם אירן לא היתה על דעתה ואיננה מקובלת עליה .  אתמול דחו ראש הממשלה את הדברים

