העולם נגד הבנייה ב-E1 : " משבר חסר תקדים "
 לנוכח הביקורת הבינלאומית ,  במשרד החוץ מתכוננים לתקופה רצופת קשיים . " הזעם האירופי לא יחלוף כל כך מהר .  הם מרגישים שישראל כפוית טובה אחרי התמיכה במבצע ",  אמר גורם במשרד
גם ותיקי משרד החוץ מתקשים להיזכר ביום קשה כמו אתמול :  חמישה שגרירים ישראלים באירופה זומנו לשיחות נזיפה והבהרה במשרדי החוץ בלונדון ,  פריז ,  מדריד ,  שטוקהולם וקופנהגן ,  שתי הצהרות גינוי חריפות נשמעו ממוסקבה וברלין ,  ולקינוח - גם ארה"ב הצטרפה לגינויים הקשים והפצירה בישראל לחזור בה מהכוונה לבנות 3,000 יחידות דיור בגדה המערבית ולקדם את הליכי התכנון באזור E1 המחבר בין ירושלים ומעלה אדומים .  במשרד החוץ מתכוננים לכך שהתקופה הקרובה תמשיך להיות רצופת קשיים מול האירופים ,  ומעריכים כי ההבהרות והגינויים יימשכו בימים הקרובים . " ללא ספק מדובר במשבר דיפלומטי חסר תקדים ",  אמר אתמול גורם בכיר במשרד לוואלה !  חדשות . " הזעם האירופי לא יחלוף כל כך מהר ,  הם לא משחקים ,  הם ממש כועסים ".  
במהלך כל היום זרמו דיווחים והודעות מבירות אירופה הקוראות לישראל לחזור בה מההחלטה להרחיב את הבנייה בהתנחלויות ולקדם את הליכי הבנייה באזור E1 .  למרות החששות המוקדמים ,  בריטניה וצרפת הבהירו כי בשלב זה הן אינן מתכוונות להשיב את השגרירים שלהן הביתה ,  אך מנהיגי שתי המדינות הבהירו כי הם רואים בצעדים הישראליים סכנה חמורה לאפשרות לחידוש השיחות בין ישראל והפלסטינים ;  בצרפת הזכירו את המילה  " סנקציות "  ובלונדון הבהירו כי  " כל האופציות על השולחן ";  בין היתר דווח כי בריטניה שוקלת בחינה מחדש של הסכמי הסחר עם ישראל .  ביום שני הקרוב יתכנסו בבריסל שרי החוץ של האיחוד האירופי לדיון החודשי במזרח התיכון ,  וההחלטה הישראלית צפויה לתפוס חלק נכבד בדיון .  כמו כן ,  במשרד החוץ מעריכים כי בשבועות הקרובים תתגבר היוזמה לסימון ומיתוג מיוחד של מוצרים מההתנחלויות ,  המקודמת באיחוד האירופי באחרונה .
 הצונאמי המדיני מכה - כותרות אחרונות:ארה"ב לישראל :  חזרו בכם מההחלטה לבנות ב-E1בירושלים מבהירים :  לא נשנה ההחלטה לבנות ב-E1צרפת : " לא נטיל סנקציות בעקבות הבנייה הישראלית"שגרירי ישראל בצרפת ,  בריטניה ושבדיה זומנו לשיחות נזיפה 
עם זאת ,  בלשכת ראש הממשלה דחו אתמול את הגינויים והבהירו כי  " לא יהיה כל שינוי בהחלטה שהתקבלה .  ישראל תמשיך לעמוד על האינטרסים החיוניים שלה גם מול לחצים בינלאומיים ",  אמר גורם בלשכת נתניהו .  ההחלטה על הרחבת הבנייה ,  ובכלל זה באזור E1 ,  התקבלה בשבוע שעבר בשורה של דיונים והתייעצויות שקיים נתניהו ;   " הביקורת הבינלאומית נלקחה בחשבון והיתה צפויה ",  אמרו גורמים מדיניים המעורים בדיונים ,  שהוסיפו כי ההחלטה בנוגע ל-E1 עוסקת בתכנון בלבד ולא בבנייה בפועל של השכונה . " לא יהיו פה תמונות של טרקטורים ,  אלא בסך הכל קידום של הליכי בנייה ותכנון ",  אמרו הגורמים .  עם זאת ,  ככל הנראה ,  ההחלטה להמשיך בתכנון צפויה לעלות לדיון כבר מחר ,  בישיבת ועדת התכנון והבנייה של המינהל האזרחי ביהודה ושומרון . 
" לא היה לנו ספק שהאירופים והאמריקאים ישמיעו קולות מחאה נגד ההחלטה לבנות בשטחי E1 ",  אמר אתמול שר האוצר יובל שטייניץ . " עד כה התשובה הישראלית היא די מתונה .  לא החלטנו ,  כרגע ,  לרסק את הרשות באופן טוטאלי ,  אבל אנחנו לא יכולים שלא להגיב ".  השגרירים הישראלים שזומנו לשיחות נזיפה הסבירו למקביליהם כי  " במשך יותר משנה וחצי ישראל מזהירה שלצעד הפלסטיני החד-צדדי באו"ם יהיו השלכות ותוצאות קשות .  אל לאירופה להתפלא מהצעד הישראלי ".  כמו כן ,  הדגישו השגרירים כי מדינות אירופה יודעות כי  " אבו מאזן הוא מתחמק סדרתי ממשא ומתן ,  ועל אירופה להפעיל עליו לחץ כעת לשוב לדיונים ". 
בתוך כך ,  גורמים בוועדה המחוזית בירושלים אישרו אמש כי הוועדה תדון בתוך שבועיים בתכנית להקמת כ-1,700 יחידות דיור בשכונת רמת שלמה שממזרח לקו הירוק .  מדובר בתכנית שאושרה כבר בשנה שעברה ואשר הוקפאה בעקבות ביקורו של סגן נשיא ארה"ב ,  ג'ו ביידן ,  בישראל .  
הזעם האירופי והאמריקאי ,  שבוטא עד כה רק בחדרים סגורים ,  נובע בעיקר מכוונת ישראל לקדם את הבנייה בשטח המחבר בין מעלה אדומים לירושלים ,  עליו ישראל מתכננת כבר למעלה מ-15 שנה לבנות את שכונת  " מבשרת אדומים ".  עם זאת ,  לדברי גורמים דיפלומטיים ,  הכעס התגבר לנוכח העובדה שמדינות אירופה חשו כפיות טובה מצד ישראל לאחר התמיכה הפומבית הבולטת שהעניקו לפעילות צה"ל בעזה ולזכותה של ישראל להגן על עצמה במהלך מבצע  " עמוד ענן ". 
התוכנית לבנייה ב-E1 כוללת למעלה מ-3,000 יחידות דיור וכן את מפקדת מחוז ש"י של המשטרה ונועדה ליצור רצף טריטוריאלי יהודי בין ירושלים ומעלה אדומים ולחזק את האחיזה היהודית במזרח העיר .  כך ,  היא קוטעת את הרצף הטריטוריאלי בין צפון הגדה ודרומה ,  ומעוררות כבר שנים את התנגדות הקהילה הבינלאומית ,  שרואה בבנייה באזור  " קו אדום "  מחשש שתמנע אפשרות להקים מדינה פלסטינית רציפה בעתיד .  לנוכח הביקורת הבינלאומית ,  ממשלות שרון ואולמרט עיכבו במשך שנים את קידום התוכנית .  נתניהו אמנם התחייב מפורשות לבנות בשכונה לפני בחירות 2009 ,  אך שמר על ההבנות עם ארה"ב בנושא עד כה ,  ולפי מסמכי מחלקת המשא ומתן הפלסטינית שפורסמו באל-ג'זירה ,  נתניהו אף התחייב בפני אובמה לא לבנות באזור ,  בפגישתם הראשונה בבית הלבן במאי 2009 .  עם זאת ,  לשכת נתניהו הכחישה אז בתוקף כי ראש הממשלה נתן כל התחייבות בנושא .  
מחר צפוי נתניהו לצאת בליווי משלחת שרים בכירה - בהם שר החוץ אביגדור ליברמן ושר הביטחון אהוד ברק - לביקור מדיני בגרמניה ,  במהלכו יקיימו שתי הממשלות ישיבות ודיונים על היחסים הבילטרליים בין המדינות .  הדובר של הקנצלרית אנגלה מרקל הבהיר אתמול כי הפגישה עם מרקל תתקיים כמתוכנן ,  אך לא הסתיר את אי-שביעות רצונה של מדינתו מהצעדים הישראליים : " החלטתה של ישראל מעבירה מסר שלילי ,  וחותרת תחת האמון בנכונותה של ישראל לנהל משא ומתן ",  בשנתיים האחרונות הביעה מרקל זעם על מדיניותו של נתניהו בנוגע לתהליך השלום ,  ובמיוחד קראה להפסקת הבנייה בהתנחלויות .  לפני הגעתו לברלין ,  נתניהו מתכוון לבקר בפראג ולהודות אישית לממשלת צ'כיה על התייצבותה לצד ישראל בהצבעה באו"ם ביום חמישי .  
לפניות לכתבת :  tal_sh@walla.net.il 

העולם נגד הבנייה ב-E1 : " משבר חסר תקדים "
 לנוכח הביקורת הבינלאומית ,  במשרד החוץ מתכוננים לתקופה רצופת קשיים . " הזעם האירופי לא יחלוף כל כך מהר .  הם מרגישים שישראל כפוית טובה אחרי התמיכה במבצע ",  אמר גורם במשרד

