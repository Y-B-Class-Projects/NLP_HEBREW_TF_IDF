נתניהו על בית המשפט העליון : " אין מוסד שנמצא מעל הביקורת "
 ראש הממשלה התייחס לדבריה של שרת המשפטים שקד ,  שטענה כי היא  " מוצאת חובה לבקר "  את פסיקת בג"ץ נגד מתווה הגז .  ח"כ יחימוביץ' שקראה לפיטורי שקד ,  אמרה באולפן וואלה !  NEWS : " היא מיישמת את מורשת אולמרט ,  שניסה להחליש את שלטון החוק "
 ראש הממשלה בנימין נתניהו התייחס היום  ( שלישי )  לביקורת כלפי בית המשפט העליון שהשמיעה אתמול שרת המשפטים איילת שרד ,  וטען : " אני מכבד את החלטות בית המשפט ,  ובאותה מידה זכותו של כל אחד לבקר את ההחלטות .  הדמוקרטיה שלנו מספיק חזקה .  אין מוסד שנמצא מעל הביקורת .  הביקורת צריכה להיות עניינית אבל היא גם מחייבת להישמע ".  לדבריו ,  בטקס הנחת אבו הפינה לספרייה הלאומית החדשה בירושלים , " יש לנו דמוקרטיה תוססת השומרת על האיזון בין שמירת החוק לחופש הביטוי ". 
דבריה של השרה שקד עוררו ביממה האחרונה סערה הן בזירה הפוליטית והן במשפטית .  חברת הכנסת שלי יחימוביץ'  ( המחנה הציוני )  אף קראה לפיטוריה של שקד .  בריאיון באולפן וואלה !  NEWS כי  " שקד אינה השרה הראשונה לבקר את בית המשפט .  היו שרי משפטים קודמים שתקפו את בית המשפט העליון ,  כמו דניאל פרידמן למשל ,  ומתחתי ביקורת גם עליו .  האבסורד הוא שמי שמינה את דניאל פרידמן כדי שיתקוף את בית המשפט העליון היה ראש הממשלה אהוד אולמרט ,  עבריין מורשע וראש ממשלה מושחת לכל הדעות .  הוא ניהל מתקפה אישית נגד שלטון החוק כדי להחליש אותו .  ככל הידוע לי איילת שקד נקיית כפיים ,  אך האבסורד הוא שהיא ממשיכה את דרכו של אולמרט .  לא מבינה איך זה מסתדר .  היא מיישמת את מורשת אולמרט ". 
עוד בוואלה !  NEWS:המסר של שקד :  אני אקבע כיצד ייראה בית המשפט העליוןעקב הסרת הפיקוח מהתביעה המשטרתית :  הפרקליטים לא יתייצבו בבתי המשפטבנו של ההרוג מיידוי אבנים נגד בג"ץ : " זאת הייתה חצי שנה של טרור נפשי "  
דבריו של נתניהו מגיעים לאחר שאתמול מתחה שרת המשפטים איילת שקד ,  בדברים שנשאה בכנס לשכת עורכי הדין באילת ,  ביקורת חריפה על פסיקת בג"ץ בנוגע למתווה הגז . " אני מוצאת רשות ,  וכשרת משפטים גם חובה ,  לבקר פסיקה שהכיוון העקרוני שבו היא צועדת שגוי לטעמי ",  אמרה . " משמעותה של הפסיקה ,  שביטלה דה פאקטו את המתווה הממשלתי ,  עלולה להתגלות ככזו הנאמדת במאות מיליארדי שקלים ומשמעותה העקיפה ביחס לכלכלת ישראל  מי ישורנה ".  
" חשוב שהיושבים על כס השיפוט יהיו אלה שישמרו על חוסנו ויוקרתו של בית המשפט העליון ,  אבל לא על חשבון יכולת הפעולה של הכנסת והממשלה בענייני מדיניות שאינם פוגעים בזכויות אדם ",  הוסיפה השרה .  לכך הגיבה מרים נאור ,  נשיאת בית המשפט העליון : " אני מצפה מהלשכה ומחברי הלשכה להתנגד לכל ניסיון לפגוע במבנה הדמוקרטי של המדינה ,  במערכת המשפט ובעצמאותה ,  בבית המשפט העליון ובסמכויותיו ,  או בוועדה לבחירת שופטים ". 
שר החינוך וראש מפלגת הבית היהודי נפתלי בנט גיבה גם הוא את השרה מסיעתו . " יש שופטים בירושלים ,  ויש שרת משפטים בירושלים ",  אמר הערב בוועידת המפלגה . " שופטים שופטים ,  ושרים מושלים .  שרים מושלים כאשר הם מחליטים להעביר חוק שימנע מעמותות הממומנות על ידי ממשלות זרות להתערב בענייניה של ישראל .  ושרים מושלים  כאשר הם אומרים את דעתם ,  על כל מה שראוי שיביעו עליו את דעתם .  גם על בג"ץ .  אף גוף לא מוחרג מביקורת .  גם לא בג"ץ ".  
בריאיון טלפוני לאולפן וואלה !  NEWS מתח השופט בדימוס יעקב טירקל ביקורת עדינה יותר על שרה שקד . " היא לא חייבת להתייצב תמיד לצד בית המשפט ".  עם זאת ,  ציין כי בנושא מתווה הגז ,  שבג"ץ לא ביטל אלא רק התייחס לסעיף אחד בו ,  היא התבטאה בצורה מאוד חריפה נגד בית המשפט העליון .  אני ,  שמאוד מכבד ומעריך את שרת המשפטים ,  אומר שזו הייתה התבטאות חריפה מדי .  היא יכולה הייתה לומר את דעתה בנושא ההשפעות הכלכליות בצורה יותר מאופקת ". 
ד"ר אביעד בקשי ,  מומחה למשפט חוקתי מהקריה האקדמית אונו ואוניברסיטת בר אילן גיבה את דבריה של השרה שקד . " אני לא חושב ששרת המשפטים התקיפה את בית המשפט .  היא השמיעה ביקורת עניינית והגיונית שמגובה גם בדעת המיעוט של בית המשפט העליון בהחלטה על המתווה .  צריכים לשמור על גבולות נכונים בין בג"ץ לממשלה .  כאן מדובר בהחלטה כלכלית ובית המשפט השתמש בה כדי לשנות החלטה של הממשלה .  לא שמעתי בדבריה שום אמירה שצריך לפגוע בעצמאות בית המשפט .  השרה עשתה בסך הכל את תפקידה כשדיברה על הגבולות שצריכים להיות בין הרשויות ". 
היועץ המשפטי לממשלה אביחי מנדלבליט התייחס לדברים אתמול ואמר כי  " כשיש דרג נבחר צריך לתת לו לממש את המדיניות שלו ".  לדבריו , " גם אם שר כזה או אחר לא מסכים ,  חייבים להגיד בקול ברור שהפסיקה הזאת מחייבת .  בימים אלה בודקים איך ליישם את המתווה ,  בדיוק כפי שקבע בית המשפט העליון ".  עוד הוסיף מנדלבליט לגבי בג"ץ כי  " המוסד הזה שומר עלינו בעולם .  הוא העוצמה שלנו ,  לא החולשה ". 
 ( עדכון ראשון :  16:57 )  

נתניהו על בית המשפט העליון : " אין מוסד שנמצא מעל הביקורת "
 ראש הממשלה התייחס לדבריה של שרת המשפטים שקד ,  שטענה כי היא  " מוצאת חובה לבקר "  את פסיקת בג"ץ נגד מתווה הגז .  ח"כ יחימוביץ' שקראה לפיטורי שקד ,  אמרה באולפן וואלה !  NEWS : " היא מיישמת את מורשת אולמרט ,  שניסה להחליש את שלטון החוק "
 
