העליון אישר את עמדת המדינה :  נתניהו ישלם מס על אחזקת מעונו הפרטי
בעקבות עתירה שהוגשה לבית המשפט ,  הודיעה המדינה כי מעתה ייחשבו ההוצאות בביתו של ראש הממשלה בקיסריה  " טובת הנאה מידי המעסיק "  החייבות במס .  הוצאות הקשורות ישירות לתפקידו של נתניהו יהיו עדיין פטורות ממס
בית המשפט העליון אישר היום  ( חמישי )  ונתן תוקף לעמדת המדינה לפיה ראש הממשלה בנימין נתניהו יתחיל החל מתחילת השנה לשלם מס על מימון הבית הפרטי בקיסריה .  התיק נידון במסגרת עתירה שהגיש עו"ד שחר בן מאיר ,  ובה נטען כי יש לראות במימון של המדינה טובת הנאה החייבת במס .  כמו כן ,  נוכח העובדה כי מדובר בשינוי בעמדת המדינה המקורית והתמשכות העניין בית המשפט חייב את המדינה לשלם לעותר 5,000 שקל הוצאות משפט .
 בשבוע שעבר טענה המדינה כי עד היום התפיסה הייתה כי יש לממן את הוצאות המעון ככל שהן קשורות במילוי תפקידו של ראש הממשלה ,  וזאת כדי לאפשר תפקוד רציף .  בפועל ,  מומנו כל הוצאות אחזקת המעון הפרטי למעט הוצאות ההשבחה .  ואולם ,  עתה ,  בעקבות העתירה נגד המצב ,  הודיעה הפרקליטות כי יש לראות בהוצאות המעון  " טובות הנאה הניתנות מידי המעסיק  ( המדינה ,  א"ס )  ",  ולפיכך ,  על משפחת נתניהו לשלם עליהן מס הכנסה .
 בהודעה מטעם המדינה נכתב כי הוצאות אחזקת המעון אינן  " מקשה אחת ",  וכי הוצאות הקשורות לאחזקת המעון הנובעות ישירות מתפקידו של נתניהו כראש ממשלה יהיו פטורות ממס .  עו"ד שחר בן מאיר מתח בתגובה ביקורת על עמדת היועץ המשפטי לממשלה בעבר . " זו עמדה שונה לחלוטין מהעמדה של היועץ המשפטי שנמסרה לי לפני כשנה ולפיה ראש הממשלה לא חייב במס ושבגינה הגשתי בג"ץ ",  אמר . " תמוה בעיני מדוע היועמ"ש מראש ניסה לפטור את ראש הממשלה מתשלום מס בניגוד לעמדת אנשי המקצוע כעת ".  
עוד בוואלה !  NEWS:חשש בצפון :  התפרצות הכלבת תגרור גל הרעלות קטלני"נשמה מושחתת ":  הפרקליטות הצבאית דרשה ארבעה מאסרי עולם למחבל מחלמישריבלין מבהיר :  לא קראתי לאזרחים לצאת להפגין ברוטשילד 

העליון אישר את עמדת המדינה :  נתניהו ישלם מס על אחזקת מעונו הפרטי
בעקבות עתירה שהוגשה לבית המשפט ,  הודיעה המדינה כי מעתה ייחשבו ההוצאות בביתו של ראש הממשלה בקיסריה  " טובת הנאה מידי המעסיק "  החייבות במס .  הוצאות הקשורות ישירות לתפקידו של נתניהו יהיו עדיין פטורות ממס

