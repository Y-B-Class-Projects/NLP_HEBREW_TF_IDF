במשטרה דוחים את טענות נתניהו ;   " הוא ירד לגמרי מהפסים "
 בצמרת הארגון נקטו בקו ממלכתי יחסית נוכח טענות נתניהו ואמרו : " זכותו של רה"מ לומר את אשר על לבו ".  בכיר לשעבר באגף החקירות : " המתקפה הכי חמורה נגד המשטרה עד כה ".  בניגוד לטענותיו בנאום ,  ב-2004 המשטרה דווקא המליצה לסגור את התיק נגד ריבלין בחשד לקבלת טובות הנאה
בצמרת המשטרה מגיבים אמש  ( שלישי )  לטענותיו של ראש הממשלה נתניהו ,  לפיהן מרבית המלצות הארגון להגשת כתבי אישום נגד נחקרים ניתנות לשווא ,  וכי הן גורמות להם להם נזק רב . " הוא ראש הממשלה וזכותו לומר את אשר על לבו ",  אומר בכיר במשטרה תוך נקיטת טון ממלכתי . " אנחנו לא ניכנס להתנצחויות מולו בעניין ".  גורמים במשטרה אף דחו את הנתונים שהציג נתניהו ,  לפיהם למעלה מ-60% מהמלצות המשטרה אינן מתקבלות כלל על ידי הפרקליטות .  
בכיר לשעבר מאגף החקירות במשטרה הוסיף : " הוא ירד מהפסים לגמרי .  התקפה כזו היא פגיעה קשה במשטרה ,  באמון הציבור ובמערכת אכיפת החוק .  גם אולמרט נהג להשתלח בנו בזמן שנחקר ,  אלא שאז היו שרים שהעמידו אותו במקום כמו לבני וברק .  כאן אנחנו רואים מערכת ממשלתית ופוליטית ששותקת .  זו ההתקפה החמורה והקשה ברצף ההתקפות ".  בנוגע,לנתונים שהציג נתניהו ציין הבכיר לשעבר כי מדובר ב"שקרים מקושקשים ". 
לקריאה נוספת:נתניהו במתקפה נגד המשטרה : " גם אם יהיו המלצות - רובן מושלכות לפח"נתניהו לאחר חקירתו השביעית : " אין חדש תחת השמש"מראש ממשלה בחקירה  לשר חוץ בתנופה :  משחק הכיסאות של נתניהו 
נתניהו אמר את הדברים במהלך כנס הדלקת נרות עם פעילי ליכוד בכפר המכביה ברמת גן ,  והתייחס לחקירות המתנהלות נגדו ולחוק ההמלצות . " רוב ההמלצות המשטרה נגמרות בלא כלום ",  טען ראש הממשלה . " רובן מושלכות לפח ולא מגיעות לכדי כתב אישום .  מדובר בהמלצות שמתבררות כהמלצות סרק נגד אלפי אזרחים מהשורה ונבחרי ציבור - ובינתיים הורסים לאנשים את החיים ". 
ראש הממשלה ציין בנאומו את נשיא המדינה ראובן ריבלין כדוגמה למקרה בו הוחלט שלא להגיש כתב אישום נגדו ,  חרף המלצות המשטרה . " אותו איש אמר כך :  'מי יחזיר לי ולמשפחתי שלוש שנים שלקחו לי' .  ורק לאחרונה הוסיף :  'לראשונה בחיי הרגשתי את הסיטואציה להיות חשוף לכל רוח' ".  
עם זאת ,  בניגוד לטענת נתניהו ,  באפריל 2004 המשטרה הייתה זו שהמליצה לסגור את תיקי החקירה נגד ריבלין ,  בחשד שקיבל טובות הנאה מהקבלן דוד אפל .  באותה עת ,  היועץ המשפטי לממשלה דאז ,  מני מזוז ,  סגר שישה תיקים נגד ריבלין מחוסר אשמה ,  בהתאם להמלצה של המשטרה ,  שלוש שנים וחצי לאחר שנפתחו .  התיק השביעי נגד הנשיא נסגר מחוסר ראיות ועניין לציבור .  
לבד מצמרת המשטרה ,  נאומו של ראש הממשלה עורר תגובות זועמות גם במערכת הפוליטית .  יו"ר העבודה אבי גבאי ,  תקף את נתניהו ואף טען כי מדובר ב'נאום אליבי' . " לא המשטרה קיבלה מתנות בשווי 200 אלף דולר ,  אתה  ( נתניהו )  קיבלת ",  אמר . 
" זו לא המשטרה שמואשמת בשחיתות .  המשטרה היא הפתרון לכך ",  תקף גבאי . " ראש הממשלה צריך לדרוש מהמשטרה לסיים את החקירה בהקדם אבל במקום לחזק את המשטרה הוא מתעסק בלהאשים אותה .  במקום לפתור את הבעיה בטבע הוא מאשים את המשטרה ,  במקום לפתור את הבעיה של ירי הקסאמים על תושבי עוטף עזה הוא עוסק במשטרה .  הנאומים על המשטרה לא ישנו את החיים של אזרחי ישראל .  את זה באנו לתקן ואנחנו נשנה את זה ".  
משה יעלון ,  ששימש כשר ביטחון בממשלתו של נתניהו ,  תקף אף הוא : " יצאתי מארוע הדלקת נרות עם נכי צה"ל וכוחות הביטחון ,  וצפיתי במופע המבזה של מי שאמור להנהיג את המדינה ומתנהג כעבריין נמלט ,  ששורף בדרך את כל מה שבנינו ,  נלחמנו ,  נפצענו ואיבדנו חברים בשבילו !  ביבי ,  די !  לך !  לפני שתשרוף גם את מה שעשית ,  כשעוד היה אכפת לך מהמדינה ". 
דברים ברוח דומה אמר גם שר הביטחון לשעבר אהוד ברק ,  שלאחרונה מותח ביקורת נגד נתניהו והתנהלות הממשלה באמצעות הרשתות החברתיות . " החשוד מבלפור ממשיך לזרות חול בעיני הציבור ",  צייץ ברק בחשבון הטוויטר שלו . " אך גם הוא יודע :  אין מנוס - אם יוגשו המלצות משטרה על פשעים חמורים - לא יוכל להמשיך לכהן .  במילותיו  - " ראש ממשלה ששקוע עד צוואר בחקירות ,  אין לו מנדט ציבורי ומוסרי לקבוע דברים גורליים למדינת ישראל ". 
עדכון ראשון 22:45 )  

במשטרה דוחים את טענות נתניהו ;   " הוא ירד לגמרי מהפסים "
 בצמרת הארגון נקטו בקו ממלכתי יחסית נוכח טענות נתניהו ואמרו : " זכותו של רה"מ לומר את אשר על לבו ".  בכיר לשעבר באגף החקירות : " המתקפה הכי חמורה נגד המשטרה עד כה ".  בניגוד לטענותיו בנאום ,  ב-2004 המשטרה דווקא המליצה לסגור את התיק נגד ריבלין בחשד לקבלת טובות הנאה

