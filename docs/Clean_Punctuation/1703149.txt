נתניהו : " אין שינוי בעמדה על הקפאת הבנייה "
 ראש הממשלה אמר כי לא חל שינוי בעמדת הממשלה בנוגע להחלטה להקפיא את הבנייה ביהודה ושומרון עד ספטמבר . " קיבלנו החלטה והיא לא השתנתה ",  אמר
עם התקרבות מועד סיום תקופת הקפאת הבנייה בהתנחלויות אמר אמש  ( שישי )  ראש הממשלה בנימין נתניהו כי לא חל שינוי בהחלטה להקפיא את הבנייה ביהודה ושומרון עד ספטמבר . " קיבלנו החלטה והיא לא השתנתה ",  אמר ראש הממשלה בראיון לערוץ הראשון .  נתניהו הוסיף כי ההחלטה על הקפאת הבנייה התקבלה  " בין השאר כדי להכניס את הפלסטינים לשיחות ישירות אבל הם לא נכנסו ". 
נתניהו קרא שוב לפלסטינים להיכנס למשא ומתן ישיר . " איך נעשה שלום ונחיה בשלום אם המנהיגות הפלסטינית לא מוכנה לשבת עם ממשלת ישראל ",  אמר ראש הממשלה . " צריך להתחיל את המשא ומתן כדי להשלים אותו ".  הוא הוסיף כי ישראל מוכנה ללכת כברת דרך כדי להביא להסכם עם הפלסטינים אך הפלסטינים  " הלכו בכיוון ההפוך .  אנחנו הלכנו לשלום והם התרחקו מהשלום ",  אמר .  
ראש הממשלה צפוי להיפגש עם נשיא ארצות הברית ברק אובמה בשבוע הבא ומסר כי הוא מתכוון לדון עמו בהנעת תהליך השלום וכן במאמצים לעצור את התחמשותה הגרעינית של אירן . "  אני מקווה שהפגישה עם אובמה תקדם את המשא ומתן המדיני בינינו ובין הפלסטינים כי רק במשא ומתן ישיר ופתוח נוכל להגיע לפתרון ",  אמר נתניהו .
 
נתניהו : " אין שינוי בעמדה על הקפאת הבנייה "
 ראש הממשלה אמר כי לא חל שינוי בעמדת הממשלה בנוגע להחלטה להקפיא את הבנייה ביהודה ושומרון עד ספטמבר . " קיבלנו החלטה והיא לא השתנתה ",  אמר

