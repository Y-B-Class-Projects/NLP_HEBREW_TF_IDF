נתניהו על המגעים בין הרשות לחמאס :  מי שמתפייס - שיכיר בישראל
בישיבת סיעת הליכוד אמר ראש הממשלה כי  " לא נקבל פיוסים מדומים על חשבון הקיום שלנו ",  והוסיף כי על הרשות לדרוש את פירוק הזרוע הצבאית של חמאס ולנתק את הקשר עם איראן .  בנט הודיע כי ידרוש הפסקת העברת כספים לרשות
ראש הממשלה בנימין נתניהו התייחס היום  ( שלישי )  למגעים שמתקיימים בין הרשות הפלסטינית לארגון חמאס בניסיון להקים ממשלת פיוס ואמר כי  " אנו מצפים מכל מי שמדבר על תהליך שלום להכיר במדינת ישראל ,  ואיננו מוכנים לקבל פיוסים מדומים שבהם הצד הפלסטיני מתפייס על חשבון הקיום שלנו ".  
בישיבת סיעת הליכוד שהתקיימה הבוקר במעלה אדומים אמר נתניהו כי  " מי שרוצה לעשות פיוס כזה ,  עליו להכיר במדינת ישראל ,  לפרק את הזרוע הצבאית של חמאס ולנתק את הקשר עם איראן שקוראת להשמדתנו ".  
לקריאה נוספת:הורס למצרים את החאפלה :  אבו מאזן נדבק בחיידק הסקפטיותשליח טראמפ למזה"ת : " ממשלת פיוס פלסטינית תהיה חייבת להכיר בישראל"לקראת פיוס :  חמאס מודה בכישלון - ומנסה ליצור מודל חיזבאללה בעזה 
גם יו"ר הבית היהודי נפתלי בנט התייחס היום לסוגיה והודיע כי הוא מתכוון לדרוש הפסקה מידית של העברת כספי המיסים לרשות הפלסטינית . " ישראל צריכה להפסיק להיות הכספומט של הטרור ",  אמר בנט . " לא מדובר בפיוס פלסטיני אלא בחבירה של אבו מאזן לארגון טרור רצחני .  העברת כספים לממשלת חמאס משולה להעברת כספים מישראל לארגון דאעש  נקבל טילים בתמורה לכספים האלה ",  הוסיף .
  לדברי בנט ,  על ישראל להגדיר שלושה תנאים כקווים אדומים בטרם יועברו הכספים :  החזרת גופותיהם של החיילים אורון שאול והדר גולדין ,  הכרה של חמאס בישראל והפסקת ההסתה ותשלום המשכורות מהרשות לטרוריסטים הכלואים בישראל ".  
אבו מאזן התראיין אמש לערוץ CBC המצרי ואמר כי  " היו ויהיו מחלוקות עם חמאס ,  כי היא עדיין תנועה אסלאמית .  כאשר הם יצטרפו לארגון אש"ף עליהם להתחייב לדרך של הארגון ".  לדבריו , " הרשות תסיר את הסנקציות על חמאס רק לאחר שממשלתו תקבל את האחריות והסמכויות המלאות ברצועה ". 
על ישראל אמר אבו מאזן כי  " עומדת מולנו ממשלה ימנית והיא שולטת במדיניות כעת .  ממשלה זו אינה רוצה שלום ואינה מכירה בקיום העם הפלסטיני ".  היו"ר הוסיף כי אינו מעוניין להתמודד בבחירות הקרובות לרשות .
 הממשלה הפלסטינית בראשות רמי חמדאללה התכנסה הבוקר בעזה לאחר שלוש שנים של היעדרות מהרצועה .  למרות מגעי הפיוס ,  הוחלט שלא להסיר את הסנקציות שהטילה הרשות על הרצועה ,  לפחות עד לאחר המפגש בקהיר בין הפלגים שצפוי להתקיים בשבוע הבא .
 נשיא מצרים עבד אל-פתח א-סיסי אמר היום : " העולם כולו מצפה להשגת האחדות של העם הפלסטיני .  אני בטוח כי ההנהגה הפלסטינית מודעת לחשיבות העיתוי של השגת הפיוס .  מצרים מעוניינת להשיג התקדמות מהותית עבור העם הפלסטיני ,  אין לנו זמן לבזבז - עלינו להכין את התנאים לחיים מכובדים עבור עמי האזור .  אני בטוח כי מדינות העולם החזקות יעזרו בהשגת שלום כאשר תושג אחדות פלסטינית ". 
 ( עדכון ראשון :  15:04 )  

נתניהו על המגעים בין הרשות לחמאס :  מי שמתפייס - שיכיר בישראל
בישיבת סיעת הליכוד אמר ראש הממשלה כי  " לא נקבל פיוסים מדומים על חשבון הקיום שלנו ",  והוסיף כי על הרשות לדרוש את פירוק הזרוע הצבאית של חמאס ולנתק את הקשר עם איראן .  בנט הודיע כי ידרוש הפסקת העברת כספים לרשות

