מפקד פיקוד צפון ומפקד מז"י :  מינויים חדשים של הרמטכ"ל כוכבי
רא"ל כוכבי החליט כי לתפקיד מפקד זרוע היבשה ימונה האלוף יואל סטריק ,  למפקד פיקוד הצפון ימונה אלוף אמיר ברעם ,  למפקד המכללות הצבאיות ימונה תת-אלוף איתי וירוב ,  שיועלה לדרגת אלוף ולנספח צה"ל בוושינגטון ימונה תת-אלוף יהודה פוקס ,  שיועלה גם הוא לדרגת אלוף
ראש הממשלה ושר הביטחון בנימין נתניהו אישר היום  ( ראשון )  את המלצת הרמטכ"ל אביב כוכבי לשורה של מינויים לשנת 2019 במטה הכללי - כך נמסר מדובר צה"ל .  כל המינויים החדשים היו בתחילת שירותם בחטיבת  " הצנחנים ",  ממנה גם החל את דרכו הרמטכ"ל כוכבי .  
לתפקיד מפקד זרוע היבשה ימונה מפקד פיקוד הצפון ,  אלוף יואל סטריק .  הוא נולד בשנת 1966 ,  וב-1985 התגייס לקורס טייס ולאחר מכן עבר לחטיבת  " צנחנים ".  בין השנים 2017-2015 היה מפקד פיקוד העורף .  הוא בעל תואר ראשון במדעי המזרח התיכון מאוניברסיטת תל-אביב ,  ובעל תואר שני באסטרטגיה מבית הספר למלחמה של צבא ארצות-הברית בפנסילבניה .
 לקריאה נוספת :  המועמד של איזנקוט או השר לשעבר :  מי יהיה נציב קבילות החיילים ? לקראת אפשרות של תקיפה :  איראן מקימה מערך תצפיות על צה"ל בגולןהעמימות נפגעת בדרך לקלפי :  השאירו את צה"ל מחוץ למערכת הבחירות 
למפקד פיקוד הצפון ימונה מפקד הגיס הצפוני והמכללות הצבאיות ,  אלוף אמיר ברעם .  ברעם הוא יליד שנת 1969 ,  והתגייס ב-1988 חטיבת  " הצנחנים ",  בה שירת כלוחם ומפקד ,  וכן עמד גם בראשה .  הוא בוגר המכללה לביטחון לאומי של הצבא הבריטי ,  בעל תואר ראשון במשפטים מהמרכז הבינתחומי בהרצליה ובעל תואר ביחסים בין לאומיים מ- Kings college ,  London University בלונדון .  
כמו כן ,  דובר צה"ל ציין כי ההחלטה בנוגע לעתיד הפיקוד על הגיס הצפוני תידון בשבועות הקרובים ותתקבל כחלק משורת תהליכים שיבחנו במטכ"ל .  
למפקד המכללות הצבאיות ימונה תת-אלוף איתי וירוב ,  שיועלה לדרגת אלוף .  וירוב נולד בשנת 1966 והתגייס לחטיבת  " הצנחנים "  ב-1985 ,  בה שירת כלוחם וכמפקד .  בין היתר ,  כיהן כמפקד חטיבת  " כפיר "  וכקצין חיל רגלים וצנחנים ראשי .  בין השנים 2018-2016 היה ראש מטה זרוע היבשה .  הוא בעל תואר ראשון בלימודי צבא וכלכלה ותואר שני בביטחון לאומי .
 לנספח צה"ל בוושינגטון ימונה תת-אלוף יהודה פוקס שיועלה גם הוא לדרגת אלוף .  פוקס נולד בשנת 1969 התגייס ב-1987 לחטיבת  " הצנחנים ".  בין היתר ,  שימש כמפקד בית הספר לקצינים  ( בה"ד 1 )  ,  וכמפקד חטיבת  " הנחל ".  בין השנים 2016-2018 היה מפקד עוצבת  " שועלי האש ".  הוא בעל תואר ראשון ושני בלימודי ביטחון .
 המינויים ייכנסו לתוקף בחודשים הקרובים .  

מפקד פיקוד צפון ומפקד מז"י :  מינויים חדשים של הרמטכ"ל כוכבי
רא"ל כוכבי החליט כי לתפקיד מפקד זרוע היבשה ימונה האלוף יואל סטריק ,  למפקד פיקוד הצפון ימונה אלוף אמיר ברעם ,  למפקד המכללות הצבאיות ימונה תת-אלוף איתי וירוב ,  שיועלה לדרגת אלוף ולנספח צה"ל בוושינגטון ימונה תת-אלוף יהודה פוקס ,  שיועלה גם הוא לדרגת אלוף

