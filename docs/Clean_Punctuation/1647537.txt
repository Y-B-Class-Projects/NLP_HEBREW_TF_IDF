 " להכריח את ישראל לשנות רשימת אתרי המורשת "
 גוש המדינות האסלמיות באו"ם קרא לפעולה בינלאומית שתכריח את ישראל לבטל את החלטתה לצרף את קבר רחל ומערת המכפלה לרשימת אתרי המורשת הלאומיים .  בהודעה שפרסם ארגון המדינות האסלמיות נכתב כי ההחלטה מפרה את החוק הבינלאומי
גוש המדינות האסלמיות באו"ם קרא אמש  ( חמישי )  לפעולה בינלאומית שתכריח את ישראל לבטל את החלטתה לשקם את מערת המכפלה וקבר רחל במסגרת צירופם לרשימת אתרי המורשת הלאומיים .  
שגריר סוריה באו"ם בשאר ג'עפרי ,  אשר דיבר בשם ארגון המדינות האסלמיות  ( OIC )  גינה את החלטת ישראל וכינה אותה  " לא חוקית ולא לגיטימית "  והוסיף כי  " אינה תקפה ".  הארגון קרא לכל גופי האו"ם הרלוונטיים  " לנקוט בצעדים הדחופים והנחוצים על מנת להכריח את ישראל לבטל החלטה זו ".  הארגון גם קרא למועצת הביטחון של האו"ם ולמזכ"ל האו"ם באן קי מון לפעול בנושא .
 בהודעה שפרסם ארגון המדינות האסלמיות הוא קרא לכל הגופים הבינלאומיים הרלבנטיים ביניהם האו"ם ,  מועצת זכויות האדם ,  אונסק"ו והקוורטרט לנקוט בצעדים הדחופים וההכרחיים ולא להכיר במדיניות זו של ישראל ולהכריח את ממשלת ישראל לבטל את ההחלטה ה"אגרסיבית וחסרת האחריות ".  בהודעה נכתב עוד כי  " החלטה זו של ישראל מפרה באופן בוטה את החוק הבינלאומי ואת הסעיפים שפורטו באמנת ג'נבה הרביעית לפיה נאסר על כוח כובש לשנות אתרים דתיים בהם היא מחזיקה ",  כך לשון ההודעה .  
ביום ראשון הודיע ראש הממשלה בנימין נתניהו על כוונתו להכליל את מערת המכפלה ואת קבר רחל ברשימת אתרי המורשת .  בראיון לערוץ 9 הסביר ראש הממשלה כי ההחלטה לשפץ את האתרים איננה פוליטית או מדינית ,  אלא עניינית . " אני חושב שהממשלות המובילות בעולם יבינו את זה מהר מאוד כי אנחנו מסבירים להם את זה ",  אמר , " אנחנו נשמור על חופש הפולחן והסידורים הקיימים של מתפללים יהודים ומתפללים מוסלמים כאחד .  מה שאנחנו באים לעשות זה לשמר ולתחזק סידורי תפילה קיימים ". 
במסגרת התוכנית יוקצו משאבים לתשתיות מורשת לאומית .  כ-100 אתרים כבר נבחרו להיכלל בתכנית . " האתרים נבחרו לא בשל חשיבותם ,  אלא בעיקר בשל צרכים דחופים לשיקום והצלה ,  נמסר מלשכת ראש הממשלה . 

" להכריח את ישראל לשנות רשימת אתרי המורשת "
 גוש המדינות האסלמיות באו"ם קרא לפעולה בינלאומית שתכריח את ישראל לבטל את החלטתה לצרף את קבר רחל ומערת המכפלה לרשימת אתרי המורשת הלאומיים .  בהודעה שפרסם ארגון המדינות האסלמיות נכתב כי ההחלטה מפרה את החוק הבינלאומי

