נתניהו התבדח : " לפרס חסרה רק מדלייה אולימפית "
 ראש הממשלה שלח את ברכותיו לנשיא המדינה ,  בנאום מוקלט בוועידת הנשיא בירושלים .  הוא הסביר את היעדרותו בעקבות פציעתו : " אני כבר לא אתחרה על מדלייה אולימפית בכדורגל "
  ( צילום :  לע"מ ,  עריכה :  מיכאל ברגמן )   
" עתה ,  משזכה שמעון במדליית החירות הנשיאותית ובפרס נובל לשלום ,  נשאר לו רק יעד אחד נוסף :  מדלייה אולימפית "  כך פתח ראש הממשלה ,  בנימין נתניהו ,  את דבריו הערב  ( חמישי )  בנאום מוקלט ששודר בוועידת הנשיא בירושלים . " אם יש אדם שראוי לזכות במדליה על עבודה ללא לאות בניסיון לבנות את השלום ,  לחלום על שלום ולערוג לשלום ,  הרי ששמעון ודאי ראוי למדליית הזהב ". 
נתניהו המשיך בנימה מבודחת והסביר מדוע אינו נוכח באירוע בעצמו : " שמעתם את הביטוי 'Break a leg'  ( לשבור רגל ,  ט.ש .)  ?  ובכן ,  אני כן .  אני כבר ודאי לא אתחרה על מדלייה אולימפית בכדורגל ",  אמר נתניהו בהתייחסו לפציעתו במשחק כדורגל של בני נוער יהודים וערבים לפני יותר משבוע .
" יש לנו אוצר בלום ,  יכולת נדירה לחדשנות ,  לטכנולוגיה ,  ואנו נצליח מאוד במאה זאת של ידע ",  הבהיר נתניהו והשווה בין ישראל למדינות האזור . " השאלה האמיתית בתקופה הזו היא האם העמים הערביים ,  האם העולם המוסלמי ,  האם אלה יוכלו לקחת חלק וליהנות מאוצר הקדמה ?  ".  נתניהו המשיך והקשה : " האם נוכל לקחת את כלי החירות ,  את פריצות הדרך הטכנולוגיות ,  ובאופן מעשי להכניסם לידיהם של מוסלמים וערבים צעירים ,  כדי שיראו עולם אחר ,  עולם שונה מהעולם שבו מנסים לסגור אותם המיליטנטים .  שיראו שיש להם בחירה ואפשרויות שונות ,  ערכים אחרים .  ואני חושב שהתשובה היא - כן ,  זה יקרה ".  
נתניהו התייחס בנאומו למרוץ מדינות מסוימות אחר יכולות טכנולוגיות להשמדה המונית ,  בשעה שהן מפקירות מאחור את ההתפתחות המדעית לצרכי שלום . " מדינה כמו קוריאה הצפונית ,  שם מרוויחים מאות דולרים בודדות לנפש בשנה ,  מדינות אלו מסוגלות לבנות נשק גרעיני וטילים .  דבר דומה מתרחש באזורנו .  אירן מפתחת פצצות אטום ,  והפרדוקס הוא שהאוכלוסייה הכללית נגררת מאחור ,  מפגרת ,  מעורערת ,  ללא תקווה ,  ואת המאמצים מקדישים לפיתוח נשק להשמדה המונית ".  
" האתגר הגדול שלנו כיום הוא להמשיך את הפצת החירות ולבלום את הפצת כלי הנשק הקטלניים האלה ",  אמר נתניהו . " חברות חופשיות והעם היהודי התגברו על אתגרים קשים מאוד ,  ואני חושב שאם נתמקד בשתי מטלות אלה ,  נוכל להשיג גם את זה ".  
ועידת הנשיא - כותרות אחרונותגם ליברמן נאם בוועידת הנשיאפרס מגיב למבקר : " לנסות לתקן את העבר זו טעות"דגן : " להיפטר מאסד ולעזור למי שיסייע בכך "
 לפניות לכתבת :  tal_sh@walla.net.il 

נתניהו התבדח : " לפרס חסרה רק מדלייה אולימפית "
 ראש הממשלה שלח את ברכותיו לנשיא המדינה ,  בנאום מוקלט בוועידת הנשיא בירושלים .  הוא הסביר את היעדרותו בעקבות פציעתו : " אני כבר לא אתחרה על מדלייה אולימפית בכדורגל "
 
