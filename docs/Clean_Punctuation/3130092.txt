טראמפ לנתניהו : " ניתן כסף לפלסטינים רק אם יחזרו למו"מ "
 השניים נפגשו בדאבוס בפעם הרביעית מאז נכנס טראמפ לתפקידו ,  ובפעם הראשונה מאז ההכרזה האמריקנית על ההכרה בירושלים .  נתניהו אחרי הפגישה : " היה מצוין ".  אבו מאזן :  ללא ירושלים - גם ארה"ב תרד משולחן המו"מ .  מזכ"ל הליגה הערבית לשעבר לוואלה !  NEWS :  תכנית טראמפ לא הוגנת
- השניים נפגשו בפעם הרביעית מאז כניסתו של הנשיא טראמפ לתפקידו- טראמפ לנתניהו : " אנחנו נותנים מאות מיליונים לפלסטינים .  הכסף לא יועבר אם לא יישבו למו"מ "-  נתניהו לטראמפ : " ההחלטה להעביר את השגרירות לירושלים - החלטה היסטורית "-  ראש הממשלה התייחס גם להסכם הגרעין : " אם תרצו לפרוש ממנו - נתמוך "  
נשיא ארצות הברית דונלד טראמפ איים היום  ( חמישי )  בפתח פגישתו עם ראש הממשלה בנימין נתניהו לעצור את הסיוע לפלסטינים אם הם לא ישובו למשא ומתן עם ישראל .  הוא הזכיר את סירוב הרשות להיפגש עם סגנו מייק פנס ,  שאחריה החליטה וושינגטון לקצץ את הסיוע לסוכנות הפליטים הפלסטינית אונר"א  ( UNRWA )  .  לדברי טראמפ ,  ההכרזה על ירושלים והעברת השגרירות הורידה את הסוגיה מעל שולחן המשא ומתן .  
הפגישה בין השניים ,  הראשונה מאז הכרת טראמפ בירושלים כבירת ישראל והרביעית מאז כניסתו לתפקיד לפני שנה ,  נמשכה 40 דקות בשולי הפורום הכלכלי בדאבוס שבשוויץ .  לפניה אמר ראש הממשלה לטראמפ כי אם האחרון יחליט לפרוש מהסכם הגרעין עם איראן ,  ישראל תתמוך בכך .  לאחר שסיימו השניים את הפגישה אמר נתניהו לוואלה !  NEWS כי  " הייתה פגישה מצוינת ". 
עוד בוואלה !  NEWS:מזכ"ל הליגה הערבית לשעבר לוואלה !  NEWS :  תכנית טראמפ לא הוגנתטיבי בוואלה !  TALK : " ממשל טראמפ חשוך ואיסלאמופובי ,  לא נשארנו אדישים "  בצל התבססות איראן בסוריה :  נתניהו ופוטין ייפגשו במוסקבה בשני 
טראמפ אמר בפתח הפגישה כי  " נהדר להיות עם ראש הממשלה נתניהו .  פיתחנו מערכת יחסים שמעולם לא הייתה חזקה יותר ,  וגם כידידים אישיים יש לנו הרבה שיחות על הרבה נושאים ,  אבל הצעד הגדול ,  ההיסטורי והמשמעותי הוא העברת השגרירות לירושלים ". 
עוד הוסיף טראמפ ,  נשיא ארצות הברית הראשון שמגיע לפורום זה 20 שנה ,  כי  " כשהם  ( הפלסטינים )  לא כיבדו אותנו לפני שבוע כשלא אפשרו לסגן הנשיא הנהדר שלנו להיפגש עמם ,  ואנחנו נותנים להם מאות מיליוני דולר בסיוע ובתמיכה ,  מספרים עצומים ,  מספרים שאף אחד לא מבין - הכסף הזה על השולחן והכסף הזה לא יגיע אליהם עד שהם לא ישבו וידברו על שלום ". 
נתניהו אמר כי  " זו הפגישה הראשונה שלנו מאז ההחלטה ההיסטורית שלך ,  וזו החלטה היסטורית שתיזכר תמיד בלבבות העם היהודי .  אנשים אומרים שזה מעכב את השלום ,  אבל אני חושב שזה מקדם את השלום ,  כי שלום אפשר לבנות רק על בסיס אמת ".  
הפלסטינים הגיבו בזעם לדברי טראמפ .  דוברו של יו"ר הרשות ,  אבו מאזן ,  אמר כי אם  " ירושלים ירדה מהשולחן ,  גם ארצות הברית תרד משולחן המשא ומתן ".  בכיר בבית הלבן אמר השבוע כי בין וושינגטון להנהגה ברמאללה שורר נתק מוחלט מאז ההכרה בירושלים .
 נתניהו התייחס גם להסכם הגרעין ואמר לטראמפ כי  " אנחנו תומכים בעמדתך לגבי איראן .  אמרת שזה הסכם אסוני ,  ואם תחליט לפרוש מההסכם נתמוך בך לאורך כל הדרך ",  אמר על כך שטראמפ הקצה ארבעה חודשים אחרונים לתיקון ההסכם . " אנחנו גם מעריכים את העובדה שאתה מתמודד עם התוקפנות האיראנית ,  מעולם לא ראיתי את האחדות בין ישראל לארצות הברית ומדינות אחרות באזור כל כך חזקה ".  
בפגישתם של השניים השתתפו מהצד האמריקני שר החוץ רקס טילרסון ,  היועץ לביטחון לאומי הרברט מקאסטר והיועץ ג'ראד קושנר .  מצד ישראל השתתפו שגריר ארצות הברית בישראל ,  דייוויד פרידמן ,  היועץ לביטחון לאומי מאיר בן שבת וראש הסגל יואב הורביץ .
 לאחר פגישתו עם טראמפ ,  התראיין נתניהו לכתב רשת CNN פריד זקריה והדגיש כי רק ארצות הברית יכולה להיות מתוות במשא ומתן . " ירושלים היא בירת העם היהודי זה 3,000 אלפים שנה .  טראמפ עשה היסטוריה על ידי הכרת היסטוריה ,  ובכל הסכם שלום אתה יודע שירושלים תהיה בירת ישראל ,  לכן אני חושב שטראמפ עשה שירות גדול לשלום ". 
נתניהו הוסיף כי  " ירושלים צריכה להישאר מאוחדת על ידי ריבונות ישראלית עם חופש פולחן שלם לכל הדתות .  אם זה ישתנה - ירושלים עשויה להתדרדר לאלימות שמאפיינת מקומות אחרים במזרח התיכון שם מפוצצים מסגדים .  אנחנו לא רוצים שזה יקרה ,  ולכן מחויבים שבכל הסכם נשמור על הסטטוס-קוו של המקומות הקדושים ".  
כשנשאל נתניהו על המדינה הפלסטינית העתידית ,  הוא השיב : " לפלסטינים צריכה להיות היכולת למשול ,  אבל לא את הכוח לפגוע בנו .  ולכן ,  בכל הסכם ,  ישראל צריכה לשמור על שליטה ביטחונית ממערב לירדן .  כשהפלסטינים יוכיחו שהם יכולים לשלוט באזורים ושלא ישתלטו עליהם חמאס או דעאש אז דבר איתי שוב ". 
הוא אמר כי אבו מאזן מתחמק ממשא ומתן . " הזמנתי את עבאס מאות פעמים שיבוא אליי ,  יבוא לכנסת ,  ואני אפילו מוכן ללכת לרמאללה עכשיו .  הם תמיד מוצאים דרך להתחמק .  הוא תמיד בורח ". 
ראש הממשלה הכחיש כי הוא החרים ממשלים אמריקניים - ברקע המתיחות מול הממשל הקודם של ברק אובמה - שנטו יותר לטובת הפלסטינים . " היו לי עליות ומורדות עם ממשלים אמריקניים ,  אבל אף פעם לא החרמתי ואני לא חושב שהפלסטינים צריכים לעשות זאת גם כן ".  
מזכ"ל הליגה הערבית לשעבר עמרו מוסא אמר לוואלה !  NEWS : " אם המטרה של הנשיא טראמפ היא שצד אחד יהיה מנצח והשני ייצא מושפל ,  לא ייצא שום דבר מהתכנית שלו לשלום .  כל הנושאים צריכים להיות על השולחן ,  ושני הצדדים צריכים לבוא מוכנים לפשרות שיהיו מסוגלות לייצר מצב שבו כולם מרוויחים .  הפלסטינים לא יבואו לשום מקום כשאקדח מוצמד להם לרקה ",  אמר .
 לדברי מוסא ,  ההנחה הישראלית שמדינות ערב כמו מצרים וערב הסעודית ויתרו על הפלסטינים היא משאלת לב של נתניהו בלבד . " הוא לא מכיר את דעת הקהל של העם הערבי .  הדור הצעיר חושב לגמרי אחרת ,  וההנחות של נתניהו אינן משקפות את המציאות .  המציאות היא שאף מנהיג ערבי לא יהיה מוכן להיות צד לתכנית שהיא כל כך לא צודקת כלפי הפלסטינים ,  ובטח לא לצאת נגד דעת הקהל .  את יכולה למסור לנתניהו שמשאלת הלב שלו לא תתגשם ".  
גם שגרירת ארצות הברית באו"ם ,  ניקי היילי ,  תקפה את הרשות ואת העומד בראשה .  בדיון במועצת הביטחון של האו"ם ,  אמרה היילי כי וושינגטון  " לא תרדוף אחרי ההנהגה הפלסטינית שחסרה את מה שצריך כדי להשיג שלום ".  
היא תקפה את הנאום שנשא אבו מאזן במהלך החודש ,  שבו אמר כי הפלסטינים יקבלו רק תיווך בינלאומי נרחב בתהליך השלום . " נאום שמלא בתיאוריות קונספירציה הוא לא נאום של אדם עם אומץ ורצון לפעול למען השלום ",  אמרה היילי . " ארצות הברית נותרה מחויבת לחלוטין לעזור לישראל ולפלסטינים להשיג שלום היסטורי ,  אבל לא נרדוף אחרי הנהגה פלסטינית שחסרה את מה שצריך להשיג שלום .  כדי להשיג תוצאות היסטוריות ,  אנחנו צריכים מנהיגים אמיצים ".  
השגריר הפלסטיני ,  ריאד מנסור ,  שדיבר לפני היילי כי הטענות שמשמיעה ישראל ולפיהן אבו מאזן אינו  " איש של שלום "  הן  " מחרידות ".  לדבריו , " הם שוב מנסים להסיט את הקהילה הבינלאומית ולהתחמק מאחריות למבוי הפוליטי הסתום ולמצב הנורא בשטח באמצעות טענות מבישות ושקריות ".  

טראמפ לנתניהו : " ניתן כסף לפלסטינים רק אם יחזרו למו"מ "
 השניים נפגשו בדאבוס בפעם הרביעית מאז נכנס טראמפ לתפקידו ,  ובפעם הראשונה מאז ההכרזה האמריקנית על ההכרה בירושלים .  נתניהו אחרי הפגישה : " היה מצוין ".  אבו מאזן :  ללא ירושלים - גם ארה"ב תרד משולחן המו"מ .  מזכ"ל הליגה הערבית לשעבר לוואלה !  NEWS :  תכנית טראמפ לא הוגנת

