נתניהו מגיב לארה"ב : " לא מוכן לקבל את הביקורת "
 וושינגטון גינתה מכרז לבנייה במזרח ירושלים בטענה שזה  " ירחיק את ישראל מבעלות בריתה וירעיל את האווירה ".  נתניהו תקף את הביקורת : " כדאי להכיר את האינפורמציה לפני שקובעים עמדה "
" אינני מוכן לקבל את הביקורת הזו "  - כך אמר הלילה  ( חמישי )  ראש הממשלה ,  בנימין נתניהו ,  בתגובה ראשונה מצד ישראל להודעה החריפה של הבית הלבן בעקבות קידום הליכי הבנייה בשכונת גבעת המטוס בירושלים . " התפתחות זו רק תגרור גינויים מהקהילה הבינלאומית ,  תרחיק את ישראל מבעלות בריתה הקרובות ביותר ותרעיל את האווירה לא רק עם הפלסטינים ,  אלא גם עם הממשלים הערביים שעמם אמר ראש הממשלה נתניהו שהוא מעוניין לבנות יחסים ",  אמרה דוברת מחלקת המדינה ג'ן סאקי .  נתניהו התייחס לסוגיה בשיחה עם כתבים בניו יורק ואמר כי מדובר בהליך תכנוני שהוא עצמו למד עליו זמן קצר לפני פגישתו עם הנשיא ברק אובמה ,  דרך פרסומי העיתונות בנושא .  
נתניהו אמר כי מי שפרסם את פרטי הליך התכנון זמן קצר לפני כניסתו לפגישה עם הנשיא אובמה - תנועת שלום עכשיו - גילה  " חוסר אחריות לאומית ".  על המניע שעמד מאחורי הפרסום ,  אמר נתניהו : " אני במשימה לאומית ,  עומד להיכנס לפגישה עם נשיא ארצות הברית ,  ואז מפרסמים את זה כדי לפגוע בפגישה .  ההצפה וההעלאה של הנושא נועדה לפגוע בפגישה ".  הוא הוסיף כי בפגישה עם הנשיא אובמה הייתה התייחסות כללית לבנייה מעבר לקו הירוק ,  אך לא לסוגיה הספציפית של גבעת המטוס .  
עוד על ביקור נתניהו בארה"ב:אובמה לנתניהו : " חייבים לשנות את הסטטוס קוו בעזה"נתניהו הציג עוד תמונה : " זה לא דאעש - זה חמאס"נאומו המלא של ראש הממשלה בעצרת הכללית של האו"ם 
ראש הממשלה התייחס גם לביקורת האמריקנית על כניסתם של פעילי ימין למגורים בשכונת סילוואן שבמזרח ירושלים ,  ואמר : " ערבים בירושלים קונים דירות במערב העיר באופן חופשי ,  אף אחד לא פוסל את זה .  ובאותה מידה אני לא הולך להגיד שאסור ליהודים לרכוש דירה בירושלים .  זה רכוש פרטי ,  זו סוגיה של זכויות הפרט ולא יכולה להיות כאן אפליה ". 
בהודעת הבית הלבן בנושא כונו היהודים שנכנסים לדירות  " מזוהים עם תנועה קיצונית ",  אולם נתניהו הדף את הביקורת . " אף אחד לא גזל את הבתים האלה ולא לקח אותם בכוח ,  אף אחד לא החרים את הרכוש הזה .  ערבים מוכרים ליהודים ויהודים מוכרים לערבים ,  כך גם עם דירות ",  השיב .  הוא חתם את התייחסותו לנושא בביקורת על התגובה האמריקנית הנוקשה : " כדאי קודם כל להכיר את האינפורמציה לפני שמחליטים לקבוע עמדה כזו ".  
על אף המשבר הפומבי החריף ,  ציין נתניהו בשיחה עם הכתבים כי הפגישה עם הנשיא אובמה הייתה מעמיקה ועניינת . " ישבנו קרוב לשעתיים .  דנו כיצד לתרגם את המציאות החדשה באזור למעשים קונקרטיים כדי לקדם את התהליך המדיני .  כמו כן ,  דנו באריכות בנושא האיראני .  הייתה שיחה מאוד פתוחה ואני מאוד מעריך את הקשב של הנשיא ",  אמר .  נתניהו אמר כי ישנם חילוקים דעות בין הצדדים בנושא איראן ,  אך מתקיים קשר פתוח ומתמשך בנושא ,  גם בדרגי עבודה מקצועיים .  
בנוגע ליחסי ישראל עם מדינות ערב ,  אמר נתניהו כי במזרח התיכון מנשבות רוחות חדשות . " צריך להבין שיש שינוי ,  שנובע מהבנה שיש איומים קונקרטיים ,  עליהם ועלינו .  הם מזהים את הסכנות הגדולות ,  הסכנה של איראן גרעינית והסכנה של הארגונים הסוניים הקיצוניים .  הדבר הזה מייצר שותפות פוטנציאלית שלא הייתה בשום תקופה שאני זוכר ",  קבע .  נתניהו סירב לפרט כיצד ניתן לקדם את השותפות באופן מעשי ,  בטענה שדיון פומבי בצעדים הללו יכול רק להזיק .  
בתשובה לשאלת וואלה !  חדשות אם יש צעדים שישראל יכולה לנקוט כדי לקדם את ההתקרבות למדינות ערב ,  שהוא מציב כסוגיה מרכזית בשבועות האחרונים ,  השיב ראש הממשלה כי עוד קודם לכן יש לעגן את דרישות הביטחון של ישראל . " החשיבות של הצרכים הביטחוניים שדיברתי עליהם לפני 'צוק איתן' הלכה והתחדדה במהלך המבצע .  זה מחייב התייחסות משמעותית וקונקרטית לצורכי הביטחון שלנו ".  
נתניהו טען כי בשיחותיו עם שר החוץ האמריקני ,  ג'ון קרי ,  במהלך המשא ומתן המדיני שהסתיים באפריל ,  הוא הסביר כי קיימת סכנה שייחפרו מנהרות מיהודה ושומרון לעבר ישראל אם תקום מדינה פלסטינית . " זו נראתה אז אמירה תיאורטית ,  אך היום זו לא .  יש פה באמת בעיה .  אחרי 'צוק איתן' זה הרבה יותר קונקרטי ,  ויש לזה יותר הבנה ",  הוסיף .
 למרות זאת ,  נתניהו הבהיר כי הוא עדיין מחויב לחזון שתי המדינות : " לא שיניתי את עמדתי מאז נאום בר אילן ,  אבל יש תנאים ברורים שנדרשים ".  הוא אמר כי נאומו של יו"ר הרשות הפלסטינית ,  אבו מאזן ,  בפני עצרת האו"ם בשבוע שעבר מקטין את היכולת לראות בו פרטנר להסכם שלום .  
מזכ"ל שלום עכשיו ,  יריב אופנהיימר ,  הגיב על טענות נתניהו נגד הארגון ואמר כי הוא יכול לבוא בטענות רק לעצמו . " הוא האחראי למתן אישור בנייה בנקודות רגישות כמו גבעת המטוס ,  הוא שהפקיע 4,000 דונם בסמוך לבית לחם ,  הוא שמאפשר למתנחלים בלב סילוואן להיכנס לשישה מבנים חדשים והוא שממשיך מתקפת בנייה חברת תקדים בהתנחלויות ",  ציין אופנהיימר . " בניגוד לדבריו ,  אישור הבנייה בגבעת המטוס הוא משמעותי ומהווה חסם אחרון להוצאת מכרזים והתחלת בנייה .  בעבר כאשר רצה ראש הממשלה להימנע ממבוכות הוא הורה לעיריית ירושלים לעצור את כל תכניות הבנייה ללא אישורו .  את תסכוליו של ראש הממשלה על מדיניותו ההרסנית ליחסי החוץ של ישראל הוא צריך להפנות לעצמו ולשריו ולא לשלום עכשיו ששומרת על הסיכוי האחרון לקידום פתרון שתי המדינות ". 
לפניות לכתב אמיר תיבון :  amir.tibon@walla.co.il 

נתניהו מגיב לארה"ב : " לא מוכן לקבל את הביקורת "
 וושינגטון גינתה מכרז לבנייה במזרח ירושלים בטענה שזה  " ירחיק את ישראל מבעלות בריתה וירעיל את האווירה ".  נתניהו תקף את הביקורת : " כדאי להכיר את האינפורמציה לפני שקובעים עמדה "
 
