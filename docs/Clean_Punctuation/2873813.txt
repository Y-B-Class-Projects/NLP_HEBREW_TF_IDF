כבל בעקיצה להרצוג :  חייב להתעשת ,  לא מצטרפים לשום ממשלה
לאחר שהמגעים בין המחנה הציוני לליכוד לא הבשילו לכדי כניסה לממשלה ,  יתייחס הרצוג בוועידת המפלגה לסוגיית האחדות ויבהיר שאינה על הפרק .  כבל : " די עם הסיפור שחייבים אחדות "
  ( נתניהו והרצוג מפזרים רמזים לשיתוף פעולה ,  בשבוע שעבר )  
ועידת מפלגת העבודה צפויה להתכנס היום  ( ראשון )  בתל אביב ,  ובמהלכה צפוי יו"ר המפלגה ,  יצחק הרצוג ,  להתייחס בפירוט למגעים להרכבת ממשלת אחדות אשר התנהלו בימים האחרונים עם הליכוד .  כפי שנכתב שלשום בוואלה ! NEWS ,  הרצוג צפוי לתקוף את נתניהו באופן חריף במהלך הנאום .  בנוסף ,  גורמים בעבודה אמרו אמש כי הוא יבהיר כי לא יצטרף לממשלה .  במקביל ,  בניסיון לאותת שהמפלגה מתכוונת להישאר באופוזיציה ,  ועל רקע הביקורות מתוך שורות המחנה הציוני לפיהן הרצוג לא מתנהל כמו ראש אופוזיציה ,  הוציאה באופן חריג הסיעה במהלך השבת הודעה המבשרת כי ביום שני תוגש הצעת אי-אמון מטעם הסיעה נגד הממשלה .  זאת ,  למרות שמדובר בריטואל קבוע המתנהל מדי שבוע ואשר המפלגה לא נוהגת להודיע עליו .  הודעת המחנה הציוני הגיעה שעות ספורות בלבד לאחר שיו"ר יש עתיד ,  יאיר לפיד ,  אמר כי ידרוש לכונן ועדת חקירה ממלכתית בנוגע להסכם בין איראן והמעצמות ,  ולאחר דברים דומים של יו"ר מרצ ,  זהבה גלאון ,  אשר דרשה להקים ועדת חקירה פרלמנטרית בנושא .  הדיבורים על כניסה אפשרית לממשלת נתניהו עוררו בימים האחרונים מתיחות בתוך המפלגה .  ח"כ איתן כבל ,  אשר נחשב בדרך כלל למקורבו של הרצוג ,  פרסם בצאת השבת סטטוס בו העביר ביקורת מרומזת על יו"ר המפלגה ,  וכתב : " חברי הרצוג ,  חברי כאח לי ,  חייב להתעשת ולהאמין שסיכוייו להיות ראש ממשלה גדולים לאין שיעור מסיכוייו להשפיע מבפנים ".  עוד כתב כבל : " אנחנו לא מצטרפים לשום ממשלה של נתניהו ,  והרצוג לא צריך לעלות על מטוס ולצאת למסע הרצאות למען נתניהו  (  ..  .)  בבקשה די עם הסיפור שחייבים אחדות כי ישראל נמצאת תחת איום קיומי .  האיום הקיומי היחיד שיש באזור זה האיום על חייה של הקואליציה הרעועה של נתניהו ". 
עוד בוואלה ! NEWS:קרי על הסכם הגרעין : " עסקה טובה יותר ?  זו פנטזיה"שפשוף נעים :  היום  הגיוס הראשון לשירות מקוצר של 32 חודשיםהרב המבוקש לחקירה בישראל : " כל נסיעה שאדם נוסע זה על פי השם "  
המתיחות בין כבל והרצוג נובעת בין היתר מחזית נוספת ,  והיא הבחירות לראשות קק"ל .  כבל ,  ששוקל להתמודד לתפקיד ,  תומך במהלך פנים מפלגתי לשנות את שיטת הבחירה של מועמד המפלגה לראשות קק"ל כך שייעשה באופן גלוי ושקוף על ידי כלל צירי הוועידה ,  ולא על ידי צירי הקונגרס הציוני העולמי ,  כפי שנהוג כיום .  בשנים האחרונות עמדה קק"ל במוקד של ביקורת ציבורית ושורת תחקירים שחשפו התנהלות כלכלית בעייתית ולא שקופה .  
פעילים במפלגה כבר החלו להחתים נציגים על עצומה בעניין ,  וכבל עצמו תקף חזיתית את היו"ר ,  אפי שטנצלר כשכתב : " לא משנה אם אתמודד או לא ,  הרי יו"ר קק"ל הנוכחי לא רק שלא יוכל להמשיך בתפקידו ,  אלא שאסור לה למפלגת העבודה לתמוך בו .  חובה שבחירת יו"ר קק"ל הבא תיעשה על ידי כלל חברות וחברי ועידת העבודה ,  כ-1,800 אנשים ,  ולא על ידי קבוצה קטנה שתיבחר על ידי הוועידה כדי לבחור בעצמה .  ככל שהפורום הבוחר קטן יותר הוא נתון ללחצים ולקנייה והכול ברור ".  
השתתפתי הערב בפגוש את העיתונות והתייחסתי לקולות שחזרו השבוע בדבר הקמת ממשלת האחדות .  זה מדהים איך בכל פעם שיש איזו מתיחות ..  .
 גם יריבתו של כבל ,  שלי יחימוביץ' ,  הודיעה כי תתמוך ביוזמה ,  וכתבה לפעיליה בסוף השבוע האחרון : " אני בעד .  בעד שקיפות ובעד בחירה בגופים כמה שיותר רחבים שממזערת את היכולת לקומבינות .  טל האריס ויוסי שאול צירי הוועידה מחתימים על עצומה למען העניין ,  וצירפתי את שמי בשמחה ".  עד כה לא ברור מה עמדתו של הרצוג בסוגיה .  בשיחות סגורות הוא אמר כי הוא  " לומד את הנושא ".  החלטה משמעותית נוספת שתתקבל היום בוועידה היא כי הרצוג יוסמך להודיע על תאריך פריימריז בתוך שלושה חודשים .  לפי התקנון ,  הבחירות לראשות המפלגה נערכות בתוך 14 חודשים מהבחירות ,  אולם לא מן הנמנע שהרצוג יצליח לגבש הסכמות לדחות או להקדים אותן .
 לפניות לכתב עמרי נחמיאס :  omri_n@walla.net.il 

כבל בעקיצה להרצוג :  חייב להתעשת ,  לא מצטרפים לשום ממשלה
לאחר שהמגעים בין המחנה הציוני לליכוד לא הבשילו לכדי כניסה לממשלה ,  יתייחס הרצוג בוועידת המפלגה לסוגיית האחדות ויבהיר שאינה על הפרק .  כבל : " די עם הסיפור שחייבים אחדות "
 
