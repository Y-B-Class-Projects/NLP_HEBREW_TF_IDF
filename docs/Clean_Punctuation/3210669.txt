נתניהו על בנט ושקד : " יש סכנה שירסקו את גוש הימין לרסיסים "
 ראש הממשלה אמר במסיבת עיתונאים בברזיל כי מפלגתם החדשה של בנט ושקד עשויה לרסק את הימין ולהעביר מנדטים לשמאל .  עם זאת ,  אמר : " אבדוק ואשקול בכובד ראש אפשרות של איחודים ".  את בני גנץ האשים כי הוא  " שמאל ".  על החשדות נגדו : " לא מתכוון להתפטר "
 ראש הממשלה בנימין נתניהו התייחס הערב  ( שני )  לראשונה למהלך הפוליטי של השרים נפתלי בנט ואיילת שקד ,  שהתפצלו ממפלגת הבית היהודי לטובת מפלגתם החדשה - צל"ש . " יש שתי סכנות במפלגה החדשה הזו ",  אמר במסיבת עיתונאים בברזיל . " האחת - שהיא תרסק את גוש הימין לרסיסי מפלגות שלא יעברו את אחוז החסימה .  הסכנה השנייה היא שאף אחד לא יודע מה הם יעשו עם המנדטים שהם יקבלו .  הם יכולים בקלות להעביר מנדטים מימין לשמאל ". 
לפי סקר וואלה !  ו-Panels Politics ,  מפלגתם החדשה של בנט ושקד עשויה לקבל עשרה מנדטים בבחירות הקרובות ולקרב לאחוז החסימה לפחות שלוש מפלגות ימין לאחוז החסימה - ישראל ביתנו ,  הבית היהודי-האיחוד הלאומי וש"ס - עם ארבעה מנדטים כל אחת .
 עוד אמר נתניהו כי בנט ושקד  " כבר היו בברית אחים עם לפיד .  מי שרוצה ממשלת ימין ודאית יצביע לליכוד בראשותי .  זה מבטיח שנוכל להמשיך להביא למדינת ישראל את ההישגים הכבירים ".  עם זאת ,  הוסיף כי הוא יבדוק וישקול  " בכובד ראש "  אפשרות של איחודים .
 עוד בוואלה !  NEWS:גורם מדיני בכיר :  נתניהו הציע לטראמפ לסגת מסוריה בצורה הדרגתיתעובר לליכוד :  גלנט הודיע לכחלון על פרישתו מכולנו ומתפקיד השרדרעי תקף את בנט ושקד :  נזכרו לתקוף את נתניהו ואת הממשלה  
" אתה שואל את עצמך למה הם תוקפים אותי בשצף קצף ?  "  הוסיף . " אלמלא הם עשו את ברית האחים עם יאיר - השאלה עולה תמיד - האם זה יקרה עוד פעם ?  מבחינתי אני מעוניין לקחת את כל מפלגות הימין לממשלה הבאה אם אזרחי ישראל יתנו לי את המנדט ". 
על הרמטכ"ל לשעבר בני גנץ ,  שמתכוון להתמודד בבחירות הקרובות במפלגתו החדשה  " חוסן לישראל ",  אמר : " יש לי ניסיון חיים ,  מניסיוני מי שאומר שאני לא יודע אם אני ימין או שמאל - הוא שמאל .  כמו לפיד .  זה לא סוד בברנז'ה מה מרכז הכובד של המפלגה הזו .  אני אומר :  תהיה גלוי לגבי הכיוון שלך ". 
נתניהו נחת בברזיל ביום שישי לביקור בן חמישה ימים והפך לראש הממשלה הישראלי הראשון שמבקר במדינה הגדולה באמריקה הלטינית .  במהלך ביקורו נפגש עם הנשיא הנבחר ז'איר בולסונארו בריו דה ז'נרו .  בתחילה נקבע ראיונות עם כתבי ערוצי הטלוויזיה המתלווים לנסיעה ,  אך ברגע האחרון ,  ללא נימוק ,  הוחלט לעבור למתכונת של מסיבת עיתונאים .  
במהלך מסיבת העיתונאים ראש הממשלה התייחס גם להמלצות המשטרה נגדו והאפשרות שיוגש נגדו כתב אישום ואמר כי הוא לא מתכוון להתפטר מתפקידו . " יש לכך שלוש סיבות ",  הסביר . " אני מאמין שלא יצא מזה כלום .  שנית ,  ישראל היא מדינת חוק ולפי החוק ראש הממשלה לא צריך להתפטר בתהליך של שימוע .  שלישית ,  השימוע הרי לא מסתיים עד שלא שומעים את הצד שלי לכן לא הגיוני לפתוח בתהליך של שימוע עד הבחירות אם אתה לא יכול לסיים אותו עד הבחירות ". 
על האמירה של השרה שקד ,  לפיה היא מאמינה כי זו הקדנציה האחרונה שלו ,  אמר נתניהו כי  " לא פוליטיקאית כזו או אחרת תקבע - אלא אזרחי ישראל ".   " מאז שנבחרתי הסבירו לי שזו הקדנציה האחרונה שלי ",  הוסיף . " מי שקובע את זה זה אזרחי ישראל והם חושבים אחרת פעם אחר פעם .  אני חושב שהם יודעים שמדינת ישראל בתוך מערבולות בינלאומיות כבירות ואנחנו מנווטים את הידינה בצורה מוצלחת משגשגת ומעצימה ". 
נתניהו הגיב לאמירתו על ראש הממשלה לשעבר אהוד אולמרט ,  שלפיו לראש ממשלה תחת חקירה  " אין לו מנדט ציבורי ומוסרי לקבוע דברים כל כך גורליים במדינת ישראל ",  בטענה ש"לא אמרתי שהוא פסול או צריך להתפטר ,  אלא שהוא לא יכול להביא תוכנית מדינית בבחירות .  ואני באותה הדעה .  אני לא מתכוון להביא תוכנית מדינית ערב הבחירות ".  
בנוסף לכך ,  ראש הממשלה אמר גם כי כל ראש מערכת הביטחון יעידו כי הוא מקבל החלטות על בסיס מה שנכון למדינת ישראל . " אני שוקל את הדברים כי האחריות על כתפיי עצומה ",  אמר . " אני לא מזלזל בזה אני לא נוהג כך .  סיכנתי את עצמי מספר פעמים במהלך חיי .  נגעתי במוות למען מדינת ישראל .  זה מעיד על משהו .  זה לא תנאי מספיק אבל הכרחי .  אני חושב קודם כל על המדינה ואני זהיר מאוד בדברים האלה ואחראי מאוד ". 
נתניהו נשאל האם הוא חושב שיש ניסיון להוריד אותו מתפקידו באמצעות מערכת המשפט והשיב כי הוא לא נתן הטבות מיוחדות לחברת  " בזק ",  אלא שבתקופת כהונתו כשר תקשורת יושמה הרפורמה ששברה את המונופול של החברה בשוק התקשורת . " בגלל זה יש חוק במדינת ישראל .  יש חוק ספציפי שאומר לא תחריגו על סמך תהליך משפטי חלקי .  המחוקק חשב על זה .  בסוף אני סומך על האמת והצדק ,  בתהליך המשפט לא צריך להיות מוכרע על ידי תהליכים משפטיים חלקיים אלא על ידי הציבור .  במדינת שישראל קובעים מי יהיה בשלטון בקלפי לא בתהליכים משפטיים ". 
הוא אמר שהדבר ההוגן מצדו של היועץ המשפטי לממשלה אביחי מנדלבליט הוא להתחיל את השימוע לפני הבחירות : " הדבר ההוגן הוא לא להתחיל את השימוע לפני הבחירות אם אתה לא יכול לסיים אותו עד הבחירות .  מה קורה אם מדיחים ראש ממשלה על סמך שימוע ואחר כך מסתבר בשימוע שסוגרים את התיק ?  זה אבסורד .  זו התערבות בוטה בדמוקרטיה .  אבל זה לא עניין משפטי ,  אלא של שכל ישר .  אין לי אפשרות להשפיע על זה אני .  יכול להשפיע רק על מי שהולך לקלפי ".  
ממפלגתם החדשה של בנט ושקד , " הימין החדש ",  נמסר בתגובה : " לא ניגרר למתקפות של ראש הממשלה נגדנו .  אנחנו מחזירים את המנדטים שעזבו את הליכוד מללכת לגוש השמאל של גנץ ,  לפיד ואורלי לוי ,  ומציעים לראש הממשלה להצטרף אלינו במשימה זו ". 
ממפלגת  " ישראל ביתנו "  נמסר : " אין לנו שום כוונה בשום מצב להתאחד עם אף מפלגה .  אנו נתמודד באופן עצמאי ובטוחים שבתום מערכת הבחירות נביא מספר דו-ספרתי של מנדטים ".  גם בכולנו דחו את האפשרות לאיחוד עם הליכוד ומסרו כי  " מפלגת כולנו היא המפלגה הלאומית חברתית היחידה בישראל ותרוץ באופן עצמאי כפי שאמרנו בארבע השנים האחרונות ". 
יו"ר יש עתיד יאיר לפיד אמר כי  " אמירת נתניהו הערב שהוא יוכל לכהן תחת כתב אישום היא פשיטת רגל ערכית והוכחה לכך שהוא איבד את הבלמים והדבר היחיד שמעסיק אותו היא להינצל מתיקיו הפליליים ולא טובת המדינה ". 
יו"ר הוועדה לביקורת המדינה ח"כ שלי יחימוביץ  ( המחנה הציוני )  אמרה : " דבריו המחוצפים של נתניהו מתריסים נגד סמכויותיהן של כל זרועות שלטון החוק ומסכנים את הדמוקרטיה .  ההודעה המאיימת כי אל ליועמ"ש להחליט בעניינו טרם בחירות היא מבחן ניקיון הכפיים של כל מפלגה בכל הקשת הפוליטית ,  ומי שלא יודיע מפורשות שלא ישב עם מי שנמצא בהליך פלילי כה מתקדם ,  מכשיר שחיתות לטובת שיקולים פוליטיים נטו ". 
 ( עדכון ראשון :  19:32 )  

נתניהו על בנט ושקד : " יש סכנה שירסקו את גוש הימין לרסיסים "
 ראש הממשלה אמר במסיבת עיתונאים בברזיל כי מפלגתם החדשה של בנט ושקד עשויה לרסק את הימין ולהעביר מנדטים לשמאל .  עם זאת ,  אמר : " אבדוק ואשקול בכובד ראש אפשרות של איחודים ".  את בני גנץ האשים כי הוא  " שמאל ".  על החשדות נגדו : " לא מתכוון להתפטר "
 
