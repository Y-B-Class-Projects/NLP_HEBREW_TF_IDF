בצל המשבר ,  נתניהו הודיע לאמסלם : " חוק ההמלצות לא יחול עליי "
 רה"מ הודיע כי הוא מחריג את עצמו מהחוק ,  לאחר שיו"ר הקואליציה ביטן נחקר בחשד לשוחד וברקע הקושי בהבטחת רוב לאישורו . " ברור לכל שלהמלצות המשטרה בענייני אין שום משמעות .  נראה שהן נקבעו כבר בתחילת החקירה ".  מקורב לרה"מ : " נתניהו סבור שהבחירות הבאות יתקיימו במועדן "
 ראש הממשלה בנימין נתניהו הודיע היום  ( ראשון )  ליו"ר ועדת הפנים ח"כ דוד אמסלם  ( הליכוד )  כי הוא יחריג את עצמו מ"חוק ההמלצות ".  בדברים שכתב בחשבון הפייסבוק שלו ציין נתניהו כי מדובר ב"חוק טוב "  שלדבריו , " שומר על כבוד האדם ".  עוד כתב נתניהו כי החוק  " מסדיר את ההפרדה הברורה שקיימת בדמוקרטיה בין תפקיד המשטרה לבין תפקיד הדרג המשפטי .  בנושאים שנקבעו בחוק ,  הדרג המשפטי הוא הגוף היחיד שמוסמך להחליט אם להעמיד אדם לדין ". 
לאחר שיו"ר הקואליציה ח"כ דוד ביטן נלקח היום לחקירה בחשד לעבירות שוחד ,  מרמה והפרת אמונים התערערה האפשרות להבטחת רוב לאישור החוק במליאה - בהצבעה שהייתה אמורה להתקיים מחר .  סיעת כולנו הגישה הסתייגות לחוק בדרישה לדחות את יישומו בשלושה חודשים והשר זאב אלקין הציע לדחות את ההצבעה בשבוע .
 נתניהו הוסיף כי  " החוק נועד למנוע פרסום של המלצות משטרה שמותירות עננה על אנשים חפים מפשע ,  דבר שקורה חדשות לבקרים .  לצערי העיסוק בחוק ההמלצות הפך לכלי ניגוח פוליטי נגד ממשלה נבחרת שמביאה הישגים חסרי תקדים בביטחון ,  בכלכלה ,  בחברה ובזירה המדינית .  על מנת שהדיון בחוק יהיה ענייני ולא ינוצל לתעמולה פוליטית ,  ביקשתי מח"כ אמסלם לוודא שהחוק ינוסח כך שלא יחול על החקירה שמתנהלת בענייני ". 
לדברי נתניהו , " ממילא ברור לכל שלהמלצות המשטרה בענייני אין שום משמעות .  נראה שהן נקבעו כבר בתחילת החקירה ,  הודלפו לכל אורכה ,  ולא השתנו למרות העובדות הברורות שמוצגות פעם אחר פעם - שמוכיחות שלא היה כלום .  בדמוקרטיה שומרת חוק צריך לאפשר לדרג המשפטי לקבל החלטות באופן ענייני ונקי מלחצים .  לכן צריך להעביר את חוק ההמלצות .  החוק נכון ודרוש ,  ומשהובהר שאין לו שום נגיעה לענייני האישי ,  אני מצפה מכל חברי הקואליציה לתמוך בו ". 
לקריאה נוספת:הקרב על חוק ההמלצות :  יש עתיד שילמה - כדי להחזיר מחו"ל ח"כ להצבעה"מושחתים ,  נמאסתם ":  עשרות אלפים ב"צעדת הבושה "  נגד חוק ההמלצותחובות לשוק האפור ומחטף מתחם האירועים :  מסכת החשדות נגד ביטן 
מקורב לנתניהו אמר לוואלה !  NEWS כי  " ראש הממשלה בטוח בעצמו גם אחרי החקירות .  הוא לא מתרגש מהמלצות המשטרה ,  כי מהיום הראשון הן היו צפויות .  גם הציבור והקואליציה לא יופתעו ,  לכן נתניהו סבור שהבחירות הבאות יתקיימו במועדן ". 
ח"כ אמסלם הודיע כי הוא מכבד את בקשת נתניהו .  זאת ,  לדבריו ,  למרות שהחרגתו  " תהפוך את החוק לפרסונלי ".  הו הוסיף כי יתייעץ עם יו"ר הקואליציה ועם ראשי הסיעות  " על מנת לבצע את ההתאמות הנדרשות ". 
הוא הוסיף כי  " בשבועות האחרונים מתרחשים כאן דברים חמורים ומדאיגים .  אנשים המצויים בצמרת שלטון החוק והמשטרה פועלים בכל המישורים ,  כדי לסכל את החוק באופן פסול ,  תוך רמיסת נורמות ציבוריות ברגל גסה ".  לדבריו ,  מדובר ב"פגיעה ישירה בעבודת הכנסת ובהתנהלותה "  שתביא ל"השלכות חמורות בהמשך ".  
הערב החליט אמסלם שלא לקיים מחר בוועדת הפנים את ההצבעות על החוק .  בסוף הדיון אמר אמסלם כי נתניהו שגה כשהחליט להחריג את עצמו מהחוק .  ביטול הוועדה יוביל לכך שההצבעות יידחו לימים הקרובים ,  ומחר לא תתקיים הצבעה על החוק בכנסת .
 אמסלם טען עוד כי הוא מקדם את החוק עבור  " עשרות אלפי אזרחים שכל עולמם חרב מדי שנה בגלל פרסום ההמלצה  ( בתום חקירתם ,  ט"ש )  ".  הוא הוסיף כי מדובר ב"התמודדות בלתי אפשרית עם סיטואציה לא אנושית שהופכת את חייהם לסיוט מתמשך עד להחלטת הפרקליטות בעניינם ". 
זו הפעם השניה שנתניהו נאלץ להחריג את עצמו ממהלכים של ביטן ואמסלם הקשורים למערכת אכיפת החוק ושנחשבים לכאלה שקשורים בחקירותיו של נתניהו .  בסוף אוקטובר ,  אחרי שהתגלתה התנגדות בקואליציה ל"חוק הצרפתי "  שנועד לאסור חקירות של ראש ממשלה מכהן ,  נתניהו הבהיר כי  " אני לא מעוניין בשום חוק הנוגע בחקירות המתנהלות עכשיו שקשורות בי או שמתנהלות עכשיו ואינן קשורות בי ",  ומאז החוק לא קודם .  
במקרה של  " חוק ההמלצות ",  נתניהו נמנע עד כה מלהתייחס לחוק ,  אך ככל הנראה בעקבות ההתנגדות הציבורית וההתנגדות בקואליציה החליט להבהיר כי החוק אינו חל עליו .  עם זאת ,  ההסתייגות של נתניהו עשויה לסלול את הדרך לאישור החוק ,  שכן היא מבהירה שהחוק אינו פרסונלי ולא יחול על חקירות ראש הממשלה והיא עשויה לעקר מתוכן את התנגדותם של חברי סיעת כולנו לחוק .
 ח"כ תמר זנדברג  ( מרצ )  כינתה את הודעתו של נתניהו  " התקפלות מפוארת "  ואמרה כי מדובר ב"הישג מדהים למחאה הציבורית ".  לדבריה , " בליכוד כנראה מתחילים להבין שנחצו כל הקווים האדומים ,  ושהציבור כבר לא יסלח להם על הביזיון שנקרא חוק ההמלצות ". 
ראש האופוזיציה יצחק הרצוג לאחר ההודעה כי  " ‏היום הוכח כוחם של אזרחי ישראל ,  כשחוש הצדק המפותח שלהם מניע אותם לפעולה ".  הוא הוסיף כי  " כעת מי שלא הצליח להשתיק עובר להכפיש .  זה לא יעזור לו .  החקירות יסתיימו ,  ההמלצות יוגשו ,  הפרקליטות והיועמ"ש יבחנו ויחליטו ואם ייקבע אז מערכת המשפט תכריע .  ככה זה במדינה מתוקנת ".  
יו"ר מפלגת המחנה הציוני אבי גבאי הביע שמחה על כך ש"עשרות האלפים ברחובות ,  חברי הכנסת שהגישו מאות הסתייגויות והפניה הישירה שלי לכחלון ובנט הובילה לשינוי ".  לדבריו  " לחוק המושחת הזה נתנגד גם אם לא חל על ראש הממשלה .  זה חוק בעד מושחתים ונגד החוקרים ". 
חברתו מפלגתו ויו"ר התנועה ,  ח"כ ציפי לבני ,  כינתה את ההודעה  " ניצחון הישרים על המושחתים "  והוסיפה כי מדובר ב"ניצחון גדול לציבור בישראל שהוכיח שאין לאבד תקווה ".  לבני הוסיפה כי  " ביבי כמו ביבי גם כשהוא בצדק מתקפל ,  הוא טורח להסית נגד גורמי אכיפת החוק ומשטרת ישראל שפועלים כנדרש נגד שחיתות שלטונית ללא מורא וללא משוא פנים .  לעומת נתניהו - אנחנו בצד של גורמי אכיפת החוק ונגד השחיתות ".  

יו"ר מפלגת יש עתיד ח"כ יאיר לפיד כינה את הודעת נתניהו  " הודאה באשמה "  והוסיף כי חוק ההמלצות היה  " חוק פרסונלי מהרגע הראשון ונולד בחטא ".  לדבריו , " גם מי שאומר 'על סיגרים לא מדיחים' יודע שעל סיאוב ושחיתות של שליט שנמצא על הכיסא יותר מדי זמן מדיחים ועוד איך ".  
ח"כ אורן חזן  ( הליכוד )  שהתריע בישיבת הסיעה האחרונה בפני נתניהו על כך שהצעת החוק במתכונתה הנוכחית פוגעת בו ובמפלגתם בירך היום על החלטת נתניהו אך הצר על כך שההודעה לא הגיעה בזמנה . " ההחלטה אכן במקומה אך לא בזמנה ",  אמר חזן . " לו ראש הממשלה היה נוהג כך מלכתחילה ,  כפי שאכן הצעתי לו בישיבת הסיעה ,  היה נחסך נזק רב הן לו והן לתנועת הליכוד - נזק שיהיה קשה כעת להעלימו על נקלה ".  
חזן הוסיף : " אני מקווה שההודעה הזו בעיתוי הזה לא תגביר את הרוח במפרשי האופוזיציה ,  שחשה כי היא מצויה כעת במומנטום חיובי מבחינתה - עם זאת ,  מוטב מאוחר מאשר אף פעם ". 
 ( עדכון ראשון :  14:15 )  

בצל המשבר ,  נתניהו הודיע לאמסלם : " חוק ההמלצות לא יחול עליי "
 רה"מ הודיע כי הוא מחריג את עצמו מהחוק ,  לאחר שיו"ר הקואליציה ביטן נחקר בחשד לשוחד וברקע הקושי בהבטחת רוב לאישורו . " ברור לכל שלהמלצות המשטרה בענייני אין שום משמעות .  נראה שהן נקבעו כבר בתחילת החקירה ".  מקורב לרה"מ : " נתניהו סבור שהבחירות הבאות יתקיימו במועדן "
 
