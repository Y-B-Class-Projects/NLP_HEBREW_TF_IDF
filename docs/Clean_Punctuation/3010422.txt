סגירת התאגיד ורשות השידור :  ההצעה החדשה-ישנה לעתיד השידור הציבורי
במהלך הישיבה הראשונה של הצוות לבחינת תקצוב השידור הציבורי עלתה ההצעה לסגירת שני הגופים ,  שמקורה בימיו של נתניהו במשרד האוצר בשנת 2003 .  בסביבת כחלון הבהירו כי הוא מתנגד למהלך שכזה
הצוות שהוקם שלשום לבחינת תקצוב השידור הציבורי התכנס אתמול  ( חמישי )  לראשונה במשרד ראש הממשלה .  לדברי גורמים שנכחו בישיבה ,  לאחר שאנשי האוצר הציגו נתונים כלכליים שלפיהם לא ניתן להמשיך להפעיל את רשות השידור ללא תוספת תקציבית ,  פנה ראש הממשלה בנימין נתניהו לראש אגף התקציבים באוצר אמיר לוי ,  ושאל אותו לגבי הצעה לסגירת השידור הציבורי שקודמה ב-2003 ,  כשנתניהו היה שר האוצר ולוי היה סגן הממונה על התקציבים ואחראי על התקשורת .  
לדברי הגורמים ,  לוי השיב שההצעה הזו אינה רלוונטית לאור ההליכים המתקדמים של הקמת תאגיד השידור הציבורי ,  אך היא לא נפסלה על הסף .  גורמים בסביבת שר האוצר משה כחלון הבהירו כי הוא מתנגד לסגירתם של שני הגופים .  
הצוות שהתכנס אתמול כלל את מנכ"ל משרד ראש הממשלה אלי גרונר ,  מנכל משרד התקשורת מומו פילבר ,  מנכ"ל משרד האוצר שי באבד ,  את ראש הסגל של ראש הממשלה יואב הורביץ ואת לוי .  שעה קלה לאחר שהחלו את הישיבה ,  הצטרף ראש הממשלה לדיון .
 בתוך כך ,  כ-300 מפגינים הגיעו אמש לרחבת תיאטרון הבימה בתל אביב ,  למחות על הכוונה לסגור את תאגיד השידור הציבורי .  בין המפגינים היו עיתונאים ויוצרים שקראו לראש הממשלה לחזור בו מהכוונה לסגור את הגוף שטרם הוקם .  המפגינים צפויים לקיים צעדה למשרד התקשורת שנמצא כמה מאות מטרים ממקום ההפגנה .  
שלשום החליטו נתניהו וכחלון להקים את הצוות משותף של משרדיהם ,  שיגיש את מסקנותיו בנושא בתוך שלושה שבועות .  ביום ראשון הודיע נתניהו ,  לאחר דיון קצר בישיבת ראשי הקואליציה ובטרם הוחלט על הקמת הוועדה לבחינת המהלך ,  כי הצעת החוק לסגירת תאגיד השידור הציבורי תעלה לדיון והצבעה בישיבת הממשלה בשבוע הבא .  ואולם ,  הקמת הצוות דחתה את ההכרעה בנושא .
 הקמת הצוות הגיעה לאחר שכחלון הודיע כי אם יצטרך , " יטיל וטו "  בנושא .  סגירת התאגיד עלולה לעלות להערכת האוצר 370 מיליון שקלים ,  ובידיו של כחלון האפשרות להטיל וטו על כל החלטה כלכלית שעלותה נאמדת ביותר מעשרה מיליון שקלים ,  כחלק מההסכמים הקואליציונים .
  ( עדכון ראשון :  20:10 )  

סגירת התאגיד ורשות השידור :  ההצעה החדשה-ישנה לעתיד השידור הציבורי
במהלך הישיבה הראשונה של הצוות לבחינת תקצוב השידור הציבורי עלתה ההצעה לסגירת שני הגופים ,  שמקורה בימיו של נתניהו במשרד האוצר בשנת 2003 .  בסביבת כחלון הבהירו כי הוא מתנגד למהלך שכזה

