נתניהו :  רצח העיתונאי היה נוראי ,  אבל חשוב שסעודיה תישאר יציבה
ראש הממשלה התייחס לראשונה באופן ישיר לרצח העיתונאי הסעודי במהלך מפגש בבולגריה . " מה שאירע בקונסוליה באיסנטבול היה נוראי ויש לטפל בכך באופן הראוי ",  אמר .  זאת ברקע דיווחים כי הגן על יורש העצר במהלך שיחות עם בכירים בארה"ב
ראש הממשלה בנימין נתניהו גינה היום  ( שישי )  את רצח העיתונאי הסעודי ג'מאל חאשוקג'י בקונסוליה באיסטנבול ,  אך הוסיף כי יש לשמור על יציבותה של ערב הסעודית בשל המאבק באיראן .  זאת הייתה התייחסותו הרשמית הראשונה לרצח מתנגד השלטון ,  שגרם למשבר בין ריאד לבין המערב ,  אחרי דיווחים שפורסמו בארצות הברית ולפיהם הוא קרא לוושינגטון לשמר את שלטונו של יורש העצר מחמד בן סלמאן . 
" מה שאירע היה נוראי ויש לטפל בכך באופן הראוי ",  אמר נתניהו בפורום אזורי בוורנה שבבולגריה .  עם זאת ,  הוא הבהיר כי הסיבה לכך שיש לשמור על יציבותה של ערב הסעודית היא ש"הבעיה הגדולה יותר היא מצד איראן ועלינו לוודא שאיראן לא תמשיך בפעילויות העוינות כפי שהיא עושה בשבועות האחרונים באירופה .  יש למצוא דרך להשיג את שני היעדים ".  
לקריאה נוספת על רצח חאשוקג'י רצח העיתונאי : " נתניהו הגן על בן סלמאן בשיחות עם בכירים בארה"ב"במערב מנצלים את חולשת סעודיה ,  ודוחפים לסיום המלחמה בתימן 
אתמול דווח ב"וושינגטון פוסט "  כי נתניהו הגן על יורש העצר בשיחות עם בכירים אמריקנים .  לפי גורמים המעורים בשיחות ,  נתניהו תיאר את הנסיך הצעיר כבעל ברית חשוב באזור ,  ברקע הלחץ בוושינגטון לפעול נגד ריאד בתגובה לרצח חאשוקג'י .  לפי הדיווח ,  גם נשיא מצרים עבד אל-פאתח א-סיסי אמר דברים דומים בשיחות שקיים עם בכירים בממשל האמריקני .  
נתניהו הגיע אתמול לביקור מדיני בוורנה שבבולגריה ,  והיום הוא השתתף בפורום קראיובה יחד עם מנהיגי מדינות מהאזור - בולגריה ,  סרביה ,  יוון ורומניה .  אתמול הוא נפגש עם ראש ממשלת בולגריה בויקו בוריסוב והיום קיים רצף פגישות עם נשיא סרביה אלכסנדר ווצ'יץ' ,  ראש ממשלת יוון אלכסיס ציפראס וראשת ממשלת רומניה ויוריקה דנצ'ילה .
 המפגש עם ראשי המדינות ,  החברות באיחוד האירופי ,  הוא חלק ממדיניות שנתניהו מקדם בשנתיים האחרונות של חיזוק יחסים עם מדינות אוהדות ישראל באיחוד במטרה להילחם בקו הביקורתי של האיחוד האירופי .  כמו כן ,  הוא דן עם המנהיגים של מדינות הבלקן בתוכנית east med להנחת צינור גז בין בין ישראל קפריסין ויוון שבאפשרותו ניתן יהיה לייצא גז ישראלי גם למדינות אירופה .  
נתניהו הוא המנהיג הזר הראשון אורח בפורום האזורי שהוקם ב2015 כדי לקדם סדר יום משותף לבולגריה רומניה וסרביה .  

נתניהו :  רצח העיתונאי היה נוראי ,  אבל חשוב שסעודיה תישאר יציבה
ראש הממשלה התייחס לראשונה באופן ישיר לרצח העיתונאי הסעודי במהלך מפגש בבולגריה . " מה שאירע בקונסוליה באיסנטבול היה נוראי ויש לטפל בכך באופן הראוי ",  אמר .  זאת ברקע דיווחים כי הגן על יורש העצר במהלך שיחות עם בכירים בארה"ב

