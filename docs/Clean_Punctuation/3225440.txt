נתניהו על מעורבותו בתיק הצוללות : " השמצות מצוצות מהאצבע "
 ראש הממשלה הגיב למתקפה מצד כחול לבן בנוגע לגילויים החדשים והצהיר כי  " לא קיבל שקל "  מהעסקה המדוברת .  לדבריו , " גנץ ולפיד מאוד נלחצו ,  בלשון המעטה ,  מהפריצה האיראנית לתוך הטלפון של גנץ ולצורך זה הם מנסים להסיט את תשומת הלב "
 ראש הממשלה בנימין נתניהו התייחס היום  ( שלישי )  לטענות שהופנו נגדו בעקבות הגילויים החדשים בפרשת הצוללות ,  בין היתר על ידי ראשי כחול לבן שקראו להקים ועדת חקירה ממלכתית בנושא . " ביחס להשמצות האלה ,  זה באמת השמצות מצוצות מהאצבע ",  אמר נתניהו במפגש עם ראשי רשויות בשילה .  אתמול תקפו ראשי מפלגת כחול לבן את נתניהו בחריפות לאור הפרסומים על כך שהיה בעל מניות בחברה של בן דודו ,  נתן מיליקובסקי ,  שהיה קשור עסקית לתאגיד טיסנקרופ ,  החברה הגרמנית שעומדת במרכז תיק 3000 .
" אני לא קיבלתי אפילו שקל מעסקת הצוללות .  הדבר הזה נבדק במסרקות ברזל על ידי הפרקליטות ועל ידי היועץ המשפטי לממשלה .  הם קבעו חד משמעית שאני לא חשוד בדבר ושאין שום דבר במעשיי ",  אמר ראש הממשלה .
 עוד בוואלה !  NEWS:בעקבות חשיפת מניות נתניהו :  דרישה לחידוש חקירת תיק הצוללותהגילויים בתיק הצוללות :  דרישה לכינוס חירום של ועדת חוץ וביטחון  
" אבל אני מבין שגנץ ולפיד מאוד נלחצו ,  בלשון המעטה ,  מהפריצה האיראנית לתוך הטלפון של גנץ ולצורך זה הם מנסים להסיט את תשומת הלב ",  אמר נתניהו . " אני רוצה להגיד לכם שזה לא מפתיע אותי שיש להם שיפוט רע כל כך ,  משום ששניהם תמכו בהסכם הגרעין האסוני שאני נלחמתי בו ולשמחתי יחד עם הנשיא טראמפ אנחנו רואים שינוי כיוון גם בארצות הברית .  אבל הם לא הבינו את זה ,  לדעתי עד היום הם לא מבינים עם מי יש לנו עסק והם לא אלה שיעמדו בראש מדינת ישראל כדי להדוף את איום האיראני .  זה לא בשבילם ". 
נתניהו הוסיף כי  " אנחנו בשטחי מולדת .  זה מדבר אלינו ,  זה בנשמה שלנו וזה מתממש במדיניות שלנו ובעבודה המשותפת שלנו .  אני חושב שיש כאן סכנה אמיתית .  לפיד וגנץ שבויים ברעיון שהדרך היחידה להשיג עתיד למדינה זה לגמד אותה ,  לעקור 80-90 אלף יהודים ,  להרכין את הראש ולקוות שהערבים יכירו בנו .  אני פועל בדיוק בכיוון הפוך - בכיוון של העצמת ישראל מבחינה ביטחונית ,  מבחינה כלכלית ,  מבחינה מדינית .  אנחנו מגיעים אל העולם וממנו אל העולם הערבי .  זה יקח זמן ,  זה מאבק ,  אבל זאת תפיסה הפוכה .  אצלם זה עתיד מתוך חולשה ואצלנו זה עתיד מתוך עוצמה .  הבחירה כאן היא מאוד ברורה ".  
אתמול אמר גנץ כי  " זה אובדן אמון מוחלט במנהיגות ,  זה שבר שלא ניתן לרפא .  השבוע נחשף גם שראש הממשלה אישר מאחורי גבה של מערכת הביטחון מכירת צוללות מתקדמות למצרים בלי שאף אחד מהגורמים המוסמכים במערכת הביטחון ידע .  נתניהו הכחיש זאת עד היום .  הוא שיקר .  פשוט שיקר .  גם זו פגיעה חמורה באמון הציבור ובמערכת הביטחון ".  גנץ אף שב על קריאתו מאתמול והבטיח להקים ועדת חקירה שתחקור את הפרשה .  

נתניהו על מעורבותו בתיק הצוללות : " השמצות מצוצות מהאצבע "
 ראש הממשלה הגיב למתקפה מצד כחול לבן בנוגע לגילויים החדשים והצהיר כי  " לא קיבל שקל "  מהעסקה המדוברת .  לדבריו , " גנץ ולפיד מאוד נלחצו ,  בלשון המעטה ,  מהפריצה האיראנית לתוך הטלפון של גנץ ולצורך זה הם מנסים להסיט את תשומת הלב "
 
