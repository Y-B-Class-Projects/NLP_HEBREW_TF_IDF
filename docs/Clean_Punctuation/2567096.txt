ישראל תעביר לרשות מקדמה של 250 מיליון שקלים
ראש הממשלה בנימין נתניהו הורה הערב  ( שלישי )  להעביר לרשות הפלסטינית מקדמה של 250 מיליון שקלים מכספי המיסים של אזרחי הרשות ,  אותם גובה ישראל והייתה אמורה להעביר רק בתחילת החודש הבא .  זאת בעקבות המשבר אליו נקלעה הרשות הפלסטינית .  ראש הממשלה שנועץ בעניין עם שר האוצר ,  העביר את ההנחיה באמצעות שליחו המיוחד ,  עורך הדין יצחק מולכו ,  שתיאם זאת עם ההנהגה הפלסטינית .  מוקדם יותר במפגש עם ראש ממשלת בולגריה אמר ראש הממשלה כי  " אנחנו פועלים בכמה מישורים כדי לסייע לרשות הפלסטינית להתמודד עם הבעיות הכלכליות שלה .  אנחנו עשינו כמה שינויים בהסכמי המסים ,  אנחנו מקדמים העברות מסוימות ,  אנחנו סייענו גם בעובדים פלסטינים ובשורה של צעדים אחרים במטרה להקל עליהם ".  הוא הוסיף כי  " יש כמובן מציאות שהיא חובקת עולם והיא קשורה גם בדרך ,  בניהול הפנימי של כל כלכלה וכלכלה ,  אבל אנחנו מצדנו עושים את המאמצים כדי לסייע לרשות הפלסטינית לצלוח את המשבר הזה .  אני מקווה שהם יצליחו לצלוח אותו ,  זה אינטרס משותף שלנו ".  

ישראל תעביר לרשות מקדמה של 250 מיליון שקלים
nan
