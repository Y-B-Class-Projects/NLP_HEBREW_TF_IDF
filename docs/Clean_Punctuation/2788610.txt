נתניהו תוקף : " נאום אבו מאזן הוא שקרי ומסית "
 בעקבות הנאום החריף של יו"ר הרשות באו"ם ,  שבמהלכו אמר כי ישראל ביצעה פשעי מלחמה בעזה ושהיא לא מעוניינת בחידוש המו"מ ,  אמרו בלשכת ראש הממשלה ש"כך לא מדבר מי שמעוניין בשלום "
 בעקבות הנאום החריף של יו"ר הרשות אבו מאזן בפני עצרת האו"ם ,  שבמהלכו האשים ישראל בביצוע רצח עם ופשעי מלחמה במהלך מבצע  " צוק איתן ",  נמסר אמש  ( שישי )  מלשכת ראש הממשלה כי מדובר ב"נאום הסתה רצוף שקרים נגד ישראל ".  לפי ההודעה מטעמו של נתניהו , " כך לא מדבר מי שמעוניין בשלום ". 
שעה קלה קודם לכן גינה גם שר החוץ אביגדור ליברמן את הנאום ,  ואמר שדבריו של אבו מאזן  " מבהירים שוב ,  ובצורה חדה ,  כי הוא לא רוצה ולא יכול להיות שותף להסדר מדיני הגיוני ".  ליברמן הוסיף כי  " לא סתם חבר אבו מאזן לממשלה משותפת עם חמאס .  הוא משלים את חמאס כשהוא עוסק בטרור מדיני ומעליל עלילות שווא על ישראל .  כל עוד אבו מאזן מכהן כיו"ר הרשות הוא יוביל להמשך הסכסוך ,  והוא מוכיח בכל פעם מחדש כי הוא איננו איש שלום אלא ממשיכו של ערפאת בדרכים אחרות ". 
עוד ידיעות בנושא יחסי חוץסבא"א :  נדחתה הצעה לפיקוח על הגרעין בישראלשטייניץ : " איראן עוסקת בפעילות גרעינית בפרצ'ין"כך הצדיעה ישראל למדינות האיים שתומכות בה באו"ם 
נאומו של יו"ר הרשות מוקדם יותר בניו יורק מגיע יום אחרי הדיווח שלפיו משלחות הפתח וחמאס הגיעו להסכמה על כך שממשלת האחדות של אבו מאזן תשלוט בין היתר בעזה ובמעברים .  ישראל מצדה לא הגיבה לפרסום ,  והיא אינה תומכת בממשלת הפיוס .  ההצהרה הלוחמנית מהיום בעצרת האו"ם מצטרפת למגמה הפלסטינית להמשיך ולקעקע את מעמדה של ישראל בעקבות כישלון המו"מ ועל אף הפרסום על אפשרות לחידוש השיחות . 
" ישראל ביצעה רצח עם מתוכנן נגד העם הפלסטיני ",  טען אבו מאזן . " רצועת עזה חוותה הרס חסר תקדים .  לא נשכח ,  לא נסלח ולא נאפשר לפושעי המלחמה להתחמק מעונשי .  יש לבוא בחשבון עם כל מבצעי הפשעים בעזה ".   
" כוחות הכיבוש החליטו להתריס נגד כל העולם ולפתוח במלחמה בעזה באמצעות מטוסים וטנקים - שהרגו בברוטליות אנשים ,  והרסו בתים ,  בתי ספר וחלומות של אלפי ילדים ,  נשים וגברים פלסטינים ",  אמר אבו מאזן בעצרת . " הם הרסו למעשה את התקווה שנותרה לשלום ".  לדבריו , " במהלך המשא ומתן ישראל המשיכה ללא הפסקה את הבנייה בהתנחלויות ואת ההרג בגדה המערבית ".   
" המלחמה האחרונה בעזה הייתה סדרה של פשעי מלחמה שבוצעו לעיני כל העולם ,  רגע אחר רגע ,  בצורה שגורמת לכך שאף אחד לא יכול לטעון היום שהוא לא הבין את ממדי הפשע האיום .  אף אחד לא יכול להכיר בזכותה של ישראל להגן על עצמה מבלי להתייחס לגורלם של אלפי קורבנות מקרב עמנו ",  המשיך אבו מאזן והוסיף : " בשם פלסטין והעם ,  אני מבטיח :  אנחנו לא נשכח ולא נסלח .  אנחנו לא נאפשר לפושעי המלחמה לצאת ללא עונש .  אני מצהיר מולכם שהעם הפלסטיני נחוש בזכותו הלגיטימית להגן על עצמו ולהתנגד למול מכונת המלחמה הישראלית ". 
 ( עדכון ראשון :  21:21 )  

נתניהו תוקף : " נאום אבו מאזן הוא שקרי ומסית "
 בעקבות הנאום החריף של יו"ר הרשות באו"ם ,  שבמהלכו אמר כי ישראל ביצעה פשעי מלחמה בעזה ושהיא לא מעוניינת בחידוש המו"מ ,  אמרו בלשכת ראש הממשלה ש"כך לא מדבר מי שמעוניין בשלום "
 
