הפגישה האמיצה שעשויה לסלול את הדרך ליציבות ביטחונית מול חמאס
נשיא מצרים א-סיסי הוכיח שוב כי הוא המנהיג הערבי האמיץ באזור ,  שאינו מפחד מהפגנת קשריו הפומביים עם ישראל .  למרות ההתקרבות בין מצרים להנהגת חמאס בעזה ,  פגישתו עם נתניהו בניו יורק עשויה להוביל להרגעת האזור ולשינוי במבנה השלטוני ברצועה
בפעם המי יודע כמה ,  הוכיח שוב נשיא מצרים עבד אל-פתאח א-סיסי כי הוא המנהיג הערבי האמיץ ביותר באזורנו .  א-סיסי העז לעשות את מה שאחרים מנסים לבצע כבר במשך זמן רב מתחת לרדאר התקשורתי ולהיוועד עם מנהיגים ישראלים ,  בהם ראש הממשלה בנימין נתניהו ושר הביטחון אביגדור ליברמן .  פגישתם של נתניהו וא-סיסי הלילה  ( שלישי )  בשולי עצרת האו"ם אינה הראשונה ,  אך נראה שא-סיסי מרגיש כעת בטוח מספיק במעמדו בתוך מצרים ובעולם הערבי כדי לחשוף את קיומה של פגישה שכזו ברבים .
 בשלב זה עדיין לא ברור מה נאמר בתוך החדר בין המנהיגים .  מן הסתם דנו השניים ביחסים בין המדינות וכמובן בתיאום הביטחוני המתחייב בין ישראל ומצרים בסוגיית סיני .  קיימת סבירות גבוהה שאחד הנושאים המרכזיים שעלו בשיחה ,  היה המאמץ המצרי יוצא הדופן המתנהל בשבועות האחרונים להביא לפיוס פנים פלסטיני ולהחזרה של הרשות ברמה כזו באופן כזה או אחר לרצועת עזה .  
לקריאה נוספת בנושא עצרת האו"ם בניו יורק:נתניהו אחרי הפגישה עם טראמפ :  דורשים לפנות את איראן מכל סוריהמעטפה נוספת עם חומר חשוד נשלחה לקונסוליה הישראלית בניו יורקפרויקטים בגדה ושיקום בעזה :  ישראל תציג בניו יורק הקלות לפלסטינים 
אנשיו של א-סיסי מהמודיעין הכללי במצרים ניהלו מגעים באחרונה ,  ואף מקיימים בימים אלה שיחות אינטנסיביות עם מנהיגים בפתח ובחמאס ,  כדי להעביר את השליטה  לפחות ברמה הבירוקרטית  לידי ממשלת רמי חמדאללה במקביל להסרת את הסנקציות שהטילה הרשות הפלסטינית על רצועת עזה .  על פי דיווחים שונים ,  המהלך אמור לכלול קליטה של פקידי חמאס במנגנונים הממשלתיים של הרשות והצבת כוחות משמר הנשיאות של אבו מאזן בתוך מעברי הגבול עם מצרים ועם ישראל ,  בהם מעבר ארז ומעבר כרם שלום .  הנשיא א-סיסי מודע לחששות הכבדים בישראל מהשלכות של מהלך שכזה וייתכן שבשיחה אתמול ניסה להרגיע את הצמרת הישראלית .  נתניהו מצדו ,  יכול בהחלט לעצמו כהישג את עצם קיומה של הפגישה הפומבית ,  במתן הגושפנקה לטענותיו כי יחסיה של ישראל עם העולם הערבי מעולם לא היו טובים יותר .  
הבכיר הישראלי שישב אתמול בפגישה הכי קרוב לבנימין נתניהו ,  הוא ראש המועצה לביטחון לאומי מאיר בן שבת .  בתפקידו הקודם כראש מרחב דרום בשב"כ ,  ידע בן שבת טוב מכולם עד כמה חמאס משתמש במעברי הגבול של עזה עם ישראל ומצרים כדי לבסס את תשתיתו הצבאית ברצועה .  שב"כ חשף אז עשרות מקרים של הברחות חומרים דו-שימושיים דרך מעברי הגבול ,  שנועדו לשפר ולייעל את תעשיית הנשק של חמאס .  
מרחב הדרום בשב"כ היה גם זה שהביא יותר מפעם אחת מידע קונקרטי על שיתוף הפעולה בין חמאס למחוז סיני של דאע"ש ,  לעתים תחת אפם של כוחות הביטחון המצריים .  בימים אלה ,  שיתוף הפעולה חמאס לאנשי דאע"ש בחצי האי נמצא בנסיגה ,  זאת בעקבות המהלכים שנרקמו לאחרונה בין קהיר לצמרת הארגון בעזה .  יחד עם זאת ניתן לשער שמדי פעם עדיין מתקיים שיתוף פעולה שכזה ,  וגם כיום הוא מתנהל מתחת לאפם של כוחות הביטחון המצריים בסיני .  כעת ייתכן שמצרים מבקשת להבהיר לישראל שגם אם תפתח את מעבר רפיח באופן מוסדר יותר ,  היא תפעל כדי לשמר את האינטרסים הביטחוניים הישראלים ולמנוע הברחות לתוך רצועת עזה ,  למרות שספק אם הדבר אכן יקרה .  
הפגישה בין שני המנהיגים יוצרת פרדוקס מסוים .  מחד ,  משטרו של א-סיסי התקרב לאחרונה עד מאוד לחמאס וצמרת הארגון הפכה לאורחת מבורכת בקהיר .  מאידך ,  השיחה בין נתניהו וא-סיסי עשויה לסלול את הדרך למציאות ביטחונית יציבה יותר בין חמאס לישראל .  אלא שאי אפשר שלא להתייחס למנהיג שלא נכח בפגישה הזו ,  יו"ר הרשות אבו מאזן ,  שמעמדו רק ילך ויישחק אם יגיעו ישראל חמאס ומצרים להסדר כלשהו סביב רצועת עזה .  

הפגישה האמיצה שעשויה לסלול את הדרך ליציבות ביטחונית מול חמאס
נשיא מצרים א-סיסי הוכיח שוב כי הוא המנהיג הערבי האמיץ באזור ,  שאינו מפחד מהפגנת קשריו הפומביים עם ישראל .  למרות ההתקרבות בין מצרים להנהגת חמאס בעזה ,  פגישתו עם נתניהו בניו יורק עשויה להוביל להרגעת האזור ולשינוי במבנה השלטוני ברצועה

