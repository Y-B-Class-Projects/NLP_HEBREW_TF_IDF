דקות לפני המראתו לפריז :  נתניהו נפגש עם השגריר שעורר סערה בגרמניה
ראש הממשלה נועד עם שגריר ארה"ב בגרמניה ,  שאמר כי הוא רוצה  " להעצים "  את כוחות הימין באירופה .  הפגישה החריגה עם הדיפלומט השנוי במחלוקת הייתה קצרה והתקיימה בנמל התעופה בברלין
ראש הממשלה בנימין נתניהו ניפגש הערב  ( שני )  ,  באופן חריג ,  עם שגריר ארצות הברית בגרמניה ריק גרנל ,  העומד בלב שערורייה שמסעירה בימים אלה את ברלין .  נתניהו חשף במהלך מסיבת עיתונאים עם הקנצלרית אנגלה מרקל על דבר הפגישה הצפויה עם גרנל ,  לבקשתו ,  בנמל התעופה לפני שימריא מברלין לפריז .  מפאת קוצר הזמנים ,  הפגישה בין השניים הייתה קצרה וכללה ככל הנראה רק לחיצת יד .
 גרנל היה בעבר דובר המשלחת האמריקנית באו"ם ,  שהחזיק בתפקיד במשך הזמן הרב ביותר .  בהמשך הוא שימש כפרשן ברשת פוקס ניוז וכתב גם עבור וול סטריט ג'ורנל ,  פוליטיקו ,  וושינגטון טיימס ,  אל-ג'זירה ,  CBS ו-CNN .  בחודש שעבר אישר הסנאט את מינויו לתפקיד .  שעה בלבד אחרי שהתחיל את תפקידו הוא עורר סערה כשכתב בחשבון הטוויטר שלו כי על חברות גרמניות  " לצמצם את עסקיהן מיד "  באיראן ,  בעקבות הפרישה מהסכם הגרעין .  
מינויו הגיע על רקע המתיחות בין מרקל לבין נשיא ארצות הברית דונלד טראמפ ,  אחרי החלטתו של האחרון לפרוש מהסכם הגרעין .  בראיון לאתר הימין הקיצוני ברייטברט אמר גרנל כי הוא רוצה  " להעצים "  את כוחות הימין באירופה . " אני חושב שיש רחש ציבורי לטובת מדיניות שמרנית בשל המדיניות הכושלת של השמאל ",  אמר גרנל .
 הוא הוסיף כי ניצחונו של טראמפ עודד אנשים לצאת נגד  " האליטה הפוליטית ".  לדבריו הוא קיים מגעים עם אנשים ברחבי אירופה על  " תחיית "  השמרנות .  הוא תקף את מה שהוא כינה דעות קדומות של התקשורת ושל הפוליטיקאים נגד טראמפ וכינה זאת ניסיון לכפות  " חשיבה קבוצתית של קהל אלטיסטי קטן מאוד ".  בנוסף לכך הוא כינה את קנצלר אוסטריה סבסטיאן קורץ ,  העומד בראש ממשלה שמרנית הכוללת גם את מפלגת החירות מהימין הקיצוני , " כוכב רוק ". 
הסנאטור הדמוקרטי כריס מרפי אמר כי הריאיון היה  " נוראי "  והוסיף בציוץ בחשבון הטוויטר שלו כי הוא שוחח בעבר עם גרנל על  " פוליטיזציה של תפקידו ". 
 ( עדכון ראשון 21:24 )  

דקות לפני המראתו לפריז :  נתניהו נפגש עם השגריר שעורר סערה בגרמניה
ראש הממשלה נועד עם שגריר ארה"ב בגרמניה ,  שאמר כי הוא רוצה  " להעצים "  את כוחות הימין באירופה .  הפגישה החריגה עם הדיפלומט השנוי במחלוקת הייתה קצרה והתקיימה בנמל התעופה בברלין

