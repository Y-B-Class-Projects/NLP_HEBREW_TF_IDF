הערכה :  המשטרה תגבה עדות מאדלסון בביקורו בישראל בעוד שבועיים
מו"ל  " ישראל היום "  צפוי לנחות בישראל במקביל לביקורו של הנשיא טראמפ ,  ולהשתתף באירועים לרגל יום ירושלים .  המשטרה ,  שגבתה עדות מרון לאודר כשהגיע להלוויית פרס ,  צפויה גם הפעם להיעזר בהגעתו לארץ של מקורב לנתניהו כדי לקדם את חקירותיו
 ( הפרקליטה המובילה את חקירת נתניהו : " אין מתנות פעוטות ")  
במערכת אכיפת החוק מעריכים כי ימי ביקורו בישראל של נשיא ארצות הברית ,  דונלד טראמפ ,  עשויים בעקיפין לסייע בקידום חקירותיו של ראש הממשלה ,  בנימין נתניהו .  במקביל להגעת טראמפ ,  צפוי לנחות בישראל גם המיליארדר ובעליו של העיתון  " ישראל היום ",  שלדון אדלסון .  במשטרה מבקשים לגבות עדות מאדלסון ,  מקורבו של נתניהו ,  שעתיד להשתתף בחלק מאירועי יום ירושלים שייערכו בסמוך לביקורו .
 ראש ממשלה תחת חקירה | סיקור מיוחדפרקליטה בכירה בצוות חקירת נתניהו : " מאות אלפי שקלים אינם מתנות"ח"כ רוזנטל : " במשטרה הוחלט להמליץ על כתב אישום נגד ראש הממשלה"בסביבת נתניהו עונים לדברי הפרקליטה : " אין פסול ביחסיו עם חבריו "
 גורמים ב"ישראל היום "  ציינו כי אדלסון צפוי לבקר בישראל פעם נוספת בתקופה הקרובה ,  כשיגיע בעוד כחודש לאירועי חגיגת העשור להקמת העיתון .  לאחר שנגבתה עדותו של העורך הראשי היוצא של העיתון ,  עמוס רגב ,  נודע כי חוקרי המשטרה יבקשו גם את עדותו של אדלסון ,  בין היתר באשר למגעים שניהל לכאורה ראש הממשלה עם מו"ל ידיעות אחרונות ,  נוני מוזס ,  כפי שפורסם במסגרת חקירת תיק 2,000 .  
עדותו של אדלסון מוגדרת כ"חיונית "  במשטרה ,  וגורמים בארגון שמעורבים בפרטים סבורים כי היא תהיה משמעותית להתקדמות בחקירה .  במהלך הלווייתו של נשיא המדינה לשעבר ,  שמעון פרס ,  ניצלו חוקרי היחידה הארצית לחקירות הונאה  ( יאח"ה )  את הגעתם של אישים בכירים לישראל ,  ובין היתר נגבתה עדותו של המיליארדר ונשיא הקונגרס היהודי העולמי ,  רון לאודר .
 נדמה שגם הפעם ,  תנצל המשטרה את הגעתם לארץ של בכירים מחו"ל שמקורבים לנתניהו ,  ותגבה עדויות גם בעניין תיק 1,000 - שעוסק במתנות שקיבל לכאורה נתניהו מאנשי עסקים שעמם הוא מיודד ,  בהם ארנון מילצ'ן וג'יימס פאקר .  
במשטרה סירבו להתייחס באופן רשמי להערכה שלפיה אדלסון יוזמן להתייצב במשרדי להב 433 בלוד ,  שמרוחקים קילומטרים ספורים מרחבת ג'ולייט בנמל התעופה בן גוריון ,  שם יתקיים טקס קבלת הפנים הרשמי לנשיא טראמפ .  
עו"ד ליאת בן ארי ,  הפרקליטה הבכירה המלווה את חקירת נתניהו ,  אמרה בשבוע שעבר כי  " אין דבר כזה מתנות פעוטות ,  כל דבר תלוי בנסיבות אך שאלת החברות עולה בכל התיקים ".  בן ארי ,  פרקליטת מחוז תל אביב מיסוי וכלכלה ,  אמרה את הדברים ביום עיון של לשכת עורכי הדין .
" כשמדובר במתנות בשווי מאות אלפי שקלים ,  אני מתקשה לקבל שמדובר אך ורק במתנה בין חברים ",  אמרה בן ארי . " אני יודעת על עצמי ועל חבריי  אף אחד מאיתנו לא נותן או מקבל מתנות בסכומים כאלה .  האינטרסים במצב כזה חייבים להיבחן ". 
חבר הכנסת מיקי רוזנטל  ( המחנה הציוני )  התייחס אתמול לנושא ,  במסגרת אירוע שבתרבות ,  ואמר כי במשטרה כבר הוחלט להמליץ על כתב אישום נגד נתניהו בתיק 1,000 ,  בעבירות של קבלת מתנה אסורה והפרת אמונים .  
באירוע  " שבתרבות "  במודיעין ,  בהנחיית העיתונאית עמליה דואק ,  אמר רוזנטל כי הוא יודע זאת בוודאות והוסיף : " הפרשנות שנתניהו מנסה לתת למתנות שקיבל במאות אלפים היא אינה פרשנות המשטרה ". 
מטעמו של נתניהו נמסר לאחר הדברים : " אפשר לחשוב איזו הפתעה .  אחרי שמדליפים מהמשטרה במשך חודשים שימליצו להעמיד לדין - האם מישהו מעלה בדעתו שיהיה להם האומץ לרדת מהעץ ולהודות שאין כלום ?  ובאשר לדובר החדש של המשטרה מטעם עצמו ,  מיקי רוזנטל ,  וחבריו מהשמאל אנו אומרים :  חפשו לכם את הישועה במקום אחר ". 
 ( עדכון ראשון :  17:35 )  

הערכה :  המשטרה תגבה עדות מאדלסון בביקורו בישראל בעוד שבועיים
מו"ל  " ישראל היום "  צפוי לנחות בישראל במקביל לביקורו של הנשיא טראמפ ,  ולהשתתף באירועים לרגל יום ירושלים .  המשטרה ,  שגבתה עדות מרון לאודר כשהגיע להלוויית פרס ,  צפויה גם הפעם להיעזר בהגעתו לארץ של מקורב לנתניהו כדי לקדם את חקירותיו

