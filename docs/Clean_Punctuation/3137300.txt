נתניהו לשרים בפתח ישיבת הקבינט : " עסקים כרגיל "
 בצל ההתפתחויות בחקירה בתיק 4000 ,  נתניהו אמר במהלך הישיבה כי הוא מתכוון  " להמשיך ולעסוק בדברים החשובים באמת למען המדינה ".  במקביל נמשכת עדות מקורבו שלמה פילבר במשטרה ,  זאת לאחר שחתם על הסכם עד מדינה בפרשה
ראש הממשלה בנימין נתניהו אמר היום  ( רביעי )  לשרים בפתח ישיבת הקבינט כי למרות החקירות וההתפתחויות האחרונות בתיק 4000  " העסקים כרגיל ".  הוא המשיך וציין כי בכוונתו  " להמשיך ולעסוק בדברים החשובים באמת למען המדינה ".  
נתניהו אמר את הדברים זמן קצר לאחר שמקורבו ,  מנכ"ל משרד התקשורת שלמה פילבר הגיע למשרדי להב 433 כדי למסור עדות בפני החוקרים .  פילבר הציג את גרסתו לדברים לאחר שחתם על הסכם עד מדינה במהלך הלילה .  במסגרת אותו הסכם ,  פילבר לא ירצה עונש של מאסר בפועל בגין מעורבותו בפרשה .
 תיק 4000 | לקריאה נוספת בוואלה !  NEWS:עד המדינה שלמה פילבר החל למסור עדות בתיק 4000דרמה בתיק 4000 :  שלמה פילבר מקורבו של נתניהו חתם על הסכם עד מדינההכול או כלום :  דילמת האסיר שגרמה לפילבר לחצות את הקווים 
במקביל ,  עורך וואלה !  NEWS אבירם אלעד הגיע הבוקר למשרדי הרשות לניירות ערך כדי למסור עדות נוספת בפרשה .  עיקר התיק עוסק בחשד המשטרה כי נתניהו פעל בתקופה שבה החזיק בתיק התקשורת בתחילת כהונת הממשלה הנוכחית להטות החלטות רגולטוריות לטובת בזק .  בתמורה ,  כך על פי החשד ,  פעל בעלי החברה אלוביץ' להבטיח לנתניהו סיקור אוהד באתר וואלה !  NEWS ,  שהוא חלק מקבוצת בזק .
 לפני יומיים הוארך בשישה ימים מעצרו של אלי קמיר ,  יועץ בכיר שהעניק שירותי ייעוץ לבזק .  הוא נחשד במעורבות בפרשה אחרת ,  שבמסגרתה נחקרים חשדות לגבי עסקה שהוצעה לשופט הילה גרסטל .  במסגרת העסקה ,  בתמורה לסגירת תיק המעונות שבו נחשדה רעיית ראש הממשלה שרה נתניהו ,  היא תמונה ליועצת המשפטית לממשלה .
 שלשום הוסרו צווי איסור הפרסום על פרטי פרשת בזק ועל שמות העצורים ,  בהם ,  בנוסף לפילבר ,  בעל השליטה בחברה שאול אלוביץ' ,  אשתו איריס ובנו אור ,  מנכ"לית החברה סטלה הנדלר ,  מנהל הפיתוח העסקי בחברה עמיקם שורר ,  ויועץ התקשורת לשעבר של משפחת נתניהו ניר חפץ .  
בתוך כך ,  גורמים בקואליציה הביעו היום חשש מכך שראש הממשלה בנימין נתניהו  " עלול להקדים את הבחירות בתקופה הקרובה ",  כלשונם .  הגורמים טענו כי ההתפתחויות האחרונות בתיק 4000  " צפויות להוביל את נתניהו להחלטה להקדים את הבחירות בשנה הקרובה ".  הם ציינו כי רוב סיעות הקואליציה לא מעוניינות בכך וינסו בכל דרך למנוע זאת ,  אך הסתייגו  " אבל לא תמיד זה תלוי רק בנו ". 
ראשי סיעות הקואליציה סירבו היום ואתמול להתייחס לכל ההתפתחויות בתיקי החקירה נגד ראש הממשלה ,  ושידרו עסקים כרגיל . " זה עדיין מצב שבו אנחנו לא מכירים את המידע ",  אמר חבר כנסת בכיר בקואליציה . " התמונה המלאה לא בפנינו וקשה להעריך בשלב הזה ,  שעות ספורות בלבד אחרי ההתפתחות האחרונה ,  מה באמת יהיה ".  

נתניהו לשרים בפתח ישיבת הקבינט : " עסקים כרגיל "
 בצל ההתפתחויות בחקירה בתיק 4000 ,  נתניהו אמר במהלך הישיבה כי הוא מתכוון  " להמשיך ולעסוק בדברים החשובים באמת למען המדינה ".  במקביל נמשכת עדות מקורבו שלמה פילבר במשטרה ,  זאת לאחר שחתם על הסכם עד מדינה בפרשה

