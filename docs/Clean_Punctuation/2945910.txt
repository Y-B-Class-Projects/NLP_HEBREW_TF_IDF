ראש הממשלה לוועידת איפא"ק : " יש קשר בין המתקפה בבריסל לטרור בישראל "
 ראש הממשלה נאם באמצעות לווין בפני באי הכנס השנתי של השדולה הפרו-ישראלית איפא"ק בוושינגטון . " הדרך היחידה לנצח את הטרוריסטים היא לחבור ולהילחם בהם ביחד ",  אמר
ראש הממשלה בנימין נתניהו נשא דברים היום  ( שלישי )  בנאום ששודר בוועידה השנתית של השדולה הפרו-ישראלית איפא"ק בוושינגטון .  נתניהו פתח את דבריו במסירת תנחומים למשפחות קורבנות מתקפת הטרור בבריסל ,  ואמר כי  " קיים קשר בין מתקפות הטרור בפריז ,  בקליפורניה ,  באיסטנבול ,  בחוף השנהב ובבריסל ,  לבין המתקפות היום-יומיות בישראל ".  לדבריו , " זו מתקפה אחת על כולנו ".  
הטרור העולמי ,  האו"ם והפלסטינים :  הנאום המלא של נתניהו לאיפא"ק 
" בכל המקרים ,  לטרוריסטים אין שום סיבה למעשה .  המטרה היא לא לפגוע באנשים - וזה לא יספק אותם .  הם ירצו רק לראות את ההרס וההשמדה שלנו ,  זה לא יקרה - אנחנו לא נעלם .  הדרך היחידה לנצח את אותם הטרוריסטים היא לחבור ולהלחם בהם ביחד .  כך נחסל את הטרור ",  אמר .
 לקריאה נוספת:טראמפ בנאום באיפא"ק : " הסכם שלום שייכפה על ישראל יהיה אסון"קלינטון באיפא"ק :  לאחר שאבחר ,  אזמין את נתניהו לבית הלבןביידן תוקף את מדיניות ישראל :  הבנייה בהתנחלויות פוגעת בסיכוי לשלום 
נתניהו המשיך והתייחס לסיוע הביטחוני שמעניקה ארצות הברית לישראל ,  וציין כי  " ארצות הברית מביאה לישראל את כל הכלים להגן על עצמה ,  ואנחנו מקווים לסיים בקרוב את ההסכם החדש לסיוע הצבאי ".  הוא הודה לנשיא אובמה  " על עזרתו באספקת טילים שיגנו על אזרחי ישראל .  לדבריו , " בארצות הברית יודעים שישראל היא אי של חירות ודמוקרטיה בים הייאוש והאלימות שסובב אותנו ,  לכן אני מאמין שישראל לא תהיה נושא שיפלג את האמריקנים ,  אלא דווקא נושא שיאחד אותם ". 
ראש הממשלה הדגיש את הקשרים הדיפלומטיים שמקיימת ירושלים עם מדינות העולם ,  אך התייחס גם למגמה האנטי-ישראלית המורגשת בעולם . " יש מגמה נגדנו ,  אנחנו נפגעים מיחס של מדינות העולם ,  במיוחד מצד האו"ם .  כל המתקפות במועצת זכויות האדם הן רק נגדנו .  לא נגד איראן וסוריה ,  רק ישראל זוכה לייחס עוין מצד האו"ם ",  אמר . " רק נגד ישראל יש מדי שנה 20 הצעות חוק ,  ויש כאלה שמאשימים את ישראל שהיא לא רוצה הסדר עם הפלסטינים ,  ומאמינים שהפלסטינים יכולים לחתור למדינה פלסטינית ".  
בנאומו טען נתניהו כי הפלסטינים אינם מעוניינים במדינה לצד ישראל ,  אלא במקומה . " אנשים כאלה הם שמונעים אפשרות להגיע להסדר בין ישראל לפלסטינים .  הדרך היחידה להגיע לשלום היא מדינה פלסטינית מפורזת ,  שתכיר במדינה היהודית ",  אמר .  
ראש הממשלה הדגיש כי הוא מוכן לפתוח במשא ומתן בכל עת ,  על אף שהוא  " יודע שיש כאלו המפקפקים בעמדותיו ".  לדבריו , " יש רצון בירושלים  ( לשלום )  ,  אבל אין כזה ברמאללה .  לפחות לא בשנים האחרונות .  אבו מאזן מסרב לשבת לדבר איתי אפילו דקה .  אבל זה לא אומר שהוא שותק - הוא מסייע לחנך דור חדש של פלסטינים לרצח .  ולהסתה הזו יש השלכות קשות מאוד ".  בסיום ,  אמר : " הפלסטינים רוצים לדקור ולהרוג יהודים .  הם לא רוצים מדינה בגדה המערבית ,  אלא בכל ישראל - בעכו ,  בחיפה ".  בסוף דבריו ,  הציג סרטון תעמולה פלסטיני ,  המחנך ילדים לצאת ולדקור ישראלים .  
לפני כשבועיים ,  ביטל נתניהו את נסיעתו להשתתפות בוועידה ,  זאת על אף שמארגניה ציפו להגעתו .  הסיבות להיעדרות ראש הממשלה מהכנס קשורות ככל הנראה לקשיים במגעים בין וושינגטון וירושלים בנושא חבילת הסיוע הביטחוני החדשה ,  כמו גם לעובדה שנתניהו אינו מעוניין למצוא עצמו מעורב בקלחת הפוליטית של הבחירות לנשיאות ארצות הברית .
 יו"ר האופוזיציה יצחק הרצוג נאם אתמול בכנס השדולה ואמר כי יש להילחם בטרור ללא רחמים  " באיסטנבול ,  עתניאל ,  ירושלים ופריז ".   " אני לא מרגיש שמציאותי לחשוב שיהיה שלום מיידי בין ישראל לפלסטינים ,  עלינו לעבוד למען שלום ",  אמר הרצוג ,  והוסיף : " בשלב זה ,  כשאנחנו במסגרת גל טרור כואב ,  עלינו לפעול להיפרד מהפלסטינים ,  להשלים את גדר ההפרדה סביב ההתנחלויות והכפרים בירושלים ,  להעצים הפלסטינים מאחורי הגדר ולכנס ועידה בינלאומית ,  בשיתוף עם כל הגופים המתונים ,  נגד הטרור ,  נגד איראן ונגד דאעש ". 
 ( עדכון ראשון :  15:00 )  

ראש הממשלה לוועידת איפא"ק : " יש קשר בין המתקפה בבריסל לטרור בישראל "
 ראש הממשלה נאם באמצעות לווין בפני באי הכנס השנתי של השדולה הפרו-ישראלית איפא"ק בוושינגטון . " הדרך היחידה לנצח את הטרוריסטים היא לחבור ולהילחם בהם ביחד ",  אמר

