פרסום ראשון :  דובר נתניהו יתמנה למנכ"ל לשכת הפרסום הממשלתית
לוואלה !  NEWS נודע כי בועז סטמבלר גבר על שלושה מועמדים נוספים שעמדו בפני ועדת איתור של נציבות שירות המדינה ומשרד התרבות לתפקיד .  השרה רגב קיבלה את המלצת הוועדה ,  שתעלה לאישור הממשלה
בועז סטמבלר ,  דוברו של ראש הממשלה בנימין נתניהו ,  צפוי להתמנות למנכ"ל לשכת הפרסום הממשלתית  ( לפ"מ )  - כך נודע לוואלה !  NEWS .  סטמבלר גבר על שלושה מועמדים אחרים שהיו בפני ועדת איתור של נציבות שירות המדינה למשרד התרבות לתפקיד ,  והשרה מירי רגב קיבלה הערב  ( רביעי )  את המלצות הוועדה - שיעלו לאישור בישיבת הממשלה ביום ראשון הקרוב .
 סטמבלר משמש דוברו של ראש הממשלה מאז 2015 ,  וקודם לכן שימש ,  בין היתר ,  דובר משרד האוצר תחת שר האוצר יובל שטייניץ .  בעבר היה בכיר בחדשות 2 .  בשבועות האחרונים חלו שינויים נוספים במערך התקשורת של נתניהו ,  שבמסגרתם עזב יועץ התקשורת של משפחת נתניהו ניר חפץ ,  ובמקומו מונה עופר גולן לדברר את ענייניה הפרטיים של המשפחה .  
עוד בוואלה !  NEWS :" חוק ההמלצות "  אושר בקריאה טרומית : " מנסים להציל את נתניהו מהחקירות"רוחאני : " סעודיה עשתה טעות אסטרטגית כשבחרה בישראל על פנינו"כוס תה והעיר האסורה :  טראמפ התקבל בכבוד מלכים בסין 
לפ"מ ,  המספקת את שירותי הפרסום עבור משרדי הממשלה וחולשת על תקציב של מאות מיליוני שקלים בשנה ,  מתנהלת ללא מנכ"ל קבוע מזה למעלה משנה .  בעבר הלשכה הייתה מסונפת למשרד התקשורת ,  אך בשנה שעברה האחריות עליה הועברה לידי השרה רגב ,  שגם שינתה בתחילת השנה את שיטת המינוי של מנכל לפ"מ ,  ממכרז לוועדת איתור מיוחדת .  כ-1,000 מועמדים הגישו קורות חיים למשרה ,  ולישורת האחרונה הגיעו ארבעה מועמדים :  סטמבלר ,  הנחשב למועמד המועדף ,  ואנשי התקשורת והפרסום אודי ירושלמי ,  מישל קרמרמן וגיא קלנר .
  ( עדכון ראשון :  16:09 )  

פרסום ראשון :  דובר נתניהו יתמנה למנכ"ל לשכת הפרסום הממשלתית
לוואלה !  NEWS נודע כי בועז סטמבלר גבר על שלושה מועמדים נוספים שעמדו בפני ועדת איתור של נציבות שירות המדינה ומשרד התרבות לתפקיד .  השרה רגב קיבלה את המלצת הוועדה ,  שתעלה לאישור הממשלה

