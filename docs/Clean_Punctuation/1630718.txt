מצרים : " ישראל לא תיאמה עמנו הקמת הגבול "
 גורמי ביטחון מצריים דיווחו שלא שותפו בהחלטה להקים גדר לאורך חלקים מהגבול עם ישראל :  לא נתערב כל עוד הגדר תהיה על אדמה ישראלית בלבד .  היום יפרסם משרד החוץ המצרי הצהרה בנושא
גורמי ביטחון מצריים בצפון סיני אמרו הלילה  ( שני )  כי ישראל לא דיווחה למצרים על כוונתה לבנות גדר לאורך חלקים גדולים מהגבול בין המדינות .  לדברי הגורמים ,  הגדר תישאר פרוייקט ישראלי פנימי ומצרים לא תתערב בו  " כל עוד ישראל תבנה אותו על אדמתה בלבד ".  חוסאם זאכי ,  דובר משרד החוץ המצרי ,  הודיע כי מצרים תפרסם היום הודעה בעניין הגדר .
 אמש הוחלט בדיון שנערך בלשכת ראש הממשלה כי מעל מיליארד שקלים יושקעו בבניית שני קטעי גדר גבול עם מצרים למניעת חדירת מסתננים לישראל .  בניית הגדר תימשך מספר שנים .  
תוכנית הגדר שאושרה מבוססת על ההצעה של השר לביטחון פנים יצחק אהרונוביץ' להקמת גדר  " טיפשה ",  שתתוגבר בסריקת מערכות לאיתור בני אדם .  קטעי הגדר יתפרסו מרפיח עד אילת .  בנוסף ,  השרים הסכימו לחוקק הצעת חוק להחמרת הענישה על מבריחי מסתננים לשנתיים עד חמש שנות מאסר .
 על פי הפתרון המוצע על ידי מערכת הביטחון ,  בשלב הראשון יוקמו גדרות בגזרה שמדרום לרצועת עזה ובגזרה שמצפון לאילת .  במקביל ייפרסו לאורך קו הגבול כולו אמצעים טכנולוגיים שיאפשרו איתור מסתננים ומפגעים מבעוד מועד .  נתניהו אימץ את הצעת מערכת הביטחון ,  והורה על סיכום המקורות התקציביים לבנייתה תוך כשבועיים .  השלמת הקמת המכשול הקרקעי תארך כשנתיים .
 
מצרים : " ישראל לא תיאמה עמנו הקמת הגבול "
 גורמי ביטחון מצריים דיווחו שלא שותפו בהחלטה להקים גדר לאורך חלקים מהגבול עם ישראל :  לא נתערב כל עוד הגדר תהיה על אדמה ישראלית בלבד .  היום יפרסם משרד החוץ המצרי הצהרה בנושא

