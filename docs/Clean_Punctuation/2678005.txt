קידום חוק המשילות יעוכב בהוראת נתניהו
קידומו של חוק המשילות יעוכב בהוראת ראש הממשלה .  כך אמרו היום  ( חמישי )  גורמים בקואליציה .  לדברי הגורמים ,  בשבוע הבא היו אמורים להתקיים שני דיונים בוועדת החוקה של הכנסת כדי להכין את החוק לקריאה שנייה ושלישית .  אלא שהיום פנה נתניהו ליו"ר הוועדה ,  דוד רותם ,  וביקש ממנו שלא לקיים את הדיונים .  לא ברור מה הסיבה שבגינה התערב נתניהו ,  אולם ככל הנראה מדובר בחלק מהסיכומים שאליהם הגיע ראש הממשלה עם סיעות האופוזיציה בליל העברת התקציב .  במסגרת החוק אמור אחוז החסימה לעלות ל-4% ,  ויהיה קשה יותר להפיל את הממשלה או להגיש בה אי אמון .  

קידום חוק המשילות יעוכב בהוראת נתניהו
nan
