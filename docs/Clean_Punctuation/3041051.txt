מדינה אחת ,  שתיים  מה זה משנה :  לאיש העסקים מהבית הלבן לא אכפת מהפרטים
פזור דעת ולא בקיא בפרטים ,  הגיע טראמפ למסיבת העיתונאים הראשונה עם נתניהו והודיע על כוונתו לעסקת שלום .  רק שמלך העסקאות שכח שערכו של נדל"ן מקודש שונה מזה הרגיל .  וכשאיראן בראש סדרי העדיפויות ,  הבהיר טראמפ לעולם שלישראל יש גב
המשפט שסימל יותר מכל את מסיבת העיתונאים הראשונה של נשיא ארצות הברית דונלד טראמפ וראש הממשלה בנימין נתניהו היה : " שתי מדינות ,  מדינה אחת ,  אני אוהב את הפתרון ששני הצדדים אוהבים ".  המשפט הזה סמלי לא רק כי מדובר בפעם הראשונה שפתרון שתי המדינות הוא לא היחיד עבור ממשל אמריקני ,  אלא גם כי נראה שנשיא ארצות הברית לא ממש שולט בפרטים הקטנים  אלה שהרסו כל כך הרבה כוונות טובות בעבר ,  וייתכן שגם לא ממש אכפת לו .
 אם מישהו מנותק לחלוטין היה צופה במסיבת העיתונאים מבלי להבין את ההקשר ,  היה מניח באופן טבעי שהאיש בשמאל התמונה  הרהוט ,  המשכיל ,  בעל השליטה המופתית באנגלית ובפרטים  הוא נבחרם של אזרחי המעצמה הגדולה בעולם ,  והאדם מימין ,  שהיה מעט פזור דעת שלא שלט בפרטים ,  הוא מנהיג של מדינה רחוקה וקטנה .  ובנסיבות אחרות ,  אין ספק שנתניהו היה עושה קריירה פוליטית מזהירה בארצות הברית .  אבל הוא מגיע כראש ממשלת ישראל ,  ומעבר לחיבה הברורה ,  לשותפות האינטרסים ולכך שטראמפ הגיע למסיבת העיתונאים ממש לא מוכן  היו לנו בעיקר מילים שמשקפות את תפיסתו של טראמפ :  איש העסקים .  סוגר העסקאות .
 עוד בוואלה !  NEWS:נתניהו אחרי הפגישה עם טראמפ :  מוכן לדון בריסון הבנייה בהתנחלויותהרשות :  קוראים לנתניהו להיענות לטראמפ ולעצור את הבנייה בשטחיםנגמרו הבעיות ב"משפוחה "?  טראמפ יצא מגדרו להוכיח שהוא מדבר בשפת נתניהו 
נתניהו מציע לו עסקה חלומית .  במונחי נדל"ן ,  אמנם ישראליים ,  זו לא תוספת מרפסת או קומה לבניין רעוע .  נתניהו מדבר על פינוי-בינוי עם השבחה של השכונה כולה ,  עסקה שבבסיסה הסכם שלום אזורי ,  שבו המדינות הסוניות - ירדן ,  מצרים ,  אולי טורקיה ,  ערב הסעודית ,  קטאר ועוד - יביאו את הפלסטינים לשולחן המשא ומתן .  ואז ,  אם הפלסטינים יקבלו את תנאי ישראל לתחילתו של משא ומתן  הכרה במדינת ישראל כמדינה יהודית ושליטה ביטחונית ישראלית על כל השטח  אז ניתן להתחיל משא ומתן .  התנחלויות ,  ירושלים או זכות השיבה ,  כלל לא הוזכרו .
 וטראמפ אהב את הרעיון .  ואף שלממשלת ישראל היום יום חג ,  טראמפ גם הזכיר שהוא רוצה הסכם .  הוא קרא לעצירת הבנייה בהתנחלויות ,  והדגיש שהוא מצפה לפשרות משמעותיות גם מישראל .  
סדר יוצר משמעות  וטראמפ ראשית מדגיש את איראן .  אין מילים ערבות יותר לאוזניו של ראש הממשלה נתניהו .  עצירת האיום האיראני ,  הדגשת הסכם הגרעין הגרוע ,  אמירה חד משמעית שלאיראן לעולם לא יהיה נשק גרעיני  כל ההבטחות החשובות האלה היו שם .
 התקשורת העולמית כולה חיכתה בקוצר רוח לסוף דברי הברכה ,  אולי הנשיא יישאל על פרשת מייקל פלין ,  היועץ לביטחון לאומי לשעבר .  הסוד במסיבת עיתונאים אינו להזמין את השאלות ,  אלא את השואלים .  ואת זכות השאלות מהצד האמריקני קיבלו נציגי ארגוני חדשות שמרניים ועלומים .  טראמפ השתלח בתקשורת המזויפת ,  בהדלפות נגדו , " עבירה פלילית ",  כפי שהדגיש בחמת זעם .  גם כאן ,  סביר להניח שהמארח והאורח רואים עין בעין .  
פרשת פלין רק מזכירה את סדר העדיפויות ,  לפחות כרגע ,  של הממשל .  הוא שקוע כרגע בהתגוננות אגרסיבית נגד צונאמי :  קריאות למיצוי החקירה מתוך המפלגה הרפובליקנית ,  דרישה להעמקת החקירה ,  הדלפות ,  הימורים מתי יתחיל הליך ההדחה .  במצב כזה קצת קשה להתחיל להשיב את אמריקה לגדולתה ,  שלא לדבר על הבאת שלום בין ישראל לפלסטינים .  
אבל המחויבות ניתנה ,  במעמד צד אחד  ישראל .  העולם רואה שאחרי שנים קשות ,  ישראל היא שוב הבן היקיר של המנהיג שעומדת לרשותו העוצמה הגדולה בעולם .  שיש לישראל גיבוי  ממוסדות האו"ם ועד לעימות עם איראן .  זו נקודה חשובה וקריטית .  טראמפ הוא איש התמונה הגדולה ,  אבל הפרטים בהסכם עתידי הם החשובים ,  ואולי בכלל קשה לאיש העסקאות להבין שהעסקה שהוא מציע ,  על הנייר נראית נפלא ,  ושני הצדדים ירוויחו ממנה ,  אבל לשני הצדדים הרווח אינו השורה התחתונה .  מדובר על נדל"ן ,  אבל על נדל"ן מקודש .  ולאלה קשה יותר לקבוע מחיר ,  ודאי מחיר מוסכם .  

מדינה אחת ,  שתיים  מה זה משנה :  לאיש העסקים מהבית הלבן לא אכפת מהפרטים
פזור דעת ולא בקיא בפרטים ,  הגיע טראמפ למסיבת העיתונאים הראשונה עם נתניהו והודיע על כוונתו לעסקת שלום .  רק שמלך העסקאות שכח שערכו של נדל"ן מקודש שונה מזה הרגיל .  וכשאיראן בראש סדרי העדיפויות ,  הבהיר טראמפ לעולם שלישראל יש גב

