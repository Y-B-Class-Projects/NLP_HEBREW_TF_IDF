המפכ"ל על חקירות נתניהו : " זו תהיה שנה מורכבת ,  נהפוך כל אבן "
 בשיחה עם כתבים לכבוד ראש השנה ,  אמר אלשיך כי במשטרה עושים הכל כדי להגיע לחקירת האמת ורמז כי בקרוב יחולו התפתחויות בפרשת הצוללות : " אל תצאו לחופשה ".  על האלימות בהפגנת החרדים : " הרגשתי רע מאוד ".  ומה מדאיג את ראשי ארגוני הפשע ? 
מפכ"ל המשטרה רוני אלשיך אמר היום  ( שני )  כי  " אנחנו הולכים לשנה מורכבת "  ביחס לחקירותיו של ראש הממשלה בנימין נתניהו ולפרשת הצוללות .  בשיחה עם כתבים לקראת ראש השנה ,  אמר אלשיך כי  " אנחנו הופכים את כל האבנים כדי להגיע לחקר האמת ,  כדי שלא ייווצר מצב שבו יגידו שלא התעמקנו ופעלנו בנושא כזה או אחר ".  
הוא רמז כי בימים הקרובים תהיה התפתחות משמעותית בפרשת הצוללות ,  המכונה תיק 3000 . " הייתי ממליץ לכם שלא לצאת לחופש ",  אמר לכתבים .  אלשיך אמר כי חומרי החקירה הרבים שנאספים לא דולפים בפרשה . " פעילות רבה נעשית תוך דגש על דרגים בכירים יותר ממה שנחקרו או נעצרו לאחרונה ",  אמר המפכ"ל .  
על גיוסם של עדי המדינה  ארי הרו במסגרת חקירות ראש הממשלה ומיקי גנור במסגרת פרשת הצוללות  אמר המפכ"ל : " כשאנחנו מגיעים לגייס עד מדינה אנחנו יודעים בדיוק מה הוא אמור לספק לנו ,  ואנחנו עושים את השיקול שלנו אם אנחנו רוצים לקנות את מה שהוא נותן בהסכם עד מדינה .  לא מגייסים סתם .  אם העד לא מספק את מה שהיה צריך ,  ההסכם מבוטל ". 
לקריאה נוספת אלשיך על חקירות נתניהו : " שמח שאנחנו מותקפים מימין ומשמאל"שופט עליון על פרשת הצוללות : " על קציני צה"ל לא לעסוק ברכש "  
המפכ"ל התייחס בדבריו גם לסוגיות נוספות ,  כמו האלימות המשטרתית כלפי מפגינים חרדים אתמול . " הרגשתי רע מאוד כשראיתי את הסרטונים מההפגנה אתמול בירושלים ",  הודה אלשיך .  הוא אמר כי  " הייתה אלימות קשה של חרדים ",  אך הוסיף : " האם הפעלת הכוח על פניו הייתה נכונה ומוצדקת ?  יש אירועים שלא ".  הוא הבהיר כי המשטרה לא תיתן גיבוי לאירועים שבהם הופעלה אלימות שלא בצדק ,  ולכן החקירה הועברה למח"ש . " יש הרבה אמצעים ודרכים להתמודד עם הפגנות ",  אמר .  
פרשה רגישה נוספת שאליה נדרש אלשיך הייתה רצח הסוכן אנטון רומן ,  שהופעל על ידי ימ"ר מרכז בתוך משפחת הפשע של האחים לביא . " לחסל סוכן זה דבר פשוט ,  לגייס סוכן בתוך הארגון זה קשה .  אני לא מכיר כשלים נכון לעכשיו ",  התגונן המפכ"ל .  
לדבריו ,  הסוכנים המופעלים בשנה האחרונה בישראל היא גבוהה מאוד ביחס לשנים עברו . " אנחנו מזהים עצבנות של ארגוני הפשיעה .  גיוס עדי מדינה מלחיץ אותם ,  לצד פעולות חילוט שביצענו בשנה האחרונה .  חילוט כלי רכב יוקרתיים של ראשי ארגוני פשיעה ,  אבל גם על סכומי כסף עצומים ,  יותר ממיליארד שקלים שחולטו בשנה האחרונה מארגוני פשיעה - סכום חסר תקדים ".  

המפכ"ל על חקירות נתניהו : " זו תהיה שנה מורכבת ,  נהפוך כל אבן "
 בשיחה עם כתבים לכבוד ראש השנה ,  אמר אלשיך כי במשטרה עושים הכל כדי להגיע לחקירת האמת ורמז כי בקרוב יחולו התפתחויות בפרשת הצוללות : " אל תצאו לחופשה ".  על האלימות בהפגנת החרדים : " הרגשתי רע מאוד ".  ומה מדאיג את ראשי ארגוני הפשע ? 

