משלחת ישראלית לקהיר : " חמאס ויתר על כל התנאים המוקדמים "
 המשלחת בראשות עמוס גלעד ויצחק מולכו תשתתף בשיחות ההסדרה במצרים .  גורם מדיני בכיר :  חמאס מגיע לשיחות אחרי שספג נזק גדול .  דיווח :  קהיר מבקשת להאריך את הפסקת האש עד יום ראשון
 ( צפו במשלחת הפלסטינית בקהיר )  
משלחת ישראלית בכירה תשתתף בשיחות ההסדרה על רצועת עזה ביממה הקרובה  כך אמר אמש  ( שלישי )  גורם מדיני בכיר לוואלה !  חדשות .  לדברי הגורם ,  המשלחת צפויה לכלול את ראש האגף המדיני-ביטחוני במשרד הביטחון עמוס גלעד ואת עו"ד יצחק מולכו ,  שליחו המיוחד של ראש הממשלה בנימין נתניהו .  רשת סי-אן-אן דיווחה כי המשלחת כבר נחתה בבירת מצרים .  
המשלחת לא תקיים מגעים ישירים עם זו הפלסטינית ;  שתי המשלחות ייעזרו בנציגי המודיעין המצרי לצורך העברת מסרים .  זו תהיה הפעם הראשונה מאז תחילת המשבר הנוכחי שמצרים מתווכת בפועל בין הצדדים .  
הגורם הישראלי הוסיף כי מנקודת מבטה של ישראל , " חמאס הגיע לשיחות בקהיר אחרי שספג מכות קשות בכל התחומים ,  ולמעשה ויתר על הערבויות והתנאים המוקדמים שלו ".  לדבריו , " חמאס מתקשה להסביר לתומכיו מדוע קיבל את היוזמה המצרית אותה דחה בתוקף לפני שלושה שבועות .  כתוצאה מכך נהרגו בעזה 1,500 אנשים ונגרם נזק גדול ".  
הגורם הסביר כי ישראל רואה בחיוב את העובדה שהשיחות מתקיימות בקהיר בחסות מצרים ,  בניגוד לחמאס שהעדיף סיטואציה אחרת : " חמאס רצה תיווך טורקי או קטארי ,  בחסות ארצות הברית ,  אך מצא את עצמו לבסוף בקהיר ,  במשלחת שאותה מנהיג נציג הרשות הפלסטינית .  הוא איבד את מערך המנהרות שלו ואת האפקטיביות של מערך הרקטות ". 
רשת אל-מיאדין הלבנונית דיווחה כי מצרים הציעה למשלחת הישראלית והפלסטינית להאריך את הפסקת האש שהחלה אתמול  ( שלישי )  ב-8:00 בבוקר ביומיים נוספים  כך שבמקום שתסתיים ביום שישי בבוקר ,  היא תוארך עד ראשון בבוקר .  
עוד ביטוי לשפל בהם מצויים היחסים בין ארצות הברית לבין לישראל ?  ראש הממשלה ,  בנימין נתניהו ,  ושר החוץ של ארצות הברית ,  ג'ון קרי ,  שוחחו ביום ראשון ביניהם בטלפון על המלחמה בדרום .  השיחה נותקה לפתע ,  מסיבה שאינה ברורה עד תומה ,  ולא חודשה .  
דוברת מחלקת המדינה ,  ג'ן סאקי ,  נשאלה בנושא בתדרוך שנתנה לכתבים שלשום .  לדבריה , " קרי שוחח קצרות עם נתניהו ,  והשיחה ביניהם נותקה .  הייתה איזושהי בעיית תקשורת .  קרי העלה בשיחה את החשש מפגיעה באוכלוסיה אזרחית ".  כשסאקי נשאלה אם נתניהו ניתק את השיחה במפתיע ,  היא השיבה : " לפעמים שיחות מתנתקות .  זו הייתה שיחה קצרה .  לא היה בזה משהו מעניין .  זה לא היה המקרה ". 
מלחמה בדרום - סיקור מיוחד :" מתחיל לראות אור יום ":  מסע השיקום של אביבהניה : " הניצחון הצבאי שלנו יוביל להסרת המצור"אחרי הפסקת האש :  הקלות בהנחיות של פיקוד העורף 
במהלך ימי הלחימה בעזה נחשפו כמה פעמים היחסים הרעועים בין וושינגטון לבין ירושלים .  בשבת האחרונה טענו מקורות אמריקניים כי ראש הממשלה נזף בשגריר ארצות הברית בישראל ,  דן שפירו ,  ודרש מוושינגטון לסמוך על כושר שיפוטו .  בשיחה ,  אמר נתניהו לשגריר שפירו : " לעולם אל תפקפקו בי שוב ",  ודרש כי הממשל האמריקני ייתן בו אמון בנוגע לדרך שבה הוא מטפל בחמאס .  
כמה ימים קודם לכן התייחסה דוברת מחלקת המדינה ג'ן סאקי להדלפת פרטים מתוך מתווה שר החוץ קרי להפסקת אש וטענה כי בוושינגטון  " מאוכזבים ".  לדבריה ,  לא היה מדובר בהצעה אמריקנית רשמית ,  כי אם ב"טיוטת רעיונות ".   " זו פשוט לא הדרך בה בעלי ברית ושותפים מתייחסים זה לזה ",  הצהירה סאקי בתדרוך לכתבים , " אני מקווה שנתמקד בהפסקת אש ,  לא בהפצה מידע שגוי ".  
ראש האופוזיציה ויו"ר מפלגת העבודה ,  יצחק הרצוג ,  התייחס ביום שני השבוע במשדר וואלה !  חדשות יחסי ישראל-ארצות הברית . " אתמול הזמנתי את דן שפירו ללוות אותי לסורוקה והוא מאוד התרגש .  ביום שבת ,  אחרי שאובמה נשא נאום חשוב ,  יצאה הדלפה על איך ראש הממשלה גער בשפירו  זה לא משרת את מערכת היחסים ",  אמר .  לדבריו , " ארצות הברית הייתה שם איתנו במימון 'כיפת ברזל' ,  אספקת אמצעי לחימה ועוד ,  אני חושב שההתנהגות הזו קלוקלת .  בסופו של דבר לתמרון המדיני יש השפעה יותר מכרעת מלתמרון הצבאי ".  
ובחזרה למאמצי התיווך :  אתמול נודע כי במקביל למאמצי התיווך המצריים גם ירדן נכנסה לתמונה ,  והגישה למועצת הביטחון של האו"ם הצעה למתווה להפסקת אש ולהסרת המצור מרצועת עזה .  שגרירת הממלכה ההאשמית בצרפת ,  דינא קואר ,  מסרה לסוכנות הידיעות הצרפתית : " הצגנו הצעה בשיתוף פעולה עם עמיתינו הפלסטיניים ומדינות הליגה הערבית ".  
" זה מאוד חשוב עבורנו ",  הוסיפה קואר ,  והבהירה כי מטרת ההצעה היא  " להפוך את הפסקת האש בת 72 השעות עליה הסכימו ישראל וחמאס לקבועה ,  ולשקם את רצועת עזה ".  זאת ,  על רקע הדיונים הנמשכים בקהיר ,  בהשתתפות משלחת פלסטינית ,  הכוללת נציגי חמאס ,  הרשות הפלסטינית ופלגים נוספים .  לדברי השגרירה ,  ירדן ,  החברה הערבית היחידה במועצת הביטחון ,  מקווה להגיע להחלטה סופית  " תוך יום או יומיים ".  
שגריר בריטניה באו"ם ,  מארק ליאל גרנט ,  אישר את קבלת ההצעה הירדנית ,  והוסיף כי יתקיים עליה דיון בימים הקרובים .
 עם זאת ,  הדגיש גרנט , " המצב בשטח מתפתח במהירות "  והתקדמות השיחות בקהיר עשויה להביא לאימוץ  " גישה מעט שונה ".  לדבריו ,  על בריטניה לא להגביל את המשא ומתן ל"חזרה לסטטוס קוו הישן ",  ויש לבחון סוגיות רבות ,  בהן הגישה לרצועת עזה ,  תפקידה של הרשות הפלסטינית ושיקום הכלכלה .
 ההצעה הירדנית כוללת  " הפסקת אש בת קיימא שתכובד על ידי הצדדים "  ותמיכה במאמצי התיווך המצריים .  בהצעה מודגש הצורך להגן על אזרחים ולכבד את הגנת מוסדות האו"ם .  כמו כן ,  ההצעה קוראת ל"הסרת ההגבלות המוטלות על ידי ישראל על תנועת בני אדם ומוצרים "  לרצועת עזה ,  ופתיחת מעברי הגבול .  
בנוסף ,  קראה ירדן להעברה מידית של סיוע הומניטרי לאזרחים הפלסטינים ,  והפצירה במדינות החברות באו"ם לתרום לאלתר לשיקום הרצועה ולהעביר סיוע כלכלי .  לפי סגן שר הכלכלה הפלסטיני תיסיר עמר ,  סבב הלחימה האחרון הביא לנזק בהיקף של ארבעה עד שישה מיליארדי דולרים .
 עם זאת ,  דובר משרד החוץ הישראלי ,  יגאל פלמור ,  הבהיר כי כל הקלה בהגבלות המוטלות על רצועת עזה תיעשה אך ורק במקביל לפירוז הרצועה .  לדבריו ,  הסכם הפסקת האש  " לא כולל דבר מלבד חזרה לרגיעה ". 
 ( עדכון ראשון :  22:33 )  

משלחת ישראלית לקהיר : " חמאס ויתר על כל התנאים המוקדמים "
 המשלחת בראשות עמוס גלעד ויצחק מולכו תשתתף בשיחות ההסדרה במצרים .  גורם מדיני בכיר :  חמאס מגיע לשיחות אחרי שספג נזק גדול .  דיווח :  קהיר מבקשת להאריך את הפסקת האש עד יום ראשון

