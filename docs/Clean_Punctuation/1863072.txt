נתניהו ביקר בגראונד זירו : " הטרור לא מבחין בין דם לדם "
 כמה שעות לפני שיסביר מדוע ישראל מתנגדת לפנייה הפלסטינית לקבל הכרה באו"ם ,  ערך ראש הממשלה נתניהו ביקור באתר ההנצחה לקורבנות 11 בספטמבר . " ברית הנצח נחתמה בדם "
  ( צילום :  לע"מ ,  עריכת וידאו :  יותם בן דוד ) 
ערב לפני הנאום המכריע בעצרת האו"ם לקראת הכרזה על מדינה פלסטינית ,  ביקר ראש הממשלה ,  בנימין נתניהו ,  יחד עם רעייתו שרה באתר ההנצחה החדש לזכר המתקפה על מגדלי התאומים ב-11/9 .  כמה שעות בלבד לאחר שנשיא אירן ,  מחמוד אחמדינג'ד עורר את זעמם של האמריקאים מעל בימת האו"ם כאשר מעל במת עצרת האו"ם אמר כי  " 11/9 הוא מזימה של מדינות המערב ",  הגיע נתניהו לביקור באתר יחד עם ראש עיריית ניו יורק ואמר כי  " הטרור העולמי אינו מבחין בין דם לדם ".  
ביקור נתניהו בניו יורק - כותרות נוספות :
 שעות גורליות :  מי ישכנע את אומות העולם בצדקתו ? נתניהו רצה לבקר ב"גראונד זירו "  - האמריקאים סרבוסיפוק בלשכת נתניהו : " אובמה מבין חשיבות ישראל "
 כפי שפורסם בוואלה !  חדשות ,  הביקור היה נתון בספק עקב אילוצים ביטחוניים של משטרת ניו יורק ,  ואולם בסופו של דבר ,  הביקור הסתייע ונערך ללא נוכחות כלי התקשורת .  נתניהו ורעייתו הניחו זר לזכרם של 2,983 הקורבנות שנהרגו בהתקפה ,  באתר ההנצחה שנחנך רק לפני שבועיים ,  באירועי העשור לציון ההתקפה .  ראש הממשלה ,  שביקש להגיע לנקודות בהן מונצחים שמותיהם של הישראלים שנהרגו - חגי שפי ,  שי לוינהר ,  אלונה אברהם ודניאל לוין וליאון ליבור ,  הדגיש כי חשוב היה לו לבקר באתר ,  על מנת לסמן את  " ברית הנצח בין ארה"ב לישראל ,  שנחתמה בדם קורבנות הטרור אשר איבדו את חייהם בהתקפה הנפשעת הרצחנית כאן לפני עשור ". 

נתניהו ביקר בגראונד זירו : " הטרור לא מבחין בין דם לדם "
 כמה שעות לפני שיסביר מדוע ישראל מתנגדת לפנייה הפלסטינית לקבל הכרה באו"ם ,  ערך ראש הממשלה נתניהו ביקור באתר ההנצחה לקורבנות 11 בספטמבר . " ברית הנצח נחתמה בדם "
 
