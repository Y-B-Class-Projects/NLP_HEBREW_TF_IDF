חמאס : " נתניהו משקר ,  לא סרבנו לעסקת שליט "
 בארגון התייחסו לדבריו של ראש הממשלה לפיהם ישראל הסכימה להצעת המתווך הגרמני לשחרור החייל החטוף ,  וכי חמאס סירב לה . " נתניהו נושא באחריות המלאה להכשלת העסקה עד כה "
 חמאס עונה לנתניהו :  בארגון דחו היום  ( ראשון )  את טענותיו של ראש הממשלה ,  בנימין נתניהו ,  לפיהם ישראל הסכימה להצעתו של המתווך הגרמני בעניין עסקת שליט ,  וכי חמאס הוא זה שדחה אותה .  בהודעה רשמית שפרסם הארגון באתרו הרשמי נאמר כי מדובר בטענות  " שקריות ".  לדברי חמאס , " נתניהו נאלץ לנקוט במדיניות של שקר והולכת שלל כדי לחפות על כך שסייע להכשיל את משימת המתווך הגרמני ,  ועל כך שעסקת חילופי השבויים לא הושלמה .  נתניהו הוא שנושא באחריות המלאה להכשלת העסקה עד כה ". 
המאבק לשחרור שליט - כותרות אחרונות:יממה במאהל :  24 שעות ב-2.5 דקותמכרם שלום למאהל :  5 שנים לחטיפהתושבי רמאללה : " לנו אלפי אסירים ,  לכם רק שליט"איך נכשלה התרבות במאבק להשבת שליט ? 5 לחטיפת גלעד שליט :  איפה טעינו ? איתם במאהל :  הכתבים שמלווים את משפחת שליט מספרים5 שנים לחטיפה :  כתבו מסר לגלעד שליט
בישיבת הממשלה היום אמר נתניהו שישראל קיבלה את הצעת המתווך הגרמני בעסקה לשחרורו של גלעד . " זו הצעה קשה ולא פשוטה מצדה של ישראל ,  אבל הסכמנו לקבלה מתוך ההבנה של האינטרס שלנו לראות את גלעד בבית ,  והאינטרס של חמאס להחזיר את האסירים ".  נתניהו הוסיף כי עד כה לא התקבלה תשובת חמאס להצעת המתווך .  ראש הממשלה התייחס גם להחמרת תנאי המאסר של אסירי חמאס . " קיבלנו החלטה שהחגיגה נגמרת .  אנחנו פועלים גם בדרכים אחרות שלא אפרט אותן .  מדינת ישראל מוכנה ללכת דרך ארוכה ,  יותר מכל מדינה אחרת ",  אמר נתניהו .
 במלאת חמש שנים לחטיפת בנם ,  הודיעו הבוקר משפחת שליט ומטה המאבק למען גלעד שליט על החרפת צעדי המאבק לשחרורו .  בין היתר ,  הודיע אביו של החייל החטוף ,  נעם שליט ,  על פתיחת קמפיין תקשורתי בו ישתתפו בכירים לשעבר במערכת הביטחון שיקראו בפומבי לשחרורו של גלעד ,  וכן על עריכת  " מפקד עם "  למען השבתו .  בימים הקרובים צפויה המשפחה להכריז על צעדי מחאה נוספים .
 במסיבת עיתונאים שערך במאהל בירושלים ,  אמר שליט כי  " היום אנחנו מתחילים לצערנו הרב למנות את תחילת השנה השישית לנפול בשבי .  אנחנו אומרים לראש הממשלה נתניהו :  אין לך מנדט לגזור גזר דין מוות על גלעד .  החולשה ,  ההתעקשות והאטימות שאתה מפגין בפרשה העצובה הזאת היא סכנה מיידית ומוחשית ,  לא דמיונית ,  לא פנטזיה שלנו ,  לבריאותו ולחייו של גלעד ,  וגם סכנה לחוסן הלאומי ולערכים של ישראל שעליהם כולנו התחנכנו ". 

חמאס : " נתניהו משקר ,  לא סרבנו לעסקת שליט "
 בארגון התייחסו לדבריו של ראש הממשלה לפיהם ישראל הסכימה להצעת המתווך הגרמני לשחרור החייל החטוף ,  וכי חמאס סירב לה . " נתניהו נושא באחריות המלאה להכשלת העסקה עד כה "
 
