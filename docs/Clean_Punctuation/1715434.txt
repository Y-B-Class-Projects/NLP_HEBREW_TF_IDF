נתניהו ואבו מאזן נפגשו בחשאי בירדן ? 
לפי דיווח באתר אינטרנט ערבי ,  יו"ר הרשות הפלסטינית נכח בפגישה שקיימו אתמול בעמאן ראש הממשלה והמלך עבדאללה .  גורמים בירדן : " השלושה דנו בדרך שתביא לפתיחת משא ומתן ישיר בין הצדדים ".  גורמים בי-ם הכחישו את הדיווח
 ( צילום :  רויטרס ) 
האם ראש הממשלה בנימין נתניהו נפגש אתמול בעמאן בחשאי גם עם יושב ראש הרשות הפלסטינית אבו מאזן ?  אתר החדשות הפלסטיני  " קודס-נט "  דיווח היום  ( רביעי )  כי עבדאללה מלך ירדן הצליח לשכנע את אבו מאזן להיפגש אף הוא עם נתניהו ,  ולכן התקיימה אתמול פגישה בין השניים בנוכחות המלך עבדאללה .  על פי הדיווח ,  הפגישה הייתה  " חיובית וקונסטרוקטיבית ".  עם זאת ,  גורמים בירושלים הכחישו הבוקר את הדיווח .
 מקורות ירדניים המוגדרים  " המהימנים "  מסרו לעיתון כי לאחר שהמלך עבדאללה הצליח לשכנע את אבו מאזן להיפגש עם נתניהו ,  הוא התקשר בדחיפות לראש הממשלה וקרא לו להגיע לעמאן על מנת להיפגש עם נתניהו . " בסופו של דבר התקיימה פגישה משולשת שארכה כשעתיים ,  במהלכה דנו השלושה בדרך שתביא לפתיחת משא ומתן ישיר ",  טענו המקורות .
 במקביל ,  אמר היום אבו מאזן לעיתון  " א-שרק אל-אווסט "  היוצא לאור בלונדון כי לא חל שינוי בעמדה הפלסטינית בכל הנוגע למעבר משיחות הקרבה למשא ומתן ישיר . " על ישראל להפסיק את הבנייה בהתנחלויות ולהסכים לעקרון הנסיגה לגבולות 67' כבסיס לשיחות ",  הצהיר יו"ר הרשות .  הוא הוסיף וציין כי הוא מחכה לשמוע מה אמר ראש הממשלה בנימין נתניהו לעבדאללה מלך ירדן בפגישתם אתמול .
 מחר צפויה להתכנס בקהיר ועדת המעקב של הליגה הערבית כדי לדון בשיחות הקרבה בין ישראל לפלסטינים ובדרישתו של נשיא ארה"ב ברק אובמה שהצדדים יעברו למשא ומתן ישיר .  בישיבה צפוי להשתתף גם יו"ר הרשות אבו מאזן שיאמר למשתתפים שלא הושגה שום התקדמות בשיחות הקרבה וכי הוא דורש שהמעבר למגעים ישירים יבוא בד בבד עם התקדמות בסוגיות הביטחון והגבולות .  הוא צפוי לדרוש מהליגה הערבית תמיכה בעמדתו לפיה על ישראל להמשיך בהקפאת הבנייה בהתנחלויות .
 
נתניהו ואבו מאזן נפגשו בחשאי בירדן ? 
לפי דיווח באתר אינטרנט ערבי ,  יו"ר הרשות הפלסטינית נכח בפגישה שקיימו אתמול בעמאן ראש הממשלה והמלך עבדאללה .  גורמים בירדן : " השלושה דנו בדרך שתביא לפתיחת משא ומתן ישיר בין הצדדים ".  גורמים בי-ם הכחישו את הדיווח

