ביידן :  השלום יחייב ויתורים היסטוריים
סגן נשיא ארה"ב נועד עם רה"מ בנימין נתניהו .  בתום הפגישה אמר ביידן כי  " אני מקווה ששיחות הקרבה יובילו לתהליך ישיר .  שלום היסטורי יחייב את שני הצדדים לעשות צעדים היסטוריים "
  ( צילום :  רויטרס ,  עריכת וידאו :  גדי וינסטוק ) 
סגן נשיא ארצות הברית ג'ו ביידן ,  המבקר בישראל ,  נועד בצהרים  ( שלישי )  בירושלים עם ראש הממשלה בנימין נתניהו .  השניים שוחחו על חידוש השיחות עם הרשות הפלסטינית ועל האיום האירני .  בתום הפגישה קיימו השניים מסיבת עיתונאים משותפת .  
ביידן התייחס לשיחות הקרבה עם הרשות הפלסטינית ואמר כי  " אני שמח שהסכמתם לפתוח בשיחות עקיפות .  אנו מקווים שהן יובילו לתהליך ישיר .  שלום היסטורי יחייב את שני הצדדים לעשות צעדים היסטוריים .  חשוב לתת קרדיט לדברים שכבר נעשו בשטח .  אני מרוצה מכך שנתניהו מוכן לשלום .  ביבי העניק לפלסטינים חופש תנועה ,  והפלסטינים ביססו את כוחות הביטחון והממשל שלהם והם הופכים לאחראים יותר ". 
נתניהו התייחס במסיבת העיתונאים למאמצים לסכל את תוכנית הגרעין האירנית ואמר כי  " על הקהילה הבינלאומית לאכוף סנקציות על אירן .  ככל שהן חריפות יותר ,  כך המשטר באירן יהיה מסוכן פחות .  על הקהילה הבינלאומית להצטרף למאמצי ארה"ב .  אני מעריך את מאמצי הממשל לקדם את השלום באזור ,  ושמח שהמאמצים מתחילים לשאת פירות .  עלינו להתמיד ולהיאבק למען מטרה זו .  אני מצפה להמשיך ולעבוד איתך ועם אובמה ,  ומקווה להכרה פלסטינית בצביונה היהודי של המדינה ". 
ביידן התייחס גם הוא לסוגיית הגרעין האירני ואמר כי  " היחסים בין ישראל וארה"ב היו וימשיכו להיות בראש החשיבות של המדיניות האמריקאית .  אבן הפינה של היחסים היא המחויבות לישראל ואנו נחושים בדעתנו למנוע מאירן להתחמש בגרעין .  על אירן לחדול מפיתוח נשק גרעיני ,  אך גם לחדול מפעילויות עוינות נוספות כתמיכה בגורמי טרור .  הדבר חשוב גם לישראל וגם לאינטרס האמריקאי ".  
מוקדם יותר נועד ביידן עם נשיא המדינה שמעון פרס .  בפגישה אמר ביידן לפרס ,  כי  " אירן מבודדת יותר מאי פעם גם בזירה הפנימית וגם בזירה הבינלאומית .  העם האירני עצמו נוקט סנקציות מוסריות כלפי המשטר בטהרן .  ארצות הברית רואה עין בעין עם ישראל את צרכי הביטחון שלה ".  
על שיחות הקירבה בין ישראל והרשות הפלסטינית אמר סגן נשיא ארה"ב : " אני מקווה שהשיחות הלא ישירות הן אמצעי דרכו ניתן יהיה להתגבר על אי האמון שהצטבר עם השנים .  אם מתבוננים על המתרחש באזור ,  ניתן לראות שנקודות ההסכמה בין הצדדים גדולות מהמחלוקות ". 

ביידן :  השלום יחייב ויתורים היסטוריים
סגן נשיא ארה"ב נועד עם רה"מ בנימין נתניהו .  בתום הפגישה אמר ביידן כי  " אני מקווה ששיחות הקרבה יובילו לתהליך ישיר .  שלום היסטורי יחייב את שני הצדדים לעשות צעדים היסטוריים "
 
