נתניהו על הגירעון :  היה צפוי ,  לא ישפיע על האזרחים
ראש הממשלה לא מתרגש מהחריגה בגירעון התקציבי ,  ומבהיר כי על אף נתוני האוצר מדובר בהבדל של  " שלוש עשיריות אחוז ".  יחימוביץ' :  נתניהו מוביל אותנו לגיהינום כלכלי-חברתי
אף שבמשרד האוצר הודו היום  ( ראשון )  כי הגירעון הממשלתי העצום נבע מחישוב שגוי בהכנסות המדינה ,  מנסה היום ראש הממשלה ,  בנימין נתניהו ,  להרגיע את השוק ואומר כי הנתונים לא מפתיעים .  בסיור שקיים היום בצפון אמר נתניהו כי  " הגירעון הוא פחות או יותר צפוי ".  
מוקדם יותר פורסם כי הגירעון הממשלתי ב-2012 הסתכם בכ-39 מיליארד שקלים ,  שהם 4.2% מהתמ''ג - יותר מכפול לעומת היעד שנקבע בתקציב ,  כ-18.3 מיליארד שקל  ( 2% מהתמ''ג )  .  לדברי נתניהו  " ציפינו ל-3.9% - וזה הבדל של שלוש עשיריות האחוז .  אני לא חושב שזה ישליך השלכה משמעותית על אזרחי ישראל ".  בדבריו מתייחס ראש הממשלה להערכות שעשו במשרד האוצר מידי חודש ,  כאשר האחרונה שבהן דיברה על גירעון של 3.9% .  יצוין כי התחזית שייעדה גירעון של 2% בלבד הוכנה ברבעון השלישי של 2010 לאור המעבר לתקציב דו שנתי .  לצד זאת ,  באוצר ציינו כי סטייה הנוכחית בגירעון נבעה גם עקב הוצאות גבוהות מהתכנון בתקציב המקורי ,  בסך 2.2 מיליארד שקל .  
נוכח הנתונים הללו ,  אמרה יושבת ראש מפלגת העבודה ,  ח"כ שלי יחימוביץ' ,  כי  " הגירעון העצום מעיד על הגיהינום החברתי והכאוס הכלכלי שישררו כאן אם חלילה ייבחר נתניהו שוב לראשות הממשלה ".  לדבריה ,  החריגה מהגירעון היא עדות לכישלון נתניהו בניווט כלכלת ישראל . " דברי הרהב הכלכליים שלו מתנפצים שוב ושוב אל קרקע המציאות ,  בנתוני אבטלה גואה ,  בהיקף עוני מסוכן ,  בפערים חברתיים אדירים ובשחיקה מסוכנת של מעמד הביניים .  הפעם מדובר על ניהול כושל של המדיניות הפיסקלית ".   
" שוב ושוב קובע נתניהו יעד גרעון שהוא לא מצליח לעמוד בו .  בו בזמן הוא חופר בור עמוק שאותו הוא מתכוון למלא בכספם המועט של העניים ומעמד הביניים .  המשך השגיאות הכלכליות של נתניהו מציב אותנו בשורה אחת עם צ'ילה ומקסיקו המקוטבות באופן קיצוני בין עוני ועושר ".  
גם יושבת ראש התנועה ציפי לבני התייחסה לנתונים הכלכליים ובמפגש עם התאחדות התעשיינים בתל אביב אמרה כי , " הגירעון העצום וההידרדרות הכלכלית קשורים בקשר ישיר לקיפאון המדיני .  ישראל היא מדינה שתלויה בייצוא והיא נמצאת ערב חרמות עליה ובבידוד מדיני עמוק שלא מעודד השקעות .  משקיעים מהעולם שומעים את ראש ממשלת ישראל מדבר על כך שאנו בסכנת השמדה ושמצבם של אזרחי ישראל דומה למצבם של יהודי אירופה בשנות ה-30 - אם יש גורם שלא מעודד ולא יעודד השקעות זה טקסטים מהסוג הזה ".   לדבריה ,  יום אחרי הבחירות יתחיל העולם להפעיל על ירושלים לחץ בינלאומי להיכנס לחדר המו"מ ולכן  " או שתהיה כאן ממשלה שתחפש תירוצים למה לא - או שתהיה כאן ממשלה שתגייס את ארה"ב למען כל האינטרסים החיוניים שלנו ,  ממשלה שתגייס גם את טורקיה למהלך ".  לדברי לבני ,  יש סקטורים שמיוצגים בממשלה באופן עודף ,  זאת על פני מעמד הביניים  - " מה שמוביל למצב בו קמנו בבוקר עם גירעון של 20 מיליארד ובערב מתברר שהוא כמעט 40 מיליארד .  שר העל הכלכלי מתבסס על מספרים וירטואלים שאינם באים לידי ביטוי במציאות ",  סיכמה .  
לקריאה נוספת:הגירעון ב-2012 פי שניים מהצפוי - 39 מיליארד שקלהגירעון המסחרי זינק ב-142% בשלוש שניםשטייניץ :  מקווה שלא יהיה צורך בעוד גל גזירות 

נתניהו על הגירעון :  היה צפוי ,  לא ישפיע על האזרחים
ראש הממשלה לא מתרגש מהחריגה בגירעון התקציבי ,  ומבהיר כי על אף נתוני האוצר מדובר בהבדל של  " שלוש עשיריות אחוז ".  יחימוביץ' :  נתניהו מוביל אותנו לגיהינום כלכלי-חברתי

