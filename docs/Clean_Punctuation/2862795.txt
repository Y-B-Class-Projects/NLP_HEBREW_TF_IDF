הפגישות בין גורמים מישראל ומסעודיה  בידיעת נתניהו
בשבוע שעבר נחשפה פגישה של מנכ"ל משרד החוץ דורי גולד ,  בהיותו נשיא מכון מחקר ,  עם גורם סעודי המקורב לשלטון .  זו הייתה הפגישה החמישית ביניהם .  לפי גורמים בכירים בירושלים ,  ראש הממשלה עודכן : " ראה בהן ערוץ חשוב להעברת מסרים "
 בשבוע שעבר עלתה לכותרות פגישה נדירה שנערכה בוושינגטון בין שני אישים בכירים מישראל ומערב הסעודית :  מן הצד הישראלי ,  מנכ"ל משרד החוץ החדש דורי גולד ,  ומן הצד הסעודי ,  הגנרל לשעבר אנוואר אשקי ,  הנחשב מקורב לכמה מבכירי השלטון במדינה .  השניים דנו באירוע מצומצם על שותפות האינטרסים בין ישראל לסעודיה בנושא האיראני .
 גולד הדגיש במהלך האירוע כי הפגישה בין השניים לא נערכה במסגרת רשמית ,  שכן המינוי שלו למנכ"ל משרד החוץ נכנס לתוקף רק כמה ימים לאחר מכן .  הוא הגיע לפגישה כמנכ"ל המרכז הירושלמי לענייני ציבור ומדינה ,  מרכז מחקר שהוא עומד בראשו משנת 2000 ,  ואילו אשקי הגיע כראש מכון מחקר לענייני ביטחון לאומי הפועל בערב הסעודית .  זו הייתה הפגישה החמישית בין שני מכוני המחקר מ-2014 .
 עוד בוואלה ! NEWS:ראש ארגון פשע נעצר בחשד שגנב קטנוע לצורך  " פיגוע פלילי"החוק לשכירות הוגנת חוזר :  האם זה הסוף לדירות בלי שירותים ? חצי טריליון דולר בשנה :  כך נלחמות מעצמות העולם במתקפות סייבר 
מבחינה פורמלית ,  גולד ואשקי ייצגו בחמש הפגישות הללו אך ורק את עצמם ,  מה שגרם לכמה פרשנים ומומחים בארצות הברית להטיל ספק במידת החשיבות של הפגישה ביניהם .  פגישות בלתי-רשמיות בין ישראלים לסעודים התקיימו גם בעבר ,  ולרוב הן לא הובילו לשינוי כלשהו במציאות המדינית בין שתי המדינות ,  ה"מפלרטטות "  זו עם זו סביב האיומים המשותפים להן ,  אבל לא מעבר לכך .  
ואולם ,  על פי שני גורמים בכירים בירושלים ,  המקרה הנוכחי מעט שונה .  לפי אותם גורמים ,  ראש הממשלה בנימין נתניהו קיבל עדכון מפי גולד לפני ואחרי כל פגישה שנערכה עם מכון המחקר הסעודי ,  ותהליך דומה התרחש גם בצד הסעודי . " נתניהו ראה בפגישות הללו ערוץ קשר חשוב שאפשר דרכו להעביר מסרים עם הסעודים ",  הסביר אחד הגורמים . " להגיד שהם נפגשו כשני אנשי אקדמיה ,  או שני מנהלים של מכוני מחקר ,  זה חצי הלצה ".  
גולד מונה בדצמבר 2013 ליועץ מדיני מיוחד לראש הממשלה נתניהו ,  תפקיד שבו כיהן במקביל להמשך תפקידו כנשיא המרכז הירושלמי לענייני ציבור ומדינה .  אמנם התפקיד שלו לא הוגדר כמשרה מלאה ,  אלא כמתן שירותי ייעוץ בנושאים מסוימים ,  אבל כך או כך ,  הוא נהנה מגישה ישירה לראש הממשלה . " הסעודים ידעו היטב על כפל התפקידים שלו .  זה חלק מהעניין ",  הסביר אחד האישים בכירים בירושלים שעודכן על המפגשים הללו כבר בשנה שעברה .  

הגורם הוסיף : " נכון שהיו בעבר מפגשים בלתי-רשמיים בין ישראלים לסעודים ,  פעמים רבות בחסות של מכוני מחקר כאלה ואחרים ,  אבל גולד כיהן כיועץ של נתניהו במקביל לניהול מכון המחקר שלו .  מנקודת מבט ישראלית זה אולי לא משמעותי  הוא מקורב לראש הממשלה וזה מה שקובע ,  לא התפקיד הפורמלי שלו  אבל מנקודת המבט הסעודית ,  זה פרט חשוב שמבדיל את הערוץ המתמשך הזה ממפגשים בעבר ".  
לגולד יש היסטוריה של ניהול ערוצי קשר חשאיים או חצי-רשמיים בשליחותו של נתניהו .  באמצע שנות ה-90 ,  כשנתניהו היה יו"ר האופוזיציה ,  גולד ניסה לרקום ערוץ קשר בינו לבין בכירים בירדן מתוך תקווה שהללו יהיו שותפים להתנגדותו של נתניהו להסכמי אוסלו .  בהמשך ,  לאחר בחירתו של נתניהו לראשות הממשלה ,  הכיר לו גולד את האינטלקטואל הלבנוני חוסיין אגא ,  ששימש יועץ חיצוני ליאסר ערפאת ולאבו מאזן .  בסיוע ממשלת שוודיה הביא גולד את אגא לכמה ביקורים בירושלים ,  ובמהלכם זה אף נפגש אישית עם נתניהו בניסיון ליצור ערוץ משא ומתן חשאי .  
גם אם מקבלים את הטענה הישראלית שהמפגשים בין גולד לגנרל אשקי היו עליית מדרגה לעומת פגישות דומות בעבר ,  חשוב לזכור שהגנרל הסעודי אמר בבירור במפגש הפומבי עם גולד כי כל עוד ישראל לא תקבל את יוזמת השלום הערבית מ-2002 ,  שאותה יזם בית המלוכה הסעודי ,  אין סיכוי שהיחסים יקבלו גוון רשמי של ממש .  נתניהו אמנם השמיע בשבועות האחרונים כמה התבטאויות חיוביות בנושא שלום אזורי והכנסת מדינות ערב לתהליך המדיני ,  אבל ההצהרות הללו עדיין רחוקות ממה שהסעודים היו רוצים לשמוע .
 לפניות לכתב :  amir.tibon@walla.co.il 

הפגישות בין גורמים מישראל ומסעודיה  בידיעת נתניהו
בשבוע שעבר נחשפה פגישה של מנכ"ל משרד החוץ דורי גולד ,  בהיותו נשיא מכון מחקר ,  עם גורם סעודי המקורב לשלטון .  זו הייתה הפגישה החמישית ביניהם .  לפי גורמים בכירים בירושלים ,  ראש הממשלה עודכן : " ראה בהן ערוץ חשוב להעברת מסרים "
 
