לפיד קרא לנתניהו שלא למנות את דרעי לשר - בש"ס זעמו
בפוסט שפרסם בעמוד הפייסבוק שלו קורא יו"ר עתיד לראש הממשלה שלא לתת ליו"ר ש"ס תיק בממשלה מכיוון שהורשע בעבר בלקיחת שוחד : " אל תפקיר בידי אדם כזה את הקופה הציבורית ".  בש"ס זועמים : " שלא יטיף מוסר "
 יו"ר יש עתיד יאיר לפיד קורא לראש הממשלה בנימין נתניהו שלא למנות בממשלתו הבאה לתפקיד שר את יו"ר ש"ס אריה דרעי .  זאת ,  מכיוון שהוא הורשע בעבר בלקיחת שוחד . " האם אתה שלם עם הרעיון שתמנה לשר בכיר  ( אני מבין שמדובר על שר הפנים )  ,  האחראי על תקציבים של מיליארדים ,  אדם שבהכרעת הדין שלו כתבו השופטים :  'קשה היא תמונת השוחד שנתגלתה בראיות' ?  ",  כתב לפיד במהלך השבת בעמוד הפייסבוק שלו .  
לפיד המשיך לצטט מתוך הכרעת הדין של דרעי . " אין מדובר בכישלון בודד של צעיר שעתה זה נחשף למנעמי השלטון ,  אלא במי שהתמיד באורח חיים המבוסס על אדני שוחד ",  כתב . " לקיחת השוחד השתרעה על פני כל חמש השנים שבהן מילא הנאשם תפקידים ממלכתיים .  חמש שנות השוחד עומדות בסימן חפץ הנאשם להתעשרות אישית מהירה בדרך של עשיית הון מהכהונות הממלכתיות .  אל תפקיר בידי אדם כזה את הקופה הציבורית אדוני ראש הממשלה ,  זה הכסף של כולנו ". 
בחירות 2015 - כותרות אחרונות:בדרך לממשלת נתניהו :  נציגי הסיעות יגיעו מחר לבית הנשיאכשבישראל מרכיבים ממשלת ימין ,  ברשות מחכים בפינה עם נבוטלמה נתניהו עשוי לחלק את הביטחון או החוץ לליברמן או לבנט ?  
בש"ס תקפו בחריפות את לפיד בעקבות דרישתו מראש הממשלה . " מר לפיד ,  סיימנו לקבל מכבודו הוראות ,  המדינה סיימה לקבל מכבודו הוראות ",  נכתב בהודעת המפלגה .  בש"ס האשימו את לפיד בכך שהיה  " שר האוצר הכושל בתולדות מדינת ישראל ",  ולמרות זאת  " עדיין מעז להטיף מוסר אחרי שריסק עשרות אלפי משפחות והביאם לפת לחם .  לאחר שנתיים של הנהגה כלכלית חובבנית ,  לעם בישראל מגיע הנהגה בעלת ניסיון ".  
נתניהו לא צפוי להתייחס ברצינות לקריאתו לפיד ,  שכן הוא בחר לפרסמה רק כשהבין שפניו מודעות לאופוזיציה .  במהלך מערכת הבחירות לא יצא יו"ר יש עתיד בקריאה נגד מינויו של דרעי לתפקיד שר בכיר ,  ככל הנראה מכיוון שרצה לשמור לעצמו סיכוי להיכנס יחד עם ש"ס לממשלה בראשותו של יצחק הרצוג .
 זו אינה הפעם הראשונה שבה לפיד ודרעי מתנגחים אחד בשני בחודשים האחרונים .  במהלך הבחירות פתחה ש"ס בקמפיין נגד לפיד ,  לאחר שזה פנה ליו"ר ש"ס במהלך עימות ביניהם בערוץ 2 ואמר כי הוא יעזור לו  " לשקם אותו ".  בתגובה ,  יזמה ש"ס תליית שלטי חוצות ענקיים ברחבי הארץ ,  שעליהם נכתב : " מי אתה שתשקם אותנו ". 
 ( עדכון ראשון :  21:22 )  

לפיד קרא לנתניהו שלא למנות את דרעי לשר - בש"ס זעמו
בפוסט שפרסם בעמוד הפייסבוק שלו קורא יו"ר עתיד לראש הממשלה שלא לתת ליו"ר ש"ס תיק בממשלה מכיוון שהורשע בעבר בלקיחת שוחד : " אל תפקיר בידי אדם כזה את הקופה הציבורית ".  בש"ס זועמים : " שלא יטיף מוסר "
 
