ליף על אלי ישי : " יצא גבר ,  לליברמן יש מה ללמוד "
 מנהיגי המחאה החברתית נפגשו עם שר הפנים ודנו עימו בדו"ח טרכטנברג .  הצדדים הסכימו כי יש לכונן תקציב חברתי חדש לשנת 2012 .  מאוחר יותר שיבחה ליף את ישי בדף הפייסבוק שלה : " יצא גבר "
 ברית חדשה ?  מנהיגי המחאה החברתית נפגשו היום  ( ראשון )  עם שר הפנים אלי ישי ,  לאחר שיצא במחאה מישיבת הממשלה בה נידון דו"ח טרכטנברג ,  ושוחחו עמו אודות ההצבעה על מסקנות הדו"ח .  במהלך הפגישה תמך ישי בעמדת מנהיגי המחאה לפיה יש לכונן תקציב חברתי חדש לשנת 2012 והצדדים הסכימו על כך שהדו"ח לא יכול להוביל לפתרון אמיתי של המצוקות החברתיות בישראל .
 דו"ח טרכטנברג - כותרות אחרונותדו"ח טרכטנברג יאומץ ?  מזכיר הממשלה במסע שכנועיםליברמן : " סביר להניח שדו"ח טרכטנברג יאושר בממשלה"טרכטנברג : " אם השרים לא יאמצו הדו"ח ,  הם לא יישארו "
 לאחר הפגישה עם ישי ,  אמרה ליף כי  " אנו מעריכים ותומכים בכל גוף שמצטרף לדרישה לפתרונות אמיתיים לבעיות שהוציאו את אזרחי ישראל לרחובות בקיץ האחרון .  אין לנו עניין במשחקים פוליטיים משום סוג .  יש לנו עניין בדבר אחד ויחיד :  השגת פתרון מקיף ,  ארוך טווח ורציני למצוקות של אזרחי ישראל .  על כן ,  אנחנו מברכים על הצטרפותו של כל גורם לדרישה לתקציב חברתי חדש ל-2012 .  הפגישה עם השר ישי הייתה רצינית ועניינית ובה מצאנו אוזן קשבת ואנו מקווים שגורמים נוספים בתוך הממשלה יבינו שגם עליהם ללכת בדרך זו ". 
ליף הוסיפה כי  " לא ייתכן שלאחר הקיץ ההיסטורי האחרון תמשיך המדינה להתנהל על פי התקציב הדו שנתי הישן ,  שחובר בנסיבות אחרות כל כך .  לפיכך ,  יש ליישם סדר עדיפויות חברתי חדש במסגרת תקציב חדש  זו הדרך היחידה להביא לשינוי מהותי בחיים של כולנו פה בישראל .  זו הדרך היחידה לטפל במצוקות של מיליון האזרחים שהציפו את הרחובות בשלושת החודשים האחרונים ". 
בעמוד הפייסבוק שלה המשיכה ליף לשבח את ישי וכתבה : " אלי ישי יצא גבר ועזב ישיבת ממשלה .  במקום זה ישב איתי והקשיב ,  והסכים שהמחאה הזו צריכה להתקדם לתקציב חברתי חדש ל-2012 .  זה רק מראה שגם בתוך המערכת יש שמבינים שאין ימין ושמאל ,  חרדים חילונים ,  ערבים יהודים אלא רק מוסרי ולא מוסרי ,  הומני ולא הומני .  בקיצור ,  סחטיין אלי .  לליברמן יש מה ללמוד ".  
בפתח ישיבת הממשלה הבוקר אמר יו"ר ש"ס כי מפלגתו לא תתמוך באישור דו"ח טרכטנברג ,  אלא אם כן יהיו בו שינויים בתחום הדיור למשתכן ובעוד שורה של נושאים חברתיים . " הדו"ח לא מתייחס באופן מקיף לשכבות החלשות .  הוא מתייחס אליהן בנגיעה קלה בלבד ",  אמר ישי .  השר ישי העריך כי דו"ח טרכטנברג לא יאושר בהליכי חקיקה בכנסת עד שלא יתקבלו התיקונים שהוא דורש .
 
ליף על אלי ישי : " יצא גבר ,  לליברמן יש מה ללמוד "
 מנהיגי המחאה החברתית נפגשו עם שר הפנים ודנו עימו בדו"ח טרכטנברג .  הצדדים הסכימו כי יש לכונן תקציב חברתי חדש לשנת 2012 .  מאוחר יותר שיבחה ליף את ישי בדף הפייסבוק שלה : " יצא גבר "
 
