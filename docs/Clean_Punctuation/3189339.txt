נתניהו המריא לארה"ב : " משתתפים בצער רוסיה ;  התיאום יימשך "
 עם המראתו לעצרת הכללית של האו"ם ,  התייחס ראש הממשלה למשבר עם רוסיה ,  ואמר כי  " בשלוש השנים האחרונות נחלה ישראל הצלחה גדולה ",  אך הדגיש כי  " אין זה אומר שלא היו חריגות ".  לפני המראתו התכנס הקבינט לדיון במשבר
ראש הממשלה בנימין נתניהו המריא היום  ( שלישי )  לארצות הברית ,  שם ישתתף בעצרת הכללית של האו"ם .  עם המראתו התייחס נתניהו למשבר עם רוסיה ולמצב בסוריה ,  ואמר כי  " בשלוש השנים האחרונות ישראל נחלה הצלחה גדולה במניעת ההתבססות הצבאית האיראנית בסוריה ,  ומניעת ניסיונות להעביר נשק קטלני לאיראן וחיזבאללה .  אין זה אומר שלא היו חריגות ". 
הקבינט המדיני-ביטחוני התכנס לפני נסיעתו של נתניהו ,  ועודכן על המתרחש לאחר תקרית הפלת המטוס הרוסי בסוריה .  בהודעה שפורסמה לאחר הישיבה ביקשו השרים להשתתף בצער המשפחות ברוסיה ,  והודיעו כי צה"ל ימשיכו לפעול בסוריה תוך המשך התיאום מול רוסיה .
 הישיבה נמשכה כשעתיים וחצי ובמהלכה קיבלו השרים עדכון על המגעים המדיניים והביטחוניים מול מוסקבה ,  וכן לקראת פגישותיו של נתניהו בעצרת הכללית של האום .  נתניהו ביקש בישיבה מהשרים שלא להתבטא בנושא המתיחות עם רוסיה עד להודעה חדשה .
 עוד בוואלה !  NEWS :" התינוקת הראשונה "  של ניו זילנד כבשה את האו"םנתניהו רוצה לדבר על איראן - אבל לפלסטינים יש תכניות אחרותדיווח :  נתניהו ייפגש עם א-סיסי בשולי עצרת האו"ם בניו יורק 
נתניהו התייחס לעדכון בקבינט והדגיש גם הוא כי  " שרי הקבינט משתתפים בצער העמוק של העם הרוסי .  אנחנו נותנים גיבוי מלא לצה"ל .  נמשיך לפעול למניעת ההתבססות הצבאית האיראנית בסוריה ,  ונמשיך בתיאום בין צה"ל ורוסיה .  סיכמתי עם פוטין שצוותי עבודה של צה"ל והצבא הרוסי ייפגשו בקרוב להמשך התיאום ". 
נתניהו ממריא לניו יורק בעיצומו של המשבר המדיני הקשה עם רוסיה .  הנושא המרכזי בו יעסוק בעצרת הכללית של האו"ם הוא הסוגיה האיראנית :  ביטול הסכם הגרעין מ-2015 והמאמץ לבלום את התפשטותה ותוקפנותה של איראן באזור .  הנושא האיראני יבוא לידי ביטוי במוקד נאומו בפני מליאת העצרת ביום חמישי אך גם בפגישותיו המדיניות בשוליה ,  שבראשן מפגש עם נשיא ארצות הברית ,  דונלד טראמפ ,  ביום רביעי .  
פגישה זו תהיה הפעם החמישית בה יפגשו שני המנהיגים מאז שהנשיא נכנס לבית הלבן ,  אך הראשונה מאז שהחליט טראמפ לפרוש מהסכם הגרעין עם איראן - החלטה שהתקבלה בתשואות בירושלים ,  אך מעוררת התנגדות קשה בקהילה הבינלאומית .  עתיד הסכם הגרעין והמשך החרפת הלחץ הכלכלי יהיו בראש סדר הנושאים בפגישה .  

נתניהו המריא לארה"ב : " משתתפים בצער רוסיה ;  התיאום יימשך "
 עם המראתו לעצרת הכללית של האו"ם ,  התייחס ראש הממשלה למשבר עם רוסיה ,  ואמר כי  " בשלוש השנים האחרונות נחלה ישראל הצלחה גדולה ",  אך הדגיש כי  " אין זה אומר שלא היו חריגות ".  לפני המראתו התכנס הקבינט לדיון במשבר

