גורמים מדיניים : " נסגרו פערים בדרך להסכם הסיוע עם ארה"ב "
 בתום השיחות שניהל ממלא מקום ראש המל"ל בוושינגטון ,  אמרו גורמים בירושלים כי הושגה התקדמות בשיחות לקראת חתימה על חבילת הסיוע הביטחוני הגדולה אי פעם .  בכיר אמריקני : " מקווים שבקרוב נוכל להגיע להסכם סופי "
  ( בווידאו :  סוזן רייס : " האינטרס הוא שמירה על ישראל ",  יוני האחרון )  
ישראל וארצות הברית הצליחו לסגור פערים רבים שנותרו בדרך להשגת הסכם הסיוע הביטחוני הגדול ביותר שנחתם אי פעם  כך אמרו היום  ( חמישי )  גורמים מדיניים .  הדברים מגיעים בתום ביקורו בוושינגטון של ממלא מקום ראש המועצה לביטחון לאומי  ( מל"ל )  ,  תת-אלוף  ( במיל' )  יעקב נגל ,  שקיים סבב שיחות בדלתיים סגורות עם בכירים אמריקניים סביב ההסכם ,  ונפגש בין היתר עם היועצת האמריקנית לביטחון לאומי ,  סוזן רייס ,  ועם ראש הצוות לשיחות יעל למפרט .  
במקביל ,  בכיר אמריקני אמר לסוכנות הידיעות רויטרס כי  " התקדמנו וסגרנו רבים מתוך הפערים שנותרו ".  לדבריו , " אנו מקווים כי בקרוב נוכל להגיע להסכם סופי ".  למרות הדברים ,  הגורם סרב לתת מסגרת זמן אפשרית להגעה להסכם .  
עוד בוואלה !  NEWS :  הכנסת אישרה :  שידורי התאגיד הציבורי יחלו באפריל 2017לאחר שפוזרו מחשש להתאגדות :  מאה אסירי חמאס מאיימים בשביתת רעבהיום :  ועדת השחרורים תכריע - האם יקוצר עונשו של משה קצב ?  
גורם אמריקני אחר המעורה בפרטים אמר כי ישראל אותתה בתחילת הסבב הנוכחי כי היא עשויה לקבל את הדרישה האמריקנית ,  שלפיה כספי הסיוע יושקעו בכללותם ברכישת נשק מתוצרת ארצות הברית  דבר שלו ראש הממשלה בנימין נתניהו התנגד .  מדובר במחלוקת העיקרית בין הצדדים ,  המגיעה בעקבות ההתעקשות של וושינגטון לבטל את הסעיף הקובע כי ישראל יכולה להשקיע 26.3% מכספי הסיוע בתעשייה הצבאית הישראלית ולא ברכישת כלי נשק אמריקניים .  בירושלים טענו כי הסעיף נחוץ על מנת לשמר את היתרון הצבאי על פני מדינות האזור ,  וכי הסרתו תעלה באלפי משרות .
 עוד נושא הנמצא במחלוקת הוא רצונה של וושינגטון לבטל את הסעיף המאפשר לישראל להקצות 400 מיליון דולר בשנה מכספי הסיוע על דלק למטרות צבאיות ,  כמו גם ההשקעה האמריקנית בתכנית ההגנה האווירית הישראלית .  
גורמים נוספים מסרו כי נתניהו החליט כי יש לשאוף להשגת ההסכם עם הממשל הנוכחי ולא להמתין לכניסתו של הנשיא החדש לבית הלבן בינואר הקרוב .  

גורמים מדיניים : " נסגרו פערים בדרך להסכם הסיוע עם ארה"ב "
 בתום השיחות שניהל ממלא מקום ראש המל"ל בוושינגטון ,  אמרו גורמים בירושלים כי הושגה התקדמות בשיחות לקראת חתימה על חבילת הסיוע הביטחוני הגדולה אי פעם .  בכיר אמריקני : " מקווים שבקרוב נוכל להגיע להסכם סופי "
 
