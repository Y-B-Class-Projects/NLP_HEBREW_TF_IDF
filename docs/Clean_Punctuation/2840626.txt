אובמה :  פתרון שתי המדינות לא אפשרי בשל דברי נתניהו
נשיא ארה"ב הבהיר כי  " הקמת מדינה פלסטינית היא הדרך הטובה ביותר להבטיח יציבות באזור ,  אך לנתניהו יש גישה שונה ".  לדבריו ,  המחלוקת עם נתניהו היא לא אישית .  מחלקת המדינה : " נמשיך לעדכן את ישראל בנושא הגרעין "
 נשיא ארצות הברית ברק אובמה הבהיר הערב  ( שלישי )  כי קשה לראות כיצד תוקם מדינה פלסטינית לנוכח הצהרותיו של ראש הממשלה בנימין נתניהו במהלך הבחירות .  מאז הכריז נתניהו כי לא תוקם מדינה פלסטינית במהלך כהונתו העמיק עוד יותר המשבר ביחסים בין וושינגטון לירושלים ,  על אף ניסיונותיו למזער נזקים אחרי ניצחונו .  
לדבריו ,  המחלוקת שלו עם נתניהו היא לא אישית ,  אלא עניינית . " יש לי יחסי עבודה עם ראש הממשלה ",  אמר אובמה . " הוא מייצג את האינטרסים בצורה שבה הוא חושב שהיא צריכה להיות ,  ואני עושה את אותו הדבר .  לכן ,  הנושא הוא לא מערכת היחסים בין שני מנהיגים .  ארצות הברית עדיין סבורה כי פתרון שתי המדינות הוא הדרך הטובה ביותר להבטיח יציבות באזור ,  אך לנתניהו יש גישה שונה ".  הנשיא הוסיף כי יש להעריך מחדש כעת כיצד לנהל את יחסי ישראל והפלסטינים בשנים הקרובות .  
אובמה הוסיף כי הנושא לא ייפתר באמצעות ישיבה משותפת שלו ושל נתניהו וב"שירת קומבייה ",  אלא דרך משא ומתן . " יש להבין כיצד אפשר להתגבר על ההבדלים במדיניות ,  שלה יש השלכות גדולות על שתי המדינות ועל האזור ",  הדגיש .  הנשיא הוסיף כי יש להעריך מחדש כעת כיצד לנהל את יחסי ישראל והפלסטינים בשנים הקרובות .  

אובמה :  פתרון שתי המדינות לא אפשרי בשל דברי נתניהו
נשיא ארה"ב הבהיר כי  " הקמת מדינה פלסטינית היא הדרך הטובה ביותר להבטיח יציבות באזור ,  אך לנתניהו יש גישה שונה ".  לדבריו ,  המחלוקת עם נתניהו היא לא אישית .  מחלקת המדינה : " נמשיך לעדכן את ישראל בנושא הגרעין "
 
