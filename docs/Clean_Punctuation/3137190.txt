אמסלם : " עד מדינה הוא עבריין - אדם נחות שמלשין כדי להציל עצמו "
 יו"ר הקואליציה התייחס בריאיון ל"כאן "  להתפתחות בתיק 4000 לפיה שלמה פילבר ,  מקורבו של ראש הממשלה ,  חתם על הסכם עד מדינה ואמר כי המשטרה מרגישה שיכורת כוח .  ביחס לשאלה אם על נתניהו לצאת לנבצרות אמר : " בדיחה עלובה ורעיון דבילי "
 יו"ר הקואליציה ח"כ דוד אמסלם  ( הליכוד )  אמר הבוקר כי  " עד מדינה הוא אולי העבריין הכי נחות ,  כי הוא עבריין וכי הוא מלשין על החברים שלו ".  אמסלם התייחס בריאיון ל"כאן "  לחתימתו של יו"ר משרד התקשורת המושעה שלמה פילבר על הסכם שיהפוך אותו לעד מדינה בתיק 4000 ,  שעשוי להפליל את ראש הממשלה בנימין נתניהו .
 אמסלם הוסיף כי  " המשטרה מרגישה בנקודת זמן זו שיכורת כוח ובעלת רצון לנהל את המדינה .  בבזק יש ועדות רגולטיביות ,  לכן אני אומר בגדול ,  כל יום שאנחנו פותחים יש חקירה חדשה .  עכשיו תשאל את עצמך :  בן אדם סביר ,  בכמה חקירות הוא יכול לעמוד ?  ".  יו"ר הקואליציה נשאל אם על נתניהו להכריז על נבצרות ואמר  " מה זה נבצרות ?  תושבי מדינת ישראל בחרו את ראש הממשלה .  ברגע שאתה יוצא מהגלגל הזה מישהו אחר נכנס אליו ,  זו בדיחה עלובה .  לא רוצה לבזבז את הזמן שלנו ברעיון דבילי ". 
עוד בנושא :  דרמה בתיק 4000 :  שלמה פילבר מקורבו של נתניהו חתם על הסכם עד מדינהפרשת בזק :  שאול אלוביץ' ,  ניר חפץ ושלמה פילבר הם החשודים שנעצרוכשפילבר יתחיל לדבר :  חקירת נתניהו בתיק 4000 היא עניין של זמן 
עיקר הפרשה עוסק בחשד המשטרה כי נתניהו פעל בתקופה שבה החזיק בתיק התקשורת בתחילת כהונת הממשלה הנוכחית להטות החלטות רגולטוריות לטובת בזק .  בתמורה ,  כך על פי החשד ,  פעל בעלי החברה אלוביץ' להבטיח לנתניהו סיקור אוהד באתר וואלה !  NEWS ,  שהוא חלק מקבוצת בזק .
 אתמול הוארך בשישה ימים מעצרו של אלי קמיר ,  יועץ בכיר שהעניק שירותי ייעוץ לבזק .  הוא נחשד במעורבות בפרשה אחרת ,  שבמסגרתה נחקרים חשדות לגבי עסקה שהוצעה לשופט הילה גרסטל .  במסגרת העסקה ,  בתמורה לסגירת תיק המעונות שבו נחשדה רעיית ראש הממשלה שרה נתניהו ,  היא תמונה ליועץ המשפטית לממשלה .  
ח"כ מיקי זוהר  ( הליכוד )  אמר הבוקר בריאיון לוואלה !  NEWS כי הוא  " בטוח שהטענות הן נגד פילבר והוא רוצה לחמוק מהעבירות שביצע .  כל החשדות נגד נתניהו היו לכאורה בלבד .  המשטרה בונה תיאוריית קונספירציה ,  וראינו שלפי טענות המשטרה וההמלצות אין שם כלום .  אנחנו מבינים שהטענות מצוצות מהאצבע ".  
לדבריו , " יש עוד דרך ארוכה ,  צריך להוכיח דברים רבים ולא הייתי ממהר ולא ממליץ לתפור את החליפות ".  לגבי ההשוואה שערך לרצח יצחר רבין אמר זוהר כי  " מה שעושים לראש הממשלה הוא חמור וזה יירשם בהיסטוריה .  הזעקה שלי הייתה נגד העיסוק בבני משפחתו .  יש אמרה ולפיה 'כל המלבין פני חברו - שופך את דמו' ולשם כיוונתי ". 
ח"כ אחמד טיבי  ( הרשימה המשותפת )  פנה במליאת הכנסת לשר גלעד ארדן ושאל אם יסכים היום לדברים שהוא עצמו אמר בתקופת אהוד אולמרט לפיהם  " כל פעם שנראה שארש הממשלה הגיע לתחתית ,  הוא מוכיח שניתן לרדת נמוך יותר ".  ארדן ביקש שלא להגיב 
שלשום הוסרו צווי איסור הפרסום על פרטי פרשת בזק ועל שמות העצורים ,  בהם ,  בנוסף לפילבר ,  בעל השליטה בחברה שאול אלוביץ' ,  אשתו איריס ובנו אור ,  מנכ"לית החברה סטלה הנדלר ,  מנהל הפיתוח העסקי בחברה עמיקם שורר ,  ויועץ התקשורת לשעבר של משפחת נתניהו ניר חפץ .
 לאחר הסרת צו איסור הפרסום בפרשה הודיעו אתמול המשטרה ורשות ניירות ערך כי  " במסגרת החקירה הצטברו חשדות ביחס לעבירות מתחום טוהר המידות ,  המרמה ,  חוק איסור הלבנת הון וחוק ניירות ערך ,  שהתבצעו לאורך זמן ,  בתכיפות ובשיטתיות במסגרת מערכות יחסים שהתקיימו בין נושאי משרה בקבוצת בזק לבין עובדי ציבור ומקורביהם וכן חשודים נוספים ". 
בהודעה צוין עוד כי מחומר הראיות עולה חשד לפיו  " כמה מן החשודים המעורבים פעלו באופן בוטה על מנת לשבש הליכי חקירה ולהקשות על מלאכת איסוף הראיות בחקירה ".  בנוסף לכך ,  על פי ההודעה  " נחקרו ברשות ניירות ערך ובלהב 433 במשותף שורה של עדים נוספים ,  עובדי ציבור בעבר ובהווה ,  אנשי תקשורת וגורמים מן המגזר הפרטי והעסקי ".  

אמסלם : " עד מדינה הוא עבריין - אדם נחות שמלשין כדי להציל עצמו "
 יו"ר הקואליציה התייחס בריאיון ל"כאן "  להתפתחות בתיק 4000 לפיה שלמה פילבר ,  מקורבו של ראש הממשלה ,  חתם על הסכם עד מדינה ואמר כי המשטרה מרגישה שיכורת כוח .  ביחס לשאלה אם על נתניהו לצאת לנבצרות אמר : " בדיחה עלובה ורעיון דבילי "
 
