יעלון ל-CNN :  מאמין שנתניהו יואשם ,  יש יותר מדי נושאים שנחקרים
שר הביטחון לשעבר אמר בריאיון לכתבת CNN כריסטיאן אמנאפור כי הוא סבור שראש הממשלה יואשם בשחיתות . " אני חושב שזה יסתיים בכתב אישום ",  אמר יעלון לאמנאפור המופתעת
שר הביטחון לשעבר משה יעלון העניק אתמול  ( שלישי )  ריאיון לכתבת CNN כריסטיאן אמנאפור ובו הצהיר כי הוא מאמין שראש הממשלה בנימין נתניהו יואשם בשחיתות . " אני חושב שהוא יואשם ,  זו ההערכה שלי והאמונה שלי .  יש יותר מדי נושאים על הפרק שנחקרים ,  ואני חושב שזה יסתיים בכתב אישום ",  אמר לאמנאפור שהופתעה לשמוע את מוצא פיו .  
יעלון נשאל בריאיון גם על פרשת אלאור אזריה .  הוא הגדיר אותה כנקודת ציון שעוררה עימות בינו לבין ראש הממשלה ,  שהוביל לבסוף להתפטרותו . " היו פוליטיקאים שטענו כי החייל גיבור למרות שהיה ברור כי הוא הפר את החוק .  זה יצר עימות ביני לבין ראש הממשלה ".  בתגובה לדברים מסר גורם רשמי בלשכת ראש הממשלה ל-CNN כי טענות יעלון חסרות בסיס וכי הוא מנסה להכפיש את נתניהו .
 לקריאה נוספת:פרשת הצוללות : " בקרוב יצטרך נתניהו להסביר פרטים שעלו בחקירות"תיק 2000 :  כתבים ועורכים מ"ידיעות אחרונות "  מסרו עדות במשטרהפרקליט המדינה : " הלוואי שהיה אפשר לסיים את חקירות נתניהו מהר יותר "  
גורמים במערכת אכיפת החוק מעריכים כי לא יהיה מנוס מגביית עדות מנתניהו בפרשת הצוללות בימים הקרובים .  במשטרה אומרים כי לפי שעה אין לגבי נתניהו כל חשד בפרשה .  הגורמים מעריכים כי החוקרים יחקרו את נתניהו בעדות פתוחה ,  אך ישנה אפשרות כי במהלך העדות תעבור החקירה לחקירה באזהרה .
 לדברי הגורמים ,  נתניהו יצטרך לענות על שאלות בשתי סוגיות שעלו מהחקירה .  האחת היא ההחלטה שלו למנות בפברואר 2016 את תת-אלוף  ( במיל' )  אבריאל בר יוסף לתפקיד ראש המל"ל ,  מינוי שלא יצא לפועל לבסוף .  במשטרה רוצים לבדוק אם המינוי היה נוח לראש הממשלה ולעורך הדין המקורב אליו ,  שנחקר גם הוא בפרשה ,  כדי לקדם את עסקת הצוללות .  הסוגיה האחרת היא החוקרים המבקשים לברר כיצד עורך הדין המקורב לראש הממשלה קיבל לכאורה שוחד מבלי שראש הממשלה ידע על כך .  
עורך הדין המקורב לראש הממשלה נחקר אתמול בפעם השנייה ,  בחדר מקביל לזה שבו נחקר אלוף  ( במיל' )  אליעזר  ( צ'ייני )  מרום במשך יותר מעשר שעות .  מרום נשלח אמש למעצר בית .  שלשום עיכבה לחקירה המשטרה שישה חשודים ,  בהם המתווך מיקי גנור ,  בר יוסף ועורך דין רונן שמר ,  בחשד למעורבות בפרשה .  שמותיהם של האחרים טרם פורסמו .  מעצרו של גנור הוארך שלשום עד יום חמישי ,  וכך גם מעצרו של בר יוסף .  עורך הדין המקורב לראש הממשלה נשלח למעצר בית .
 ראש הממשלה נחקר בחודשים האחרונים ארבע פעמים בגין החשדות שעלו בשתי פרשות נוספות :  תיק 1,000 ,  הנוגע לטובות הנאה שקיבל לכאורה מאנשי עסקים ובהם המיליארדר ארנון מילצ'ן ;  ותיק 2,000 ,  הנוגע לשיחות שקיים עם מו"ל ידיעות אחרונות ארנון  ( נוני )  מוזס לגבי שינוי אופי הסיקור שלו בעיתון .  

יעלון ל-CNN :  מאמין שנתניהו יואשם ,  יש יותר מדי נושאים שנחקרים
שר הביטחון לשעבר אמר בריאיון לכתבת CNN כריסטיאן אמנאפור כי הוא סבור שראש הממשלה יואשם בשחיתות . " אני חושב שזה יסתיים בכתב אישום ",  אמר יעלון לאמנאפור המופתעת

