ח"כ לבני : " המשא ומתן המדיני  אינטרס ישראלי "
 יו"ר האופוזיציה דיברה בכנס בקיבוץ לוחמי הגטאות וביקרה את מדיניות הממשלה . " מקווה שהציבור מבין שעקרון שתי המדינות הוא האופציה היחידה שמייצגת את האינטרס הישראלי "
 יו"ר האופוזיציה ,  ציפי לבני ,  דיברה היום  ( שישי )  בכנס נשים בקיבוץ לוחמי הגטאות .  היא מתחה ביקורת על התנהלות הממשלה סביב אירועי המשט לעזה ואמרה : " ממשלת ישראל ,  שספגה ביקורת מהעולם ,  שחררה טרוריסטים ביום בו נתפסו ,  פתחה את המצור ,  ועכשיו אנו שומעים שמתכוונת לאפשר לשרי חוץ להגיע לעזה .  זה נובע מכך שלממשלת ישראל אין מדיניות שמתנהלת לפני שני צדי המשוואה .  היום מובן שזו הדרך היחידה לייצר חזית בינלאומית מול הטרור ".  לבני התייחסה לצורך בהמשך המשא ומתן המדיני ,  ואמרה ,  כי  " כשניהלנו מו"מ מול הצד הפרגמאטי בצד השני ,  העולם הבין שאנו באמת מעוניינים בהסדר ,  מתוך כך שזהו האינטרס העליון שלנו ולא מתוך כניעה ולחץ .  אז העולם גם קבע את אותם תנאים שעד שהחמאס לא ימלא אחריהם הוא לא יקבל לגיטימיות  הכרה בקיומה של ישראל ,  הפסקת הטרור וקבלת הסכמים קודמים .  ארבע שנים זה החזיק מעמד כי העולם הבין שאם חמאס מתחזק אז האחרים בצד הפלסטיני ,  שאיתם ניתן להגיע להסדר ,  נחלשים ,  ושעם חמאס אין תקווה לשלום ". 
לדברי יו"ר האופוזיציה , " במהלך השנה האחרונה נשמטה רגל אחת מהמשוואה ,  רגל ההסדר .  על הרקע הזה הגיע אירוע המשט ,  אירוע מקומי שהקים את העולם כולו נגדנו .  אני מקווה שהשנה האחרונה הובילה להבנה עמוקה בציבור הישראלי ,  גם בצד הימני של המפה ,  שעקרון שתי מדינות הלאום זו האופציה היחידה שמייצגת את האינטרס הישראלי ..  .  ההבנה שיכולת התמרון של צה"ל תלויה גם במרחב שנותנת לנו הקהילה הבינלאומית ותלויה ביחסים שלנו עם ארה"ב ".  
לבני התייחסה לשינוי שעבר על הממשלה בהקשר הזה : " ראש הממשלה שסירב לומר לפני הבחירות את המילים הללו ,  מדבר היום על האופציה הזו .  שר החוץ ליברמן שפרש מממשלה בעקבות אנאפוליס מבקש היום מהפלסטינים להיכנס לחדר המו"מ כדי לדבר על אותם נושאים רק בתנאים גרועים יותר .  אלי ישי ,  שדרש ממני לא לדבר על ירושלים ,  שותף בממשלה שבמו"מ תדבר על כל נושאי הליבה וגם על ירושלים ". 
בעניין המאבק לשחרור החייל החטוף גלעד שליט ,  אמרה לבני : " כל מה שמשפחת שליט עושה כדי לשחרר את בנה הוא הכי לגיטימי בעולם .  כמיהה של הציבור לראות חייל חוזר הביתה היא לא רק לגיטימית אלא אומרת משהו עלינו כחברה ". 

ח"כ לבני : " המשא ומתן המדיני  אינטרס ישראלי "
 יו"ר האופוזיציה דיברה בכנס בקיבוץ לוחמי הגטאות וביקרה את מדיניות הממשלה . " מקווה שהציבור מבין שעקרון שתי המדינות הוא האופציה היחידה שמייצגת את האינטרס הישראלי "
 
