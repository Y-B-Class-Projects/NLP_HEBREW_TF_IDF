היועמ"ש מגבה את המלצות המשטרה : " תיקי נתניהו נוהלו לפי הספר "
 מנדלבליט יצא להגנת הארגון ואמר בכנס באוניברסיטת ת"א כי פרסום ההמלצות להעמיד לדין את נתניהו בעבירות שוחד ,  נעשה בתיאום מלא איתו : " לא תהיה לי כל בעיה מקצועית להגיש כתב אישום נגד נתניהו ".  כמו כן ,  סירב להתייחס לאפשרות שרה"מ חשוד בפרשת הצוללות
היועץ המשפטי לממשלה אביחי מנדלבליט גיבה אמש  ( חמישי )  את התנהלות המשטרה בחקירות ראש הממשלה בנימין נתניהו ,  ואמר כי  " השבוע הועברו לפרקליטות תיקי החקירה בפרשות 1000 ו-2000 .  החקירות נוהלו לפי הספר באופן שבו מצופה מרשויות החוק לטפל בתיקים מסוג זה ,  ובחתירה מתמדת לגילוי האמת ".  
דברי היועץ המשפטי לממשלה נאמרו ברקע תגובתו של ראש הממשלה ,  שהפרידה בין המשטרה והפרקליטות והדגישה את תפקידו של היועץ המשפטי לממשלה כמי שיקבע בסופו של דבר מה יעלה בגורל התיקים .  המשטרה המליצה להעמיד לדין את נתניהו בעבירות של שוחד ,  מרמה והפרת אמונים בתיק 1000 ובתיק 2000 .
 מנדלבליט הדגיש בנאומו דוקוא את הקשר בין המשטרה והפרקליטות ,  והבהיר כי החקירה נוהלה תוך שיתוף פעולה מלא בין אגף החקירות והמודיעין במשטרה ,  לבין פרקליטות המדינה והיועץ המשפטי לממשלה . " אני שומע על מתיחויות וניסיונות לפלג בין הגופים .  אנחנו עובדים בשיתוף פעולה מלא להפוך כל אבן ולהוציא את האמת לאור .  אין איש מעל החוק ואין אדם חסין מפניו .  זה לא אומר שאין בינינו חילוקי דעות .  צריך להבין שזה סדר הדברים ,  כך מתנהלות חקירות ".  הדברים נאמרו בכנס אגודת הידידים של אוניברסיטת תל אביב .
 עוד בוואלה !  NEWS:ישראל מחכה לו :  האם אביחי מנדלבליט קורץ מהחומר הנכון ? ארדן קרא למנדלבליט :  בדוק את הטענות למעקבים אחרי חוקרי נתניהוקרב בוץ סיציליאני :  אחרי אלשיך והתקשורת ,  נתניהו סימן את לפיד כאויב קיומי 
היועמ"ש הוסיף כי  " כולנו חלקים באותה מערכת אכיפת החוק .  כשזיהינו נושאים הדורשים בירור והעמקה ,  עשינו כל שביכולתנו כדי להעמיק בהם ולברר אותם .  לצד זאת ,  כשעלו בחקירה נושאים צדדיים שאינם מצדיקים בירור בשדה הפלילי ,  נמנענו מלהשקיע בהם זמן ומשאבים .  כשזיהינו גורם שהעדות שלו חיונית על מנת להגיע לחקר האמת ,  לא חסכנו מאמצים על מנת לגבות את עדותו ".  מנדלבליט נושא לראשונה דברים לאחר פרסום המלצות המשטרה להעמיד לדין את ראש הממשלה בנימין נתניהו בגין שוחד .  
עוד הבהיר מנדלבליט ,  כי פרסום ההקלטות תואם איתו באופן מלא . " פרסום הודעת המשטרה ביום שלישי נעשה בהתאם להנחיית היועמ"ש הרלוונטית .  הדבר נעשה באישורי ובאישור פרקליט המדינה מראש ,  כנדרש וכמקובל .  בהחלט קיימת אפשרות כי אגב בדיקת חומרי החקירה ,  יידרשו השלמות חקירה בהמשך .  זו דרכה של כל חקירה .  הדבר נובע ממחויבותנו לברר את החשדות ולהוציא את האמת לאור ".   
" אני דוחה בכל תוקף טענות כאילו מי מהגורמים המעורבים פעל מתוך שיקולים זרים שאינם מקצועיים .  כל הגורמים פעלו ופועלים כנאמני שלטון החוק במדינת ישראל ",  אמר מנדלבליט . " אני גם ער לעניין הציבורי הרב ,  וחשוב לי להדגיש שכל ההחלטות שהתקבלו ויתקבלו מבוססות רק על הראיות והדין ". 
היועמ"ש הוסיף : " עתה תחל מלאכת הלימוד המשפטי של החומרים ,  כדי להכריע אם מתגבש על בסיסן סיכוי סביר להרשיע .  הראיות יישקלו ,  הסוגיות המשפטיות שמתעוררות ילובנו לאורכן .  התהליך יתקיים קודם כל בפרקליטות מחוז תל אביב ,  ולאחר מכן יועברו לפרקליט המדינה שי ניצן .  לאחר מכן יובאו מכלול חומרי החקירה והעמדות השונות להכרעתי .  זה תהליך מקצועי ,  אין בו קיצורי דרך ואסור שיהיו .  בכוונתי לקיים את ההליך ללא עיכובים מיותרים .  רק הראיות ידברו ורק הדין יקבע .  זו חובתנו לאזרחי המדינה ".  
מנדלבליט נשאל בריאיון עם העיתונאית נחמה דואק מיד לאחר נאומו ,  אם לא תהיה לו בעיה להגיש כתב אישום נגד נתניהו ,  אם יידרש לכך . " אני מכיר את ראש הממשלה רק ברקע מקצועי .  מעולם לא הייתי בביתו בקיסריה .  בבית בבלפור הייתי כמה פעמים בנסיבות מקצועיות .  בוודאי שיהיה קשה לי להגיש נגד כל ראש ממשלה ,  וכל שר ,  זה לא דבר נעים .  אבל אני מחפש את האמת - ואם אלו יהיו הראיות וזה יהיה הדין ,  לא תהיה לי בעיה ",  אמר .
 בתשובה לשאלה אם לא ראוי שנתניהו יכריז על נבצרות ,  השיב היועמ"ש : " זה עניין שלו בשלב הזה ,  ולא מתפקידי להציע לו דברים כאלה .  הוא חף מפשע כל עוד לא הוכח אחרת .  ברור שיש משקל להמלצות - אבל אין להן תוקף חוקי .  תוקף חוקי יש רק כשהיועץ מקבל החלטה ,  ובוודאי שאנחנו לא בשלב הזה עכשיו .  כשנגיע נשקול את הדברים ".  כמו כן ,  סירב מנדלבליט להתייחס לאפשרות שראש הממשלה חשוד בפרשת הצוללות .  
ראש הממשלה בנימין נתניהו אמר אתמול לפני יציאתו לגרמניה כי הוא ורעייתו  " נפעמים ,  אין מילה אחרת ,  מהתמיכה ,  האהדה והחום שאזרחים כה רבים בישראל מגלים כלפינו ",  ברקע פרסום ההמלצות נגדו .  נתניהו הוסיף : " אני אמשיך לשרת אותם ,  את המדינה שלנו באחריות ,  בנחישות ומתוך תחושת ביטחון גדולה ,  כי אני בטוח שהאמת סופה לנצח ". 
שלשום שלח השר לביטחון הפנים גלעד ארדן ליועמ"ש מנדלבליט ,  ובו קרא לו למצות את בדיקת הטענות לפיהן בוצעו מעקבים אחרי חוקרים בכירים במשטרה שהיו מעורבים בחקירות ראש הממשלה בנימין נתניהו .  ארדן התייחס לטענות שעלו בריאיון שהעניק המפכ"ל רוני אלשיך ל"עובדה ",  ושם טען כי  " גורמים רבי כוח "  עקבו אחר חוקרי משטרה .
 שר האוצר משה כחלון אמר אמש בכנס בחיפה כי  " יש אדם אחד שהחוק הסמיך אותו לקבוע בעניין ראש הממשלה בנימין נתניהו והוא היועץ המשפטי לממשלה אביחי מנדלבליט .  אני קורא לצד ימין ושמאל לאפשר לרשויות החוק לעשות את העבודה כדי לקבל את התוצאה הטובה ביותר ". 
 ( עדכון רשון :  19:43 )  

היועמ"ש מגבה את המלצות המשטרה : " תיקי נתניהו נוהלו לפי הספר "
 מנדלבליט יצא להגנת הארגון ואמר בכנס באוניברסיטת ת"א כי פרסום ההמלצות להעמיד לדין את נתניהו בעבירות שוחד ,  נעשה בתיאום מלא איתו : " לא תהיה לי כל בעיה מקצועית להגיש כתב אישום נגד נתניהו ".  כמו כן ,  סירב להתייחס לאפשרות שרה"מ חשוד בפרשת הצוללות

