נתניהו :  40 שנה לא היו בעיות עם אסד ;  לא נקבל את איראן על הגבול
בתדרוך לעיתונאים במוסקבה הצהיר ראש הממשלה כי ישראל תמשיך במדיניות אי ההתערבות בנעשה במדינה ,  אך תשמור לעצמה את חופש הפעולה למנוע התבססות איראנית בשטח סוריה .  נתניהו אף קרא לאסד שלא לנקוט צעדים נגד תושבים בדרום המדינה שקיבלו סיוע הומניטרי מישראל 
" במשך 40 שנה לא הייתה בעיה עם משטר אסד ,  אך אנחנו לא מתכוונים לקבל את איראן לא ליד הגבול שלנו ,  ולא בשום מקום בסוריה "  - כך אמר היום  ( חמישי )  ראש הממשלה בנימין נתניהו בתדרוך לעיתונאים שקיים במוסקבה .  לדבריו ,  רוסיה הרחיקה את הכוחות האיראניים שפעלו בסוריה למרחק של עשרות קילומטרים מגבול ישראל . " ‏אנחנו לא ניתן לאיראן להתבסס צבאית בסוריה ",  הבהיר . " אנחנו נפעל ,  ונשמור על חופש הפעולה למניעת ההתבססות ולמנוע את חימוש חיזבאללה בלבנון ,  דרך סוריה ".   
" קבעתי מדיניות ברורה שאנחנו לא מתערבים בלחימה במדינה ולא התערבנו ",  הוסיף נתניהו . " זה לא משתנה .  מה שהטריד אותנו זה דאעש וחיזבאללה וזה נשאר אותו דבר .  לב העניין הוא שימור חופש הפעולה שלנו נגד כל גורם שיפעל נגדנו .  דבר שני - סילוקם של האיראנים משטח סוריה ". 
לקריאה נוספת:התקרית בצפון :  המל"ט הסורי שהה באוויר 15 דקות לפני שיורטמל"ט סורי חדר כ-10 קילומטרים לתוך שטח ישראל ויורט מעל הכנרת"לאיש לא אכפת מנתניהו ":  יועצו של חמינאי נפגש עם פוטין במוסקבה 
נתניהו ,  שפגישתו עם נשיא רוסיה ולדימיר פוטין הוקדמה בעקבות הפסגה הצפויה עם נשיא ארצות הברית דונלד טראמפ ,  ציין כי ישראל ביקשה לוודא שבמהלך המבצע שמקיים אסד להשתלטות מחדש על קו הגבול לא ייפגעו התושבים המקומיים שקיבלו סיוע מישראל במהלך שנות הלחימה . " אנחנו סייענו להם הומניטרית ",  אמר . " הם לא צריכים להיענש לכך שהם היו רעבים ללחם ". 
נתניהו התייחס לציוץ של הסנאטור האמריקני ,  לינדזי גרהאם ,  שבו הזהיר מפני אפשרות של הגעה להסכמים עם רוסיה . " אנחנו פועלים בשקיפות מלאה מול ארצות הברית ",  ציין נתניהו . " אני מסכים איתו שצריך לפעול להוצאת איראן .  אנו מתואמים עם בעלת בריתנו הטובה ביותר אבל גם הקשרים עם פוטין משרתים אותנו מאוד ".  
פגישת פוטין נתניהו התקיימה בזמן שכלי טיס בלתי מאויש מסוריה חדר לשטח מדינת ישראל והופל בשמי הכנרת ,  ועל רקע זליגת הירי ממלחמת האזרחים שבמדינה לאזור החיץ שבגבול ,  במסגרת מאמצי אסד להשיב לעצמו את השליטה בדרום המדינה . " נגיב נגד כל זליגה וכל חדירה ,  לשטחה האווירי או הקרקעי של ישראל ",  אמר נתניהו בתום פגישתו אתמול .  
נתניהו אף התייחס לחדירת כלי הטיס : " אנחנו מצפים שכולם יכבדו את הריבונות הזאת ושסוריה תשמור בקפדנות על הסכמי ההפרדה ".  
גורמים מדיניים מסרו אחרי פגישתם של נתניהו ופוטין כי  " רוסיה פועלת כעת להרחקת הכוחות האיראניים מקרבת הגבול עם ישראל .  יש אינטרסים הן לישראל והן לרוסיה בהתפתחויות השונות בסוריה - ויש ניסיון למצוא את המכנה המשותף בין המדינות ".  

נתניהו :  40 שנה לא היו בעיות עם אסד ;  לא נקבל את איראן על הגבול
בתדרוך לעיתונאים במוסקבה הצהיר ראש הממשלה כי ישראל תמשיך במדיניות אי ההתערבות בנעשה במדינה ,  אך תשמור לעצמה את חופש הפעולה למנוע התבססות איראנית בשטח סוריה .  נתניהו אף קרא לאסד שלא לנקוט צעדים נגד תושבים בדרום המדינה שקיבלו סיוע הומניטרי מישראל

