עכשיו זה סופי :  ערוץ 10 ברישיון באפיק 10
גם המכשול האחרון הוסר ,  הערב במהלך המאבק על ההצבעה סביב נושא הגז הודיע ראש הממשלה ושר התקשורת :  ערוץ 10 יוכל להמשיך ולשדר באפיק 10 כל עוד זכייניות ערוץ 2 ,  קשת ורשת ,  אינן עוברות לרישיון ונשארות באפיק 22
קצת יותר מיממה לאחר שהרשות השנייה לטלוויזיה ולרדיו אישרה מתן רישיון לערוץ 10 הודיע ראש הממשלה ושר התקשורת ,  בנימין נתניהו ,  כי החליט לאשר לחברת ישראל 10  ( ערוץ 10 )  את המשך השימוש באפיק 10 בטלוויזיה . " ההחלטה מגיעה לאחר האישור שניתן לערוץ לעבור לשדר ברישיון ל-15 שנה ",  כך נמסר הערב  ( שני )  ממשרד התקשורת .  
עוד נכתב בהודעה כי  " החלטות אלו הנן חלק ממדיניות ראש הממשלה להגביר את התחרות בענף השידורים ולאפשר לבעלי רישיונות שידור נוספים להיכנס לשוק השידורים ,  ולקבל רישיונות ארוכי טווח שיעניקו לשחקנים וודאות כלכלית ורגולטורית ". 
ערוץ 10 יוכל להישאר באפיק כל עוד זכייניות ערוץ 2 ,  קשת ורשת ,  אינן עוברות לרישיון בשידורים ונשארות באפיק 22 .  בהודעת משרד התקשורת ניתנה התייחסות לכך ,  כאשר בשנת 2017 אמרות השתיים לעבור לשדר ברישיונות ולעבור לאפיקים המוקצים להן ,  יחד עם ערוץ 10 ,  מדובר באפיקים 12 עד 16 .  
עבור המשך שימוש בערוץ ,  יישלם ערוץ 10 סכום של 2.16 מיליון שקלים ,  כפי שנקבע בבדיקה מקצועית שערכה הרשות השנייה .  סכום שמקובל על כל הצדדים ,  גם על ערוץ 10 .  עבור שימוש באפיקים 12 עד 14 ישולם סכום חד פעמי של 200 אלף שקלים ,  כפי שהמליצה יו"ר הרשות השנייה אוה מדז'יבוז'‏ לנתניהו ולשר האוצר משה כחלון .  
מוקדם יותר היום הודיעה המועצה לכבלים וללווין כי אין כל מניעה שקבוצת RGE תהיה בעלת השליטה בערוץ 10 ,  בעודה מחזיקה בשבעה ערוצי ספורט וילדים בכבלים ובלווין .  

עכשיו זה סופי :  ערוץ 10 ברישיון באפיק 10
גם המכשול האחרון הוסר ,  הערב במהלך המאבק על ההצבעה סביב נושא הגז הודיע ראש הממשלה ושר התקשורת :  ערוץ 10 יוכל להמשיך ולשדר באפיק 10 כל עוד זכייניות ערוץ 2 ,  קשת ורשת ,  אינן עוברות לרישיון ונשארות באפיק 22

