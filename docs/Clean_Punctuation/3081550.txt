למרות מאמצי נתניהו - טראמפ ופוטין פועלים רק למען האינטרסים שלהם
ההסדר בסוריה ,  שגובש במהלך פגישת שני הנשיאים ,  לא מתחשב בשיקוליה של ישראל על אף השיחות הרבות שראש הממשלה קיים עמם .  איש העסקאות בבית הלבן הכריע לטובת דיל המועדף על ארה"ב ,  וזה יכול לרמוז גם על עסקה עתידית שיגבש עם הפלסטינים
אחרי שראש הממשלה בנימין נתניהו ביקר את הפסקת האש בסוריה ,  התגובות המידיות היו מגוונות .  החל בשמחה מופגנת לאיד ,  שציינה כי ההישענות על דונלד טראמפ ומערכת היחסים הטובה כביכול עם ולדימיר פוטין התבררה כמשענת קנה רצוץ ,  וכלה בתומכיו שתיארו אותו כראש ממשלה הפועל למען ביטחון ישראל גם מול המעצמות העולמיות .
 השורה התחתונה היא שישראל מתנגדת להפסקת האש בדרום סוריה ,  עסקה שהושגה בין רוסיה לארצות הברית ,  כי משמעותה בין היתר היא שאיראן תישאר בסוריה .  עם זאת ,  לא ברור כיצד בנסיבות הנוכחיות ניתן להוציא את איראן מסוריה שלא מרצונה ,  או את רוסיה .  
זה נובע גם מחטאי הממשל האמריקני הקודם של ברק אובמה ,  במעשיו - הסכם הגרעין עם איראן ,  שלצורך השגתו התעלמו הממשל האמריקני ובעלי בריתו מכל שאר פעילויות איראן במזרח התיכון ,  ובמחדליו -ההתעלמות מתקיפת בשאר אסד את אזרחיו בנשק כימי לאחר אזהרה ברורה של וושינגטון שמדובר בקו אדום ,  וכדי להוסיף חטא על פשע  או איוולת על איוולת  הכנסת רוסיה בדלת הקדמית ובברכת ארצות הברית לסוריה .
 לקריאה נוספת בנושאנתניהו נגד הסכם המעצמות בסוריה : " ינציח נוכחות איראן מעבר לגבול"נתניהו : " אסור שהפסקת אש בסוריה תאפשר התבססות של איראן "  
אלו ,  לצד החשש המצמית של ארצות הברית והמערב מפני חליפות דאעש ,  וההתמקדות בחיסולה על חשבון כל אינטרס אחר ,  הביאו למצב שבו אסד ,  רב-מרצחים שטובח על בסיס יומי את בני עמו ,  שב להיות נשיא לגיטימי .  אין עוד קריאות להחלפתו ולסילוקו .  אירופה לא מעוניינת בעוד מיליוני פליטים סורים ,  ארגוני האופוזיציה למיניה וסוגיה בדמורליזציה ,  והמנצחות הגדולות מהמצב כעת הן איראן ורוסיה ,  וכן אסד וטורקיה .  
הן הצליחו במטרותיהן האסטרטגיות השונות .  לרוסיה יש שוב בסיס מאובטח ובעצם מדינה בתוך מדינה לחוף הים התיכון ,  ואיראן הוכיחה שהיא יכולה להחזיר שלטון בעל ברית מסף התהום ולייצב אותו ,  אמנם במחיר הרוגים רבים והון ,  אבל המטרה האסטרטגית הושגה .  משטר אסד לא נפל ,  הקשר החיוני היבשתי לחיזבאללה נשמר ,  הכוחות הסוניים השונים ,  שנדמה היה פעם אחר פעם שמגיעים אל סף ניצחון וקיבלו תמיכה כזו או אחרת מארצות הברית ,  מקבלים כעת כתף קרה למדי .  ועל התערבות אמריקנית ,  ודאי קרקעית במלחמת האזרחים בסוריה מעבר לתקיפות דאעש ,  אין כמובן מה לדבר .  
ועכשיו באה העסקה .  נשים בצד את השאלה למי היא טובה  והתשובה היא שהיא טובה הרבה יותר לרוסיה ואיראן מאשר לארצות הברית - אבל הנקודה המשמעותית היא שישראל לא הובאה בסוד העניינים .  אולי רק בסיומם ,  וגם זאת לידיעה ,  לא להתייעצות ,  שלא לדבר על התיחסות להשגות .  
למרות זאת ,  אין זה אומר הרבה .  מצד רוסיה ,  אין כאן שום בגידה .  רוסיה היא מעצמה ,  ומאז ומעולם גם בתור ברית המועצות ,  חברה לאויבי ישראל .  ההסדרים בין מוסקבה לירושלים בנוגע לסוריה היו תמיד הסדרים בין חתול לדוב .  החתול יכול בהחלט לשרוט את הדוב ,  אבל בקרב חזיתי ביניהם ברור מי ינצח .  ועם כל ההתבטאויות של פוטין ונתניהו על שיתוף פעולה והבנות והמפגשים בקרמלין ,  בסופו של דבר רוסיה עשתה ,  עושה ותעשה כל דבר אך ורק לפי האינטרסים שלה .  ישראל יכולה רק למחות ,  ותו לא .  
בעניין ארצות הברית ,  שם לפחות היה יסוד סביר להניח שטראמפ או ממשלו לפחות יתייעצו עם ישראל .  גם אם זה קרה ,  בשורה התחתונה גם ארצות הברית היא מעצמה הפועלת לפי האינטרסים שלה .  ואיש העסקאות בבית הלבן מעוניין להגיע לעסקאות טובות ,  על פי תפיסתו  בין אם בסוריה ,  בין ישראל לפלסטינים או ברפורמת הבריאות .  ברגע האמת ,  הוא הכריע לטובת מה שהוא רואה כדיל טוב לארצות הברית ,  לא לישראל .  ואולי בעקבות זאת כדאי להקדיש הרהור גם לגבי עסקאות דומות בעתיד .  
לישראל אין הרבה מה לעשות .  מעבר למחאה הפומבית ,  שלא ברור עד כמה היא חכמה בעת הזו  האם באמת ישראל רוצה לספר לכל העולם שהידיד הגדול בבית הלבן לא לגמרי מתחשב ברצונותיה ,  פועל מאחורי גבנו וסוגר עיסקה על חשבוננו ?  מעבר לכך ישראל מבהירה שלא תסכים לדברים מסוימים ,  שכבר בעבר הבהירה שלא תסכים להם :  נוכחות חיזבאללה ואיראן על הגבול בגולן .  וזה לא יקרה .  
יתרה מזו ,  ההסכם בין רוסיה לארצות הברית מבחינת המציאות בשטח לא מעלה ולא מוריד  רוסיה נשארת בסוריה ותישאר בה כל עוד זה תואם את צרכיה האסטרטגיים ,  שלא ישתנו בעתיד הנראה לעין ,  והדבר נכון גם לגבי איראן .  וגם אם מלחמת האזרחים תסתיים ,  בהנחה שהיא תסתיים בהסדר שבמסגרתו אסד נותר בשלטון ,  ייתכן והיחידות הצבאיות האיראניות יחזרו הביתה במצעד ניצחון  אבל היועצים ,  יחידות מיוחדות ,  מודיעין ובעיקר השפעה עד כדי הכתבה איראנית כל אלה יישארו בסוריה .  לא על הגבול  אבל בדמשק ,  שזה אולי גרוע יותר .  
המצב האסטרטגי בסוריה לא עומד להשתנות ,  בין אם יש עיסקה ובין אם לא ,  בין אם ישראל מסכימה ובין אם לא ,  ואפילו בין אם ארצות הברית מסכימה או לא .  

למרות מאמצי נתניהו - טראמפ ופוטין פועלים רק למען האינטרסים שלהם
ההסדר בסוריה ,  שגובש במהלך פגישת שני הנשיאים ,  לא מתחשב בשיקוליה של ישראל על אף השיחות הרבות שראש הממשלה קיים עמם .  איש העסקאות בבית הלבן הכריע לטובת דיל המועדף על ארה"ב ,  וזה יכול לרמוז גם על עסקה עתידית שיגבש עם הפלסטינים

