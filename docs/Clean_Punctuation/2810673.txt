פגישה גורלית :  ישראל תאבד את תמיכת ארה"ב באו"ם ? 
ראש הממשלה נתניהו ושר החוץ קרי ייפגשו מחר ברומא ,  על רקע החלטת ההנהגה הפלסטינית לפנות השבוע למועצת הביטחון בדרישה לקבל הכרה .  בכירים בוושינגטון דורשים להציג הצעה אמריקנית לפתרון הסכסוך
ראש הממשלה בנימין נתניהו ייצא היום  ( שני )  לרומא ,  בירת איטליה ,  לביקור בזק שבמרכזו פגישה עם שר החוץ האמריקני ,  ג'ון קרי .  הרקע לפגישה הוא החלטת ההנהגה הפלסטינית לבקש הכרה ממועצת הביטחון של האו"ם ביום רביעי .  ההצעה תקרא להקמת מדינה פלסטינית על גבולות 1967 בתוך שנתיים ,  עם ירושלים המזרחית כבירתה .  נתניהו וקרי מעוניינים שניהם להכשיל את המהלך הזה ,  אבל מתקשים להסכים על הדרך הנכונה לעשות זאת .  נתניהו היה רוצה שהאמריקנים  " פשוט יטילו וטו "  על ההצעה הפלסטינית ,  ובכך ישימו קץ לסיפור .  אלא שמבחינת ארה"ב ,  זה לא כל כך פשוט .  ההצעה הפלסטינית זוכה לתמיכת ירדן ,  מצרים ושאר מדינות הליגה הערבית .  האמריקנים זקוקים לשיתוף הפעולה של מדינות ערב במאבק שהם מנהלים בימים אלה נגד ארגון הטרור דאעש .  העולם הערבי כבר זועם על ממשל אובמה בשל סימני ההתקרבות בינו לבין איראן ,  האויבת השיעית המושבעת של הערבים .  הדבר האחרון שהאמריקנים זקוקים לו כעת הוא חזית נוספת נגד בני בריתם הערבים ,  הפעם בנושא הפלסטיני .
 עוד על יחסי ישראל והפלסטינים:הפלסטינים :  נדרוש מהאו"ם הכרה בפלסטין ביום רביעימות השר הפלסטיני :  כולם צודקים ,  אך מה יבחר אבו מאזן ? עריקאת : " מפסיקים התיאום הביטחוני עם ישראל "  
מעבר לכך ,  בממשל אובמה יש מעט מאוד סימפטיה כלפי ראש הממשלה נתניהו .  מלבד שר החוץ קרי ,  שעדיין נאחז באמונה הקלושה שנתניהו מעוניין בשלום ,  אף אחד בוושינגטון אינו מאמין לראש הממשלה .  בכירי הממשל מבינים היטב כי הטלת וטו על ההצעה הפלסטינית תתפרש כניצחון עבור ראש הממשלה ,  ותנוצל במסגרת תעמולת הבחירות שלו  ( "הרצוג ולבני טוענים שאנחנו מבודדים בעולם ,  אבל רק לאחרונה בלמנו מהלך פלסטיני נגדנו במועצת הביטחון ..  ."  )  .  האמריקנים נזהרים מאוד לא להתערב בבחירות הקרובות כדי לא לחזק את נתניהו ,  אבל באותה מידה ,  אין להם שום עניין לסייע לו עם עניין הווטו .  הבעיה של האמריקנים היא שגם הימנעות מהטלת וטו עשויה להתפרש כהתערבות בבחירות ולחזק את נתניהו בדרכים עקיפות .  הצעת ההחלטה הפלסטינית כוללת התייחסות לירושלים המזרחית כבירת פלסטין .  אם ארה"ב לא תטיל וטו וההצעה הזו תהפוך להחלטה מחייבת של מועצת הביטחון ,  נתניהו יוכל לשים את ירושלים בקדמת הקמפיין שלו . " העולם כולו מנסה ללחוץ עלינו לוותר על  ( מזרח )  ירושלים ",  הוא יאמר לבוחרים ,  וימצב את עצמו כאיש היחיד שיכול לשמור על ג'בל מוכאבר ועיסאוויה כחלק מעיר הבירה .  
כדי לפתור את הדילמה הבלתי-אפשרית הזו ,  פקידים בכירים במחלקת המדינה הציעו לקרי שתי אלטרנטיבות .  ההצעה הראשונה : " לתפוס טרמפ "  על הצעת החלטה אחרת ,  שגיבשו מדינות אירופה ,  הקוראת גם היא לקמת מדינה פלסטינית על בסיס גבולות 1967  ( עם חילופי שטחים )  אך בנוסח מרוכך יותר .  ההצעה השנייה ,  עליה דווח בסוף השבוע בוואלה !  חדשות :  לגבש הצעת החלטה אמריקנית עצמאית ,  שתקרא להקמת מדינה פלסטינית אך תכלול סעיפים נוחים מבחינת ישראל בתחומי הביטחון ,  הזהות היהודית והפליטים .  ההצהרה הפלסטינית אמש על זירוז הפנייה לאו"ם נועדה להפעיל לחץ על האמריקנים ,  ולהבהיר להם שעליהם לקבל החלטה באופן מידי .  התוצאה הגרועה ביותר מבחינת הפלסטינים ,  והטובה ביותר מבחינת נתניהו ,  היא שכל העיסוק בנושא יידחה עד לאחר הבחירות בישראל בחודש מרץ .  אם הפלסטינים יעמדו במילתם ויפנו כבר ביום רביעי למועצת הביטחון ,  דחייה תהפוך לאפשרות כמעט תיאורטית ,  שלצורך מימושה יידרשו ויתורים מצד ישראל .  
היומיים הקרובים יהיו קריטיים .  קרי ייפגש עם נתניהו ברומא ועם עריקאת בלונדון ,  בניסיון אחרון לגבש נוסחה שתתקבל על שני הצדדים ,  ותוגש למועצת הביטחון על ידי האירופים או האמריקנים .  הסיכויים לכך לא נראים גבוהים ,  כי הרי כל נוסחה אמריקנית תהיה דומה ,  אם לא זהה לחלוטין ,  לאותו  " מסמך מסגרת "  שהאמריקנים ניסו להציג לפני תשעה חודשים .  הפלסטינים דחו את אותו נייר באופן נחרץ ;  נתניהו הראה נכונות לקבל חלקים ממנו ,  אבל זה היה מזמן  לפני הבחירות והפנייה החדה ימינה שהוא ביצע כדי לקרוץ למצביעים .  הייתכן שמה שלא הוסכם על הצדדים בפברואר-מרץ ,  יתקבל על ידם דווקא עכשיו ,  באחת התקופות המתוחות ביותר מזה שנים ?  בסביבתו של קרי יש מי שקוראים לשר החוץ החבוט אך הפעלתן להתעלם מעמדותיהם של הישראלים והפלסטינים ,  ולקדם את ההצעה שנראית כנכונה ביותר בעיניו .  נתניהו ואבו מאזן קיבלו הזדמנות להגיע להסכם ,  נכשלו בכך ,  וצריכים כעת לשלם את המחיר ,  אומרים כמה מיועציו הבכירים של השר .  ארה"ב צריכה להניח על השולחן הצעה ברורה לפתרון הסכסוך שעונה על האינטרסים החיוניים והנחוצים באמת של שני הצדדים ,  גם אם היא לא נוחה מבחינה פוליטית לשני המנהיגים .  
בסוף השבוע פרסם שגריר ארה"ב לשעבר בישראל ,  דן קרצר ,  מאמר שקרא לממשל לנהוג באופן הזה בדיוק :  לפרסם תכנית אמריקנית מסודרת ,  למרות ואולי דווקא בגלל ההתנהלות של נתניהו ואבו מאזן .  קרצר הוסיף כי אסור לארה"ב לחכות עד לאחר הבחירות בישראל ,  כי המסר שהחלטה כזו תשלח יהיה שארה"ב מקבלת את הסטטוס-קוו ולא רואה דחיפות אמיתית בשינוי המציאות .  
קרצר היה אחד משלושת המועמדים לתפקיד המתווך האמריקני במשא ומתן שהתנהל עד חודש אפריל האחרון .  קרי העדיף על פניו את מרטין אינדיק ,  וכפי שנחשף לפני שבועיים בוואלה !  חדשות ,  איפשר גם למועמד הנוסף - דניס רוס - לקחת חלק בערוץ החשאי של המשא ומתן .  בהחלט ייתכן שהפעם ,  אחרי ששני המתווכים האחרים כשלו ,  קרי יעדיף לאמץ את הקו של קרצר .
 לפניות לכתב אמיר תיבון :  amir.tibon@walla.co.il
 ( עדכון ראשון :  23:34 )  

פגישה גורלית :  ישראל תאבד את תמיכת ארה"ב באו"ם ? 
ראש הממשלה נתניהו ושר החוץ קרי ייפגשו מחר ברומא ,  על רקע החלטת ההנהגה הפלסטינית לפנות השבוע למועצת הביטחון בדרישה לקבל הכרה .  בכירים בוושינגטון דורשים להציג הצעה אמריקנית לפתרון הסכסוך

