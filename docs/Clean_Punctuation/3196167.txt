נתניהו :  סבור שאלוף אביב כוכבי הוא המועמד הראוי לרמטכ"ל הבא
ראש הממשלה הביע תמיכה במועמדותו של אלוף כוכבי לרמטכ"ל .  בסביבתו מתחו ביקורת על החלטת ליברמן להודיע על המלצתו במקביל לביקור החשאי שקיים ראש הממשלה בעומאן : " ניסיון לא ראוי לייצר מצג שווא של מחלוקת ".  המועמד המוביל לסגן הרמטכ"ל - אלוף אייל זמיר
אחרי שחזר מביקור חשאי בעומאן ,  ראש הממשלה בנימין נתניהו הביע היום  ( שישי )  תמיכה במינויו של אלוף אביב כוכבי לרמטכ"לות .  בהודעת לשכתו של נתניהו נמסר כי הוא  " סבור שאלוף אביב כוכבי הוא המועמד הראוי להיות הרמטכ"ל הבא של צה"ל .  מועמדותו תובא לממשלה לאחר אישור ועדת גולדברג ". 
גורם בסביבת נתניהו אמר כי  " הבחירה של כוכבי מגיעה על רקע העובדה שכוכבי הוא המועמד המנוסה ביותר ולאחר ששר הביטחון ירד מהבחירה הראשונה שלו באלוף ניצן אלון ,  וכן ההבנה שאייל זמיר לא צבר מספיק ניסיון ,  לכן סביר שימונה לסגן הרמטכ"ל הבא ". 
לקריאה נוספת בנושא:בחירת סגן והקמת כוורת לניהול הלשכה :  המשימות הקרובות של הרמטכ"ל כוכביצייר לי שדה קרב :  דרכו של אלוף כוכבי אל התפקיד הבכיר בצה"ל | פרופילליברמן בחר :  הרמטכ"ל הבא של צה"ל הוא אלוף אביב כוכבי 
בשבועות האחרונים דווח על מחלוקת בין נתניהו וליברמן בעניין זהות הרמטכ"ל ,  לאור ההערכה כי נתניהו ביקש למנות את האלוף אייל זמיר ,  ששימש בעבר כמזכיר צבאי של ראש הממשלה ,  לתפקיד .
 לפי החוק ,  שר הביטחון אינו מחויב להתייעץ עם ראש הממשלה על זהות הרמטכ"ל ,  אלא להביא המלצה בפני הממשלה על מועמד יחיד ,  אך הנוהג המקובל הוא שההליך נעשה בהתייעצות בין השניים .  גם במינוי הרמטכל איזנקוט ,  שעליו הופקד שר הביטחון הקודם משה יעלון ,  היה עיכוב - וגם הוא היה באחריות נתניהו ,  שדרש לראיין בעצמו את כל המועמדים לפני המינוי ואחר כך עיכב את תשובתו .  עם זאת ,  בסופו של דבר ההחלטה על מינוי איזנקוט התקבלה במשותף על ידי נתניהו ויעלון ,  ובהודעה שפורסמה אז על המינוי הודגשה המילה  " בעצה אחת ".  
בנוסח ההודעה שליברמן פירסם היום נמסר כי הוא  " עדכן "  ראש הממשלה ,  אך בסביבת נתניהו הביעו זעם על תזמון ההודעה של ליברמן בזמן שנתניהו בביקור חשאי בעומאן .  לדברי גורם בסביבת נתניהו ,  אכן היתה מחלוקת בין השניים - ליברמן ביקש למנות את ניצן אלון לתפקיד ואילו נתניהו רצה במינויו של אייל זמיר ,  אך כוכבי הוסכם על שניהם כמועמד פשרה .  ההחלטה של ליברמן לפרסם את דבר המינוי כשנתניהו לא זמין להגיב יצרה  " מצג שווא של מחלוקת "  וכי מדובר ב"סיבוב פוליטי לא ראוי ".  
בסביבתו של שר הביטחון בירכו על מינוי ומסרו שהוא ניהל תהליך  " סדור ,  עקבי ודיסקרטי ,  מתחילתו ועד סופו ,  והגדיר מבעוד מועד ארבעה מועמדים .  הבחירה בסגן הרמטכ"ל ,  אלוף אביב כוכבי ,  הייתה טבעית ומתבקשת .  כל השאר זה בדיות והמצאות ".  אמרו בסביבת ליברמן כי  " סגן הרמטכ"ל הבא יבחר לאחר מינויו של אלוף כוכבי לרמטכ"ל ,  בהתייעצות בינו לבין שר הביטחון ,  כמקובל מאז ומעולם ". 
הרמטכ"ל גדי איזנקוט נפגש היום עם כוכבי ובירך אותו על בחירתו כמיועד להחליף אותו בתפקיד .  הרמטכ"ל הוסיף כי כוכבי הוא קצין מצטיין בעל ניסיון קרבי ומבצעי רחב היקף בגזרות השונות ששירת בשורה של תפקידי פיקוד ,  שטח ומטה בהם הצטיין לאורך השנים ואשר הכשירו אותו לתפקיד הרמטכ"ל ה-22 של צה"ל .  מוקדם יותר שוחח עם האלופים יאיר גולן ,  ניצן אלון ואייל זמיר והודה להם על ההתמודדות הראויה .  
גם שר האוצר משה כחלון בירך על המינוי וצייץ בחשבון הטוויטר שלו כי  " צה"ל ומדינת ישראל יופקדו בידיים טובות ומקצועיות ". 
אל המינוי החדש התייחסה גם שגרירת הברית באו"ם לשעבר ,  ניקי היילי ,  שצייצה מחדש ציוץ של המשלחת האמריקאית באו"ם שמברך את כוכבי על מינויו וקובע כי  " צה"ל בידיים טובות ". 
 ( עדכון ראשון :  5:04 )  

נתניהו :  סבור שאלוף אביב כוכבי הוא המועמד הראוי לרמטכ"ל הבא
ראש הממשלה הביע תמיכה במועמדותו של אלוף כוכבי לרמטכ"ל .  בסביבתו מתחו ביקורת על החלטת ליברמן להודיע על המלצתו במקביל לביקור החשאי שקיים ראש הממשלה בעומאן : " ניסיון לא ראוי לייצר מצג שווא של מחלוקת ".  המועמד המוביל לסגן הרמטכ"ל - אלוף אייל זמיר

