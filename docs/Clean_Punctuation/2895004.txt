אשת הנרצח בפיגוע בי-ם : " צריך לנהוג בקיצוניות באנשים שפלים "
 אודל בניטה-בנט ,  שנפצעה בפיגוע הדקירה בשער האריות שבו איבדה את בעלה ,  נפגשה עם רעיית ראש הממשלה שהגיעה לבית החולים שבו היא מאושפזת . " ברוע ובלי רחמים דקרו אותי כ-12 פעמים "
 אודל בניטה-בנט ,  שנפצעה בינוני-קשה בפיגוע הדקירה בעיר העתיקה בירושלים ,  סיפרה היום  ( שלישי )  לוואלה !  NEWS מבית החולים הדסה עין כרם על השיחה שקיימה היום עם אשת ראש הממשלה ,  שרה נתניהו .  בעלה ,  אהרן בנט ,  נהרג בפיגוע שאירע בשבת . 
" דיברנו עם ראש הממשלה  ולא היה לנו מה לבקש ממנו ,  קשה בשלב הזה לבקש דברים ",  אמרה . " אבל הוא אמר שעם אנשים שפלים וקיצוניים צריך לנהוג בקיצוניות ,  ואני מסכימה איתו ",  אמרה בנט והוסיפה , " אנשים כאלה לא מחפשים שלום ,  אלא מלחמה ".  
בפגישתה עם נתניהו שחזרה בנט את הפיגוע הקשה שבו איבדה את בעלה . " ברוע ובלי רחמים דקרו אותי כ-12 פעמים ,  את בעלי אני חושבת שדקרו יותר מ-40 פעמים .  זה לא נקרא לחפש שלום ולא להילחם על האדמה ועל הארץ ".  
עוד בוואלה NEWS:הממשלה נחושה להרוס בתי מחבלים - אבל זה לוקח לה שנהמעצר דומרני  " הציל "  את המעוז האחרון של אברג'יל בדרוםהיכונו ליורה :  מהלילה - גשם לפרקים וסיכוי לסופות רעמים 
עוד בפגישה הודתה בנט על החיבוק החם שקיבלה מכלל הציבור . " עם ישראל מחבק אותי וזה נותן לי המון כוח ",  אמרה . " לא הייתי יכולה לעבור את זה בלי החיבוק החזק והאמיץ של כולם .  אני מרגישה שעם ישראל הוא משפחה ואני מודה לכולם על כך ".  בנט גם סיפרה על העתיד הצפוי לה ולילדיה : " אני צריכה למלא מקום של אבא ואימא ביחד ".  
" יש כאן שנאה עמוקה ורשע שאי אפשר בכלל לתאר ולדמיין ",  אמרה אשת ראש הממשלה . " זה ממש רצח ,  שחיטה .  לדעתי ,  כל אחד ואחד באותו רחוב שהתעלל בה ,  וצעק עליה ושתה קולה מול הפנים שלה ,  של אישה שהולכת אולי למות ,  כל אחד ואחד מהם הוא הרוצח השפל ביותר שיכול להיות .  אני באמת מקווה שכולם יבואו על עונשם ושיהודים לא יעמדו ככה לשחיטה ".  
מוקדם יותר השבוע סיפרה בנט כי בדקות שלאחר האירוע ,  כאשר זעקה לעזרה ,  הקהל שהקיף אותה סרב להגיש לה עזרה . " ניגשתי לערבי ,  הייתי על הרצפה וניסיתי להיעזר בו כדי לקום ",  אמרה אודל בדמעות . " אמרתי לו 'אני אשלם לך גם מיליון שקל ,  קח אתי את הילדים ורוץ איתי' ,  הוא צחק עליי ואמר לי 'תמותי' .  רצתי ונשכבתי על הרצפה והתחילו לצאת ערבים מכל הכיוונים וכוחות הביטחון סגרו את הזירה .  ניסו לפגוע עוד במי שאפשר ".  

אשת הנרצח בפיגוע בי-ם : " צריך לנהוג בקיצוניות באנשים שפלים "
 אודל בניטה-בנט ,  שנפצעה בפיגוע הדקירה בשער האריות שבו איבדה את בעלה ,  נפגשה עם רעיית ראש הממשלה שהגיעה לבית החולים שבו היא מאושפזת . " ברוע ובלי רחמים דקרו אותי כ-12 פעמים "
 
