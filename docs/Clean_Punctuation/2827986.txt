מקורות ישראליים :  נתניהו שוקל לנאום בקונגרס בדלתיים סגורות
לטענת הגורמים ראש הממשלה שוקל לשנות את מתכונת נאומו בוושינגטון בשל הסערה שנוצרה .  בין היתר ,  הוא עשוי לנאום רק בוועידה השנתית של איפא"ק ולא בקונגרס .  בסביבתו מכחישים כי הוא יבטל או ידחה את נאומו
יעלון לוואלה חדשות :  צריך לקחת בחשבון שהנאום הפך לאירוע פוליטי 
ראש הממשלה בנימין נתניהו שוקל לשנות את מתכונת נאומו בוושינגטון בחודש הבא ואף לבטלו - כך מסרו היום  ( שני )  מקורות ישראליים .  זאת ,  כדי להרגיע את האווירה המתוחה שנוצרה בין ישראל לארצות הברית בעקבות הנאום ,  שנקבע ללא תיאום עם הבית הלבן והממשל .  עם זאת ,  גורם בסביבת נתניהו הכחיש בשיחה עם וואלה חדשות כי נשקלת האפשרות לבטל את הנאום או לדחות אותו .
 בין היתר ,  נשקלת האפשרות שראש הממשלה ידבר רק בפני הכינוס השנתי של איפא"ק בוושינגטון ויוותר על הנאום בקונגרס .  אפשרות נוספת היא שנתניהו יישא את דבריו בדיון סגור בקונגרס שלא ישודר בטלוויזיה ,  כדי להפחית מתשומת הלב לדבריו .
" הנושא נמצא על הפרק במהלך השבוע האחרון ",  אמר גורם המקורב למשרד ראש הממשלה . " נתניהו מדבר על כך עם חברי הליכוד .  חלק מהם אומרים שהוא צריך לוותר על הנאום ,  ואילו אחרים טוענים שעליו לשאת אותו בכל זאת ",  הוסיף הגורם .
 עוד על סערת נאום נתניהו בקונגרסלחיצת היד שגררה את ארה"ב למערכת הבחירות בישראלביידן לא יצפה בנאום נתניהו - אבל נפגש עם הרצוגהרצוג :  נתניהו זורק את ביטחון ישראל מתחת לגלגלי האוטובוס 
מוקדם יותר היום התייחס שר הביטחון משה יעלון לנסיעתו של נתניהו לוושינגטון ומידת הנחיצות שלה . " אני משוכנע שראש הממשלה יעשה מה שטוב לביטחון מדינת ישראל ",  אמר יעלון בריאיון באולפן וואלה חדשות . " משלחות של סנאטורים משני צידי הבית ,  רפובליקנים ודמוקרטים ,  הן שביקשו מראש הממשלה לבוא לארצות הברית ולדבר בקונגרס לקראת הרגע המכריע הזה ,  שהוא האפשרות שיהיה הסכם קבע  ( עם איראן - ע"נ )  כבר בחודש מרץ ",  אמר שר הביטחון . 
" זה שהפכו את זה לאירוע פוליטי  שם וכאן - צריך לקחת את זה בחשבון .  אני משוכנע שראש הממשלה יידע לקבל החלטה בהתאם לאינטרס הביטחוני שלנו ",  הסביר יעלון .  בתשובה לשאלה אם הממשל האמריקני מתערב במערכת הבחירות בישראל אמר השר : " יש עליהום על ביבי .  זו עובדה .  לגבי מי בוחש ,  איני יודע ".  
הנאום מתוכנן להתקיים ב-3 במרץ ,  שבועיים לפני הבחירות בישראל .  הביקור תוכנן על ידי יו"ר בית הנבחרים ,  ג'ון ביינר הרפובליקני ,  ללא תיאום עם הבית הלבן .  בעקבות זאת ,  התעוררה מתיחות בין ירושלים לוושינגטון ,  שהודיעה כי הנשיא ברק אובמה ושר החוץ ג'ון קרי לא ייפגשו עם ראש הממשלה בזמן ביקורו .
 כמו כן ,  ביום שישי נמסרה הודעה דומה גם ממשרדו של סגן הנשיא ג'ו ביידן ,  שלפיה הוא לא ישהה בארצות הברית במהלך ביקורו של נתניהו .  ביידן משמש נשיא הסנאט ובמסגרת תפקידו הוא אמור לשבת לצדו של יו"ר בית הנבחרים במהלך כינוס של שני הבתים .  

מקורות ישראליים :  נתניהו שוקל לנאום בקונגרס בדלתיים סגורות
לטענת הגורמים ראש הממשלה שוקל לשנות את מתכונת נאומו בוושינגטון בשל הסערה שנוצרה .  בין היתר ,  הוא עשוי לנאום רק בוועידה השנתית של איפא"ק ולא בקונגרס .  בסביבתו מכחישים כי הוא יבטל או ידחה את נאומו

