 " נתניהו מוכן להתחיל מיד במו"מ לשחרור שליט
גורם מדיני בכיר אמר בתום פגישת נתניהו ומובארק בשארם א-שייח כי בשבוע הבא ימונה נציג למו"מ לשחרור שליט וכי  " נתניהו מוכן להתחיל מיד במו"מ לשלום עם הפלסטינים ".  ניר יהב ,  שליח וואלה !  למצרים
 ( צילום :  שי מכלוף ,  עריכת וידאו :  איילת שולמן )  
" בשבוע הבא נתניהו ימנה נציג שירכז את המגעים לשחרור שליט במקום עופר דקל ",  כך אמר אחר הצהרים  ( שני )  גורם מדיני בכיר לאחר סיום פגישת ראש הממשלה בנימין נתניהו ונשיא מצרים חוסני מובארק בשארם א-שייח .  
נתניהו נחת אחר הצהרים  ( שני )  בנמל התעופה בן גוריון לאחר שנפגש עם נשיא מצרים .  זוהי פגישתם הראשונה של שני המנהיגים מאז החל נתניהו בכהונתו הנוכחית .  גורם מדיני בכיר אמר כי הפגישה בין מובארק לנתניהו היתה מצויינת ,  וציין כי בשבוע הבא צפוי נתניהו למנות נציג שירכז את המגעים לשחרור שליט במקום עופר דקל .  לדברי הגורם הבכיר ,  בפגישה התברר כי אין שום הבדל בין נתניהו למובארק במאבק בקיצוניים ,  והיתה הבנה מצויינת בפגישה בכל הקשור לסוגיית אירן .  
הגורם הבכיר הוסיף כי נתניהו אמר שהוא מוכן להתחיל מיד במשא ומתן לשלום עם הפלסטינים ,  וגם בשיחות על שחרור שליט . " נתניהו לא העלה בפני מובארק את סוגיית שתי המדינות לשני עמים ,  אולם הנושא השתמע בשיחה גם בלי שהודגש על ידי ראש הממשלה .  אם נתניהו מדבר על כך שיש מדינה יהודית ולצידה מדינה שכנה ,  מכך משתמע שהוא מקבל את קיומה של מדינה פלסטינית ". 
בתום הפגישה במצרים אמר נתניהו במסיבת עיתונאים כי  " באתי לשארם א-שייח כדי להביע את הערכת הממשלה החדשה למצרים ולנשיא המצרי .  מובארק הינו מנהיג חזק ואמיץ שפועל למען ארצו ועמו למען ביסוס השלום .  השלום שמתקיים ביננו כבר מעל לשלושים שנה הוא נכס אסטרטגי .  אבן היסוד של היציבות במזרח התיכון ". 
נתניהו התייחס גם למשא ומתן עם הפלסטינים ואמר כי  " אנחנו רוצים להרחיב את השלום ,  קודם כל לשכנינו הפלסטינים .  אנחנו רוצים שישראלים ופלסטינים יחיו עם אופק של שלום ,  ביטחון ושגשוג .  אנו רוצים לחדש בהקדם האפשרי את המשא ומתן לשלום עם הפלסטינים ואני מקווה שהם אכן יתחדשו בשבועות הקרובים ".  נתניהו הוסיף כי  " יש כוחות שמאיימים על יציבות המזרח התיכון .  המאבק הוא לא בין דתות אלא בין מתונים לקיצונים ,  ויש לחזק את שיתוף הפעולה עם מצרים ".  
נשיא מצרים מובארק אמר כי  " מצרים מצפה לעמדות חיוביות שישפיעו על מחויבות ישראל לשלום .  מצרים רואה את עקרון שתי המדינות לשני עמים כבסיס לפתרון ,  כך תיפתח הדרך לשלום על בסיס היוזמה הערבית .  דיברנו על הצורך בביסוס הרגיעה פתיחת המעברים והסרת המצור ".  
עיתונים המזוהים עם הממשל במצרים נקטו עמדה מרוככת בנוגע לביקור נתניהו וקראו למובארק להקשיב לדבריו בטרם יגבש את עמדתו לגביו .  כלי התקשורת המזוהים עם האופוזיציה ,  לעומת זאת ,  תקפו את דבר הביקור וקראו לנתניהו לבטל את הגעתו .
 עם נחיתת מטוסו של ראש הממשלה נתניהו בשארם א-שייח אמר בנימין בן אליעזר ,  שר התעשייה המסחר והתעסוקה שהתלווה לביקור ,  כי הוא  " רואה בפגישה אבן בוחן להמשך המפגשים עם ההנהגה המצרית ".  לדבריו , " למצרים תפקיד חשוב במערכת האזורית ובמשא ומתן עם הפלסטינים ".  

" נתניהו מוכן להתחיל מיד במו"מ לשחרור שליט
גורם מדיני בכיר אמר בתום פגישת נתניהו ומובארק בשארם א-שייח כי בשבוע הבא ימונה נציג למו"מ לשחרור שליט וכי  " נתניהו מוכן להתחיל מיד במו"מ לשלום עם הפלסטינים ".  ניר יהב ,  שליח וואלה !  למצרים

