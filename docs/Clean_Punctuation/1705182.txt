רה"מ בארה"ב :  נדון בהתנחלויות באופן מיידי
נתניהו קרא ליו"ר הרשות הפלסטינית לפתוח במו"מ ישיר עם ישראל ללא תנאים מוקדמים .  בראיון ל-CNN הוא הבהיר כי גורל ההתנחלויות יהיה אחד הנושאים הראשונים שיידונו בשיחות
 ( צילום :  רויטרס ,  עריכת וידאו :  גדי וינסטוק ) 
ראש הממשלה בנימין נתניהו ,  המבקר בארצות הברית ,  אמר הלילה  ( חמישי )  כי הוא מוכן לדון בעתיד ההתנחלויות  " באופן מיידי ",  אם הפלסטינים יפתחו בשיחות ישירות עם ישראל .  בראיון לתוכניתו של לארי קינג ברשת הטלוויזיה CNN נשאל נתניהו אם יורה על הארכת תקופת הקפאת הבנייה בשטחים והשיב כי הגיע הזמן שהפלסטינים יחדלו להעמיד תנאים מקדימים לפני שיחות ישירות .  
דברי נתניהו נאמרו בתגובה להצהרתו של סאיב עריקאת ,  חבר צוות המשא ומתן הפלסטיני שאמר כי  " המפתח למעבר למשא ומתן ישיר נמצא בידיו של ראש הממשלה נתניהו ".  עריקאת אמר אתמול ,  כי  " ברגע שנתניהו יחליט להפסיק את הבנייה בהתנחלויות ,  ובתוכן ירושלים ,  ולחדש את המשא ומתן על הסדר הקבע מהנקודה שבה הוא הופסק בדצמבר 2008 - נעבור לשיחות ישירות ".   
" בואו רק נגיע לשיחות ,  ואחד מהנושאים עליהם נדון בתחילה הוא נושא ההתנחלויות ,  זה מה שבכוונתי לעשות ",  אמר הלילה נתניהו .  הראיון אצל לארי קינג התקיים יום לאחר הפגישה החמימה בין נתניהו לבין נשיא ארה"ב ברק אובמה בבית הלבן ,  במהלכה שב נתניהו על קריאתו ליו"ר הרשות הפלסטינית אבו מאזן לפתוח בשיחות ישירות .
 בתוך כך ,  גורם פלסטיני בכיר אמר הבוקר לעיתון  " אל-קודס אל-ערבי "  היוצא לאור בלונדון כי כל הסימנים מעידים על כך שהממשל האמריקאי צפוי ללחוץ בימים הקרובים על הרשות הפלסטינית להסכים לעבור למשא ומתן ישיר עם ישראל ,  וזאת נוכח כישלון שיחות הקרבה ועל רקע פגישתם של ראש הממשלה נתניהו והנשיא אובמה .
 הבכיר גילה כי במהלך שני ביקוריו האחרונים באזור ,  ניסה השליח האמריקאי למזרח התיכון ג'ורג' מיטשל לשכנע את יו"ר הרשות הפלסטינית אבו מאזן להסכים למשא ומתן ישיר והבטיח לו בתמורה להשיג לפלסטינים הקלות בחיי היום יום .  הבכיר מסר ,  כי מיטשל לא נתן לאבו מאזן שום התחייבות פוליטית הנותנת מענה לדרישות הפלסטינים ,  במקרה שישראל תתנער ממחויבויות תהליך השלום .
 לדברי הבכיר ,  אבו מאזן צפוי לקיים שיחות עם מנהיגים ערבים במטרה לדון עימם בנושא המעבר לשיחות ישירות עם ישראל . " אבו מאזן מצפה לקבל תמיכה אמיתית בעמדתו הדורשת הקפאה של ההתנחלויות בגדה ובירושלים וחידוש המגעים מהנקודה שבה הופסקו לפני כניסה למשא ומתן ישיר עם ממשלת נתניהו ",  הוסיף .
 
רה"מ בארה"ב :  נדון בהתנחלויות באופן מיידי
נתניהו קרא ליו"ר הרשות הפלסטינית לפתוח במו"מ ישיר עם ישראל ללא תנאים מוקדמים .  בראיון ל-CNN הוא הבהיר כי גורל ההתנחלויות יהיה אחד הנושאים הראשונים שיידונו בשיחות

