המסר החשאי המפתיע של חמאס לנתניהו
פרסום ראשון :  בעקבות ההסלמה בדרום העביר ראש ממשלת חמאס הנייה מסר אישי ופייסני לנתניהו באמצעות מתווך ישראלי .  אף שהפנייה לא נענתה ,  מהלך שקרה בשטח עשוי ללמד אחרת
ראש ממשלת חמאס איסמעיל הנייה העביר לפני שבועיים מסר ללשכת ראש הממשלה בנימין נתניהו שלפיו פני הארגון אינם לעימות עם ישראל - כך נודע לוואלה !  חדשות .  המהלך ,  כך נראה ,  מגיע בעקבות ההסלמה האחרונה בדרום ,  שהביאה עמה התגברות בירי הרקטות לעבר ישראל והחרפה בתגובת ישראל נגד מטרות של חמאס ברצועת עזה .  הנייה אף העביר במסר לראש הממשלה בקשה למתן את הפעילות הצבאית של ישראל .  
המסר ,  שלא זכה לתגובה מצד ישראל ,  הועבר ללשכת נתניהו באמצעות אזרח ישראלי מוכר ,  גרשון בסקין ,  שתיווך בעבר בין ירושלים לארגון בעזה סביב העסקה לשחרורו של גלעד שליט .  בסקין אישר את הפרטים בשיחה עם וואלה !  חדשות .  מלשכת ראש הממשלה לא נמסרה תגובה לדברים .  
עוד בוואלה !  חדשותאיכילוב :  יולדת ניצלה מתסחיף מי שפיר קטלניהפיגוע בטאבה :  חדשות רעות לישראל - וגם לחמאסבכמה מוכרים עבריינים רובים ורימונים שנגנבו מצה"ל ?  
גורמים פלסטינים בכירים טענו בשבוע שעבר בשיחה עם וואלה !  חדשות כי ידוע להם בוודאות שישראל הייתה בקשר עם בכירים בחמאס ,  ובכלל זה עם ראש הממשלה מטעם הארגון .  בדיקה של הדברים העלתה כי הקשר אכן נוצר ,  אולם מכיוונו של חמאס - ולא זכה לתגובה ישראלית .  יצוין כי בסקין שומר על קשר שוטף עם אחד מיועציו של הנייה ,  ראזי חמאד ,  בשלל נושאים ,  הומניטריים ואחרים .  
המסר האמור לנתניהו הועבר לפני כשבועיים לערך .  בעקבות ירי של רקטות לעבר ישראל תקף צה"ל כמה מטרות ברצועה ,  בין היתר גם מטרות של  " כוח הריסון ",  שאמון על השמירה על השקט מטעם חמאס באזור הגבול עם ישראל .  
בעקבות זאת הורתה צמרת הארגון להסיג את הכוח מאזור הגבול ,  צעד שהתפרש כמתן אור ירוק לארגוני הטרור הקטנים יותר לירות לעבר ישראל .  במהלך שיחת טלפון בין חמאד ובסקין ,  התבקש האחרון להעביר את המסר המדובר ללשכת ראש הממשלה נתניהו .  לטענת הגורמים הפלסטיניים הבכירים ,  חמאד שוחח עם בסקין מתוך לשכתו של איסמעיל הנייה ובנוכחותו .  גם בסקין היה מודע לכך .  
בתום השיחה ,  העביר בסקין את המסר לראש הסגל בלשכתו של נתניהו ,  גיל שפר ,  לא בשיחה אלא בכתב .  בחלוף כמה ימים ,  חמאס פרש מחדש את כוחותיו באזור הגבול - הפעם את פעילי הזרוע הצבאית של הארגון ,  שנחשבים לכוח העילית של חמאס ברצועה .  
הארגון השתמש כמה פעמים בערוץ  " גרשון בסקין "  כדי להעביר לישראל מידע או בקשות למיניהן .  בסקין נמצא בקשר גם עם פקידים במשרד הביטחון וכן עם משרד מתאם פעולות הממשלה בשטחים .  עם זאת ,  מסר המועבר ישירות מראש ממשלת חמאס הנייה ללשכת ראש הממשלה בישראל נחשב לנדיר ויוצא דופן .  
בניגוד לתפיסה הרווחת ,  ישנם ערוצי תקשורת לא ישירים בין ישראל לחמאס .  זה של בסקין הוא אחד מהם ,  ובשבועות האחרונים ,  ואף לפני כן ,  עשו שני הצדדים שימוש בבכירים במודיעין המצרי כדי להחליף מסרים .  לטענת הצד הפלסטיני ,  לאחרונה גם גורמים קטאריים היו בין המתווכים .  בסוגיות הומניטריות ,  כמו יציאת חולים ומעבר סחורות ,  משמשים אנשי  " המשרד לעניינים אזרחיים "  ברשות הפלסטינית ,  בראשות חוסיין א-שייח' ,  כערוץ תיווך בין חמאס לישראל .  
את תגובתו של ראזי חמאד לא ניתן היה להשיג .  

המסר החשאי המפתיע של חמאס לנתניהו
פרסום ראשון :  בעקבות ההסלמה בדרום העביר ראש ממשלת חמאס הנייה מסר אישי ופייסני לנתניהו באמצעות מתווך ישראלי .  אף שהפנייה לא נענתה ,  מהלך שקרה בשטח עשוי ללמד אחרת

