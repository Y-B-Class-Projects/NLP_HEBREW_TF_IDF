לקראת הבחירות :  נתניהו ביקר ביישובי השומרון
ראש הממשלה הגיע ליישוב רחלים ,  שרק לפני ימים שונה מעמדו כמאחז בלתי חוקי . " אנחנו עומדים מול מתקפה על ההתיישבות ועל קיומנו ",  אמר נתניהו , " לפעמים צריך ללכת גם בעמקים "
 ראש הממשלה בנימין נתניהו ערך היום  ( שלישי )  ביקור היסטורי בשומרון ובין היתר ביקר גם ביישוב רחלים ,  שעד לפני עשרה ימים נחשב למאחז בלתי חוקי .  בעקבות צו מיוחד עליו חתם לאחרונה אלוף פיקוד מרכז ,  ניצן אלון ,  הוכשר היישוב ,  שהוקם כולו בסיוע המדינה .  זהו יישוב שאינו נמצא בגושי ההתיישבות ,  ועל כן מדובר בביקור חריג של ראש הממשלה ,  שהיה אורחם של ראש המועצה האזורית שומרון ,  גרשון מסיקה ,  וממלא מקומו ,  יוסי דגן ,  וכן של מקורבו זאב חבר  ( זמביש )  .  מלבדם השתתפו בביקור גם שר החינוך גדעון סער ,  שר ההסברה והתפוצות יולי אדלשטיין ,  שרת התרבות והספורט לימור לבנת ,  יו"ר הקואליציה זאב אלקין וחבר הכנסת דני דנון .
 כל הדיווחים ,  הניתוחים והסקרים - בוואלה !  בחירות 2013 
בתחילת הביקור קיים נתניהו תצפית על שכונת הקבע של רחלים ,  על הרי השומרון ועל נחל שילה .  לאחר מכן הוא נכנס אל היישוב וביקר ביקב  " טורא ",  שהוקם לפני עשור . " אנחנו עומדים מול מתקפה על מפעל ההתיישבות ונגד הקיום שלנו במדינת ישראל ",  אמר נתניהו . " עמדנו מול הלחצים האלו בזכות העובדה שהיה לנו גיבוי חזק ויציבות שלטונית ובזכות העובדה ששתי הידיים שלנו היו על ההגה .  אבי ,  זכרו לברכה ,  היה קנאי גדול לארץ ישראל ואוהב ארץ ישראל ,  והנחיל לנו את חכמת הניווט ,  שהיא לשמר את הנכסים שלנו תוך כדי ניווט מתמיד במציאות המשתנה ,  ולפעמים  כמו שראינו עכשיו בנחל שילה  צריך ללכת גם בעמקים ". 
נתניהו ציין כי  " כשהליכוד-ישראל ביתנו יהיו חזקים ,  נוכל לתמרן ,  לנווט ולהמשיך לדאוג לעתיד ההתיישבות .  אם התמיכה תקטן ,  עתיד הממשלה יהיה בסכנה  וכך גם עתיד ההתיישבות .  בסיס ההתיישבות הוא בתמיכה שלכם ".  
ראש המועצה האזורית מסיקה אמר כי  " ההתיישבות עומדת מול אתגרים לא פשוטים מכל העולם ,  ומול כולם עם ישראל חי חזק וזקוף קומה .  אנחנו מודים מאוד על הסיוע לקידום ההתיישבות .  הכשרת רחלים היא סיומה של עוול היסטורי .  זהו יום חג לא רק להתיישבות ,  אלא מדינת ישראל כולה ולעם ישראל כולו ".  סגנו דגן פנה אל נתניהו ואמר : " השלמת היום את התהליך שהתחלת בשנת 1998 ,  אז אושר היישוב בממשלתך הראשונה והחלה להיות מקודמת תכנית המתאר ,  וכיום סיימת אותה .  עמדת מול הלחץ של כל העולם ,  ואישרת ישוב מן המניין במדינת ישראל .  מדובר באירוע היסטורי ומשמח לא רק להתיישבות ,  אלא למדינת ישראל ולעם היהודי ".  
לקריאה נוספת:נתניהו באריאל : " האוניברסיטה היא לא סכנה לעולם"נתניהו : " הצבעה שלא לליכוד תאפשר עליית השמאל"בעקבות המגעים לגוש חוסם :  קמפיין חדש לליכוד
לפניות לכתב פנחס וולף :  pinhas_wolf@walla.comלפניות לכתב יהושע בריינר :  joshjosh@walla.com 

לקראת הבחירות :  נתניהו ביקר ביישובי השומרון
ראש הממשלה הגיע ליישוב רחלים ,  שרק לפני ימים שונה מעמדו כמאחז בלתי חוקי . " אנחנו עומדים מול מתקפה על ההתיישבות ועל קיומנו ",  אמר נתניהו , " לפעמים צריך ללכת גם בעמקים "
 
