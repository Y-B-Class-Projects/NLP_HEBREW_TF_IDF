מקורביו של בן אליעזר מקווים לקבור איתו גם את עננת השחיתות
בהלוויה בחולון נאמרו מלים חמות מפי בכירי המדינה שנזכרו באנושיות שאפיינה את השר לשעבר .  דווקא בנו ,  יריב ,  היה זה ששבר את קשר השתיקה על ההאשמות נגד אביו וסיפר בדמעות על  " הפרשה הארורה "
  ( בווידאו :  הלווייתו של בן אליעזר ,  היום )  
בואו נניח לפואד לנוח בשלווה .  זו הייתה הבקשה שריחפה מעל מאות האנשים שהגיעו לבית העלמין בחולון ללוות את השר וחבר הכנסת לשעבר בנימין בן אליעזר בדרכו האחרונה .  בואו נציין את עשייתו הביטחונית ,  המדינית והציבורית לאורך עשרות שנים ,  את החום ,  הפתיחות והחברות .  הכתם שהטילו החשדות והאישומים כמעט ולא הוזכר ,  כמו גם היעדרות בנו אופיר שלא הגיע מחו"ל מחשש שיקרא לחקירה .  כאילו מבקשים יקיריו של פואד לקבור גם את עננת השחיתות .  
מאז מת השבוע  ( ראשון )  ממחלת כליות ,  נידונה שאלת המורשת שהותיר אחריו בן אליעזר ,  שהיה בו ,  כפי שהגדיר רה"מ , " שילוב שובה לב של חיוניות ,  חינניות ,  ממזריות והרבה פטריוטיות ".  
במקביל למהללים את קורות חייו של הילד שעלה מעיראק ,  שחייו נשזרו בצה"ל ,  מערכת הביטחוו והפוליטיקה ,  עלתה ביקורת על טשטוש העובדות בנוגע לשחיתות בה נחשד לקראת סוף חייו .  השר לשעבר יוסי ביילין הצהיר כי פואד היה  " הפוליטיקאי המכוער שגורם לאנשים רבים לסלוד מן הפוליטיקה "  והתגאה כי אינו מצטרף לשיירת המברכים בשבחי ה"פוליטקלי קורקט ".  
עוד בוואלה !  NEWS :" יחסר למדינת ישראל ":  השר לשעבר בנימין בן אליעזר הובא למנוחותהמפכ"ל על האלימות נגד אתיופים : " השוטרים חושדים בהם יותר "  
בהלוויה נגוזה הביקורת ,  ולחילופין - העלו בכירי המדינה על נס את חסדיי האיש שנתן את שנותיו למדינה ,  ולשעה קלה הייתה תחושה נדירה של ממלכתיות .  ראש הממשלה לצד יו"ר האופוזיציה ,  חרדים לצד חילונים ,  שמאלנים לצד ימנים :  בקהל שעמד בחום המהביל של סוף אוגוסט נראו כולם ,  מכל קצות הקשת .  מאורי אריאל ועד זהבה גלאון ,  מאריה דרעי ועד עמר בר-לב .  
רוחב היריעה של הנוכחים ,  כמו גם הזיכרונות שהעלו היושבים בקהל מחוויותיהם עם בן אליעזר ,  הדגישו את ייחודו במערכת הפוליטית ,  בה פעמים רבות מגיעים למשרות רמות ומאבדים מגע עם הציבור  העממיות והנגישות  ." לא היית צריך להילחם כדי להגיע אליו ",  נזכר ריצ'רד פרס ,  אחד הפעילים הוותיקים במפלגת העבודה בשולי הטקס ,  שכמו המנוח ,  נשא עמו תחושה בלתי אמצעית .  
נתניהו דיבר ,  לא מהנייר ,  על שיחותיו עם פואד על חומוס ועל פול .  הנשיא לשעבר שמעון פרס נזכר באופטימיות שלו ואיך היה  " איש של אנשים ואיש של חברים ".  רעייתו דולי הגדירה אותו כ"תחנת כוח "  ו"לווייתן ענק ",  שסביבו אלפי דגים קטנים  " שנמשכו כמו מגנט למקור עוצמה וכוח ".  יו"ר האופוזיציה ,  יצחק הרצוג ,  סיפר על מפגשים שכללו סמבוסק לוהט ותה חם ,  שיבח את אנושיותו ולא שכח לעקוץ את ביילין . 
" יורשה לי לצטט פילוסוף ידוע שאמר כי  " אין בושה גדולה יותר לאדם מחוסר אנושיות ".  אתה פואד ,  סבלת לא מעט בתקופה האחרונה ואפילו לאחר מותך גם מביטויים של חוסר אנושיות .  ואילו עלייך יעידו כולם תמיד את ההיפך ,  האנושיות הייתה חלק מרכזי באישיותך ",  אמר .
 את ההסכמה שבשתיקה של הדוברים שלא להזכיר את האישומים הפר בנו יריב ,  שנפרד בדמעות תוך האשמת  " הפרשה הארורה "  שגרמה  " כל כך הרבה מכאובי נפש "  ותרמה לטענתו להידרדרות במצבו .  עבור קרוביו ,  הוא נענש מספיק כשנאלץ לוותר על חלום חייו להיות נשיא .  כעת ,  כשמת כשהוא מחזיק בחזקת החפות ,  הם מקווים שגם עננת השחיתות תנוח על משכבה בשלום .
  ( עדכון אחרון :  22:45 )  

מקורביו של בן אליעזר מקווים לקבור איתו גם את עננת השחיתות
בהלוויה בחולון נאמרו מלים חמות מפי בכירי המדינה שנזכרו באנושיות שאפיינה את השר לשעבר .  דווקא בנו ,  יריב ,  היה זה ששבר את קשר השתיקה על ההאשמות נגד אביו וסיפר בדמעות על  " הפרשה הארורה "
 
