יממה גורלית בקואליציה :  נתניהו ביטל את ישיבת ראשי הסיעות
רה"מ ייפגש עם כחלון ,  בניסיון להמשיך את ימי הממשלה ולא לפרקה .  לפני כן אמור היה להיפגש עם ראשי סיעות הקואליציה ועם שרי הליכוד ,  אך ביטל את הפגישות .  בקואליציה מעריכים שהסיכוי קלוש ,  שכן כחלון ובנט דוחפים לבחירות
- ראש הממשלה נתניהו ייפגש עם שר האוצר כחלון ב-18:30 כדי לדון בניסיון לייצב את הקואליציה - שר החינוך בנט הצטרף לקריאת כחלון לפירוק הממשלה- מקורבי נתניהו :  אין לחזור על טעויות העבר ;  יש להציל את ממשלת הימין - בקואליציה מעריכים :  הסיכוי למנוע בחירות - קלוש 
בצל המשבר הפוליטי בעקבות התפטרות שר הביטחון אביגדור ליברמן ,  ראש הממשלה בנימין נתניהו ייפגש היום  ( ראשון )  עם שר האוצר משה כחלון לפגישה על עתידה של הממשלה ומועד בחירות 2019 .  נתניהו צפוי להפציר בכחלון להמשיך את כהונת הממשלה גם במתכונת של ממשלה צרה עם 61 חברים ,  אך כחלון הבהיר שהוא סבור שיציבות המדינה והמשק מחייבים הליכה לבחירות כמה שיותר מהר ושאם נתניהו לא ישכנע אותו ,  יתמוך בפיזור הכנסת .  
גם שר החינוך נפתלי בנט אמר בסוף השבוע : " אין ממשלה .  הולכים לבחירות ".  כך שלמרות ניסיונותיו של נתניהו ,  ההערכה הרווחת בקואליציה היא שהסיכויים להימנע מבחירות הם קלושים . " אין דרך להמשיך בממשלה כזו ,  עכשיו זה קרב על הנרטיב מי האשם בהפלת הממשלה ",  אמר בכיר בקואליציה לוואלה !  NEWS .
 עוד בוואלה !  NEWS ההחלטה שהצילה עשרות חיילים :  פרטים חדשים מהאסון שנמנע בגבול הרצועה בצל מכתבים מכפישים שנשלחו :  ועדת גולדברג תדון במינוי אדרי למפכ"ל ארה"ב מכחישה את הדיווחים :  טרם נמצא האחראי לרצח העיתונאי הסעודי 
לפני הפגישה עם כחלון נתניהו היה אמור לפגוש את שרי הליכוד וראשי הסיעות אך הבוקר הוא ביטל את פורום שרינו ופורום ראשי הקואליציה .  נתניהו צייץ אתמול בטוויטר שהפגישה עם כחלון היא  " ניסיון אחרון לשכנע אותו לא להפיל את הממשלה "  וסימן את כולנו כאחראית להפלת הממשלה : " אסור להפיל ממשלת ימין ".  כחלון ,  מצדו ,  אמר שמדובר ב"ספינים ".  
לדבריו , " בלתי אפשרי לנהל קואליציה של 61 בשנה הרביעית של הממשלה .  אני לא אפקיר את הכלכלה והאזרחים למען עוד חודשיים או שלושה ".  בראיון ל"חדשות סוף השבוע "  כחלון הבהיר שהוא אינו מתנגד למינויו של בנט לתיק הביטחון אך לא חושב שהממשלה יכולה להמשיך לתפקד כממשלה צרה . " אם נתניהו לא ישכנע אותי שאפשר להחזיק עד הסוף באחריות - נצביע בעד פיזור הכנסת ברביעי ",  הסביר כחלון .
 אחרי הפרישה מהממשלה ,  ישראל ביתנו הניחה הבוקר על שולחן הכנסת הצעת חוק לפיזור הכנסת .  מלבד הצעה זו ,  הונחו בקדנציה האחרונה תשע הצעות חוק דומות של האופוזיציה ,  בהן גם הצעה סיעתית של המחנה הציוני שהוגשה ביום חמישי האחרון .  עם זאת ,  ההערכה היא כי ככל שיוחלט ללכת לבחירות ,  הקואליציה תצביע על הצעת חוק משלה .  
בימים שחלפו מאז ההתפטרות של ליברמן ,  נתניהו עסוק בניסיון לייצב את הקואליציה ולהמשיך את עבודת הממשלה במתכונת צרה של 61 ח"כים .  אחרי סבב פגישות עם כל ראשי הסיעות ,  ביום שישי הוא נפגש עם בנט ודן עמו בדרישתו לקבל את תיק הביטחון כתנאי להמשך עבודת הממשלה .  
נתניהו הודיע לבנט שהוא לא ימנה אותו בינתיים לתיק הביטחון - והתיק יעבור לידיו ,  אך הוא לא פסל לגמרי את דרישתו של בנט והטיל את האחריות על ראשי הסיעות האחרות בקואליציה שלטענתו לא יסכימו למינוי .  כחלון הבהיר בסוף השבוע כי בניגוד לפרסומים ,  הוא לא הטיל וטו על מינויו של בנט לתיק הביטחון ,  וכעת הגלגל חוזר לנתניהו .
 הדברים עוררו זעם בסביבת נתניהו ,  משם נמסר בתגובה כי : " אין סיבה ללכת לבחירות ואסור להפיל את ממשלת הימין .  בנט חייב לגלות אחריות ולא לתת יד להפלת הממשלה שיכולה לכהן עוד כשנה ".  
באופן רשמי ,  נתניהו אומר שהוא מעוניין להמשיך שנה שלמה נוספת ,  עד סיום הקדנציה בנובמבר 2019 ,  אך לפי ההערכה ,  הקואליציה תתקשה לתפקד במצבה הנוכחי עם 61 ח"כים ורוב זעום של קול יחיד שיהפוך אותה לתלויה בקפריזות של מורדים למיניהם דוגמת אורן חזן או רחל עזריה .  
בשיחות והתייעצויות כבר מועלים תאריכים אפשריים :  גורמים בליכוד אומרים שהם מעוניינים למשוך לפחות עוד כמה שבועות כדי להשלים חקיקה של כמה חוקים ולהרחיק את הבחירות מהביקורת הציבורית על ההסדרה ברצועת עזה .  כך שבעוד כחלון ובנט מכוונים לבחירות במרץ ,  נתניהו מנסה לכוון יותר לסוף מאי .  באופוזיציה ,  בינתיים ,  דוחפים לבחירות כמה שיותר מהר .  
מרצ תעלה כבר ביום רביעי הקרוב הצעה לפיזור בכנסת ויו"ר המחנה הציוני אבי גבאי קרא  " לבחירות עכשיו ,  מוקדם ככל האפשר "  והודיע שגם הם מתכוונים להגיש הצעה לפיזור הכנסת .
 בממשלה גם יצביעו היום על ההסכם השנוי במחלוקת עם גמלאי המשטרה בעלות של בעלות 22 מיליארד שקל עד שנת 2035 ו1.2 מיליארד ב-2019 ,  מה שידרוש קיצוץ רוחבי בעלויות של עשרות ומאות מיליונים בחינוך בריאות ורווחה .  הצעת ההחלטה אותה מביא שר האוצר לממשלה תדרוש קיצוץ רוחבי ממשרדי הממשלה ,  והשרים יידרשו להצביע על קיצוץ של 1.35% בתקציבי משרדיהם לשנת 2019 .  
ההצעה כבר מעוררת התנגדות בקואליציה ושר הבריאות יעקב ליצמן הודיע לנתניהו בצאת השבת שהוא מתנגד נחרצות לקיצוץ במערכת הבריאות . " צרכי הבריאות הולכים ועולים לצד העלייה בתחלואת החורף שהחלה והצורך להתמודד גם עם הסיכונים להתפרצויות בתחלואה .  אני קורא לשר האוצר ולראש הממשלה לפעול בדחיפות להגדלת התקציב לבריאות ולבטל את הקיצוץ ",  ליצמן אמר .
 השר ארדן התייחס להצעת ההסכם ,  ובטוויטר כתב כי  " לחלק מכלי התקשורת יש קשיי הבנה לגבי ההחלטה ,  והם נוטים לייצר פייק ניוז ולחברה לאירועים הפוליטיים ". 
 ( עדכון ראשון 06:30 )  

יממה גורלית בקואליציה :  נתניהו ביטל את ישיבת ראשי הסיעות
רה"מ ייפגש עם כחלון ,  בניסיון להמשיך את ימי הממשלה ולא לפרקה .  לפני כן אמור היה להיפגש עם ראשי סיעות הקואליציה ועם שרי הליכוד ,  אך ביטל את הפגישות .  בקואליציה מעריכים שהסיכוי קלוש ,  שכן כחלון ובנט דוחפים לבחירות

