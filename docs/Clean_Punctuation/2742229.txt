נתניהו גינה ה"תג מחיר ":   " נוגד את הערכים שלנו "
 במפגש עם פעילי ליכוד מהמגזר הערבי ,  הבדואי ,  הדרוזי והצ'רקסי התייחס ראש הממשלה לאירוע בפרדיס ,  ואמר כי הדבר מקומם . " אנו פועלים לתפוס את האחראים ומשתמשים באמצעי שב"כ "
 ראש הממשלה בנימין נתניהו התייחס אמש  ( רביעי )  לאירועי  " תג מחיר "  האחרונים ,  ובפרט לזה שנעשה אתמול בפרדיס ,  ואמר כי מה שקרה  " הוא דבר מקומם ".  במפגש בירושלים עם פעילי ליכוד מהמגזר הערבי ,  הבדואי ,  הדרוזי והצ'רקסי ,  הוסיף נתניהו : " אנו פועלים לתפוס את האחראים .  הגדלתי את היכולות לטובת העניין ואנו משתמשים באמצעי שב"כ ".  לדבריו , " זהו יעד מרכזי ,  כי זה נוגד את כל המהות שלנו ואת הערכים שלנו ". 
עוד על אירועי  " תג מחיר ": ארה"ב :  עלייה במעשים של של קיצונים בישראל"עברייני תג מחיר בצפון - מתנחלים שהורחקו מהגדה"שוב  " תג מחיר "  ביוקנעם :  רכבו של ערבי-ישראלי הושחת 
ביום שלישי בבוקר התעוררו תושבי הכפר הצפוני והבחינו בצמיגים שנוקבו ובכתובות נאצה שרוססו במהלך הלילה על ידי אלמונים .  על קיר אחד המסגדים בכפר רוסס מגן דוד וכן הכתובת  " סוגרים מסגדים במקום ישיבות ".  שלושה אלמונים תועדו במצלמות אבטחה עוזבים את המקום אחרי זמן קצר .  המשטרה טרם עצרה חשודים במעשה .  
בעקבות התקרית האחרונה הייתה אתמול שביתה במועצה המקומית ,  ובמסגרתה הלימודים לא התקיימו ובתי העסק לא נפתחו .  יו"ר האופוזיציה יצחק הרצוג ביקר ביישוב ונפגש עם ראש המועצה יונס מרעי .  הרצוג קרא  " לערב את כל גורמי החוק ,  כולל משרד המשפטים ,  ולפעול למיגור התופעה ,  ואמר כי יש לנהוג כלפי המבצעים  " כפי שנוהגים כלפי ארגוני טרור ".  היום יגיע לפרדיס שר החינוך שי פירון ,  והוא צפוי לבקר יחד עם ראש המועצה מרעי במסגד המקומי שרוסס ובבית הספר המקומי .  
בחודש האחרון בוצעו לא פחות מתשע פעולות  " תג מחיר "  באזור הצפון בלבד ,  האחרונה בהן אירעה אתמול בבוקר ביוקנעם עילית  ניקוב צמיגים של מכונית שבבעלותו של ערבי .  במחוזות צפון וחוף במשטרה בודקים בימים אלה אם האחראים למעשים פועלים בתיאום אלה עם אלה ,  או שמא משתייכים לכמה חוליות  דבר המקשה על איתור חשודים .  
בתוך כך ,  אמש עצרו שוטרים ממחוז ש"י שני זוגות תושבי ההתנחלות יצהר שבשומרון ,  בחשד שהיו מעורבים באירוע  " תג מחיר "  באום אל-פחם לפני כשבוע וחצי .  אחד מהזוגות נעצר מכיוון שברשותו מכונית שתועדה עוזבת את הזירה בסרטון אבטחה שבידי המשטרה .  
 ( עדכון ראשון :  23:46 ) 
לפניות לכתב עמרי נחמיאס - omri_n@walla.net.il 

נתניהו גינה ה"תג מחיר ":   " נוגד את הערכים שלנו "
 במפגש עם פעילי ליכוד מהמגזר הערבי ,  הבדואי ,  הדרוזי והצ'רקסי התייחס ראש הממשלה לאירוע בפרדיס ,  ואמר כי הדבר מקומם . " אנו פועלים לתפוס את האחראים ומשתמשים באמצעי שב"כ "
 
