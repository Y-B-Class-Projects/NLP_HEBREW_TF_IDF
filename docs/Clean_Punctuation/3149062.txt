המדינה לבג"ץ :  אוגנדה תקלוט זרים בין אם יורחקו מרצון ובין אם בכוח
לקראת הדיון בעתירה נגד גירוש מבקשי המקלט מסרה המדינה כי טרם גובש הסכם עם ממשלת אוגנדה ,  אך כי זו התחייבה לקלוט אותם בשטחה כך או אחרת .  המדינה ביקשה למסור את העדכון על גיבוש ההסכם בדלתיים סגורות
בג"ץ ידון היום  ( שלישי )  בעתירה נגד התכנית לגירוש אזרחי אריתריאה וסודאן אל רואנדה ואוגנדה .  זהו הדיון השני בעתירה שהגישו עו"ד אביגדור פלדמן ופעילת זכויות האדם סיגל אביבי .  העתירה הוגשה תחילה נגד תכנית משרד הפנים ומשרד ראש הממשלה ליציאה מרצון של מבקשי המקלט למדינה שלישית .  
אלא שההתפתחויות האחרונות של ביטול ההסכם עם נציבות האו"ם לפליטים וחזרה למתווה הגירוש ,  לצד הודאה של ראש הממשלה בנימין נתניהו כי המדינה השלישית רואנדה אינה מוכנה לקחת חלק בתכנית ,  הביאו את העותרים לעסוק בסוגיות אחרות כמו שחרור מבקשי מקלט מכלא סהרונים ,  בקשה לחשיפת פרטי ההסכם עם האו"ם לציבור וכן מתן תשובה של השליח המיוחד לאוגנדה - האם המדינה השלישית השנייה מסוגלת ומוכנה לקבל אליה מבקשי מקלט סודאנים או אריתראים .
 בתגובת המדינה לקראת הדיון בבג"ץ שהוגשה הבוקר נמסר כי השליח המיוחד ממשיך במגעים עם נציגי אוגנדה לגיבוש ההסכם .  על פי ההודעה טרם גובש הסכם ובשל כך ביקשה המדינה לדחות ביממה את הדיון ,  אך בג"ץ דחה את הבקשה .  בנוסף לכך ביקשה המדינה למסור את העדכון בנושא ההסכם ,  לכשזה יגובש ,  במעמד צד אחד ובדיון בדלתיים סגורות .  לטענתה ,  על פי ההסכם המתגבש עם נציגי ממשלת אוגנדה ,  זו התחייבה לקלוט את הזרים שיגורשו אליה ,  בין אם הרחקתם מישראל תהיה מרצון ובין אם בכוח .
 עוד בנושא:המדינה לבג"ץ :  סבירות גבוהה לגירוש מבקשי המקלט לאוגנדהחיפוש מדינת מקלט וקרע מול בג"ץ :  התרחישים האפשריים בדרך למתווה חדש 
שלשום הגישה המדינה לבג"ץ בקשה לדחות את הדיון ביום ,  עד לשובו של השליח המיוחד שיצא לאוגנדה ,  כדי שתתאפשר השתתפותו בדיון .  בבקשת המדינה נכתב כי  " נוכח ההתפתחויות שחלו בימים האחרונים ,  חל שינוי במצב העובדתי אליו התייחסו העתירות ,  בפרט ביחס למדינה השלישית השנייה ,  ולפיכך העתירות במתכונתן הנוכחית אינן מתייחסות למצב הדברים העדכני ".  בית המשפט דחה את בקשת המדינה וחייב את הצדדים לקיים את הדיון היום .  הבוקר צפויים היועמ"ש והפרקליטות למסור את תגובתם המעודכנת .  
לפני יומיים הגיש עו"ד פלדמן בקשה לבג"ץ לאלץ את הפרקליטות לחשוף את הסכם המדינה עם נציבות האו"ם לפליטים ולהסביר כיצד המדינה יכולה להפר הסכם במעמד צד אחד דרך פייסבוק . " יש כל כך הרבה נושאים והתפתחויות ,  לא ברור מה יעסיק את השופטים יותר ,  האם זה מעצר של 200 אנשים שלא ברור מאיזה כוח הם מוחזקים או שמא ההסכם שהופר ",  אמר פלדמן .  הוא הוסיף כי היום  " סוף סוף נוכל לראות מהי תגובת המדינה ". 
לדבריו , " כבר בדיון הראשון בית המשפט שאל איך הם טענו שרואנדה מוכנה לקבל אליה מבקשי מקלט ,  כאשר עכשיו רואנדה אומרת שהיא לא מוכנה לקבל ".  הוא הוסיף כי לא ברור איך המדינה תגן על ביטחון המגורשים כאשר סגנית שר החוץ ציפי חוטובלי  " אמרה שהמדינה לא יכולה להבטיח את זה .  למה ראש הממשלה ביטל את ההסכם ?  האם היועמ"ש חושב שאפשר לבטל את ההסכם במעמד צד אחד ?  הדברים שקרו הם מאוד מוזרים ,  נראה במה יתמקד בית המשפט ".  
עו"ד פלדמן הוסיף כי הוא מקווה שבית המשפט ישאל בדיון מדוע המדינה לא מעוניינת ליישם את ההסכם שיאפשר למחצית ממבקשי המקלט להגיע אל מדינות אירופה . " יש כל כך הרבה מאחורי הקלעים שאנחנו לא יודעים ",  אמר .  הוא העריך כי המדינה תטען כי כל האירועים הללו קרו אחרי הגשת העתירה לבג"ץ ולכן יש צורך להגיש עתירה חדשה . " אני עוד לא הייתי במצב של אי ודאות ביחס של מה יקרה בדיון ,  הם כל הזמן דחו את מתן התגובה שלהם ,  היו אמורים להגיש אותה כבר לפני חודש ".   אביבי אמרה כי  " קודם כל אנחנו מעוניינים שישחררו את 220 מבקשי המקלט שעדיין כלואים בסהרונים ,  הכליאה היא לא חוקתית .  אם יש צו ארעי למניעת הגירוש אז לא יכולים להשתמש בכלי של הכפייה של מאסר בסהרונים ".  לדבריה , " המתווה של הגירוש כרגע לא קיים .  נתניהו עשה דבר מאוד מוזר ,  הוא אמר שאין שום הסכם עם המדינה ,  אין שום פתרון אלא ללכת להסכם עם האו"ם ,  כמה שעות אחרי כן הוא שלף מהבוידעם הסכמים .  אוגנדה שוב מתכחשת לנושא ". 
 ( עדכון ראשון :  7:40 )  

המדינה לבג"ץ :  אוגנדה תקלוט זרים בין אם יורחקו מרצון ובין אם בכוח
לקראת הדיון בעתירה נגד גירוש מבקשי המקלט מסרה המדינה כי טרם גובש הסכם עם ממשלת אוגנדה ,  אך כי זו התחייבה לקלוט אותם בשטחה כך או אחרת .  המדינה ביקשה למסור את העדכון על גיבוש ההסכם בדלתיים סגורות

