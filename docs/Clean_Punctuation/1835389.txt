אייל מגד במכתב לרה"מ : " מנע גירוש ילדי הזרים "
 הסופר אייל מגד ואשתו צרויה שלו פנו לנתניהו במכתב אישי בו נאמר כי  " יהודי לא מגרש ילדים ".  עמותת  " ילדים ישראלים ":   " חרב הגירוש מתנוססת מעל לראשי הילדים .  הגיע הזמן לעצור החרפה "
 הסופר אייל מגד ,  המיודד עם ראש הממשלה בנימין נתניהו ,  ורעייתו ,  הסופרת צרויה שלו ,  פנו בתחילת החודש במכתב אישי לנתניהו ,  בו הם מבקשים ממנו למנוע את גירושם של ילדי העובדים הזרים מישראל .
 מגד ושלו הזכירו במכתבם מודעה שפורסמה החודש על ידי ארגון  " ילדים זרים ",  בה קראו אישים רבים למניעת גירוש הילדים הזרים .  לאחר שנחשף למודעה ,  כתב אייל מגד בשמו ובשם רעייתו לרה"מ : " הועבר אלינו מכתב בעל תוכן מזעזע אודות כליאתם של ילדים ואמהותיהם ,  שוהים לא חוקיים שנגזר עליהם גירוש .  בנושא הגרעין האירני והמו"מ עם הערבים ייתכן שעצות מפי איש רוח הן מפוקפקות  ( אם כי גם בזה אני מפקפק )   אבל בעניין אנושי  ( לא אנושי )  זה ,  חובתי לעטות אותה אצטלה עתיקה של המוכיחים בשער ולצטט ,  במחילה ,  את הפסוק המרטיט ששימש כמוטו לספרי 'איך לחיות' ,  שכל כך ריגש אותך :  'מה שעשיתם למען אחד מאחיי הקטנים האלה ,  לי עשיתם .'  והייתי מוסיף גם :  'אשרי הרחמנים כי הם ירוחמו' .  בקיצור ,  הפסוקים היהודיים האלה ,  שאין להם שיעור ,  מעידים כאלף עדים שיהודי לא מגרש ילדים ",  לשון המכתב .
 עמותת  " ילדים ישראלים "  הצטרפה לדברים ומסרה כי  " מקומם של ילדים אינו מאחורי סורג ובריח .  עד היום גורשו קרוב ל-30 ילדים בני פחות מארבע ,  עם אמהותיהם ,  זאת לאחר שנעצרו ונכלאו .  על ראש הממשלה ושר הפנים להחיל את החלטת הממשלה על כלל הילדים שנולדו ומתחנכים במערכת החינוך הישראלית .  גם אם תינתן דחייה נוספת ,  דבר שעוד לא קרה ,  הילדים הללו ימשיך לחיות על  " זמן שאול "  תחת חרדה ,  כאשר חרב הגירוש מתנוססת מעל לראשם .  הגיע הזמן להפסיק לזרות חול בעיני הציבור ולעצור את החרפה ".  
בתחילת החודש פורסם בוואלה !  חדשות ,  כי במהלך פגישה שנערכה בין ראש הממשלה לנציגי בית הספר ביאליק רוגזין בתל אביב ,  בו לומדים ילדי עובדים זרים רבים ,  הבטיח ראש הממשלה לפעול במטרה למנוע את גירושם של 120 מתלמידי בית הספר בגילאי גן עד כיתה י"ב בתום שנת הלימודים .
 עוד באותו נושא :  שרה נתניהו לילדה המועמדת לגירוש :  אפעל להשאירךהסלבס מתגייסים :  לא לגרש ילדי העובדים הזריםקבלת פנים לנוחתים בנתב"ג : " יש כאן ילד עצור "
 
אייל מגד במכתב לרה"מ : " מנע גירוש ילדי הזרים "
 הסופר אייל מגד ואשתו צרויה שלו פנו לנתניהו במכתב אישי בו נאמר כי  " יהודי לא מגרש ילדים ".  עמותת  " ילדים ישראלים ":   " חרב הגירוש מתנוססת מעל לראשי הילדים .  הגיע הזמן לעצור החרפה "
 
