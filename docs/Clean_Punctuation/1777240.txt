הממשלה תצביע ביום ראשון על ההצעה לגיוס חרדים
נתניהו יביא לאישור הממשלה ביום ראשון הקרוב את ההצעה שתאפשר גיוס כמות כפולה של חרדים בשנת 2016 .  על פי ההצעה ,  צה"ל יכשיר מסגרות נוספות לחרדים .  רה"מ : " החלטה חשובה מאין כמוה "
 ראש הממשלה בנימין נתניהו החליט להביא לאישור הממשלה את הצעת ההחלטה לגיוס חרדים כבר ביום ראשון הקרוב ,  כך נמסר היום  ( שישי )  מלשכתו .  ההחלטה בנושא התקבלה הבוקר בתום ישיבה שקיים נתניהו עם שר האוצר יובל שטייניץ וראש אכ"א ,  האלוף אבי זמיר .  נתניהו החליט לאמץ את ההמלצות שהגיש לו הרמטכ"ל גבי אשכנזי והמטה הכללי של צה"ל בפגישתם ביום רביעי .
 על פי הצעת ההחלטה שתובא להצבעה בממשלה ביום ראשון הקרוב ,  בשנת 2011 יגויסו 2,400 מתגייסים חרדים שחל עלייהם צו דחיית גיוס מכוח חוק טל .  מחציתם יגויסו לצבא ומחציתם יגויסו לשירות אזרחי .  מאז ועד 2015 ,  מספר המתגייסים יעלה ב-600 כל שנה ,  כך שבשנת 2015 יגויסו 4,800 חרדים - מחציתם לצבא ומחציתם לשירות אזרחי .  
כמו כן סוכם כי צה"ל יכשיר מסגרות לוחמות נוספות לקליטת החרדים ,  וכי על מנת לעמוד במטרה זו ,  תקצה הממשלה 130 מיליון שקלים לשנה לצורך גיבוש מסגרות גיוס חדשות וייחודיות למגזר החרדי וכן 70 מיליון שקלים לשנה לפיתוח מסגרות חדשות בשירות האזרחי .  
בנוסף מוצע להגדיל את הפרויקט הצבאי  " שחר "  לאוכלוסיה החרדית ,  בו משרתים חרדים במסגרות טכנולוגיות בצה"ל לתקופה של כשנתיים המכשירה אותם לשוק העבודה האזרחי .  כמו כן ,  מוצע כי משרד האוצר ,  התמ"ת ,  הביטחון והמדע לגבש תוכנית לסיוע לחרדים המשרתים בצה"ל ובשירות האזרחי להשתלב בתעסוקה עם תום שירותם הצבאי .
 נתניהו אמר כי  " מדובר בהחלטה חשובה מאין כמוה שתגביר את ההתגייסות של צעירים חרדים לצבא ולשרות לאומי אזרחי וכמו כן תעודד את השתלבותם בשוק העבודה ותעזור לחלוקת נטל צודקת יותר בחברה ". 

הממשלה תצביע ביום ראשון על ההצעה לגיוס חרדים
נתניהו יביא לאישור הממשלה ביום ראשון הקרוב את ההצעה שתאפשר גיוס כמות כפולה של חרדים בשנת 2016 .  על פי ההצעה ,  צה"ל יכשיר מסגרות נוספות לחרדים .  רה"מ : " החלטה חשובה מאין כמוה "
 
