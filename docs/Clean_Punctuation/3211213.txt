פרסום ראשון :  דוברי נתניהו - גם מורשי החתימה של הליכוד בקמפיין
יונתן אוריך וטופז לוק דובריו של ראש הממשלה יוכלו מעתה לאשר הוצאות כספיות של המפלגה בתקופת הבחירות הקרובה .  המשמעות :  לשניים תהיה שליטה בתקציב המפלגה ולנתניהו תהיה דריסת רגל כמעט מוחלטת בניהול ההוצאות כולל  " הוצאות מיוחדות "
 לא רק יועצי ניו מדיה :  יונתן אוריך וטופז לוק - דובריו של ראש הממשלה בנימין נתניהו - הם מעכשיו גם מורשי החתימה של הליכוד לאישור הוצאות כספיות של המפלגה בתקופת הבחירות הקרובה .  בהודעה שהתפרסמה היום  ( חמישי )  בישראל היום מטעם הליכוד ,  עודכן בהתאם לחוק מימון מפלגות ולהנחיות מבקר המדינה מי מורשי החתימה לעניין  " התחייבויות ממוניות "  של הליכוד ,  או של רשימות מועמדים במטה הבחירות לכנסת ה-21 .  
מהמודעה עולה כי בנוסף למנכ"ל הליכוד ,  צורי סיסו ,  מי שיהיה מורשה לחתום על הוצאות המפלגה הם דובריו של נתניהו .  אוריך ,  בן 29 ,  משמש כיום כדוברו הפוליטי של ראש הממשלה ,  ולוק ,  בן 26 ,  עזב בימים האחרונים את תפקידו כיועץ הניו מדיה במשרד ראש הממשלה כדי לחבור לקמפיין .  שניהם מלווים את נתניהו מאז הבחירות הקודמות ,  ונחשבים למקורבים אליו מאוד .  גם יאיר נתניהו ,  צפוי לקחת חלק משמעותי בקמפיין הבחירות הבא ,  אך לא לקבל תפקיד רשמי .
 בחירות 2019 - סיקור מיוחד בוואלה !  NEWS:כפי שפורסם בוואלה !  NEWS :  הפריימריז בבית היהודי יבוטלוגורמים בתנועה :  ח"כים מהעבודה פנו כדי לבחון חבירה ללבני"תנועה ממלכתית לישראל ":  יעלון הכריז על שם מפלגתו החדשה 
לדברי גורמים בליכוד ,  משמעות ההודעה היא שלאוריך וטופז תינתן שליטה בתקציב המפלגה ולנתניהו תהיה דריסת רגל כמעט מוחלטת בניהול ההוצאות ,  כולל  " הוצאות מיוחדות ".  מהליכוד נמסר בתגובה כי הם  " לא מתייחסים לצוות הקמפיין של הליכוד ". 
נתניהו שב אמש מביקור בברזיל וחידש את ההתייעצויות הפוליטיות וההיערכות לקראת הקמפיין .  כפי שפורסם בוואלה !  NEWS הוא אינו מתכוון להיעזר באנשי אסטרטגיה וקמפיין חיצוניים בכירים בבחירות הנוכחיות ,  ומתכוון למנות בעיקר אנשי ניהול ,  תקשורת ושטח - ולנהל את האסטרטגיה של הליכוד בעצמו .  לפי ההערכה ,  נתניהו עשוי למנות את אחד מבכירי הליכוד - יו"ר הקואליציה דודי אמסלם ,  או אחד מהשרים המקורבים - כמנהל הקמפיין .  

פרסום ראשון :  דוברי נתניהו - גם מורשי החתימה של הליכוד בקמפיין
יונתן אוריך וטופז לוק דובריו של ראש הממשלה יוכלו מעתה לאשר הוצאות כספיות של המפלגה בתקופת הבחירות הקרובה .  המשמעות :  לשניים תהיה שליטה בתקציב המפלגה ולנתניהו תהיה דריסת רגל כמעט מוחלטת בניהול ההוצאות כולל  " הוצאות מיוחדות "
 
