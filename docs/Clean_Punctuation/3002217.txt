דיווח :  ישראל שילמה לטורקיה את הפיצויים על תקרית המרמרה
לקראת חידוש היחסים הדיפלומטיים בין ישראל וטורקיה והשבת השגרירים ,  דיווחו כלי תקשורת טורקיים כי אנקרה קיבלה את 20 מיליון הדולרים הנכללים במסגרת הסכם הפיוס בין המדינות ,  שנחתם לפני שלושה חודשים
 ( ביוני :  ראש הממשלה נתניהו מכריז על הסכם הפיוס עם טורקיה )  
ישראל שילמה היום  ( שישי )  לאנקרה את הפיצויים על סך 20 מיליון דולרים ,  שאותם התחייבה להעניק בעקבות תקרית המרמרה ,  במסגרת הסכם הפיוס שנחתם בחודש יוני האחרון  כך דיווחו כלי תקשורת בטורקיה .  על פי ההסכם ,  על ישראל לשלם לטורקיה פיצויים על התקרית ,  שבמהלכה נהרגו מירי צה"ל עשרה פעילים טורקים בארגון אסלאמיסטי שארגן משט לרצועת עזה בחודש מאי 2010 .  בתמורה ,  טורקיה תחוקק חוק שימנע הגשת תביעות נגד קציני וחיילי צה"ל שהיו קשורים למבצע ההשתלטות על הספינה  " מאווי מרמרה ".  
עוד סוכם כי ישראל תספק הקלה מסוימת במצור על עזה בכך שתאפשר לטורקיה להעביר סחורות רבות לתחומי הרצועה דרך נמל אשדוד .  טורקיה ,  מצדה ,  תגביל במידת מה את פעילות חמאס בתחומיה - הארגון הפלסטיני יוכל להמשיך לפעול על אדמתה ,  אך ייאסר על פעיליו לארגן פעולות טרור נגד ישראל משטחה .
 עוד בוואלה !  NEWS:הנץ התמים שסירב להיכנע לפחד :  ההספדים המלאים לפרס"דם נשים אינו זול ":  כאלף מפגינים בלוד נגד רצח נשים במגזר הערביערב הסעודית : " לחוק ה-11 בספטמבר יהיו השלכות הרסניות "  
מוקדם יותר השבוע מסר גורם טורקי בכיר כי אנקרה וירושלים יחליטו בעשרת הימים הקרובים על זהות השגרירים שימונו בירושלים ובאנקרה .  בעקבות תקרית המרמרה טורקיה הורידה את דרג היחסים הדיפלומטיים עם ישראל והחזירה את שגרירה .  בחודש שעבר אישר נשיא טורקיה ,  רג'פ טייפ ארדואן ,  את הסכם הפיוס ,  שבמסגרתו יושבו היחסים בין המדינות על כנם .  זאת ,  לאחר שהפרלמנט הטורקי הצביע על סעיפיו כשבועיים קודם לכן .  
בחודש יוני אמר ראש הממשלה ,  בנימין נתניהו ,  כי הסכם הפיוס הוא אינטרס ישראלי שיאפשר שיתופי פעולה כלכליים עם טורקיה ,  תוך שמירה על הסגר שהוטל על רצועת עזה . " ההסכם מדבר גם על שמירת הסדר הביטחוני מול רצועת עזה .  לא הייתי מוכן להתפשר על הסעיף הזה והוא נשאר כפי שהוא .  נאפשר לאוניות להגיע לנמל אשדוד ולפרוק שם מטענים הומניטריים לרצועה ",  אמר אז נתניהו .  הוא הוסיף כי  " העולם והמזרח התיכון נמצאים בטלטלה ועלינו לייצר מוקדים של יציבות באזור הסוער הזה ".  

דיווח :  ישראל שילמה לטורקיה את הפיצויים על תקרית המרמרה
לקראת חידוש היחסים הדיפלומטיים בין ישראל וטורקיה והשבת השגרירים ,  דיווחו כלי תקשורת טורקיים כי אנקרה קיבלה את 20 מיליון הדולרים הנכללים במסגרת הסכם הפיוס בין המדינות ,  שנחתם לפני שלושה חודשים

