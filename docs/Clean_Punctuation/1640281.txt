נתניהו עושה עוד צעד לעבר ה-OECD
ראש הממשלה הכריע בעד עמדתו של בנימין בן אליעזר בנושא שינוי חוק הבריאות ,  והינחה אותו להמשיך במגעים מול האמריקאים וארגון המדינות המפותחות עד השלמתו
ראש הממשלה ,  בנימין נתניהו ,  הכריע בעד עמדתו של שר התמ"ת ,  בנימין בן אליעזר בנושא שינוי חוק הבריאות ,  והינחה אותו להמשיך במגעים מול האמריקאים וארגון המדינות המפותחות עד השלמתו .  בן אליעזר פנה לנתניהו לאחר שמשרד האוצר ומשרד הבריאות סרבו לאשר את הויתורים מצד ישראל .  כך מסרו ל-TheMarker מקורבים למגעים .
 ארגון המדינות המפותחות הבהיר לישראל ,  כי הצטרפותה לארגון תלויה בסיום המחלוקת בינה לאמריקאים בנושא השינויים בחוק הבריאות .  
השינויים שדורש משרד הסחר האמריקאי ,  בלחץ החברות המפתחות תרופות מקור  ( אתיות )  נועדו לצמצם את מרחב התמרון של חברות המייצרות תרופות חיקוי  ( גנריות )  ובראשן טבע בהכנסת תרופות חיקוי לשוק .  התרופות הגנריות נמכרות במחירם זולים יותר ,  כיוון שעלות פיתוחן נמוכה יחסית ,  ובכך הן פוגעים בהכנסות של היצרניות האתיות .
 בישראל מעריכים ,  כי ממשל אובמה טוב מקודמו לחברות הגנריות ,  כיוון שרפורמת הבריאות עליה הכריז תגביר את הביקוש לתרופות גנריות .  מכאן העניין של ישראל לנצל את חלון ההזדמנויות ולהביא את המחלוקת לסיום בהקדם .
 המקורות ציינו ,  כי מזכ"ל ארגון המדינות המפותחות  ( ה-OECD )  רמז בביקורו האחרון בארץ ,  כי ללא הסדר המחלוקת עם האמריקאים יתעכב תהליך צירופה של ישראל לארגון והוא לא יוכרע ,  כצפוי ,  בחודש מאי הקרוב .  לאחר שיתקבל האישור האמריקאי לחוק התרופות הוא יהיה מקובל גם על ה-OECD .
 ככל הנראה ישנן כמה מחלוקות בסוגיה ,  אולם הבולטת בהן היא צמצום המדינות שישראל תוכל להתאים עצמה אליהן ,  כדי לקצר משך הגנה על פטנט של חברה אתית .  לדוגמה ,  אם חברה אתית זכאית להגנה של חמש שנים על תרופה מיום רישומה ,  בישראל ובמדינות נוספות ,  אולם היא נרשמת בישראל באיחוד של שנה לעומת מדינה אחרת ברשימה הנדונה - ישראל תוכל לקצר בשנה את ההגנה על אותה תרופה .  סעיף זה נועד להאיץ בחברות אתיות לרשום בישראל תרופות מקור ללא שיהוי ,  כדי לתרום בהמשך להוזלה מהירה של סל הבריאות .
 משרד התמ"ת הסכים לקצר את הרשימה לפיה תקוצר ההגנה על התרופה האתית ,  אולם אגף תקציבים במשרד האוצר מתנגד לכך .  גם במשרד הבריאות מתנגדים להצעה ,  ככל הנראה ,  מחשש להשפעתו על סל הבריאות .
 בימים אלה נערכים דיונים רצופים בין משרד התמ"ת ומשרד הסחר האמריקאי במטרה להשלים את השיחות ולחתום על הסכם ,  שיכלול גם את הוצאת ישראל מהרשימה המחמירה של המדינות המפירות זכויות יוצרים .  בין הצדדים הוסכם ,  כי לאחר ישוב המחלוקת בנושא חוק התרופות ,  ישראל תרד לרשימה של מדינות במעקב .
 לאמריקאים ארבע דרגות בנושא שמירת זכויות יוצרים :  חברות שמכבדות אותן ,  חברות שמפירות אותן ונמצאות במעקב ,  חברות מפירות במעקב מועדף  ( שם נמצאת ישראל כיום )  ,  וחברות שחרף התרעות לא שיפרו ההגנה ומוטלים עליהן סנקציות מסחריות .
 
נתניהו עושה עוד צעד לעבר ה-OECD
ראש הממשלה הכריע בעד עמדתו של בנימין בן אליעזר בנושא שינוי חוק הבריאות ,  והינחה אותו להמשיך במגעים מול האמריקאים וארגון המדינות המפותחות עד השלמתו

