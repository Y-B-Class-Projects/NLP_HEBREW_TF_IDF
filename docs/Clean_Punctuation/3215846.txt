בלחץ המתנחלים :  נתניהו לא יאריך את מנדט כוח המשקיפים בחברון
אחרי 20 שנה שבהם חודשה פעילות הכוח הבינלאומי שפיקח על פעילות כוחות הביטחון ויישום ההסכמים בין ישראל לרשות בעיר ,  החליט רה"מ שלא לחדש את אישור פעילותם . " לא נאפשר המשך נוכחות של כוח בינלאומי הפועל נגדנו ".  במועצת יש"ע בירכו : " המאמצים נשאו פרי "
 ראש הממשלה בנימין נתניהו החליט הערב  ( שני )  שלא להאריך את המנדט של כוח המשקיפים הבינלאומי TIPH המוצב בחברון ואנשיו מפקחים על פעילות צה"ל והמשטרה בעיר ועל יישום הסכם חברון בין ישראל לרשות הפלסטינית .  נתניהו אמר עם החלטתו כי  " לא נאפשר המשך נוכחות של כוח בינלאומי הפועל נגדנו ". 
המנדט של הכוח מסתיים בסוף החודש מדובר בגוף שפועל בחברון מזה כ-20 שנה ,  וספג ביקורת רבה מצד מתנחלים .  זאת ,  בין היתר לאחר שלאחרונה תועד חבר בארגון סוטר לנער ופעיל אחר תועד מנקב צמיגים של רכב ישראלי .  בדיון שנערך בכנסת בנושא בחודש אוקטובר האחרון אמר מפקד מרחב חברון במשטרה נצ"מ מוריס חן בוועדה כי  " אין שבוע שבו אין חיכוך שיוזמים משקיפי ארגון TIPH מול מתיישבי חברון והמשטרה ". 
עוד בוואלה !  NEWS:גל הירש השיק את מפלגתו : " המטרה - המשרד לביטחון הפנים"יום אחד של חורף - וחוזרים לשגרה :  מעונן עם עלייה קלה בטמפרטורותבגלל  " קדושת השבת ":  שופטת הורתה להשאיר חשוד במעצר לסוף השבוע 
במועצת יש"ע בירכו על החלטת נתניהו ואמרו כי אנו שמחים לראות שהמאמצים הרבים שהשקענו בנושא ,  יחד עם שדולת ארץ ישראל בכנסת ,  תנועת 'ישראל שלי' ואנשי היישוב היהודי בחברון ,  נשאו פרי ".  לדברי המועצה , " כוח TIPH פעל ללא לאות נגד התושבים הישראלים בחברון ואף פגע פיזית בהם וברכושם .  פעילי ארגון הפריעו לחיילי צה"ל וכוחות הביטחון בפעילותם בחברון .  זו בשורה חשובה למדינת ישראל שהארגון הזה ,  שפעל נגד מדינת ישראל שנים רבות - לא יהיה יותר חלק מהנוף באזור ". 
יו"ר ועדת המשנה לענייני יהודה ושומרון ,  ח"כ מוטי יוגב ,  שקידם בוועדה את ביטול מנדט TIPH בחברון אמר כי  " מנדט ישן שפג תוקפו משום שהיה מורכב משונאי ישראל ,  חד צדדי בהתנהלותו ובאחרונה אף פגעו ביהודים וברכוש יהודי בעיר האבות .  חברון שלנו ,  מאז ולתמיד .  צה"ל ,  משטרת ישראל של מדינת ישראל ישמרו בחברון על הביטחון ועל הסדר הציבורי טוב מכל גורם אחר בעולם ". 
מוקדם יותר היום ביקר נתניהו בגוש עציון ואמר כי  " ככל שהדבר תלוי בי ,  לא תהיה עוד עקירת יישובים או הפסקת יישובים - אלא ההפך הגמור .  ארץ ישראל שלנו ,  ותישאר שלנו .  מה שנפל יקום ,  זה שלנו ,  אנחנו בונים כאן ,  ואתם חיים כאן ".  נתניהו אמר על פינוי נתיב האבות כי  " קרתה לנו תקלה ,  אנחנו מדינת חוק ,  כפופים להחלטות בג"ץ ונקבע מה שנקבע .  הבית שהילד הזה גדל בו נחרב ,  אבל אנחנו לא מוכנים יותר ולכן אנחנו בונים את השכונה החדשה הזו .  

בלחץ המתנחלים :  נתניהו לא יאריך את מנדט כוח המשקיפים בחברון
אחרי 20 שנה שבהם חודשה פעילות הכוח הבינלאומי שפיקח על פעילות כוחות הביטחון ויישום ההסכמים בין ישראל לרשות בעיר ,  החליט רה"מ שלא לחדש את אישור פעילותם . " לא נאפשר המשך נוכחות של כוח בינלאומי הפועל נגדנו ".  במועצת יש"ע בירכו : " המאמצים נשאו פרי "
 
