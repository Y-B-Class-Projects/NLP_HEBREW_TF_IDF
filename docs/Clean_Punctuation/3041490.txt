ברקע העתירה לבג"ץ :  הנגבי ימונה לממלא מקום שר התקשורת לשלושה חודשים
ראש הממשלה אמר עם שובו מארה"ב כי ימנה את השר לשיתוף פעולה אזורי ,  שכבר קיבל חלק מסמכויות משרד התקשורת ,  לממלא מקומו לתקופה המקסימלית המותרת על פי חוק . " אחר כך נקבל החלטות ",  אמר .  במערכת הפוליטית מעריכים שהיועמ"ש יבקש ממנו לוותר על התיק לקראת הכרעת בג"ץ
ראש הממשלה ,  בנימין נתניהו ,  אמר היום  ( שישי )  כי ימנה את השר צחי הנגבי לממלא מקום שר התקשורת לשלושה חודשים ,  אך לא יוותר על התיק בשלב זה .  על רקע העתירה לבג"ץ ,  שדרשה שנתניהו יפסול עצמו מכהונה כשר התקשורת בשל ניגוד עניינים ,  אמר נתניהו במטוס בחזרה מארצות הברית כי השר הנגבי ימלא את מקומו , " ואחר כך נקבל החלטות ". 
הנגבי ,  המכהן כעת כשר לשיתוף פעולה אזורי וכבר קיבל מידיו של נתניהו חלק מהסמכויות של תיק התקשורת ,  ימלא את מקומו של נתניהו לתקופה המקסימלית המותרת על פי חוק .  
עוד בוואלה !  NEWS:מעצרו של אבנר הררי הוארך בשבוע : " ידיי נקיות ,  מרגול כמו אימא בשבילי"ליברמן ושר ההגנה האמריקני נפגשו לראשונה : " נפעל בנחישות נגד איראן"31 חברי ארגון פשיעה הואשמו ב"פרוטקשן "  של מיליונים מקבלנים 
בחודש שעבר עתר לבג"ץ יושב ראש האופוזיציה ,  ח"כ יצחק הרצוג  ( המחנה הציוני )  ,  נגד המשך כהונתו של נתניהו כשר התקשורת ,  בשל ניגוד עניינים ביחסיו עם המיליונר ארנון מילצ'ן ,  המעורב בפרשה שכונתה תיק 1000 ומחזיק באחוזי בעלות בערוץ 10 .  בג"ץ הורה לנתניהו לנמק מדוע לא יוותר על התיק עד יום שני הקרוב ,  20 בפברואר .
 בעתירה טען הרצוג כי  " מהמידע שמגיע לציבור בעקבות החקירות כאמור ,  ומהאנשים המעורבים בהן ,  הנמצאים בלב ליבו של עולם התקשורת בישראל ,  עולה חשש כבד כי שר התקשורת מצוי בניגוד עניינים מובהק ".  בנוסף טוען הרצוג כי החקירות המתנהלות נגדו פוגעות באמון הציבור בו עצמו ובמשרד התקשורת .
 נתניהו נחקר גם במסגרת  " תיק 2000 ",  על שיחות שקיים לכאורה עם מו"ל ידיעות אחרונות נוני מוזס ,  ועסקו בצמצום תפוצת  " ישראל היום "  בתמורה לסיקור אוהד יותר לראש הממשלה ב"ידיעות אחרונות ". 
הרצוג מסר בתגובה : " העברת סמכויות תיק התקשורת מידי ראש הממשלה לשר צחי הנגבי לפרק זמן של שלושה חודשים בעקבות עתירתי לבג"ץ היא בגדר בדיחה עלובה של נתניהו והתחמקות זמנית בלבד מהידוע מראש והוא שנתניהו לא יוכל להמשיך לכהן בתפקידו כשר התקשורת .  על נתניהו לוותר על התיק באופן מלא ולפרק זמן בלתי מוגבל לאלתר .  אני וסיעתי נמשיך בעתירתנו לבג"ץ כנגד ניגוד העניינים המוחלט בו מצוי נתניהו עד שיפרוש מתפקידו כשר התקשורת או שבית המשפט יורה לו לעשות כן ". 
ח"כ יואל חסון  ( המחנה הציוני )  הוסיף : " במקום להודיע לציבור האם הוא בוחר בשתי מדינות לשני עמים או במדינה אחת ,  נתניהו ממשיך לעסוק רק בהישרדות ובוחר בפתרון :  משרד התקשורת לשני שרים .  ראש הממשלה מנסה בכוח להשאיר שליטה במשרד התקשורת ומבקש להמשיך בניגוד העניינים בו הוא מצוי ".  
בתקופת השיא שלו ,  נתניהו החזיק ,  בנוסף להיותו ראש ממשלה ,  בחמישה תיקים :  חוץ ,  תקשורת ,  בריאות ,  כלכלה ושיתוף פעולה אזורי .  ואולם ,  בחודשים האחרונים החל אט אט להעביר אותם לשרים אחרים ,  לאור קביעה של בג"צ לפיה אין מניעה חוקית בהחזקת התיקים הנוספים אך  " מדובר במציאות שאינה תקינה ".  את תיק הבריאות העביר לשר יעקב ליצמן ,  ואת תיק הכלכלה לידי  משה כחלון ו"כולנו "  שבאחרונה מינה את אלי כהן כשר במשרד .  בסוף השנה שעברה מינה את צחי הנגבי כשר לשיתוף פעולה אזורי .  עד כה ,  הוא מיאן להיפרד מתיק התקשורת ,  המאפשר לו שליטה על נושאים החביבים עליו כמו תאגיד השידור הציבורי ופיצול ערוץ 2 .
 שרת התרבות והספורט ,  מירי רגב ,  הפעילה בשבועות האחרונים לחצים כבדים בלשכת ראש הממשלה לקבל את תיק התקשורת ,  והתבטאה שוב ושוב בדבר הצורך בסגירת תאגיד השידור הציבורי בניסיון לשכנע את נתניהו לתת לה את התפקיד .  ואולם ,  נתניהו בחר בהנגבי שנחשב גם הוא לאחד ממקורביו .
 רגב מסרה בתגובה למינוי : " בירכתי את השר הנגבי על מינויו למ"מ שר התקשורת ,  בפניו ניצבים אתגרים משמעותיים והמרכזי שבהם הוא ביטול תאגיד השידור הציבורי ושיקומה של רשות השידור .  אני מאחלת לו בהצלחה רבה בתפקידו ".  

ברקע העתירה לבג"ץ :  הנגבי ימונה לממלא מקום שר התקשורת לשלושה חודשים
ראש הממשלה אמר עם שובו מארה"ב כי ימנה את השר לשיתוף פעולה אזורי ,  שכבר קיבל חלק מסמכויות משרד התקשורת ,  לממלא מקומו לתקופה המקסימלית המותרת על פי חוק . " אחר כך נקבל החלטות ",  אמר .  במערכת הפוליטית מעריכים שהיועמ"ש יבקש ממנו לוותר על התיק לקראת הכרעת בג"ץ

