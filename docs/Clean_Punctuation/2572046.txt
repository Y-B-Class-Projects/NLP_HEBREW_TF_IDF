נתניהו :  תוך שבועיים אחליט אם להקדים את הבחירות
ראש הממשלה קיים שיחות עם מפלגות הקואליציה והכריז כי  " אם לא יתגבש רוב לתקציב אחראי ,  נשלים ארבע שנות כהונה ונלך לבחירות ".  במערכת הפוליטית מעריכים שהבחירות אכן יוקדמו
האם אנו מתקרבים לבחירות ?  ראש הממשלה ,  בנימין נתניהו ,  התייחס היום  ( שלישי )  לאפשרות של קיום בחירות מוקדמות בשיחות שקיים עם מפלגות הקואליציה . " עד פתיחת מושב החורף ,  ב-15 באוקטובר ,  אקבל את ההחלטה ,  ואם לא יתגבש רוב לתקציב אחראי נשלים ארבע שנות כהונה ונלך לבחירות ",  אמר נתניהו .
 אחרי שנתניהו העלה את האפשרות של הקדמת הבחירות ,  הוא התייחס להישגי ממשלתו עד כה . " במשך ארבע שנים ניהלנו באחריות את הכלכלה ,  הורדנו את האבטלה לשיעור מהנמוכים בעולם המערבי ,  שמרנו על צמיחה גבוהה מרוב מדינות המערב והוספנו מאות אלפי מקומות עבודה .  התמודדנו טוב יותר מרוב מדינות המערב מול המשבר הכלכלי העולמי ,  ובנוסף ,  הביטחון של אזרחי ישראל על אף הסערה האזורית .  ארבע שנים נהגנו כממשלה אחראית ,  צריך להמשיך בדרך הזאת ".  
גם שר התחבורה ישראל כץ התייחס לאפשרות של הקדמת הבחירות . " בימים אלה בוחן ראש הממשלה את האפשרות להעביר תקציב רציני ואחראי ולאפשר לממשלה שנת כהונה חמישית .  אומר בצורה ברורה ביותר :  אם הדבר לא יתאפשר - הבחירות תתקיימנה בתחילת השנה הבאה במלאת ארבע שנים לבחירות .  נפנה לציבור ונבקש ממנו לתת אמון לליכוד בהתאם לאמונותיו ",  אמר כץ בעת שאירח פעילי ליכוד בביתו .  כץ התבטא גם נגד מפלגות האופוזיציה : " מולנו מתייצבות מספר דמויות שמתיימרות להוביל את ישראל במקום נתניהו .  יש יו"ר אופוזיציה שמרוב דגלים שהניף נעלמו הוא ומפלגתו .  יש טוענת לכתר שמתקוטטת עם פרשן כלכלי שהעז למתוח ביקורת .  יש אחד שמחפש עתיד ומפלגת אווירה ויש אחד שרוצה לשוב לחיים הציבוריים ,  אחרי שמתגאה בקולו שהסכים להעביר את הכותל לשליטה ערבית וטרם קיבל תשובה  ( אולמרט - פ"ו )  ".  
ההערכה הרווחת בכל רחבי המערכת הפוליטית היא כי בסופו של דבר הבחירה של נתניהו תהיה הליכה לבחירות .  הבוקר נפגש נתניהו עם שר האוצר יובל שטייניץ כדי לבחון את האופציות העומדות בפניו בנוגע לתקציב ,  ולבחון מי מהשותפות הקואליציוניות תשתף פעולה עם תקציב 2013 שיכלול גם גזירות .  
גורמים המעורים בנושא הביעו דאגה מהתנהלות הפוליטית של יו"ר העצמאות ,  שר הביטחון אהוד ברק . " אנחנו לא יודעים אם ניתן לסמוך עליו בעניין התקציב או לא ",  אמרו . " עד סוף סוכות צריך לדעת מי איתנו ומי לא .  אם לא תהיה אחריות כוללת של כולם  הולכים בחירות .  מצד אחד לא רוצים בחירות .  מצד שני לא רוצים לקחת אחריות על תקציב שיהיה לא פשוט .  יש כאן פלונטר ". 
הבוקר קראה יו"ר מפלגת העבודה ,  שלי יחימוביץ' ,  לנתניהו לקבוע מיד מועד מוסכם ומהיר לבחירות כלליות לכנסת ,  בינואר 2013 . " קביעת מועד מוקדם תפזר את אי-הוודאות ואת היעדר המשילות המתאפיינים בראש ובראשונה בהיעדר תקציב מדינה ",  אמרה . " ישראל זקוקה לבחירות כדי להכריע בין אלטרנטיבות שונות וכדי לקבוע מחדש את דרכה של המדינה .  אני שבה וקוראת הבוקר לנתניהו :  הפסק את מחול הכותרות ואת אי-הוודאות ,  ובוא לבחירות ". 
יחימוביץ' מתחה ביקורת חריפה על הממשלה . " הממשלה החדשה שתקום תציג חלופה אחראית ורצינית למדיניות נתניהו ,  המאופיינת בהתפוררות של המרקם החברתי ,  בהעמקה חדה של אי-השוויון ,  בשחיקה קשה של מעמד הביניים ,  בשחיקת שכר ,  בהתייקרות חדה של בריאות ,  דיור ,  דלק ומזון ,  וכעת גם בהתרסקות הסקטור הפרטי הממונף ,  שהתנהל בלא כל איזונים ובלמים וכל חסכונות הציבור מושקעים בו ". 
לפניות לכתב :  pinhas_wolf@walla.co.il

נתניהו :  תוך שבועיים אחליט אם להקדים את הבחירות
ראש הממשלה קיים שיחות עם מפלגות הקואליציה והכריז כי  " אם לא יתגבש רוב לתקציב אחראי ,  נשלים ארבע שנות כהונה ונלך לבחירות ".  במערכת הפוליטית מעריכים שהבחירות אכן יוקדמו

