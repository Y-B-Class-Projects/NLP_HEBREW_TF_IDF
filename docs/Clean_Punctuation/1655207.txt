נתניהו לארה"ב : " לא נקפיא הבנייה בי-ם "
 לוואלה !  חדשות נודע כי לאחר אישור השביעייה שיגר רה"מ מכתב לקלינטון בו כתב כי ישראל תמשיך לבנות במזרח י-ם .  בתמורה ,  מוכנה ישראל להעניק מחוות לאבו מאזן הכוללות שחרור אסירים והסרת מחסומים
ישראל סירבה לעמדת ארצות הברית הקוראת לעצירת הבנייה במזרח ירושלים  כך נודע הערב  ( שבת )  לוואלה !  חדשות .  את עמדתה זו של ישראל ביטא ראש הממשלה בנימין נתניהו במכתב התשובה שהעביר למזכירת המדינה האמריקאית הילרי קלינטון ביום חמישי בלילה ,  לאחר שהושגה הסכמה על הנוסח על ידי כל שרי השביעייה .  במכתב הבהיר נתניהו ,  כי מדיניות ישראל בנושא הבנייה בירושלים לא תשתנה .
 ה"גזר "  שהשביעייה סיפקה בכדי לרצות את האמריקאים הוא הסכמה לגמישות בנושא מחוות לאבו מאזן ,  כדוגמת שחרור אסירים והסרת מחסומים .  ייתכן שסוגיית המחוות לאבו מאזן תיבחן לפרטיה כבר בפגישה שנתניהו יקיים מחר ,  לפני המראתו לוושינגטון ,  עם השליח האמריקאי למזרח התיכון ג'ורג' מיטשל .  
כזכור ,  קלינטון הודיעה לנתניהו על הגעת מיטשל ארצה לאחר שיחת הטלפון בין השניים ,  טרם שליחת המכתב .  לוואלה !  חדשות נודע הערב כי קלינטון הסתפקה בשיחת הטלפון ,  אלא שראש הממשלה החליט לשגר את מכתב התשובה של ישראל כדי שעמדת ישראל תהיה ברורה ,  ובכדי שיימנעו אי הבנות בהמשך .  מיטשל ,  אגב ,  ייפגש מחר גם עם שר הביטחון אהוד ברק ולמחרת ייפגש עם יו"ר הרשות הפלסטינית אבו מאזן .
 דברים אלו עומדים בניגוד לדברי קלינטון מאמש ,  שאמרה כי התגובה החריפה של ממשל ארצות הברית לתוכניות הבנייה של ישראל במזרח ירושלים השתלמה ,  שכן השיחות העקיפות בין ישראל לפלסטינים אמורות להתחדש .  
בראיון לרשת החדשות הבריטית BBC אמרה קלינטון כי ארצות הברית מקווה שהמשא ומתן בין ישראל לפלסטינים יתחדש דרך שיחות הקרבה בעתיד הקרוב מאוד . " אנו חושבים ששיחות הקרבה הן לא המטרה כשלעצמה ,  אלא אמצעי לבניית אמון ולהתחיל את השיחות על נושאי הליבה ועל המחלוקות בין ישראל לפלסטינים ,  שאנו מקווים ומצפים שיובילו לשיחות ישירות ",  אמרה קלינטון .
 מחר בלילה ,  לאחר פגישותיו עם מיטשל ועם מזכ"ל האו"ם באן קי-מון ,  נתניהו ימריא לוושינגטון ,  כשהוא מלווה בשר הביטחון ברק ובשר התשתיות עוזי לנדאו .  ההערכה היא כי נתניהו ביקש מברק להצטרף אליו לנסיעה כדי לסייע בסיום המשבר עם האמריקאים שהתחיל לאחר אישור בניית 1,600 יחידות דיור בשכונת רמת שלמה בצפון ירושלים .
 נתניהו ייפגש בארצות הברית עם שר ההגנה רוברט גייטס ,  עם מזכירת המדינה קלינטון ועם גורמים בכירים בסנאט ובקונגרס .  בין ירושלים לוושינגטון מתנהלים מגעים בדבר פגישה אפשרית גם עם נשיא ארצות הברית ברק אובמה .  ייתכן שפגישה שכזו תבשר סופית על סיום המשבר בין שתי המדינות .
 גולת הכותרת של הנסיעה צפוייה להיות השתתפותו של נתניהו בוועידת השדולה הפרו ישראלית - איפא"ק .  גורם בכיר בלשכת ראש הממשלה סיפר הערב לוואלה !  חדשות כי הנאום ,  שייערך ביום שני בשעה 19:00  ( שעון ישראל )  יהיה  " נאום חשוב וחזק ,  נאום שיזכרו אותו "'  כדבריו .  עם זאת הוא סירב לחשוף מה יהיו תכניו .  נתניהו צפוי לשוב לישראל ביום חמישי בלילה ,  לאחר ביקור מדיני קצר בבריסל .
 
נתניהו לארה"ב : " לא נקפיא הבנייה בי-ם "
 לוואלה !  חדשות נודע כי לאחר אישור השביעייה שיגר רה"מ מכתב לקלינטון בו כתב כי ישראל תמשיך לבנות במזרח י-ם .  בתמורה ,  מוכנה ישראל להעניק מחוות לאבו מאזן הכוללות שחרור אסירים והסרת מחסומים

