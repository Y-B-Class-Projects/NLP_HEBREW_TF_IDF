למה אין  " Uber "  בישראל ?  הממשלה תשלם מיליארדים לנהגי מוניות
שר התחבורה טוען כי המדינה תידרש לשלם עד כתשעה מיליארד שקלים כפיצוי לנהגי מוניות שייפגעו כתוצאה מהפעלת שירותי תחבורה שיתופית שמציעה חברת Uber .  למה בעצם מתנגד משרד התחבורה לשירות שיכול להוזיל את יוקר המחייה .  צפו בדיון באולפן וואלה !  NEWS
בישיבת הממשלה שנערכה אתמול  ( ראשון )  ,  התפתח ויכוח בין ראש הממשלה ,  בנימין נתניהו ,  ושר התחבורה ,  ישראל כץ ,  בעניין פעילותה של חברת התחבורה השיתופית Uber בישראל . " צריך תחרות ",  אמר נתניהו לשר התחבורה , " צריך להוזיל את המחירים ".  כץ לא נשאר חייב . " תפקידי הוא לא לדאוג לאילי הון זרים ,  אלא לאזרחי ישראל ",  עקץ השר את נתניהו .
 היום המשיך השר כץ את הוויכוח ,  אך במעמד צד אחד .  לפי דברים שאמר בוועדת הכלכלה של הכנסת ,  המדינה עלולה להידרש לשלם מיליארדי שקלים כפיצוי לנהגי מוניות שייפגעו כתוצאה מהפעלת שירותי תחבורה שיתופית כמו אלה שמציעה חברת Uber . " מי שמשלם עבור רישיון מונית ,  לא יכול שמישהו יבוא עם הרכב הפרטי ויתמודד מולו ",  אמר כץ . " אם המדינה רוצה להכניס את זה ,  שתחליט ותכין 8 עד 9 מיליארד שקלים לפצות את נהגי המוניות ".  
יש לזכור כי חברת Uber פועלת בישראל כחברת מוניות רגילה ,  בעוד שבמדינות רבות היא מציעה את שירות התחבורה השיתופית UberX  יישום שמאפשר לנהגים פרטיים להציע את שירותיהם ללקוחות מזדמנים .  הפעלת השירות בישראל אסורה ,  מאחר שהסעת נוסעים בתשלום מחייבת קבלת רישיון ייעודי ממשרד התחבורה .  
מנייר עמדה של מרכז המחקר והמידע של הכנסת עולה כי שירותי תחבורה שיתופית ,  כמו אלה שמציעה חברת Uber ,  עשויים להוזיל את יוקר המחייה בישראל ולתרום לפתרון בעיות תחבורה :  במרכז המחקר מציינים כי תחבורה שיתופית עשויה להוביל לחיסכון כספי לנוסעים ,  חיסכון כספי לנהגים ,  הקטנת זיהום האוויר שנפלט מכלי רכב וצמצום עומסי התנועה .  
למה אם כן משרד התחבורה נמנע מלקדם שינוי חקיקה שיאפשר הפעלת שירותי תחבורה שיתופית בישראל ?  בישיבת הממשלה אתמול אמר השר כץ כי  " יש עם זה הרבה בעיות בטיחותיות .  מה יקרה אם יחטפו נוסע ?  ".  אלא שכפי עולה מדבריו של השר כץ היום בוועדת הכלכלה ,  נראה כי התנגדות המשרד לתחבורה שיתופית נובעת דווקא משיקולים כלכליים .  
לא רק הפיצויים לנהגי המוניות מטרידים את שר התחבורה ובכירי משרדו .  במשרד סבורים שתחבורה שיתופית תפגע בכלל התחבורה הציבורית בישראל ,  ובעיקר בשירותי האוטובוסים . " קיטון בהיקף משתמשי האוטובוסים יפגע בקופת המדינה ",  הסביר דרור גנון ,  מנהל אגף בכיר במשרד ,  למרכז המחקר של הכנסת .  
לפי המדען הראשי של המשרד ,  ד"ר שי סופר , " החשש הגדול ביותר שלנו הוא שהנוסעים לא יבואו מהרכב הפרטי .  הם יבואו מהאוטובוסים ומהרכבות .  יכול להיות מצב שתחבורה ציבורית שאני מסבסד במיליארדים ,  אוטובוסים ייסעו ריקים ,  אבל מוניות כאלה  ( שמציעות שירותי תחבורה שיתופית ,  ש.ה )  ייסעו משום שהן נותנות מחירים שהם הרבה יותר נמוכים ממחירים תחבורה ציבורית ". 
מול הפגיעה הנטענת בתחבורה הציבורית ,  יש מי שסבורים שתחבורה שיתופית יכולה דווקא להוות שירות משלים לאוטובוסים ורכבות .  לפי נייר עמדה של מכון ירושלים לחקר שווקים ,  הפעלת שירותי תחבורה שיתופית יכולה אף לפתור את אחת הסוגיות הטעונות ביותר בתחום התחבורה :  הפעלת שירותי התחבורה הציבורית בימי שבת וחג . 
" אזרחים ..  .  חסרי מכוניות שמעוניינים לנסוע  ( בימי שבת וחג )  נצרכים לחפש טרמפים או לנסוע במונית ",  ציין עורך נייר העמדה ,  שאול קירשנבום . " במידה והשירות  ( של תחבורה שיתופית )  יאושר ,  אזי מנגנוני התחבורה השיתופית יאפשרו לקשר באופן נוח ויעיל בין נוסעים פרטיים ,  ולייתר מאבק לשינוי הסטטוס-קוו ". 
אגב ,  לפי נייר העמדה שהכין מכון ירושלים ,  הנסיעה בשירותי תחבורה שיתופית ,  כמו אלה שמציע שירות UberX של חברת Uber ,  זולים בעשרות אחוזים מתעריפי נסיעה במוניות מסורתיות .  מבדיקה שערך המכון עלה כי הפער בין מונית רגילה ונסיעה באמצעות תחבורה שיתופית מגיע לשיעור של כ-20% עד 30% .  
יש לציין שחלק מהטענות שמעלים במשרד התחבורה נגד הפעלת שירותי תחבורה שיתופית אינן נוגעות במישרין לסוגיות כלכליות .  למשל ,  במשרד אומרים כי אין להם יכולת לפקח באופן ראוי על נהגים שמציעים שירותי תחבורה שיתופית .  במשרד מציינים כי לא יוכלו לפקח או להטיל סנקציות על נהגי רכב פרטי שיפעילו שירות לקוי  החל מהפקעת מחירים וסטייה ממסלול הנסיעה ועד יחס לא ראוי לנוסעים ואף ביצוע עבירות פליליות .  
סוגיה נוספת נוגעת לביטוח הנסיעות השיתופיות :  במשרד התחבורה סבורים שכלל לא ברור מי יישא בעלות הביטוח ,  וכן לא ידוע מי ישלם לנפגעים במקרה של תאונת דרכים .  אלא שבאגף הפיקוח על הביטוח במשרד האוצר ,  שאמון על אסדרת התחום ,  לא ממש מבינים את החשש של משרד התחבורה מפני סוגיית הביטוח .  
בתגובה לפניית מרכז המחקר והמידע של הכנסת ,  הסבירו באגף הפיקוח על הביטוח כי לאחר שמשרד התחבורה יסדיר את ענייני הרישוי של מפעילי שירותי התחבורה השיתופית ,  אפשר יהיה לפתור גם את בעיית הביטוח של כלי הרכב והנוסעים . 
" עולם הביטוח מגיב לדרישות השוק ",  הבהירו באגף הפיקוח על הביטוח . " בהיעדר מגבלות רגולטוריות או חוקיות ,  סביר כי אם יתפתח ביקוש בשוק לפתרון ביטוחי ייעודי ,  הרי שהגורמים האמונים על כך במשרד האוצר יוודאו קיומו של מענה הולם ".  

למה אין  " Uber "  בישראל ?  הממשלה תשלם מיליארדים לנהגי מוניות
שר התחבורה טוען כי המדינה תידרש לשלם עד כתשעה מיליארד שקלים כפיצוי לנהגי מוניות שייפגעו כתוצאה מהפעלת שירותי תחבורה שיתופית שמציעה חברת Uber .  למה בעצם מתנגד משרד התחבורה לשירות שיכול להוזיל את יוקר המחייה .  צפו בדיון באולפן וואלה !  NEWS

