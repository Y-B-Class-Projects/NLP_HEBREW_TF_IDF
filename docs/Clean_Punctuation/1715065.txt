דיווח :  גובר הלחץ על אבו מאזן לפתוח במו"מ
העיתון הלונדוני  " אל-חיאת "  מדווח כי נשיא ארה"ב העביר מסר ברור ליו"ר הרשות הפלסטינית ,  לפיו אם לא יחל במו"מ ישיר עם ישראל תחודש הבנייה בהתנחלויות ,  והוא יישאר ללא תמיכת ארה"ב
נשיא ארה"ב ברק אובמה רמז ליו"ר הרשות הפלסטינית אבו מאזן כי אם יסרב לפתוח במשא ומתן ישיר עם ישראל ,  תהיינה לכך השלכות שליליות ,  ביניהן חידוש הבנייה הישראלית בהתנחלויות ,  כך דיווח הבוקר  ( שלישי )  העיתון  " אל-חיאת "  הרואה אור בלונדון ,  בהתבססו על גורמים פלסטינים בכירים .
 על פי הדיווח ,  אובמה הציב בפני אבו מאזן שתי ברירות :  להיכנס למשא ומתן ישיר ולקבל תמיכה אמריקאית להקמת מדינה פלסטינית עצמאית או הסרת התמיכה האמריקאית בו והשארתו לבד במערכה .  הגורמים הבכירים הוסיפו כי האיום המרומז הועבר לאבו מאזן במהלך פגישתו האחרונה עם השליח האמריקאי למזרח התיכון ג'ורג' מיטשל .
 עוד דיווח העיתון כי בנוסף לממשל האמריקאי ,  גם מספר מדינות אירופאיות מפעילות לחץ על אבו מאזן שיעבור למשא ומתן ישיר עם ישראל .  בכירים פלסטינים מסרו לעיתון כי ראש הממשלה בנימין נתניהו  " הצליח לשכנע את מדינות המערב ואת דעת הקהל בישראל שיש לקיים שיחות ישירות מבלי 'לשלם' שום דבר בתמורה ,  כגון הקפאת הבנייה בהתנחלויות ". 
בימים האחרונים אמר אבו מאזן כי הוא נתון ללחצים  " כבדים "  לחדש את המגעים הישירים עם ישראל אך הבהיר כי בכוונתו להיאבק בדרכי שלום במי שמפעיל את הלחצים .  גם חבר צוות המשא ומתן הפלסטיני ד"ר סאיב עריקאת התייחס לנושא ,  ואמר כי אם יחודשו המגעים הישירים עם ישראל לפני שזו תפסיק את הבנייה בהתנחלויות , " המשא ומתן יקרוס ". 

דיווח :  גובר הלחץ על אבו מאזן לפתוח במו"מ
העיתון הלונדוני  " אל-חיאת "  מדווח כי נשיא ארה"ב העביר מסר ברור ליו"ר הרשות הפלסטינית ,  לפיו אם לא יחל במו"מ ישיר עם ישראל תחודש הבנייה בהתנחלויות ,  והוא יישאר ללא תמיכת ארה"ב

