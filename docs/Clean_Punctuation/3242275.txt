ריבלין : " על נבחרי הציבור לכבד את החוק ";  נתניהו : " לא שוכח לרגע "
 לאחר שנתניהו תקף את מערכת המשפט וכינה את הרשעת רעייתו  " מסע ציד הזוי ",  אמר הנשיא כי  " חובת כיבוד סמכויות רשויות המדינה נמדדת גם במעשים וגם במלים שבוחרים נבחרי הציבור של מנהיגיה ".  רה"מ השיב : " גם האיזון בין הרשויות זה היסוד של הדמוקרטיה "
 ריבלין : " חובתנו לכבד את חוקי המדינה ואת סמכויות הרשויות שלה"נתניהו : " איני שוכח לא את התפקיד ולא את החשיבות של בית המשפט"רה"מ תקף אתמול את מערכת המשפט על הרשעת רעייתו בפרשת המעונות 
אחרי המתקפה של ראש הממשלה בנימין נתניהו על  " מסע הציד "  נגד רעייתו ,  נשיא המדינה ראובן ריבלין אמר היום  ( שני )  כי יש לכבד את חוקי המדינה ואת רשויותיה .  בטקס האזכרה הממלכתי המשותף לנשיאי וראשי ממשלות ישראל שהלכו לעולמם ,  שבו השתתפו גם נתניהו ונשיאת בית המשפט העליון אסתר חיות ,  אמר ריבלין כי  " רשויות השלטון - הרשות המחוקקת ,  הרשות המבצעת ,  והרשות השופטת - הן אבני הבסיס והיסודות של הדמוקרטיה הישראלית .  חובתנו ,  חובת כל שוחרי טובתה ועתידה של מדינת ישראל ,  לכבד את חוקי המדינה ואת סמכויות הרשויות שלה ". 
ריבלין הוסיף כי  " חובה זו נמדדת גם במעשים ,  וגם במילים שבוחרים אזרחי ונבחרי הציבור של המדינה ומנהיגיה ,  בהם גם אני ,  לומר .  מילים שראוי שייבחרו בכובד ראש ובמחשבה תחילה מתוך מחויבות לשמירה על יסודות הבניין הלאומי ".  הוא ציטט את הנשיא יצחק בן צבי מ-1953 ,  אחרי חקיקת החוקק שקובע כי שופטי ישראל יצהירו אמונים בפני נשיא המדינה ,  לפיו  " המשפט הוא אחד משלושת המוסדות ועמודי התווך אשר בניין המדינה שלנו נשען עליו - הכנסת שהיא המוסד המחוקק ,  הממשלה ,  המנהלת והמבצעת ,  והשופטים ". 
לקריאה נוספת:ח"כ זוהר השווה בין שרה נתניהו לנסיכה דיאנה : " רדיפה עיתונאית"הרשעת שרה נתניהו היא החזרה הגנרלית לקראת מזעור תיקי רה"מלא יהרוג את השליח :  נתניהו משתמש באוחנה כדי לשחק ב"שוטר הטוב "  
בתגובה לדבריו ,  אמר נתניהו בנאומו : " אני שותף לראייתך ,  אדוני הנשיא ,  על המרכזיות והחשיבות של בתי המשפט בחיינו הלאומיים והדמוקרטיה שלנו .  כמובן שפסיקות בית המשפט מחייבות את כולם .  אבל גם האיזון בין הרשויות זה היסוד של הדמוקרטיה המודרנית ,  ואני איני שוכח לא את התפקיד ולא את החשיבות של בית המשפט לרגע ". 
הנשיא ענה לנתניהו מהקהל ואמר : " מורי ורבי מנחם בגין היה אומר :  המובן מאיליו טוב שייאמר ".  ראש הממשלה השיב : " אתה צודק ". 
חילופי העקיצות בין ראש הממשלה לנשיא המדינה מגיעים לאחר התבטאויות שתקפו את מערכת המשפט .  אתמול ,  אחרי הרשעת אשתו שרה נתניהו בפרשת המעונות ,  אמר נתניהו כי הסתיים  " מסע ציד הזוי של ארבע שנים על חמגשיות ואוכל "  וטען כי  " אם לא היה מדובר באשתי לא הייתה נפתחת חקירה ואף אחד לא היה חולם להעמיד אותה לדין ".  בתגובה ,  גורם משפטי בכיר אמר כי נתניהו  " מתכחש לעובדות "  בכך מעביר  " מסר לא ראוי לציבור ואף מבזה את מערכת המשפט .  ניתן היה לצפות להתנהגות שונה מכל אדם ביחס למערכת המשפט ,  ודאי מראש הממשלה ,  שרק לפני ימים ספורים דיבר על הצורך לציית לכל פסק דין של בית המשפט ".  
הגורם המשפטי הבכיר התייחס לדבריו של נתניהו ,  שהצהיר בשבוע שעבר כי  " החלטות בית המשפט מחייבות את כולם ".  זאת ,  בתגובה לדבריו של שר המשפטים אמיר אוחנה ,  שטען בריאיון לחברת החדשות כי  " לא תמיד יש צורך לקיים את החלטות בג"ץ "  ו"השיקול העליון צריך להיות שמירת חיי האזרחים ". 
בשבוע שעבר תקף שר המשפטים החדש אמיר אוחנה את מערכת המשפט ואמר כי  " לא תמיד צריך למלא אחר פסיקת בית במשפט ".  דבריו של אוחנה זכו לביקורת מצד נשיאת בית המשפט העליון השופטת אסתר חיות והיועץ המשפטי לממשלה אביחי מנדלבליט .
  ( עדכון ראשון :  13:26 )  

ריבלין : " על נבחרי הציבור לכבד את החוק ";  נתניהו : " לא שוכח לרגע "
 לאחר שנתניהו תקף את מערכת המשפט וכינה את הרשעת רעייתו  " מסע ציד הזוי ",  אמר הנשיא כי  " חובת כיבוד סמכויות רשויות המדינה נמדדת גם במעשים וגם במלים שבוחרים נבחרי הציבור של מנהיגיה ".  רה"מ השיב : " גם האיזון בין הרשויות זה היסוד של הדמוקרטיה "
 
