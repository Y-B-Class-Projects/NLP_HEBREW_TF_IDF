אבו מאזן רומז :  מוכן לפשרה בנושא ההקפאה
יו"ר הרשות רמז בנאום בפני מנהיגים יהודים בארה"ב ,  כי ייתכן שימשיך במו"מ ,  גם אם ישראל לא תאריך את ההקפאה . " אינני יכול לומר בוודאות שאעזוב ".  ואולם הוא הוסיף : " יהיה גם קשה מאוד להמשיך "
 האם אבו מאזן מוכן לפשרה בנושא הקפאת הבנייה ?  יו"ר הרשות הפלסטינית אבו מאזן רמז הלילה  ( רביעי )  בנאום שנשא בפני כ-50 מנהיגים יהודים בארצות הברית ,  כי גם אם ישראל לא תאריך את מועד תום הקפאת הבנייה בהתנחלויות  הדבר לא יוביל בהכרח לעזיבתו של צוות המו"מ הפלסטיני את השיחות הישירות . 
" אינני יכול לומר בוודאות כי אעזוב את השיחות הישירות ",  אמר יו"ר הרשות ,  אך ציין כי , " יחד עם זאת ,  יהיה זה קשה מאוד "  להמשיך במגעים הישירים עם ישראל ,  אם ראש הממשלה בנימין נתניהו יאפשר את המשך הבנייה במזרח ירושלים ובגדה המערבית .  הקפאת הבנייה בת עשרת החודשים שאישרה ממשלת ישראל בנובמבר צפויה לפוג ביום ראשון הקרוב .  
אבו מאזן ציין עוד ,  כי לאורך מרבית ההקפאה ,  הצדדים קיימו שיחות קרבה בלבד ,  בתיווכו של השליח האמריקאי המיוחד למזרח התיכון ,  הסנאטור ג'ורג' מיטשל . " כעת ,  משנפתחו המגעים האמיתיים ,  דווקא עכשיו נתניהו מסרב לתת לנו שניים ,  שלושה ,  ארבעה חודשים ,  אשר יספקו למו"מ הזדמנות לעסוק בסוגיות הסדר הקבע ",  אמר אבו מאזן . " מדוע ?  ",  שאל ,  והצהיר : " אסור לנו לפספס את ההזדמנות ". 
כמו כן העלה אבו מאזן את סוגיית הפליטים הפלסטינים ,  וקרא ל"מציאת פיתרון הוגן עבורם ".  יו"ר הרשות חזר ואמר כי הוא אינו מוכן לוותר על זכות השיבה .  משנשאל בנושא דרישת נתניהו להכרה במדינת ישראל כמדינת הלאום היהודי ,  אבו מאזן משך בכתפיו ,  והשיב : " אם ישראל היתה משנה את שמה ,  מובן שהיינו צריכים לקבל זאת ".  לאחר נאומו שוחח אבו מאזן עם המנהיגים היהודים במהלך ארוחת ערב ,  שיזם המרכז האמריקאי ע"ש דניאל אברהם לשלום במזרח התיכון .  
עם התקרבות מועד תום ההקפאה ,  גם בקוורטט הגבירו את המאמצים כדי לשכנע את ישראל שלא לחדש את הבנייה בהתנחלויות .  הרביעייה הבינלאומית למזרח התיכון פרסמה אתמול הצהרה שקוראת למדינת ישראל להאריך את הקפאת הבנייה בשטחי הגדה המערבית .  בהצהרה נכתב ,  כי להקפאה היתה השפעה  " ראויה לשבח "  במסגרת המאמצים לקידום תהליך השלום . " הקוורטט מזכיר כי להקפאת הבנייה הישראלית ,  שאושרה בחודש נובמבר לפני כעשרה חודשים ,  היתה השפעה חיובית ,  וקורא להמשכה ",  לשון ההצהרה .
 
אבו מאזן רומז :  מוכן לפשרה בנושא ההקפאה
יו"ר הרשות רמז בנאום בפני מנהיגים יהודים בארה"ב ,  כי ייתכן שימשיך במו"מ ,  גם אם ישראל לא תאריך את ההקפאה . " אינני יכול לומר בוודאות שאעזוב ".  ואולם הוא הוסיף : " יהיה גם קשה מאוד להמשיך "
 
