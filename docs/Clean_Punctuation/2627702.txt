נתניהו :  המשבר בסוריה היווה שיקול מרכזי בפיוס עם טורקיה
נתניהו התייחס לשיחה עם ראש ממשלת טורקיה בה הביע צער על אבדן חיי אדם במשט לעזה : " חשוב שטורקיה וישראל שגובלות עם סוריה יוכלו לתקשר זו עם זו ".  יעלון : " מחזק את נתניהו "
 ראש הממשלה ,  בנימין נתניהו ,  התייחס הערב  ( שבת )  לשיחת הפיוס שקיים השבוע עם ראש ממשלת טורקיה ,  רג'פ טייפ ארדואן ,  במהלכה הביע צער על הטעויות המבצעיות שהיו באירועי משט המאווי מרמרה ב-2010 ועל פגיעה ואובדן חיי אדם . " אחרי שלוש שנים של נתק ביחסי ישראל-טורקיה ,  החלטתי שזה הזמן לשקם אותם ",  כתב נתניהו בעמוד הפייסבוק שלו . " המציאות המשתנה סביבנו מחייבת אותנו כל הזמן לבחון מחדש את מערכת היחסים שלנו עם המדינות באזור .  בשלוש השנים האחרונות עשתה מדינת ישראל מספר ניסיונות להביא לסיום הנתק בינינו לבין טורקיה ,  והעובדה שבסוריה המשבר מחריף מרגע לרגע הייתה שיקול מרכזי בעיניי ",  הוסיף נתניהו .  
לדבריו , " סוריה מתפוררת ,  ומאגרי הנשק העצומים והמתקדמים בתוכה מתחילים ליפול לידי גורמים שונים .  הסכנה הגדולה היא נפילת מצבורי הנשק הכימי בידי ארגוני טרור ".  נתניהו ציין כי  " חשוב שטורקיה וישראל שגובלות עם סוריה ,  יוכלו לתקשר זו עם זו ,  והדבר רצוי גם מול אתגרים אזוריים נוספים ". 
שר הביטחון הטרי משה יעלון התייחס הערב להחלטת ראש הממשלה להתנצל בפני טורקיה ובכך להביא לסיום המשבר המדיני המתמשך עמה . " אני מחזק את ידי ראש הממשלה בנימין נתניהו בהסדירו את המשבר עם ראש ממשלת טורקיה ",  אמר הערב יעלון . " ראש הממשלה נתניהו קיבל החלטה אחראית ,  וההסדר שהוביל עם טורקיה אינו עומד בסתירה עם העמידה על עקרונותינו בשלוש השנים האחרונות .  ההתפתחויות האזוריות והמעורבות האמריקנית אפשרו את יישוב המשבר .  מדובר באינטרס משותף הן של ישראל והן של טורקיה ".  הדברים עומדים בניגוד לעמדה שביטא שר החוץ לשעבר וכיום יו"ר עדת החוץ והביטחון של הכנסת ,  אביגדור ליברמן ,  שאמר כי ההתנצלות היא  " שגיאה חמורה ".  
ליברמן ,  מספר 2 ברשימת הליכוד-ביתנו אמר כי  " מי שצפה בתמונות שצולמו על ספינת ה'מאווי מרמרה' מבין מעל לכל ספק ,  שחיילי צה"ל פעלו מתוך הגנה עצמית מול פעילי ארגון IHH ,  שמוכר כארגון טרור גם במדינות אירופה ,  ובהן גרמניה והולנד ".  יו"ר סיעת ישראל ביתנו המשיך בביקורת על ראש הממשלה ,  ואף טען כי  " ההתנצלות פוגעת במוטיבציה של חיילי צה"ל ,  ובנכונותם לצאת למשימות כאלה בעתיד ".  עוד הוסיף ,  כי ההתנצלות פוגעת במאבק של ישראל על צדקת דרכה ,  ועל מוסריותה ועל מוסר חייליה .
 היום הודיע ראש ממשלת טורקיה רג'פ טאיפ ארדואן כי יגיע לביקור היסטורי בשטחי הרשות הפלסטינית וברצועת עזה בחודש הבא . " אני עשוי להגיע לעזה ולגדה המערבית באפריל ",  אמר ארדואן לעיתונאים בטורקיה , " הביקור יתקיים במסגרת המאמץ לתרום לתהליך המדיני  ( בין ישראל לפלסטינים )  ".  מוקדם יותר אישר ראש ממשלת חמאס ,  איסמעיל הנייה ,  את קיום הביקור .  
ארדואן הדגיש את העובדה שנתניהו השתמש במילה  " התנצלות "  ולא  " חרטה "  בנוסח הרשמי שהועבר אליו ,  והוסיף כי הדברים נאמרו בהתאם לציפיות של טורקיה .  הוא הסביר כי בתום שיחת הטלפון עם ראש הממשלה הישראלי ,  הוחלט שירושלים תהיה זו שתפרסם ראשונה את ההצהרה בנוגע לתקרית המרמרה .
" בסופו של דבר ,  ארצות הברית היא זו שהוציאה את העניין לאור ,  אז ישראל אישרה ואנחנו הודענו על קבלת ההתנצלות ",  אמר ארדואן .  ישראל כבר הראתה נכונות בעבר להביע התנצלות על ההרג של הפעילים הטורקים ,  לדברי ראש הממשלה הטורקי ,  אך אנקרה התנתה זאת בהסרת המצור הימי על עזה  דבר שהממשלה והצבא בארץ לא היו מוכנים לקבל .
 על אף הנימה החיובית בדבריו ,  ארדואן היה זהיר בנוגע לחידוש הקשרים הדיפלומטיים ומינוי השגרירים . " אנחנו מחכים לראות מה יקרה בשטח בקרוב .  אם הם  ( הישראלים )  יראו צעדים חיוביים ומבטיחים  אנחנו גם נעשה את חלקנו ",  אמר ראש הממשלה הטורקי בנוגע להחלפת השגרירים ,  והוסיף כי סכום הפיצוי ייקבע על ידי הגופים המוסמכים . " היינו נחושים ,  אבל הצלחנו לפתור את הסוגיה בלי להיות עקשניים מדי ",  סיכם .  

נתניהו :  המשבר בסוריה היווה שיקול מרכזי בפיוס עם טורקיה
נתניהו התייחס לשיחה עם ראש ממשלת טורקיה בה הביע צער על אבדן חיי אדם במשט לעזה : " חשוב שטורקיה וישראל שגובלות עם סוריה יוכלו לתקשר זו עם זו ".  יעלון : " מחזק את נתניהו "
 
