הקואליציה אישרה הצעת חוק המאפשרת להשעות חברי כנסת ברוב של 90 ח"כים
לפי ההצעה ,  אם 61 ח"כים יגישו תלונה על עמיתם בשל התנהגות שאינה הולמת ,  ועדת הכנסת תוכל להשעותו באישור 90 ח"כים .  נתניהו : " לשמור על סייגים כדי שדמוקרטיה לא תהפוך לחוזה התאבדות ".  ההצעה על רקע פגישת גאטס ,  זועבי וזחאלקה עם משפחות מחבלים .  דיווח באולפן וואלה !  NEWS
הנהלת הקואליציה אישרה היום  ( שני )  את יוזמתו של ראש הממשלה בנימין נתניהו הקוראת להשעות חברי כנסת ברוב של 90 חברי כנסת בשל התנהגות שאינה הולמת .  הצעת החוק ,  שנוסחה על ידי השר זאב אלקין ,  סוכמה אתמול בין ראשי סיעות הקואליציה .  ההצעה תעלה לדיון בוועדת החוקה ,  חוק ומשפט בשבוע הבא .
 ראש הממשלה בנימין נתניהו התייחס לנושא בישיבת סיעת הליכוד ובירך על אישור היוזמה . " חייבים לשמור על סייגים וכללי התנהגות בסיסיים כדי שדמוקרטיה לא תהפוך לחוזה התאבדות ",  אמר . " היא חייבת להגן על עצמה ". 
המהלך מתבסס על שלושה צעדים .  נכון להיום ,  ועדת האתיקה יכולה להשעות חבר כנסת רק אם עבירה הנכללת בתקנון הכנסת .  גם במקרה כזה ,  ההשעיה תקפה לחצי שנה לכל היותר .  לפי ההצעה הנוכחית ,  אם הוגשה תלונה של 61 ח"כים על התנהגות שאינה הולמת ,  תוכל ועדת הכנסת להשעות את חבר הכנסת .  לאחר מכן ,  בשלב השלישי ,  מליאת הכנסת תצטרך לאשר את המהלך ברוב של 90 ח"כים .  
לקריאה נוספת:ח"כ עודה חושש : " בחברה יש פשיזציה ,  וייתכן שבל"ד תורחק מהכנסת"נתניהו לוועדת האתיקה : " הרחיקו את זועבי ,  גטאס וזחאלקה מהמליאות"נתניהו ליועמ"ש :  לנקוט צעדים נגד הח"כים שנפגשו עם משפחות מחבלים 
ההצעה עלתה בימים האחרונים על רקע פגישתם של חברי הכנסת באסל גטאס ,  ג'מאל זחאלקה וחנין זועבי מהרשימה המשותפת עם משפחות מחבלים בשבוע שעבר .  ועדת הכנסת קיימה היום דיון מיוחד בנושא ,  שבמהלכו דנו בצעדים אפשריים נגד שלושת הח"כים .
 זחאלקה התייחס לסערה בישיבת סיעתו ואמר כי ישראל פועלת בצביעות . " כל הגופות בגדה המערבית הוחזרו .  יעלון מחזיר - ארדן לא .  אין מי שידבר בשמם של האנשים ירושלים המזרחית ,  ישראל לא מוכנה לדבר עם הרשות ואבו מאזן .  הם דיברו רק דרך עורך דין ,  ואפילו לא כולם .  המטרה של הפגישה הייתה למצוא פתרון מהיר לבעיה של החזרת הגופות .  זו חובתנו ,  זו זכותנו ,  ואפילו השר ארדן אומר שמגעים להחזרת גופות זה דבר לגיטימי .  לא עשינו שום דבר לא לגיטימי ,  מילאנו את חובתנו הפרלמנטרית ",  אמר .  

לדבריו ,  הם פועלים בשקיפות . " בפגישה הזאת שנערכה במועדון תרבות בירושלים המזרחית אנחנו קיבלנו מידע מהמשפחות על נכונותם או אי נכונותם לתנאים כאלה ואחרים של המשטרה .  את האינפורמציה הזאת סיכמנו בטבלה .  ח"כ חנין זועבי הגישה את הטבלה לשר לביטחון הפנים .  יש כאן בטבלה הזאת שמות של כל האנשים שנהרגו ומה המשפחות מסכימות או לא מסכימות מהתנאים של המשטרה .  אפילו אנחנו לפגישה הנוראית הזאת העברנו את כל האינפורמציה מיד למשטרה .  כלומר ,  המטרה שלנו להעביר את האינפורמציה למשטרה ,  לא להסתיר שום דבר .  זו הייתה המטרה היחידה של המשטרה ושל הפגישה הזאת .  המטרה היחידה הייתה החזרת הגופות וכל השאר זה שקרים ".  
הוא הוסיף כי לא רק הרשימה המשותפת צריכה לפעול להחזרת גופות . " מה שמדברים בתקשורת על כל מני דברים אחרים - אין להם אחיזה במציאות .  אנחנו קוראים להחזרת הגופות מיד ,  זה דבר מתבקש על פי דת האיסלאם ועל פי הדת היהודית ועל פי הנצרות .  אסור להשאיר גופה יום אחד .  צריך לקבור אותה מיד ,  אפילו אדם שעבר עבירה ונתלה על העץ .  מה גם שבמקרה הזה ,  אני חושב שזה שמחזיקים ארבעה חודשים גופות של אנשים במקרר והמשפחות לא ישנות בלילה ,  רוצות לקבור את המתים שלהן ,  זה דבר נוראי .  לא רק חברי כנסת מבל"ד ,  לא רק חברי כנסת של הרשימה המשותפת ,  לא רק חברי כנסת ערבים - כל אדם שיש לו שאריות של מצפון צריך להתקומם נגד זה ולקרוא להחזרת הגופות ". 
נתניהו בירך על ההחלטה בישיבת סיעת הליכוד . " יו"ר הקואליציה צחי הנגבי עדכן אותי שהקואליציה אימצה פה אחד את הצעת החוק להשעות ח"כ ברוב של 90 ח"כים .  חייבים לשמור על סייגים וכללי התנהגות בסיסיים .  כדי שדמוקרטיה לא תהפוך לחוזה התאבדות ,  היא חייבת להגן על עצמה ".  הוא הוסיף על חוק השקיפות : " הוא יעלה היום בקריאה ראשונה .  אני בעד שכל שקל מימין ומשמאל שמעבירה מדינה זרה ידווח .  זו שקיפות בסיסית ".  
יו"ר הרשימה המשותפת ,  חבר הכנסת איימן עודה ,  מסר בתגובה כי  " הרשימה המשותפת מוקיעה את מסע הדה לגיטימציה נגדה .  צריך להביא את הגופות  ( המחבלים )  לקבורה מיד .  אנחנו תומכים במאבק הצודק נגד הכיבוש ומתנגדים בתוקף לכל פגיעה בחפים מפשע .  יש להוציא את כל הישראלים והפלסטינים ממעגל האלימות .  מוקיעים את החקיקה של נתניהו להוציא ח"כים על ידי קולגות שלהם .  הח"כים נבחרו על ידי העם .  זה חלק מההתקפה נגד המרחב הדמוקרטי ,  העמותות ובית המשפט העליון .  נמשיך במאבק לסיום הכיבוש ולהקמת מדינה פלסטינית ". 
יו"ר מרצ ,  חברת הכנסת זהבה גלאון ,  התייחסה בישיבת הסיעה למהלך של נתניהו ואמרה כי מדובר בפגיעה בציבור הערבי . " אני מגנה את המעשה הפרובוקטיבי והמזיק של חברי הכנסת מסיעת בל"ד .  עם זאת ,  לא אתן יד ליוזמות חקיקה פוגעניות שמטרתן היחידה היא להדיר ולפגוע באזרחי ישראל הערבים .  כבר התרגלנו לכך שככל שהמצב הביטחוני החברתי והכלכלי נהיה גרוע יותר ,  כך ראש הממשלה מסיט את הביקורת ומסית נגד אזרחי ישראל הערבים בצורה יותר מפורשת וחמורה ".  היא הוסיפה : " אני קוראת לחבריי באופוזיציה לא להיגרר לפופוליזם ולא לחזק את ראש הממשלה במסע ההסתה שלו .  ישנן בעיות אמתיות שעומדות על הפרק ".  
ח"כ מרב מיכאלי ,  יו"ר סיעת המחנה הציוני ,  התייחסה לנושא בישיבת הסיעה ואמרה : " המצב מתוח מספיק גם בלי השמן שהוסיפו השבוע חברי הכנסת מבל"ד למדורה .  הביקור אצל משפחות המחבלים ,  דקת הדומייה לזכרם  זו הבעת תמיכה בטרור שאין לה מקום בכנסת ,  נקודה ".  היא הוסיפה : " אבל הדרך שבה בוחר ראש הממשלה להתמודד עם המצב היא כהרגלו  פופוליסטית והיסטרית .  כשאין לו פתרון להציע ,  נתניהו שוב שולף את הסדין האדום הקבוע שלו  'הערבים' .  מה הוא חושב ?  שבזה הוא יפתור את בעיות הביטחון ?  הכלכלה ?  ברור שנתניהו היה מעדיף להשעות מהכנסת את כל מי שלא נראה לו ,  אבל אז זו לא תהיה דמוקרטיה .  אולי זה מה שנתניהו מנסה לעשות ,  אבל אנחנו לא ניתן לזה לקרות ".  

הקואליציה אישרה הצעת חוק המאפשרת להשעות חברי כנסת ברוב של 90 ח"כים
לפי ההצעה ,  אם 61 ח"כים יגישו תלונה על עמיתם בשל התנהגות שאינה הולמת ,  ועדת הכנסת תוכל להשעותו באישור 90 ח"כים .  נתניהו : " לשמור על סייגים כדי שדמוקרטיה לא תהפוך לחוזה התאבדות ".  ההצעה על רקע פגישת גאטס ,  זועבי וזחאלקה עם משפחות מחבלים .  דיווח באולפן וואלה !  NEWS

