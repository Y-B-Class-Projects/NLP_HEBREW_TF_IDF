שר השיכון : " נתניהו לא מאשר תכניות בנייה ביו"ש "
 השר אורי אריאל קיים פגישה עם הנהגת המתנחלים ,  ובמהלכה צוטט כאומר שראש הממשלה עצמו הוא זה אשר מונע בניית 4,000 יחידות דיור במזרח ירושלים ובגושים  " בשל לחץ אמריקני "
 ראש הממשלה מונע פרסום מכרזי בנייה ביהודה ושומרון ובירושלים על רקע לחץ אמריקני - כך צוטט היום  ( שלישי )  שר הבינוי והשיכון אורי אריאל  ( הבית היהודי )  על ידי גורמים שנכחו בפגישה שקיים עם ראשי הנהגת המתנחלים .  
במסגרת הפגישה ,  שבה נכחו ראשי ההתיישבות ביהודה ושומרון לצד ראשי מועצת יש"ע ,  דרשו המתנחלים הבהרות לסוגיית העיכוב בפרסום המכרזים לבנייה מעבר לקו הירוק ,  בזה גם בירושלים .  לדברי המתנחלים ,  מדובר בכ-4,000 יחידות דיור ,  מרביתן בשכונות בירושלים ובגושי ההתנחלויות ,  שכל הדרוש לבנייתן הוא אישור ממשלה .  
לדברי גורמים שנכחו בפגישה ,  השר אריאל השיב להם כי מבחינת משרד השיכון המכרזים יכולים לצאת לדרך כבר מחר ,  אלא שמי שמונע את פרסומם הוא ראש הממשלה עצמו ,  בנימין נתניהו . " כל מכרז וכל אישור לכביש חדש או לתשתיות חדשות מגיע לשולחנו של ראש הממשלה שאינו חותם עליהם בשל הלחץ האמריקני לחידוש המו"מ ",  צוטט אריאל מפי הנוכחים .  
מלשכתו של אריאל אמרו בתגובה לציטוטים שהובאו כי מדובר בפגישה ראשונה עם ראשי המועצות ביהודה ושומרון . " שמענו את צרכיהם ונפעל לסייע להם ",  נמסר .  
המתנחלים מצדם הביעו ביקורת קשה על עיכוב החתימה של ראש הממשלה . " זה בלתי סביר לחלוטין ",  אמר אחד מאלה שהשתתפו בפגישה .  בהודעה רשמית שפרסמה מועצת יש"ע הוסיף השר אריאל כי ככל שעובר הזמן הבעיה מתעצמת ומקשה על היכולת לפרסם את המכרזים . " אני ער לבעיה ,  אסור לנו להמתין עוד ",  אמר .  
ראש מועצת יש"ע ,  אבי רואה ,  אמר כי למרות  " הבטחות חוזרות ונשנות ,  כולל התבטאויות פומביות של ראש הממשלה עדיין לא יצאו המכרזים .  הופתענו לשמוע שאין כל מניעה חוקית או ארגונית להוצאתם ואני קורא לממשלה לפעול ללא דיחוי בעניין ".  
לפני כשלושה שבועות נחשף בוואלה !  כי המנהל האזרחי אישר קידום תוכנית לבניית 300 יחידות דיור חדשות בבית אל ובשבוע האחרון קודמה תוכנית לבנייה במזרח ירושלים .  הפרסומים הביכו מאוד את ראש הממשלה והביאו לביקורת בינלאומית ,  כולל מצד מזכיר המדינה האמרקאי ג'ון קרי .  
לקריאה נוספת :" לשכת נתניהו מונעת תכניות בנייה בירושלים"סופי :  על המדינה לפנות את עמונה עד ה-15 ביוליישראל מקדמת בניית מאות יחידות דיור בבית אל 

שר השיכון : " נתניהו לא מאשר תכניות בנייה ביו"ש "
 השר אורי אריאל קיים פגישה עם הנהגת המתנחלים ,  ובמהלכה צוטט כאומר שראש הממשלה עצמו הוא זה אשר מונע בניית 4,000 יחידות דיור במזרח ירושלים ובגושים  " בשל לחץ אמריקני "
 
