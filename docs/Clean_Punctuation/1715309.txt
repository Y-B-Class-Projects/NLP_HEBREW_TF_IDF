נתניהו הציע למלך ירדן קו רכבת מאילת לעקבה
ראש הממשלה נועד בעמאן עם המלך עבדאללה ובין השאר דן עמו בתשתיות התחבורה של שתי המדינות . " אנחנו בונים רכבת מאילת לאשדוד ",  אמר נתניהו למלך . " למה שלא נעשה קו אילת-עקבה-אשדוד ?  "
 האם נוכל ליהנות בקרוב מנסיעה ברכבת מאילת לעקבה ?  ראש הממשלה בנימין נתניהו נועד היום  ( שלישי )  בעמאן עם מלך ירדן עבדאללה .  המנהיגים דנו במגוון נושאים מדיניים וביטחוניים וכן בתשתיות התחבורה בשתי המדינות .  נתניהו שיתף את המלך עבדאללה בתכניתו לסלול את רכבת העמק ,  הצפויה לקשר בין חיפה לעמק הירדן .  בתגובה ,  סיפר המלך עבדאללה על תכנית דומה המיושמת בירדן והציע לחבר בין שתי המסילות .  על כך אמר נתניהו : " אנחנו בונים רכבת גם בדרום מאילת לאשדוד ,  למה שלא נעשה אילת-עקבה-אשדוד ?  "
 עם חזרתו מעמאן ,  אמר נתניהו בטקס הסיום במכללה לביטחון לאומי בהר הצופים בירושלים : " אני בא עכשיו מממלכת ירדן לאחר פגישה טובה מאוד עם המלך עבדאללה ,  בה שוחחנו על קידום השלום והביטחון עם הפלסטינים ובאזור כולו .  אני מעריך מאוד את רצונה של ירדן לקידום מטרות אלה ותרומתה ליציבות באזור כולו ".  ראש הממשלה הוסיף כי  " מנהיגותו של המלך עבדאללה חשובה לקידום השלום והיציבות באזור .  בכוונתי לפעול לחיזוק היחסים בין ישראל לבין ירדן ". 
לאחר הפגישה עם מלך ירדן נמסר מלשכת ראש הממשלה ,  כי  " הפגישה שנמשכה יותר משעתיים היתה מעמיקה והתמקדה בצורך לקדם את השלום ,  הביטחון והשגשוג באזור .  שני המנהיגים דנו בצורך לקיים משא ומתן ישיר ,  אפקטיבי ורציני בין ישראל לפלסטיניים בכל הנושאים ,  על מנת להגיע להסדר שלום יציב ,  בטוח ובר קיימא של שתי מדינות לשני עמים ".  
בחודש פברואר הנחה נתניהו את מנכ"ל משרדו אייל גבאי להתחיל בשיתוף עם שר התחבורה ישראל כץ את תהליכי התכנון של מסילות הרכבת לאילת ולקריית שמונה .  ההנחיה יצאה לאחר שהממשלה אישרה העמדת תקציב של 27.5 מיליארד שקל לביצוע תכנית  " מחבר ישראל "  להשקעה בתשתיות תחבורה בישראל .  עם אישור התקציב אמר נתניהו : " מיד לאחר שיושלם התכנון המפורט נדון בתקצוב ביצוע הקמת שתי מסילות חשובות אלה ".  על פי התכנית שאושרה ,  תושלם סלילת שני הקווים עד לשנת 2030 .
 
נתניהו הציע למלך ירדן קו רכבת מאילת לעקבה
ראש הממשלה נועד בעמאן עם המלך עבדאללה ובין השאר דן עמו בתשתיות התחבורה של שתי המדינות . " אנחנו בונים רכבת מאילת לאשדוד ",  אמר נתניהו למלך . " למה שלא נעשה קו אילת-עקבה-אשדוד ?  "
 
