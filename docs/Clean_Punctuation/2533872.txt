נתניהו יוצא לביקור מדיני בצ'כיה ,  מלווה בשישה שרים
ראש הממשלה ייפגש עם בכירים במדינה ,  המהווה כיום את אחת מידידותיה החזקות של ישראל .  גם שרים האחרים ,  כגון ליברמן ,  כחלון ולבנת ,  ייפגשו עם מקביליהם בתפקיד
מלווה במשלחת מכובדת של שרים ,  ייצא היום  ( חמישי )  ראש הממשלה בנימין נתניהו לביקור עבודה בן יממה בפראג בירת צ ? כיה ,  הנחשבת לידידתה האמיצה ביותר של ישראל באירופה .  
בעוד נתניהו יקיים פגישות מדיניות עם הנשיא וראש הממשלה ,  יקיימו ששת השרים המתלווים אליו - בהם שר החוץ אביגדור ליברמן ,  שר התקשורת והרווחה משה כחלון ושרת התרבות לימור לבנת - פגישות עם מקביליהם הצ ? כים ,  שבסיומן ייפגשו שתי הממשלות לישיבת ממשלה משותפת ,  בה יחתמו נתניהו וראש ממשלת צ ? כיה פטר נקאס על הצהרה משותפת המשבחת את היחסים הקרובים והשותפות ההיסטורית בין המדינות ,  ומדגישה את המשך מחויבותה של צ ? כיה לעמוד לצד ישראל בזירה הבינלאומית בכלל ובפני האיום הגרעין האירני בפרט .
" צ'כיה תומכת בזכותה של מדינת ישראל להגן על עצמה מול התקפות טרור ,  ושותפה לדאגה הכלל עולמית ממאמציה של אירן להעשיר אורניום למטרות צבאיות ,  תוך שהיא מאיימת להשמיד את מדינת ישראל ",  נאמר בהצהרה המשותפת שיישאו ראשי הממשלות , " שתי הממשלות מצהירות מפורשות שהקריאות להשמדת מדינת ישראל והכחשות השואה לסוגיהן הן לחלוטין בלתי נסבלות ".  כמו כן ,  כוללת ההצהרה המשותפת גיבוי צ ? כי לקריאתה של ישראל לפלסטינים לפתוח במשא ומתן ללא תנאים מוקדמים : " צ'כיה וישראל שותפות לאמונה שפתרון צודק ובר-קיימא לסכסוך הישראלי-פלסטיני חייב ויכול להיות מושג רק באמצעות משא ומתן ישיר ".  
כבר מימי הקמתה נחשבה צ ? כיה לאחת מידידותיה החזקות של ישראל בעולם ולאירופית האוהדת ביותר  היא הייתה בין המדינות הראשונות שתמכו בהקמת המדינה שבדרך ,  והסיוע הצבאי שהעניקה אז לישראל נחשב כבעל חשיבות מכרעת להצלחה במלחמת השחרור .  התמיכה האוהדת נמשכה גם בשנים האחרונות בסיוע עקבי לישראל בכל מאבקיה הבינלאומיים ,  החל מהקריאה להחרפת הלחץ על המשטר בטהרן ,  דרך גיבוי היציאה למבצע עופרת יצוקה וכלה בפעולות רבות לריכוך גינויי האיחוד האירופי על מדיניות ישראל בגדה המערבית .  
נתניהו מבקר בפראג זו הפעם השנייה בקדנציה .  המפגש הבין ממשלתי גם הוא השני מסוגו בשנים האחרונות ,  לאחר שהראשון התקיים בספטמבר 2011 בירושלים .  במהלך הביקור ובפגישות המשותפות של השרים ייחתמו הסכמי שיתוף פעולה רבים בין המדינות ,  בין היתר בתחומי ביטחון הפנים ומלחמה בטרור ,  סחר ותיירות ,  תחבורה וחינוך .  כמו כן ,  כוללת ההצהרה המשותפת חלק נכבד המוקדש להגברת והעמקת שיתוף הפעולה האסטרטגי-ביטחוני בין המדינות ,  הכוללים בין היתר פרויקטים משותפים בתחומי ביטחון אווירי ,  מיגון כוחות ,  מערכות ארטילריה וכוחות מיוחדים .  
נתניהו ,  ששיבח בעבר את ההיסטוריה המפוארת של יהדות צ ? כיה ,  ינצל את הביקור בעירו של המהר"ל וקפקא גם לביקור בבית הכנסת היהודי ובבית הקברות בפראג .  כיום חיים בצ ? כיה אלפי יהודים בלבד ,  אך במשך אלפי שנים ,  ובמיוחד בעת החדשה - בתקופה שבין שתי מלחמות העולם - הנוכחות היהודית בפראג הייתה בולטת .  לפי ההערכות ,  קרוב ל-80 אלף מיהודי צ ? כוסלובקיה נספו בשואה ,  וניסיונות השיקום של הקהילה בתום המלחמה נתקלו בהתנגדות מצד המשטר הקומוניסטי והובילו להגירה נוספת של יהודים .  
בתחילת השנה אישרה הממשלה את הצטרפותה של ישראל למכון האירופי למורשת השואה ,  מכון שהוקם על ידי ממשלת צ'כיה במטרה לסייע להשבת רכוש יהודי ועל מנת לקדם את המחקר והחינוך בנושא השואה .  בנוסף ,  הוחלט לקיים במסגרת פסטיבל ישראל קונצרט משותף לאמנים צ'כים וישראלים שיוקדש לזכרם של אסירי גטו טרזינשטט ,  הנודע בכך ששימש כמכשיר תעמולה בידי המשטר הנאצי ,  אשר הציג לראווה את חיי התרבות העשירים שהתקיימו בגטו שעה שהוליכו ממנו משלוחים לאושוויץ .
 במקביל ,  שר הביטחון אהוד ברק צפוי להיפגש היום עם שר ההגנה האמריקאי לאון פנטה ,  במסגרת ביקור מדיני שמקיים ברק השבוע בארצות הברית .  במהלך סבב הפגישות עם נציגי הממשל דן שר הביטחון ,  בין היתר ,  בהגברת הסיוע הביטחוני האמריקאי לישראל וכן בסוגיית הגרעין האירני ,  לקראת סבב הפגישות של נציגות המערב עם אירן בשבוע הבא בבגדד .  בסיום הפגישה צפויים השרים לפרסם הצהרה משותפת בדבר הסכם תוספת סיוע ביטחוני מיוחד לישראל .  

נתניהו יוצא לביקור מדיני בצ'כיה ,  מלווה בשישה שרים
ראש הממשלה ייפגש עם בכירים במדינה ,  המהווה כיום את אחת מידידותיה החזקות של ישראל .  גם שרים האחרים ,  כגון ליברמן ,  כחלון ולבנת ,  ייפגשו עם מקביליהם בתפקיד

