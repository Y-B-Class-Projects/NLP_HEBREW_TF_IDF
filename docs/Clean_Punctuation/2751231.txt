תקציב המזון החודשי לבית ראש הממשלה - 13 אלף שקל
ועדה בראשות מנכ"ל משרד ראש הממשלה אישרה תקציב כולל של 300 אלף שקל לרכישת מזון בשנה הקרובה - שכולל 160 אלף למעונו הרשמי של נתניהו ,  ו-140 אלף שקל לישיבות ממשלה וקבינט
13 אלף שקל יוקצו בכל חודש לקניית מזון לבית ראש הממשלה  כך עולה ממידע שפורסם באתר האינטרנט של מנהל הרכש הממשלתי ,  כפי שפורסם לראשונה בעיתון  " הארץ ".  
לפני כמה ימים אישרה ועדת המכרזים במשרד ראש הממשלה תקציב כולל של 300 אלף שקלים לרכישת מזון בסופרים באזור ירושלים בשנה הקרובה ,  עד מאי 2015 .  160 אלף שקלים מהם נועדו למעון ראש הממשלה הרשמי ,  והשאר  ( 140 אלף )  נועדו לרכישת מזון עבור ישיבות ממשלה ,  דיוני קבינט ופגישות נוספות המתקיימות בלשכת ראש הממשלה .
 בסך הכל אושרו בהתקשרות הזו  שאושרה על ידי הוועדה שבראשה מנכ"ל משרד ראש הממשלה ,  שש רשתות שיווק ,  שנבחרו על ידי המשרד עצמו ,  בהן מגה ורמי לוי .  הוסכם כי מכל רשת יירכשו מוצרים בסכום של עד 50 אלף שקל בשנה .  
עוד בוואלה !  חדשות"החשודה אמרה לבני הקטין :  'תביא איתך חבר ובוא'"עצרת לגליזציה לקנאביס : " הגיע הזמן לשינוי"הודו :  אנסו בנות דודות ותלו אותן על עץ מנגו 
הפרסומים על ההוצאות של נתניהו וסביבתו העלתה ביקורת ציבורית ענפה ,  בין היתר על בגין בזבזנות מיותרת לכאורה .  לפני חודשיים פורסם כי לשכת ראש הממשלה הוציאה כ-19 מיליון שקלים על ביקוריו של בנימין נתניהו בחו"ל בשנת 2013 .
 הביקור הממלכתי היקר ביותר של נתניהו בשנתיים האחרונות היה זה שערך בקנדה וארצות הברית ,  במרץ 2012 .  נסיעה זו עלתה למשלם המסים כ-7.7 מיליון שקלים .  ביקורו של ראש הממשלה בסין לפני כשנה עלה כ-6 מיליון שקלים ,  ואילו ביקורו של נתניהו בניו יורק בספטמבר 2012 - במהלכו נשא את הנאום המפורסם על הפצצה האיראנית - עלה כ-6.9 מיליון שקלים .  ביקורו של נתניהו בניו יורק בספטמבר 2013 ,  גם הוא לרגל עצרת האו"ם ,  עלה כ-6.5 מיליון שקלים - כלומר ,  היה זול מן הביקור בשנה הקודמת בכמעט חצי מיליון שקלים .
 חודשיים מוקדם יותר פורסמה גם רשימת ההוצאות של מעון ראש הממשלה ב-2013 - שהסתכמו ב-2,444,000 שקלים ,  זאת לעומת הוצאותיו ב-2012 ,  שהיו גבוהות ב-25% והסתכמו ב-3,223,000 שקלים .  בשנת 2009 ,  שבה נבחר נתניהו בפעם השנייה לראשות הממשלה ,  היו ההוצאות נמוכות משמעותית :  ביחס לשנת 2013 ,  מדובר בעלייה של כ-1,200,000 שקלים .  יצוין כי מדובר בהוצאות על בסיס מזומן בלבד .  

תקציב המזון החודשי לבית ראש הממשלה - 13 אלף שקל
ועדה בראשות מנכ"ל משרד ראש הממשלה אישרה תקציב כולל של 300 אלף שקל לרכישת מזון בשנה הקרובה - שכולל 160 אלף למעונו הרשמי של נתניהו ,  ו-140 אלף שקל לישיבות ממשלה וקבינט

