אובמה בראיון נדיר - בזמן נאום נתניהו בוועידת איפא"ק
ערב שיאו של הביקור השנוי במחלוקת של ראש הממשלה בוושינגטון ,  אובמה יעניק ראיון לסוכנות הידיעות רויטרס ,  בעת שנתניהו יישא דברים בפני באי הוועידה המתוקשרת .  איראן : " הביקור משרת את האינטרסים שלנו "
 ראש הממשלה בנימין נתניהו צפוי לנאום מחר  ( שני )  בפני באי ועידת איפא"ק ,  ביומה השני של הוועידה ,  במסגרת ביקורו השנוי במחלוקת בוושינגטון .  באותו הזמן ,  נשיא ארצות הברית ברק אובמה יעניק ראיון לסוכנות הידיעות  " רויטרס "  בבית הלבן .  מדובר בפרק נוסף במתיחות ההולכת וגוברת בין ירושלים לבית הלבן ,  ערב שיאו של ביקור נתניהו - נאום בפני הקונגרס .  
עוד על נאום נתניהו בקונגרס:נתניהו המריא לוושינגטון : " שליחות גורלית והיסטורית"נתניהו יוצא לארה"ב ;  בליכוד מקווים  " להחזיר 2 מנדטים"ערב הנאום :  ארגון אמריקני התומך בנתניהו מממן פרסומות נגד הילרי קלינטון
בתוך כך ,  סגן נשיא איראן ,  חמיד אבוטאלבי ,  ויועצו של הנשיא חסן רוחאני לעניינים מדיניים ,  טען כי ביקורו של ראש הממשלה בנימין נתניהו בקונגרס האמריקני  " יעמיק את הפערים "  בקרב מדינות המערב .  על פי הדיווח בסוכנות הידיעות האיראנית אירנ"א ,  אבו טאלבי מנה שישה פערים ,  בהם חילוקי הדעות בין ארצות הברית לישראל בנוגע להתמודדות עם איראן ,  חילוקי דעות בקרב ההנהגה האמריקנית ומתיחות בין חלקיה השונים של החברה הישראלית .  
לדבריו של סגן הנשיא , " נאומו של נתניהו לא יישמע בארצות הברית ".  אבוטאלבי ציין את נאומו של נתניהו בפני העצרת הכללית של האו"ם ,  וטען כי  " המשחק המוגזם שלו הפך לבדיחה ".   " דעת הקהל העולמית תומכת במסרים של שלום ,  ומסרים כאלה נשמעים מאיראן ",  הוסיף .  
בשעה שמטוסו של ראש הממשלה בנימין נתניהו עשה את דרכו לוושינגטון לקראת נאומו השנוי במחלוקת בקונגרס ,  פורסם סקר חדש בארצות הברית שמצביע על כך שרוב הציבור האמריקני מתנגד לדרך שבה אורגן ביקורו של נתניהו .  חמור יותר מבחינתו ,  הסקר מראה שקרוב למחצית מהאמריקנים כלל אינם מתעניינים בנאום ולא שמעו עליו בתקשורת עד כה .  
את הסקר פרסם העיתון  " וול סטריט ג'ורנל ",  אחד מכלי התקשורת המכובדים והאמינים בארה"ב ,  שמאמרי המערכת שלו לרוב תומכים בקו של נתניהו כלפי איראן .  הסקר מראה כי 48% מהנשאלים מתנגדים לאופן שבו נתניהו הוזמן לקונגרס ,  מאחורי גבו של הבית הלבן ,  לעומת כ-30% בלבד שתומכים במהלך .  שאר המשיבים לא גיבשו דעה בנושא .  
נתון מעניין נוסף שעולה מהסקר הוא שכמעט מחצית מהציבור האמריקני כלל לא שמעו על נאומו של נתניהו עד שנשאלו על כך בסקר .  זוהי עדות לכך שהנאום ,  למרות העיסוק הרב שהוא יוצר בתקשורת הישראלית ובמעגלי השלטון בוושינגטון ,  אינו באמת נמצא במקום בולט בסדר היום האמריקני .  נתניהו יצטרך לעבוד קשה ביומיים הקרובים כדי לשנות זאת ,  בשעה שהבית הלבן דווקא מנסה להוריד את המתיחות ולשדר שהנאום לא ישפיע על השיחות עם איראן .  
הסקר מראה גם על חלוקה מפלגתית ברורה בארה"ב ביחס לנתניהו ,  כאשר ל-49% מהרפובליקנים יש דעה חיובית על ראש הממשלה ,  לעומת 13% בלבד מהדמוקרטים .  יש לציין כי בקרב הרפובליקנים ,  התמיכה בנתניהו זינקה ביותר מ-10% בחצי השנה האחרונה ,  על רקע ההתקוטטות הפומבית שלו עם הנשיא ברק אובמה .  הנתון הנמוך שלו בקרב דמוקרטים ,  לעומת זאת ,  מצביע על עומק המשבר בין ישראל לבין מפלגת השלטון בארה"ב .  
לבסוף ,  הסקר מראה כי למרות הביקורת על נתניהו ,  התמיכה בישראל עדיין איתנה .  בשעה של-30% בלבד מהאמריקנים יש דעה חיובית על ראש ממשלת ישראל ,  הרי ש-47% מהם מחזיקים בדעה חיובית על ישראל עצמה .  סקרים אחרים מהעת האחרונה הצביעו על תמיכה גבוהה עוד יותר בישראל בקרב תומכי שתי המפלגות .  
סקר זה הוא השלישי בחודש האחרון של כלי תקשורת בולט בארה"ב ,  שמצביע על התנגדות ציבורית להתנהלות הבלתי-דיפלומטית של נתניהו והרפובליקנים כלפי ממשל אובמה .  קדמו לו סקרים ברשת CNN ובאתר  " האפינגטון פוסט "  שהצביעו על ממצאים דומים .  
בתוך כך , " ניו יורק טיימס "  דיווח היום כי טרם המראתו לוושינגטון ,  שוחח אמש ראש הממשלה נתניהו עם שר החוץ של ארצות הברית ג'ון קרי .  גורם אמריקני אמר לעיתון כי שיחת הטלפון התמקדה במצב המשא ומתן בין איראן למעצמות לגבי הסכם הגרעין .  כמו כן ,  לדבריו ,  השיחה עסקה בביקורו של ראש הממשלה בוושינגטון ובחששו של קרי מפני המצב הכלכלי ברשות הפלסטינית .
 כמו כן ,  הסנאטורית הדמוקרטית הבכירה דיאן פיינשטיין הכריזה כי תגיע לנאומו של ראש הממשלה בקונגרס .  בריאיון ברשת CNN ,  טענה פיינשטיין כי נתניהו  " שחצן "  בטענתו כי הוא מדבר בשם כל היהודים . " הוא לא מדבר בשמי ",  אמרה , " השחצנות לא מועילה לישראל ".  לדבריה , " אחריותי היא לדאוג לא רק למדינת ישראל ,  אלא גם לעתיד העם היהודי .  מסיבה זו ,  אנו מתנגדים נחרצות להסכם בין המעצמות לאיראן ,  שעלול לסכן את קיומה של ישראל ".  
במקביל ,  הכלכלן האמריקני הידוע רוברט רייך ,  שכיהן כשר העבודה בממשל קלינטון ,  מתח ביקורת חריפה על הגעתו של ראש הממשלה נתניהו לוושינגטון ,  וטען כי נאומו בקונגרס  " מרעיל את היחסים בין ישראל לארצות הברית ".  את הדברים פרסם רייך בפוסט בעמוד הפייסבוק שלו ,  והם זכו לאלפי שיתופים .  
רייך הפנה את דבריו לא רק לנתניהו ,  אלא לכל תושבי ישראל ,  והזהיר כי  " עליכם לדעת שהברית החדשה בין ראש הממשלה שלכם לבין המפלגה הרפובליקנית שלנו ואיפא"ק  ( השדולה הפרו-ישראלית בקונגרס )  ,  לצד כמה יהודים ימנים כגון המיליארד שלדון אדלסון ,  מרעילה את היחסים בין ישראל וארה"ב . 
" החלטתו של נתניהו לנאום בקונגרס ביום שלישי ולטעון נגד הסכם גרעין עם איראן - המהווה את אחת מהעדיפויות החשובות ביותר של הנשיא ,  וגם לנאום בפני איפא"ק ,  שבועיים בלבד לפני הבחירות אצלכם - כופה את הפוליטיקה הפנימית שלכם ,  על זו שלנו  (  ..  .)  וגורמת לאמריקנים רבים לצאת נגד ישראל ",  כתב רייך .
 רייך אינו הבכיר האמריקני הראשון שיוצא בפומבי נגד הנאום השנוי במחלוקת .  בשבוע שעבר תקפה גם היועצת לביטחון לאומי של ארצות הברית ,  סוזן רייס ,  את כוונתו של נתניהו לנאום בקונגרס .  בריאיון לעיתונאי צ'רלי רוז ,  הבהירה רייס כי  " מה שקרה בשבועות האחרונים ,  בשל ההזמנה של יו"ר בית הנבחרים וההסכמה של ראש הממשלה נתניהו ,  לא היה רק מצער - אלא גם הרסני ".  לטעתנה , " היחסים בין המדינות היו תמיד מעל הפוליטיקה .  יש לשמור על זה כך .  אנחנו רוצים זאת .  אני חושבת שגם ישראל רוצה זאת ".  
השר נפתלי בנט התייחס היום להסכם המתגבש בין המעצמות לאיראן ,  ותיאר אותו כ"אסון בממדים היסטוריים ".  בדברים שנשא בפני באי ועידת איפא"ק בוושינגטון ,  אמר : " ההסכם המתגבש עם איראן נותן תעודת כשרות להעשרת אורניום ולתכנית הגרעין האיראנית ,  ויסלול לאיראן נתיב ברור להשגת נשק גרעיני תוך מספר שנים ".  
לטענתו , " יש כאן הסכם מתגבש שהוא נגד האינטרס של העולם החופשי ,  עם אלטרנטיבה ברורה .  במקום לאפשר לאיראן להשיג נשק גרעיני ,  ניתן להטיל עוד סנקציות ולהדק את הסנקציות הקיימות ,  ולהביא את איראן למקום שאין לה ברירה אלא לוותר על תכניתה הגרעינית ".  
עם המראתו אמש לוושינגטון ,  אמר נתניהו : " כמה ימים לפני תענית אסתר ,  אני יוצא לוושינגטון בשליחות גורלית ,  אפילו היסטורית .  אני מרגיש שאני שליח של כל אזרחי ישראל ,  גם של אלה שלא מסכימים ,  של העם היהודי כולו .  אני חש דאגה עמוקה וכנה לביטחונם של כל אזרחי ישראל ,  לגורל המדינה ,  לגורל העם שלנו ואני אעשה כל מה שביכולתי כדי להבטיח את עתידנו ".  
לפני הנסיעה ,  הסבירו הבוקר גורמים מדיניים בסביבתו של ראש הממשלה כי למרות העימות עם ממשל אובמה ,  נסיעתו לוושינגטון היא ההזדמנות האחרונה לבלום את הסכם הגרעין המתגבש עם איראן .  נוסף על כך ,  סיפרו הגורמים כי הם חשים מעודדים מכך שהתחזיות על כך שהקונגרס צפוי להיות ריק בעת הנאום מאחר שרבים יחרימו אותו ,  התבררו כלא נכונות .  לטענתם ,  לנתניהו צפויה להיות תמיכה רבה הן מהצד הדמוקרטי והן מהצד הרפובליקני .  
לפניות לכתב אמיר תיבון :  amir.tibon@walla.co.il
 ( עדכון ראשון :  17:17 )  

אובמה בראיון נדיר - בזמן נאום נתניהו בוועידת איפא"ק
ערב שיאו של הביקור השנוי במחלוקת של ראש הממשלה בוושינגטון ,  אובמה יעניק ראיון לסוכנות הידיעות רויטרס ,  בעת שנתניהו יישא דברים בפני באי הוועידה המתוקשרת .  איראן : " הביקור משרת את האינטרסים שלנו "
 
