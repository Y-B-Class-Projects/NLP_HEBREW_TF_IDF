רמת הגולן נעקרה ממפת ישראל בתוכנית טיולים שהגיש ראש הממשלה ;  מקורב לנתניהו : " הוא לא ידע מזה "
 בתוכנית  " רויאל טור ישראל "  בה שימש ראש הממשלה כמדריך טיולים בארץ הוצגה מפת ישראל נטולת רמת הגולן והגדה המערבית .  גורם בלשכת נתניהו אומר כי לא ידע על כך .  ממטה העבודה והתנועה הגיבו : " לא מפתיע שנתניהו שכח את רמת הגולן "
 תארו לעצמכם תוכנית טלוויזיה בה נראה מדריך תיירים ישראלי המטייל במדינה ,  המציגה את מפת הארץ ללא רמת הגולן וללא הגדה המערבית .  ניתן היה לחשוד שאותו מדריך תיירים הינו שמאלן רדיקלי פרו ערבי בלשון המעטה .  תוכנית כזאת שודרה אמש , " רויאל טור ישראל "  בערוץ הטיולים הציגה על המסך מפת ישראל נטולת רמת הגולן ונטולת הגדה המערבית .  אולם במפתיע מדריך התיירים הוא פוליטיקאי ימני - ראש ממשלת ישראל מר בנימין נתניהו .  

בזמן שבתוכניות טלוויזיה אחרות הציגו אמש בגאווה את החרמון המושלג ,  הידוע בכינויו  " העיניים של המדינה ",  דווקא בתוכנית שמראה את ישראל מבעד לעיניים של ראש הממשלה לא נראה החרמון ולא כל חלק אחר של רמת הגולן במפת הארץ שהוקרנה לפחות פעמיים על המסך .  הדבר משונה במיוחד לאור העובדה שהתוכנית נתמכת רשמית על ידי ראש הממשלה ,  אשר למעשה משמש כמשהו בין מגיש למדריך תיירים לכל אורכה .  בלשכת ראש הממשלה סירבו להתייחס לשאלה מה עמדתו של נתניהו לעקירת רמת הגולן ממפת ישראל בתכנית .  גורם במשרד ראש הממשלה מסר : " את התוכנית הפיקה חברה חיצונית ,  שלהחלטות העריכה שלה אין קשר למשרד ראש הממשלה .  לרבות המפה שהוצגה ". 
מענני תקשורת המפעילה את ערוץ הטיולים נמסר : " 'רויאל טור ישראל- עם ראש הממשלה בנימין נתניהו' הינה תוכנית רכש שהובאה לשידור בלעדי בארץ .  ערוץ הטיולים לא היה מעורב בתחקיר ובהפקה של התוכנית .  הערוץ ימשיך לשדר לצופיו תוכן איכותי ומגוון עם דגש על אתרים נבחרים בארץ ובעולם "
 ממטה העבודה והתנועה נמסר בתגובה : " ממש לא מפתיע שנתניהו ,  שהיה עסוק בצילומים כדי לשווק את עצמו ,  שכח את רמת הגולן .  בעצם ,  ביבי כבר שש שנים עסוק בעצמו ומזמן שכח את אזרחי ישראל .  אנחנו ,  לעומת ביבי ,  נדאג לאזרחים ברמת הגולן ,  בנגב ,  במרכז - בכל הארץ !  "
 טרם התקבלה תגובת המגיש פיטר גרינברג .  

רמת הגולן נעקרה ממפת ישראל בתוכנית טיולים שהגיש ראש הממשלה ;  מקורב לנתניהו : " הוא לא ידע מזה "
 בתוכנית  " רויאל טור ישראל "  בה שימש ראש הממשלה כמדריך טיולים בארץ הוצגה מפת ישראל נטולת רמת הגולן והגדה המערבית .  גורם בלשכת נתניהו אומר כי לא ידע על כך .  ממטה העבודה והתנועה הגיבו : " לא מפתיע שנתניהו שכח את רמת הגולן "
 
