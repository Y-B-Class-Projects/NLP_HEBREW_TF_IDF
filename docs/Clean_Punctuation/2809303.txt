ראש בראש :  נתניהו יורד ,  הרצוג נצמד אליו
סקר שפורסם בערוץ 10 מנבא כי רשימה משותפת להרצוג ולבני תניב 22 מנדטים ,  ולליכוד 20 בלבד .  בשאלת ההתאמה לראשות הממשלה :  נתניהו זוכה ל-23% ,  הרצוג צמוד אליו עם 22% .  עוד בסקר :  סער מביא לליכוד כמות מנדטים זהה לנתניהו
יש סיכוי למהפך ?  סקר שפורסם אתמול  ( שלישי )  בערוץ 10 ונערך בפיקוחו של פרופ' קמיל פוקס קובע כי אילו הבחירות היו מתקיימות היום ,  רשימה משותפת למפלגת העבודה ולתנועה הייתה זוכה ל-22 מנדטים ,  שניים יותר ממה שתקבל הליכוד בראשות ראש הממשלה בנימין נתניהו .  כך ,  הייתה הופכת הסיעה בראשות יצחק הרצוג וציפי לבני לגדולה ביותר בכנסת .  
עוד עולה מהסקר כי המגעים להקמת רשימה משותפת הצליחו לשפר משמעותית את נתוניו של יו"ר העבודה הרצוג במדד ההתאמה לראשות ממשלה ;  לפי הסקר ,  בעוד שראש הממשלה נתניהו זוכה ל-23% תמיכה בשאלה מיהו האיש המתאים ביותר לכהן בתפקיד ,  הרצוג נצמד אליו ,  עם 22% תמיכה .  יו"ר הבית היהודי ,  השר נפתלי בנט ,  זוכה ל-13% ממשתתפי הסקר ,  משה כחלון ל-10% ,  אביגדור ליברמן עם 10% ויאיר לפיד עם 9% בלבד .  מדובר בעלייה מרשימה בנתונים שהשיג הרצוג לעומת סקרים קודמים .
 בחירות 2015 || סיקור מיוחד בוואלה !  חדשותח"כ שקד מתלכלכת : " אתם מגרבצים ואנחנו עושים "" הצלנו את הכלכלה ":  המסמך הפנימי של יועצי לפידבניכוי שליש :  אילו ח"כים לא יהיו בכנסת הבאה ?  
לפי תוצאות הסקר המלא ,  הבית היהודי תזכה ל-15 מנדטים  ( שלושה יותר ממה שיש לה כיום )  ,  רשימה בראשות משה כחלון ל-13 מנדטים ,  ישראל ביתנו 11 מנדטים ,  יש עתיד עם 10 מנדטים  ( ירידה של תשעה מנדטים לעומת היום )  ,  ש"ס 7 מנדטים ,  יהדות התורה 7 מנדטים ,  מרצ 6 מנדטים ,  חד"ש 5 מנדטים ,  רע"ם-תע"ל 4 מנדטים ,  ובל"ד לפי הסקר לא עוברת את אחוז החסימה .  ראוי לציין שהמפלגות הערביות נסקרו בנפרד ,  אף שהן מקיימות מגעים להקמת רשימה מאוחדת .  
אגב ,  משתתפי הסקר נשאלו גם עבור מי היו מצביעים בבחירות אילו היו מתקיימות היום ,  בהנחה שהשר לשעבר גדעון סער ,  שטרם הכריע אם יתמודד בפריימריז ,  היה עומד בראש הליכוד - ולא נתניהו .  לפי הסקר עולה כי גם בראשות סער היה זוכה הליכוד ל-20 מנדטים ,  מספר זהה לכמות המנדטים שהיה זוכה עם נתניהו בראשו .
 הסקר נערך על פאנל האינטרנט של חברת  " פרוייקט המדגם "  בהנהלתו של ד"ר אריאל איילון ,  וכלל 545 נשאלים שמהווים מדגם מייצג לחברה בישראל .
 יצוין שלא מדובר בסקר הראשון שחוזה כי רשימה משותפת לעבודה ולתנועה תהפוך לגדולה במליאה ;  סקר שפורסם בגלובס בשבוע שעבר חזה 24 מנדטים לרשימה המאוחדת ,  ו-22 לליכוד ,  בעוד שסקר של ערוץ הכנסת שפורסם בראשית השבוע חזה 23 מנדטים להרצוג ולבני ,  ו-21 מנדטים לליכוד .  
יו"ר סיעת העבודה ,  ח"כ איתן כבל ,  התייחס אתמול להתקדמות במגעים בין לבני להרצוג ,  והתייחס לחשיבות הבשלתם לכדי רשימה מאוחדת . " אנחנו מדברים מתוך כוונה להגיע להבנות ",  אמר בכנס של תנועת  " שמאלה "  באור יהודה , " צריך לאפסן את האגו .  מי שלא יבין את הרגע הזה ,  יענש בציבור .  אני לא יודע מתי רגע כזה יכול לחזור .  יש פה רגע לעצור את הדהרה המטורפת של מפלגות הימין .  אם זה לא ייעשה ,  זה רגע לא יסולח ". 
נתניהו ,  שמודע לאפשרות שסער ירוץ נגדו - הציע אתמול להקדים את הבחירות המקדימות לראשות הליכוד בשבוע .  על פי מסמך שהגיש נתניהו לוועדת החוקה של הליכוד ,  שבה היא דנה הלילה ,  נתניהו מעוניין כי הבחירות המקדימות יתקיימו ב-31 בדצמבר ,  ולא ב-6 בינואר ,  כפי שהסתמן שיקרה .  מהלך כזה ,  אם יאושר - יקשה על סער להצטרף למרוץ .
 בהכנת הידיעה השתתפה דנה ירקצי
 ( עדכון ראשון :  20:08 )  

ראש בראש :  נתניהו יורד ,  הרצוג נצמד אליו
סקר שפורסם בערוץ 10 מנבא כי רשימה משותפת להרצוג ולבני תניב 22 מנדטים ,  ולליכוד 20 בלבד .  בשאלת ההתאמה לראשות הממשלה :  נתניהו זוכה ל-23% ,  הרצוג צמוד אליו עם 22% .  עוד בסקר :  סער מביא לליכוד כמות מנדטים זהה לנתניהו

