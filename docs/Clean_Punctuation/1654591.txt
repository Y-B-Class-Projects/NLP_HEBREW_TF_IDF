המדינה תשקיע 800 מיליון שקל במגזר הערבי
לפי תכנית חדשה שתובא לאישור הממשלה בשבוע הבא ,  יוקצו מאות מיליוני שקלים בפיתוח עסקי ,  בשדרוג אמצעי התחבורה ובפיתוח קרקעות במגזר הערבי .  רה"מ : " מחויבים לצמיחה ושוויון "
 הממשלה צפויה לאשר ביום ראשון תכנית רב-שנתית לפיתוח כלכלי בקרב המגזר הערבי בישראל .  התכנית ,  בעלות כוללת של 800 מיליון שקלים - מחציתו ממקורות משרד האוצר ,  תיושם במשך חמש שנים בעשרה יישובים ותתמקד בשלושה תחומים עיקריים :  פיתוח תעסוקתי בעלות של 220 מיליון שקלים ,  שדרוג אמצעי התחבורה בתוך היישובים ומחוצה להם בעלות של 100 מיליון שקלים ופיתוח קרקעות לבנייה רוויה בקרקע מינהל ובקרקע פרטית בהיקף של כ-15,000 יחידות דיור בהשקעה של 316 מיליון שקלים .
 בנוסף ,  תשקיע הממשלה כ-150 מיליון שקלים בהפעלת תכנית  " עיר ללא אלימות "  באותם היישובים ,  במטרה לשפר את השירות לאזרח ולחזק את הקשר שבין קהילה ,  אכיפה ומשטרה .  התכנית תוגש לאישור הממשלה על ידי ראש הממשלה בנימין נתניהו והשר לענייני מיעוטים פרופסור אבישי ברוורמן .  התוכנית גובשה על ידי מנהל הרשות לפיתוח כלכלי באוכלוסיית המיעוטים איימן סייף ,  מנכ"ל משרד ראש הממשלה איל גבאי ,  ואגף התקציבים במשרד האוצר בראשות אודי ניסן .  התכנית תיושם ביישובים נצרת ,  סח'נין ,  שפרעם ,  אום אל פאחם ,  קלאנסווה ,  מג'אר ,  טמרה ,  טירה ,  כפר קאסם ורהט .
 ראש הממשלה נתניהו אמר כי  " הפוטנציאל של האוכלוסייה הערבית בלתי ממומש' ואנו פועלים בהחלטה זו להביא לשוויון הזדמנויות ,  בניית תמריצים ופיתוח היכולות של עשרה יישובים ערביים עם אוכלוסייה של כ-300 אלף תושבים .  הצמיחה הכלכלית והתרומה המגזרית לשוויון כתוצאה מהחלטה זו יכולות לשנות את פניה של מדינת ישראל והן מבטאות את מחויבותה של ממשלה זו גם לצמיחה וגם לשוויון ". 
השר ברוורמן בירך על התכנית ואמר : " בבסיסה של תוכנית זו עומד שינוי דרמטי ואף היסטורי של מדיניות הממשלה כלפי האוכלוסייה הערבית .  המדינה תשקיע כשמונה מאות מיליון שקלים שינפקו רווח של למעלה משני מיליארד שקלים לכלכלת המדינה .  מדובר בתכנית ממוקדת שתתן מענה לבעיות מורכבות כדוגמת תעסוקת הנשים ,  היעדר תחבורה ציבורית ביישובים ומצוקת הדיור ". 

המדינה תשקיע 800 מיליון שקל במגזר הערבי
לפי תכנית חדשה שתובא לאישור הממשלה בשבוע הבא ,  יוקצו מאות מיליוני שקלים בפיתוח עסקי ,  בשדרוג אמצעי התחבורה ובפיתוח קרקעות במגזר הערבי .  רה"מ : " מחויבים לצמיחה ושוויון "
 
