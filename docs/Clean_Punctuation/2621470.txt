לפיד :  לא מאמין שהחרדים יוכלו לשבת איתנו בממשלה
יו"ר יש עתיד התייחס בעמוד הפייסבוק שלו לאפשרות כי מפלגתו תשב באותה ממשלה עם המפלגות החרדיות : " הן לא יעשו את השינוי שאנחנו מבקשים ,  לא יקרה אסון אם יישבו באופוזיציה "
 יו"ר יש עתיד ,  ח"כ יאיר לפיד ,  התייחס הערב  ( שבת )  למשא ומתן הקואליציוני ולאפשרות כי מפלגתו תשב באותה ממשלה עם המפלגות החרדיות .  בעמוד הפייסבוק שלו כתב לפיד כי  " איני מאמין שש"ס ויהדות התורה יכולות לשבת בממשלה שתעשה את השינוי שעליו הלכנו לבחירות - השינוי בקריטריונים לדיור ,  לימודי ליבה לכל ,  השוויון בנטל הגיוס והקיצוץ המתבקש בתקציבי הישיבות ".  
לדברי לפיד , " זהו סדר יום אזרחי שרוב מכריע של אזרחי המדינה תומך בו ,  אבל המפלגות החרדיות מתנגדות לו בתוקף .  המסקנה המתבקשת היא שלא יקרה שום אסון אם בקדנציה הקרובה הן יישבו באופוזיציה ".  
ראש הממשלה ,  בנימין נתניהו ,  התייחס הערב במרומז לעמדתו של לפיד בנוגע למפלגות החרדיות .  באירוע בבית הנשיא ,  שבו העניק נשיא המדינה ,  שמעון פרס ,  לנתניהו ארכה של שבועיים להקמת ממשלה ,  אמר ראש הממשלה : " הסיבה שלא הרכבתי ממשלה  כי יש חרמות של ציבור בישראל ,  וזה לא מתאים להשקפתי ".  לדבריו , " אני עושה כל שביכולתי לאחד את העם .  כיהודים סבלנו מחרמות .  עברנו הרבה טרגדיות ,  שנאת חינם ". 
בתגובה לדברי לפיד ,  כתב הערב שר הפנים אלי ישי בעמוד הפייסבוק שלו כי ל"לפיד אין ולא הייתה כוונה להטיב עם מעמד הביניים ,  הסטודנטים ועוד ".  לדבריו , " הוא גייס את יכולת הכתיבה ,  ההגשה והרטוריקה שלו למטרה אחת בלבד - הוצאת החרדים אל מחוץ לממשלה ,  אל מחוץ לחברה הישראלית .  הוא לא הפנים שאיננו קבוצה לצד האוכלוסייה הישראלית - אנחנו חלק ממנה .  הדרת החרדים הפכה עבורו לערך מקודש ".  
לקריאה נוספתנתניהו קיבל ארכה להקים ממשלה : " טרם הורכבה בשל חרמות"אין פריצה במו"מ : " לפיד לא רוצה את החרדים"יאיר והג'וינט :  לפיד מסרב להגיב ,  הרשת גועשת 

לפיד :  לא מאמין שהחרדים יוכלו לשבת איתנו בממשלה
יו"ר יש עתיד התייחס בעמוד הפייסבוק שלו לאפשרות כי מפלגתו תשב באותה ממשלה עם המפלגות החרדיות : " הן לא יעשו את השינוי שאנחנו מבקשים ,  לא יקרה אסון אם יישבו באופוזיציה "
 
