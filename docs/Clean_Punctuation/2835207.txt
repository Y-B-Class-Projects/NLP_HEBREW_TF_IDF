איראן :  לא נגיע להסכם עד מועד הבחירות בישראל
בתום סבב שיחות עם מקבילו האמריקני ,  אמר שר החוץ האיראני זריף כי  " לא יהיה הסכם עד סוף מרץ ".  בראיון לרשת איראנית ,  טען כי המערב  " חייב לבחור בין הסכם לבין המשך הסנקציות "
" לא נגיע להסכם לפני סוף מרץ "   כך אמר אמש  ( רביעי )  שר החוץ של איראן ,  מוחמד ג'וואד זריף ,  בראיון לרשת אן-בי-סי ,  בתום סבב שיחות עם מקבילו האמריקני ג'ון קרי בעיר מונטרו שבשווייץ .  לדבריו , " לאיראן אין כל כוונה לבנות נשק גרעיני .  אנחנו לא רוצים נשק גרעיני ,  ואנחנו לא מאמינים שנשק גרעיני יביא ביטחון למישהו ,  ובטח לא לנו ".   
" אנחנו מוכנים לעבוד מסביב לשעון על מנת להגיע להסכם ",  הוסיף . " אנחנו מאוד קרובים ,  אולם יש פרטים שצריך ללבן ".  עם זאת ,  בראיון לרשת האיראנית  " פרס טי-וי "  טען זריף כי המערב ,  ובראשו ארצות הברית  " חייב לבחור בין הגעה להסכם גרעין לבין המשך הסנקציות .  השניים לא יכולים ללכת יד ביד ".  
עוד בוואלה חדשות:קרי על ההסכם : " לדרוש מאיראן להיכנע זו לא תכנית"רייס : " לא ניתן לדרוש מאיראן לוותר על יכולות ההעשרה"האם נאום נתניהו דווקא עוזר לאובמה לאשר את  " ההסכם הרע "?  
במסגרת המגעים בין הצדדים ,  נקבע כי עד סוף מרץ יושג הסכם מסגרת .  אם הדבר לא יקרה ,  ככל הנראה יגבר הלחץ בארצות הברית להחריף את הסנקציות על איראן - צעד שהבית הלבן מתאמץ לדחות לפי שעה .  
לטענתו של זריף , " אם יש רצון פוליטי להגיע להסכם ,  כפי שציין הנשיא אובמה ",  אין שום טעם בהמשך הסנקציות .  מוקדם יותר היום ,  שר החוץ האמריקני טען כי  " לדרוש מאיראן להיכנע זו לא תכנית ".  לדבריו , " גורמים חיצוניים "  לא יסיחו את דעתו מהמאמצים להשגת הסכם כולל עם איראן בנוגע לתכנית הגרעין שלה .  עוד הוא הבהיר כי כל עסקה שתהיה תאריך את  " זמן הפריצה "  הנחוץ לאיראן על מנת להשיג פצצה גרעינית ,  ובנוסף תכלול  " גישה פולשנית וצעדים לווידוא ההסכם ". 
בהתייחסות לנאומו של ראש הממשלה בנימין נתניהו שלשום בקונגרס בוושינגטון ,  הכחיש זריף את טענותיו של ראש הממשלה . " נתניהו טען כבר מאז 1992 כי איראן תשיג נשק גרעיני תוך שנתיים ,  שלוש ארבע ",  אמר .  לדבריו , " ישראל מציבה את הסכנה הגדולה ביותר באזור ".  בכירים איראניים קראו בימים האחרונים קריאות דומות ,  בביקורת על כך שלדבריהם ישראל מחזיקה במלאי של פצצות גרעיניות ,  אולם פועלת נגד איראן ,  שלדבריהם כלל לא מפתחת נשק גרעיני . 
" אנשים מסוימים אולי הושפעו מההיסטריה שגורמים כמו נתניהו מנסים לזרוע ,  אולם חשוב שכולם יאפשרו להסכם להתממש ",  סיכם זריף .  הצדדים צפויים להיפגש לסבב שיחות נוסף ב-15 במרץ ,  לא לפני פגישה בין בכירים איראניים לנציגי הסוכנות הבינלאומית לאנרגיה אטומית  ( סבא"א )  בטהראן במהלך השבוע הקרוב ,  ושיחות שינהל קרי בסוף השבוע הקרוב עם נציגי מדינות המפרץ הפרסי  ערב הסעודית ,  כוויית ,  בחריין ,  קטאר ואיחוד האמירויות הערביות  ועם נציגי צרפת ,  גרמניה ובריטניה .
  ( עדכון ראשון :  23:34 )  

איראן :  לא נגיע להסכם עד מועד הבחירות בישראל
בתום סבב שיחות עם מקבילו האמריקני ,  אמר שר החוץ האיראני זריף כי  " לא יהיה הסכם עד סוף מרץ ".  בראיון לרשת איראנית ,  טען כי המערב  " חייב לבחור בין הסכם לבין המשך הסנקציות "
 
