 " נתניהו צודק - ארה"ב צריכה להיזהר מתמיכה בחמאס "
 מאמר המערכת של  " ניו יורק טיימס "  הביע תמיכה בעמדתו של ראש הממשלה נגד ממשלת האחדות הפלסטינית אך גם ציין את כישלונו בשכנוע הקהילה הבינלאומית שלא להכיר בה
מאמר המערכת של  " ניו יורק טיימס "  שפורסם הבוקר  ( שבת )  הביע תמיכה זהירה בעמדתו של ראש הממשלה בנימין נתניהו שהתנגד נחרצות לממשלת האחדות הפלסטינית .  במאמר צוין שנתניהו צודק שחמאס הוא  " ארגון קיצוני ואלים שמחויב להשמדת ישראל ".  עם זאת ,  נכתב כי  " הכישלון של נתניהו לשכנע את הקהילה הבינלאומית שלא להכיר בממשלה הפלסטינית החדשה מדגיש את הפער בין ישראל לבעלות בריתה החשובות ביותר ". 
עוד על ממשלת האחדות הפלסטינית:ארה"ב :  נעבוד עם הממשלה הפלסטינית החדשההאיחוד האירופי : " נעבוד עם הממשלה החדשה ברשות"נתניהו : " מוטרד מכוונת ארה"ב לעבוד עם הממשלה הפלסטינית "
 במאמר נכתב כי על ארצות הברית ,  שהודיעה כי תשתף פעולה עם הממשלה החדשה ותעביר לה סיוע כלכלי ,  להיזהר שלא לעודד את חמאס ואת האלימות שבה נוקט הארגון . " ארה"ב ואירופה חייבות להמשיך להבטיח שאבו מאזן נצמד להבטחותיו ואינו מאפשר לחמאס להיות עם ידו על העליונה ",  נאמר .  
באשר לאיחוד בין פתח לחמאס ,  נכתב כי הוא  " מסוכן עבור פתח ,  אך אבו מאזן ככל הנראה הרגיש שאין לו דבר להפסיד ".   " תשעה חודשים של שיחות שלום עם ישראל בתיווך אמריקני לא הביאו לשום התקדמות ",  נכתב . " כשהוא מתקרב לגמלאות ,  בגיל 79 ,  הוא  ( אבו מאזן )  ראה ערך בניסיון לאחד את הגדה המערבית ורצועת עזה לאחר שבע שנים של פיצול מר ". 
בתוך כך ,  שרת החוץ של ארה"ב לשעבר ,  הילרי קלינטון ,  שצפויה להתמודד לתפקיד הנשיאה בבחירות ב-2016 ,  מודה כי ממשל אובמה שגה בנושא ההתנחלויות .  בספר חדש שהיא מוציאה לאור ,  תחת השם  " החלטות קשות ",  היא מציינת שהלחץ האמריקני להקפאת הבנייה בהתנחלויות הקשיחה את עמדתו של אבו מאזן . " הקו המוקדם והקשה שלנו בנוגע להתנחלויות לא עבד ",  היא כותבת .  
ביום שלישי אמר נתניהו בריאיון לסוכנות הידיעות אי-פי כי הוא  " מוטרד מאוד "  מהחלטת ארצות הברית לעבוד עם ממשלת האחדות .  נתניהו הפציר במדינות העולם שלא לקיים מגעים עם הממשלה הפלסטינית החדשה ,  משום שחמאס הוא חלק ממנה . " ארה"ב צריכה להבהיר באופן ברור לאבו מאזן שהסכם עם חמאס הוא לחלוטין בלתי מתקבל על הדעת ",  אמר נתניהו .
 יומיים אחר כך קיבל נתניהו תמיכה משורה של חברי סנאט וקונגרס בכירים בארצות הברית ,  רפובליקנים ודמוקרטים כאחד ,  שפרסמו בימים האחרונים הצהרות נגד החלטת הממשל האמריקני להכיר בממשלה החדשה .  כמו כן ,  הם הבטיחו לפעול לקיצוץ הסיוע האמריקני לרשות הפלסטינית . 

" נתניהו צודק - ארה"ב צריכה להיזהר מתמיכה בחמאס "
 מאמר המערכת של  " ניו יורק טיימס "  הביע תמיכה בעמדתו של ראש הממשלה נגד ממשלת האחדות הפלסטינית אך גם ציין את כישלונו בשכנוע הקהילה הבינלאומית שלא להכיר בה

