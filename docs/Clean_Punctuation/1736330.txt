ארדן :  ההקפאה תסתיים ,  גם במחיר פיצוץ המו"מ
השר להגנת הסביבה הבהיר בראיון לקול ישראל ,  כי הבנייה ביו"ש תתחדש ביום ראשון ,  על אף הלחץ האמריקאי וגם במחיר של פיצוץ המו"מ .  לדבריו ,  גם אם נתניהו יחליט להאריך את ההקפאה ,  הממשלה והקבינט ידחו זאת על הסף . " זה מבחן אמון מול בוחרינו "
 הקפאת הבנייה מסתיימת ב-26 לספטמבר ,  גם במחיר של פיצוץ המו"מ - כך אמר הבוקר  ( שבת )  השר להגנת הסביבה גלעד ארדן בראיון בקול ישראל .  לדבריו ,  יש לחדש את הבנייה  " גם במקרה של דרישה אמריקאית מפורשת ".  ארדן הבהיר כי המשך ההקפאה יהיה שווה ערך ל"ויתור מראש במו"מ על אותם יישובים ",  וציין שגם אם ראש הממשלה בנימין נתניהו יחליט על היענות לדרישה  הרי שהממשלה והקבינט בלאו הכי לא יאשרו זאת . " לפיכך ,  מחר תפקע ההקפאה ",  סיכם .
" כדי להמשיך ההקפאה צריך להעביר צו שיעבור בהחלטת קבינט וממשלה ",  אמר השר ארדן בראיון לתכנית  " יומן השבוע "  בהגשת ענת דוידוב .  הוא הוסיף כי להערכתו ,  נתניהו אינו מעוניין בהארכת ההקפאה לאחר 26 בספטמבר , " וגם אם הוא רוצה בכך ,  ככל הנראה אין רוב לצעד כזה ".  ארדן טען כי נתניהו וממשלתו עלולים לאבד את אמון בוחריהם ,  במקרה שיחליטו על הארכת ההקפאה : " זה מבחן אמון כל כך משמעותי שאסור לה להיכשל בו  אם היא תיכשל - לא יאמינו לנו ". 
ארדן ציין כי הוא מאמין שאבו מאזן יחזור בו בסופו של דבר מהאיום לעזוב את המו"מ ,  וציין כי פיצוץ המגעים בשל סוגיית ההקפאה יהיה באחריותם הבלעדית של הפלסטינים . " אבו מאזן בעצמו רמז במפגש עם המנהיגים היהודים בארצות הברית ,  שהוא לא יפוצץ את השיחות ".  לדבריו , " הפלסטינים ניהלו מו"מ במשל 17 שנים ,  כשלאורך כל התקופה היתה בנייה רציפה .  אי אפשר לדרוש מתושבי ישראל שלא לבנות את בתיהם ,  ולומר להם זכויות הקניין שלכם מוקפאות ". 
ארדן הדגיש ,  כי לא תתבצע הקפאה חלקית והוסיף כי אין לעשות הבחנה בין גושי ההתנחלויות לבין היישובים הבודדים .  הוא ציין עוד ,  כי  " חשוב שגם הצד הפלסטיני יבין שהזמן גם עובד נגד .  ככל שעובר הזמן והם לא מתפשרים בנושא ההכרה בישראל או סוגיית הפליטים  ייווצרו עובדות חדשות בשטח ,  וגם הן יהיו בלתי הפיכות ". 

ארדן :  ההקפאה תסתיים ,  גם במחיר פיצוץ המו"מ
השר להגנת הסביבה הבהיר בראיון לקול ישראל ,  כי הבנייה ביו"ש תתחדש ביום ראשון ,  על אף הלחץ האמריקאי וגם במחיר של פיצוץ המו"מ .  לדבריו ,  גם אם נתניהו יחליט להאריך את ההקפאה ,  הממשלה והקבינט ידחו זאת על הסף . " זה מבחן אמון מול בוחרינו "
 
