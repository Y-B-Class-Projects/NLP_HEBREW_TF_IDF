נתניהו בדרך ארצה : " תיאום חסר תקדים עם ארה"ב "
 בטרם שובו חזרה מסוף שבוע מדיני מוצלח בעצרת האו"ם ,  אמר ראש הממשלה בשיחות סגורות : " נתתי לפלסטינים הרבה יותר מרבין ,  אבל תופסים אותי כאיש מלחמה "
 בתום סוף שבוע מדיני עמוס ,  ימריא ראש הממשלה בנימין נתניהו הלילה  ( שני )  חזרה לישראל .  בצד הישראלי מרוצים מהביקור ,  וגורמים בסביבת ראש הממשלה אף אמרו כי מדובר בתיאום חסר תקדים בשנתיים וחצי האחרונות עם הממשל האמריקאי .
 עוד על סוף השבוע המדיני באו"םברק על המשא ומתן : " לא להידחק למבוי סתום"נתניהו יתייעץ עם שרי הממשלה בנוגע להצעת הקוורטטמהנאומים להצעת הקוורטט :  סוף שבוע היסטורי באו"ם
בסביבת נתניהו הביעו אמש סיפוק מהביקור . " לפני ארבעה שבועות שר הביטחון ורבים נוספים דיברו על 'צונאמי' ו-'בידוד מדיני' ,  אבל בעבודה קשה ומאחורי הקלעים ,  ללא תקשורת ,  ללא ידיעת חלק מהשרים ,  ובעזרת ארצות הברית ,  הובהר לאבו מאזן :  'או משא ומתן או משא ומתן' .  הובהר לו שהדרך היחידה היא משא ומתן ". 
גורמים בסביבת ראש הממשלה הסבירו כי נתניהו חושב ומקווה שאפשר יהיה להגיע להתקדמות לקראת פתיחה במשא ומתן .  לדבריהם ,  המהלך תלוי כעת בתגובת הפלסטינים .  בשיחות סגורות אמר נתניהו : " נתתי לפלסטינים הרבה יותר מרבין ,  אבל תופסים אותי כאיש מלחמה ולא כאיש של שלום ".  
גורמים בסביבת ראש הממשלה ציינו עוד כי בשבועות האחרונים נרשם תיאום חסר תקדים בשנתיים וחצי האחרונות עם הממשל האמריקאי : " ארצות הברית העדיפה את היעד האסטרטגי על היעד הטקטי .  אובמה התעורר מ'האביב הערבי' והבין שנוצר כאן כאוס מטורף ושהחזית שהוקמה נגד אירן מתחילה להתפורר ".  לדבריהם ,  בממשל האמריקאי רואים את המתרחש במזרח התיכון ומבינים שישראל היא אי של שפיות ויציבות .  כמו כן ,  בסביבת ראש הממשלה ציינו את שיתוף הפעולה ההדוק בין שליחו של אובמה לאזור דניס רוס לבין נציגו המיוחד של ראש הממשלה יצחק מולכו .
 בישראל מדגישים כי הקרבה עם ארצות הברית אינה נובעת רק מהעמדה המשותפת לגבי משא ומתן ישיר כדרך היחידה לקידום פתרון במזרח התיכון ,  אלא גם ובעיקר כתוצאה מנחישות משותפת לעצירת איום הפונדמנטליזם האיסלמי על העולם החופשי . " אני מעדיף להיות זה שמתריע בשער ולא זה שמסביר איך עשינו טעויות ",  אמר נתניהו בשיחות סגורות , " ביצענו את ההתנתקות בעזה ואת הנסיגה מלבנון מה עוד נעשה ?  נפקיר את ירושלים לטילים של רמאללה ?  החובה שלי כראש הממשלה הישראלי היא לשמור על האינטרסים של מדינת ישראל .  אנחנו רוצים שלום אבל בתנאים שלנו כשהתנאי הראשי הוא ביטחון ". 
על הבקשה הפלסטינית שהוגשה למועצת הביטחון של האו"ם אמרו גורמים בסביבת ראש הממשלה ,  כי הם רואים את העניין כסגור וגמור : " לא תקום מדינה פלסטינית ,  לא תהיה מדינה 194 בזכות הווטו האמריקאי המובטח ",  אמרו .  לגבי הצעת הקוורטט ,  למרות שישנם ניסוחים שאינם נוחים לישראל ,  בירושלים נוטים לצדד בהצעה מכיוון שהיא קוראת למשא ומתן ישיר וקץ התביעות .
 במקביל ,  ממשיכים בצד הישראלי לשבח את הביקור .  שגריר ישראל בארצות הברית מייקל אורן אמר לוואלה !  חדשות כי  " הביקור היה מוצלח ביותר גם מבחינת הדיפלומטיה וגם מבחינת הדיפלומטיה הציבורית כפי שהשתקף בראיונות שהעניק ראש הממשלה לכלי התקשורת הישראלים .  העובדה שאנחנו מוכנים למשא ומתן ישיר ולדבר על כל נושאי הליבה כולל שתי מדינות לשני עמים מוכרת היום יותר מאי פעם בהרבה מדינות בעולם .  זה בא לידי ביטוי גם בהצהרת הקוורטט .  אנחנו אמנם עדיין לומדים אותה ,  אבל אנחנו בהחלט שבעי רצון מהקריאה לחזרה לשולחן המשא ומתן ". 
שגריר ישראל באו"ם רון פרושאור אמר כי  " אחרי שבוע לא קל הוענק לנו כרגע מרחב זמן ,  לא ארוך ,  לתמרון מדיני .  בגדול ,  צריך לאפשר לחזור למשא ומתן ישיר .  הצהרת הקוורטט יוצרת מסגרת זמן לעבוד אחד עם השני כדי להגיע לדיאלוג אחד מול השני .  וצריך לנצל את ההזדמנות הזו ". 
שגריר ישראל באו"ם לשעבר ומקורבו של ראש הממשלה ,  דורי גולד ,  אמר כי  " אנחנו צריכים להבין שחודשים רבים כבר ברור שהפלסטינים בחרו בחד-צדדיות .  זה היה הנתון שצריך להתמודד איתו .  השאלה הייתה איך תגיב המערכת הבינלאומית .  זה נראה כאילו ישראל הצליחה להעביר מסר ברור :  מצד אחד ,  המהלך הפלסטיני מהווה הפרה מהותית של הסכמי אוסלו שישראל לא תשלים עימה .  מצד שני ,  מוכנות לקבלתם של הפלסטינים חזרה לשולחן המשא ומתן במידה ואבו מאזן יתעשת .  ישראל הייתה חייבת לבלום את המהלך החד-צדדי קודם כל על ידי יצירת חזית אחת עם האמריקאים והמטרה הזו הושגה ".  
עם נחיתתו ,  צפוי ראש הממשלה להגיע למסיבת עיתונאים שבה יוצגו מסקנות ועדת טרכטנברג .  לפני נסיעתו הספיק נתניהו לערוך סבב ראיונות נוסף לכלי תקשורת בינלאומיים ,  ובין היתר ,  התראיין לרשת BBC בערבית ,  ראיון שישודר בפני מיליוני צופים בעולם הערבי .  בראיון נשאל נתניהו לגבי טענתו של אבו מאזן כי הוא נושא ונותן קשוח ונתניהו הודה : " אני אכן נושא ונותן קשוח ". 
 ( עדכון ראשון :  23:00 ) 

נתניהו בדרך ארצה : " תיאום חסר תקדים עם ארה"ב "
 בטרם שובו חזרה מסוף שבוע מדיני מוצלח בעצרת האו"ם ,  אמר ראש הממשלה בשיחות סגורות : " נתתי לפלסטינים הרבה יותר מרבין ,  אבל תופסים אותי כאיש מלחמה "
 
