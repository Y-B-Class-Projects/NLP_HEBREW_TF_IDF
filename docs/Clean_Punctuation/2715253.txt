הורשע ברצח מנהל חברה קדישא : " הלבישו עליי התיק "
 השופטים הרשיעו את יצחק חזן מבית שמש ברצח בנימין הסה ב-2011 בעקבות ריבוי הראיות נגדו .  פרקליט משפחת המנוח : " קוראים למשטרה למצוא את שולחי האדם שלחץ על ההדק "
 סוף לפרשה ?  בית המשפט המחוזי בחיפה הרשיע הבוקר  ( ראשון )  את יצחק חזן ,  תושב בית שמש בן 55 ,  ברציחתו של בנימין הסה ,  מנהל חברה קדישא בחיפה ,  בחודש ינואר 2011 .  חזן רצח את הסה בן ה-67 ביריות סמוך לביתו .  פריצת הדרך בחקירת המשטרה באה לאחר שנמצא אקדח בקיר במקווה ,  ועליו שרידי DNA של חזן .
 שופטי בית המשפט המחוזי בחיפה בראשות אב בית הדין השופט משה גלעד ציינו בהכרעת הדין שריבוי הראיות הוביל להרשעתו של חזן .  השופטים ציינו כי פעם אחר פעם הוא שיקר בעדותו ובחקירתו  " הוא לחץ לא אחת את ידו של החוקר והתלוצץ .  זה לא נאשם שלא יכול היה לומר את שרצה לחוקריו .  הגענו למסקנה מעבר לספק סביר שלא נותרה אפשרות אחרת שהוא היה מאחורי האקדח ". 
עוד על השתלשלות חקירת הרצח:אישום ברצח בנימין הסה : " תיכנן וביצע בקור רוח"פוענח :  מנכ"ל חברה קדישא סירב למסור חלקות בחינם - ונרצחבעקבות הרצח בחיפה :  חברה קדישא שבתה למספר שעות 
בכתב האישום שהוגש לפני כשנה וחצי נטען כי יומיים לפני הרצח הגיע חזן לחיפה ושהה בבית קרוב משפחתו .  ביום הרצח ערך חזן סיור סמוך לביתו של הסה בן ה-67 ,  אך הוא לא היה בביתו - וחזן שב על עקבותיו .  שעתיים לאחר מכן חזר למקום כשהפעם הוא מצויד באקדח בזמן שהסה החנה את רכבו כששב לביתו עם אשתו .  בני הזוג החלו לצעוד לכיוון ביתם ,  וכאשר הגיע הסה לרחבת הכניסה - ירה חזן חמש יריות שלפחות ארבע מהן פגעו בחזהו ,  וגרמו למותו .  הרקע למעשים הוא ככל הנראה סירובו של המנוח לתת חלקות קבר בחינם .  
בית המשפט קבע ארכה של חודש להשמיע את הטיעונים לעונש ,  לאחר שהפרקליטות ביקשה מבית המשפט להטיל על חזן עונשים מצטברים על העבירות שביצע .  חזן אמר בבית המשפט לאחר הכרעת הדין : " אני חף מפשע .  המשטרה הלבישה עליי את התיק הזה .  אני מסרתי גרסה לגבי הנשק לפיה רק העברתי את הנשק ,  אך הם היו להוטים להרשיע אותי לאורך כל התיק .  אני קורא לעיתונאים שיבואו אליי ויקבלו ממני את הסיפור במלואו ". 
עורך הדין תומר בן חמו המייצג את משפחת הסה אמר בתום הדיון : " אנחנו קוראים למשטרה ולרשויות החוק לא להניח ולא לשקוט על השמרים ,  להמשיך לחקור ולמצוא את השולחים האמתיים של האדם שלחץ על ההדק .  אני מצטרף למסר שמעביר בנו של המנוח  בנימין היה איש של שלום והיה עובד ציבור ,  ועל רקע זה הוא נרצח .  אני לא חושב שהמדינה יכולה להמשיך ולסבול לחץ של גורמים על עובדי ציבור ,  לחץ שבסופו של דבר הגיע להירצחו של בנימין ".   
" מבחינתי ,  הרוצח עדיין חופשי וקרה פה דבר בלתי רגיל ולא יאומן ",  אמר סנגורו של הרוצח ,  עורך הדין רפי ליטן . " המנוח עבר לפחות ארבעה עד חמישה ניסיונות לפגוע בו ,  לרבות שריפת דלת דירתו והשלכת חומצה על פניו על ידי אנשים שאף אחד לא תפס עד היום .  יצחק חזן היה היחיד שנפל לכפפה של פתרון התיק .  זאת הסיבה היחידה ,  כי בכל ימ"ר חוף ובכל פרקליטות מחוז חיפה ,  אף אחד לא הצליח במשך חודשים של חקירה להעמיד את יצחק חזן מאחורי האקדח שירה במנוח ".  

הורשע ברצח מנהל חברה קדישא : " הלבישו עליי התיק "
 השופטים הרשיעו את יצחק חזן מבית שמש ברצח בנימין הסה ב-2011 בעקבות ריבוי הראיות נגדו .  פרקליט משפחת המנוח : " קוראים למשטרה למצוא את שולחי האדם שלחץ על ההדק "
 
