קרי : " נתניהו ביקש סיוע בהפסקת אש ";  בירושלים מכחישים
שר החוץ של ארה"ב הדגיש כי נתניהו  " תמך בעקביות בהפסקת אש "  בין צה"ל לחמאס ברצועת עזה ,  והתייחס לביקורת בישראל על התנהלותו : " אני לא העניין .  העניין הוא הגנה על ישראל "
 - קרי : " נתניהו תמך בעקביות בהפסקת אש "-  בהתייחסות לביקורת בישראל בנוגע להתנהלותו במהלך המבצע : " אני לא העניין "-  יו"ר ועדת החוץ של הקונגרס מתח ביקורת על מדיניות קרי- נתניהו : " אנחנו צריכים להיות ערוכים למערכה ממושכת "-  אש"ף : " מוכנים להפסקת אש ",  חמאס : " הם לא ידברו בשמנו "
" נתניהו תמך בעקביות בהפסקת אש ",  כל הצהיר אתמול  ( שלישי )  שר החוץ של ארצות הברית ,  ג'ון קרי ,  במסיבת עיתונאים משותפת שערך עם מקבילו האוקראיני ,  פבלו קלימקין ,  והוסיף : " ראש הממשלה ביקש מאתנו סיוע בהגעה להפסקת אש בלחימה ברצועת עזה ". 
מבצע  " צוק איתן "  | היום ה-22 :  עדכונים שוטפים
עם זאת ,  גורמים בירושלים הכחישו אמש את דבריו של שר החוץ .  מלשכתו של נתניהו נמסר לוואלה !  חדשות : " הבקשה עלתה קודם כל מכיוונו של קרי ".  בלשכה הוסיפו כי נתניהו השיב לקרי בכך שישראל מחויבת קודם כל להשלים את משימת הטיפול במנהרות .
" אני לא העניין .  העניין הוא ישראל והגנה עליה ",  אמר קרי בהתייחסות מרומזת לסערה סביב הדלפת טיוטה של יוזמת הפסקת האש שלו והביקורת הקשה שספג בישראל בעקבות כך . " אף אחד לא יכול להציג עצמו כידיד קרוב יותר של ישראל ,  או כמסור יותר להגנת מדינת ישראל .  במשך 29 שנותיי בסנאט ,  יש לי רקורד הצבעה של 100% בעד ישראל ".  
שר החוץ האמריקני הוסיף : " יש למצוא דרך להתקדם ,  כך שיימנע אובדן חיים בקרב חיילי צה"ל ובקרב אזרחים בכל מקום ".  הוא סיפר כי שוחח אמש עם נתניהו בנוגע לרעיון שהיה לראש הממשלה ,  והאפשרות של הפסקת אש . " הוא העלה את הנושא ,  כמו שעשה באופן עקבי ",  אמר קרי ,  והדגיש : " נתניהו אמר כי יקבל בברכה הפסקת אש שתאפשר לישראל להגן על עצמה נגד המנהרות ". 
שלשום מסרה דוברת מחלקת המדינה האמריקנית ,  ג'ן סאקי ,  כי בוושינגטון  " מאוכזבים "  מהדלפת פרטים מתוך הצעתו של קרי להפסקת אש .  לדבריה ,  לא היה מדובר בהצעה אמריקנית רשמית ,  כי אם ב"טיוטת רעיונות ".   " זו פשוט לא הדרך בה בעלי ברית ושותפים מתייחסים זה לזה ",  הצהירה סאקי בתדרוך לכתבים , " אני מקווה שנתמקד בהפסקת אש ,  לא בהפצה מידע שגוי ". 
מבצע  " צוק איתן "  - סיקור מיוחד בוואלה !  חדשות:תיעוד :  פיצוץ של מנהרה שהובילה מעזה לשטח ישראלחמאס מתנער : " לא הסכמנו להפסקת אש של 24 שעות"הפלסטינים :  יותר מ-100 נהרגו היום ברצועת עזה
סאקי הוסיפה : " הצעד הראשון שאנחנו מנסים לעשות הוא להביא להפסקת אש הומניטרית .  אנו מכירים במנהרות כאיום על ישראל .  זה מאוד מאתגר לקום בבוקר ולדאוג מפני טרוריסטים שעלולים לחדור למדינה שלך ,  אך לראייתנו ניתן להתמודד עם האיום בדרך שאינה כוללת את הסלמת הלחימה ".  
בתוך כך ,  חבר הקונגרס האמריקני ,  אד רויס ,  יו"ר ועדת החוץ של בית הנבחרים מטעם המפלגה הרפובליקנית ,  אמר אתמול : " חמאס התחילו את המשבר הנוכחי כשירו רקטות ומרגמות לתוף שטח ישראל ,  כולל במטרה לפגוע בירושלים ותל אביב ,  ולגרום לכמה שיותר אבדות .  אנו פועלים השבוע להעביר החלטה המגנה את השימוש במגנים אנושיים על ידי חמאס . 
" מציק לי שהמערכת התת-קרקעית שהקים חמאס משמשת מקלט לדובר הארגון ובכירים אחרים ,  בזמן שהם מעודדים אנשים לעלות על גגות ",  הוסיף רויס ,  ומתח ביקורת על קרי : " זו הייתה טעות שלא לעבוד עם התכנית שהציגו המצרים להפסקת אש ,  וכשהוא בחר לעבוד עם קטאר ועם טורקיה ,  זה פגע במצרים ובישראל ".  
שלשום הצהיר נתניהו : " אנחנו צריכים להיות ערוכים למערכה ממושכת .  אנחנו נמשיך לפעול בתקיפות ובשיקול דעת עד השלמת משימתנו .  במסיבת עיתונאים שכינס בבסיס הקריה בתל אביב ,  הוסיף ראש הממשלה : " לא ייתכן שאזרחי מדינת ישראל יחיו תחת איום מוות של טילים וחדירה ממנהרות מוות ,  הן מלמעלה והן מלמטה ". 
טרם התברר אם השיחה עם קרי נערכה לפני או אחרי מסיבת העיתונאים .  לדבריו , " החמאס הפר את כל ההצעות להפסקות אש .  עומד מולנו אויב אכזר המתאכזר לא רק כלפינו ,  אלא גם כלפי אזרחיו .  הוא מנצל את אזרחיו כדי שיספגו קורבנות תוך כדי שהם משגרים הרג לשטחנו ". 
נתניהו התייחס ליוזמות הבינלאומיות לסיום המשבר : " הפעולה נגד המנהרות היא צעד ראשון והכרחי בפירוז רצועת עזה .  התהליך למניעת ההתחמשות של ארגון טרור ופירוז רצועת עזה חייב להיות חלק מכל פיתרון ".  
כמו כן ,  שורת שרים שהתראיינו במשדר וואלה !  חדשות הביעו שלשום בבוקר את הסתיייגותם מהפסקת מבצע  " צוק איתן "  בשלב זה .  שלושת השרים - עמיר פרץ ,  לימור לבנת ויאיר שמיר - טענו כולם כי יש להמשיך בלחימה .
" כרגע המבצע מתנהל בתנאים שלנו ",  אמר השר להגנת הסביבה ,  עמיר פרץ .  בצל החלטת מועצת הביטחון של האו"ם לקרוא להפסקת אש מידית ללא תנאים מוקדמים ,  הוסיף פרץ : " צריך להמשיך ללחוץ על חמאס בפעילות קרקעית ,  מבלי לסמן כיבושי שטח חדשים ,  אלא להשתמש בשטחים שכבר בידינו ".  פרץ ציין כי בתור אדם שמעולם לא תמך בראש הממשלה נתניהו , " אני מוכרח לתת לו ציון טוב במערכה הזו ".  
בתוך כך ,  מזכ"ל הוועד הפועל של אש"ף ,  יאסר עבד רבו ,  הודיע אתמול בצהריים כי בהמשך להצעתו של שליח האו"ם למזרח התיכון רוברט סרי ,  הפלסטינים מוכנים להפסקת אש של 24 שעות בלחימה ברצועת עזה .  לדברי עבד רבו , " ההנהגה הפלסטינית החליטה ,  יחד עם האחים בחמאס ובג'יהאד האיסלאמי ,  לצאת לקהיר עם משלחת מאוחדת ,  הכוללת את כל הפלגים הפלסטינים ". 
עם זאת ,  בחמאס מיהרו להכחיש את הדברים ואמרו שנצירת האש - אם תהיה כזאת - תוחלט על ידם .  לפי דיווח בעמוד הטוויטר של  " עזה עכשיו "  מסר דובר חמאס ברצועה ,  סאמי אבו זהרי : " לא ידברנו בשמנו .  ההתנגדות היא זו שתבטא את עמדותיה ולא יאסר עבד רבו ".  בהמשך הוסיף : " כשתתקבל אצלנו התחייבות ישראלית עם ערבות בינ"ל לרגיעה המוניטרית ,  נבחן אותה ".  בנוסף ,  חמאס הביע נכונות להגיע להפסקת אש רק אם ישראל תחדל מלתקוף ברצועה .  
כמו כן ,  משרד הבריאות בעזה דיווח כי יותר ממאה בני אדם נהרגו אתמול בתקיפות צה"ל ברצועת עזה .  בכך עלה מספר ההרוגים הפלסטינים במבצע  " צוק איתן "  ליתר מ-1,200 .  רשת בי-בי-סי דיווחה כי בין ההרוגים ישנם כמה עובדי או"ם .
 כמו כן ,  משרד הבריאות הוסיף כי כמעט 5,000 בתים ברצועה נהרסו לחלוטין מתחילת המבצע ,  וכי עשרות אלפי בתים נוספים נפגעו באופן חלקי כתוצאה מההפצצות הכבדות של צה"ל .
 במקביל ,  סוכנות הידיעות הצרפתית דיווחה כי תחנת הכוח היחידה בעזה הפסיקה לפעול אחרי הפגזה של כוחות צה"ל .  זאת ,  עקב פגיעה במאגר הדלקים בתחנה בההפצצות .  בנוסף ,  הזרוע הצבאית של הג'יהאד האיסלאמי ,  פלוגות אל-קודס ,  הודיעה כי במהלך אתמול בלילה נהרג מפקד חטיבת רפיח בארגון ,  אחמד נג'ם ,  בהפצצת ביתו באל-שאבורה שבאזור רפיח .
  ( עדכון ראשון :  19:04 )  

קרי : " נתניהו ביקש סיוע בהפסקת אש ";  בירושלים מכחישים
שר החוץ של ארה"ב הדגיש כי נתניהו  " תמך בעקביות בהפסקת אש "  בין צה"ל לחמאס ברצועת עזה ,  והתייחס לביקורת בישראל על התנהלותו : " אני לא העניין .  העניין הוא הגנה על ישראל "
 
