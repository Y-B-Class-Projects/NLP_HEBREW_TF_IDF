לימודי ליבה ,  שוויון בנטל ומו"מ מדיני :  ההסכם של לפיד ונתניהו
הצעת חוק לגיוס חרדים תוך 45 ימים ,  לימודי ליבה לכל תלמיד תוך שנתיים ,  ביטול משרד ההסברה וכבר בממשלה הבאה - 18 שרים ,  ורק כאלה עם תיק .  עיקרי ההסכם בין יש עתיד לליכוד
ההסכם הקואליציוני עליו חתמה אתמול בצהריים  ( שישי )  מפלגת יש עתיד עם הליכוד ,  חושף טפח מהמהפכה הצפויה במשרד החינוך ,  שבראשו צפוי לעמוד מספר 2 במפלגה ,  ח"כ שי פירון .  בתוך חצי שנה יגבש פירון תכנית לימודי ליבה שתחייב את כלל התלמידים בישראל ,  לרבות אלה בחינוך החרדי ,  ואשר תופעל שנתיים מיום אישורה .  עוד עולה מההסכם הקואליציוני ,  כי בתוך 45 ימים מכינון הממשלה ,  תועבר הצעת חוק לשוויון בנטל מצד ועדת שרים שבראשה יעמוד שר מיש עתיד .
 עם כינון הממשלה ,  הסכימו הצדדים ,  תפעל הממשלה גם לחידוש השיחות עם הפלסטינים .  נציג מטעם יש עתיד יצטרף לצוות השרים לעניין תהליך השלום ,  שבראשו יעמוד ראש הממשלה בנימין נתניהו ,  ואשר הוקם כחלק מההסכם הקואליציוני של הליכוד-ביתנו עם התנועה ,  בראשות ציפי לבני .  
בממשלה הקרובה ,  לפי ההסכם ,  תביא הממשלה לאישור הכנסת את שינוי שיטת הממשל החל מהממשלה הבאה .  לפי השינויים במסמך עליו חתמו הצדדים ,  בממשלה ה-34 של ישראל יכהנו 18 שרים בלבד ולא יהיו שרים בלי תיק .  אחוז החסימה ,  כפי שכבר פורסם ,  יעמוד על 4% .  שינוי הסעיף יחייב הסכמה ברוב של 70 חברי כנסת .  
חלוקת התפקידים במסמך מאשרת את ההערכות במערכת הפוליטית ,  לפיהן יו"ר המפלגה ,  יאיר לפיד ,  יכהן כשר האוצר .  מוקדם יותר אתמול נפגש לפיד עם שר האוצר היוצא ,  ח"כ יובל שטייניץ ,  לפגישת חפיפה ראשונה .  כמו כן ,  ארבעה שרים נוספים מטעם המפלגה יכהנו בממשלה ה-33 - שר החינוך ,  תיק שעמד בעיקר המחלוקת בין הליכוד ליש עתיד ,  ובו כאמור צפוי להחזיק ח"כ פירון ;  תיק הרווחה ,  שכנראה יילך לח"כ מאיר כהן ;  תיק הבריאות ,  שצפוי ללכת לח"כ יעל גרמן ,  וכן משרד המדע והטכנולוגיה ,  שבראשו צפוי לעמוד ח"כ יעקב פרי .
 כמו כן ,  חברי כנסת מיש עתיד יעמדו בראשות ועדת העלייה ,  הקליטה והתפוצות ;  הוועדה לקידום מעמד האישה ,  וכן בראש הוועדה המיוחדת לפניות הציבור .  ח"כ נוסף מטעם המפלגה יהיה סגן שר במשרד הרווחה .  כמו כן ,  כחלק מקיצוץ מספר השרים שאותו הובילה יש עתיד ,  משרד ההסברה יבוטל וסמכויותיו יאוחדו במסגרת מערך ההסברה הלאומי שבמשרד ראש הממשלה .  

לימודי ליבה ,  שוויון בנטל ומו"מ מדיני :  ההסכם של לפיד ונתניהו
הצעת חוק לגיוס חרדים תוך 45 ימים ,  לימודי ליבה לכל תלמיד תוך שנתיים ,  ביטול משרד ההסברה וכבר בממשלה הבאה - 18 שרים ,  ורק כאלה עם תיק .  עיקרי ההסכם בין יש עתיד לליכוד

