חוק הגיוס החדש ?  נתניהו יגיש לממשלה את מתווה יעלון
ראש הממשלה יקדם את התכנית ,  הכוללת סנקציות נגד משתמטים מגיל 26 .  הצעות נוספות של קדימה וישראל ביתנו יעלו היום להצבעה ,  אך הן לא צפויות לעבור .  האם נמצאה חלופה לחוק טל ? 
 ( צילום :  דניאל בוק ;  עריכה :  טל רזניק ;  קריינות :  אביב אברמוביץ' )  
לאחר המחלוקת הקשה בין ראש הממשלה בנימין נתניהו ליו"ר קדימה שאול מופז ,  שהביאה אמש  ( שלישי )  לפרישת האחרון וסיעתו מהקואליציה ,  החליט נתניהו להביא לישיבת הממשלה הקרובה ביום ראשון את התכנית של השר משה יעלון כ"הצעת מחליטים "  לממשלה .  העקרונות של יעלון קובעים כי יינתנו תמריצים לגיוס מגיל 18 ,  ועד גיל 22 יוכלו המיועדים לשירות לבחור מסלול מועדף  שירות צבאי או שירות אזרחי - כאשר מגיל 26 יוטלו סנקציות אישיות על המשתמטים מגיוס .  יצוין כי עוד קודם לכן יוטלו סנקציות כלכליות על המוסדות בהם ילמדו אותם חרדים שלא יתגייסו .  במקביל ,  התכנית של יעלון מדברת גם על גיוס ערביי ישראל ;  על פי המתווה ,  עד שנת 2016 יתגייסו 6,000 חרדים לשירות צבאי או אזרחי ו- 5,000 ערבים לשירות אזרחי .  
בסביבת נתניהו לא התרגשו מפרישת קדימה . " הלו"ז של נתניהו המשיך כרגיל היום ,  לא היה שינוי ",  אמרו גורמים בסביבתו בשיחה עם וואלה !  חדשות . " אם הוא היה חושב על שיקול פוליטי צר ,  הוא היה הולך לבחירות כבר לפני חודשיים ,  אבל הוא חשב שמוטלת עליו אחריות לאומית לעשות כל מאמץ להביא לפתרון ".  לדבריהם , " אי אפשר לעשות שינוי של המצב בבת אחת ,  זה תהליך הדרגתי .  כל השאר זה סיסמאות .  לראש הממשלה אין פריבילגיה לצאת עם הצהרות בלי כיסוי ובלי אחיזה במציאות ".  
פחות מיממה לאחר פרישת קדימה ,  והבוקר אמור היה להגיע מבחן נוסף לקואליציה של נתניהו ,  הפעם מצד ישראל ביתנו ,  שתעלה הצעת חוק משלה בנושא הגיוס .  לכאורה ,  אין דימיון בין קדימה לישראל ביתנו בשלב זה ,  כשעל פניו הן מייצגות את שני עברי המתרס הפוליטי ,  אולם גם הצעת החוק של ישראל ביתנו תוגש בניגוד לעמדת הקואליציה .  עם זאת ,  מבחן רציני לא יהיה כאן - ראש הממשלה העניק חופש הצבעה לשרים ולחברי הכנסת של הסיעה להצביע בעד הצעת החוק שלהם ,  והסיבה פשוטה :  אין סיכוי שההצעה תאושר .  רק חברי ישראל ביתנו יחד עם ח"כים בודדים נוספים יצביעו עבורה ,  ובכך הוא קונה לעצמו שקט קואליציוני זמני ,  כאשר האקט של ישראל ביתנו לא יחשב כהפרה קואליציונית .  
על פי הצעת החוק ,  אותה הגישו חברי הכנסת דוד רותם ומשה מטלון ,  כולם ,  כולל חרדים וערבים ,  יחויבו להתגייס בגיל 18 ,  ומי שלא יתגייס יוטלו עליו סנקציות כלכליות וישללו ממנו הטבות כלכליות הניתנות לו כיום .  מצד שני ,  מי שישרת למעלה משנתיים יהיה זכאי למימון מלא של מכינה קדם אקדמית או של שנת לימודים ראשונה באוניברסיטאות ובמכללות .  כמו כן ,  ההצעה מגבילה ל-1,000 בשנה את מספר בעלי הפטור מטעמי  " תורתו אומנותו ",  ומשווה אותם לספורטאים ואמנים מצטיינים שגם 1,000 מהם ייהנו מפטור משירות .
 מן הצד השני הכנסת תצביע גם על הצעת החוק של חברי הכנסת מאיר שטרית ויואל חסון מקדימה ,  שגם סיכויי הצלחתה קלושים .  ההצעה של שטרית דומה לזו של ישראל ביתנו ,  בכך שהיא מחייבת גיוס חובה לכולם ,  כולל ערבים וחרדים ,  מגיל 18 .  השונה בה הוא נושא הסנקציות .  לטענת שטרית ,  הסנקציות שישראל ביתנו מציעה דרמטיות מדי ,  ולכן הוא מציע להחיל את הסנקציות הנהוגות על פי החוק היום על משתמטים . " אי הגיוס לצבא מפריע לערבים להשתלב בחברה הישראלית .  אם היו משרתים בצבא היו נפתחות בפניהם המון דלתות ",  אמר .
 שר התשתיות ,  עוזי לנדאו ,  קרא לקדימה לתמוך בהצעת החוק של ישראל ביתנו ,  בעקבות פרישתה מהקואליציה .  לדבריו , " נוצרה פה הזדמנות היסטורית להביא לשוויון בין כל חלקי העם ברוח מגילת העצמאות .  אל לנו להחמיץ אותה .  אני קורא לכל חברי הכנסת שעקרון השוויון בנטל קרוב לליבם לתמוך בהצעת החוק שלנו .  זוהי הזדמנות להחזיר את כולם לצבא העם .  מוטב שנעשה זאת עוד לפני פגרת הקיץ ".  
בינתיים ,  גם שר הביטחון אהוד ברק הכריז על כוונותיו בנושא גיוס בחורי הישיבות לאחר 1 באוגוסט  התאריך בו יסתיים חוק טל .  ברק הודיע על החזרה לתקופה שקדמה לגיוס חוק טל ,  לפיה כלל אזרחי המדינה יתגייסו בהתאם לשיקולי צה"ל ומערכת הביטחון .  לפני חוק טל פעלו משרד הביטחון וצה"ל על פי חוק שירות ביטחון משולב שכלל בתוכו את כלל האוכלוסיות והקריטריונים לשירות צבא כולל גיוס חרדים לצה"ל .  
גורם ביטחוני בכיר אמר אתמול בשיחה עם וואלה !  חדשות כי  " החל ממחר בבוקר נשב במשרד הביטחון ונכתוב הוראת שעה שתענה על הנחיות בג"ץ וצרכי צה"ל ,  תוך התייחסות למתן האפשרויות השונות .  את הוראת השעה נביא לאישור הממשלה ולאחר מכן בפני הכנסת .  מאחר והכנסת יוצאת לפגרה זה יאפשר לנו במשך שלושה חודשים להתכונן למהלך ".  
הגורם הדגיש כי ברק ימנה את הפוקדים החדשים למשימת הגיוס הגדולה שתכלול את החרדים ,  אך אין זה אומר שהם יתגייסו החל מחודש אוגוסט . " צה"ל ינהג כמו שנהג עד כה ",  הסביר . " לפי הוראות השעה יזומנו המועמדים לשירות ביטחון ,  יעברו בדיקות רפואיות ובדיקות נוספות כדי לבחון את האפשרות לגייס אותם .  זה אירוע שצה"ל צריך להיערך אליו .  כבר בחודש אוגוסט הקרוב תירשם עלייה חדה בגיוס חרדים לצה"ל ,  שתכלול מאות חרדים בהשוואה לנתונים של שנת 2012 בהתאם ליעדים שקבעה הממשלה ".  עם זאת ,  גורמים בכירים בצה"ל אמרו בתגובה לפרסום לשכת שר הביטחון אודות החזרה לתקופת טרום חוק טל ,  כי  " לא עודכנו בפרטים .  נבחן את ההחלטה ונפעל בהתאם ".  
לאחר כל ההמולה על החלופות לחוק טל ,  מופז יישאר עם הצרות במפלגתו ,  ואלו לא מעטות :  מצד אחד ישנם חברי כנסת הזועמים על הפרישה מהקואליציה .  בימים האחרונים דובר על כך שייתכן שישנם בין שבעה לעשרה חברי כנסת שיפרשו מקדימה ויחברו לקואליציה ,  במקרה של פרישת מופז מהממשלה .  אך לפי איך שהדברים נראים הם יתקשו מאוד בהשגת מספר החברים הדרושים לפרישה .  היחיד שיוכל לשנות את המאזן הוא ח"כ אבי דיכטר ,  שהוביל את ההתנגדות לפרישה מהקואליציה ,  אך בשלב זה לא נראה שפניו מועדות לפרישה מהמפלגה .  
מהצד השני למופז יש את נאמני לבני במפלגה .  כרגע ,  לכאורה ,  הוא יכול להיות רגוע ,  כיוון שאין להם עילה אמיתית לפרוש מהמפלגה  הם הודיעו שיפרשו רק אם המפלגה לא תפרוש מהקואליציה .  אלא שהמצב רחוק מלהיות רגוע עבורו :  ככל שיעבור הזמן וציפי לבני תבחר לחזור לזירה הפוליטית ,  וכנראה לחבור לחיים רמון ,  יגדלו הסיכויים לחבירת שבעה ח"כים שיפרשו מהקואליציה .  הם יצטרכו רק למצוא את העילה ,  וזו יכולה להיות או התנהלות מופז במפלגה ,  הדשדוש בסקרים ,  או כל עילה אחרת שיבחרו ברגע הנתון .
 למופז ,  שישוב לכהן כיו"ר האופוזיציה ,  אין הרבה זמן .  ההערכה במערכת הפוליטית היא שעם שובה של הכנסת מפגרת הקיץ למושב החורף ,  תיווצר סיטואציה דומה לזו שהייתה בתחילת מושב הקיץ ,  אז כמעט פוזרה הכנסת .  זאת בשל העובדה שנתניהו לא ירצה להיסחט על ידי השותפות הקואליציוניות בתקציב שגזרותיו יצטרכו להיות מרובות .  אם כך יקרה ,  הבחירות ייערכו ככל הנראה בינואר או בפברואר ,  עם עדיפות לפברואר .  עד אז ,  אם מופז ירצה לשרוד את הנהר הפוליטי הגדול ,  הוא יצטרך לגרום להרבה מאוד מחברי סיעתו לזנוח את רעיון הפרישה ולהישאר איתו על הספינה .  

חוק הגיוס החדש ?  נתניהו יגיש לממשלה את מתווה יעלון
ראש הממשלה יקדם את התכנית ,  הכוללת סנקציות נגד משתמטים מגיל 26 .  הצעות נוספות של קדימה וישראל ביתנו יעלו היום להצבעה ,  אך הן לא צפויות לעבור .  האם נמצאה חלופה לחוק טל ? 

