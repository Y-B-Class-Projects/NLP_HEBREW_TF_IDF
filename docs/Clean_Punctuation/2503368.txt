נתניהו השתתף באירוע לציון 20 שנה ליחסי ישראל סין
ראש הממשלה ,  בנימין נתניהו ,  השתתף הערב  ( שלישי )  באירוע לציון 20 שנה ליחסי ישראל-סין .  בדבריו ברך נתניהו את סין לרגל שנת הדרקון שהחלה השבוע והודה לעם הסיני  " שסיפק מקלט ליהודים נרדפים בשעות הקשות ביותר ".  עוד אמר נתניהו  " עלייתה של סין המודרנית היא אחד המאורעות החשובים של זמננו וכך גם עלייתה של ישראל המודרנית ".  ראש הממשלה התייחס גם לסחר הנפט של סין עם אירן ואמר  " שמחתי לשמוע שסין החלה לצמצם את רכישת הנפט מאיראן .  אני מעריך את הצורך של סין להבטיח אספקה סדירה של מקורות אנרגיה לצורך המשך פיתוחה המרשים .  אני מאמין שניתן למצוא תחליף לנפט האיראני ואני מקווה שההנהגה הסינית תצטרף למדינות אירופה ותפעל במהירות להפסיק כליל את רכישת הנפט האיראני ".  נתניהו דיווח כי הורה באופן גורף לאשר כל הזמנה לביקור בסין וכי ממשלתו השיקה תכנית שתביא לישראל 250 תלמידים סינים מדי שנה ומספר רב של ישראלים כבר החלו ללמוד סינית .  

נתניהו השתתף באירוע לציון 20 שנה ליחסי ישראל סין
nan
