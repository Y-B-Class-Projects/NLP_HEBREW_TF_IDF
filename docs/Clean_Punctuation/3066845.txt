בנט : " מצפים שתכיר בירושלים המאוחדת ",  טראמפ : " זה רעיון "
 יו"ר הבית היהודי פנה לנשיא ארצות הברית בקבלת הפנים וקרא לו להיות הנשיא הראשון המכיר בריבונות ישראל בבירה ,  מקורביו הסבירו : " הוא עשה זאת משום שנתניהו לא הזכיר את ירושלים בנאומו "
 השר נפתלי בנט אמר היום  ( שני )  לנשיא ארצות הברית דונלד טראמפ כי הוא מצפה שיהיה הנשיא הראשון המכיר בירושלים המאוחדת תחת ישראל .  בנט שוחח עם טראמפ בטקס קבלת הפנים שנערך לו בנמל התעופה בן גוריון ,  עם הגעתו לביקור בארץ .
 טראמפ ,  שנחת בארץ בשעות הצהריים וישהה באזור עד מחר ,  סקר את משמר הכבוד שנערך לו ,  ולחץ ידיים עם שרים וחברי כנסת .  בתגובה לדבריו של בנט ,  אמר נשיא ארצות הברית לו ולראש הממשלה בנימין נתניהו : " זה רעיון ". 
בסביבתו של יו"ר הבית היהודי הסבירו כי הוא אמר את הדברים לאחר שראש הממשלה לא הזכיר את ירושלים בדברים שנשא עם נחיתת טראמפ .  נתניהו אמר כי  " ידה של ישראל מושטת לשלום לכל שכנינו ,  כולל הפלסטינים .  השלום שאותו אנחנו מחפשים הוא שלום כן ,  בר קיימא .  שבו המדינה היהודית נותרת בידיה של ישראל ".  
לקריאה נוספת :" יש סיבות לתקווה והזדמנות נדירה לשלום ":  הנשיא טראמפ נחת בישראלהחסימות הכבדות כבר החלו :  צפו במפת הכבישים של ביקור טראמפגם הפתקים בכותל מתכוננים לטראמפ :  הכנות בעיר העתיקה 
שר התיירות יריב לוין כתב בחשבון הפייסבוק שלו כי ביקש מטראמפ  " ללכת בעקבות דוד המלך ,  ולהכיר באחדותה של ירושלים ".  יו"ר האופוזיציה יצחק הרצוג  ( המחנה הציוני )  אמר לטראמפ : " נתמוך בכל יוזמת שלום שתביא .  לבשורת שלום לכל האזור ,  לשכנינו ולנו ". 
שר התחבורה ישראל כץ סיפר לטראמפ על תוכנית המסילות האזורית שהוא מקדם בניסיון לחבור סעודיה ומדינה המפרץ ברשת רכבות דרך ירדן לישראל ולמזרח התיכון .  השר לביטחון פנים גלעד ארדן אמר לטראמפ כי נאומו אתמול היה  " חשוב ",  וכי  " הגבול בין אירוע פלילי לטרור הוא קשה לאבחנה לפעמים ואפילו באירוע בתל אביב היום עדיין בודקים אם הרקע בטחוני או פלילי ".  מאוחר יותר נמסר מהמשטרה כי נשללה האפשרות לרקע ביטחוני לתאונה .
 טראמפ עצמו אמר עם נחיתתו : " הגעתי לארץ הקדושה והעתיקה כדי לאשרר את הקשר הבל יימחה בין ישראל לארצות הברית .  יש לנו הזדמנות נדירה להביא שלום ויציבות לאזור ולהביס את הטרור ".  

בנט : " מצפים שתכיר בירושלים המאוחדת ",  טראמפ : " זה רעיון "
 יו"ר הבית היהודי פנה לנשיא ארצות הברית בקבלת הפנים וקרא לו להיות הנשיא הראשון המכיר בריבונות ישראל בבירה ,  מקורביו הסבירו : " הוא עשה זאת משום שנתניהו לא הזכיר את ירושלים בנאומו "
 
