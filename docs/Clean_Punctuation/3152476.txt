כבר השבוע :  טיוטת הצעת חוק הגיור החדש תוצג לנתניהו בחמישי
רה"מ ייפגש עם יו"ר הסוכנות שרנסקי ועם השר לשעבר נסים שניסח נוסח חלופי לחוק שעורר זעם בקרב יהדות ארה"ב .  כפי שפורסם בוואלה !  NEWS ,  ההצעה קובעת כי תוקם רשות גיור ממלכתית והיא תהיה היחידה שרשאית לערוך גיורים בישראל ,  וכבר מעוררת התנגדות בקרב הצדדים המעורבים
ראש הממשלה בנימין נתניהו צפוי להיפגש ביום חמישי עם שר המשפטים לשעבר משה נסים ,  שגיבש לבקשתו הצעת חוק גיור חדשה ,  ועם יו"ר הסוכנות נתן שרנסקי - כך נודע לוואלה !  NEWS .  בפגישה צפוי נסים להציג לראשונה את טיוטת הצעת החוק שגיבש נסים בחודשים האחרונים בניסיון לפתור את משבר הגיור שמאיים לפלג בין סיעות הקואליציה וליצור קרע עם יהדות ארצות הברית .  כפי שפורסם בוואלה !  NEWS ,  ההצעה של נסים ,  שקובעת כי תוקם רשות גיור ממלכתית חדשה והיא תהיה היחידה שרשאית לערוך גיורים בישראל ,  כבר מעוררת התנגדות בקרב כל הצדדים המעורבים .  גורמים במפלגות החרדיות ,  ברבנות הראשית ובתנועה הרפורמית שנחשפו לפרטיה מצהירים כי לא יסכימו לתמוך בה .  
השר לשעבר נסים החל את עבודתו בספטמבר אשתקד לאחר שבחודש יוני חוק הגיור הממשלתי עורר משבר פוליטי חריף בממשלה שגלש גם לעימות עם יהדות ארצות הברית .  הצעת החוק המקורית ,  אותה יזם שר הפנים ויו"ר ש"ס אריה דרעי נועדה לחסום גיורים אורתודוקסיים פרטיים ובעתיד גם גיורים של רפורמים וקונסרבטיבים .  
עוד בוואלה !  NEWS:אחראי על איראן ותומך בהסכם :  מאחורי הקלעים של ביקור הגנרל הבכירהכחלון הבאה :  מפלגה בראשות לוי-אבקסיס זכתה לשמונה מנדטים בסקרעשרה הרוגים באירוע דריסה בטורונטו ;   " זאת הייתה פעולה מכוונת "  
מטרתו העיקרית הייתה לעקוף את פסיקת בג"ץ ,  לפיה המדינה תכיר בגיורים אורתודוקסיים פרטיים .  ההצעה עוררה התנגדות נחרצת בישראל ביתנו וכן זעם עצום בקרב יהדות ארצות הברית ,  ונתניהו הגיע לפשרה עם הסיעות החרדיות על דחיית קידום החוק בחצי שנה ,  שבמהלכה הוקפאו גם העתירות לבג"ץ נגד החוק שהגישו נציגי הזרמים הרפורמים והקונסרבטיבים .  הוא מינה את נסים כדי לגבש מתווה מוסכם לחקיקה בנושא הגיור ,  ובשבועות האחרונים נסים סיים את עבודתו  .
 לפי פרטי ההצעה שהגיעו לידי וואלה !  NEWS ,  תוקם רשות גיור חדשה שתקבע את זהות הדיינים המגיירים שיפעלו באופן בלתי תלוי ברבנות הראשית אך לפי ההלכה האורתודוקסית .  ברשות ישבו 11 נציגים שימונו בהחלטה משותפת של ראש הממשלה ,  שרת המשפטים ,  שני הרבנים הראשיים לישראל ,  יו"ר ועדת החוקה בכנסת ,  ראש הסוכנות היהודית ,  ראש הרשות של מערך הגיור החדש ושני נציגים נוספים שייבחרו בהתייעצות בין ראש הממשלה וראש הסוכנות היהודית .  הנציגים ייקבעו את זהות הדיינים המגיירים שיפעלו תחת סמכות הלכתית .  המשמעות היא כי למפלגות החרדיות תהיה שליטה חלקית בלבד בזהות הדיינים שייבחרו .  
טיוטת החוק קובעת גם כי מי שהתגייר בחול בגיור רפורמי וקונסרבטיבי יוכר על ידי המדינה לצורך חוק השבות כך שאלה יוכלו לעלות לישראל ולקבל תעודת עולה וכן יוכרו גם לצרכי רישום במרשם האוכלוסין .  ההצעה קובעת גם כי גיורים פרטיים - גם אם נערכו על ידי ארגונים אורתודוקסיים - לא יוכרו על ידי המדינה .  
ואולם ,  ההצעה כבר מעוררת התנגדות בקרב כל הצדדים .  בש"ס וביהדות התורה הגדירו אותה  " הזויה ".  ביהדות התורה הוסיפו כי  " הטיוטה הזו ,  ככל שפרטיה סופיים ,  עושה שלא לצורך שינוי סדרי בראשית בנושא הגיור בישראל .  המהלך היחיד שייתן מענה להחלטת בג"ץ הוא קידום הצעת החוק שנבלמה על ידי סיעות הקואליציה שנועדה לחסום גיורים שלא נערכו דרך רשות הגיור הממלכתית ".  רשות הגיור הקיימת נשלטת כיום בידי גורמים דתיים וחרדים .  
גורם ברבנות הראשית לישראל הוסיף כי נוסח ההצעה הסופית טרם הועבר לרבנים הראשיים לישראל וציין כי ברבנות  " מתקשים להאמין שאיש מקצוע יצר נייר כזה שמעיד על בורות וחוסר הבנה של תחום הגיור ".  להתנגדות הזו הצטרף גם מנכ"ל התנועה הרפורמית הרב גלעד קריב . " כל הצעה שתעניק מונופול אורתודוקסי בתחום הגיור היא לא פתרון מבחינתנו ".  לדבריו , " עדיין לא ראינו את ההצעה המלאה אבל אנחנו בטוחים בכך שבמדינת ישראל צריך למנוע את הניצול לרעה של הליך הגיור .  לא נוכל לתמוך בחוק שמביא עמו ניצול כזה ".  

כבר השבוע :  טיוטת הצעת חוק הגיור החדש תוצג לנתניהו בחמישי
רה"מ ייפגש עם יו"ר הסוכנות שרנסקי ועם השר לשעבר נסים שניסח נוסח חלופי לחוק שעורר זעם בקרב יהדות ארה"ב .  כפי שפורסם בוואלה !  NEWS ,  ההצעה קובעת כי תוקם רשות גיור ממלכתית והיא תהיה היחידה שרשאית לערוך גיורים בישראל ,  וכבר מעוררת התנגדות בקרב הצדדים המעורבים

