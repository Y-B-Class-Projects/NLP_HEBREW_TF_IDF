שלושה ישראלים נעדרים ברעידת האדמה בהאיטי
ראש הממשלה בנימין נתניהו הורה למשרד החוץ והביטחון להיערך לקראת שיגור משלחת סיוע ישראלית להאיטי .  חשש לחיי אלפי בני אדם שנקברו מתחת להריסות הבתים בעקבות רעש אדמה בעוצמה 7 בסולם ריכטר שפקד את המדינה
 ( צילום :  רויטרס ,  עריכת וידאו :  יאיר דניאל ,  קריינות :  אילן שניג )  
" שלושה ישראלים נמצאים בהאיטי ועוד לא נוצר איתם קשר ",  כך אמר היום  ( רביעי )  לוואלה !  חדשות דובר משרד החוץ יוסי לוי .  משלחת ישראלית יצאה להאיטי בטיסה רגילה דרך ניו יורק ומיאמי .  לדברי לוי , " על הטיסה נמצאים שבעה אנשי פיקוד העורף ומשרד החוץ ". 
ראש הממשלה בנימין נתניהו הורה לגורמים המקצועיים במשרדי הביטחון ,  החוץ וביטחון הפנים לפעול בדחיפות כדי לבחון הגשת סיוע הומניטרי למדינה .  המשלחת שיצאה הבוקר הינה משלחת חלוץ של פיקוד העורף למיאמי כדי לקצר את ההליכים בדרך של המשלחת המרכזית להאיטי .  זאת על מנת להבין את המצב בשטח שנפגע וכדי שהסיוע הישראלי יתאים לצרכים .  שגריר ישראל ברפובליקה הדומיניקנית הונחה לצאת ברכב להאיטי ,  כדי לדווח על המצב באזורים שנפגעו מרעידת האדמה .  שגרירות ישראל בוושינגטון הונחתה לעמוד בקשר עם גורמי הסיוע האמריקאים כדי לאסוף מידע נוסף על הצרכים בהאיטי ולתאם את פעולות הסיוע ההומניטרי וההצלה .
 האיטי היא המדינה הענייה ביותר בחצי הכדור המערבי ,  והתשתית הלקויה שלה לא ערוכה להתמודדות עם אסון בהיקף כזה . " אני פונה לעולם ,  במיוחד לארצות הברית ,  לעשות מה שהם עשו עבורנו ב-2008 כשארבע סופות הוריקן פגעו בהאיטי "   ,  אמר שגריר האיטי בארצות הברית אליסידה ג'וזף לרשת CNN . " ארצות הברית שיגרה באותו זמן בית חולים צף סמוך לחופי האיטי .  אני מקווה שזה ייעשה שוב ויעזור לנו במצב הנוראי הזה שבו מצאנו את עצמנו ",  הוסיף ג'וזף .
 מוקד הרעש ,  בעוצמה של 7 דרגות בסולם ריכטר ,  היה כ-15 קילומטרים מעיר הבירה פורט או פראנס .  כמיליון בני אדם מתוך תשעה מיליון תושבי האי ,  גרים בבירה .  בין הבניינים שנפגעו קשות ברעש הן ארמון הנשיאות ומטה האו"ם בעיר - בניין של חמש קומות .  שגריר האיטי במקסיקו מסר כי הנשיא רנה פרבאל ניצל מרעידת האדמה והוא בריא ושלם .  מהאו"ם נמסר שרבים מעובדיו באי נעדרים . 
" כל העיר נמצאת בחשיכה .  ישנם אלפי אנשים שיושבים ברחובות מבלי שיהיה להם היכן ללכת ",  אמר ראחמני דומרסאנט ,  מנהל הפעילות של אחד מארגוני הצדקה בהאיטי . " האנשים הללו רצים ,  בוכים וצורחים ." 
דן דן בולוטין ,  בעל ניסיון רב בחילוץ מאזורי אסונות טבע ,  אמר לוואלה !  חדשות כי צוותי החילוץ שיגיעו לאיזור ייתקלו בבעיות קשות .  לדבריו ,  האזור אינו מפותח ותשתיות החשמל והמים קרסו .  בולוטין אמר כי האיטי היא מדינה הררית וטרופית שגם כך סובלת מבעיות אקולוגיות קשות ולכן עלולים צוותי החילוץ להיתקל במפולות בוץ ושיטפונות .  כמו כן ,  במקום אין תשתית טלפונית . " מדובר במדינה שהיא מראש אחת המדינות העניות בעולם ואי אפשר לבנות על הטכנולוגיה המקומית ".  בולוטין הוסיף כי יש חשיבות לטפל במכה השנייה  מגפות . " האזור הוא טרופי ולח ויש סיכון רב למחלות טרופיות כגון כולרה ". 
מפקד יחידת החילוץ הארצית של פיקוד העורף תת אלוף שלום בן אריה אמר כי ביחידתו נערכים להוציא משלחת של כמה עשרות מחלצים רופאים וחובשים יחד עם ציוד לחילוץ שיאפשר למשלחת לנוע בשטח כדי להגיש סיוע .  לדברי בן אריה , " השעות הראשונות הן הקריטיות ואנו מקווים שנספיק להגיע בזמן .  אם נגיע בטווח הזמן של בין 24 ל-30 השעות הראשונות יגדלו הסיכויים למצוא ניצולים ". 
עדכון ראשון :  11:17

שלושה ישראלים נעדרים ברעידת האדמה בהאיטי
ראש הממשלה בנימין נתניהו הורה למשרד החוץ והביטחון להיערך לקראת שיגור משלחת סיוע ישראלית להאיטי .  חשש לחיי אלפי בני אדם שנקברו מתחת להריסות הבתים בעקבות רעש אדמה בעוצמה 7 בסולם ריכטר שפקד את המדינה

