דיווח : " טורקיה מאיימת לגרש את השגריר הישראלי "
 ההתנגשות בין ירושלים לאנקרה נמשכת .  בערוץ 2 דווח כי סירובה של ישראל להתנצל בשל אירועי המרמרה ,  גרר איום מצד טורקיה שלפיו בכוונתה לגרש את השגריר הישראלי מתחומה
השלטונות בטורקיה נחושים לעמוד בתוכניותיהם בשל סירובה של ישראל להתנצל על אירועי המשט שעשה דרכו לעזה ,  ולפי דיווח שפורסם אמש  ( חמישי )  בערוץ 2 ,  אנקרה אף מאיימת לגרש את השגריר הישראלי בטורקיה .  
מוקדם יותר הגיבו גורמים מדיניים בירושלים לאיומים שהשמיע מוקדם יותר שר החוץ הטורקי אחמט דאווט אולו ,  לפיהם מדינתו צפויה להטיל סנקציות על ישראל אם לא תתקבל בתוך 24 שעות התנצלות על אירועי המשט שעשה דרכו לעזה .  בשיחה עם וואלה !  חדשות אמרו הגורמים כי  " ישראל לא תתנצל .  בימים האחרונים הועברו שוב מסרים לאמריקאים ,  בערוצים השונים ,  שאין בכוונת ישראל להתנצל .  הטורקים מנסים עד הרגע האחרון ללחוץ עלינו כיוון שזיהו את המחלוקות הפנימיות .  אבל ביבי נחוש לא להתנצל ". 
עוד אמרו הגורמים המדיניים כי  " כעת ,  זהו שיקולו של מזכ"ל האו"ם האם לפרסם את דו"ח פאלמר היום .  הדבר האחרון שהטורקים רוצים זה שהדו"ח יתפרסם כי הוא לא טוב להם ויותר טוב לישראל .  לכן הם מפעילים איומים ולחץ עד הרגע האחרון ". 
בראיון משותף לעיתונים  " זמאן "  ו"הורייט ",  לקראת פרסומו הצפוי של דו"ח ועדת פאלמר ,  אמר דאווט אולו כי טורקיה הסכימה כבר כמה פעמים לדחיית פרסום הדו"ח ,  משום שגילתה סבלנות כלפי ישראל .  עם זאת ,  הבהיר השר כי אנקרה לא תסכים לדחייה נוספת ,  כפי שדורשת ישראל .  דאווט אולו איים בנקיטת  " תכנית ב' ",  כלשונו ,  במקרה שירושלים לא תתנצל על הריגתם של תשעה מנוסעי ספינת המרמרה ,  ואמר כי טורקיה תטיל עיצומים על ישראל .  כמו כן ,  הוא דורש פיצויים למשפחות הנספים .
 שלשום אמרו גורמים ביטחוניים בכירים לוואלה !  חדשות כי ישראל החליטה סופית שלא תתנצל .  כעת ,  לא ברור אם האולטימטום שהציבה טורקיה ישנה את דעת הגורמים המדיניים בירושלים .  פקידים בכירים באנקרה אמרו ל"זמאן "  כי דאווט אולו יבוא מחר לטורקיה כדי להגיב על פרסום הדו"ח ,  אם תוכנו אכן יתפרסם כמתוכנן .  השר היה אמור להמשיך מצרפת לפולין ,  אך שינה את תוכניותיו ברגע האחרון .  לא ברור לאילו עיצומים מתכוון השר .  ייתכן שמדובר בביטול כל החוזים הביטחוניים בין מדינתו לישראל ,  הנאמדים במאות מיליוני דולרים ,  ומעשירים את קופת התעשיות הצבאיות בארץ .
 עוד על יחסי ישראל-טורקיה:טורקיה מציבה אולטימטום לישראל : " התנצלו עד מחר "" ישראל הודיעה לאו"ם כי לא תתנצל בפני טורקיה"הדו"ח נדחה שוב ,  חילופי האשמות בין ישראל לטורקיהטורקיה : " לא נשקם היחסים עם ישראל ללא התנצלות "
 עדכון ראשון :  18:54

דיווח : " טורקיה מאיימת לגרש את השגריר הישראלי "
 ההתנגשות בין ירושלים לאנקרה נמשכת .  בערוץ 2 דווח כי סירובה של ישראל להתנצל בשל אירועי המרמרה ,  גרר איום מצד טורקיה שלפיו בכוונתה לגרש את השגריר הישראלי מתחומה

