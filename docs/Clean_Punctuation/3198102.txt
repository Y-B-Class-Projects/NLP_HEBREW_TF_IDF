 " חוק גדעון סער "  מגיע לכנסת :  רק ראש מפלגה יוכל להרכיב ממשלה
הצעת ח"כ אמסלם ,  שהגיעה לידי וואלה !  NEWS ,  קובעת כי הנשיא יטיל את הרכבת הממשלה על ראש מפלגה שמחזיק בתמיכה הרחבה ביותר .  זאת ,  לאחר שראש הממשלה טען כי השר לשעבר סער פועל כביכול להחליפו כמועמד הליכוד . " התיקון יסייע במימוש רצון הבוחרים "
  ( בווידאו :  גדעון סער מגיב להאשמות נתניהו בראיון לגלי צה"ל )  
פרסום ראשון : " החוק נגד גדעון סער "  מגיע לכנסת .  יו"ר הקואליציה ח"כ דוד אמסלם  ( הליכוד )  הגיש את הצעת החוק לצמצום סמכויות נשיא המדינה בהחלטה על מי להטיל את התפקיד להרכבת הממשלה .  ההצעה שהגיעה לידי וואלה !  NEWS קובעת כי הנשיא יטיל את התפקיד על ראש מפלגה שמחזיק בתמיכה הרחבה ביותר בקרב חברי הכנסת שנבחרו .
 ביום ראשון הקרוב צפויים השרים בוועדת השרים לענייני חקיקה להצביע על החוק .  מדובר בהליך מזורז לקידום הצעת חוק פרטית שההליך בה נמשך לעתים חודש וחצי עד להצבעה ראשונה בוועדת השרים לענייני חקיקה .
 עוד בוואלה !  NEWS:הבריחו יהלומים במיליונים :  בנו ואחיו של איש עסקים בכיר נעצרואיראן מנפנפת באיומי סרק - אבל הסנקציות כבר מתחילות ללחוץהמלחמה בחצבת :  מבצע חיסונים נרחב והגבלת כניסה בבתי חולים 
מדובר בתיקון לחוק יסוד :  הממשלה ,  שלפיו ראש מפלגה שמוצב במקום הראשון ברשימת מועמדים שנבחרה לכנסת יקבל מנשיא המדינה את התפקיד להרכבת הממשלה רק לאחר ש"הנשיא יזמן את נציגי הסיעות בכנסת ויקבל מכל סיעה הודעה באשר לזהות ראש המפלגה שהינו חבר כנסת המומלץ מטעמה ,  כמי שיוטל עליו תפקיד הרכבת הממשלה ".  
נוסח החוק כיום קובע כי הנשיא מטיל את מלאכת הרכבת הממשלה ,  לאחר שהתייעץ עם נציגי הסיעות בכנסת ,  על אחד מחברי הכנסת שהסכים לכך .  מדובר בנוסח שמאפשר מרחב משמעותי יותר בהחלטה ,  והצעת החוק החדשה של ח"כ אמסלם נועדה לצמצם סמכויות אלה .
 ההצעה קובעת כי אחרי שהנשיא יקבל את המלצתם של נציגי הסיעות הוא  " יטיל את הרכבת הממשלה על חבר הכנסת שהינו ראש מפלגה אשר סך כל ההמלצות שניתנו לטובתו על ידי נציגי הסיעות מבטא את המספר הגדול ביותר של חברי הכנסת ",  ויהיה עליו לעשות זאת תוך שבוע מיום פרסום תוצאות הבחירות או מיום היווצרות העילה לכינון ממשלה חדשה ,  ובמקרה של פטירת ראש הממשלה - בתוך שבועיים מיום הפטירה .  
בדברי ההסבר להצעת החוק נכתב כי  " בנוסח החוק הקיים כיום ישנה לקונה אשר עלולה להביא למצב אבסורדי בו מלאכת הרכבת הממשלה תוטל על חבר כנסת שאינו ראש מפלגה ואשר לא היה כלל מועמד לעמוד בראשות הממשלה במהלך הבחירות עצמן ".  עוד נכתב כי  " לשון החוק הקיים איננה מגדירה באופן ברור על מי צריך להיות מוטל התפקיד ומחייבת למעשה לבצע ,  בעת הטלת התפקיד ,  הערכת סיכויים של המועמדים השונים ,  אשר לא ברור כלל כיצד היא יכולה להיעשות ועל פי אילו קריטריונים ".  
עוד נכתב כי  " כתוצאה מכך ,  עלול נשיא המדינה ,  אשר מתוקף תפקידו הוא גורם ממלכתי ומאחד ,  למצוא את עצמו בחוסר ברירה בליבה של מחלוקת ציבורית קשה ובאופן שיש בו כדי לפגוע באמון הציבור הן בתהליך הבחירות ,  הן במוסד הנשיאות והן בתקינות ההליך הדמוקרטי .  הצעת חוק זו נועדה ליצור ודאות בהליך הטלת התפקיד להרכיב את הממשלה באופן שיבטיח כי רצון הציבור יבוא לידי ביטוי בצורה המיטבית על ידי כך שהתפקיד יוטל על ראש מפלגה אשר נהנה במועד הטלת התפקיד מהתמיכה הרחבה ביותר בקרב חברי הכנסת שנבחרו ".  לסיום נכתב בדברי ההסבר כי  " תיקון זה ייעל את הליך הרכבת הממשלה ,  יגביר את אמון הציבור בהליך הבחירות ויסייע במימוש רצון הבוחרים באופן המיטבי ". 
נוסח הצעת החוק גובש בימים האחרונים על ידי ח"כ אמסלם ,  יחד עם בכירים בליכוד ,  והיא צפויה לקבל את תמיכת סיעות הקואליציה .  אמסלם הגיש אותה למזכירות הכנסת לאחר שנתניהו טען כי גילה שהנשיא עשוי שלא להטיל עליו את הרכבת הממשלה גם אם ינצח בבחירות .  לטענת נתניהו ,  השר לשעבר גדעון סער רקח  " מזימה חתרנית "  נגדו יחד עם נשיא המדינה להרכיב את הממשלה הבאה .  נתניהו אמר אז כי המזימה לכאורה חשפה  " פרצה בחוק ואנחנו נחשוב מה לעשות עם זה ".  השר סער הכחיש את המיוחס לו ובבית הנשיא טענו כי מדובר  " בפרנויה ".   

" חוק גדעון סער "  מגיע לכנסת :  רק ראש מפלגה יוכל להרכיב ממשלה
הצעת ח"כ אמסלם ,  שהגיעה לידי וואלה !  NEWS ,  קובעת כי הנשיא יטיל את הרכבת הממשלה על ראש מפלגה שמחזיק בתמיכה הרחבה ביותר .  זאת ,  לאחר שראש הממשלה טען כי השר לשעבר סער פועל כביכול להחליפו כמועמד הליכוד . " התיקון יסייע במימוש רצון הבוחרים "
 
