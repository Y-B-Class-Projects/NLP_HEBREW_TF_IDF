ארדן : " עיני לא יכול להפיל את ממשלת נתניהו "
 בעקבות הצטרפות יו"ר ההסתדרות עופר עיני למחאות בגין יוקר המחיה בישראל ,  העריך השר להגנת הסביבה גלעד ארדן כי עיני לא יוכל לקצר את כהונת הממשלה . " נתניהו פועל לא פחות מעיני "
 השר להגנת הסביבה גלעד ארדן העריך הבוקר  ( חמישי )  כי הצטרפותו של יו"ר ההסתדרות עופר עיני למאבק בנושאי הדיור ויוקר המחיה ,  לא יכולה להביא להפלתו של ראש הממשלה בנימין נתניהו .  המפגינים במאהל המחאה העריכו כי הצטרפותו של עיני תחזק את המאבק ,  אך ארדן אמר בראיון לקול ישראל כי  " אני לא שותף להערכה שעיני יכול להביא לסיום כהונת נתניהו .  עופר עיני בעל יכולות מרשימות ,  יש מפגינים שלא בדיוק קובעים מה הם מבקשים שהממשלה תעשה ,  אבל יש כאלה דוגמת עיני שאמורים לקבוע מטרות ולהיכנס לדיאלוג .  אני לא חושב שהוא יכול לקצר את משך כהונתה של הממשלה .  ראש הממשלה פועל לא פחות מעיני כדי לעשות דברים שישפרו את איכות החיים במדינה ". 
עוד על מחאת הדיוריו"ר ההסתדרות מאיים :  נצטרף למחאה בכל האמצעיםבמאהל המחאה מברכים :  ההסתדרות תחזק את המאבקמחאת הדיור :  חסימות כבישים וצעדות ברחבי הארץ
השר ארדן ביקר אמש במאהל המחאה המרכזי בשדרות רוטשילד בתל אביב .  בתום הביקור הבטיח השר להעביר את המסרים מהפעילים במאהל לשרים ולראש הממשלה .  על רשמיו מהביקור אמר ארדן כי  " לא באתי לשכנע את הפעילים שהממשלה טובה מאוד .  באתי לשמוע ,  באתי להגיד שאני מרגיש שהמצוקה היא אמיתית ,  גם אם יש גורמים פוליטיים שקופצים .  יש פעילות מצד הממשלה ומתפתחים דיאלוגים שונים ואני מאמין שהממשלה המכהנת עושה המון ". 
ארדן הוסיף כי  " ראש הממשלה והממשלה פועלים כל הזמן וכבר יש תוצאות בהרבה מאוד תחומים .  התפקיד של ראש הממשלה הוא לא להביא פתרונות קסם ,  אבל לפי מה שאני רואה נתניהו עוסק בנושא ואני בטוח שניבחן על כך גם בקלפי .  הציבור יכול להגיד את דברו והממשלה תיבחן בסופו של דבר על פי פעילותה .  אף אחד לא אדיש למחאה ולמצוקות ומה שעופר עיני עושה לא יאיץ את פעילות הממשלה ". 
בתוך כך ,  בכירים בליכוד אמרו כי  " יש במחאה אפקט דומינו שקשה לעצור אותו ועיני הצטרף לזה .  עכשיו כל אחד מנסה לגזור קופון .  איפה הוא היה עד היום ,  הלא המחאה קיימת כבר שבועיים ?  הוא רצה לראות איך הדברים מתגלגלים ,  ורק יום אחרי מסיבת העיתונאים של ראש הממשלה  ,  כשהוא ראה את תגובות המוחים ,  הוא הצטרף ",  אמרו הבכירים .  לדבריהם , " עיני הוא גורם נגרר :  לא עמד לצד העובדים הסוציאליים ולא לצד הרופאים ,  וגם לא היה בתחילת המאבק על הדיור .  לא נראה שהוא עושה את הדברים 'לשם שמים' ,  נראה יותר שהוא עושה זאת כדי לבנות את עצמו .  צריך לזכור שהוא לא היה בזירה הציבורית כמעט שנה וכעת הוא כופה עצמו על המאבק ".   
" בכל מקרה ",  אמרו הבכירים , " לראש הממשלה לא ניצבת סכנה לערעור הקואליציה בארבעת החודשים הקרובים בשל העובדה שבעוד שבוע הכנסת תצא לפגרה וערעור הקואליציה ייעצר .  אחר כך ,  לך תדע מה יהיה .  בינתיים ,  נתניהו סופר את הדקות עד לפגרה .  נותרו לו שלושה ימי מליאה עמוסים ,  בהם יעביר בין היתר את חוק הוד"לים ,  עד ליציאה לפגרת הקיץ הארוכה ". 
לפניות לכתב :  pinhas_wolf@walla.co.il

ארדן : " עיני לא יכול להפיל את ממשלת נתניהו "
 בעקבות הצטרפות יו"ר ההסתדרות עופר עיני למחאות בגין יוקר המחיה בישראל ,  העריך השר להגנת הסביבה גלעד ארדן כי עיני לא יוכל לקצר את כהונת הממשלה . " נתניהו פועל לא פחות מעיני "
 
