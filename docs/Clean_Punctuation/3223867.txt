מצטרף ליוזמה :  המחוקק הבכיר גרהם יקדם ההכרה בריבונות ישראל בגולן
הסנאטור הבכיר ,  הנחשב למקורבו של הנשיא טרמפ סייר עם ראש הממשלה ברמת הגולן ואמר כי יפעל למען קידום ההכרה בשלטון ישראל במקום . " יש באזור הזה היסטוריה יהודית עשירה ",  אמר .  נתניהו בירך על דבריו : " כיוון חשוב ומאוד מבטיח לביטחון הלאומי שלנו "
 לינדזי גרהאם ,  הסנאטור האמריקני מהמפלגה הרפובליקנית ,  אמר היום  ( שני )  במהלך סיור ברמת הגולן כי  " יש לי מסר פשוט - אשוב לסנאט בארצות הברית ואעבוד עם הסנטור טד קרוז להתניע מהלך להכרה בגולן כחלק ממדינת ישראל עכשיו ולתמיד ".  זאת במסגרת סיור שערך עם ראש הממשלה בנימין נתניהו ושגריר ארצות הברית בישראל ,  דייוויד פרידמן .  
גרהאם הוסיף כי  " האזור הזה נלקח בכוח צבאי משום שהוא שימש כמקום שיגור להתקיף את מדינת ישראל .  יש באזור הזה היסטוריה יהודית עשירה ".  גרהאם הוא מבכירי המחוקקים הרפובליקנים בסנאט ונחש למקורבו של נשיא ארצות הברית דונלד טראמפ .  
נתניהו אמר לאחר דבריו של גרהם  " מה ששמעתם כאן מהסנטור גרהאם אלו אמירות חזקות מאוד שמבטאות את המדיניות האמריקנית ,  המדיניות של הנשיא טראמפ ,  לתמיכה בישראל .  הן לוקחות את זה לצעד מאוד קונקרטי - לשמור על הגולן כחלק מישראל ,  אחרת הגבול שלנו יהיה עם איראן על שפת הכנרת - ואנחנו לא מוכנים לקבל את זה .  מאוד שמחתי לשמוע אותו אומר את הדברים האלה .  אני חושב שזה כיוון מאוד חשוב ומאוד מאוד מבטיח לביטחון הלאומי שלנו ". 
הסנאטורים הרפובליקניים ,  טד קרוז וטום קוטון ,  הגישו בחודש דצמבר בשנה שעברה הצעת החלטה שמטרתה להכיר בריבונות הישראלית ברמת הגולן .  מדובר בהחלטה הצהרתית בעיקרה ,  שמבקשת לקבוע כי הסנאט  " יביע תמיכה בכך שארצות הברית צריכה להכיר בריבונות הישראלית בגולן ". 
לדברי קרוז , " גבולה הצפוני של ישראל מאוים על ידי איראן ושלוחותיה בלבנון וסוריה ,  לרבות 150 אלף הטילים של חיזבאללה ,  מנהרות טרור שהתגלו רק לאחרונה ,  ועוד ".  הוא הוסיף כי  " ישראל אוחזת ברמת הגולן בעקבות מלחמת מגן מזה למעלה מ-50 שנה ,  ושלטה באחריות באזור .  הגיע הזמן שארצות הברית תכיר במציאות על ידי כך שתכיר בריבונות הישראלית בגולן ".  
קרוז וקוטון נחשבים לסנאטורים פרו-ישראלים במיוחד במפלגה הרפובליקנית ,  שהובילו גם את ההתנגדות בקונגרס להסכם הגרעין עם איראן .  הצעת החוק בעניין רמת הגולן מציגה את ההכרה בריבונות ישראל גם כצעד ענישתי כלפי משטר אסד .  לפי ההצעה , " האינטרס הביטחוני הלאומי האמריקני הוא להבטיח שמשטר אסד יישא בהשלכות מדיניות וגיאו-פוליטיות על רצח אזרחים ,  הטיהור האתני של הסונים והשימוש בנשק להשמדה המונית ". 
הסנאטור קרוז הסביר כי  " בעזרת האייתולות ,  משטרו של אסד עומד להבטיח ניצחון במלחמת האזרחים בסוריה ,  וייתכן כי בקרוב הוא יחזור לאיים על המדינה היהודית ". 
יו"ר יש עתיד יאיר לפיד ,  שנפגש עם הסנאטור קוטון לפני בשנה שעברה ,  בירך לאחר הצעתם המשותפת של קוטון וקרוז ואמר כי  " הכרה ברמת הגולן היא הדרך הנכונה מצד ארצות הברית לומר במעשים לאסד :  יש מחיר למה שעשית נגד בני עמך ".  בנוסף ,  הקים מזכיר הממשלה לשעבר והמתמודד ברשימת  " כחול לבן ",  צבי האוזר ,  את  " יחדה  ( הקואליציה )  למען הגולן "  וניסה לקדם את ההכרה דרך חברי קונגרס וגורמי ממשל .  

מצטרף ליוזמה :  המחוקק הבכיר גרהם יקדם ההכרה בריבונות ישראל בגולן
הסנאטור הבכיר ,  הנחשב למקורבו של הנשיא טרמפ סייר עם ראש הממשלה ברמת הגולן ואמר כי יפעל למען קידום ההכרה בשלטון ישראל במקום . " יש באזור הזה היסטוריה יהודית עשירה ",  אמר .  נתניהו בירך על דבריו : " כיוון חשוב ומאוד מבטיח לביטחון הלאומי שלנו "
 
