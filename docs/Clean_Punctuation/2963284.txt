אחרי פשרות בפנסיות ובעונש המוות :  המו"מ הקואליציוני לקראת סיכום
גורמים בליכוד ובישראל ביתנו טוענים כי המגעים הקואליציוניים יגיעו היום לקצם .  הפערים בין הצדדים נוגעים לרפורמה הפנסיונית ,  אחרי שדרישת עונש מוות למחבלים עודנה .  האם עקב ההישג של ליברמן ידרוש בנט תיק בכיר אחר ? 
בליכוד ובישראל ביתנו נערכים לסיום המגעים הקואליציוניים עד היום בצהריים - כך אמרו אמש  ( שבת )  גורמים בשתי המפלגות .  בין הצדדים נותרו עדיין אי-הסכמות ,  בעיקר בנוגע לתקצוב הרפורמה בפנסיות לעולים החדשים ,  אחת מדרישותיו העיקריות של יו"ר ישראל ביתנו אביגדור ליברמן לכניסה לממשלה .  אך גורם המעורה במשא ומתן אמר כי המגעים נמשכים כל העת והעריך כי  " הפערים ייסגרו בקרוב ". 
ראש הממשלה בנימין נתניהו ויו"ר ישראל ביתנו נפגשו ביום שישי ,  ולאחריה התקיימה פגישה בין האחרון לבין שר האוצר משה כחלון בנושא התקצוב לפנסיות .  הרפורמה הפנסיונית נועדה לדאוג לעולים שלא צברו מספיק זמן ותק בארץ לקבל פנסיה ראויה .  לטענת גורמים באוצר ,  התכנית הנידונה כעת צפויה להטיב עם כלל הציבור ולא עם העולים החדשים ושמדובר במהלך של השלמת הבטחת הכנסה לקשישים בכלל .
 לקריאה נוספת:שתי הוצאות להורג ואינספור מחלוקות :  העונש שאף אחד בישראל לא שש לבצעהרצוג : " לא ידעתי שנתניהו ניהל במקביל משא ומתן עם ליברמן"המפץ הפוליטי הבא בדרך :  חזרת יעלון היא רק שאלה של זמן 
לפי משרד האוצר ,  כיום חיים 230 אלף קשישים שמקבלים הבטחת הכנסה ,  78 אלף מהם עולים שמרביתם מרוסיה ,  ומעטים מהם מארצות הברית ,  צרפת ומדינות אחרות ,  ו-51 אלף מהם ערבים מאום אל-פחם ומזרח ירושלים .  אוכלוסייה זו זכאית להשלמת הכנסה של 3,000 שקלים בחודש ובמשרד האוצר אומרים שליברמן מבקש להעלות סכום זה ל-3,500 שקלים בחודש .  בתוספת הנחה בארנונה ,  מים ותרופות ,  העלות המוערכת של התכנית נאמדת בכ-2.5 מיליארד שקלים בשנה ,  וטרם נמצא מקור תקציבי כדי לכסות עלות זו .  
בדרישות האחרות שהעלה ליברמן במשא ומתן יחול שינוי .  בקשתו של ליברמן לקדם את חוק עונש מוות למחבלים תומר בתיקון בצו בתי דין צבאיים ,  שיקל על שופטים בבתי דין צבאיים להטיל עונש מוות .  לפי התיקון המוצע ,  ההחלטה על עונש מוות תוכל להתקבל בידי רוב רגיל של הרכב שופטים ,  ולא רק בפה אחד ,  כפי שקובע החוק כיום .  כמו כן ,  לטענת גורמים פוליטיים ,  ליברמן ויתר על דרישותיו בכל הנוגע לדת ומדינה וברית הזוגיות ,  ובמקום זאת סוכם על הקמת ועדה עם נציג אחד מכל מפלגות הקואליציה שתדון בנושאי דת ומדינה .  בסביבתו של ליברמן סירבו להתייחס לדיווחים בתקשורת על פרטי ההסכם המסתמן .  
במסגרת ההסכם הקואליציוני ,  ישראל ביתנו צפויה לקבל שני תיקים ,  תיק הביטחון ותיק הקליטה ,  הכולל סמכות על  " נתיב ",  לשכת הקשר עם העולים מרוסיה .  ישראל ביתנו דרשה לקבל גם שני תפקידים ,  ראשות ועדה וסגן יו"ר הכנסת ,  אך ייתכן שפרישתה של ח"כ אורלי לוי-אבקסיס מהמפלגה מוקדם יותר אתמול תשפיע על הרכב התפקידים הסופי שהמפלגה תקבל .  שכן מפתח השרים הנוכחי ,  שני שרים על חמישה ח"כים הוא יוצא דופן .  
המפתח הייחודי עשוי להוביל לשינוי תיקים בקרב שרי הבית היהודי ,  שכן ייתכן שהמפלגה תדרוש שדרוג לחבילת התיקים שברשותה כפיצוי .  לפי ההערכה ,  יו"ר הבית היהודי נפתלי בנט עשוי לקבל את תיק החוץ הבכיר ,  כדי שלמפלגה ,  בת שמונת הח"כים ,  תחזיק גם היא בתיק בכיר ,  בדומה לתיק הביטחון הבכיר שניתן כעת לליברמן .  בבית היהודי סירבו להתייחס לדברים .  
ראש הממשלה בעצמו אמר אתמול כי הוא משאיר את תיק החוץ בידיו לעת עתה .  בהודעה שפרסם בתגובה להתפטרותו של משה יעלון ,  אמר נתניהו כי הוא ממשיך לעשות מאמץ גדול לצירוף המחנה הציוני לממשלה , " על כן אני משאיר באופן הרציני ביותר את הדלת פתוחה להצטרפות זאת ,  הצטרפות שתעשה רק טוב למדינת ישראל ".  במילים אחרות ,  תיק החוץ יישאר בידיו של נתניהו .
 לטענת גורם בליכוד ,  נתניהו מנסה להימנע מקרב בצמרת המפלגה על תיק החוץ הבכיר .  שכן השרים גלעד ארדן וישראל כץ מחזיקים שניהם בהתחייבות מנתניהו לקבל את התיק אם יאויש .  גם שר האנרגיה יובל שטייניץ התבטא בפומבי בחודשים האחרונים בנושא והביע עניין בתפקיד .
  ( עדכון ראשון :  22:05 )  

אחרי פשרות בפנסיות ובעונש המוות :  המו"מ הקואליציוני לקראת סיכום
גורמים בליכוד ובישראל ביתנו טוענים כי המגעים הקואליציוניים יגיעו היום לקצם .  הפערים בין הצדדים נוגעים לרפורמה הפנסיונית ,  אחרי שדרישת עונש מוות למחבלים עודנה .  האם עקב ההישג של ליברמן ידרוש בנט תיק בכיר אחר ? 

