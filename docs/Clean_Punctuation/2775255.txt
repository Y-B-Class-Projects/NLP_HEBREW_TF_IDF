נתניהו מתערב :  להעביר את חוק מע"מ אפס
הדיונים בוועדת הכספים בהצעת חוק מע"מ בשיעור אפס נמשכת והחרדים ממשיכים לעכב  .  מתחילה להישמע ביקורת על התנהלות חברי הוועדה שמושכים את הזמן
ועדת הכספים שבה לדון בהצעת חוק מע"מ 0% של משרד האוצר .  מדובר בדיון השני שנערך במסגרת פגרת הכנסת בניסיון לסיים את ההצבעות על סעיפי החוק השני ולאשרו לקראת הצבעה שניה ושלישית בכנסת .  אתמול  ( ג' )  הייתה אמורה הוועדה לדון בהצעת החוק החל משעות הבוקר אולם בסופו של דבר הדיון החל רק בשעה 16:00 ונמשך עד השעה 18:00 ,  כאשר חברי הוועדה ,  בעיקר חברי הכנסת החרדים ,  משכו את הזמן ולא אפשרו להצבעות על החוק להתקדם בצורה משמעותית .  כך ,  גם אתמול הצליחה הוועדה להצביע רק על סעיפים בודדים שכוללים עדיין רק את הגדרות החוק .
 ל"גלובס "  נודע כי לצד המאמצים של משרד האוצר לקדם את העברת החוק בהקדם האפשרי גם ראש הממשלה בעצמו נרתם גם הוא למשימה ועל פי גורמים בוועדת הכספים ראש הממשלה בנימין נתניהו שוחח על הנושא בטלפון עם הגורמים הרלוונטיים כדי שיקדמו ויעבירו את החוק .  זו ככל הנראה הסיבה לניסיון נמרץ לקדם את הדיונים בוועדת הכספים .
 גורמים במשרד רה"מ אישרו את הדברים .
 באותו הזמן ,  חברי הכנסת החרדים ממשיכים להתנגד באופן עיקש להצעת החוק .  כך למשל ,  חברי הוועדה טענו כי דיון בסעיפים חדשים שנכללים בנוסח המעודכן שהפיצה ועדת הכספים ,  כמו שינוי שטח הדירה המוטבת המקסימלי מ-140 מ"ר ל-150 מ"ר ,  הם נושאים חדשים שהובאו לוועדה ולכן לא ניתן לדון בהם .  בהמשך המשיכו חברי הוועדה לטעון כי כל החוק המוצע ,  יש לראות בו חוק חדש ,  ולכן לא ניתן לדון בו ללא כינוס ועדת הכנסת .  מיד אחר כך דחו שוב את הדיון בטענה כי יש לקיים התייעצות סיעתית ולאחר מכן יצאה הוועדה להפסקה .
 דברים מסוג זה מתרחשים לכל אורך דיוני הועדה בהצעת החוק וגורמים לעיכוב הקראת הסעיפים וההצבעה .  יש לציין כי לאחרונה גוברים קולות הביקורת על התנהלות זו של חברי הוועדה שחלקם כיהנו בעבר בוועדת כספים ,  גם כיושבי ראש ,  ויודעים היטב כיצד לעכב ולמשוך את הדיונים . " ההתנהלות הזו פוגעת בסופו של דבר באינטרס הציבורי ",  אמר גורם אחד שלוקח חלק בדיוני הוועדה , " לא להאמין שכך פועלת ועדה בכנסת שמושכת זמן בצורה מוגזמת .  חברי הכנסת עושים הכל כדי לא לנהל דיון ענייני ",  כך על פי גורם אחר .
 מסיבה זו גורמים המעורים בהצעת החוק ממשיכים לטעון גם היום שהאפשרות שההצעה תצליח לעבור את אישור הוועדה קלוש .  מצד שני ,  נעשה ניסיון לקבל אישור לקיים דיונים נוספים בפגרה בהצעת החוק ובאוצר לא מתכוונים להתייאש ולהמשיך בדיונים גם במשך כל הפגרה אם יידרש .  נציין כי התמיכה של ראש הממשלה בהעברת הצעת החוק רק מחזקת את גישת האוצר .  
בינתיים ,  הוויכוח על הצעת החוק ממשיך גם מחוץ לכותלי הכנסת כאשר גורמים שונים ממשיכים ומתבטאים בעד ונגד ההצעה .
" לא נכון לבחון את תוכנית המע"מ של לפיד בטווח הקצר במנותק מן המערכה הכוללת המנוהלת על ידי המדינה בשוק הנדל"ן ",  אומרת היום עורכת הדין ענת שביט ,  ראש מחלקת מיסים במשרד פישר בכר חן וול אוריון . " הציפיה כי מחירי הדירות ירדו בטווח הקצר איננה מציאותית .  אם בוחנים את כלל המהלכים אותם מובילה המדינה בשוק הנדל"ן התוכנית הכוללת של המדינה יכולה בהחלט להוריד את המחירים בטווח הבינוני והארוך בעיקר בפריפריה .  מזה מספר שנים מנהלת מדינת ישראל מערכה מקיפה בשוק הנדל"ן ,  מערכה זו כוללת אמצעים שונים שמטרתם מחד הקטנת היקף הביקושים בשוק ומאידך הגדלת ההיצע - כך למשל השוואת המיסוי על פעילות בשוק הנדל"ן לפעילות בשוק ההון בצד הביקושים ותוכנית משרד השיכון לדירות מגורים למכירתם במחיר מטרה מוגדר וקבוע מראש מצד היצע .  לא כל הפעולות הממשלתיות מתבצעות ביעילות הראויה אולם ככל שמגמה זו תמשיך ותתרחב ,  תהינה להן השפעה בטווח הבינוני והארוך .  כך גם לתוכנית של שר האוצר לפיד  אשר בהחלט יכולה לעבוד ". 
במקביל ,  מן הצד השני גם ממשיכות להישמע טענות כנגד החוק : " תוכנית לפיד מפלה ,  לא הוגנת וחסרת כל הגיון כלכלי .  ההצעה למע"מ בשיעור אפס תגרום נזק ותוביל לעליית מחירים .  אם רוצים לעזור לזוגות צעירים ,  צריך לתת הטבה לכולם ,  לא למעטים ",  אומר שמואל סלבין ,  לשעבר מנכ"ל משרד האוצר ויו"ר קרן הריט סלע קפיטל . " ההטבה בדירות חדשות פונה לחלק קטן ,  ובדרך כלל מי שקונה דירה חדשה ,  זו גם האוכלוסייה המבוססת ,  שכן דירות מקבלן תמיד יותר יקרות מדירות יד שנייה .  כבר עכשיו ראינו שפרסום התוכנית הוביל לעצירת עסקאות .  ברגע שמפסיקים לקנות ,  הקבלנים ,  בעיקר הקטנים ,  מפסיקים לבנות .  יש פה תגובת שרשרת שאחרי תקופה קצרה תגרום לכך שהמחירים יזנקו .  העובדה שהממשלה והכנסת גררו את ההחלטה הזאת בלי קץ גרמה גם היא לקיפאון העמוק והמיותר בשוק הנדל"ן .  כל זה מבלי שדברנו בכלל שעלות ההצעה של לפיד מוערכת ב-3 מיליארד שקל שיצטרכו לבוא ממקורות אחרים :  בעיקר מבריאות ,  רווחה וחינוך - אז מה עשתה הממשלה בכך ?  ".  

נתניהו מתערב :  להעביר את חוק מע"מ אפס
הדיונים בוועדת הכספים בהצעת חוק מע"מ בשיעור אפס נמשכת והחרדים ממשיכים לעכב  .  מתחילה להישמע ביקורת על התנהלות חברי הוועדה שמושכים את הזמן

