ראש מערך ההסברה של נתניהו על התנהגות אובמה : " אנטישמיות מודרנית "
 רן ברץ ,  שמונה על ידי ראש הממשלה לתפקיד הבכיר ,  תקף בפוסט בפייסבוק את הנשיא האמריקני לאחר נאום נתניהו בקונגרס : " הרבה סובלנות לאנטישמיות איסלאמית ,  עד שמוכנים לתת לה אטום ".  על קרי :  קומיקאי שיכולותיו המנטליות מזכירות ילד בן 12
 ( ריאיון לאולפן וואלה !  NEWS עם ד"ר יועז הנדל ,  לשעבר ראש מערך ההסברה הלאומי )  
מינויו של רן ברץ לתפקיד ראש מערך ההסברה הלאומי ,  פרי החלטתו של ראש הממשלה בנימין נתניהו ולשכתו ,  ממשיך לעורר הדים :  זמן קצר לאחר נאומו של נתניהו בקונגרס בנושא הסכם הגרעין האיראני ,  האשים ברץ את נשיא ארצות הברית ברק אובמה באנטישמיות .  זאת ,  לאחר שהאחרון הגיב לדברי נתניהו ואמר כי מועד הגעתו - שבועיים לפני הבחירות בישראל - הוא טעות . " ככה נראית אנטישמיות מודרנית בארצות מערביות ליברליות ",  כתב בפוסט בפייסבוק .  
עוד כתב : " היא  ( האנטישמיות המודרנית )  באה כמובן עם הרבה סובלנות והבנה לאנטישמיות האיסלאמית ;  כל כך הרבה סובלנות והבנה ,  עד שמוכנים אפילו לתת להם אטום ".  
הסיפור מקבל משנה תוקף על רקע פגישתם של נתניהו ואובמה בשבוע הבא בוושינגטון .  ראש הממשלה יצא לארצות הברית ביום ראשון הקרוב במטרה לשקם את היחסים המתוחים עם אובמה .  
לקריאה נוספת:התיעוד נחשף :  ישיבת החירום של הממשלה מיד לאחר רצח רביןפולארד ישתחרר בעוד שבועיים ,  אבל עשוי להישאר קלף מיקוח גם כשייצא מהכלאאחרי הניצחון :  ארדואן יתגמש כדי להתפייס עם ישראל ?  
הדברים שכתב ברץ נגד הנשיא אובמה מתפרסמים הבוקר בישראל ,  אבל בתוך שעות ספורות בלבד הם צפויים לעלות לכותרות גם בארצות הברית ,  כאשר הבוקר יעלה בחוף המזרחי .  שלושה ימים לפני שהוא ממריא לוושינגטון ,  הדבר האחרון שנתניהו צריך זו כותרת בסגנון  " הדובר החדש של ביבי קרא לנשיא אנטישמי "  - אך זה בדיוק מה שצפוי לקרות .  
ברץ פרסם השנה גם מאמר חריף נגד שר החוץ של ארצות הברית ,  ג'ון קרי ,  כאשר השווה את יכולותיו המנטליות לאלה של ילד בן 12 ואמר כי הוא בעל יכולות קומיות . " לזכותו של קרי יאמר כי אין בנמצא ולו מיס אמריקה אחת שהייתה יכולה לבטא זאת טוב יותר ",  כתב ב"מידה ",  אתר ימני של  " שמרנים קלאסיים "  שאותו ייסד ברץ ,  בתגובה לנאומו של קרי על שותפויות פוליטיות שיש לרקום לקידום תהליכים עולמיים ובו ציין את החשיבות בקיימות גלובלית . " זה הזמן ,  אם כן ,  לאחל למזכיר המדינה בהצלחה ,  וללכת לספור שנתיים בלוח השנה ,  בתקווה שאז מישהו יתעורר שם במחלקת המדינה ויתחיל לראות את העולם דרך עיני אדם שמניין שנותיו המנטליות עולה על תריסר ".  
קרי ,  חשוב לציין ,  נחשב בעיני ראש הממשלה נתניהו כגורם המאוזן ביותר כלפי ישראל בשורות הדרג הבכיר של הממשל .  לנתניהו חשוב לשמור על יחסים תקינים איתו .  לאחר ניצחונו האחרון של נתניהו בבחירות ,  קרי היה הבכיר הראשון בממשל - לפני הנשיא - שהתקשר לברך את נתניהו .  
יועז הנדל ,  לשעבר ראש מערך ההסברה הלאומי ,  אמר כי ברץ מתאים לתפקיד אך הוא מתנער מאמירותיו . " רן הוא בחור מוכשר וחכם ,  אקדמאי ששייך לחוגי הימין ,  בשנים האחרונות מנהל אתר ימני .  אני לא יכול להגיד שהוא איש תקשורת .  מה שמכשיר אותו בעיקר זה היכולת של נתניהו לסמוך עליו ",  אמר בריאיון לאולפן וואלה !  NEWS .
 עם זאת ,  הוא הדגיש כי ברץ אמר את הדברים במסגרת פרטית . " אני מתנגד למה שהוא כתב ולא אוהב את המתקפה כלפי נשיא המדינה .  בעיניי זה חוסר יכולת להתמודד עם התפיסות שלו על ארץ ישראל השלמה .  ועדיין ,  מה שהוא כתב זה במסגרת חופש הביטוי של מנהל אתר אינטרנט שולי ",  הוסיף . " נתניהו מחפש חצי שנה ראש מערך הסברה ,  אבל ממילא נתניהו הוא המסבירן הכי טוב של עצמו ".  
אמש פורסם לראשונה בחדשות ערוץ 2 כי בשבוע שעבר כתב ברץ פוסט אחר בעמוד בפייסבוק שלו ובו ביקר את נשיא המדינה ראובן ריבלין ,  והטיל ספק בחשיבות תפקידו והאבטחה סביבו . " אני חושב שזה אומר הרבה שהנשיא טס במחלקת תיירים ,  הסתובב ולחץ ידיים לכולם .  בעיקר זה אומר שהוא דמות שולית כל כך ,  עד שאין שום חשש לחייו ",  טען .
 עוד כתב ברץ על ריבלין כי  " נראה לי שאפשר אפילו לשלוח אותו במצנח רחיפה לגולן הסורי שבשליטת דאעש ;  יום למחרת הם יחזירו אותו עם רצון לפתוח במשא ומתן על חזרתם המיידית לעיראק ,  רק קחו אותו ,  בחייאת יזראעלין ,  הנשיא שלכם עובר במחנה לוחץ לכולם אחד אחד ידיים ,  מנסה לדבר איתנו בערבית שהוא לא יודע ,  אומר לנו שנתאחד כי חבל שאנחנו ככה שבטים שבטים ,  בקיצור הג'מעה בגללו בדמורליזציה גמורה ,  מיואשים לגמרי מהחיים ,  אפילו התחילו לדבר אולי נקים ארגון זכויות אדם לבדיקת השימוש האכזרי בבדיחות קרש במלחמה פסיכולוגית .  הקרן החדשה כבר מתעניינת ".  
מבית הנשיא נמסר בתגובה כי הם מינויו של ברץ בחומרה . " מנכ"ל בית הנשיא אף העלה את הנושא מול לשכת ראש הממשלה ,  בבקשה להבין האם הדברים היו לנגד עיני ראש הממשלה עת קיבל החלטתו למנות את הנ"ל לתפקיד ". 
ברץ מסר לחדשות ערוץ 2 כי דבריו היו בגדר  " סאטירה ",  אולם בבית הנשיא לא השתכנעו . " הדברים חמורים עוד יותר נוכח העובדה שמדובר בפקיד בכיר בשירות המדינה אשר אמור לשמש בתפקיד ייצוגי שכזה ,  ולשקף את עמדותיה של מדינת ישראל בארץ ובעולם ",  נכתב בתגובה מבית הנשיא .  
עוד נמסר : " מטרידה גם תגובתו של המועמד ,  ההופכת את הדברים ל'אמירות סאטיריות' ותו לא ,  וזאת נוכח ימים אלו ,  שבהם מדינת ישראל מנהלת מערכה של ממש ברשתות החברתיות ,  מתוך הבנת הכוח הטמון בפוסטים מעין אלו ובמרחק הקצר בינן לבין הלגיטימציה למעשה ". 
בלשכת ראש הממשלה אמרו אמש שנתניהו לא היה מודע להתבטאות של ברץ נגד הנשיא ריבלין ,  ושראש הממשלה הבהיר לברץ כי עליו להתבטא כעת באיפוק ,  מתוקף היותו בעל תפקיד ממלכתי .  אולם מה שמספיק כדי לכפר על עלבון לנשיא ריבלין ,  לא בהכרח יספיק מול הנשיא אובמה .  

ראש מערך ההסברה של נתניהו על התנהגות אובמה : " אנטישמיות מודרנית "
 רן ברץ ,  שמונה על ידי ראש הממשלה לתפקיד הבכיר ,  תקף בפוסט בפייסבוק את הנשיא האמריקני לאחר נאום נתניהו בקונגרס : " הרבה סובלנות לאנטישמיות איסלאמית ,  עד שמוכנים לתת לה אטום ".  על קרי :  קומיקאי שיכולותיו המנטליות מזכירות ילד בן 12

