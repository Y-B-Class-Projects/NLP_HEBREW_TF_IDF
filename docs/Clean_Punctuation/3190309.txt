דיווח :  נתניהו נפגש בשולי עצרת האו"ם עם סגן נשיא אינדונזיה
בגל"צ פורסם כי ראש הממשלה נפגש בחשאי בשולי העצרת הכללית של האו"ם עם הבכיר במדינה המוסלמית הגדולה בעולם ,  שאינה מקיימת יחסים דיפלומטיים פומביים עם ישראל .  בסוף השבוע השר קרא חשף כי התקיימו פגישות שלא פורסמו עם מנהיגים מהמזרח התיכון ,  ונתניהו התנער מהדברים
ראש הממשלה בנימין נתניהו נפגש בחשאי בשולי העצרת הכללית של או"ם עם סגן נשיא אינדונזיה ,  יוסוף קאלה - כך דווח הערב  ( ראשון )  בגלי צה"ל .  לאינדונזיה ,  המדינה המוסלמית הגדולה בעולם ,  יש קשרי מסחר ותיירות עם ישראל אך אין יחסים דיפלומטיים פומביים עמה ,  מלבד תקופה קצרה בשנות ה-90 בתקופתו של ראש הממשלה לשעבר יצחק רבין .  מאז ,  המגעים בין המדינות בעיקר חשאיים ,  לנוכח דעת הקהל הפרו-פלסטינית במדינה .  
בחודש יוני האחרון חלה התחממות ביחסים ,  כששתי המדינות הודיעו על הסרת ההגבלות על כניסת תיירים ישראליים לאינדונזיה ועל כניסת תיירים אינדונזיים לישראל .  הפגישה עם סגן נשיא אינדונזיה נשמרה בחשאי לבקשת האינדונזים ,  וגם היום בלשכת ראש הממשלה לא התייחסו לדיווח על אודותיו .
 עוד בנושא:נתניהו וסיסי נפגשו בשולי עצרת האו"ם ודנו בהתפתחויות באזורלא עוד גימיק :  הסקופ האמיתי של נתניהו באו"ם"בכל רגע מגיעות גופות באמבולנס ":  אינדונזיה מתקשה להתאושש מהצונאמי 
ביום שישי ,  בקבלת שבת לפמליה של נתניהו לעצרת הכללית של האו"ם ,  שר התקשורת איוב קרא חשף שהתקיימו בעצרת פגישות שלא דווחו לתקשורת .  קרא סיפר כי היה לצדו של ראש הממשלה בפגישות לצד מנהיגים מהמזרח התיכון והוסיף : " חלק אתם יודעים עליהם ,  חלק לא ".  נתניהו הגיב אז : " אני לא יודע על איזה מנהיגים אתה מדבר ,  אין דבר כזה ".  
קרא אכן השתתף בפגישתו של נתניהו עם נשיא מצרים א-סיסי השבוע בניו יורק .  זו הייתה הפגישה הפומבית השנייה של השניים ,  בהמשך לפגישה דומה בשולי העצרת האו"ם בשנה שעברה ,  והנושא העיקרי שנידון בפגישה היה המצב ברצועת עזה וכן סוגיות אזוריות אסטרטגיות נוספות .  לדברי גורם מדיני בכיר ,  נתניהו ביקש מא-סיסי ללחוץ על יו"ר הרשות הפלסטינית אבו מאזן להסיר את הסנקציות הכלכליות של הרשות ברצועת עזה .  לדברי הגורם ,  נתניהו ביקש מא-סיסי ללחוץ על אבו מאזן  " שיפסיק לחמוק ,  כי זה יביא להתפוצצות שאף אחד לא רוצה ".  
מלבד סגן הנשיא האינדונזי ונשיא מצרים ,  נתניהו נפגש בשולי העצרת הכללית של האו"ם עם נשיא ארצות הברית דונלד טראמפ ,  נשיא פולין אנדריי דודה ,  קנצלר אוסטריה סבסטיאן קורץ ,  נשיא גואטמטלה ג'ימי מורלס ונשיא רואנדה פול קגאמה ,  וכן עם מזכ"ל האום אנטוניו גוטרש ושגרירת ארצות הברית באו"ם ניקי היילי .  הפגישות הללו נכללו בלו"ז הפומבי והרשמי של ראש הממשלה ,  אך הפגישה עם הבכיר האינדונזי - וייתכן שהפגישות חשאיות נוספות - נשמרו מעיני התקשורת .  

דיווח :  נתניהו נפגש בשולי עצרת האו"ם עם סגן נשיא אינדונזיה
בגל"צ פורסם כי ראש הממשלה נפגש בחשאי בשולי העצרת הכללית של האו"ם עם הבכיר במדינה המוסלמית הגדולה בעולם ,  שאינה מקיימת יחסים דיפלומטיים פומביים עם ישראל .  בסוף השבוע השר קרא חשף כי התקיימו פגישות שלא פורסמו עם מנהיגים מהמזרח התיכון ,  ונתניהו התנער מהדברים

