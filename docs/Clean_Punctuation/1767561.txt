פרקליטה פנתה אל שרה נתניהו : " עזרי לסיים את השביתה "
 בפרקליטות פונים לכל מי שניתן בבקשה שיפעל למען סיום השביתה .  פרקליטה שובתת כתבה לרעיית ראש הממשלה : " בקשתי היחידה היא שתפני לרה"מ כדי שיתערב ויפעיל סמכותו "
 פרקליטה במחלקה הפלילית בפרקליטות פנתה אתמול במכתב לשרה נתניהו ,  רעייתו של ראש הממשלה בנימין נתניהו ,  בבקשה שתסייע על מנת להביא להתערבותו האישית של ראש הממשלה בשביתת הפרקליטים .
" הבקשה היחידה שלי ממך היא פנייה ישירה לראש הממשלה על מנת שיתערב ויפעיל את סמכותו באופן אישי אל מול פקידי האוצר האטומים ,  כך שניתן יהיה לשבת כמה שיותר מהר לשולחן המשא ומתן - וזאת לפני שייגרם נזק בלתי הפיך למערכת המשפט ,  לציבור ובעיקר לקורבנות ",  כתבה הפרקליטה במכתבה לנתניהו .
" אני פונה אליך משום שאני סבורה שיש בך את התבונה והרגישות שכל כך חסרה לפקידי האוצר ,  ואת ההבנה שאת הנזק שייגרם לציבור אותו אנו מייצגים ובכלל זה לקורבנות ,  לא ניתן יהיה לתקן .  כפסיכולוגית קלינית את בוודאי יודעת טוב ממני איזה נזק עלול להגרם לאנשים האלה שהעזו והתלוננו ,  שעמדו והעידו בבית שהמשפט ושהיום חוששים שהכל היה לשווא ",  כותבת הפרקליטה לנתניהו .  בהמשך פירטה הכותבת את טענות הפרקליטים וציינה : " אנחנו לא סקטור אליטיסטי ולא רודפי בצע .  ברור לי שהדרישות שלנו סבירות והגיוניות ולחלוטין לא מופרזות ". 
לדברי הפרקליטה ,  בעלת ותק של כ-10 שנים בפרקליטות ואם לשלושה ילדים ,  המופיעה בתיקים קשים של עבירות מין ועבירות אלימות חמורות המתנהלים בבתי המשפט המחוזיים , " מאז שפרצה השביתה אני מקבלת טלפונים ממתלוננות שחשות פחד גדול ותסכול מכך שהאנשים שפגעו בהם עלולים ,  בצל השביתה ,  שלא לתת את הדין על מעשיהם .  הנשים והנערות הללו עלולות להפוך פעם נוספת לקורבנות בגלל ההתנהגות חסרת האחראיות של פקידי האוצר ,  אשר בעזות מצח ,  ובגיבויו של שר המשפטים ,  מסרבים לנהל משא ומתן על מנת להגיע להסדר ומציבים כתנאי מוקדם למשא ומתן את הפסקת השביתה - הגם שמדובר בשביתה שהוכרזה כדין - ומונעים את סיומה ".  
" איך יתכן שפקידי האוצר הנכבדים ניהלו משאים ומתנים עם עובדי רשות הנמלים השובתים ,  עם החקלאים השובתים ,  עם עובדי רשות שדות התעופה השובתים ועם עובדי משרד הבטחון השובתים ,  ודווקא כאשר מדובר בדיני נפשות של ממש ,  מרשים לעצמם פקידי האוצר לזלזל באופן בוטה בתפקיד המוטל עליהם ,  ולהתנער מכל אחריות ,  תוך שהם גורמים לקריסה של מערכת המשפט כולה .  ואיפה שר המשפטים ?  האם ממתין הוא לדו"ח מבקר המדינה הבא ?  ",  הקשתה הפרקליטה על נתניהו .
 
פרקליטה פנתה אל שרה נתניהו : " עזרי לסיים את השביתה "
 בפרקליטות פונים לכל מי שניתן בבקשה שיפעל למען סיום השביתה .  פרקליטה שובתת כתבה לרעיית ראש הממשלה : " בקשתי היחידה היא שתפני לרה"מ כדי שיתערב ויפעיל סמכותו "
 
