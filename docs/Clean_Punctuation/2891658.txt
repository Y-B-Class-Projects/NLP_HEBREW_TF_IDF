בנט על מאבק בתי הספר הנוצריים : " זו לא אפליה גזעית "
 שר החינוך התייחס לשביתה ,  ואמר כי לא מדובר בסוגיה הנוגעת לגזע ,  אלא להעדפת בתי ספר ציבוריים .  עודה : " נקרא לשביתה כללית במגזר ".  בתוך כך ,  פנו נציגי המאבק לפוטין בדרישה להתערב בסוגיה לאור ביקור נתניהו במוסקבה
שר החינוך נפתלי בנט אמר היום  ( שני )  בכינוס הפגרה שהתקיים היום בכנסת ביוזמת סיעות האופוזיציה בעניין מאבק בתי הספר הנוצריים ,  כי לא מדובר בסוגיה הנוגעת לאפליה ,  אלא לבתי ספר ציבוריים מול בתי ספר פרטיים . " אני שר החינוך של כל ילדי מדינת ישראל ,  כולם באותה המידה .  אין שום תעדוף בין דת ,  גזע ,  מין או נטייה מינית ",  פתח בנט . " לא מדובר כאן על אפליה על רקע דת או גזע ,  אלא על העדפה של בתי ספר ציבוריים על פני בתי ספר לא רשמיים .  זה תקף גם אצל יהודים ,  חרדים ,  דתיים וגם בציונות הדתית .  בדיוק את אותה מכה שאתם חטפתם ,  חטפו גם בתי ספר מהציונות הדתית ,  או אנתרופוסופיים ,  או הריאלי ". 
בהמשך ,  הבהיר שהשוואת התקציב בין בתי הספר הכנסייתיים לבין בתי הספר הציבוריים תוביל לריכוז של תלמידים חזקים בבתי הספר הלא ציבוריים ,  ותותיר את החלשים  " מאחור ",  בבתי הספר הציבוריים . " בחיים אני לא אפלה בן אדם על רקע זה שהוא ערבי .  הסוגיה היא רשמי מול פרטי ",  אמר . " יש גם נושאים אחרים בסוגיה ,  שהם חשובים ,  אבל בעיניי פחותים .  עוצמת הפיקוח של משרד החינוך על התכנים ,  משכורות לא מפוקחות ,  אבל העניין העיקרי הוא הסינון ". 

בנט על מאבק בתי הספר הנוצריים : " זו לא אפליה גזעית "
 שר החינוך התייחס לשביתה ,  ואמר כי לא מדובר בסוגיה הנוגעת לגזע ,  אלא להעדפת בתי ספר ציבוריים .  עודה : " נקרא לשביתה כללית במגזר ".  בתוך כך ,  פנו נציגי המאבק לפוטין בדרישה להתערב בסוגיה לאור ביקור נתניהו במוסקבה

