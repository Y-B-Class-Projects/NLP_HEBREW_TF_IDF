מתמהמהים ?  נדחתה ישיבת השביעייה על המשט 
ישיבת שרי פורום השביעייה שהיתה אמורה לעסוק בסמכויות צוות הבדיקה לאירועי המשט לעזה ,  נדחתה למחר .  הסיבה :  המשך התייעצויות עם גורמים בינלאומיים בנוגע לוועדת הבדיקה
ישיבת שרי פורום השביעייה שהיתה אמורה להתקיים היום  ( שלישי )  נדחתה למחר .  השרים היו אמורים להחליט באופן סופי על סמכויות ועדת המומחים לדין הבינלאומי שתבחן את אירועי המשט לעזה .  הישיבה נדחתה בשל מגעים נוספים הנערכים ברמה הבינלאומית בטרם גיבוש ההחלטה .  
כתב המנדט להליך הבדיקה גובש בימים האחרונים ואושר עקרונית בישיבת שרי השביעייה שהתקיימה אתמול .  כתב המנדט מכיל שני עקרונות עיקריים שנכתבו לבקשתו של ראש הממשלה ,  לפיהם חיילי צה"ל לא ייחקרו ובהליך הבדיקה יהיה שימוש בתחקירי צה"ל ובממצאי ועדת איילנד ,  וכן ראש הממשלה ,  שר הביטחון ,  יתר השרים והרמטכ"ל יעידו וימסרו מידע בפני הוועדה .
 חברי פורום השביעייה נוטים להמליץ לממשלה על הקמת ועדת בדיקה ישראלית לאירועים .  הוועדה אמורה לבדוק את חוקיות השתלטות צה"ל על ספינות המשט ,  את תפקוד החיילים בהשתלטות ואת חוקיות המצור על עזה .  ייתכן ,  כי יצטרפו אליה גם שני משקיפים בינלאומיים ,  בעלי מומחיות בתחום משפט .
 לפי דיווח בערוץ 1 ,  הוועדה שתקום לא תהיה ועדת בדיקה ממשלתית  ( כפי שהיתה ועדת וינוגרד )  ,  אלא ועדת בדיקה ששואבת את סמכותה מתוקף המינוי הממשלתי שלה .  כעת ממתינים השרים להסכמת ארה"ב לאופי אם ארה"ב תתנגד לאופיה ,  ישקלו השרים הקמת ועדת בדיקה אחרת .
 אתמול החליט הרמטכ"ל ,  רב אלוף גבי אשכנזי ,  למנות את אלוף  ( מיל' )  גיורא איילנד לרכז צוות מומחים להפקת לקחים מהמבצע .  מצה"ל נמסר ,  כי  " איילנד ואנשי הצוות יסתייעו בתוצרי ולקחי התחקירים הפנימיים שחלקם כבר מתקיימים על-ידי גופי צה"ל השונים הקשורים לאירוע זה ,  וכן יבדקו תחומים החוצים את כלל הגופים ". 

מתמהמהים ?  נדחתה ישיבת השביעייה על המשט 
ישיבת שרי פורום השביעייה שהיתה אמורה לעסוק בסמכויות צוות הבדיקה לאירועי המשט לעזה ,  נדחתה למחר .  הסיבה :  המשך התייעצויות עם גורמים בינלאומיים בנוגע לוועדת הבדיקה

