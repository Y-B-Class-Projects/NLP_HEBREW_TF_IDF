עדות העוזרת של מילצ'ן : " נתניהו דרש - עשי מה ששרה אומרת "
 בחברת החדשות פורסמה עדותה של הדס קליין בתיק 1000 ,  לפיה שרה נתניהו התקשרה אליה בערב יום הזיכרון ודרשה שיפוץ לבריכה : " ביבי עושה כל כך הרבה למען האזרחים ,  אז הקבלן יכול לוותר ".  במקרה אחר ,  לפי העדות ,  דרשה רעיית רה"מ קצף וסכין גילוח : " בגללכם הוא יופיע לא מגולח "
 ראש הממשלה בנימין נתניהו דרש מהדס קליין ,  עוזרתו של ארנון מילצ'ן ,  לעשות כל מה שרעייתו אומרת - כך עולה מעדותה בתיק 1000 שפורסמה הערב  ( שישי )  ב"חברת החדשות ".  על פי העדות ,  נתניהו אמר לקליין : " שרה אישה מופלאה .  שוחטים אותה .  תפסיקי להיות בצד של התקשורת .  תפסיקי להיות שמאלנית ". 
בעדות נאמר על איש העסקים ג'יימס פאקר כי הוא  " הוקסם מנתניהו "  וכי  " משפחת נתניהו הוקסמה מהאפשרות לנצל אותו ".  פאקר רכש את הווילה הצמודה לבית נתניהו ברחוב הדר 71 בקיסריה .  על פי העדות , " נתניהו עסק באופן אישי ברכישה ,  עם מתווך נדל"ן חרדי שהביא עמו ". 
עוד פורסם כי קליין טענה כי  " משפחת נתניהו דרשה שיהיה מעבר חופשי בין הווילות ,  השב"כ התנגד בתוקף .  משפחת נתניהו ביקשה וקיבלה מפאקר מפתח ".  לאחר מכן ,  כאמור בכתב החשדות ,  היו בני המשפחה  " מגלחים באופן עצמאי "  פריטים מביתו של פאקר בהיעדרו .
 עוד בוואלה !  NEWS:לשכת רה"מ :  נושא החסינות - לא חלק מההסכמים הקואליציונייםדיווח :  איראן סברה שארה"ב עומדת לתקוף - ולכן נערכה למתקפות נגדשכני הנרצחת מחולון על מעצר החשוד : " כולם ידעו שהאיש הזה מסוכן "  
אחת מהשיחות המתוארות התקיימה בערב יום הזיכרון ,  אז התקשרה שרה נתניהו לקליין ואמרה לה : " אנחנו מאוכזבים מכם .  אתם לא מוכנים לשפץ לנו את הבריכה .  החשב אישר לנו 70 אלף שקלים .  אנחנו רוצים את הקבלן שלכם ,  של מילצ'ן ופאקר .  הוא מוכן לעשות מחיר עלות של 120 אלף שקלים .  ביבי עושה כל כך הרבה למען האזרחים ,  אז הקבלן יכול לוותר על 50 אלף ,  או שאתם פאקר ומילצ'ן תשלימו את הסכום לקבלן ".  לפי העדות ,  נתניהו אמרה גם כי  " הבריכה שלנו לא מחוממת וזה נורא יקר לחמם ".  
" אם כבר מדברים ",  הוסיפה שרה נתניהו ,  לטענתה של קליין . " אז השפית שלכם ,  מזרחית ,  עושה אוכל חריף ואנחנו  ( "אירופאים עדינים ",  כזכור מעדות אחרת )  מבקשים שתעשו אוכל יותר אירופי ". 
מקרה נוסף שעליו דווח בחברת החדשות נוגע לדרישתה של שרה נתניהו לקצף וסכין עבור ראש הממשלה ,  בערב לווייתו של הנשיא שמעון פרס . " באחת אחרי חצות טלפנה שרה ודרשה שיסיעו עכשיו ומיד מקיסריה לבלפור קצף וסכין גילוח לביבי כי מחר הכבישים ייסגרו לרגל הלוויה .  ביבי אוהב את הקצף והסכינים של פאקר ".  בעוד שקליין אמרה לה כי  " יש כאלה בכל סופרמרקט בירושלים ",  נתניהו השיבה לה : " זה נורא יקר .  אתם רוצים שראש הממשלה יופיע לא מגולח ללוויה ?  בגללכם הוא יופיע לא מגולח ".  למחרת ,  יצא נהגו של מילצ'ן ובמכוניתו קצף וסכין גילוח .  
במקרה אחר דרשה שרה נתניהו ,  על פי הפרסום : " מעיל של המותג 'קולומביה' הולם מאוד את ביבי .  תקנו לו כזה ליום הנישואים .  ומה איתי ?  גם לי אין מעיל .  אנחנו נוסעים ליום נישואים לחגוג בצפון ונורא קר שם .  אתם רוצים שלא נחגוג יום נישואים ?  ". 
בקיץ ,  פאקר הזמין את יאיר נתניהו להצטרף אליו להפלגה שלו שיוצאת מאיביזה . " הסברנו לביבי שלא כדאי שיפליג ,  מסיבות שונות .  נכון ,  פסק ביבי ,  יאיר לא יפליג ",  נאמר בעדות שלפיה נתניהו הסכים לכך .  אולם ,  למחרת נתניהו התקשרה ואמרה : " הבן שלי יפליג לאן שהוא רוצה ".  כשאמרה לה קליין שהיאכטה התמלאה ,  נתניהו השיבה : " אז שיזמינו עוד יאכטה ".  לאחר מכן הוזמנה יאכטה נוספת ויאיר יצא להפלגה .
 קליין סיפרה כי לפני כשנתיים החמיר מצבו הבריאותי של פאקר והוא הוכנס לבידוד ,  בעת שהתקשורת התחילה להתעניין ביחסיו עם משפחת נתניהו .  על פי העדות ,  ראש הממשלה בעצמו התקשר וביקש את הטלפון של הרופאה שלו .  הוא רצה לכאורה לרחרח מה פאקר מסוגל לומר לתקשורת ,  או אולי חשוב יותר לחוקרים .  ‪הרופאה ,  המומה מהפניה ,  אמרה : " אסור לי למסור פרטים ,  ואסור לי בכלל לאשר שאני מטפלת בו ". 
מטעם ראש הממשלה נמסר בתגובה לפרסום בחברת החדשות : " רכילות צהובה שלא ראוי שתתפרסם אפילו בעמודים האחוריים של מדורי הרכילות ,  ומטרתה לפגוע בראש הממשלה נתניהו ".  

עדות העוזרת של מילצ'ן : " נתניהו דרש - עשי מה ששרה אומרת "
 בחברת החדשות פורסמה עדותה של הדס קליין בתיק 1000 ,  לפיה שרה נתניהו התקשרה אליה בערב יום הזיכרון ודרשה שיפוץ לבריכה : " ביבי עושה כל כך הרבה למען האזרחים ,  אז הקבלן יכול לוותר ".  במקרה אחר ,  לפי העדות ,  דרשה רעיית רה"מ קצף וסכין גילוח : " בגללכם הוא יופיע לא מגולח "
 
