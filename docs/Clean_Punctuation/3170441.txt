הכנסת אישרה העברת סמכויות השרה רגב לנתניהו לקראת שיפוץ רחבת הכותל
החלטת הממשלה בנושא אושרה ברוב של 48 תומכים מול מתנגד אחד :  ח"כ בצלאל סמוטריץ' מהבית היהודי .  הכנסת אישרה גם את העברת סמכויותיה של השרה שקד בוועדה לאתרים דתיים לידי השר שטייניץ
‏מליאת הכנסת אישרה הלילה  ( שלישי )  ברוב של 48 תומכים את העברת הסמכויות בוועדה העוסקת בשיפוץ הרחבה המשותפת לגברים ונשים בכותל המערבי מידי שרת התרבות והספורט מירי רגב אל ראש הממשלה בנימין נתניהו ואת סמכותה של שרת המשפטים איילת שקד לשר האנרגיה יובל שטייניץ .  ‏חבר הכנסת היחיד שהתנגד הוא ח"כ בצלאל סמוטריץ .  שאר חברי הכנסת שנכחו במליאה ,  גם מהסיעות החרדיות הצביעו בעד .  
האישור צפוי לסלול את הדרך לשיפוץ רחבת התפילה הקיימת לגברים ונשים בקשת רובינסון בכותל המערבי זאת לטובת הרפורמים והקונסרבטיבים .  קודם לאישורה בכנסת עברה ההחלטה שלשום בוועדת השרים לחקיקה .
 השרה רגב שעמדה בראש הוועדה ביקשה לעזוב את תפקידה לאור לחצים פוליטיים שהופעלו עליה .  היא טענה כי  " מצפוני לא מאפשר ".  גם שרת המשפטים שקד ביקשה לעזוב את הוועדה מטעמים דומים .  נתניהו שחיפש תחילה מחליף לשקד נתקל בחוסר רצון מצד שרי הממשלה אך לבסוף שטייניץ נעתר לבקשתו .  
על פי חוק העתיקות ,  כל עבודה באתר דתי מחייבת את אישור ועדת השרים ,  שבה חברים השר לשירותי דתות ,  שר המשפטים והשר הממונה על רשות העתיקות .  רגב מחזיקה בתפקיד האחרון אך על פי ההחלטה סמכותה הועברה לידי ראש הממשלה .  
ביטול מתווה הכותל הקודם - בלחץ המפלגות החרדיות - עורר זעם בקרב קהילות יהודיות בארצות הברית ונתניהו הודיע כי יפעל להגדלת הרחבה הקיימת בקשת רובינסון כדי לאפשר תפילה מעורבת בשטחה .  במפלגות החרדיות ,  שאנשיהן הסכימו בשתיקה למתווה המקורי ,  נכנעו ללחצים פנימיים בציבור החרדי ושינו את דעתם .  

הכנסת אישרה העברת סמכויות השרה רגב לנתניהו לקראת שיפוץ רחבת הכותל
החלטת הממשלה בנושא אושרה ברוב של 48 תומכים מול מתנגד אחד :  ח"כ בצלאל סמוטריץ' מהבית היהודי .  הכנסת אישרה גם את העברת סמכויותיה של השרה שקד בוועדה לאתרים דתיים לידי השר שטייניץ

