 " החשד - ארגון מולנר מאחורי פיצוץ רכב הפרקליט "
 במשטרה כבר מסמנים את האחראים לפיצוץ במכוניתו של איש הפרקליטות ,  שעסק בתיקים של ארגון הפשיעה .  נתניהו : " לתת עדיפות עליונה לחקירה ".  אהרונוביץ' : " יש כיוון חקירה לא רע "
 במשטרה חושדים כי גורמים בארגון הפשע של עמיר מולנר עומדים מאחורי פיצוץ רכבו של הפרקליט ,  אמש  ( חמישי )  בתל אביב - כך מסר גורם משטרתי לוואלה !  חדשות .  בפיצוץ הרכב הריק ,  שחנה ברחוב דפנה הסמוך לבית המשפט ,  לא היו נפגעים .  צו איסור פרסום מוטל על שמו של הפרקליט ,  שמנהל בתקופה האחרונה מספר תיקים נגד גורמים בארגונו של מולנר .  
ראש הממשלה בנימין נתניהו קיים אמש התייעצות טלפונית עם השר לביטחון הפנים ,  יצחק אהרונוביץ' ,  ועם שרת המשפטים ציפי לבני ,  מפכ"ל המשטרה רב-ניצב יוחנן דנינו והיועץ המשפטי לממשלה עו"ד יהודה וינשטיין .  לפי הודעת לשכת ראש הממשלה ,  נתניהו עודכן בפרטי האירוע ,  וקיבל דיווח על שלבי החקירה הראשונים . " אני מייחס חומרה רבה למקרה הזה ",  אמר נתניהו . " זה איום על שלטון החוק .  צריך לתת עדיפות עליונה לחקירת המקרה הזה ,  ולמצות את הדין עם האחראים עליו .  אני סומך על המשטרה שתביא את הפושעים לדין ".  
השר אהרונוביץ' הגיע בשעות הערב לזירת האירוע ,  שם נכחו גם דנינו ופרקליט המדינה ,  משה לאור . " כרגע סיימתי את הביקור בזירה ,  שהיא קשה ",  אמר השר לאחר מכן . " אם הפרקליט היה ברכב ,  התוצאות היו טרגדיה .  אני רואה זאת בחומרה רבה .  יש מגוון רחב של אפשרויות ,  כולל אמצעים טכנולוגיים ומעצרי מנע - וננקוט בהם .  אני מניח שהמשטרה תפענח את המקרה .  אי אפשר לעבור על כך לסדר היום ,  ואני לא אאפשר זאת .  אנחנו מנהלים בימים האחרונים מאבק עיקש ,  וישנן תוצואות .  המלחמה היא מתמשכת ,  ובסוף נביא את כולם לבית הסוהר .  לאזרחים אני קורא לאפשר למשטרה לטפל בנושא ".  עוד הוסיף : " לפי מה שאני שומע ,  אני מניח שיש כיוון לא רע בחקירה .  אני מקווה שזה יתפתח .  בסוף נפענח - אין אפשרות אחרת ". 
גם המפכ"ל דנינו ,  שצפוי לקבל סקירה של פרטי האירוע ביחידת להב 433 המופקדת על החקירה ,  התייחס לאירוע ואמר : " מדובר באירוע חמור ביותר .  משטרת ישראל ,  באמצעות יחידת להב 433 ,  תשקיע את מירב המאמצים והכלים העומדים לרשותה כדי לשים יד על המבצעים ,  במסגרת המאבק הבלתי מתפשר בפשיעה החמורה והמאורגנת ".  
" זוהי חציה של קו אדום ויש לנקוט ביד קשה ואפס סובלנות כלפי התנהלות עבריינית מסוג זה המנסה לפגוע בשלטון החוק ופוגעת גם בביטחון הציבור ",  אמר יו"ר מחוז תל אביב והמרכז של לשכת עורכי הדין ,  עו"ד אפי נוה . " אנו מחזקים את חברינו בפרקליטות העושים מלאכתם נאמנה .  דווקא בימים אלה שעה שיש המבקרים את עבודת הפרקליטות ראוי לחזק ולהעריך את השליחות של פרקליטי המדינה בשמירה על שלטון החוק וחברה נורמטיבית ונאורה ".  את הדברים אמר בהתייחסו למילים הקשות נגד הפרקליטות נוכח זיכויו המוחלט אתמול של שר החוץ לשעבר אביגדור ליברמן . 
" השאריות עפו למרחק של כ-15 מטר ,  אבל רק שני כלי הרכב שהיו צמודים  ( לרכב שהתפוצץ )  ממש ניזוקו ",  סיפר לוואלה !  חדשות עמיר ,  עד ראייה למקרה .  לדבריו ,  דקות ספורות אחרי האירוע עצמו כבר כובתה השריפה .  מיטל ,  עדת ראייה נוספת לאירוע ,  אמרה : " ישבנו בגן שעשועים מעבר לכביש .  מול רחוב דפנה .  הרחוב היה שקט מאוד ,  ופתאום היה פיצוץ מאוד גדול .  התחלנו לרוץ .  חברתי חשבה שגז התפוצץ ולא ידענו במה מדובר ". 
לאחרונה אירעו מספר פיצוצים בכלי רכב ,  במה שנראה כמו עליית מדרגה בעימותים בין ארגוני פשיעה .  כעת ,  נדמה שאותה שיטה מופעלת גם נגד אנשי התביעה .
 לקריאה נוספת:דעה :  מי יגן על הסנגור ? תמונת המוות :  3 קורבנות חיסול צולמו יחד - ונפגעו
 ( עדכון ראשון :  21:38 )   

" החשד - ארגון מולנר מאחורי פיצוץ רכב הפרקליט "
 במשטרה כבר מסמנים את האחראים לפיצוץ במכוניתו של איש הפרקליטות ,  שעסק בתיקים של ארגון הפשיעה .  נתניהו : " לתת עדיפות עליונה לחקירה ".  אהרונוביץ' : " יש כיוון חקירה לא רע "
 
