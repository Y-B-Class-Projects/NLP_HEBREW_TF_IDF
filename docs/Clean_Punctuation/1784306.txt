רה"מ על הפיגוע ברוסיה : " הטרוריסטים לא ינצחו "
 רה"מ בנימין נתניהו מיהר להתייחס לפיגוע הערב במוסקבה ואמר כי  " אם נאחד כוחות ,  הטרוריסטים לא יכריעו אותנו  "  .  לבני בתגובה : " איננו יכולים כל הזמן להגדיר עצמנו לפי מי שנגדנו "
  ( צילום :  באדיבות ערוץ הכנסת ) 
ראש הממשלה בנימין נתניהו התייחס הערב  ( שני )  לפיגוע בשדה התעופה במוסקבה בו נהרגו לפחות 35 בני אדם ,  ו-131 נפצעו .  במהלך דיון במליאת הכנסת ,  אמר נתניהו ,  כי  " התבשרנו על פיגוע במוסקבה ,  בו נקטלו עשרות רבות של אנשים חפים מפשע .  אני מבקש לשלוח בשמכם ובשם ממשלת ישראל והעם בישראל ,  את תנחומינו לממשלה ,  לעם ברוסיה ולמשפחות השכולות ".   
" הטרור הוא בינלאומי והתגובה לטרור חייבת להיות בינלאומית גם היא ",  המשיך רה"מ . " אם נאחד כוחות ,  הטרוריסטים לא יכריעו אותנו - אנחנו נכריע אותם וגם נסכל את מזימות שולחיהם ".  נתניהו ,  שדיבר במליאת הכנסת במסגרת דיון חגיגי לרגל יום כינון הכנסת אמר כי הוא  " בטוח שבזה אני משקף את דעתם של כל חברי הבית ". 
נתניהו אף כתב הערב לנשיא רוסיה דימיטרי מדבדב ולראש ממשלת רוסיה ולדימיר פוטין כי  " ישראל מגנה את פיגוע הטרור הנפשע במוסקבה ,  שולחת את תנחומיה למשפחות הנרצחים ומביעה את הזדהותה עם העם הרוסי במלחמת הטרור שמאיים על כל בני התרבות ".  

יו"ר האופוזיציה ציפי לבני ,  שעלתה לנאום אחרי נתניהו במשכן ,  אמרה כי היא אכן  " מצטרפת לדברי ראש הממשלה בעקבות הפיגוע ברוסיה על הצורך להיאבק נגד הטרור וההשתתפות באבל המשפחות ",  אך יחד עם זאת ציינה כי  " איננו יכולים כל הזמן להגדיר עצמנו לפי מי שנגדנו .  האחדות שלנו היא לא רק נגד מי שנגדנו אלא בעד מי שאנחנו ". 
שר החוץ אביגדור ליברמן ביקש משגרירת ישראל במוסקבה ,  דורית גולנדר ,  להעביר לממשלה ולעם הרוסי את תנחומי ממשלת ישראל והעם בישראל בעקבות הפיגוע בשדה התעופה דומודדובו .  לדברי ליברמן , " המאבק בטרור הוא מאבק אוניברסלי חוצה גבולות ,  נגד הקיצוניים באשר הם ".  גולנדר אישרה לליברמן כי אין ישראלים בין הנפגעים .  
במשרד החוץ הוסיפו כי גם לכל אנשי אל על בשדה התעופה שלום וכי טיסות אל על למוסקבה שתוכננו להיום ולמחר בוטלו .  מדוברות אל על נמסר כי  " עקב האירועים בנמל התעופה במוסקבה ,  בוטלה הערב טיסת LY615 למוסקבה .  הנוסעים הועברו לטיסה LY611 המתוכננת לצאת מחר בשעה 5:50 בבוקר .  במידה ויהיו שינויים נוספים תפורסם על כך הודעה ". 

רה"מ על הפיגוע ברוסיה : " הטרוריסטים לא ינצחו "
 רה"מ בנימין נתניהו מיהר להתייחס לפיגוע הערב במוסקבה ואמר כי  " אם נאחד כוחות ,  הטרוריסטים לא יכריעו אותנו  "  .  לבני בתגובה : " איננו יכולים כל הזמן להגדיר עצמנו לפי מי שנגדנו "
 
