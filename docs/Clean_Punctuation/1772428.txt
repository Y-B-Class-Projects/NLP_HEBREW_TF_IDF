משפחות שביתן נשרף בכרמל יקבלו סיוע בשכר דירה
משרד ראש הממשלה אישר מענקי סיוע בשכר הדירה למשפחות שבתיהן ניזוקו בשריפה .  כמו כן אושרה העברה של 80 מיליון שקלים לשיקום תשתיות ומניעת שריפות עתידיות
משרד ראש הממשלה אישר הערב  ( ראשון )  מתן סיוע בשכר דירה ליישובים שנפגעו בשריפה בכרמל .  על פי ההחלטה ,  משפחה אשר ביתה נשרף כליל ,  תקבל סיוע בשכר דירה לתקופה של עד שנתיים ,  במטרה לאפשר לה לבנות את ביתה מחדש .  אלו אשר ביתם נשרף באופן חלקי ,  יקבלו סיוע של עד שנה ואלו אשר התגוררו בשכירות ,  יקבלו סיוע במשך שלושה חודשים ,  במטרה להקל על התארגנותם בתקופת הביניים .  
ממשרד ראש הממשלה נמסר כי גובה הסיוע החודשי נקבע בהתאם לגודל המשפחה :  2,500 שקלים לדירה בה התגורר אדם אחד ,  3,000 שקלים לשתי נפשות ,  4,000 שקלים לשלוש נפשות ו- 5,000 שקלים לארבע נפשות או יותר .  עוד נאמר בהודעת המשרד כי חלק מהמשפחות יתאכלסו במבנים יבילים אשר יוצבו בישובים תוך 45 ימים ,  וכי שלב התכנון הסתיים ,  והחל שלב ביצוע העברת התשתיות והקמת המבנים היבילים .
 בנוסף ,  החליט הצוות הבין משרדי על סיוע מוניציפאלי בסך 80 מיליון שקלים לרשויות המקומיות שנפגעו בשריפה לשם הצטיידות שתאפשר מניעת שריפות עתידיות ,  סגירת אתרי אשפה בלתי חוקיים ,  שיקום תשתיות ביישובים שנפגעו ועוד .  בתחום הרווחה ,  יינתן סיוע אישי וקהילתי לתושבים ,  לשם שיקום הקהילות ולטיפול פוסט טראומטי לנפגעי השריפה .
 
משפחות שביתן נשרף בכרמל יקבלו סיוע בשכר דירה
משרד ראש הממשלה אישר מענקי סיוע בשכר הדירה למשפחות שבתיהן ניזוקו בשריפה .  כמו כן אושרה העברה של 80 מיליון שקלים לשיקום תשתיות ומניעת שריפות עתידיות

