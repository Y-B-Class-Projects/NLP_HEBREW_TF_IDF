נסראללה : " מלחמת לבנון השנייה גרמה לישראלים לאבד אמון בצה"ל "
 בנאום משודר בעצרת לציון עשור ללחימה בבינת ג'בל ,  הכריז מזכ"ל חיזבאללה על  " ערעור מוסדות הביטחון של ישראל ",  והתריס בפני נתניהו : " אתם חלשים יותר מקורי עכביש ,  עייפים מלהגן על עצמכם "
  ( בווידאו :  תיעוד חדש מחטיפת גולדווסר ורגב ששודר ברשת  " אל-מיאדין ")  
מזכ"ל חיזבאללה חסן נסראללה שב והכריז היום  ( שבת )  כי  " הרקטות והטילים של ההתנגדות יכולים להגיע לכל מקום בישראל ".  בנאום שנשא בשידור לווייני לקהל תומכיו באירוע לציון עשור למלחמת לבנון השנייה בבינת ג'בל ,  הסמוכה לגבול הישראלי בדרום לבנון ,  טען כי  " בעקבות מלחמת יולי ,  הישראלים איבדו אמון בהנהגה הפוליטית ובצבא שלהם .  זעזענו את המוסדות הביטחוניים הישראליים ".  
לדבריו ,  אמירתו כי ישראל  " חלשה מקורי עכביש "  בנאום שנשא לאחר מלחמת לבנון השנייה  ושודר שוב בפני באי העצרת בבינת ג'בל   " חדרה עמוק לתודעה הישראלית ,  ופגעה ברוח היישות הציונית ".  נסראללה הוסיף : " אני אומר כעת לנתניהו ,  אתם חלשים יותר מקורי עכביש ,  עייפים מההרג ומההגנה על עצמכם ".  
עוד בוואלה !  NEWS:כלי תקשורת בלבנון קוראים למאבק מזוין בישראל : " לשחרר את רג'ר"הקרב על התודעה :  כך נצרבה מלחמת לבנון השנייה בזיכרון הלאומיסגן מזכ"ל חיזבאללה : " ארצות הברית מעכבת את פתרון המשבר בסוריה "  
כמו כן ,  טען נסראללה כי  " בקרב חבריה של ישראל ובקרב אויביה החלה לעלות השאלה בנוגע להמשך קיומה של הישות הציונית ".  לדבריו , " המלחמה פגעה ברוחה של ישראל .  הניצחון עורר מחדש שאלות בנוגע לעתידה של ישראל ".  בנוסף לכך ,  הוא התייחס לדבריו של ראש הממשלה בנימין נתניהו בדבר רגיעה באזור הגבול ,  וטען כי חיזבאללה הצליחה לייצר הרתעה משמעותית בעקבות המלחמה .  
מזכ"ל חיזבאללה הודה לאיראן ולסוריה על תמיכתן בחיזבאללה במהלך הלחימה ,  כמו גם ללוחמי הארגון ולאזרחים באזורים שנפגעו . " מלחמת לבנון השנייה הייתה כלי ביצועי של ארצות הברית ,  וכלי זה כשל ",  הוסיף ,  בהתייחסות לניסיון ,  לדבריו ,  לשנות את פני המזרח התיכון . " ישראל יודעת כי ההתנגדות בלבנון מתעצמת והנחישות שלה גוברת ,  וזה מה שמרתיע אותה ",  הבהיר .  
נסראללה הוסיף כי  " המטרה המרכזית של מלחמת 2006 לא הושגה ,  ולכל הצדדים ידוע כי ההתנגדות עדיין נמצאת בגבול הדרומי ",  בהתייחסות לנוכחות חיזבאללה בדרום לבנון . " מלחמת 2006 חיסלה את הדוקטרינה הצבאית של ישראל ,  שהנחיל בן גוריון ,  שבמסגרתה עשתה מה שרצתה בלבנון ",  טען מזכ"ל חיזבאללה ,  שאף אמר כי בעקבות מלחמת לבנון השנייה ,  ישראל חששה לקבוע יעדים ממוקדים למלחמותיה ברצועת עזה ,  מכיוון שידעה ,  לדבריו ,  שלא תעמוד בהם .
" גורמים בארצות הברית אמרו שוושינגטון יצרה את דאעש ",  הוסיף נסראללה ,  שהשמיע טענות דומות לאלה של המועמד הרפובליקני לנשיאות דונלד טראמפ .  לדברי מזכ"ל חיזבאללה , " ארצות הברית יצרה את דאעש במטרה להכות בציר ההתנגדות ,  ובמיוחד בחיזבאללה .  לאחר שתכנית 'המזרח התיכון החדש נכשלה ,  ארצות הברית נסמכה על שכירי חרב שיביסו את ההתנגדות ".  
בפנייה לארגון  " המדינה האסלאמית "   ( דאעש )  ,  אותם הגדיר כופרים ,  הבהיר נסראללה : " ארצות הברית השתמשה בכם כדי להביס את ההתנגדות ,  אבל במוקדם או במאוחר יגיע גם תורכם ".  לדבריו , " אין לנו ברירה אלא להמשיך ולהילחם בחאלב ובכל מקום שבו אנו נחוצים ".  
לפני כשבועיים חשף ערוץ  " אל-מיאדין "  הלבנוני ,  המזוהה עם חיזבאללה ,  בסדרה תיעודית בת שלושה חלקים על מלחמת לבנון השנייה ,  תיעוד חדש מהצד הלבנוני על חטיפת אלדד רגב ואהוד גולדווסר .  בין היתר ,  ניתן לשמוע שיחה בקשר הצה"לי בטרם החטיפה ואת המהלכים שקדמו לה - ובהם תרגיל מסכם בנוכחות רמטכ"ל חיזבאללה ,  שחוסל מאז ,  עימאד מורנייה .
 בין היתר ,  התראיין לתכנית תומר ויינברג ,  הניצול היחיד מהאירוע . " היה הרבה רעש ,  אי אפשר לשמוע כלום ",  סיפר על רגעי החטיפה .  לדבריו , " הדבר הראשון שאני זוכר מרגע פגיעת הטיל זה 'אני לא מאמין שזה קורה לי' .  זה הדבר הראשון שעבר לי בראש .  לצערי לא הפניתי מבט לשאר החברים בהאמר - לקחתי את הנשק ,  פתחתי את הדלת וקפצתי החוצה .  קיבלתי כדור צלף בזרוע ,  היד שלי כמעט נתלשה .  המשכתי בריצה לעבר המקום שנראה לי בטוח ".  
יוצר הסדרה ,  העיתונאי הלבנוני עבאס פניש ,  סיפר כי במסגרת העבודה עליה קיים ראיונות עם אישי מפתח בתהליך קבלת ההחלטות במלחמה הן מהצד הלבנוני והן מהצד הישראלי ,  בהם שרי הביטחון והחוץ דאז עמיר פרץ וציפי לבני ,  מפקד חיל הים לשעבר ,  וכן בכירי חיזבאללה ואפיק ספא ומוחמד פניש .  בסדרה מתראיינים גם עמוס ידלין ,  ששימש ראש אגף המודיעין במלחמה ,  וח"כ לשעבר אייל בן ראובן ,  שהיה אז מפקד החזית הצפונית וסגנו של אלוף פיקוד צפון .  זמן קצר לאחר השידור התברר כי הראיונות הושגו במרמה ,  תוך התחזות לצוות טלוויזיה איטלקי .  
גולדווסר ורגב ,  חיילי מילואים של חטיבה 5 של צה"ל ,  נחטפו ב-12 ביולי 2006 ,  ביום האחרון לשירות המילואים שלהם ,  בעת שערכו סיור לאורך גדר גבול לבנון .  בעקבות החטיפה החליטה הממשלה לפתוח במבצע צבאי נגד חיזבאללה תוך חדירה לשטח לבנון .  במבצע ,  שלימים נקרא מלחמת לבנון השניה ,  נהרגו 119 חיילים ו-44 אזרחים ישראלים ,  וכאלף לבנונים  כמחצית מהם אזרחים .  בתום המלחמה ,  נותרו אהוד ואלדד בשבי עד שגופותיהם הושבו ביולי 2008 .  

נסראללה : " מלחמת לבנון השנייה גרמה לישראלים לאבד אמון בצה"ל "
 בנאום משודר בעצרת לציון עשור ללחימה בבינת ג'בל ,  הכריז מזכ"ל חיזבאללה על  " ערעור מוסדות הביטחון של ישראל ",  והתריס בפני נתניהו : " אתם חלשים יותר מקורי עכביש ,  עייפים מלהגן על עצמכם "
 
