נתניהו : " צריך להגדיל את מספר השוטרים "
 ראש הממשלה אמר בתגובה לאירועים האלימים בסוף השבוע כי  " תפקיד הממשלה לספק ביטחון אישי לתושבי ישראל ".  הנשיא פרס : " עלינו לטפל בנושא בצורה לא רגילה "
 ראש הממשלה בנימין נתניהו הגיב הבוקר  ( ראשון )  בראיון לגלי צה"ל למעשה הלינץ' שאירע אמש בחוף תל ברוך בתל אביב .  נתניהו אמר כי הוא שוחח כבר אמש עם השר לביטחון פנים יצחק אהרונוביץ' שעדכן אותו בהתקדמות החקירה .  נתניהו אמר כי בכוונתו לפעול לחיזוק השיטור הקהילתי וזאת מכיוון שיכולת המשטרה להתמודד עם הישנות מקרי פשיעה מזעזעים מסוג זה תלויה בכמות השוטרים הפרוסים בשטח .  נתניהו אמר כי יש להגדיל את מספר השוטרים . " מתפקידה של הממשלה לספק ביטחון למדינת ישראל ,  אך גם ביטחון אישי לתושבי ישראל כנגד הטרור הפנימי של הפשיעה ",  אמר נתניהו .
 נשיא המדינה שמעון פרס התראיין גם הוא ואמר כי יש לייחד את ישיבת הממשלה הבוקר לנושא העלייה בהיקף הפשיעה האלימה .  לדברי פרס , " המשטרה צודקת בכך שיש להקדיש את כל המערכת לנושא .  אנחנו לא אבודים ,  אבל אנחנו חייבים לטפל בזה בצורה בלתי רגילה ".  הנשיא קרא גם הוא להגדיל את מספר השוטרים ,  כדי להגביר את תחושת הביטחון האישי של האזרחים ".  
אמש סמוך לחצות ,  הותקף ליאונרד קרפ תושב רמת אביו בחוף תל ברוך בתל אביב על ידי מספר חשודים .  קרפ שהה בחוף יחד עם אישתו ועם בתם בת ה-25 על ידי מספר חשודים .  החשודים תועדו על ידי מצלמת אבטחה ובאמצעות איכון סלולרי ,  אותרו ביער החורשים ונעצרו .  בנוסף עולה כי אזרחים נוספים ששהו בחוף היו עדי ראייה למקרה אך ככל הנראה פחדו להתערב ולסייע .  
הלילה ,  לאחר לילה ארוך של דיונים תחת דלתיים סגורות בבית משפט השלום בתל אביב החליט בית המשפט להאריך את מעצרם של שמונה מהחשודים ברצח .  בהחלטה להאריך את מעצרם ציינה השופטת יעל הניג ,כי ישנם ראיות הקושרות את החבורה לתקיפה וגרימת מוות בכוונה תחילה וכן שיבוש והעלמת ראיות .
 
נתניהו : " צריך להגדיל את מספר השוטרים "
 ראש הממשלה אמר בתגובה לאירועים האלימים בסוף השבוע כי  " תפקיד הממשלה לספק ביטחון אישי לתושבי ישראל ".  הנשיא פרס : " עלינו לטפל בנושא בצורה לא רגילה "
 
