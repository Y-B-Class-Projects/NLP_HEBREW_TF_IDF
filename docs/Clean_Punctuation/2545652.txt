מנסה לגשר על הפערים :  נתניהו דן עם מופז בסוגיית הגיוס
בעקבות הסערה שהתעוררה סביב מתווה ועדת פלסנר בנושא גיוס ערבים ,  נפגש הבוקר ראש הממשלה עם שותפו לקואליציה בניסיון להגיע לפתרון למשבר .  חברי הכנסת הערבים זועמים
ראש הממשלה ,  בנימין נתניהו ,  נפגש הבוקר  ( שישי )  עם המשנה שלו ,  יו"ר קדימה ,  שאול מופז .  זאת ,  על מנת לנסות לגשר על המשבר שנוצר לאחר שהוועדה לקידום השוויון בנטל  ( קש"ב )  ,  בראשות חבר מפלגתו של מופז ,  ח"כ יוחנן פלסנר ,  החליטה שבניגוד לחרדים ,  על משתמטים מקרב ערביי ישראל לא יוטלו סנקציות אישיות ,  ושנושא גיוס ערבים לשירות אזרחי יובא בחוק נפרד .  
ניצני המשבר הקואליציוני החלו לאחר שיו"ר ישראל ביתנו ,  השר אביגדור ליברמן ,  הודיע בשיחת טלפון עם נתניהו כי סיעתו תפרוש מהוועדה .  לאחר מכן ,  גם יו"ר הבית היהודי ,  השר דניאל הרשקוביץ ,  הלך בעקבותיו והודיע כי סיעתו תפרוש מהוועדה .  שתי הסיעות נוספו לש"ס וליהדות התורה ,  שכבר החרימו את הוועדה מהרגע הראשון ,  וכך כעת רק שלוש סיעות קואליציוניות חברות בוועדה :  הליכוד ,  קדימה ועצמאות .  
נתניהו הבהיר אתמול לחברי הכנסת הערבים שלא כדאי להם  " לבנות "  על החלטת הוועדה ,  משום שהוא נחוש להביא לאישור הכנסת הצעת חוק שוויונית לחרדים ולערבים כאחד .  כעת ,  ינסה נתניהו לגשר על הפערים בפגישה עם מופז .  הפגישה ,  שצפויה להימשך כשעתיים ,  נדחתה מאתמול בשל העובדה שמופז חיתן את בנו .  
אתמול הודיעו סיעות ישראל ביתנו והבית היהודי על פרישתן מוועדת פלסנר ,  בשל המלצותיה בנושא גיוס הערבים ,  לפיהן גם ערבים ייקראו להתגייס לשירות אזרחי ,  אולם לא יחולו סנקציות על משתמטים .  גורמים בוועדה מיהרו להגיב ,  כי  " ליברמן בכלל לא רלוונטי בסוגיה הזאת .  ההיתכנות של העברת חוק השוויון בנטל תלויה בהגעה להסכמות במשולש נתניהו-קדימה-חרדים ". 
עם זאת ,  נתניהו עצמו כבר צידד בעמדת ליברמן .  אתמול ,  כאמור ,  הוא הבהיר בפגישה עם חברי כנסת ערבים את עמדתו בנוגע לגיוס ערבים . " המציאות השתנתה .  מדינת ישראל חייבת לחלק את הנטל בצורה שוויונית יותר ",  ציין .  בעקבות הדברים ,  זעמו חברי הכנסת הערבים : " הודענו לנתניהו שאיננו מסכימים להיות חלק מהמשחק הפוליטי בינו לליברמן .  הערבים לא חייבים להיות קרבן למלחמת יהודים .  אולי במקום נטל נדבר על שוויון לכל ?  הציבור שלנו שואל למה אין תשתיות וכבישים ומערכת חינוך והקצאת קרקעות ותעסוקה שווה ?  ",  תמה ח"כ אחמד טיבי  ( רע"מ-תע"ל )  .
 גם בקדימה עצמה נראה שהדעות חלוקות בנושא .  חבר הכנסת שלמה מולה ,  הנחשב ל"יונה "  מדינית ,  התבטא אמש נגד החלטת הוועדה ,  בראשה יושב חבר מפלגתו יוחנן פלסנר . " כבר בשבוע שעבר התרעתי שההסכם המתגבש בוועדת פלסנר אינו מהווה את הפתרון האמיתי והמלא שקדימה התחייבה לו עם הצטרפותה לממשלה ",  הוא אמר . " אני מצפה מקדימה לדרוש את השוויון בנטל לכל האזרחים ,  יהודים וערבים כאחד .  גם שאלת גילאי הגיוס הינה עבודה בעיניים ,  וזה רחוק מהעקרונות שקדימה התחייבה לעמוד בהם .  לא ניתן להתחמק מהאפשרות ההיסטורית להוביל לשוויון בנטל ".  
עוד באותו נושא:גורמים בוועדת פלסנר : " ליברמן בכלל לא רלוונטי"נתניהו במסר לפלסנר : " תומך בשירות מלא לערבים ולחרדים"ישראל ביתנו והבית היהודי פרשו מוועדת פלסנר
לפניות לכתב :  pinhaswolf@walla.co.il 

מנסה לגשר על הפערים :  נתניהו דן עם מופז בסוגיית הגיוס
בעקבות הסערה שהתעוררה סביב מתווה ועדת פלסנר בנושא גיוס ערבים ,  נפגש הבוקר ראש הממשלה עם שותפו לקואליציה בניסיון להגיע לפתרון למשבר .  חברי הכנסת הערבים זועמים

