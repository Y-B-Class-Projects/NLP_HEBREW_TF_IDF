השר לוין בשיחה סגורה : " כחלון לא יקבל שני תיקים "
 השר שמוביל את המו"מ אמר לנציגי ש"ס ויהדות התורה כי מפתח החלוקה לקואליציה הוא שני מנדטים וחצי לכל תיק ,  מה שמותיר את כולנו עם תפקיד שר אחד - אלא אם יתמזג עם הליכוד .  בינתיים ,  כחלון אינו צפוי לקבל את ההצעה למרות לחץ מצד הליכוד והמגעים שקיימו מקורביו עם נתניהו
השר יריב לוין ,  שעומד בראש צוות הליכוד למשא ומתן הקואליציוני ,  אמר אתמול  ( ראשון )  בשיחה סגורה כי  " כחלון לא יקבל שני תיקים בממשלה הבאה ".  לפי שני גורמים שנכחו בשיחה ,  השר שמוביל את המו"מ מטעם מפלגתו הסביר כי מפתח החלוקה הלא רשמי של הקואליציה העתידית היא שני מנדטים וחצי לכל תיק ,  והתרחיש שבו שר האוצר ויו"ר כולנו יקבל שני תיקים בממשלה הבאה - הוא רק אם יתמזג לליכוד .  
את הדברים אמר לוין במהלך שיחותיו אמש עם נציגי ש"ס ויהדות התורה למשא ומתן הקואליציוני ,  לאחר שאלה ביקשו לדון איתו בחלוקת התפקידים לפני הקמת הממשלה .  ברקע הדברים ,  בליכוד מפעילים לחץ כבד על כחלון מאז הבחירות בניסיון לשכנע אותו להתמזג לתוך המפלגה ולפעול בכנסת כסיעה משותפת .
 עוד בוואלה !  NEWS:נתניהו נפגש עם אדלשטיין :  תומך בהמשך כהונתך כיו"ר הכנסתדרעי בנתק מליצמן וגפני בגלל ההסכם עם אלי ישי : " לא מדבר איתם"ליצמן על הנתק מדרעי : " לאחרונה הוא לא צלצל אליי "  | צפו 
מקורבים לכחלון ולנתניהו קיימו מגעים בנושא ,  כולל ירידה לפרטים של חלוקת כוח במוסדות הליכוד ,  אך בשלב זה כחלון לא ממהר לקבל את ההצעה וצפוי לנהל את המשא ומתן הקואליציוני כיו"ר מפלגה וסיעה נפרדת .  כחלון הוא היחיד מראשי הסיעות בקואליציה שטרם הקים צוות לניהול המשא ומתן הקואליציוני ,  ומתעקש לנהל שיחות ישירות עם נתניהו ולראות את הדרישות של הסיעות האחרות לפני שהוא מקים צוות בעצמו .  
עם זאת ,  כחלון הודיע כי הוא דורש את האוצר ,  אך לגבי התיק השני הופיעו בעיקר ספקולציות והערכות של מקורבים ,  לגבי דרישה לתיק נוסף לשר אלי כהן ,  במשרד הכלכלה או במשרד זוטר יותר .  מהמפתח לחלוקת תיקים בקואליציה העתידית ,  ככל שתוקם ,  של שר אחד על כל שניים וחצי חברי כנסת ,  עולה שלכולנו לא מגיע יותר מתיק אחד .  
בתוך כך ,  ראשי מפלגות איחוד מפלגות הימין הרב רפי פרץ וח"כ בצלאל סמוטריץ' צפויים היום לסיים את גיבוש רשימת הדרישות שתוגש לליכוד לקראת השיחות שיתנהלו עמם .  אחת המחלוקות בין הצדדים היא על חוק החסינות :  סמוטריץ' ביקש לקדם כחלק מהדרישות במשא ומתן את החוק שיאפשר חסינות לכל ח"כ באופן אוטומטי מבלי שייאלץ לבקש זאת מועדת הכנסת ,  אבל הרב פרץ לא תמך בדרישה ,  וביקש לקיים עליה דיון .  בנוסף לכך ,  המפלגה גיבשה עשרות דרישות נוספות הקשורות בתפקידים ,  בהתיישבות ,  בדת ומדינה ובמשפט .  

השר לוין בשיחה סגורה : " כחלון לא יקבל שני תיקים "
 השר שמוביל את המו"מ אמר לנציגי ש"ס ויהדות התורה כי מפתח החלוקה לקואליציה הוא שני מנדטים וחצי לכל תיק ,  מה שמותיר את כולנו עם תפקיד שר אחד - אלא אם יתמזג עם הליכוד .  בינתיים ,  כחלון אינו צפוי לקבל את ההצעה למרות לחץ מצד הליכוד והמגעים שקיימו מקורביו עם נתניהו

