כחלון על תאגיד השידור הציבורי : " לא רואה איך הוא לא קם "
 שר האוצר התייחס לנושא בוועידה החברתית-כלכלית של דה מרקר .  לדבריו ,  הוא מכיר את המספרים והנתונים הנוגעים לרשות השידור וכי ה"רפורמה לא הגיעה סתם ".  זאת ברקע תום התקופה שהוקצתה לעבודת הצוות המשותף לנתניהו ולכחלון
 ( כחלון על השידור הציבורי : " גם רשות השידור זה שידור ציבורי ")  
שר האוצר משה כחלון אמר היום  ( שלישי )  כי הוא סבור שתאגיד השידור הציבורי יקום כמתוכנן . " אני לא רואה איך התאגיד לא קם ",  אמר כחלון בוועידה החברתית-כלכלית של עיתון  " דה-מרקר "  בבאר שבע .  לדבריו ,  הוא אמר לראש הממשלה בנימין נתניהו כי הציבור שלח אותו לשמור על הכסף . " לא רואה איך התאגיד לא קם ,  אבל יש נסים ונפלאות ",  אמר כחלון בוועידה , " אני מכיר את המספרים והנתונים של הרפורמה ברשות השידור ,  והיא לא הגיעה סתם .  הגיע הזמן לשנות את זה ". 
דבריו של כחלון באים על רקע ההתקדמות לנקודת ההכרעה בימים הקרובים על שאלת גורל תאגיד השידור הציבורי ,  עם תום שלושת השבועות שהוקצו לעבודת הצוות המשותף לראש הממשלה ושר האוצר לבחינת עתיד תאגיד השידור הציבורי .  בשבועות האחרונים הצוות נפגש שלוש פעמים ,  אך לא הצליח להגיע להסכמות בנושא עלויות תקציביות של סגירת התאגיד והמשך הפעלת רשות השידור .  לפי ההערכה ,  הסוגיה תיפתר בפגישה אישית של ראש הממשלה עם שר האוצר .
 עוד בוואלה !  NEWS:הרב ברלנד נידון ל-18 חודשי מאסר : " במשפט היהודי היו גוזרים סקילה"שריפה פרצה ביער לטרון :  תושבי נווה שלום פונו מבתיהם"אם תבכי ,  אכה אותך ":  בן 13 נאשם בעבירות מין בבני שנתיים עד שש 
הצוות המשותף לבחינת עתיד השידור הציבורי הוקם בתחילת החודש בניסיון לפשר בין עמדתו של ראש הממשלה ,  שמעוניין בסגירת תאגיד השידור הציבורי ו"שיקום "  רשות השידור ,  לעמדת שר האוצר ,  שמתנגד לסגירת התאגיד והמשך הפעלת הרשות בשל העלות התקציבית של המהלך .  
הצוות ,  שבו חברים מנכ"ל משרד ראש הממשלה אלי גרונר ,  מנכ"ל משרד התקשורת מומו פילבר ,  ראש הסגל בלשכת ראש הממשלה יואב הורוביץ ,  מנכ"ל משרד האוצר שי באב"ד וראש אגף התקציבים אמיר לוי ,  קיים בחודש האחרון שלוש פגישות ,  שלא נרשמה בהן כל התקדמות .  במוקד הוויכוח עומד סכומי התקצוב של המהלך להמשך הפעלת רשות השידור ,  שאותו קידם יו"ר הקואליציה דוד ביטן .  
בניגוד לעמדתו של ביטן ,  באוצר מתעקשים כי המשך הפעלת רשות השידור תעלה לקופת המדינה כ-370 מיליון שקלים בשנה .  כמו כן ,  באוצר לא קיבלו את עמדתו של ביטן שלפיה ניתן להביא להתייעלות ברשות השידור .  יו"ר הקואליציה עצמו אמר אתמול כי אפשר להגיע להסכמים עם עובדי רשות השידור על התייעלות תוך חודש ,  אך לדברי גורמים באוצר כל מהלך של התייעלות או קיצוץ בשכר ייתקל בהתנגדות של ההסתדרות ובצורך בפרימת הסכמים קיבוציים .  מנכ"ל משרד האוצר שי באב"ד אמר בתחילת השבוע בגלי צה"ל כי  " אנחנו לא רואים דרך לשקם את רשות השידור הקיימת .  היא תיסגר לטובת התאגיד ". 
לפי ההערכה בקואליציה ,  כחלון ונתניהו עשויים להגיע לפשרה שתשמר את מבנה התאגיד אך תשלב בו חלק מעובדי רשות השידור .  עם זאת ,  לדברי גורמים בכירים בקואליציה ,  השאלה המהותית נוגעת לשליטה במינויים ברשות השידור ובהנהלת התאגיד .  לדברי גורם בקואליציה ,  במוקד המחלוקת עומדת המועצה הציבורית המנהלת את התאגיד ושמטרתה לשמור על ההפרדה בין הדרג הפוליטי לאנשי התאגיד .  במהלך ועידת דה-מרקר נשאל כחלון בנוגע להנהלת התאגיד ,  ובתגובה אמר כי הוא  " לא חושב שאפשר לשנות את מבנה התאגיד ",  אך הוא סירב להתחייב על כך .  

כחלון על תאגיד השידור הציבורי : " לא רואה איך הוא לא קם "
 שר האוצר התייחס לנושא בוועידה החברתית-כלכלית של דה מרקר .  לדבריו ,  הוא מכיר את המספרים והנתונים הנוגעים לרשות השידור וכי ה"רפורמה לא הגיעה סתם ".  זאת ברקע תום התקופה שהוקצתה לעבודת הצוות המשותף לנתניהו ולכחלון

