נתניהו נגד חוק הפורנו של ח"כ זוהר : " מי יקבע איזה תוכן אסור ?  "
 בפתח ישיבת שרי הליכוד אמר ראש הממשלה כי הוא  " מוטרד מחוקים שמבקשים לצנזר רשתות חברתיות ואינטרנט ".  נתניהו הזכיר כי עצר את  " חוק הפייסבוק "  שיזם השר ארדן ומתכוון לעשות אותו הדבר לגבי  " חוק הפורנו "  שיזם ח"כ זוהר ולהיפגש עמו .  זוהר : " הנוסח האחרון שהבאנו ,  מצוין "
 ראש הממשלה בנימין נתניהו יצא הבוקר  ( ראשון )  נגד  " חוק הפורנו "  של ח"כ מיקי זוהר בישיבת שרי הליכוד . " אני מוטרד מחוקים שמבקשים לצנזר רשתות חברתיות ואינטרנט ",  אמר נתניהו . " עצרתי בזמנו את 'חוק הפייסבוק' למרות שכוונת החקירה הראשונית של גלעד ארדן הייתה טובה .  אותו דבר נכון גם על מה שמכונה 'חוק הפורנו' ".  
" אנחנו לא רוצים שילדים ייחשפו לתכנים פוגעניים ,  אבל החשש שלי הוא שלאינטרנט ,  מרחב שבו אין רגולציה ממשלתית ,  תיכנס רגולציה ",  הסביר ראש הממשלה . " מי יקבע איזה תוכן מותר ואיזה תוכן אסור ?  מי יקבע את הפרשנויות ?  ".  נתניהו הודיע כי ייפגש עם ח"כ זוהר במטרה ללמוד את החוק . " צריכים להיזהר מאוד מכניסה של רגולטור למרחב הזה ",  הוסיף .
 עוד בוואלה !  NEWS :" היה אהוב על כולם ":  אריה יצא לבלות עם נכדתו בחנוכה ונהרג בתאונהסגנו של נסראללה :  אין נקודה בישראל שלא חשופה לטילי חיזבאללההמרוץ נגד הזמן של צה"ל :  סיוע באיתור מנהרות מחברות אזרחיות 
בתגובה לדברי ראש הממשלה אמר ח"כ זוהר כי  " הנוסח האחרון שהבאנו הוא נוסח מצוין ".  בשיחה עם וואלה !  NEWS הוסיף : " כשראש הממשלה יראה אותו ,  הוא יבין שזה נוסח מעולה שמגן על ילדים ומאפשר למבוגרים לעשות מה שהם רוצים .  הדבר הגדול הוא שנמנע מהילדים שלנו להתקל בתכנים כל כך גרועים שהורסים את נשמתם ומעודדים החפצת נשים והטרדות מיניות .  בעזרת השם - החוק יעבור גם יעבור ". 
ח"כ שולי מועלם רפאלי  ( הבית היהודי ) ,מיוזמי החוק ,  הוסיפה כי  " ראש הממשלה לא מכיר את הנתונים ואת הגרסה העדכנית של החוק .  כמי שנשוי לפסיכולוגית חינוכית הוא יתמוך בחוק ".  לדבריה , " ראש הממשלה כנראה לא מודע להיקף החשיפה לתכנים פורנוגרפיים באינטרנט בקרב ילדים ובני נוער ולא מכיר את הגרסה הנוכחית של החוק להגנה על ילדים ונוער מפני תכנים אלו .  במשך שנים הפורנו נכנס בדלת הראשית לכל בית ומחקרים מראים שהגיל בו ילדים נחשפים לכך לראשונה הוא גיל שמונה ".  ח"כ מועלם רפאלי ציינה כי היא ועמיתה ליוזמה ,  ח"כ זוהר ,  ייפגשו עם ראש הממשלה ויציגו בפניו את המחקרים שנערכו בכנסת והארגונים אחרים בנושא .  
יוזמי החוק ח"כ זוהר ומועלם רפאלי ריככו את נוסח החוק בסוף השבוע ,  ולפיו חסימת האתרים לא תהיה ברירת מחדל ותדרוש את אישור הגולשים .  הנוסח קובע כי ספקי האינטרנט יידרשו לשאול את הגולשים אם ברצונם לחסום את התכנים באופן גורף או חלקי או להימנע מחסימה .  אם המנוי לא ישיב לפניית הספק ,  הוא יישאל פעמיים נוספות ,  ולאחר מכן יחסום הספק את האתרים עד שהמנוי יבקש לחדול מכך .  
עוד קובע הנוסח כי גולשים שאינם מעוניינים בחסימה יישאלו מדי שלושה חודשים אם ברצונם לחסום את האתרים ,  והספקים יקבלו מהמדינה 50 אגורות לשנה בעבור כל מנוי המשתמש בחסימה .  הספקים יידרשו למחוק את המידע שקיבלו על הרגלי הגולשים .  נוסח החוק המקורי היה מחמיר יותר כלפי משתמשי האינטרנט ,  והוא רוכך לאחר ביקורת חריפה שהשמיעו חברי כנסת וגורמי מקצוע רבים .  
לפני כשבועיים ביקש זוהר בדיון לאשר הקמת ועדה משותפת לוועדת הכנסת וועדת המדע והטכנולוגיה כדי לקדם את הצעת החוק שלו .  זאת לאחר שטען כי ח"כ איתן כבל  ( המחנ"צ )  העומד בראש ועדת הכלכלה  " מעכב "  כלשונו את קידומה היות ו"מופעלים עליו לחצים כבדים ".  חברי הכנסת מהאופוזיציה לא אהבו במיוחד את השימוש של זוהר בסמכותו ,  והחלו במתקפה נגדו ,  זוהר לא נותר חייב ותקף אותם חזרה .
" יש ארגוני שמאל שנלחמים נגד החוק הזה ",  טען זוהר . " הכול בשם הליברליות ,  לא אכפת להם מילדים ".  הוא פנה לח"כים נחמיאס-ורבין ויואל חסון ואמר : " תצביעו נגד ילדי ישראל ותחשפו אותם לפורנו .  תצביעו בעד הפורנו לילדים שלכם ".  נחמיאס ורבין תקפה אותו חזרה והתייחסה לדברים שאמר בתחילת הדיון : " תתבייש לך ,  אתה זה שצרכת פורנו .  בן אדם יושב ,  מודה שצרך פורנו אבל אז בא אלינו בטענות .  תביא שם אחד של מישהו מהשמאל .  איך זה קשור לשמאל ?  ". 
הוויכוח בין השניים ירד עד מהרה לפסים אישיים .  ורבין האשימה את זוהר כי הוא משקר . " אתה שקרן ועושה מניפולציות "  וזוהר השיב : " אני לפחות לא פופליסט כמוך ,  את הפופליסטית הכי גדולה פה בכנסת ואת מוכנה שהילדים שלך יצרכו פורנו בשם הפופוליזם ".  נחמיאס ורבין אמרה לו בתגובה כי הוא  " עלוב נפש "  וזוהר איים בתגובה להגיש לוועדת האתיקה תלונה נגדה .
  ( עדכון ראשון :  10:58 )  

נתניהו נגד חוק הפורנו של ח"כ זוהר : " מי יקבע איזה תוכן אסור ?  "
 בפתח ישיבת שרי הליכוד אמר ראש הממשלה כי הוא  " מוטרד מחוקים שמבקשים לצנזר רשתות חברתיות ואינטרנט ".  נתניהו הזכיר כי עצר את  " חוק הפייסבוק "  שיזם השר ארדן ומתכוון לעשות אותו הדבר לגבי  " חוק הפורנו "  שיזם ח"כ זוהר ולהיפגש עמו .  זוהר : " הנוסח האחרון שהבאנו ,  מצוין "
 
