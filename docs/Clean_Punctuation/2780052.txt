נתניהו מבודד ומובס - אך לא יופל
החלטתו של ראש הממשלה להכריע לבדו על הפסקת האש מצביעה על גודל המצוקה שבה הוא שרוי .  האם בנט שמתחזק בסקרים יפיל את הממשלה לטובת עוד 4 מנדטים ומה יעלה בגורל התקציב של לפיד ? 
סיומו המסתמן של מבצע  " צוק איתן "  מבשר על הפוגה בקרבות הצבאיים לטובת התעצמות הקרבות הפוליטיים .  עוד מוקדם לקבוע מה גודל הנזק שנגרם לנתניהו בדעת הקהל הישראלית כתוצאה מהתמשכות הלחימה מול חמאס והגעה להסדר במקום להכרעה .  אם הפסקת האש הזו ,  בניגוד ל-11 שקדמו לה ,  אכן תכובד במלואה והצדדים יגיעו להסדר שאחריו ישרור שקט ארוך טווח ,  ייתכן שראש הממשלה יצליח למזער נזקים ,  במיוחד לאור העובדה שהפסקת האש נחתמה בתנאים בהם חמאס כמעט לא קיבל דבר .  כל תרחיש אחר - מהסכמה לבניית נמל בהמשך ועד לחידוש הירי - יזמן לו עימות בלתי נמנע עם בנט וליברמן שממתינים מעבר לפינה .
 מלחמה בדרום - סיקור מיוחד בוואלה !  חדשותחכ שקד :  אם רוצים שקט - צריכים לכבוש את הרצועההתבוסה של חמאס ,  ההפסד של ישראללילה שקט אחרי כ-5,000 רקטות :  ישנו כמו שאר הלילות 
כך או כך ,  נתניהו מסיים את המבצע במצב גרוע יותר מהמצב בו התחיל :  אמונם של מצביעי הימין בו נסדק ,  ותדמיתו כ"מר ביטחון "  ספגה מכה אנושה .  את הסיסמה  " חזק מול חמאס "  אף אחד לא ייקח ברצינות בפעם הבאה .  הציבור ייקנה ,  מקסימום ,  את הסיסמה  " חזק מול ג'ון קרי ".  מבחינה מסוימת ,  נתניהו אוכל כעת את הדייסה שבישל בכל השנים בהן הבטיח למוטט ,  למגר ולבער את שלטון חמאס .  בציבור נותרה תחושת החמצה - ובצדק :  כשראש הממשלה מסביר במשך שנים שהוא ידאג למוטט את חמאס ובסוף מגיע להסדרה מול ארגון הטרור שאותו הוא משווה מדי יום לדאעש ,  ברור שתישאר בציבור הרגשה של תסכול .  האמת היא שלמצב מול חמאס אין פתרון קסם וספק אם ,  בנקודת הזמן הזו ,  יש פתרון בכלל - לא פתרון מדיני משמאל ולא צבאי מימין .  לכן ,  כל ניסיון של פוליטיקאים לשווק  " פתרונות אינסטנט "  לאחת הסיטואציות המדיניות המורכבות בעולם ,  נידונה לאכזבה ולכישלון ציבורי .  
על גודל המצוקה הפוליטית בה שרוי נתניהו ניתן היה ללמוד מהחלטתו שלא להביא לאישור הקבינט את הפסקת האש הנוכחית .  משפטית ,  הוא לא מחויב לכך .  הקבינט הסמיך אותו לקבל החלטה על הארכת הפסקות אש .  מעשית ,  ניתן לומר בזהירות שהפסקת האש מאתמול שונה מהפסקות האש קצרות המועד עליהן הוכרז בחודש האחרון וכי מדובר בצעד משמעותי בדרך להסדרה ,  שמחייבת החלטה אסטרטגית ששרי הקבינט יתייצבו מאחוריה .  העובדה שנתניהו בחר להשתמש בתירוץ משפטי כדי להימנע מלהביא את העניין לקבינט מחשש שיפסיד ,  ממחישה את עומק הבידוד אליו נקלע בקואליציה שבראשה הוא עומד .  
ומה יקרה ביום שאחרי ?  בטווח הזמן הקרוב הקואליציה אמנם תחרוק ,  אבל לא תתפרק .  נתניהו ,  שלפני שבוע וחצי עוד נהנה מ-80 אחוזי תמיכה ציבורית ויכול היה לפנטז על מפץ פוליטי נועז ,  יאלץ להמתין כעת ,  כאשר אחוזי התמיכה בו צללו אל מתחת לקו 40 האחוזים .  אין לו כל עניין בבחירות כרגע .  גם לפיד וליברמן לא דוהרים החוצה ,  בינתיים .  שרי החוץ והאוצר תיאמו ביניהם בשיחות סגורות שני נושאים :  הראשון ,  הוא להישאר בשלב זה בממשלה .  השני ,  הוא לא לאפשר את כניסתם של החרדים .  ללפיד אין עניין לצאת לפני שהעביר את תכנית  " מע"מ 0 "  ולפני שהעביר תקציב .  הוא נחוש להעביר את שניהם .  ליברמן יכול באופן תיאורטי לקרוא תיגר על מנהיגותו של נתניהו במבצע ולפרק את הקואליציה ,  אבל נראה כי בשלב זה פניו אינן מועדות לשם .  
היחיד שיש לו אינטרס להוביל לבחירות בשלב הזה הוא בנט .  יו"ר הבית היהודי התחזק מאוד במהלך המבצע ,  ובחירות עכשיו יכולות להזניק אותו לעמדת המפלגה השנייה בגודלה .  אלא שבנט מצוי בבעיה :  אם יפרק את הממשלה ,  למי ימליץ להרכיב את הממשלה בבואו לנשיא בעוד שלושה חודשים ?  אם יעשה את כל המהלך הזה בשביל לחזור חזק יותר בארבעה מנדטים לקואליציה בראשות נתניהו ,  הוא ייתפס כמי שהוביל לבחירות משיקולים פוליטיים צרים ,  מה שבטווח הארוך דווקא עלול להזיק לו . " הציבור בישראל עכשיו לא יסלח למי שיפיל את הממשלה ",  העריך שר בכיר .  לדבריו , " אנחנו אחרי מלחמה ,  במצב כלכלי לא טוב ,  שנה וחצי אחרי הבחירות - זה לא הזמן לבחירות ".  במילים אחרות ,  מה שהיה ,  הוא שיהיה בשבועות ובחודשים הקרובים .  חריקות ,  ריבים ,  תדרוכים ארסיים- ואף על פי כן ,  נוע תנוע .  
אתמול בשעות הצהריים שטפו את כל כלי התקשורת דיווחים על הפסקת אש קרבה ובאה .  במקביל נורו למעלה ממאה רקטות על ישראל מחצות ועד השעה ארבע אחר הצהריים .  באותו הזמן בדיוק ,  ישבו נתניהו ולפיד עם בכירי האוצר לישיבה ארוכה שארכה שעתיים וחצי .  על הפרק :  תקציב 2015 ,  שאמור להיות מאושר בתוך ארבעה חודשים והוא כבר מוקש פוליטי של ממש .  אם יש סכנה לשלמות הקואליציה - היא נמצאת שם .  מצד אחד ,  הצורך לממן את  " צוק איתן "  ולתת תוספות לביטחון ומהצד השני ,  תכנית הדיור של לפיד ,  ועדת העוני וועדת גרמן .  הצרכים של משרדי  " יש עתיד "  מול צרכי הביטחון עליהם מופקד הליכוד .  בישיבה אתמול הוחלט על קיצוץ רוחבי של שני אחוזים בכל משרדי הממשלה .  שר האוצר עולה במודע על מסלול של התנגשות מול הנגידה פלוג . " אני לא אכנע לדרישה להעלות מיסים ",  שב ומבטיח לפיד .  את הבור שנוצר הוא מתכוון לכסות על ידי העלאה של יעד הגירעון ,  מ-2.9 אחוזים מהתוצר ל-3.4 אחוז .  כך ,  הוא מעריך ,  ניתן יהיה להימנע מהעלאת מיסים ובמקביל לא ייפגע דירוג האשראי של ישראל .  
אבל החזית המשמעותית באמת בתקציב תהיה התוספת לביטחון .  לפיד מבין כי מבחינה זו מה שהיה לא יהיה ,  וכי הביטחון יקבל תוספת ,  אך השאלה היא בכמה ?  בניסיון לנתב את הכסף להתחמשות במקום לפנסיות ,  הבהיר שר האוצר כי יסכים לתוספות עבור פרויקטים מוגדרים :  מערכת  " מעיל רוח "  לטנקים ,  מיגון ישובים ,  אבל לא צ'ק פתוח .  עבור לפיד ,  מדובר בהחלטה מתבקשת .  אם יקבל את מבוקשו - יצליח בניגוד לכל הציפיות להביא תקציב סביר ולהמשיך את מגמת ההתייצבות בסקרים .  אם נתניהו יכפה עליו תוספות לביטחון וגזירות שונות כמו ביטול הטבות והעלאת מיסים עקיפים ,  הציבור יראה דווקא בראש הממשלה את האחראי למינוס התופח בבנק .  
כחלון עובד .  הוא נפגש עם אנשים ,  יושב על תכניות עבודה ושוקל את הרכב הרשימה בראשותו .  עם זאת ,  מי שמצפה לשמוע על מצטרפים למיניהם צפוי להתאכזב .  שר התקשורת לשעבר לא מתכוון לצאת בהכרזות על הרכב הרשימה לפני שהבחירות יתקרבו .  דבר אחד בטוח וזה שבעקבות המבצע ישובצו בה יותר אנשי צבא וביטחון ממה שהוא תכנן קודם לכן .  זו לא תהיה רשימה חברתית במאה אחוזים כפי שהיה רוצה .  בהקשר הזה יהיה מעניין לראות אם יואב גלנט ועמוס ידלין ,  שניהם מבכירי מערכת הביטחון לשעבר אשר זכו לחשיפה גבוהה באולפני הטלוויזיה במהלך  " צוק איתן "  ישתלבו ברשימה המתגבשת .  תשובות לשאלה יתקבלו ,  ככל הנראה ,  במהלך 2015 .  

נתניהו מבודד ומובס - אך לא יופל
החלטתו של ראש הממשלה להכריע לבדו על הפסקת האש מצביעה על גודל המצוקה שבה הוא שרוי .  האם בנט שמתחזק בסקרים יפיל את הממשלה לטובת עוד 4 מנדטים ומה יעלה בגורל התקציב של לפיד ? 

