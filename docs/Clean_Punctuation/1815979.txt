נתניהו הודה לארה"ב על תקצוב  " כיפת ברזל "
 רה"מ נתניהו בירך את ארה"ב על אישור תקציב למימון סוללות נוספות של  " כיפת ברזל ".  לדבריו , " לארה"ב מחויבות בלתי מעורערת כלפי ישראל בתקופות מכריעות ,  לצד שיתוף פעולה צבאי וחומרי "
 ראש הממשלה בנימין נתניהו הביע הבוקר  ( שבת )  את  " הערכתו העמוקה "  לנשיא ארצות הברית ,  ברק אובמה ,  על אישור התקציב האמריקאי ,  שכלל גם 205 מיליון דולר למימון סוללות של מערכת  " כיפת ברזל "  עבור ישראל .  
מלשכת נתניהו נמסר כי ראש הממשלה הודה על מימון המערכות ,  שיעזרו לדבריו  " להגן על יישובי ואזרחי ישראל נגד הטילים המשוגרים מעזה ".  לדברי נתניהו , " לארצות הברית יש מחויבות בלתי מעורערת כלפי ישראל בתקופות מכריעות ,  לצד שיתוף פעולה צבאי וחומרי שוטף ",  ואלה ,  לדבריו ,  מהווים  " אות לערכים המשותפים ולקשרים המתמשכים בין שני העמים ". 
אתמול העביר הקונגרס את חוק התקציב ,  וכמו כן אישר את המשך הסיוע האמריקאי לפרויקטים בטחוניים נוספים ,  בהם טיל החץ ,  שנועד ליירט טילים בליסטיים ,  ומערכת ההגנה  " שרביט קסמים ",  שנועדה לתת מענה נגד רקטות בטווח בינוני-ארוך ,  האמורה להיכנס לשירות מבצעי בעוד כשלוש שנים .  גם שר הביטחון ,  אהוד ברק ,  בירך על העברת התקציב ,  ואמר כי הדבר  " מהווה חיזוק משמעותי ליכולת ההגנה של ישראל מפני טילים ,  ומהווה  " אימות נוסף לעומק התמיכה האמריקאית בביטחון ישראל ". 
גם אובמה עצמו בירך את ישראל ,  ולא שכח להתייחס בדבריו לחג הפסח .  בברכה ששלח לעם היהודי ,  סיפר הנשיא האמריקאי כי הוא ממשיך להתפלל למען שלום וביטחון במזרח התיכון בין ישראל לשכנותיה ,  ושב והדגיש אף הוא את  " מחויבותה של ארצות הברית לביטחון ישראל ".  
לדברי אובמה ,  חג הפסח מלמד  " כי על כל דור לזכור את עברו ולהעריך את היופי שבחירות  ואת האחריות הנלווית לה ".  בדבריו ,  התייחס הנשיא האמריקאי גם למהומות בעולם הערבי ,  ואמר כי גם  " אנו חוזים בסיפורים מודרניים של הפיכות חברתיות ושחרור ברחבי המזרח התיכון ובאפריקה ".  
בצל הברכות החגיגיות ,  הופר אתמול השקט היחסי של השבוע האחרון ,  כשרקטת גראד נורתה לעבר אשדוד .  קול נפץ עז נשמע בעיר ולווה באזעקה עולה ויורדת .  הרקטה התפוצצה בשטח פתוח ,  ולא גרמה לנזק או לנפגעים .  בתגובה לירי ,  תקף חיל האוויר שני יעדים בעזה .  מקורות פלסטיניים דיווחו על הפצצות במוצבים של הזרוע הצבאית של חמאס מצפון למחנה הפליטים שאטי ,  ובשכונת זייתון .  עדי ראייה דיווחו על נזק כבד למבנים ,  אך לא נמסר על נפגעים .  
סגן שר החוץ ,  דני אילון ,  התייחס היום לחידוש הירי על הדרום ,  ואמר כי חמאס הוא ארגון טרור אכזרי ,  ששם לו למטרה לחסל את ישראל - ועל כן יש למוטט את שלטונו בעזה ".  לדברי סגן השר ,  שנאם באירוע  " שבתרבות "  ברעננה , " רק מיטוט שלטון החמאס בעזה יפסיק את הירי ". 

נתניהו הודה לארה"ב על תקצוב  " כיפת ברזל "
 רה"מ נתניהו בירך את ארה"ב על אישור תקציב למימון סוללות נוספות של  " כיפת ברזל ".  לדבריו , " לארה"ב מחויבות בלתי מעורערת כלפי ישראל בתקופות מכריעות ,  לצד שיתוף פעולה צבאי וחומרי "
 
