נתניהו על ההסלמה בדרום : " עוצמת התגובה תגבר ככל שיידרש "
 ראש הממשלה התייחס למצב בגבול רצועת עזה בטקס סיום קורס קציני יבשה בבה"ד 1 ואמר כי  " אנו ערוכים לכל תרחיש ומוטב שאויבינו יבינו זאת ".  מול איום הפלגים הפלסטינים כי  " כל תקיפה תיענה בהפצצה ",  הבהיר איזנקוט : " נחזיר את הביטחון לתושבים "
 ראש הממשלה בנימין נתניהו התייחס אתמול  ( רביעי )  להסלמה בדרום בטקס סיום קציני יבשה בבה"ד 1 .  לדבריו , " אנחנו רואים בכמה חזיתות אויבים שתוקפים אותנו .  אינני מתכוון לפרט את המהלכים שאנחנו מתכננים מול עזה ,  העוצמה תגבר ככל שיידרש ,  אנחנו ערוכים לכל תרחיש ומוטב שאויבינו יבינו זאת ועכשיו ". 
נתניהו פתח את דבריו בתיאור מטרתו של צה"ל ומטרותיהם של המפקדים החדשים . " מהי המטרה שעלינו לדבוק בה ?  הגנה על מדינתנו האחת והיחידה וניצחון במלחמה ",  אמר נתניהו .  בהתייחסו להתבססות איראן בסוריה ,  אמר : " אנחנו פועלים כל הזמן כדי למנוע את התבססות איראן וגרורותיה שם .  לא ניתן למי שקורא להשמדתנו להתבסס שם .  אגרוף הפלדה של צה"ל יפגע בכל מי שחותר לפגוע בנו ".   
" הפעלת מחץ בהתקפה חיונית להכרעה בקרב .  כך גם ביחס לטכנולוגיה ,  היא משרתת את האמצעים המבצעיים כדי לסגור את מעגלי האש .  בכוונתנו להעצים את כוחות היבשה בטכנולוגיה חדישה עוד יותר ,  ברובוטיקה קרקעית וברחפנים .  באמצעים אלו נוכל להגשים משימות רבות של כוחות היבשה ביתר יעילות ובהצלחה ",  הוסיף .
 עוד בוואלה !  NEWSיום לחימה בדרום :  45 רקטות נורו מעזה ,  צה"ל תקף יעדי טרורשדות נשרפים ,  רקטות מתפוצצות - וישראל אובדת עצות מול העפיפוניםאסד מגביר את המתקפות בגבול הגולן ;  דיווח :  חיזבאללה נסוג מהחזית 
הרמטכ"ל גדי איזנקוט הגיב גם הוא למצב בעזה במהלך ברכתו למסיימים . " צה"ל פועל מסביב לשעון ביוזמה ועוצמה המוכרת היטב לאויבנו .  נמשיך לפגוע במבקשי רעתנו ונחזיר את הביטחון לתושבי הדרום ,  בדומה לשאר אזורי המדינה .  אני משוכנע שנשיג את זה בתבונה ובנחישות ,  ובהקדם ",  אמר . " טפחו את רוח הלחימה בצה"ל ,  ראו את גורל המערכה כמוטל כל כתפיכם והמשיכו לחזק את ביטחון ישראל ",  פנה למסיימים .  
גם שר הביטחון אביגדור ליברמן בירך את מסיימי קורס הקצינים והתייחס למצב המתוח בגבול עזה . " אנחנו עדיין מוקפים בשנאה ובאויבים אכזריים .  ברצועת עזה אנו עומדים מול חמאס וג'יהאד איסלאמי ;  בסיני דאעש ;  חיזבאללה בגבול לבנון ;  אל-קאעדה בגבול הסורי ;  ומאחורי כולם איראן ",  אמר ליברמן . 
" אנו מתמודדים בו זמנית עם עפיפונים ,  מערכות הגנה אווירית וטילים ארוכי טווח של האויב ,  המכוונים אל מרכזי האוכלוסייה בישראל ",  הוסיף . " לכן ,  האתגרים העומדים בפניכם מורכבים ביותר ואתם ,  כדור המפקדים לעתיד ,  תצטרכו להתמודד איתם במקביל במקצועיות ובנחישות .  אין לי ספק מה תהיה התוצאה הסופית .  ועל מה שהיה אתמול יש לי רק שלוש מילים לומר לחמאס - זו הייתה טעות ".  
בליל שלישי תקף צה"ל 25 יעדי חמאס לאורך רצועת עזה באמצעות מטוסי קרב .  התקיפות נעשו בתגובה למטח רקטות שנורה לעבר ישראל בשעות הלילה ,  במסגרתו זוהו בסך הכל כ-45 רקטות שנורו לעבר ישראל .  שבע מתוך הרקטות יורטו בידי מערכת כיפת ברזל ,  ושלוש לפחות נפלו בשטח הרצועה .  שמונה נוספות נחתו בשטח מועצת אשכול ,  אחת בסמוך לגן ילדים .  
במהלך יום אתמול נחתו כמה בלוני תבערה באזור עוטף עזה ופרצו שריפות בכמה מוקדים ,  ככל הנראה בעקבות עפיפוני תבערה .  כמו כן ,  צה"ל ביצע ירי אזהרה לעבר מעיפי עפיפונים בגבול עזה ,  ותקף בסמוך לחולייה ששיגרה בלוני תבערה בדרום הרצועה .  
אחר הצהריים הזהירו הפלגים הפלסטיניים ברצועת עזה כל תקיפה ישראלית  " תיענה בהפצצה ".  בהודעה נכתב : " לא נאפשר לאויב לכפות משוואות תוקפניות נגד עמנו וההתנגדות ". 
מדובר צה"ל נמסר כי  " חמאס הוביל הלילה מתקפת רקטות חמורה לעבר עורף ישראל ומוביל את רצועת עזה ותושביה להתדרדרות והסלמה .  צה"ל רואה בחמאס כאחראי לכל הנעשה ברצועת עזה וממנה והוא שיישא בהשלכות לפעולות הטרור המופעלות על אזרחי ישראל ". 
 ( עדכון ראשון :  18:20 )  

נתניהו על ההסלמה בדרום : " עוצמת התגובה תגבר ככל שיידרש "
 ראש הממשלה התייחס למצב בגבול רצועת עזה בטקס סיום קורס קציני יבשה בבה"ד 1 ואמר כי  " אנו ערוכים לכל תרחיש ומוטב שאויבינו יבינו זאת ".  מול איום הפלגים הפלסטינים כי  " כל תקיפה תיענה בהפצצה ",  הבהיר איזנקוט : " נחזיר את הביטחון לתושבים "
 
