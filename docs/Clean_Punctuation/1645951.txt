נתניהו הציג רפורמת תחבורה מצומצמת
עלות תוכנית הכבישים והרכבות המקוצצת של רה"מ ושר התחבורה :  27.5 מיליארד שקל .  התוכנית אינה כוללת את הרכבת לאילת והרכבת המזרחית ,  וגם לא את הקטע הדרומי בחוצה ישראל
 ( צילום :  גדעון צנטנר ,  עריכת וידאו :  דורון שטיין ) 
ראש הממשלה ,  בנימין נתניהו ,  ושר התחבורה ,  ישראל כץ ,  יביאו ביום רביעי ,  לאישורה של ישיבה מיוחדת של הממשלה ,  הצעת החלטה מקוצצת לקידום מערך הרכבות והכבישים של ישראל .  עלותה הכוללת של התכנית צפויה להיות 27.5 מיליארד שקל .  התוכנית המקורית של משרד ראש הממשלה עמדה על עלות תקציבית כוללת של 53 מיליארד שקל  ( לפי הערכת משרד ראש הממשלה )  עד 81 מיליארד שקל  ( לפי הערכת האוצר )  .
 התוכנית שיניחו נתניהו וכץ על שולחן הממשלה כוללת שמונה פרויקטים .  היא תתפרס על השנים 2010 - 2020 .  השנה תתקוצב התוכנית ב-250 מיליון שקל ,  ב-2011 במיליארד שקל ,  ב-2012 ב-1.5 מיליארד שקל ב-2012 ב-2.5 מיליארד ,  ב-2014 וב-2015 ב-3.0 מיליארד שקל ובכל אחת מהשנים שבין 2016 ל-2020 ב-3.25 מיליארד שקל .
 הסעיף המרכזי בתוכנית קרוי חשמול  ( חלק מנתיבי הרכבות המרכזיים )  ,  ועלותו 8.2 מיליארד שקל .  עלות סלילת מסילת העמק מוערכת ב-3.4 מיליארד שקל ,  כמו עלות הנחת הפסים למסילה מעכו לכרמיאל .  כביש חוצה ישראל יוארך בשני קטעים בצפון .  עוד קטע רק יתוכנן .
 העלות הכוללת של הכביש ,  2.5 מיליארד שקל .  כבישים ורכבות חדשים בדרום ,  יפותחו לפי החלטת ועדת ההיגוי ובהתאם לסדרי העדיפויות ,  ב-1.5 מיליארד שקל .  2.5 מיליארד שקל נוספים מיועדים לתכנון מפורט והפקעות .  העלות של רכישת ציוד נייד לרכבת העמק ולרכבת עכו-כרמיאל וחישמול הרכבת עכו כרמיאל מוערכת ב-3.0 מיליארד שקל .  התוכנית תמומן באמצעות תקציב הפיתוח השנתי של משרד התחבורה .
 משרד האוצר יונחה ליצור תקנה תקציבית יעודית למימוש החלטת הממשלה .  תקציבים שלא ינוצלו בשנת תקציב אחת יועברו לשנת התקציב הבאה .  אחת מיעדי התוכנית לאפשר תנועת רכבות בחלק מהקווים במהירות של 200 קמ"ש .  סטנדרט הבנייה של הכבישים יהיה הסטנדרט התקני .  משרדי האוצר והתשתיות יבדקו את האפשרות למימון והפעלת הפרויקטים הצפוניים של חוצה ישראל באמצעות המגזר הפרטי .  במשרד התחבורה תוקם מינהלת אשר תהיה האחראית על הניהול השוטף של הפרויקטים וקידומם .  תוקם ועדת משנה בינמשרדית לפיתוח מסחרי ותעשייתי סביב תחנות הרכבת החדשות .
 מהתוכנית הוסרו שורה של פרויקטים מרכזיים כמו קו הרכבת לאילת ,  קו הרכבת המזרחית  ( מלוד לחדרה ומשם לעפולה )  ,  וכן הארכת כביש 6 לכיוון דרום ,  עד למשאבי שדה .  בהצעת המחליטים לתוכנית ,  שתונח ביום רביעי על שולחן הממשלה נאמר כי היא נועדה להקים שדרה תחבורתית יבשתית בין עירונית מקרית שמונה ונהריה בצפון ועד למשאבי שדה ואילת בדרום ,  במטרה לאכלס ולפתח את הנגב והגליל .  שדרת התשתיות תבוצע בשני שלבים .
 ראש הממשלה נתניהו התייחס לרפורמה ואמר : " אני שואל את עצמי מעת לעת מדוע אזרחי ישראל לא יכולים ליהנות ממה שנהנים אזרחי מדינות אחרות שחלקן אף פחות מפותחות משלנו ?  במדינת ישראל אתה תקוע בפקקים על הכבישים .  הגיע הזמן לשנות את זה ולהפוך את ישראל למדינה של המאה ה-21 ,  עם רשת של כבישים ורכבות .  זו ההצעה של תכנית מחבר ישראל .  הדגש הוא על רשת תחבורה מהירה .  אנחנו צריכים לעלות על כביש בצפון ולנסוע ללא רמזור עד דרום הארץ ". 
לדברי נתניהו ,  לתכנית שתי השלכות :  הראשונה חברתית - של צמצום פערים . " אנחנו מקרבים את הנגב והגליל למרכז הארץ ,  ונאפשר לאנשים לנוע במהירות ",  אמר נתניהו . " נגיע למצב בו רוב אזרחי מדינת ישראל יהיו בטווח של שעה מתל אביב והיתר בטווח של שעתיים .  זה ייצור מדינה אחת במקום שלוש מדינות  גוש דן ,  גליל ונגב ".  ההשלכה השנייה ,  לדברי נתניהו ,  היא כלכלית . " זה יהיה מנוע כלכלי רב עוצמה שאנחנו מקבלים על ידי פתיחת הצפון והדרום לפיתוח ",  אמר , " גם באמצעות הרפורמה בחוקי תכנון ובנייה כדי לצאת מהמצב שהכול תקוע ופקוק .  על פי התכנית ,  בעשור הקרוב תהיה הרחבה ופרישת רשת התחבורה לכרמיאל בית שאן ובאר שבע ואף דרומה מבאר שבע ". 
שר התחבורה ישראל כץ אמר כי לתכנית יש חשיבות כלכלית משמעותית .  לדבריו , " כבר תוך כדי הביצוע מדינת ישראל תקטוף פירות כלכליים .  התכנית תביא לצמיחה ".  הוא הוסיף , " יש כאן חיסכון ניכר בעלויות של פקקים ובנוסף גם כאשר יסעו יותר ברכבות יש סיכוי נמוך יותר לתאונות דרכים ".  
כץ אמר כי , " זו תכנית שמביאה מעם אחד למדינה אחת .  צמצום הפער בתשתיות הוא גם צמצום הפער החברתי ".  לדברי כץ , " יעד התכנית הוא להביא ב-15 השנים הבאות למצב שלפחות 50 אחוז מהאוכלוסיה יגורו בגליל ולנגב ".  כץ הודיע כי בתוך 16 חודשים יציג תכנית להוספת מסילה רביעית לנתיבי איילון . " עם מה שעושה הרכבת היום ועם התכנית הזו נביא למצב שכל חלקי המדינה יהיו מרושתים לרכבת ",  אמר .
 
נתניהו הציג רפורמת תחבורה מצומצמת
עלות תוכנית הכבישים והרכבות המקוצצת של רה"מ ושר התחבורה :  27.5 מיליארד שקל .  התוכנית אינה כוללת את הרכבת לאילת והרכבת המזרחית ,  וגם לא את הקטע הדרומי בחוצה ישראל

