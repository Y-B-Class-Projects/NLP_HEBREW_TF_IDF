לפיד מודה : " נכנסנו למשרד האוצר עם שיכרון כוח "
 יו"ר יש עתיד כינה את תפקיד שר האוצר  " מלכודת "  והודה כי עשה שגיאות .  בנוגע לאפשרות שייכנס לקואליציה עם נתניהו : " לא פוסל אנשים או מפלגות ,  אבל אעשה הכול כדי שנתניהו לא יהיה ראש ממשלה "
 יו"ר יש עתיד יאיר לפיד כינה היום  ( שני )  את תפקיד שר האוצר  " מלכודת ",  והודה שעשה שגיאות רבות במסגרת כהונתו . " נכנסנו למשרד האוצר קצת עם שיכרון כוח ",  אמר לפיד בריאיון לגלי צה"ל ,  והוסיף כי אנשי מפלגתו לא היו קשובים דיים לאחרים . " היינו צריכים להקשיב יותר לעצות ",  אמר .
" אני לא מכיר מישהו שחסין לטעויות ",  הוסיף לפיד . " בשיטה הדמוקרטית באים אנשים חדשים ,  אתה לא רוצה שיהיו אותם האנשים כל הזמן .  כשאתה בא למקום חדש אתה מתחיל במקום קטן בסוף אתה לומד .  קיבלתי מכה בראש יותר מפעם אחת ". 
בהתייחסו לשאלה אם היום טוב יותר בישראל מכפי שהיה לפני שנתיים ,  כפי שהתחייב ,  אמר לפיד כי התקציב שהציג הוא החברתי ביותר שהיה במדינה . " מחירי הדירות ירדו בטיפונת .  היינו בדרך ויכול להיות שזו הסיבה שאנחנו כבר לא שם .  מע"מ אפס הוא חלק מתכנית מקיפה שמטרתה להוריד את מחירי הדיור ",  הוא הסביר .
 לפיד נשאל גם על האפשרות שייכנס לקואליציה בראשות בנימין נתניהו לאחר הבחירות הבאות ,  והשיב : " אני לא פוסל אנשים או מפלגות ,  אבל אעשה הכול כדי שנתניהו לא יהיה ראש ממשלה .  הפריימריז השחיתו את הפוליטיקה הישראלית .  בליכוד יודעים שהם פישלו ,  שהם לקחו מאזרחי המדינה תקציב שהגיע להם ,  ושכולם מסתכלים עליהם ואומרים שוב ושוב :  'מושחתים נמאסתם' ". 
עוד בוואלה !  חדשות:עונשה של זקן קוצר בשליש ,  תשתחרר מהכלא בעוד כמה ימיםכחלון יחשוף את המועמדת הראשונה ברשימתו לכנסתבתום בדיקה חוזרת בליכוד :  דנון טיפס ,  הנגבי צנח 
בנאום שנשא ביום חמישי בכנס ראשי מטות הבחירות בבית ציוני אמריקה בתל אביב ,  התייחס לפיד לנושא השחיתות בפוליטיקה ,  ואמר : " לפני שנתיים דיברנו על פוליטיקה חדשה מול פוליטיקה ישנה .  עכשיו היינו שם ,  שנתיים היינו היחידים שנלחמו נגד זה .  שנתיים היינו הבלם היחיד .  מה שנלחמנו נגדו זו לא פוליטיקה ישנה ,  זו פוליטיקה מושחתת ".  
הוא מתח ביקורת על השחיתות לכאורה של חברי הליכוד ושל העומד בראשה ,  כמו גם של מפלגות הבית היהודי ,  ישראל ביתנו והעבודה . " הם גנבו לנו את המדינה ,  ואנחנו פה כדי לקחת אותה בחזרה ",  אמר לפיד . " תחזירו לנו את המדינה ,  מושחתים ".  

לפיד מודה : " נכנסנו למשרד האוצר עם שיכרון כוח "
 יו"ר יש עתיד כינה את תפקיד שר האוצר  " מלכודת "  והודה כי עשה שגיאות .  בנוגע לאפשרות שייכנס לקואליציה עם נתניהו : " לא פוסל אנשים או מפלגות ,  אבל אעשה הכול כדי שנתניהו לא יהיה ראש ממשלה "
 
