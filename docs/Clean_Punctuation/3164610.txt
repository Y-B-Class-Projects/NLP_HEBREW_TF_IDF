אושר :  ראש הממשלה יהיה פטור ממס על רכבו והוצאות מעונו הפרטי
ועדת השרים לחקיקה אישרה את הצעת החוק של ח"כ מיקי זוהר ,  שצפויה לחסוך לנתניהו כ-8,000 שקלים בחודש שאותם הוא משלם כמס על הרכב ועל הוצאות המעון הפרטי בקיסריה .  ח"כ זוהר : " אם לא נדאג למשכורת של נתניהו - הוא עלול לעזוב את תפקידו "
 ועדת השרים לחקיקה אישרה היום  ( ראשון )  את הצעת חוק של ח"כ מיקי זוהר  ( הליכוד )  ,  שלפיה יינתן  " פטור ממס לתשלומים ושירותים הניתנים לראש הממשלה ".  לחוק יהיו השלכות בעיקר על רכבו של ראש הממשלה ועל אחזקת ביתו בקיסריה .  זוהר אמר לוואלה !  NEWS כי  " אם לא נדאג למשכורת של נתניהו - אני חושש יחד עם אזרחים רבים שהוא יעזוב את תפקידו ".  
הצעת החוק קובעת כי ראש הממשלה לא יצטרך לשלם מס על  " תשלומים ,  שירותים וטובות הנאה המשתלמים או הניתנים מאוצר המדינה לראש הממשלה בקשר למילוי תפקידו ,  למעט משכורת ".  בדברי ההסבר להצעה נכתב כי זהו העתקת מצב קיים לפטור שמקבל נשיא המדינה . " פקודת מס הכנסה מעניקה פטור ממס דומה לנשיא המדינה ,  ומוצע לקבוע הוראת פטור דומה גם ביחס לתשלומים הניתנים לראש הממשלה בקשר למילוי תפקידו ".  
המשנה ליועץ המשפטי לממשלה ,  עו"ד רז נזרי ,  שנכח בדיון ,  אמר כי בחוק יש קשיים חוקתיים ושאפשר להגיע לאותה תכלית בלי חקיקה באמצעות הגשת בקשה מצד חשב האוצר לועדת הכספים בכנסת .  נזרי הוסיף כי באופן עקרוני משרד המשפטים סבור שיהיה נכון לפטור ממס הוצאות שהם לצורך מילוי תפקידו של ראש הממשלה .
 קשה להתעלם מהעיתוי שבו ח"כ זוהר מקדם את ההצעה .  בחודש דצמבר האחרון קבע בג"ץ כי החל מהשנה הנוכחית ייאלץ ראש הממשלה לשלם מס על אחזקת ביתו הפרטי בקיסריה ,  בטענה כי הכסף שהמדינה מוציאה על אחזקת הבית הוא הטבה לעובד החייבת במס .  
עוד בוואלה !  NEWS:ממה אתם מפחדים ?  למה ישראלים לא רוצים לדון במצב ברצועה | דעהשרת החוץ של האיחוד ביטלה הגעתה לישראל לאחר שנתניהו סירב להיפגש עמהפרסום ראשון :  אבי גבאי פועל לביטול הבחירות לוועידת העבודה 
הצעת החוק של זוהר צפויה להוסיף לנתניהו לפחות 8,000 שקלים למשכורת הנטו שלו ,  זאת משום שראש הממשלה מסכם סכום של כ-3,000 שקלים על מס על רכבו מדי חודש וכ-5,000 שקלים נוספים על הוצאות מעונו הפרטי .  
ח"כ זוהר טוען כי הצעת החוק נולדה במסדרונות לשכת ראש הממשלה . " הסתובבתי הרבה בלשכה ,  ובאחת הפעמים שמעתי שיחה בין אנשי לשכתו על המשכורת של ראש הממשלה .  הבנתי שבחודש שעבר נתניהו קיבל משכורת של 5,000 או 6,000 שקלים נטו בלבד ,  וכי באופן קבוע משכורתו צפויה להיות כ-13 אלף שקלים .  זה היה נראה לי לא הגיוני ".  לדברי זוהר ,  זהו  " מצב בלתי נסבל ",  שבו ראש הממשלה מרוויח  " סכום כה זעום ",  כלשונו . " אני מבין שנבחרי ציבור לא אמורים להרוויח כמו טייקונים ,  אבל יש גבול מה מדינה צריכה להכיל .  זה לא הגיוני שראש הממשלה מרוויח שכר כה זעום ועלוב .  הרי לאף אדם אין ספק שאם נתניהו היה אדם פרטי ,  הוא היה מרוויח מיליונים ולא היה נזקק לאף עזרה .  את החוק שקיים על נשיא המדינה צריך פשוט להחיל עליו .  זה לא מורכב מדי ". 
 ( עדכון ראשון :  07:49 )  

אושר :  ראש הממשלה יהיה פטור ממס על רכבו והוצאות מעונו הפרטי
ועדת השרים לחקיקה אישרה את הצעת החוק של ח"כ מיקי זוהר ,  שצפויה לחסוך לנתניהו כ-8,000 שקלים בחודש שאותם הוא משלם כמס על הרכב ועל הוצאות המעון הפרטי בקיסריה .  ח"כ זוהר : " אם לא נדאג למשכורת של נתניהו - הוא עלול לעזוב את תפקידו "
 
