נתניהו :  המבצע יסתיים רק כשיושב השקט לאזרחי ישראל
ראש הממשלה התייחס למבצע  " צוק איתן "  בתום דיון בפיקוד דרום ואמר כי  " הטיפול במנהרות עומד לקראת סיום ",  והוסיף כי  " על העולם לתבוע ששיקום עזה יהיה קשור לפירוזה "
 ראש הממשלה ,  בנימין נתניהו ,  התייחס היום  ( שני )  למבצע  " צוק איתן "  בסיום דיון ביטחוני בפיקוד דרום ואמר כי  " המערכה בעזה נמשכת ".  ראש הממשלה הוסיף כי  " מה שעומד בפני סיום זה הטיפול של צה"ל במנהרות ,  אבל המבצע הזה יסתיים רק כשיושב השקט והביטחון לתקופה ממושכת לאזרחי ישראל ". 
בסיום הדיון ,  שבו השתתפו שר הביטחון ,  משה יעלון ,  הרמטכ"ל ,  רב-אלוף בני גנץ ומפקד פיקוד דרום ,  אלוף סמי תורג'מן ,  טען נתניהו כי  " פגענו קשה בחמאס ובארגוני הטרור ".  ראש הממשלה הבהיר כי  " אין לנו שום כוונה לפגוע בתושבי עזה ,  ומי שפוגע בהם הלכה למעשה זה החמאס ,  שגם מונע מהם סיוע הומניטארי .  אני חושב שהקהילה הבינלאומית צריכה לגנות את החמאס בכל פה וגם לתבוע ,  כפי שאנחנו תובעים ,  ששיקומה של עזה יהיה קשור לפירוזה ". 
מלחמה בדרום - כותרות אחרונותהלוחמים איתרו פצצות בבית ברפיח ותלו בו דגל ישראלגורם מדיני : " חמאס מצליח לבודד אותנו בעולם "" ארה"ב שוב פועלת מול קטאר כדי להשיג הפסקת אש "  
נתניהו סיכם את הדברים בהבעת הערכה לכוחות הביטחון : " אני רוצה לבטא הערכה מיוחדת לשר הביטחון ,  לרמטכ"ל ,  למפקד פיקוד הדרום ,  למפקדים ולחיילים הגיבורים שלנו וגם לשב"כ שמסייע להם .  יש פה עבודת צוות חזקה מאוד שמטרתה להביא את הביטחון לאזרחי ישראל ולמדינת ישראל ".  
שעות ספורות אחרי פיגוע הדריסה הקטלני בירושלים ,  אלמוני רכוב על אופנוע פתח באש באזור הר הצופים בעיר .  חייל נפצע באורח קשה בבטנו מהירי .  הוא פונה לבית החולים הדסה הר הצופים בבירה ,  שם הוכנס לחדר ניתוח .  כוחות משטרה גדולים הגיעו למקום ,  והם מנהלים מצוד אחר היורה ,  שנמלט על גבי האופנוע .  כמו כן ,  המשטרה הציבה מחסומים סביב רחוב יצחק הנדיב הסמוך למנהרת הר הצופים במטרה לאתר את החשוד במעשה .
 דובר מגן דוד אדום זכי הלר מסר כי החייל  " נורה בכביש בין קמפוס הר הצופים לבית החולים הדסה ".  לדבריו , " מצאנו אותו מוטל על הכביש .  הוא היה בהכרה אבל מעורפל עם פציעה בבטן ".  
רק כשעתיים קודם לפני האירוע בהר הצופים נהרג אדם וחמישה נפצעו בפיגוע דריסה שביצע נהג טרקטור ממזרח ירושלים ,  ברחוב משה זקס בעיר .  הולך רגל כבן 30 נהרג וחמישה בני אדם נוספים נפצעו באורח קל .  מחקירה ראשונית עלה כי מחבל בשם מוחמד נאיף ג'עאביס ,  בן 23 מג'בל מוכבר שבמזרח ירושלים ,  שעבד באתר בנייה סמוך ,  נהג בטרקטור ובתחילה פגע באדם שהלך ברגל בסמוך לאתר בנייה ברחוב .  הגבר נפצע באורח אנוש ובתום מאמצי החייאה נקבע מותו .  
לאחר מכן המשיך המחבל בנסיעתו ופגע באוטובוס ריק מנוסעים של חברת  " קווים "  והפך אותו .  כתוצאה מכך ,  חמישה בני אדם נוספים נפצעו באורח קל .  לוחם מיחידת  " נחשון "  של שירות בתי הסוהר ,  שהיה במקום יחד עם שני שוטרים ,  ירה במחבל והרג אותו .  ארבעה מבין הפצועים פונו לבית החולים הדסה הר צופים ופצוע נוסף לבית החולים שערי צדק .  פועלים שהיו באתר הבנייה שהמחבל עבד בו הוכנסו לתוך אוטובוס שהיה במקום מחשש שייעשה בהם לינץ' .  

נתניהו :  המבצע יסתיים רק כשיושב השקט לאזרחי ישראל
ראש הממשלה התייחס למבצע  " צוק איתן "  בתום דיון בפיקוד דרום ואמר כי  " הטיפול במנהרות עומד לקראת סיום ",  והוסיף כי  " על העולם לתבוע ששיקום עזה יהיה קשור לפירוזה "
 
