נתניהו שב לישראל : " אנו יכולים להגן על עצמנו "
 ראש הממשלה שב מפגישותיו עם בכירי צמרת הממשל האמריקאי ובראשם הנשיא אובמה שהבהירו את עמדתם לגבי תקיפה צבאית אפשרית באירן . " יש לנו ידידים רבים מאוד שעומדים לצידנו "
  ( צילום :  לע"מ ,  עריכה :  מיכאל ברגמן )  
לאחר ביקור בן מספר ימים בארה"ב ובקנדה בו נדון בעיקר נושא הגרעין האירני ,  שב בצהריים  ( רביעי )  ראש הממשלה בנימין נתניהו לישראל .  עם נחיתתו אמר נתניהו : " אני חוזר מביקור חשוב מאוד בארה"ב ובקנדה .  התקבלתי בחום רב ,  יש לנו ידידים אמיצים רבים .  אנו חוזרים לחג הפורים ,  והערב נקרא במגילת אסתר על אותם ימים שהיהודים לא היו אדונים לגורלם ולא יכלו להגן על עצמם ".  לדבריו , " היום אנו בעולם אחר ובעידן אחר ,  יש לנו מדינה איתנה וצבא חזק .  האיומים לא נעלמו אבל אנו יכולים להגן על עצמנו .  יש לנו ידידים רבים מאוד שעומדים לצידנו ויעמדו לצידנו בכל עת ". 
במהלך הביקור נפגש נתניהו עם נשיא ארה"ב ברק אובמה ,  ראש ממשלת קנדה סטיבן הארפר ,  מזכירת המדינה האמריקאית הילרי קלינטון ,  שר ההגנה ליאון פנטה ,  וחברי סנאט וקונגרס .  כמו כן נשא נתניהו דברים בוועידת איפא"ק .  
הנושא העיקרי בביקור היה עצירת הגרעין האירני ,  והנשיא אובמה הבהיר היטב את עמדתו בנושא בנאומו בפני באי ועידת איפא"ק לפני יומיים .  אובמה אמר בנאומו כי  " כנשיא שמרתי על מחויבותי לישראל ,  בכל צומת בדרך ,  עמדנו לצדה של ישראל בכל פעם .  מחויבותי לבטחון ישראל לא הייתה כה חזקה מעולם ,  ושיתוף הפעולה הבטחוני מעולם לא היה הדוק יותר .  למרות קשיי התקציב שלנו ,  הסיוע לישראל גדל משנה לשנה .  אל תטעו - אנחנו נעשה כל מה שצריך כדי לשמר את היתרון הטכנולוגי והאיכותי של ישראל ,  כי לישראל יש את הזכות לשמור על עצמה ,  בעצמה ,  מול כל איום שקם נגדה ".  כמו כן ציין אובמה כי  " בכל מצב שהיה ניסיון לדה-לגיטימציה נגד ישראל ,  הממשל שלי התנגד לו ".  הוא הזכיר בהקשר זה את התנגדות ארה"ב לדו"ח גולדסטון ואת התנגדותו באו"ם להכרה חד צדדית במדינה פלסטינית .
 בתום הנאומים נפגשו נתניהו ואובמה בפגישה שהוגדרה על ידי היועץ לביטחון לאומי יעקב עמידרור שנכח בה ,  כ"כנה ובאווירה מאוד מאוד טובה ".  לדברי עמידרור , " אנחנו ,  כישראלים ,  צריכים לשבת בינינו לבין עצמנו ,  לעכל את מה שנאמר על ידי האמריקאים ופשוט להכריע על סמך האינטרסים של מדינת ישראל ועל סמך ההנחה שמדינת ישראל קמה כדי שתוכל להגן על עצמה ". 
עוד באותו נושא:בתום הפגישות : " על ישראל לעכל עמדת ארה"ב - ולהכריע"נתניהו בוועידת איפא"ק : " אי אפשר לחכות עוד לדיפלומטיה"הפסגה בוושינגטון התארכה בשעה ;  נתניהו : " טובה וחיובית"אובמה באיפא"ק :  לישראל זכות להגן על עצמה בעצמה 

נתניהו שב לישראל : " אנו יכולים להגן על עצמנו "
 ראש הממשלה שב מפגישותיו עם בכירי צמרת הממשל האמריקאי ובראשם הנשיא אובמה שהבהירו את עמדתם לגבי תקיפה צבאית אפשרית באירן . " יש לנו ידידים רבים מאוד שעומדים לצידנו "
 
