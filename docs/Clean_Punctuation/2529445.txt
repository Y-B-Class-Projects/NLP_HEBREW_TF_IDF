אבו מאזן שיגר איגרת תנחומים לנתניהו על מות אביו
יו"ר הרשות הפלסטינית הצטרף לשורת בכירים מהעולם שהביעו תנחומיהם בפני ראש הממשלה לאחר שאביו ,  בן ציון נתניהו ,  הלך לעולמו .  גם ראש הממשלה הפלסטיני ,  סלאם פיאד ,  שלח מכתב
יושב ראש הרשות הפלסטינית ,  אבו מאזן ,  שיגר היום  ( שלישי )  איגרת תנחומים לראש הממשלה ,  בנימין נתניהו ,  בשל מות אביו ,  הפרופסור בן ציון נתניהו ,  שהלך אתמול לעולמו .  גם ראש הממשלה של הרשות הפלסטינית ,  סלאם פיאד ,  שיגר לנתניהו מכתב ניחומים .  
כבר אמש ,  הקדים המועמד המוביל לראשות המפלגה הרפובליקנית ,  מיט רומני ,  לפרסם הודעת אבל על מותו של אבי ראש הממשלה ,  שמצוי בקשרי חברות עם רומני עוד מסוף שנות ה-70 .  טרם דווח על איגרת מטעמו של נשיא ארצות הברית ,  ברק אובמה ,  אך השגריר האמריקאי בישראל ,  דן שפירו ,  השתתף אתמול בהלווייתו של נתניהו האב ,  וצפוי בהמשך השבוע להגיע לביקור ניחומים בביתו בירושלים ,  שם יושב נתניהו שבעה עם אחיו הצעיר עידו ,  ובני משפחותיהם .
 במהלך היום ,  הגיעו מנחמים רבים לבית שבו גר פרופסור נתניהו ,  ובהם הסנאטור ג ? ון קרי ,  שר החוץ של יפן ,  שר במשרד האוצר של אוסטרליה ,  שרים בממשלה ,  חברי כנסת וראשי ערים .  כמו כן ,  הגיעו ניצולים מחטיפת המטוס באנטבה וחבריו של נתניהו ל"צוות ביבי "  בסיירת מטכ"ל .
 פרופסור בן-ציון נתניהו ,  אביו של ראש הממשלה ,  הלך לעולמו אתמול לפנות בוקר ,  בביתו בשכונת רחביה שבירושלים .  נתניהו האב ,  יליד פולין ,  היה בן 102 במותו .  בשבוע האחרון הידרדר מצבו הרפואי לאחר שסבל מהתייבשות .  

אבו מאזן שיגר איגרת תנחומים לנתניהו על מות אביו
יו"ר הרשות הפלסטינית הצטרף לשורת בכירים מהעולם שהביעו תנחומיהם בפני ראש הממשלה לאחר שאביו ,  בן ציון נתניהו ,  הלך לעולמו .  גם ראש הממשלה הפלסטיני ,  סלאם פיאד ,  שלח מכתב

