פרסום ראשון :  הפגישה החשאית של נתניהו עם שר החוץ של עומאן
שר החוץ העומאני יוסוף בן עלאווי הגיע למלון ראש הממשלה בוורשה לפגישה חשאית עמו .  זאת בהמשך לביקור נתניהו אצל הסולטן קאבוס .  בן עלאווי הגיע לפגישה דרך כניסה צידית של החניון ולא דרך הכניסה הראשית .  נתניהו אמר לו : " רבים הולכים בעקבותיכם "
 שר החוץ העומאני יוסוף בן עלאווי הגיע היום  ( רביעי )  למלון ראש הממשלה בוורשה לפגישה חשאית עם נתניהו - כך נחשף לראשונה בוואלה !  NEWS .  זאת בהמשך לביקור נתניהו אצל הסולטן קאבוס .  בן עלאווי הגיע לפגישה דרך כניסה צדית של החניון ולא דרך הכניסה הראשית .  נתניהו המריא אתמול לפולין שם ישתתף בוועידה בינלאומית עם ארצות הברית ובכירים ממדינות ערב ומ-60 מדינות שתוקדש לנושא איראן .
 בפגישה בין השניים אמר נתניהו לבן עלאווי : " אני שמח לפגוש אותך שוב .  ההחלטה האמיצה של הסולטן קאבוס להזמין אותי לבקר בעומאן מביאה לשינוי בעולם .  היא סוללת את הדרך לרבים אחרים לעשות את מה שאתה אמרת - לא להיות תקוע בעבר אלא להתקדם אל העתיד .  רבים הולכים בעקבותיכם ,  גם כאלה שנמצאים כאן היום בוועידה ".  
נתניהו הודה לעומאן על  " המדיניות החיובית הזאת ,  שפניה לעתיד ושעשויה להוביל לשלום ולשגשוג עבור כולם .  אני מודה לך בשם אזרחי ישראל ,  ואני מרשה לעצמי לומר שגם בשם רבים במזרח התיכון ". 
שר החוץ של עומאן השיב לו : " זהו חזון חדש וחשוב לעתיד .  האנשים במזרח התיכון סבלו רבות כי הם נותרו בעבר .  זהו עידן חדש למען העתיד ולמען שגשוג לכל העמים ". 
עוד בוואלה !  NEWS:נתניהו :  עומאן הסכימה למטוסי אל-על לחלוף מעליה בדרך להודוהפריצה למפרץ :  לאחר ביקור רה"מ ,  השרים נוסעים לעומאן ולאמירויותלראשונה מ-1996 :  נתניהו ביקר בחשאי בעומאן ונפגש עם השליט 
באוקטובר נתניהו ביקר לראשונה בעומאן והיה אורחו של הסולטן מקאבוס בארמון המלוכה .  זו היתה פריצת דרך פומבית ראשונה ביחסים עם עומאן אחרי יותר מ-20 שנה .  בחודש שעבר נתניהו ביקר לראשונה בצ'אד - מדינה בעלת רוב מוסלמי באפריקה והודיע על חידוש היחסים הדיפלומטיים .  
במהלך ועידת ורשה נתניהו צפוי לשבת ביחד עם שרי חוץ ערבים ובכירים בין היתר מסעודיה ,  בחריין ,  איחוד האמירויות ומרוקו ולהצטלם עמם לתמונה משותפת .  בלשכת ראש הממשלה מקווים שבשולי הוועידה בורשה יתקיימו פגישות נוספות שיעידו על חימום היחסים עם מדינות המפרץ .  
שר החוץ של עומאן עמו נפגש נתניהו בחשאי ,  הציע לאחר הביקור כי ארצו תסייע בקידום התהליך המדיני בין ישראל והפלסטינים ,  ואף גינה מתקפות נגדה מצד העולם הערבי . " ישראל היא עובדה קיימת במזרח התיכון וכולם מבינים זאת ",  אמר אז . " גם העולם מודע לעובדה הזאת ואולי הגיע הזמן שיתייחסו אליה בהתאם ".  בנוסף התייחס שר החוץ למאמצים של נשיא ארצות הברית דונלד טראמפ בגיבוש  " עסקה המאה ". 
אחרי ביקורו של נתניהו שרים נוספים ביקרו במדינות המפרץ ,  בהם שר התקשורת איוב קרא שהגיע לדובאי שבאיחוד האמירויות כדי להשתתף בכנס תקשורת בינלאומי ושר התחבורה והמודיעין ישראל כץ שנסע בנובמבר האחרון לכנס תחבורה בינלאומי בעומאן .
 בדצמבר האחרון אמר נתניהו כי סולטן עומאן אף הסכים לאפשר למטוסי אל-על לעבור במרחב האווירי של ארצו .  וכי כעת יש צורך באישור דומה מצד ערב הסעודית כדי לאפשר לחברת אל-על לקצר את נתיב הטיסה להודו ולמזרח הרחוק .  לטיסות מעל עומאן אין משמעות מבלי שיינתן אישור טיסה למטוסי אל-על מעל סעודיה .
 דובר חמאס סאמי אבו זהרי ,  הגיב לפגישה ואמר כי  " פגישת שר החוץ של עומאן עם נתניהו היא בושה גדולה ,  שמייפה את תמונת הכיבוש הפושע והיא דקירה בגבו של העם הפלסטיני ". 
 ( עדכון ראשון :  15:30 )  

פרסום ראשון :  הפגישה החשאית של נתניהו עם שר החוץ של עומאן
שר החוץ העומאני יוסוף בן עלאווי הגיע למלון ראש הממשלה בוורשה לפגישה חשאית עמו .  זאת בהמשך לביקור נתניהו אצל הסולטן קאבוס .  בן עלאווי הגיע לפגישה דרך כניסה צידית של החניון ולא דרך הכניסה הראשית .  נתניהו אמר לו : " רבים הולכים בעקבותיכם "
 
