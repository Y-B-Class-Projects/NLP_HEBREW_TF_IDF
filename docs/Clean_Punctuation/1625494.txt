נתניהו :  מקווה שלבני תבין את  " גודל השעה "
 רה"מ ייפגש היום עם יו"ר האופוזיציה כדי לדון בצירוף קדימה לממשלה .  לקראת הפגישה הבהיר : " לא אפתח מחדש את ההסכמים הקואליציוניים ".  לבני : " האחדות של נתניהו היא הישרדות פוליטית "
 ראש הממשלה בנימין נתניהו ויו"ר האופוזיציה ציפי לבני צפויים להיפגש היום  ( ראשון )  ,  כדי לדון בהצטרפותה של ממשלת קדימה לממשלה . " אם ראש הממשלה חושב שהמוטיב המרכזי בקבלת ההחלטות בקדימה זה האיומים שלו על קדימה הוא לא יודע אם מי יש לו עסק ",  אמרו אמש מקורביה של יו"ר קדימה ציפי לבני לקראת הפגישה הצפויה .  לדבריהם , " הצעתו של נתניהו תיבחן במדדים של ענייניות ,  רצינות ההצעה והתכנים .  אי אפשר לדבר על אחדות שהיא לא של תוכן אלא של הישרדות פוליטית ". 
מקורביו של נתניהו מסרו כי הוא אינו מתכוון להקים צוות משא ומתן לכניסת קדימה לממשלה .  בשיחה עם יועציו אמר נתניהו כי  " המטרה שלי היא להרחיב את ממשלת האחדות הקיימת אל מול האתגרים הגדולים שבפניהם ניצבת ישראל ,  אבל אין לי שום כוונה לפתוח הסכמים קואליציוניים של ממשלת אחדות שמתפקדת כל כך טוב ובשיתוף פעולה מלא של כל מרכיביה .  לכן הצעתי ליו"ר קדימה להצטרף לממשלה במתכונת בגין 67' .  לא תהיה חלוקה מחדש של תיקים .  אני מצפה לתשובה מהירה של לבני ואני מקווה שהיא תבין את גודל השעה ".  
בסביבתו הוסיפו כי , " אם לבני רוצה להיכנס לממשלה במתכונת שראש הממשלה הציע  בבקשה .  לא רוצה ?  אז לא ,  אבל לא יהיו צוותי משא ומתן .  השאלה היא האם לקדימה יש מנהיגה שיכולה להכריע בעניין ". 
בתוך כך ,  לבני שוחחה אמש עם ח"כ שאול מופז ,  במסגרת סבב שיחות עם חברי הכנסת של קדימה בנוגע לדיון על הצעת ראש הממשלה בנימין נתניהו ללבני להצטרף לממשלה .  
מופז דרש להקים צוות משא ומתן משום שאין זה נכון שהיא תנהל את המשא ומתן לבד מול נתניהו .  לבני הדגישה בפניו שאמרה גם לנתניהו כי ההחלטה תתקבל על ידי קדימה כולה ולא לבדה ,  והיא גם תובא לדיון בסיעת קדימה .  משום כך ,  היא הוסיפה ,  שגם היא חושבת ש"יש להקים צוותי משא ומתן בזמן המתאים לכך לאחר שנשמע את נתניהו ". 
בסביבת ראש הממשלה אמרו כי נתניהו מאוד רציני בהצעתו לציפי לבני להקים ממשלת אחדות . " עכשיו המבחן הוא שלה .  אם היא תעדיף את האינטרס הלאומי או שתבחר בחשבון צר ",  אמרו הגורמים . 
" במרץ 2009 רה"מ הציע ללבני את חצי המלכות והיא הפילה את ההצעה בגלל עניין הרוטציה .  השאלה היא אם הפעם תפיל זאת בגלל התיקים ",  מסרו .
 ביום חמישי אמרה לבני כי היא אינה דוחה על הסף את הצעתו של נתניהו להצטרף לקואליציה ,  אך תעמיד את כוונותיו במבחן רציני .  מקורביו של נתניהו הבהירו שהוא מצפה לתשובה מהירה בתוך כמה ימים .
 
נתניהו :  מקווה שלבני תבין את  " גודל השעה "
 רה"מ ייפגש היום עם יו"ר האופוזיציה כדי לדון בצירוף קדימה לממשלה .  לקראת הפגישה הבהיר : " לא אפתח מחדש את ההסכמים הקואליציוניים ".  לבני : " האחדות של נתניהו היא הישרדות פוליטית "
 
