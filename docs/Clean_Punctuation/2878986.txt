אמה של הפצועה מהפיגוע : " לא נורמלי שיהודים נשרפים בכבישי הבירה "
 אמה של ענבר אזרק בת ה-27 שנפצעה בינוני מבקבוק תבערה במזרח ירושלים אמרה כי גם הפיגוע בדומא  " מתועב ",  אך  " אנו שמחים להיות בצד שזה לא הנורמה שלו ".  נתניהו ביקר אף הוא את בזק ,  שמאושפזת בעין כרם : " אפס סובלנות לטרור "
 חנה בזק ,  אמה של ענבר אזרק בת ה-27 שנפצעה אתמול באורח בינוני מפגיעת בקבוק תבערה במזרח בירושלים ,  אמרה היום  ( שלישי )  לוואלה ! NEWS כי  " המעשה המתועב בכפר דומא הוא דרמטי ,  אבל גם כשמישהו מנסה לשרוף את הילדה שלי זה דרמטי .  לדבריה , " זה לא נורמלי שיהודים נשרפים בכבישי ירושלים ".  גם ראש הממשלה בנימין נתניהו ביקר היום את בזק ,  שעדיין מאושפזת במחלקה לכירורגיה פלסטית בהדסה עין כרם בירושלים .  היא סובלת מכוויות בדרגה שנייה ושלישית ב-25% מגופה ,  בעיקר בגפיים התחתונות .  בן זוגה ,  שהיה עמה ברכב ,  שוחרר מבית החולים .
 האם חנה סיפרה עוד כי  " ענבל סובלת מכוויות נרחבות ברגלים וביד .  יש לה כאבים מאוד עזים .  אנחנו עוברים שעות קשות ,  אבל מודים לקדוש ברוך הוא שזה נגמר ככה ,  כי יכול היה להיות יותר גרוע אלמלא הם הצליחו לנטוש את האוטו ". ענבר ,  אמא לשלושה ותושבת היישוב קידה הייתה בדרך לשכונת פסגת זאב בבירה כשנפגעה .  אמה הוסיפה ואמרה כי  " אילו הילדים היו באוטו זה גם היה נגמר אחרת ". 
לקריאה נוספת על האירועחובש נפצע בפיגוע התבערה וטיפל בפצועה : " אחרי שטיפלתי בה התעלפתי"חייל נפצע כשהציל את נפגעי הפיגוע : " אין פחד ברגעים האלה"שלושה נפצעו מבקבוק תבערה שהושלך לעבר מכונית במזרח ירושלים 
לדבריה , " ענבר זוכרת שהם שמעו פיצוץ גדול .  נראה שהבקבוק נפל לרגליה כי שם הכוויות הקשות והחצאית שלה נשרפה לגמרי .  היא סיפרה שהם הבינו שהם צריכים לצאת ובתושיה התגלגלה החוצה ,  כשבן זוגה נעזר בנהג שנעצר וסייע לו .  זה היה נס ,  כי האוטו המשיך והידרדר והם הצליחו להתרחק ". 
האם אמרה כי  " אנו שמחים להיות בצד שזה לא הנורמה שלו .  בהנחה שיהודים ביצעו את הפשע המתועב בדומא ,  זה אירוע גדול ודרמטי ,  ומצד שני ,  כשמישהו רוצה לשרוף את הילדה שלי זה גם דרמטי .  זה לא נורמלי שיהודים נשרפים בכבישי ירושלים ".  
במהלך ביקורו בבית החולים ,  אמר נתניהו כי  " לפני ימים אחדים ביקרתי את אחיו של הילד עלי ,  שנפגע מבקבוק תבערה שהושלך על ביתו על ידי מחוללי טרור נגד ערבים .  עכשיו ביקרתי את ענבר ,  אישה צעירה שנפגעה מבקבוק תבערה שהושלך על ידי מחוללי טרור נגד יהודים .  אחיו של עלי הוא ילד בן ארבע ,  ענבר היא אם צעירה לשלושה ילדים בני שנתיים ,  שלוש וארבע .  טרור הוא טרור הוא טרור ".  
ראש הממשלה הדגיש כי  " המדיניות שלנו היא אפס סובלנות לטרור ולא משנה מאין הוא בא .  אנחנו מגנים אותו ונלחמים בו באותה מידה .  לפני ימים אחדים הקהילה הבינלאומית הצטרפה לגינוי שלי נגד הטרור שכוון נגד ערבים ואני מצפה שהם יצטרפו ,  נגד אותו טרור שמכוון נגד יהודים .  אני עדיין מחכה ".  
לדבריו , " אין חוק מעל חוקי המדינה .  חוקי המדינה חלים על כולם ומי שיפר אותם ,  מי שידגול בפשעי שנאה ,  מי שיפעיל אלימות ,  מי שיפעיל טרור ,  אנחנו נפעיל מולו את כל כובד החוק לרבות כשצריך ,  כפי שעשינו אתמול ,  מעצרים מנהליים .  אפס סובלנות לטרור ,  זה מחייב אותנו ,  זה מחייב גם את הקהילה הבינלאומית ". 
נשיא המדינה ראובן רבלין שוחח עם ענבר היום ואיחל לה ולשאר הפצועים החלמה מהירה ורפואה שלמה .  הנשיא אמר : " שוחחתי עם ענבר ,  שסובלת מכאבים לא קלים ,  גיבורת חיל שחייה ניצלו בפיגוע הנורא .  למרות הקושי שלה ,  ענבר סיפרה לי כיצד מתרחב ליבה אל מול גילויי האהבה והתמיכה אותם היא מקבלת מאז שאושפזה מהעם כולו ,  על הטיפול המסור והמקצועי לו היא זוכה מהצוות בבית החולים ,  על מה שהיא הגדירה 'עם ישראל בתפארתו' .  
עוד הוסיף הנשיא רבלין : " אמרתי לענבר שאת הטרור ,  ואת המחבלים בני העוולה שפגעו בה ובאנשים היקרים שלקחו חלק בחילוצה ,  אנחנו נעצור .  אזרחי ישראל לא יחיו תחת פחד קיומי ,  לא ישנו את אורחות חייהם מפני חרב הטרור המונפת .  מדינת ישראל חייבת להגן על בטחון אזרחיה- זוהי חובתה ולא רק זכותה .  מיגור הטרור הוא חובה מוסרית של פיקוח נפש .  בנס אירוע הטרור אתמול לא גבה מחיר בנפש ,  אך אין זה מפחית כהוא זה מחומרתו .  מדינת ישראל צריכה לגלות יד ברזל כנגד המבקשים רעתה ורעת אזרחיה ולהבטיח שאזרחיה יוכלו לחיות בבטחה ,  בכל מקום בארץ ".  

אמה של הפצועה מהפיגוע : " לא נורמלי שיהודים נשרפים בכבישי הבירה "
 אמה של ענבר אזרק בת ה-27 שנפצעה בינוני מבקבוק תבערה במזרח ירושלים אמרה כי גם הפיגוע בדומא  " מתועב ",  אך  " אנו שמחים להיות בצד שזה לא הנורמה שלו ".  נתניהו ביקר אף הוא את בזק ,  שמאושפזת בעין כרם : " אפס סובלנות לטרור "
 
