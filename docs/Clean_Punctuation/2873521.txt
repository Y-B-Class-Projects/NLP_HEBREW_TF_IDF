נתניהו על הקריאה לחקור המרמרה : " צביעות ";  זועבי : " להעניש האחראים "
 אחרי שבית הדין בהאג קרא לשקול לחקור מחדש את תקרית המשט מ-2010 ,  שבמהלכה נהרגו תשעה אנשים ,  תקף זאת ראש הממשלה . " נמשיך להגן על חיילי צה"ל ",  אמר .  ח"כ זועבי ,  שהשתתפה במשט ,  אמרה : " אין פשע בלי פושעים "
 בעקבות קריאת בית הדין הפלילי הבינלאומי לשקול לחקור את תקרית משט המרמרה מ-2010 ,  התייחסו הערב  ( חמישי )  לכך ראש הממשלה בנימין נתניהו ,  שרים וחברי כנסת ,  בהם ח"כ חנין זועבי  ( הרשימה המשותפת )  ,  שהייתה על המשט .  נתניהו גינה את קריאת בית הדין ,  ואילו ח"כ זועבי קראה  " להעניש "  את האחראים . 
" חיילי צה"ל פעלו מתוך הגנה עצמית כשעצרו ניסיון לפרוץ סגר ימי שבוצע בהתאם לדין הבינלאומי כפי שקבעה ועדה שמינה מזכ"ל האו"ם ,  ועדה בראשות שופט בית המשפט העליון ומשקיפים בינלאומיים ",  אמר נתניהו . " בזמן שבסוריה אסד טובח ברבבות מבני עמו ,  באיראן מוציאים מאות להורג ,  ובעזה חמאס משתמש בילדים כמגן אנושי ,  בוחר בית הדין לעסוק בישראל מטעמים פוליטיים ציניים .  אל מול הצביעות הזאת ,  החיילים שלנו ימשיכו לשמור עלינו בשטח ואנחנו נגן עליהם בזירה הבינלאומית ".  
" אין פשע בלי פושעים ,  אולם יש פשעים בלי עונשים והגיע הזמן להתחיל להעניש ",  אמרה ח"כ זועבי . " לכן אני מברכת על החלטתם של השופטים .  מברכת ומקווה שהתחלתו של תהליך זה ,  תוביל להפסקת הזלזול הישראלי בחיי הפלסטינים ,  והפסקת הכוחנות הפושעת נגדנו .  לטענתה ,  הסתרת החומר המתועד ,  הוא הוכחה שיש לישראל מה להסתיר ".  
שר הביטחון משה יעלון גיבה את נתניהו וגינה את ההחלטה . " קריאת בית המשפט בהאג לפתוח בחקירה כלפי לוחמי הקומנדו הימי שהשתלטו על המרמרה ,  היא צבועה ושערורייתית ",  אמר . " הלוחמים פעלו בהתאם לדין הבינלאומי והגנו על עצמם אל מול התנהגות אלימה של פעילי טרור .  אנו מגבים לחלוטין את הלוחמים ,  וניאבק בחורמה כנגד כל ניסיון לפגוע בהם ". 
הניסיונות ,  לדבריו ,  להשחיר את פניה של מדינת ישראל , " הדמוקרטיה היחידה במזרח התיכון ,  הם פוליטיים ,  ציניים ובלתי נסבלים ,  ומצעד האיוולת הזה מקבל משנה תוקף בעיקר נוכח מעשי הטבח חסרי המעצורים שמתרחשים במדינות שסביבנו ".  לסיכום ,  אמר יעלון כי  " פעילותם המוטית של גורמים בינלאומיים ,  בשם ה'חוק' או 'זכויות אדם' ,  נגד מדינת ישראל וחייליה ,  היא זו הפוגעת בחוק ובסדר העולמי ". 
שר המדע ,  הטכנולוגיה והחלל דני דנון טען כי בית הדין בהאג  " מגלה דו פרצופיות כאשר אינו יודע להבחין בין לוחמים ערכיים ונאמנים לבין מחבלים ".  דנון הוסיף כי הוא מגבה באופן מלא את לוחמי השייטת ומפקדיה  " שפעלו באחריות ובנחישות במשימתם להגן על מדינת ישראל ".  
דברים דומים השמיעו גם חברי כנסת מהאופוזיציה . " כשזה מגיע לישראל הצביעות שוברת שיאים ",  אמר יו"ר יש עתיד יאיר לפיד . " הטרוריסטים שהיו על הסיפון תקפו את חיילי צה"ל ובמהלך העימות נהרגו תשעה מהם .  כרגיל ,  אויבי ישראל ניסו לפנות לבית הדין הבינלאומי בהאג ,  אלא שלאכזבתם התובעת הכללית בדקה את הנושא והחליטה שאין מקום לפתוח בחקירה ".  
לדבריו , " מאז נהרגו בסוריה יותר מרבע מיליון איש ,  20 אלף איש נהרגו בעימות עם בוקו חראם באפריקה .  יותר מ-30 אלף באפגניסטן ,  כ-14 אלף בלוב ,  6,500 באוקראינה ,  אבל שופטי בית הדין בהאג - שהוקם כדי לחקור מעשי זוועה המוניים ,  לא תקריות מקומיות של מלחמה בטרור - לא מתעניינים כנראה בעובדה שמיליוני אנשים נהרגו מאז המשט .  בית הדין בהאג הוכיח היום שהוא מוסד צבוע שנגוע באנטישמיות ובשנאה לישראל .  אין הסבר אחר להתנהגותו ".  
גם ח"כ איציק שמולי  ( המחנה הציוני )  גינה את ההחלטה . " זה שבוע שבו העולם שובר שיאים חדשים של צביעות ",  אמר . " איראן ,  תומכת הטרור ,  מוחזרת למשפחת העמים ,  וחיילי השייטת ,  שהצליחו לעצור משט טרור ,  נקראים לבית הדין בהאג .  פשוט חרפה ".  

נתניהו על הקריאה לחקור המרמרה : " צביעות ";  זועבי : " להעניש האחראים "
 אחרי שבית הדין בהאג קרא לשקול לחקור מחדש את תקרית המשט מ-2010 ,  שבמהלכה נהרגו תשעה אנשים ,  תקף זאת ראש הממשלה . " נמשיך להגן על חיילי צה"ל ",  אמר .  ח"כ זועבי ,  שהשתתפה במשט ,  אמרה : " אין פשע בלי פושעים "
 
