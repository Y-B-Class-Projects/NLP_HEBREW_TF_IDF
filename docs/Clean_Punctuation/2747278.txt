הממשלה אישרה רפורמה ביבוא מוצרי מזון
ישראל תאמץ את הנוהל האירופי לייבוא מוצרי מזון ,  מתוך כוונה להפחית את הביורוקרטיה ולהביא לייבוא מגוון מוצרים נוספים .  נתניהו : " זה יגביר התחרות "
 הממשלה אישרה הבוקר  ( ראשון )  הצעה של ראש הממשלה בנימין נתניהו ושרת הבריאות יעל גרמן בנוגע לרפורמה ביבוא המזון לישראל ,  שאמורה להוזיל את עלויותיהם של מגוון מוצרים .  במסגרת הרפורמה ,  אותה גיבש צוות בראשות מנכ"ל משרד ראש הממשלה ,  הראל לוקר ,  ישראל תאמץ את הנוהל הקיים באיחוד האירופי ליבוא מזון .  אימוץ הנוהל יאפשר לפתוח את המשק הישראלי ליבוא מאסיבי של מוצרי מזון ,  תוך הגדלת מגוון המוצרים המיובאים .
 הרפורמה תחול על מוצרי מזון שאינם רגישים דוגמת דגני בוקר ,  ביסקוויטים ,  קרקרים ,  חטיפים ,  פסטות ,  אורז ,  קטניות ולא תחול על מזון שמוגדר רגיש  ( מזון מן החי ,  מזון לתינוקות ומזון שיש לגביו חשש מסיבות שונות - לגבי מוצגים אלה תיוותר דרישה לאישור פרטני )  .  עוד סוכם כי רשימת המזונות הרגישים תעודכן מעת לעת ע"פ הצורך .
 נתניהו יביא לאישור רפורמה בייבוא מזון
בפתח ישיבת הממשלה אמר ראש הממשלה בנימין נתניהו כי  " מאמץ נוסף שאנחנו עושים ,  הוא להוריד את יוקר המחייה במדינת ישראל ,  והיום אנחנו מביאים לממשלה החלטה משותפת שלי ,  של שר האוצר ,  של שרת הבריאות ושל שר הכלכלה ,  להפחית את מחירי המזון בתחומים מסוימים ".  לדברי נתניהו , " אנחנו נביא הצעה לפשט את הבירוקרטיה על מנת לאפשר ייבוא של מזון שאין בו היבטים בריאותיים רגישים .  הדבר הזה בוודאי יגביר את התחרות ויוריד את המחירים ,  זה חלק מאותו מאמץ מתמשך שאנחנו עושים כדי להוריד את יוקר המחייה במדינת ישראל ". 
כיום ,  קיימות מגבלות על ייבוא מזון והצוות בחן דרכים להקל משמעותית על הליכי יבוא מזונות לישראל ולהוביל לכניסתם לישראל של מזונות מיובאים רבים ,  חלקם חדשים וחלקם כאלו שכבר נמכרים בארץ תוך שמירה על סטנדרטים גבוהים ורגולציה מתאימה בתחום הבריאות .  עד כה משרד הבריאות דרש אישור פרטני לכל מוצר מזון מיובא .  התהליך כלל דרישה להגשת טפסים רבים  ( תיק מוצר )  וכרוך בהליך בירוקרטי נפרד לכל פריט מזון וכן בדיקות מדגמיות של המזון המיובא .  אחרי שורה של ישיבות ועבודת מטה אינטנסיבית בחודשים האחרונים ששיאן סיכום עם האיחוד האירופי  הוחלט כי ישראל תאמץ את השיטה האירופאית לייבוא מזון ,  לפיה ייבוא מוצרים שאינם רגישים מתקיים ללא הגבלה ,  והם נכנסים למדינות האיחוד  " במסלול ירוק "  אם הם עומדים בסטנדרטים שנקבעו מראש על ידי האיחוד האירופי .  

הממשלה אישרה רפורמה ביבוא מוצרי מזון
ישראל תאמץ את הנוהל האירופי לייבוא מוצרי מזון ,  מתוך כוונה להפחית את הביורוקרטיה ולהביא לייבוא מגוון מוצרים נוספים .  נתניהו : " זה יגביר התחרות "
 
