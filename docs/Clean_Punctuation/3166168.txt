נתניהו שוחח עם פוטין :  שיתוף הפעולה בנעשה בסוריה יחוזק
ראש הממשלה הסכים עם נשיא רוסיה על חיזוק הביטחון באזור הגבול ברמת הגולן על רקע המתיחות באזור .  השבוע הודה נתניהו לפוטין על  " נחישותו למלחמה בטרור ",  ועל שיתוף פעולה  " רבות מאוד "
 ראש הממשלה בנימין נתניהו שוחח היום  ( שישי )  עם נשיא רוסיה ולדימיר פוטין .  על פי הדיווח בסוכנות הידיעות  " ריא ",  השניים הסכימו לחזק את שיתוף הפעולה בסוריה .  בשיחת הטלפון שקיימו השניים ,  הם הסכימו להבטיח את ביטחון אזור הגבול בין סוריה לישראל .
 נתניהו ורעייתו השתתף אתמול באירוע קבלת פנים לכבוד היום הלאומי של רוסיה ,  באירוח שגריר רוסיה בישראל אנטולי ויקטורוב ורעייתו ,  בחצר סרגיי בירושלים .  נתניהו אמר כי  " אנו מאוחדים בנחישותנו להילחם בטרור ,  אנו מאוחדים בשאיפה לעתיד טוב יותר עבור עמינו .  אנו משתפים פעולה בדרכים רבות מאוד ".  
ישראל דורשת את נסיגת הכוחות האיראניים ובעלי בריתם מאזורי הגבול ומסוריה כולה .  בחודש שעבר שוגרו עשרות רקטות לעבר הגולן ,  ובתגובה תקף חיל האוויר שורת מטרות איראניות .  
הסיכומים בין נתניהו לפוטין באים על רקע אמירותיו של נשיא סוריה בשאר אסד לפני כשלושה ימים לפיהן טרם החליט אם המצב באזור הגבול עם ישראל ייפתר באמצעים צבאיים או בפיוס . " אנחנו נותנים לתהליך הפוליטי הזדמנות ,  אם זה ייכשל ,  אז שחרור האזור יהיה חייב להיות בכוח ",  אמר בריאיון לרשת  " אל-עאלם "  האיראנית .  לדבריו ,  אין בסיסי צבא איראניים בסוריה ,  אך הוא לא יהסס לאפשר את הקמתם אם יהיה צורך .  הוא הוסיף כי חיזבאללה יישאר בסוריה בעתיד הקרוב לנוכח הצורך הצבאי בו .  
בחודש שעבר שיגרו כוחות איראניים עשרות רקטות לעבר רמת הגולן ,  מבלי לגרום לנזק ,  ובתגובה תקף חיל האוויר מטרות רבות בתוך סוריה ,  שלפי ישראל היו איראניות .  עם זאת ,  בטהראן הכחישו זאת והם חוזרים ואומרים כי בסוריה מוצבים רק יועצים צבאיים ,  לבקשת המשטר .
 ראש הממשלה בנימין נתניהו הזהיר במהלך ביקורו באירופה בתחילת החודש כי אם אסד יאפשר לאיראנים להתבסס בשטח ארצו , " הוא לא יהיה חסין יותר ".  

נתניהו שוחח עם פוטין :  שיתוף הפעולה בנעשה בסוריה יחוזק
ראש הממשלה הסכים עם נשיא רוסיה על חיזוק הביטחון באזור הגבול ברמת הגולן על רקע המתיחות באזור .  השבוע הודה נתניהו לפוטין על  " נחישותו למלחמה בטרור ",  ועל שיתוף פעולה  " רבות מאוד "
 
