נתניהו : " אסטרונאוט ישראלי שני בשנים הקרובות "
 ראש הממשלה הודה שישראל מנהלת מגעים עם סוכנויות חלל שונות במטרה לאפשר את שיגורו של נציג ישראלי לתחנת החלל הבינלאומי . " המחקר שלנו כבר פרץ את גבולות האטמוספירה "
 שבוע אחרי הפרסום הראשון בוואלה !  חדשות לפיו ישראל החלה בהכנות לקראת אפשרות של שליחת אסטרונאוט ישראלי שני לחלל ,  מתייחס לכך היום  ( ראשון )  גם ראש הממשלה בנימין נתניהו ,  בסרטון שפרסמה סוכנות החלל הישראלית במשרד המדע והטכנולוגיה .  בברכה שהקליט לרגל שבוע החלל שמצוין בימים אלה אמר נתניהו : " זה יקרה בשנים הקרובות ". 
הפרסום הזה מגיע כמעט 11 שנים אחרי אסון מעבורת הקולומביה ,  בו נספה הטייס והאסטרונאוט הישראלי אילן רמון . " כשהייתי ביד ושם הראיתי לראש ממשלת קנדה ציור של ילד במחנה ריכוז אותו לקח רמון לטיסתו לחלל ",  סיפר נתניהו . " זה ציור של כדור הארץ כפי שרואים אותו מהירח .  אילן ייצג את סיפור חיי האומה שלנו ,  מהעפר של מחנות הריכוז ועד אותו אסטרונאוט שעולה לשמיים שאין להם גבול ".  
נתניהו אמר כי על אף התאונה הטרגית ,  רמון ייצג את ישראל בכבוד . " בימים אלה מתקיימים מגעים עם סוכנויות חלל שונות לשיגור אסטרונאוט ישראלי נוסף לתחנת החלל הבינלאומי ,  וזה יקרה בשנים הקרובות ".  ראש הממשלה אמר כי ישראל נמצאת  " עמוק בתוך החלל "  וכי חקר החלל  " יכול לשמש מנוע צמיחה במגוון רחב של תחומים :  בכלכלה ,  בביטחון בטכנולוגיה ,  במדע ובחקלאות ".  
עוד בוואלה !  חדשותאלוני נקברה : " מי שלא הסכים עמה אתמול ,  יסכים מחר"חושף פרשת ענת קם לוואלה !  : " עשתה מצווה לישראל"קריאה לנתניהו :  מנע הקשר בין בנך לזוגתו הנורבגית 
לטענת גורם המצוי בפרטי המגעים אודות שליחת אסטרונאוט ישראלי לחלל ,  בתום מפגשים שהתקיימו לפני כמה חודשים בשולי כנס החלל העולמי בסין בין אנשי סוכנות החלל הישראלית במשרד המדע לבין מקביליהם מכמה סוכנויות חלל המובילות בעולם ,  חלה התקדמות בנוגע לשיגור נציג ישראלי לתחנת החלל הבינלאומית .
 עם זאת ישנם כמה מכשולים אשר עלולים לעכב את שליחתו של אסטרונאוט ישראלי שני לחלל בזמן הקרוב .  הראשון ,  קשור למורכבות הכרוכה ברכישת המקום ברכב השיגור לחלל .  כיום ,  בכל אחד מרכבי השיגור המאוישים לתחנת החלל הבינלאומית קיימים רק שלושה מקומות פנויים לאסטרונאוטים .  אולם סוכנות החלל האמריקנית  ( נאס"א )  ,  סוכנות החלל הרוסית ,  סוכנות החלל הסינית וסוכנות החלל האירופית רכשו את כל המקומות הפנויים לשנתיים הקרובות  מה שאומר כי יעברו עוד כמה שנים עד שיתאפשר לרכוש מקום גם לנציג כחול-לבן .  
מכשול נוסף בדרך להגשמת החלום הישראלי ,  הוא תהליך האיתור הארוך של טייס מחיל האוויר אשר יתאים לשמש כאסטרונאוט .  זאת ועוד ,  לאחר בחירתו של המיועד ,  הוא יידרש לעבור גם שנים לא מעטות של אימונים בטרם יהיה מספיק מיומן בכדי לטוס לחלל .  ולבסוף ,  קיימת סוגיית המימון .  כלומר ,  האם המדינה תקצה כמות משאבים נאותה ,  אשר תאפשר את התגשמות תהליך ההכשרה הארוך והמפרך של האסטרונאוט .  

נתניהו : " אסטרונאוט ישראלי שני בשנים הקרובות "
 ראש הממשלה הודה שישראל מנהלת מגעים עם סוכנויות חלל שונות במטרה לאפשר את שיגורו של נציג ישראלי לתחנת החלל הבינלאומי . " המחקר שלנו כבר פרץ את גבולות האטמוספירה "
 
