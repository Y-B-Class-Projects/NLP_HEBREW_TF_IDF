לבני : " הממשלה מובילה למפולת מדינית "
 יו"ר האופוזיציה תקפה את נתניהו ואמרה כי  " סירוב מתוך פחד וקיפאון מתוך חולשה מובילים להידרדרות במצב הביטחוני והמדיני "
  ( צילום :  גדעון צנטנר ,  עריכת וידאו :  רן צימט ) 
יו"ר האופוזיציה ציפי לבני אמרה היום  ( שני )  בישיבת סיעת קדימה כי  " התנהלות הממשלה לקויה בכל תחום ויוצרת נזק לישראל בכל תחום .  סירוב מתוך פחד וקיפאון מתוך חולשה מובילים להידרדרות במצב הביטחוני והמדיני .  ישנה קריסה ומפולת מדינית ".  
לבני הוסיפה ,  כי  " הדרך היחידה ,  זו הדרך המדינית שלנו .  רק כשהיתה ממשלה שהתנהלה בדרך המדינית הזו יכולנו לפעול למען האינטרסים של מדינת ישראל ולראות שהעולם לא נותן לגיטמציה לחמאס .  כשניהלנו משא ומתן בילטרלי עם הפלסטינים לא הייתה מדינה שהודיעה פומבית על עמדותיה .  היום אנחנו כבר שומעים קולות לא רק בערבית אלא גם בצרפתית ובאנגלית ".  
לבני התייחסה גם להחלטה של שר הביטחון לפעול נגד מאחזים ואמרה ,  כי  " במשך שנתיים שר הביטחון סירב לפעול נגד המאחזים ועכשיו שומעים את המלים הללו מבלי שהוא עושה כל פעולה .  במקביל מפלגת העבודה שותפה להצעת חוק בעייתית  ( האיסור על ציון אירועי הנכבה .  פ.ו )  ,  ובסוף רק לאחר ביקורת ציבורית הם ממלמלים משהו ומגישים ערר .  קריצות העין ביחס למאחזים פוגעת ביכולת של הממשלה לשמור על דברים חשובים בגושי ההתנחלויות .  בשעה שיכולנו לגייס גם את ארצות הברית לצדנו כשהיא ידעה שאנחנו לא מנסים למנוע הסכם בעתיד ".  
בתוך כך התייחס ברק בישיבת סיעת העבודה לפינוי המאחזים הבלתי חוקיים . " ממשלת שרון התחייבה לפנות את המאחזים וממשלת אולמרט חידשה את ההתחייבות .  העניין טופל על ידינו בשנתיים האחרונות כדי להגיע להסדר .  פונו ארבעה מאחזים והגענו להסדר על המאחז הגדול ביותר  מגרון .  מדינה חפצת חיים חייבת לקיים מרות על אזרחיה ,  ולכן הדברים יטופלו ". 

לבני : " הממשלה מובילה למפולת מדינית "
 יו"ר האופוזיציה תקפה את נתניהו ואמרה כי  " סירוב מתוך פחד וקיפאון מתוך חולשה מובילים להידרדרות במצב הביטחוני והמדיני "
 
