תקיפות נקודתיות לא יספיקו :  כשצה"ל יידרש לממש את איומי נתניהו
ביקורו של ראש הממשלה באוגדת עזה נועד לחוש את השטח בגזרה המתחממת בגבול הדרום ,  ברקע שינוי המדיניות מול חמאס .  אם יצליח הארגון לצמצם את טרור ההצתות יתכן שישראל תחשב מסלול מחדש ותסיר את המגבלות שהטילה על הרצועה .  אולם ,  אם יימשכו התקיפות - צה"ל עלול להגביר הלחץ
ביקורו של ראש הממשלה בנימין נתניהו השבוע במפקדת אוגדת עזה לא נועד להעביר מסרים תקשורתיים לצד הפלסטיני והישראלי .  את זה הוא יודע לעשות היטב מלשכתו באמצעות הרשתות החברתיות .  
נתניהו הגיע כדי לחוש את השטח ,  להבין לאן מנשבת הרוח ,  לבחון את דריכות ומוכנות המפקדים להידרדרות בגזרה ולקבל סקירות מודיעין מאלו שרואים בעיניים את פעילי חמאס .  אך בעיקר כדי  " לחתוך "  דברים ולהעביר מסרים ברורים לאלו שנושאים בנטל על קו הגבול ,  כי הכול יכול להיות והמצב עשוי להשתנות במהירות .  בסוף הביקור הצהיר נתניהו כי צה"ל  " נמצא במערכה "  על מנת לשנות את  " מוד הפעולה ",  מתוך הבנה שבגזרת עזה נכנסים לתקופה אחרת .
 זו בהחלט תקופה של שינוי מדיניות .  סנקציות על ממשלת חמאס ,  צמצום המרחב המותר לדיג בחופי הרצועה ואיסור על הכנסת דלק ,  סולר ,  גז וחומרי בנייה לרצועת עזה .  זאת ,  לצד פגיעה ישירה בחוליות טרור שמפריחות בלוני תבערה במקום ירי לידן .  ישראל העבירה מסרים תקיפים דרך מצרים וגורמים נוספים כי יש עוד סנקציות חריפות בקנה כמו סגירת מעבר ארז ,  סגירת המרחב הימי לחלוטין ועוד פעולות יצירתיות .
 לקריאה נוספת:דיווח :  הרוג בתקיפת צה"ל בדרום הרצועה ;  רקטה שוגרה לעבר אשכולאזעקת  " צבע אדום "  נשמעה בחוף אשקלון ;  צה"ל התרעת שוואבתגובה להצתות :  ישראל סוגרת את כרם שלום גם למעבר גז ודלק 
חמאס מצדו העביר בחזרה מסרים לפיהם לא מדובר בפעולות שהוא יכול לאכוף מכיוון שמדובר בטרור עממי שיצא משליטתו ומצוי בידי יוזמה של אזרחים .  במערכת הביטחון לא קנו טענות אלה מכיוון שידוע כי הארגון שולט היטב בנעשה ברצועה .  בנוסף לכך ,  אחרי מבצע צוק איתן כשחמאס קיבל הקלות בדמות פתיחת מעבר כרם שלום והכנסת תשומות בנייה תמורת הפסקת אש הוא דאג להקים כוחות שיאכפו את השקט וימנעו מחוליות סוררות להגיע אל הגדר או לבצע פעולות טרור נגד ישראל .  
מה שיכריע לבסוף את עתיד רצועת עזה הוא סוגיית החימוש .  אם אחרי תפילות יום השישי במסגדים ודרשות ההסתה נגד ישראל יצמצמו הפלסטינים ברצועת עזה את טרור ההצתות -שפחות באופן משמעותי השבוע בהשוואה לשבועות קודמים - ניתן יהיה בתחילת השבוע הבא לדבר על חישוב מסלול מחדש ועל התקדמות בגזרת עזה .  אולם ,  אם תירשם התגברות של הטרור העממי וצה"ל יגיב באמצעות תקיפת חוליות - מה שיביא את חמאס להגיב בשיגור פצצות מרגמה ורקטות - המערכה שעליה דיבר ראש הממשלה במפקדת אוגדת עזה תתרחב במלוא מובן המילה .  
צה"ל לא צפוי להסתפק בהתגוששות נקודתית וינסה ככל הנראה להגביר את מנוף הלחץ על חמאס .  ביום שישי שעבר בעקבות הפגיעה בסמג"ד שריון בעימותים על גדר המערכת שבר צה"ל את הכלים וביצע תקיפות לאורך הרצועה .  הפעם יצטרך הרמטכ"ל איזנקוט לממש את האיומים שהשמיע שר הביטחון אביגדור ליברמן - לפיהם ,  אם לא יהיה שקט התגובות של צה"ל ילכו ויתגברו .  דבר אחד ברור - צה"ל וחמאס מנסים להכתיב בימים אלו משוואה חדשה של מה מותר ומה אסור .  ככל שהפער בין הצדדים יגדל כן יתרחב החיכוך והטרור .  

תקיפות נקודתיות לא יספיקו :  כשצה"ל יידרש לממש את איומי נתניהו
ביקורו של ראש הממשלה באוגדת עזה נועד לחוש את השטח בגזרה המתחממת בגבול הדרום ,  ברקע שינוי המדיניות מול חמאס .  אם יצליח הארגון לצמצם את טרור ההצתות יתכן שישראל תחשב מסלול מחדש ותסיר את המגבלות שהטילה על הרצועה .  אולם ,  אם יימשכו התקיפות - צה"ל עלול להגביר הלחץ

