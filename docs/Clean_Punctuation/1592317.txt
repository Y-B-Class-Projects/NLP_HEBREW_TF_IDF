דחלאן מאשים :  חמאס משקר יותר מנתניהו
בכיר פתח תקף את חמאס על רקע הכשלת הסכם הפיוס שיזמה מצרים .  לדבריו , " מאגר השקרים של חמאס גדול יותר אף ממאגר השקרים של ראש הממשלה הישראלי "
" מאגר השקרים של חמאס גדול יותר אף ממאגר השקרים של ראש הממשלה הישראלי בנימין נתניהו ".  כך אמר היום  ( שני )  בכיר פתח מוחמד דחלאן במסיבת עיתונאים שקיים ברמאללה על רקע דחיית הסכם הפיוס בין חמאס לפתח לבקשתו של חמאס .  דחלאן האשים את חמאס בניסיון ליצור אנרכיה בגדה המערבית  " כפי שקרה ברצועת עזה "  ואמר שבכך חמאס מסייע לממשלת נתניהו  " להקים את מדינת הגדר ". 
דחלאן איים עוד כי אם חמאס יכשיל את הסכם הפיוס בינו לבין פתח ,  הבחירות לפרלמנט ולנשיאות הרשות הפלסטינית ייערכו במועדן ,  כלומר בינואר 2010 .  הוא הוסיף ,  כי  " ראש המודיעין המצרי עומאר סלימאן מאס בחמאס "  וקרא למצרים ולליגה הערבית להצהיר בפומבי מיהו הגורם שמכשיל את שיחות הפיוס ונוקט ב"סחבת ".   " ארגון הפתח לא יישאר בן ערובה בידיו של חמאס ",  הבהיר .
 הוא אמר עוד כי הסכם הפיוס שגובש על ידי חמאס ואומץ על ידי פתח  " נותן מענה לכל דרישותיו של חמאס ולפיכך אין לו שום סיבה לדחות אותו ".  לטענתו ,  חמאס הכשיל את המאמצים המצרים לגיבוש הסכם הפיוס בגלל קשריו של הארגון עם אירן וסוריה . " הכשלת הסכם הפיוס תוביל לסכנות רבות שאת המחיר שלהן ישלם העם הפלסטיני ",  אמר . " ישראל תסלים את צעדיה נגדנו ותתנער מהתחייבויות השלום ". 

דחלאן מאשים :  חמאס משקר יותר מנתניהו
בכיר פתח תקף את חמאס על רקע הכשלת הסכם הפיוס שיזמה מצרים .  לדבריו , " מאגר השקרים של חמאס גדול יותר אף ממאגר השקרים של ראש הממשלה הישראלי "
 
