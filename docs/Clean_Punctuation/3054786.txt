בישראל קראו לסייע לסורים ,  אך נתניהו מעכב התכנית לקליטת פליטים
המתקפה הכימית בסוריה גררה קריאות מכל קצות המערכת הפוליטית לפעולה הומניטרית .  ראש הממשלה אמר כי  " אנחנו מושיטים יד ככל שאנחנו יכולים ",  אולם בפועל משרדו מעכב תכנית לקליטת ילדים יתומים ,  בעוד ששר האוצר סבור כי לא חסרים משאבים למטרה זו
מראות הטבח הכימי בסוריה עוררו תגובות חריפות בכל רחבי המערכת הפוליטית ,  וקריאות מכל קצותיה לפעולה של הקהילה הבינלאומית נגד השימוש בגז סארין בפרט ,  ולמתרחש במלחמת האזרחים בכלל .  ראש הממשלה בנימין נתניהו גינה בתקיפות את הטרגדיה וקרא להשלים את המשימה של הוצאת הנשק הכימי מסוריה ,  ואף אמר כי ישראל  " תגביר את המאמצים "  לעזור לילדים ולפליטים .  עם זאת ,  על שולחנו של ראש הממשלה יושבת זה כמה שבועות תכנית מוכנה וסדורה לקליטתם של מאה ילדים יתומים ,  פליטי הקרבות בסוריה ,  אך נתניהו טרם נתן לה אור ירוק .  
גורמים במשרד הפנים ובסוכנות היהודית ,  שגיבשו את התכנית ,  חוששים כי היא נגנזה .  לדבריהם ,  ראש הממשלה היה אמור לאשר את המהלך ולהנחות את משרד החוץ לקדם אותה ,  אך  " זה נתקע ומעוכב אצל נתניהו ".  בסוף ינואר החליט שר הפנים אריה דרעי לקבל מתווה לקליטת מאה ילדים פליטים מהקרבות בסוריה .  לפי התכנית ,  שעליה דווח לראשונה בחדשות 10 ,  ישראל תפנה לארגוני סיוע ופליטים בינלאומיים ותאתר כמאה ילדים שייקלטו בפנימיות ומשפחות אומנה במגזר הערבי ,  יעברו טיפולים רפואיים ,  פסיכולוגיים ושיקומיים וישתלבו בהמשך במוסדות חינוך בישראל .  
לקריאה נוספת:רוסיה על המתקפה באידליב :  אסד הפציץ מאגרי נשק כימי של המורדיםהבית הלבן על המתקפה הכימית בסוריה :  תוצאה של חולשת אובמההמתקפה הכימית בסוריה : " בית החולים שמטפל בפצועים הופצץ "  
בתחילה ,  הילדים היו מקבלים מעמד של תושב ארעי ,  אך לאחר ארבע שנים מעמדם היה הופך לתושב קבע .  במסגרת התכנית היה נעשה מאמץ להביא לישראל יתומים שאיבדו את הוריהם ,  אך בהמשך ,  אם היו נמצאים קרובים מדרגה ראשונה ,  ייתכן שהממשלה הייתה פועלת להביא גם אותם ולהעניק להם מעמד תושב ארעי .  
התכנית הוצגה אחרי עבודת מטה משותפת של הסוכנות היהודית ורשות ההגירה והאוכלוסין ,  שבמסגרתה הוחלט להבטיח מראש מעמד קבע לילדים הפליטים ,  כדי לוודא שהאו"ם וארגוני סיוע בינלאומיים ישתפו פעולה ויסייעו באיתור הילדים המועמדים לקליטה בישראל .  בשלב הבא ,  כך לדברי גורמים המעורים במהלך ,  ראש הממשלה היה צריך לתת הנחיה למשרד החוץ לפנות לסוכנות הפליטים של האו"ם וסוכנויות אחרות ולהעביר באופן רשמי את רצונה של ישראל לקלוט פליטים .  ואולם ,  בחודשיים האחרונים ,  מאז שדרעי אישר את התוכנית ,  המהלך נתקע .  
בלשכת ראש הממשלה לא השיבו לפניות וואלה !  NEWS בנושא ,  אך נתניהו עצמו התייחס אתמול בהרחבה לטבח בסוריה ובשתי הופעות פומביות גינה בתקיפות את השימוש בנשק כימי נגד אזרחים וילדים חסרי ישע . " התמונות שמגיעות אלינו צריכות לטלטל כל בן אנוש ",  אמר בצהריים בהר הרצל בטקס האזכרה הממלכתי לנשיא לשעבר חיים הרצוג .  הוא כלל בנאומו הצהרה באנגלית שבה קרא לקהילה הבינלאומית לממש את התחייבותה מ-2013 ולהשלים את פינוי הנשק הכימי מסוריה . 
" אנחנו מושיטים יד ככל שאנחנו יכולים לסייע מבחינה הומניטרית לטרגדיות שמתרחשות לידנו ",  אמר בערב באירוע באור יהודה , " אתה רואה את הילדים הללו עם פיות פעורים ,  עם עיניים פקוחות וידיים שלוחות לצדדים ,  הרגליים כבר אינן ,  נחנקו במותם ,  וזה מזעזע .  זה דבר שאנחנו לא יכולים לקבל אותו .  אנחנו גם נגביר את המאמצים שלנו שנמשכים כל הזמן לעזור לילדים ,  לעזור לניצולים ,  לעזור לאזרחים ",  אמר .  
לנוכח הזוועות האחרונות בסוריה עשוי להיווצר לחץ פוליטי מחודש לנקיטת מעשה הומניטרי שיפגין שישראל אינה אדישה למתרחש בצדו השני של הגבול . " ישראל חייבת להוביל את העולם לשים קץ לטבח הנורא ",  דרעי אמר אתמול בהודעת הגינוי שפרסם .  הוא קיבל חיזוק משר האוצר משה כחלון שאמר שישראל  " חייבת לממש את אחריותה המוסרית ולפתוח את שעריה לטובת טיפול בילדים קורבנות רצח העם ".  הוא הוסיף שלא חסרים משאבים כדי לממש פעילות כזו .  
יו"ר הבית היהודי נפתלי בנט אף קרא לנתניהו לכנס דיון קבינט דחוף בעקבות המתקפה הכימית בסוריה ,  שבה תגובש  " חשיבה מחודשת "  על מלחמת האזרחים בסוריה ,  ויידונו ,  בין היתר ,  ההיבט ההומניטרי וההשפעות הביטחוניות ומשמעויות השימוש בנשק הכימי .  חברת מפלגתו ,  שרת המשפטים איילת שקד ,  אמרה ש"כחברת קבינט של מדינת היהודים ",  מוטלת על ישראל החובה לעורר את הקהילה הבינלאומית , " לעצור את הזוועה הזו .  אל תפקירו את הנשים והילדים שמעבר לגבול ".  
הקריאה למעשה הומניטרי ישראלי של קליטת פליטים זכתה אמש לתמיכה גם בספסלי האופוזיציה ,  שם היא למעשה נולדה .  בספטמבר 2015 ,  כשהחל גל הפליטים מסוריה שהתדפקו על גבולות אירופה ,  קרא יו"ר המחנה הציוני יצחק הרצוג לממשלה לקדם מהלך של קליטת פליטים . " יהודים לא יכולים להיות אדישים כשמאות אלפי פליטים מתדפקים על חוף מבטחים ",  אמר אז הרצוג .  ח"כ אלעזר שטרן  ( יש עתיד )  קרא להעניק מקלט ובית למספר מוגבל של פליטים סוריים . " אנחנו לא יכולים לעמוד מנגד ",  הסביר .  
אתמול פנתה ח"כ איילת נחמיאס ורבין  ( המחנה הציוני )  לראש הממשלה בבקשה דחופה להאיץ את קליטת מאה יתומי המלחמה ולשלש את המספר שאושר בינואר .  במסגרת הפנייה ציינה ח"כ נחמיאס ורבין כי  " ישראל איננה יכולה לעמוד מנגד למול הזוועות ללא נקיטת צעדים מעשיים לעצירת האסון .  עלינו למהר טרם יפגעו חפים מפשע נוספים .  כל יום שחולף מסיר מעל העולם את מסיכת הצביעות והוא לא יכול לכסות עוד את עיניו ואוזניו - הזעקה נוראית ". 
בדצמבר האחרון ,  אחרי הטבח בחאלב ,  פנה ח"כ איציק שמולי  ( המחנה הציוני )  במכתב לראש הממשלה וביקש לבחון אפשרות לקליטת יתומים פליטי הקרבות בעיר . " גם ישראל צריכה לשאת בנטל ההומניטרי ,  ולא רק ירדן וטורקיה .  מדובר בילדים שאינם מהווים סיכון ביטחוני ויש בכך גם כדי להראות את פניה היפות של ישראל לעולם ",  אמר אז שמולי .  אתמול טען יו"ר יש עתיד יאיר לפיד שישראל  " צריכה לעשות יותר הן במישור המדיני והן במישור ההומניטרי ,  כדי לסייע לילדים שחייהם בסכנה בגלל מלחמותיהם של מבוגרים ".  גם יו"ר מרצ ,  ח"כ זהבה גלאון ,  אמרה שהממשלה צריכה לקרוא לקהילה הבינלאומית כדי  " לעצור את התקיפות ואת השימוש המתגבר בנשק כימי ".  

בישראל קראו לסייע לסורים ,  אך נתניהו מעכב התכנית לקליטת פליטים
המתקפה הכימית בסוריה גררה קריאות מכל קצות המערכת הפוליטית לפעולה הומניטרית .  ראש הממשלה אמר כי  " אנחנו מושיטים יד ככל שאנחנו יכולים ",  אולם בפועל משרדו מעכב תכנית לקליטת ילדים יתומים ,  בעוד ששר האוצר סבור כי לא חסרים משאבים למטרה זו

