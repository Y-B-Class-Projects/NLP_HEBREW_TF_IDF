הרצוג : " נתניהו הפקיר את הרמטכ"ל למשיחיים בימין הקיצוני "
 באירוע  " שבתרבות "  תקף יו"ר האופוזיציה יצחק הרצוג את ראש הממשלה ,  שלדבריו מאפשר  " לבזות את האיש שמופקד על ביטחוננו ".  גלאון : " נתניהו שותק ונותן למסיתים בממשלתו להתגולל על הרמטכ"ל "
 יו"ר האופוזיציה ,  יצחק הרצוג ,  התייחס היום  ( שבת )  במסגרת אירוע  " שבתרבות "  במבשרת ציון לסערה שעוררו דברי הרמטכ"ל ,  רב אלוף גדי איזנקוט ,  ואמר כי ראש הממשלה ,  בנימין נתניהו , " הפקיר את הרמטכ"ל למשיחיים בימין הקיצוני .  צה"ל לא צריך הגנה של ח"כים מהאופוזיציה - אלא שראש הממשלה יעמוד ויגבה את מפקדו ".  לדבריו , " נתניהו נתן לשרים וחברי כנסת מהקואליציה שלו לבזות את האיש שמופקד על ביטחוננו  הרמטכ"ל .  זה מעשה שלא ייעשה ".  
הרצוג הוסיף כי  " ראש הממשלה היה צריך לעצור את זה ,  אבל כמו שלא עצר את ההתקפות על נשיא המדינה לפני חודשיים ,  גם הפעם הוא מאפשר להם לזרוע שנאה ופילוג בעם ולבזות את צה"ל .  זו בושה .  הימין הקיצוני נגד צה"ל וראש הממשלה נותן להם להשתולל ולהרוס כל חלקה טובה ". 
לקריאה נוספת:בצה"ל דוחים את הביקורת על הרמטכ"ל :  לא ניסה להתערב בעבודת המשטרההשר כץ על הפיגוע בבנימין : " מקווה שדברי הרמטכ"ל לא גרמו לסיכון חיים"יעלון מגבה את איזנקוט : " אסור שחושינו יקהו ושהאצבע תהיה קלה על ההדק "  
בהמשך התייחס הרצוג לתכנית ההפרדה שהציג בחודש שעבר . " נתניהו לא מוכן להיפרד מהפלסטינים .  הצעתי את התכנית היחידה שתאפשר את חזון שתי המדינות בהמשך .  זה החזון היחיד שישמור על ישראל מדינה בטוחה ,  יהודית ודמוקרטית .  התכנית שלי כבר משפרת את מצבה של ישראל .  היא מביאה תוצאות ",  אמר . " אם ניישם עכשיו את תכנית ההפרדה ,  לא רק שיהיה לנו יותר ביטחון ,  אלא גם העולם יוריד מאתנו את הלחץ ".  
גם יו"ר מרצ זהבה גלאון תקפה היום את נתניהו ,  ואמרה כי שתיקתו לנוכח דבריהם של חברים בקואליציה נגד הרמטכ"ל היא  " הסכמה שבשתיקה למדיניות הכדור בין העיניים ".  באירוע  " שבתרבות "  ברעננה היא הוסיפה כי  " במקום שנתניהו יתנער מבכירי הקואליציה שלו וייתן לנו תשובות לגבי איך אפשר להגן על ביטחון כל אזרחי ישראל לטווח הארוך ,  הוא שותק ונותן למסיתים בממשלתו להתגולל על הרמטכ"ל ". 
גלאון הוסיפה כי  " אין ספק שטרור היחידים בחודשים האחרונים הוא נורא ,  מחריד ומזוויע .  חובתו של חייל לנטרל את אותה נערה עם מספריים ,  כך שהיא תישאר בחיים ,  והדבר הבא יהיה לשפוט אותה ולהעניש אותה על פי חוקי מדינת ישראל ".  
באירוע  " שבתרבות "  ברחובות גינה יו"ר יש עתיד ,  יאיר לפיד ,  את התקפות שרי הממשלה על הרמטכ"ל . " צריך לתת גיבוי מלא לכוחות הביטחון ,  לעבודה שלהם ולהוראות הפתיחה באש ",  אמר . " ראיתי ב-24 השעות האחרונות התקפות בלתי פוסקות של פוליטיקאים על הרמטכ"ל .  התקפה על הרמטכ"ל פירושה התקפה על צה"ל .  אנחנו לא ניתן שיתקפו את הרמטכ"ל ואת צבא הגנה לישראל ויגררו את צה"ל לפוליטיזציה .  לא ייתכן .  שיתביישו להם השרים שביקרו אותו ככה ". 
לפיד התייחס גם לתכנית לבניית קזינו באילת ,  ואמר : " במקום שהממשלה תדאג להקמת סטארט-אפים ,  מפעלים ומקומות תעסוקה הם מקימים קזינו .  אנחנו רוצים תרבות של סטארט-אפים ושהילדים שלנו יעבדו וישקיעו במקומות הנכונים או שהם ילכו לשים הכול על המספר ברולטה ?  איזו מן תרבות זו קזינו ?  האמונה הזאת שאפשר ליצור משהו טוב הלכה לאיבוד ".  

הרצוג : " נתניהו הפקיר את הרמטכ"ל למשיחיים בימין הקיצוני "
 באירוע  " שבתרבות "  תקף יו"ר האופוזיציה יצחק הרצוג את ראש הממשלה ,  שלדבריו מאפשר  " לבזות את האיש שמופקד על ביטחוננו ".  גלאון : " נתניהו שותק ונותן למסיתים בממשלתו להתגולל על הרמטכ"ל "
 
