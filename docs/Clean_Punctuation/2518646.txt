יאיר נתניהו נטש את משרדו ורותק לבסיס ל-21 יום
ריתוק ממשלתי :  בנו של ראש הממשלה המשרת בדובר צה"ל היה אמור לענות לטלפון ,  ולאחר שכתבים התלוננו שאין מענה במשרד התברר שהוא נטש המקום .  הוא הכחיש ונשפט כאחרון החיילים
בנו של ראש הממשלה ,  בנימין נתניהו ,  רב"ט יאיר נתניהו ,  המשרת ביחידת דובר צה"ל נשפט שלשום  ( שני )  ל-21 ימי ריתוק לבסיסו על נפקדות ואי אמירת אמת למפקדיו .  נתניהו הצעיר ,  משרת במדור  " תבל "  של דובר צה"ל העובד מול התקשורת הזרה עזב את הבסיס ללא אישור מפקדיו .  הפרשה החלה בתלונות של כתבים זרים על כך שהטלפון במשרד של דובר צה"ל המטפל בפניותיהם נותר ללא מענה למשך זמן ממושך .  הנושא הועבר לידיעתה של רס"ן אביטל לייבוביץ האחראית על המדור ,  שגילתה כי רב"ט נתניהו ,  עזב את המשרד לזמן ממושך בניגוד לנהלים ויצא משטח הבסיס .  
לאחר בירור עמו הכחיש רב"ט נתניהו את הטענות כלפיו ,  ובבדיקה מעמיקה יותר התברר כי עזב את הבסיס יחד עם מאבטחיו .  רס"ן לייבוביץ החליטה לנהוג בו כשאר החיילים בחטיבת דובר צה"ל ולאחר שימוע החליטה לשפוט אותו ל-21 ימי ריתוק לבסיס . " אין זו הפעם הראשונה שהתנהלותו של יאיר נתניהו כחייל בצה"ל מעוררת מחלוקת ,  אך הפעם החליטו לשפוט אותו כשאר החיילים ",  אמר גורם בדובר צה"ל , " חטיבת דובר צה"ל היא יחידה צבאית לכל דבר והמשמעת בה ובטח אמירת אמת היא מעל הכל ".  
מדובר צה"ל נמסר בתגובה : " החייל נשפט וייענש בהתאם לחומרת מעשיו .  אין בכוונתנו להתייחס להתנהלות בין החייל למפקדיו ". 
יאיר נתניהו סיים קורס מש"קי דוברות בחטיבת דובר צה"ל באוקטובר 2009 ובתחילה חשבו בצה"ל להציב אותו בתפקיד ללא קשר עם עיתונאים כדי לחסוך אי נעימות מאחר והוא בנו של ראש הממשלה .  מאז מילא שורה של תפקידי מש"ק ביניהם קשר עם הקהילה ,  תפקיד בפיקוד מרכז וכעת כחלק מתפקידו עומד נתניהו בקשר עם כתבים זרים .  חיילים בחטיבת דובר צה"ל ששירתו עמו מספרים כי  " הוא ילד מאוד חכם .  רואים שהוא גדל בבית ראש הממשלה .  הוא מפגין ידע כמעט בכל תחום .  הוא זוכה ליחס מועדף משאר החיילים ומוותרים לו בעיקר על אי עמידה בלוחות זמנים בעיקר בבקרים ".  
אין זו הסבכותו הראשונה של נתניהו הבן .  לפני כשנה וחצי רותק בנו של נתניהו לבסיסו למשך עשרה ימים ,  לאחר שהגיע באיחור לבסיס דובר צה"ל בו הוא משרת .  לאחר קבלת עונשו החליט נתניהו לערער על משך מעצרו ובעקבות כך הומתק עונשו ותקופת הריתוק לבסיס הומרה לשמונה ימים .
 עוד באותו נושא :" מדוע בנו של נתניהו מאובטח וגבי אשכנזי לא ? "בנו של רה"מ נתניהו איחר לבסיס - ורותקטוראי נתניהו :  בנו של ראש הממשלה התגייס 

יאיר נתניהו נטש את משרדו ורותק לבסיס ל-21 יום
ריתוק ממשלתי :  בנו של ראש הממשלה המשרת בדובר צה"ל היה אמור לענות לטלפון ,  ולאחר שכתבים התלוננו שאין מענה במשרד התברר שהוא נטש המקום .  הוא הכחיש ונשפט כאחרון החיילים

