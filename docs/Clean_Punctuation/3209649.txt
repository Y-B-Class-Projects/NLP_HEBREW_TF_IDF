נתניהו וראשי המתנחלים נפגשו : " הבחירות הקרובות - הקרב על הבית "
 ראשי רשויות יהודה ושומרון נועדו עם ראש הממשלה בפגישה שנקבעה עקב דרישתם לאחר גל הפיגועים .  בצל המחלוקות ,  שלושה מנציגי הציבור החרימו את המפגש ולא הגיעו .  בפתח הישיבה אמר נתניהו כי  " בבחירות הקרובות חייבים לנצח .  גורל המדינה וההתיישבות אינם מובנים מאליהם "
 ראש הממשלה בנימין נתניהו נפגש הבוקר  ( רביעי )  במשרדו עם ראשי רשויות ביהודה ושומרון ומועצת יש"ע ,  בעקבות דרישתם להסדרה ולביטחון אחרי שורת הפיגועים באזור .  בצל המפגש המשותף ,  המחלוקת בין נבחרי הציבור צפה כעת באופן בולט מעל פני השטח .  ראשי המועצות בנימין ,  שומרון וקריית ארבע הודיעו הבוקר כי יחרימו את הפגישה ,  בנימוק שנענו  " בשלילה בהתחמקות או במריחות "  לדרישות שעלו בפגישות עבודה עם גורמים בסביבת ראש הממשלה .  ראשי מועצות אחרים טוענים כי הדרישה לבנייה אחרי הפיגועים היא כ"סחר מכר בגופות ". 
הפגישה נערכה בסמוך להצבעה על פיזור הכנסת .  אמנם היא נקבעה עוד קודם להחלטה על הקדמת הבחירות ,  אך ראשי הרשויות יודעים כי הדבר יכול לשרת אותם ,  משום שנתניהו זקוק למתנחלים .  מנגד ,  הם עלולים לחשוש לצאת נגדו ולפגוע בניצחונו של ראש ממשלה מהימין .  
עוד בוואלה !  NEWS:הולכים הביתה :  הכנסת תאשר בהליך מזורז את הצעת החוק לפיזורהדיווח בארה"ב :  בכירים בחיזבאללה נפצעו בתקיפה הישראלית בסוריהרצח התיירות במרוקו : " תמונות ההוצאה להורג נשלחו לאם של אחת מהן "  
בפתח הפגישה אמר נתניהו כי  " בבחירות הקרובות חייבים לנצח .  זה הקרב על הבית .  גורל המדינה וההתיישבות אינם מובנים מאליהם ".  עוד הוסיף ראש הממשלה כי  " היינו צריכים לעבוד קשה גם מול הממשל האמריקני הנוכחי כדי להביא את ההישגים הגדולים שהבאנו להתיישבות .  כל זה לא מובטח כי בהמשך ,  תחת ממשלת שמאל ,  הכל יתהפך ברגע ". 
ראש מועצת בקעת הירדן ,  דוד אלחייני ,  אמר בדיון כי  " כל אחד פה יודע מה קרה פה בעשור האחרון .  כל ההתיישבות בצמיחה אדירה וכולנו יודעים את זה .  בבחירות צריך להגיד לתושבים את האמת :  ההתיישבות פורחת וזה רק בזכותך ".  לדבריו , " אנחנו כמנהיגי ציבור מוקיעים את מי שבחר לא להגיע לפה היום .  אני מתבייש בהם ואסור לתת לזה יד .  השיח בין ראשי היישובים לבינך פתוח כל השנה ,  כשאנחנו צריכים משהו אנחנו מגיעים אליך ואל אנשיך ישירות בטלפון ,  ולכן לא צריך לאיים עליך - לא בדם של קורבנות טרור ולא בסחטנות ". 
ממועצת יש"ע נמסר בתום הישיבה כי  " הודנו לראש הממשלה על העשייה לקידום ופיתוח ההתיישבות בשנים האחרונות והעלנו את הצרכים הדחופים העומדים היום על הפרק בדגש על הסדרת ההתיישבות והחזרת הביטחון .  ראש הממשלה הנחה את צוות המשרד לקדם את הנושאים שהועלו בתחום הבטחוני וההתיישבותי ,  ולקיים בזמן הקרוב מפגש עבודה נוסף למעקב וביצוע ".  
סימנים לתחילת המתיחות בין מועצת יש"ע ,  עמותה המאגדת את ראשי הרשויות בהתנחלויות ,  לבין חלק מראשי המועצות ,  החלו אחרי הפיגועים בצומת עפרה ,  גבעת אסף ובית אל ,  אז התארגנו הפגנות של המתנחלים .  בין היתר ,  מועצת שומרון פרסמה הודעה לתקשורת שהציגה את ראש המועצה ,  יוסי דגן ,  ואת ראש מועצת מטה בנימין ,  ישראל גנץ ,  כ"ראשי הרשויות המובילים את המחאה "  והודיעה על שביתה במועצות והפגנה מול משרד ראש הממשלה .  להפגנה הגיעו מאות משתתפים בלבד והיא זכורה לציבור בעיקר בשל השתתפות שרים רבים בממשלה במחאה נגד מדיניות הממשלה ,  אך משפט אחד שנאמר על הבמה הדגיש את המחלוקת ,  כאשר יו"ר מועצת יש"ע ,  חננאל דורני ,  הוצג רק כראש מועצת קודמים .  
המחלוקת ,  כפי שאומרים גורמים המעורים בנושא ,  נוגעת לדרכי הפעולה .  בעוד חלק מראשי המועצות סברו שיש להמשיך בהפגנות ולנקוט בקו תקיף יותר ,  ובראשם דגן וגנץ ,  אחרים סברו שצריך לנקוט בדרכים מתונות .  לבסוף הוחלט על קביעת הפגישה עם ראש הממשלה ודחיית הפגנה שתוכננה לשבוע זה .  
בפגישה צפויים ראשי הרשויות לדרוש הסדרה של בנייה לא חוקית ,  קידום בנייה נוספת ושיפור אמצעי הביטחון .  לקראת הפגישה ,  אמר מ"מ מנכ"ל מועצת יש"ע יגאל דילומני כי  " אין מחלוקות בדרישות ההתיישבותיות והביטחוניות ".  לדבריו , " מגיעים לפגישה עם ציפיות להתקדמות בנושא הסדרת ההתיישבות ומרכיבי הביטחון .  מאמינים שהוא יכול ורוצה ,  ורוצים לראות שזה קורה ".  
גם דגן הודיע אתמול כי יגיע ,  ומקווה לשמוע על צעדים מעשיים שיינקטו . " דורשים מחסומים ,  תקציבים לביטחון ,  טיפול בארגונים מסיתים ,  ובנושא ההתיישבות מחכים לתשובה הולמת .  כל הזמן שומעים ספינים ומריחות ,  ואנחנו רוצים לקבל תשובות אמיתיות .  אם לא ,  אנחנו נחדש את המאבק ",  אמר אתמול לוואלה ! NEWS  ,  אך הבוקר חזר בו והודיע כי לא יגיע . " איננו רואים ערך בקיומה של פגישה שכל תכליתה קידום צרכים פוליטיים ויצירת תמונה של אידיליה ,  שבנסיבות הנוכחיות ולמרבה הצער ,  אינה משקפת את המציאות ",  נכתב במכתב ששלחו דגן ,  גנץ וראש מועצת קריית ארבע אליהו ליבמן לראשי המועצות האחרות .  לדבריהם , " לא נשמש טפט בהצגה כשביטחון תושבינו הופסק ".  
בנוסף ,  חלק מראשי המועצות תוקפים את המדיניות לפיה אחרי פיגועים יש לדרוש הסדרה והקמת התנחלויות . " אנחנו צריכים להימנע מלנהוג סחר מכר בגופות ובדם שנשפך כדי להשיג אישורי בנייה ",  אמר ראש מועצת אפרת ומחזיק תיק החוץ במועצת יש"ע עודד רביבי . " מדיניות כזו בנוסחה של בתים תמורת דמים עוד עלולה לייצר מדרג בו תמורת ילד קטן שנרצח נבנה יישוב ,  ותמורת חייל שנרצח נסתפק בכיכר ".  
ראש מועצה אזורית בקעת הירדן ,  שידוע בהתנגדותו להתנהלות זו ,  התבטא באופן דומה ולכן נמנע מלהגיע להפגנות .  אלחייני הבהיר כי לדעתו  " זה לא מוסרי לבוא ולהפגין נגד ראש הממשלה בזמן שמשפחות קוברות את הילדים והחיילים באותה עת .  יש לנו את מלוא הלגיטימציה להפגין בכל יום ,  אבל לנצל את זה פשוט לרקוד על הדם ".  עוד הוסיף כי  " זו התנהלות מבישה ולכן לא נטלתי חלק באף אחד מההפגנות .  ולכן לא נותן לגיטימציה .  זה לא מוסרי ".  
בתוך כך אישרה אתמול ועדת התכנון העליונה של המנהל האזרחי כ-1,100 יחידות דיור בהתנחלויות ואת קידומן של כ-450 יחידות דיור נוספות .  בין היתר ,  אושרו למתן תוקף כ-150 יחידות דיור באזור הר חברון ,  כ-300 יחידות בגבעת זאב ו-300 יחידות בנווה דניאל ובכרמי צור שבגוש עציון .  הוועדה צפויה לדון היום בתוכניות לבניית 129 יחידות דיור באבני חפץ ,  121 ביצהר ,  55 בצופים ו-42 באלפי מנשה .  כמו כן ,  תדון הוועדה בתוכניות להקמת אזורי תעשייה באבני חפץ ובביתר עילית .  
ממועצת יש''ע נמסר בתגובה כי הם  " דוחים בתוקף את החרמת הפגישה עם ראש הממשלה על ידי ראש מועצה אזורית שומרון .  אנחנו לא מחרימים את ראש הממשלה .  מועצת יש''ע וראשי הרשויות יגיעו כמתוכנן לפגישה עם ראש הממשלה .  אנו מצפים מראש הממשלה להיענות לבקשותינו הצודקות ונמצה איתו את הדיון ואת דרישותינו .  כך דואגים לעתיד ההתיישבות ". 
ראש מועצת אפרת ,  עודד רביבי ,  אמר כי : " ההחלטה להחרים פגישה עם ראש הממשלה היא עזות פנים ,  הלבנת פנים ופגיעה בהתישבות .  הניסיון לכופף את ידיו בגלל הבחירות הקרבות אינה מכבדת אותנו .  כשראש הממשלה מזמין - באים .  מי שמתנגד לחרמות לא מחרים ". 
ראשי המועצות שומרון ,  בנימין וקריית ארבע שסירבו להשתתף בפגישה מסרו כי  " לא נתפשר על ביטחון התושבים בשביל תמונה עם ראש הממשלה .  כדי להביא לחיזוק ההתיישבות נדרשות תשובות אמיתיות ומעשים בשטח .  לא דיבורים .  אנחנו עומדים בתוקף ונמשיך להאבק בעוז וללא משוא פנים על מנת להביא ביטחון לתושבים ". 
 ( עדכון ראשון :  09:23 )  

נתניהו וראשי המתנחלים נפגשו : " הבחירות הקרובות - הקרב על הבית "
 ראשי רשויות יהודה ושומרון נועדו עם ראש הממשלה בפגישה שנקבעה עקב דרישתם לאחר גל הפיגועים .  בצל המחלוקות ,  שלושה מנציגי הציבור החרימו את המפגש ולא הגיעו .  בפתח הישיבה אמר נתניהו כי  " בבחירות הקרובות חייבים לנצח .  גורל המדינה וההתיישבות אינם מובנים מאליהם "
 
