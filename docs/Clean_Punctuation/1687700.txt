כוננות שיא במשטרה לקראת הפגנות החרדים
כ-10,000 שוטרים נערכים להפגנות ענק של העדה החרדתית ברחבי הארץ ,  במחאה על החלטת בג"ץ בעניין בית הספר בעמנואל . " נפעל בכוח מול מתפרעים "
 כ-10,000 שוטרים יתפרסו הבוקר  ( חמישי )  במוקדים שונים ברחבי הארץ במסגרת ההיערכות המוגברת להפגנות החרדים .  רמת הכוננות ברחבי הארץ הועלתה לרמה ג'  רמה אחת מתחת לרמה המירבית .  האולטימטום שהציב בג"ץ בפני הורי התלמידות בעמנואל פג אמש בחצות ,  וההורים שהיו אמורים להודיע עד אז האם בכוונתם להחזיר את בנותיהם לבית הספר המשולב הכריזו כי בכוונתם להיכנס למאסר ולא לקבל את הדין . 
" נפעל בכוח על פי הנדרש ומול עצורים ומתפרעים ",  אומרים במשטרה ומציינים כי  " יש לשמור את ערוץ ההידברות ".  בנוסף ,  ישנה היערכות מיוחדת במוסדות השלטון מחשש שההפגנות יגיעו לשם ,  וכן תוצב שמירה על מה שמגדירים במשטרה כ"אישים מאוימים ",  בהם כנראה חלק משופטי בית המשפט העליון ,  וכן על מנכ"ל רשות העתיקות שוקה פרידמן .
" המשטרה תקיים את החלטת בג"ץ בנוגע לבית הספר בעמנואל ,  ובמקביל נשקיע את מירב המאמצים כדי למנוע הפרות סדר אלימות ופגיעה בשלטון החוק ",  אמר אמש מפכ"ל המשטרה רב-ניצב דודי כהן בתום דיון להערכת מצב שכינס .  לדבריו ,  מדובר בסוגיה רגישה ,  ונכון שכל הגורמים ,  נבחרי הציבור והרבנים ,  ישפיעו ,  יגלו אחריות וימתנו אמירות שעלולות להביא להסלמה מיותרת .  במשטרה צופים שההפגנות שמתכננים במגזר החרדי למחר יגלשו למהומות וקיים חשש שהן יתפשטו למספר מוקדים בארץ .
 גם ראש הממשלה התייחס הלילה לפסיקת בג"ץ ולהחלטת ההורים מעמנואל ללכת לכלא בגין ביזיון בית המשפט . " בשעה גורלית זו כשמדינת ישראל עומדת בפני סכנות קיומיות מצד אויבנו ,  אני קורא לכל הצדדים הנוגעים בדבר לגלות איפוק .  לכבד את החוק ולפתור את הבעיה בדרכי שלום ונועם ",  אמר נתניהו .
 אל המאבק בהחלטת בג"ץ התגייסו גורמים רבים במגזר החרדי ,  ולמערכה יוצאים גם בכירי הפוסקים .  מנהיג הזרם הליטאי ,  הרב יוסף שלום אלישיב ,  הנחשב לבכיר הרבנים בקרב החרדים הליטאים ,  הודיע כי ישתתף בהפגנה המתוכננת נגד החלטת בג"ץ ,  וזאת למרות גילו המופלג  ( השנה מלאו לאלישיב 100 )  והחופשה בה הוא נמצא .  בנוסף ,  קרא הרב אלישיב לאברכים הליטאים לצאת להפגנה .  את הדברים אמר הרב בפגישתו עם ח"כ משה גפני  ( יהדות התורה )  .  דוברו של גפני ,  ירח טוקר ,  אימת את הפרטים והוסיף ,  כי  " מדובר במסר חשוב מאוד שמשנה את התמונה .  זו כבר לא תהיה הפגנה של כמה אלפים .  זו תהיה הפגנה המונית ". 
הרב מוגדר בקרב הקהילה הליטאית ,  כמו בקרב החסידויות ,  כפוסק הדור .  הפעם האחרונה בה יצא הרב מביתו ,  להוציא ביקורים בבית המדרש ,  הייתה בלוויה של בתו לפני כשלושה שבועות .  עצם יציאתו מהבית היא אמירה משמעותית בציבור החרדי שכן הוא איננו מרבה לעשות זאת .  
גם מנהיגה הרוחני של תנועת ש"ס ,  הרב עובדיה יוסף ,  התייחס לבג"ץ עמנואל ,  אך מסתמן כי התנועה לא תצטרף למחאה .  יו"ר ש"ס אלי ישי התייעץ הערב עם הרב עובדיה יוסף לקראת מימוש צו בג"ץ הרב יוסף אמר לישי שהוא כואב את החלטת בג"ץ ושיכלו לפתור את העניין בדרכי נעם והוסיף שהיה מיותר לפנות לערכאות משפטיות בעניין זה .  עם זאת ,  הרב יוסף ציין כי הוא מתנגד נחרצות לאפליה והוסיף כי היום יקבל החלטה סופית באשר להתנהלות ש"ס בהפגנות המתוכננות .
 
כוננות שיא במשטרה לקראת הפגנות החרדים
כ-10,000 שוטרים נערכים להפגנות ענק של העדה החרדתית ברחבי הארץ ,  במחאה על החלטת בג"ץ בעניין בית הספר בעמנואל . " נפעל בכוח מול מתפרעים "
 
