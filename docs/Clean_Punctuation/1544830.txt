עסקת שליט : " חמאס ממתין לתשובת ישראל "
 אוסמה חמדאן ,  בכיר חמאס היושב בדמשק ,  הבהיר כי המתווך הגרמני בעסקה לשחרורו של החייל החטוף שמע את עמדתו של הארגון ,  וכעת נותר לחכות לאישור ישראלי לצורך ביצועה
בכיר חמאס היושב בדמשק ,  אוסמה חמדאן ,  הבהיר היום  ( חמישי )  כי חמאס ממתין לתשובתו של הצד הישראלי בעניין עסקת שליט .  בראיון שהעניק חמדאן לסוכנות הידיעות הגרמנית סיפר כי תנועת חמאס  " בוטחת בתיווך הגרמני ,  אשר עליו אחראית משלחת גרמנית שכוללת בין שלושה לחמישה אנשים ,  ושעוברת בין גורמי חמאס והיישות הציונית על מנת להגיע לביצוע העסקה ".  הוא הוסיף כי  " הצד הגרמני שמע את עמדתו של חמאס ,  ועבר אל הצד הציוני ",  והעיר כי  " חמאס מחכה כעת לתשובה הציונית ". 
חמדאן ,  שהיה בעבר נציג חמאס בלבנון ,  התראיין ממשרדו בדמשק ואמר ש"התיווך הגרמני זוכה לאמון מצד חמאס מאחר ויש להם ניסיון טוב ורב במסגרת המיוחדת הזו ".  הוא הזכיר שהגרמנים כבר מילאו את תפקיד המתווכים בין חיזבאללה וישראל בעבר .  הוא הוסיף כי  " עסקת השבויים הייתה בשלבים מתקדמים עוד בימיו של ראש הממשלה הקודם אולמרט ,  אולם הוא חזר בו מעמדתו לאחר שהתייעץ בנושא עם ראש הממשלה הנוכחי ,  בנימין נתניהו ".  
חמדאן הבהיר כי נתניהו ,  המבקר בברלין , " ידון בנושא עם קנצלרית גרמניה אנגלה מרקל ",  והוסיף כי  " חמאס חשב בזמנו שהעסקה שהתגבשה הייתה טובה ועם ערבויות ,  אולם אולמרט חזר בו לאחר שהתייעץ ודן עם נתניהו מבלי לפרט את הסיבות ".  חמדאן ציין כי חמאס מברכת על כל תיווך בעסקת חילופי השבויים.בראיון ציין חמדאן כי  " ישנן מספר מדינות אירופיות שמקיימות קשרים עם חמאס בצורה ישירה ,  ואחרות בצורה לא ישירה ",  אך סירב לחשוף את שמותיהן של המדינות .
 
עסקת שליט : " חמאס ממתין לתשובת ישראל "
 אוסמה חמדאן ,  בכיר חמאס היושב בדמשק ,  הבהיר כי המתווך הגרמני בעסקה לשחרורו של החייל החטוף שמע את עמדתו של הארגון ,  וכעת נותר לחכות לאישור ישראלי לצורך ביצועה

