נתניהו : " לחזק את ירדן ולתמוך בעצמאות כורדית "
 ראש הממשלה הזהיר מפני  " אתגרים גדולים "  בשנים הקרובות ,  והשווה את המאבק באיסלאם הקיצוני למאבק העולם החופשי בנאצים . " עלינו להיות מסוגלים לחסום את נחשולי הטרור ממזרח "
 ראש הממשלה בנימין נתניהו התייחס הערב  ( ראשון )  לחטיפת הנערים ולעצרת התמיכה שהתקיימה באותה השעה בכיכר רבין . " לא רחוק מכאן מתקיימת עצרת הזדהות עם הנערים החטופים ",  אמר נתניהו בנאום שנשא במכון למחקרי ביטחון לאומי  ( INSS )  בתל אביב , " הנחיתי את המטכ"ל ,  את ראש השב"כ ואת שר הביטחון לא לחסוך שום מאמץ כדי להשיב את הבנים .  אני מקווה שנצליח במשימה הזו ".   
" שינוי היסטורי מתרחש באזורנו ויהיו לו השלכות לביטחון ישראל והעולם כולו ",  הוסיף נתניהו בהתייחסו לעימותים עם קבוצות מורדים במדינות ערב ,  וטען כי הסכסוך בין הסונים לשיעים הוא הזדמנות טובה ליצירת שיתוף פעולה אזורי . " עלינו לתמוך במאמצים לחיזוקה של ירדן ולתמוך בשאיפת הכורדים לעצמאות .  אני מאמין כי עלינו לשתף פעולה גם עם מצרים כדי לבלום התפשטות קיצונית לתוך שטחם ". 
עוד כותרות בוואלה !  חדשות:חולדאי :  ניאבק בסגירת המרכולים בשבת ,  נפנה לבג"ץהמשפחה : " להכריז על הרצח של שלי דדון כפיגוע טרור"ממשלת האחדות בקריסה :  חמאס קרא לשריו להתפטר  
" התקווה שתנועות ליברליות מתונות יתפשו את השלטון נמוגו וכעת צפויות לנו שנים של אי יציבות ",  העריך נתניהו , " בתחילת 'האביב הערבי' הייתי מאלה שהיו ספקנים לגבי ניצחון הליברליזם .  זכיתי בעקבות כך לכל מיני גינויים ,  אך דווקא משום כך אולי אפתיע אתכם כשאומר שבטווח הארוך האיסלאם הקיצוני ישקע ,  משום שהוא אינו מאפשר את חופש הפרט והיוזמה הפרטית ,  שהם ביסוד הפיתוח הכלכלי במאות השנים האחרונות ".  
" ניתן לומר דברים דומים גם בשנות ה-30 על גורל הנאציזם במאבקו בעולם החופשי .  60 מיליון בני אדם נספו לפני שכוחות החופש והקדמה הביסו את הנאצים ,  ועל כן ,  עם כל הסבירות שאני מייחס לשקיעתה של הקנאות האסלאמית ,  אנו חייבים להתכונן לארבעה אתגרים גדולים ",  הוסיף נתניהו . " הגנה על הגבול ,  עיצוב השטח ממערב לירדן ,  בניית ציר שיתוף פעולה אזורי ולמנוע מאיראן להפוך למדינת סף גרעינית ". 
לדברי נתניהו ,  כוחות האיסלאם הקיצוני מתקרבים לגבולות המדינה בצפון ובדרום ויש לבנות גדר ביטחון במזרח המדינה ,  שתחל באילת ותגיע עד לרמת הגולן . " הגדר איננה הרמטית ואיננה מונעת ירי דרך הגדר ,  איננה מונעת ירי טילים מעליה או חפירת מנהרות מתחתיה ,  אך היא מצמצמת את החדירה הקרקעית לתוך המדינה ",  אמר . " עלינו להיות מסוגלים לעצור את נחשולי הטרור העלולים להגיע מהמזרח ",  הוסיף .  
בהמשך נאומו התייחס נתניהו למצב בגדה המערבית ואמר כי אין כוח שיכול לערוב לישראל זולת צה"ל . " פעם אחר פעם הוכח שלאחר עזיבת כוחות מערביים לא ניתן לסמוך על כוחות שיבלמו את האסלאמיסטים .  בכל הסדר עתידי תיאלץ ישראל לשלוט בשטח עד הירדן לזמן ארוך מאוד .  זהו הבסיס המעשי לרעיון שתי המדינות שהיה ונשאר תפישתי  מדינה מפורזת שתכיר במדינה היהודית ". 
על קיומה של מדינה פלסטינית מפורזת אמר נתניהו , " מי ימנע את החדירה מתוכה לשטחנו ?  מי ימנע יצור רקטות ?  מי ימנע שיגור טרוריסטים מתאבדים לערינו ?  מי ימנע חפירות של מנהרות ?  מי ימנע זאת ?  מי אם לא צה"ל והשב"כ ,  בין אם בשיתוף פעולה עם הפלסטינים ובין עם לאו ".  לדבריו , " במקביל לשליטה פוליטית פלסטינית צריכה להיות שליטה של ישראל בשטח כדי להבטיח את פירוזו .  אי נוכחותם של כוחות ישראל סביר שתביא לנפילת הרשות הפלסטינית ותסכן את ישראל ".  
נתניהו הוסיף כי ההתנחלויות אינן שורש הסכסוך ,  אלא הכרה במדינה יהודית בגבולות כלשהם . " אבו מאזן ,  לאחר שאמר דברים חשובים בסעודיה בגנות החטיפות ,  חייב לפרק את בריתו עם החמאס שמניף את דגל הטרור והחטיפות ודגל השמדתה של מדינת ישראל ".  
בסיום נאומו אמר נתניהו כי התחמשות איראן תעמיד את העולם כולו בסכנה והתייחס גם למשא ומתן בין מעצמות המערב לבין טהראן . " עדיף שלא יהיה הסכם מאשר שיהיה הסכם רע ",  אמר . " במשך שנים הובלנו מאבק עיקש .  עלינו להמשיך למנוע מאיראן להשיג הסכם כניעה מהמעצמות .  עם רצון נחוש ומיקוד המאמץ אני מאמין כי הדבר אפשרי ".  
לפניות לכתב אמיר תיבון :  amir.tibon@walla.co.il
 ( עדכון ראשון :  19:30 )  

נתניהו : " לחזק את ירדן ולתמוך בעצמאות כורדית "
 ראש הממשלה הזהיר מפני  " אתגרים גדולים "  בשנים הקרובות ,  והשווה את המאבק באיסלאם הקיצוני למאבק העולם החופשי בנאצים . " עלינו להיות מסוגלים לחסום את נחשולי הטרור ממזרח "
 
