שרה נתניהו לבית המשפט : " לא מסוגלת לשתות 3 בקבוקי שמפניה ביום "
 רעיית ראש הממשלה תגיש בקשת ערעור על החלטת בית הדין לעבודה בירושלים ,  שפסק פיצויים לטובת אב הבית לשעבר מני נפתלי .  בבקשה היא טוענת כי עיסוקה כפסיכולוגית וממדי גופה פוסלים את עדותו על הרגלי השתייה שלה
 ( נתניהו במהלך ביקורו באוסטרליה :  לא היה כלום כי אין כלום )  
רעיית ראש הממשלה שרה נתניהו הגישה בקשת רשות ערעור לבית הדין הארצי על פסק הדין שניתן בתביעה שהגיש נגדה אב הבית לשעבר במעון ראש הממשלה ,  מני נפתלי ,  שהכיל קביעות עובדתיות שליליות אודותיה .  הבקשה הוגשה למרות שנתניהו אינה צד להליך המקורי ,  שהתנהל באופן פורמלי בין נפתלי לבין משרד ראש הממשלה ,  עזרא סיידוף וראש הממשלה בנימין נתניהו .  
הבקשה כללה התייחסות לטענתו של נפתלי לפיה נתניהו  " שותה כמות אלכוהול מטורפת ",  וכי הוא  " נחרד לראות "  שהיא שותה שלושה בקבוקי שמפניה ביום .  בבקשה נכתב כי ברור  " שהאדם הממוצע ,  ובוודאי אדם במשקלה של המערערת ,  אינו מסוגל לשתות שלושה בקבוקי שמפניה ביום ,  בפרט אם הוא עובד כפסיכולוג מומחה בשירות הציבורי ונושא במטלות רבות מתוקף מעמדו ".  
במוקד הטענות שעלו בבקשה ,  שהוגשה על ידי עו"ד יוסי כהן ,  עולה העובדה כי פסק דינה של השופטת בדימוס דיתה פרוז'ינין בבית הדין האזורי לעבודה בירושלים ,  כלל ממצאים עובדתיים כלפי נתניהו ,  וזאת מבלי שיתאפשר לה להגן על עצמה .  כמו כן נטען כי בית הדין האזורי  " ירה את החץ ורק לאחר מכן סימן את המטרה ",  וכי דעתו  " נעולה "  בכל הנוגע לקביעות בעניינה של נתניהו .  
עוד בנושא:עתירה נגד עיריית ירושלים :  איפה וכמה שעות עובדת שרה נתניהו ? "נתניהו פנה גם לשגריר ארה"ב בישראל בבקשה לסייע למילצ'ן"גרסת נתניהו בפרשת המתנות : " לא ידעתי ששרה קיבלה שמפניות ממילצ'ן " 
" לא מן הנמנע שבית הדין הושפע גם נציגי אמצעי התקשורת הרבים ששהו דרך קבע באולמו ,  שסקר את ההליך בהיקף חסר תקדים ובזמן אמת וחלקם דרש במפגיע את שפיכת דמה של המערערת ",  נכתב בבקשה . " בית הדין אפשר למעשה להוביל את המערערת כצאן לטבח ,  דמה הותר ונשפך בראש חוצות ,  כאשר ידיה כבולות נבצר ממנה לנהל את הגנתה כראוי ". 
בבקשה נטען עוד כי אין לקבל את גרסתו של נפתלי לגבי שהתרחש בבית ראש הממשלה ,  וכי דבר זה מוכח מבקשתו לקבל תקן קבע במעון  בקשה שנחשבת  " מופרכת "  אם אכן סבל מהתעמרות מידי אשת ראש הממשלה .  עוד נטען כי אין לקבל את עדותו של גיא אליהו ,  אף הוא עובד לשעבר במעון שהעיד נגד נתניהו .  
בכל הנוגע לטענה כי עובדים רבים עזבו את מעון ראש הממשלה בשל היחס שזכו לו ,  נכתב בבקשה : " המסקנה כי תחלופת עובדים גבוהה מעידה על התנכלות אינה המסקנה המתבקשת היחידה .  ניתן להגיע באותה קלות למסקנה כי חלק מהעובדים עזב את המעון לנוכח הקושי המובנה הנובע מאופיו המיוחד של המעון ואינטנסיביות הרבה הכרוכה בעבודה מסוג זה ".  עוד נטען כי נתניהו לא יכולה הייתה להיות מעורבת יתר על המידה בניהול המעון ,  משום  " שהייתה עסוקה מאוד ,  הן עקב עבודתה כפסיכולוגית מומחית והן מתוקף מעמדה כרעיית ראש הממשלה ,  המצריך ,  מטבע הדברים ,  עשייה ציבורית ".  
עו"ד כהן אף טען כי בית הדין האזורי מנע שאלות העוסקות בצנעת הפרט של נפתלי ,  בשעה שאישר לשאול את נתניהו שאלות  " הנוגעות לחדרי המגורים שלה ושל ראש הממשלה ,  לאביה ,  להרגלי התזונה וההיגיינה שלה ועוד ".  עוד צוינה בבקשה החלטה שקיבל בית הדין האזורי לעבודה הנוגעת לאישור הקלטה בדיון שניתן לעיתונאי אמיר אורן מ"הארץ "   שהיה הראשון לפרסם על הבקשה שהגישה נתניהו .  אורן תואר בבקשה כ"עיתונאי הנוהג להשמיץ דרך קבע את ראש הממשלה ורעייתו ,  הרודף אותם באובססיביות ואשר אף ניסה להלך אימים על נציגי ההגנה בפרסומיו ".  ההחלטה ,  כך נכתב בבקשה ,  בוטלה בסופו של דבר .  כאמור ,  בקשתה של נתניהו הוגשה לאחר שהמדינה כבר ערערה על פסק הדין לבית הדין הארצי .  קבלתה תהפוך את נתניהו לצד בערעור .  

שרה נתניהו לבית המשפט : " לא מסוגלת לשתות 3 בקבוקי שמפניה ביום "
 רעיית ראש הממשלה תגיש בקשת ערעור על החלטת בית הדין לעבודה בירושלים ,  שפסק פיצויים לטובת אב הבית לשעבר מני נפתלי .  בבקשה היא טוענת כי עיסוקה כפסיכולוגית וממדי גופה פוסלים את עדותו על הרגלי השתייה שלה

