מחאת המתמחים :  דרוש סופר טנקר רפואי
הסכם ההסתדרות הרפואית עם האוצר איננו הסכם ,  משום שאין עליו הסכמה כלל .  דן צימרמן סבור שהפיתרון היחידי למשבר המתמחים הוא ביטול ההסכם על ידי ראש הממשלה ,  וחזרה למשא ומתן
אני קורא את הידיעות בדבר היערכות המערכת הרפואית לקראת כניסת התפטרות הרופאים לתוקפה ,  ונראה לי שהממשלה ונציגיה נפלו על הראש .  בכל פעם באים ברגע האחרון וממציאים קונסטרוקציות משפטיות הזויות כדי לאלץ את הרופאים לעבוד בתנאי עבדות ,  במקום להבין סוף-סוף ,  שאותו  " הסכם "  לתשע שנים שהממשלה נלחמת בחירוף נפש לשמור עליו ,  איננו הסכם כלל .
 מאבק המתמחים - כותרות אחרונות:נתניהו ביקש מהמתמחים :  המתינו עם ההתפטרותבית הדין למתמחים : " דחו ההתפטרות ב-10 ימים"נערכים לנטישת המתמחים : " נשקפת סכנה לחיי אדם "
 הרי הביטוי  " הסכם "  מקורו בשורש  " הסכמה ",  ולא יתכן שנייר שביום שחתמו עליו לא היה מוסכם ייקרא  " הסכם ".  אנשי האוצר הגיעו להישגים שלא יכלו לחלום עליהם במהלך המשא ומתן ובמילים אחרות ,  ההצלחה שלהם במשא ומתן הייתה  " טובה מדי ".  האוצר הצליח לגרום ליו"ר ההסתדרות הרפואית ,  ד"ר אידלמן ,  לחתום על המסמך בשעה שהיה ידוע לכל הצדדים שתנאי ההסכם אינם מקובלים על חלק גדול מהרופאים ,  וכבל אותם לתנאי עבודה שאינם מקובלים עליהם לתקופה ארוכה של תשע שנים .  עכשיו על אנשי האוצר להבין שלא הכל ניתן לעשות בכוח .
 בדיני תאגידים מוכרת כבר שנים בעיית הנציג ,  והתפתחו הלכות כיצד פועלים כאשר הנציג אינו מייצג את האינטרסים האמיתיים של שולחיו .  בדיני תאגידים מוכרת כבר שנים גם בעיית קיפוח המיעוט ,  והתפתחו הלכות גם כיצד לטפל בבעיות המתעוררות כאשר הרוב מנהל את העניינים תוך קיפוח המיעוט .  כיום ברור לכל ,  גם לאנשי האוצר ,  אף אם לא יודו בכך ,  שהנהגת ההסתדרות הרפואית לא ייצגה כראוי את האינטרסים של כל חבריה ,  חרגה מן המנדט שניתן לה בחותמה על ההסכם לשנים כה ארוכות ,  ופעלה ,  למצער ,  תוך קיפוח המיעוט בתוכה - הרופאים המתמחים ,  שהם הנושאים ברוב העול של הטיפול הרפואי בבתי החולים ,  ובניגוד לדעתם ,  כשהיא כופה עליהם תנאי עבודה הגובלים בעבדות .
 הפתרון הברור והיחיד הוא הודאה של כל הנוגעים בדבר בכך שההסכם אינו הסכם - וחזרה לשולחן המשא ומתן ,  כדי להשיג הבנות שיהיו באמת מוסכמות ומקובלות על כולם .  אלא שמשרד האוצר וסגן שר הבריאות נאחזים ב"הסכם "  הפסול הזה ,  ואינם מרפים .  הם מקדשים אותו כאילו היה חלק מהתורה שניתנה למשה בסיני ,  וכאילו דבקה בו הילה של קדושה .
 נניח שיצליחו שוב בבית הדין ,  ויחזירו בכוח את המתמחים לעבודה ,  ונניח שיתגברו על הבעיה של התפטרות המונית של הרופאים בכל מיני צעדי חירום ,  עדיין יעמדו אלו בפני ציבור בעל תחושה מבוססת שנגרם לו עוול ,  והעוול הזה מונצח לשנים רבות .  זה פשוט לא יעבוד .  הרי הדבר החשוב ביותר בעבודתם של הרופאים הוא המוטיבציה שלהם לטפל ולרפא .  איזה רפואה תהיה לנו לאחר שיצליחו להרוס להם את המוטיבציה ? 
על כן נדרשת כאן פעולה ממי שהרשה לעצמו את המותרות להסתכל על הכל מגבוה בלי להתערב בנעשה ,  על אף שהוא האחראי מבחינה מיניסטריאלית למערכת כולה  שר הבריאות ,   ( וגם ראש הממשלה )  ,  בנימין נתניהו .  במצב היום יכול מר נתניהו להפוך את חוסר המעורבות שלו עד היום מנטל לנכס ,  ולקום ולומר :  'עד היום נתתי לכם לפעול בלי התערבותי ,  וראו לאן הבאתם את המצב .  על כן כמו שבעת השריפה בכרמל מצאתי את הסופרטנקר שכיבה את האש ,  כך גם בשריפה ברפואה הציבורית ,  אני מביא את ה"סופרטנקר ",  שיציל את המצב .  אני מורה לכם לפתוח ,  או לפחות להשעות ,  את ההסכם שחתמתם עליו תוך ידיעה שאינו מוסכם ,  ולשבת למשא ומתן אינטנסיבי עד לפתרון כל הבעיות' .
 אם כך יקרה ,  האוצר יאלץ לוותר על חלק מ"הישגיו "  בהסכם ,  המתמחים יאלצו לוותר על חלק מדרישותיהם ,  וכשידעו שהכל מוסכם ,  יחתמו על הסכם לתקופת זמן סבירה ,  ומערכת הבריאות תחזור לשפיות .  אם מר נתניהו יעדיף להמשיך שלא לפעול ,  כשהגיעו מים עד נפש ,  סימן הדבר שמה שאומרים על הממשלה ,  שהיא נחושה לנוון או להרוס את הרפואה הציבורית בארץ ,  אינו בגדר לשון הרע .
  * הכותב הינו אב לרופא

מחאת המתמחים :  דרוש סופר טנקר רפואי
הסכם ההסתדרות הרפואית עם האוצר איננו הסכם ,  משום שאין עליו הסכמה כלל .  דן צימרמן סבור שהפיתרון היחידי למשבר המתמחים הוא ביטול ההסכם על ידי ראש הממשלה ,  וחזרה למשא ומתן

