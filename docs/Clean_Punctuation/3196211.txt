אופירה אסייג : " בגין ורבין נטעו תקווה ,  ואתה ,  ביבי ,  כבר מנסה שנים לעורר פחד "
 הערב  ( שישי )  פתחה אופירה אסייג את תוכניתה המשותפת עם אייל ברקוביץ' בקשת במונולוג נחרץ בן שלוש דקות ,  שבו הגיבה על הקרבות המילוליים בינה לבין יאיר נתניהו ומירי רגב בשבוע החולף .  בנוסף פנתה ישירות אל בנימין נתניהו : " פה זה לא רוסיה ,  וביבי ,  אתה לא פוטין "
 אופירה אסייג פתחה הערב את תוכניתה עם אייל ברקוביץ' בקשת 12 , " אופירה וברקוביץ' ",  במונולוג בן שלוש דקות תמימות שמגיב על כל אירועי השבוע ,  במסגרתם נקלעה לחילופי דברים קשים בינה לבין יאיר נתניהו ומירי רגב . 
" השבוע עברתי מה שרבים עברו לפני .  למה ?  כי ככה משפחת נתניהו החליטה .  לא תזרום איתם ,  לא תתיישר איתם - תחטוף ",  אמרה אסייג . " למי שלא שמע ,  יאיר נתניהו צייץ בסוף השבוע בטוויטר שלו דברים פוגעניים עלי ,  ולו רק בגלל שבתוכנית הקודמת  ,  כאן אצלנו באולפן ,  העזנו לראיין את אורנה פרץ ,  זאת ששעממה את ראש הממשלה כששאלה למה אין חדר מיון בקריית שמונה .  ובתחילת השבוע ,  בפתח ישיבת הממשלה פתחה שרת התרבות והספורט את הישיבה בהגנה על בנו של ראש הממשלה .  לא בנושאים דחופים ,  לא בנושאי ספורט ותרבות שבהם היא אמורה לעסוק ,  אלא בלכנות אותי 'אישה רעה' ".   
" אני לא יודעת אם משפחת נתניהו והגברת רגב יודעים ",  המשיכה אסייג , " אני לא מדברת על הדעות הפוליטיות שלי ,  אבל מאז שניתנה לי זכות הבחירה ,  הצבעתי רק למפלגות הימין .  ככה זה אצלנו מסתבר - נולדים בפריפריה ,  סובלים ומצביעים .  אבל השבוע יאיר נתניהו קרא לי שמאלנית ,  כי הרי כבר ברור מזמן שאצל משפחת נתניהו מי שלא מסכים איתם הוא שמאלני ,  ואצלם שמאלני זה קללה .  אין כסף למיון בקריית שמונה - שמאלנים .  אין כסף לזקנים - שמאלנים .  תושבי עזה והדרום חוטפים טילים - שמאלנים .  הנשיא טוען שהחוק שלו מוגזם - גם הנשיא שמאלני .  הלו !  תנשמו רגע .  פה זה לא רוסיה ,  וביבי ,  אתה לא פוטין .  כאן זו ארץ ישראל ,  מדינה דמוקרטית ויהודית .  כן - דמוקרטית .  ואתה יודע מה ,  ביבי ?  מסתבר שיש הרבה ימנים שחושבים שאתה טועה בהמון נושאים ,  ובמדינה דמוקרטית זה גם מותר ".   
" אני גם רוצה להגיד לך משהו ",  המשיכה אסייג . " מלא חברי כנסת בליכוד ,  מתוך הבית שלך ,  טוענים שאתה מתנהל לא טוב .  רובם מפחדים לדבר בקול אבל עושים את זה יופי בחדרי חדרים .  ואני לא יודע אם אתה יודע ,  גם מי שהדעות שלו בשמאל ,  גם הם נלחמים ונהרגים במלחמות ישראל ,  משרתים בצבא ומשלמים מסים כמוני וכמוך .  מה שאתם עושים זה לפלג את העם ,  זה לשסות מחנות אחד בשני .  בשביל מה ?  בשביל לשמור על כיסא ?  עשית פה מלחמה !  ואני רוצה לומר לך משהו שבטוח אתה יודע ואולי קצת שכחת :  יש שני סוגי מנהיגים .  כאלה שנבחרים בזכות התקווה שהם נותנים ,  וכאלה שנבחרים בגלל הפחד שהם נוטעים .  בגין ורבין נטעו תקווה ,  ואתה ,  ביבי ,  אתה כבר מנסה שנים לעורר פחד .  מחרחר מריבות בין המחנות כדי לעורר פחד .  פחד מכל מי שלא חושב כמוך .  הפחד שגם לך חלילה יקראו שמאלני .  ויאיר - בוא לאולפן .  תענה לשאלות פה במקום להסתתר מאחורי המקלדת בטוויטר ,  לצייץ עלבונות ואחר כך גם למחוק .  ואת ,  מירי רגב ,  שקלתי הרבה אם להגיב לך - את ממש לא ראויה להיות בממשלה .  ואני מקווה שמהר מאוד יבינו בליכוד שיש משימות יותר חשובות במדינה מאשר להתחנף לשרה ".  
בהמשך התוכנית התייחס גם ברקוביץ' לנושא ,  ואמר כי על אף שתמיד הקפיד להצהיר שיש לעזוב את משפחתו של נתניהו כשמדברים על ראש הממשלה ,  במקרה הזה  " הילד הזה חצוף ",  כדבריו על יאיר נתניהו . " הילד הזה עובר כל גבול .  ואני אגיד לך את האמת ,  אני הרמתי טלפון לביבי ,  אני ,  יום אחרי ,  ואמרתי לו ,  'ביבי ,  תגיד ליאיר שיוריד את הפוסט .  הוא אמר לי ,  'מה ?  איזה פוסט ? ' .  הוא לא ידע בכלל על הפוסט .  והוא הוריד את הפוסט .  אמנם זה היה באיחור וכבר כל המדינה ראתה ,  אבל הוא הוריד את הפוסט ".  
" הילד הזה בעייתי והוא עושה לו נזקים ",  הוסיף ברקוביץ' . " יאיר ,  אם אתה נכנס למשחק של הגדולים ,  ואתה מלכלך על הגברת הזאת ,  שהיא אמא לילדים ,  ואתה מלכלך על אמנון אברמוביץ' ,  שהוא גיבור ישראל ,  נכנסת פה למשחק של הגברים .  תדע שהביקורת עליך תהיה מאוד כואבת ".  

אופירה אסייג : " בגין ורבין נטעו תקווה ,  ואתה ,  ביבי ,  כבר מנסה שנים לעורר פחד "
 הערב  ( שישי )  פתחה אופירה אסייג את תוכניתה המשותפת עם אייל ברקוביץ' בקשת במונולוג נחרץ בן שלוש דקות ,  שבו הגיבה על הקרבות המילוליים בינה לבין יאיר נתניהו ומירי רגב בשבוע החולף .  בנוסף פנתה ישירות אל בנימין נתניהו : " פה זה לא רוסיה ,  וביבי ,  אתה לא פוטין "
 
