זמן פציעות לפוליטיקאים :  כץ עוקץ את נתניהו
איך נמנע נתניהו מלמנות את בנט לסגנו ?  באיזה הקשר האשימו את לבני בדיל עם ישראל ביתנו ?  כיצד נקלע לפיד למארב משפיל ?  לכל שאלה תשובה ,  בטור השבועי של כתבנו הפוליטי
בעיצומו של המשא ומתן הקואליציוני בין הליכוד לבין הבית היהודי התרחש משבר גדול .  יו"ר הבית היהודי ,  נפתלי בנט ,  דרש את תואר  " סגן ראש הממשלה ".  לפיד גיבה אותו .  נתניהו לא ידע מה לעשות .  ככל שזה תלוי בו ,  עושה רושם שהיה מעדיף למנות לתפקיד את זהבה גלאון קודם שהיה נותן את התואר היוקרתי לראש הלשכה שלו לשעבר .  המשא ומתן עמד בפני פיצוץ ,  עד שנרקחה פשרה מוזרה ,  לפיה לראש הממשלה לא יהיה אף סגן .  על הדרך ,  בוטל גם התואר  " המשנה לראש הממשלה "  שהיה קיים בקדנציה הקודמת של נתניהו .  עקרונית ,  זהו צעד לגיטימי לחלוטין .  הבעיה היא ,  שבעידן נתניהו אין היררכיה בין שרי הממשלה .  
הדבר הפך רלוונטי במיוחד בשבת האחרונה ,  אז הובהל נתניהו בדחיפות לניתוח לילי .  טרם הורדם ,  העביר את הסמכויות באופן מסודר לשר הביטחון ,  משה יעלון .  עם זאת ,  לא ברור מדוע נתניהו לא ממנה לעצמו ממלא מקום קבוע .  אם ,  חס וחלילה ,  יקרה משהו לראש הממשלה באופן פתאומי ,  אין אדם שמוגדר כמחליף שלו .  בסביבת נתניהו אמרו כי למרבית ראשי הממשלה לא היה ממלא מקום ,  וכי במצבים כאלה נערך משאל בין שרי הממשלה לקביעת המחליף .  אלא שחברי כנסת בליכוד מתעקשים כי הסיבה שבגללה נמנע ראש הממשלה ממינוי ממלא מקום קבוע נעוצה ברצון שלו לא להכשיר לו יורש ,  ותולים זאת במה שהם מגדירים  " הפרנויה של ביבי ".  לראייה ,  מציינים חברי הכנסת ,  כאשר שרון נפל למשכב היה ברור שאולמרט הוא ממלא המקום .  כך או אחרת ,  עושה רושם שיש צורך לקבוע בחוק מי מחליף את ראש הממשלה .  לא רק לממשלה הזו ,  אלא באופן כללי ,  כדי לא להגיע למצב שביום מן הימים שרים יתקוטטו בינם לבין עצמם כדי להפוך לראש ממשלה במשאל טלפוני .  
חוק הדיור הציבורי ,  שחוקק חבר הכנסת לשעבר רן כהן ממרצ ,  הוא אחד החוקים החברתיים החשובים שחוקקו בישראל .  אלא שמאז עבר בקריאה שלישית ,  לפני 15 שנה ,  הוא אינו מיושם .  השבוע נפלה בוועדת השרים לענייני חקיקה גרסה של החוק ,  שניסו לקדם שר האוצר יאיר לפיד ושר השיכון ,  אורי אריאל .  במהלך ישיבת ועדת השרים התגלעה מחלוקת בין שרת המשפטים ,  ציפי לבני ,  לבין השר לפיד ,  סביב השאלה מה לעשות בכספי הדיור הציבורי .  
על פי החוק של כהן ,  אמורה המדינה למכור מלאי של כ-75 אלף דירות בהנחה של 80% .  הכספים שהמדינה מקבלת ממכירת הדירות נועדו לשמש לבנייה של דירות חדשות .  לבני דרשה שהחוק ייושם במלואו ,  ואילו לפיד ביקש שהכספים שתקבל המדינה ישמשו לעזור בשכירות עבור נזקקים .  לבני טענה כי בכך לא תקבל המדינה כסף עבור בנייה של דירות חדשות ,  והפרויקט יחוסל בתוך כמה שנים .  בסופו של דבר החוק נפל ,  ושני השרים החליפו ביניהם האשמות ועקיצות הדדיות בשאלה מי אחראי לכך .  בסביבתו של לפיד האשימו את לבני בדיל עם ישראל ביתנו שמנע העברת החוק בגרסה שרצה שר האוצר ,  אבל האמת היא שיו"ר יש עתיד יכול לבוא בטענות בעיקר לשרי מפלגתו :  אם הם היו מגיעים להצביע בוועדת השרים ,  החוק היה מאושר ובכך הייתה נמנעת ממנו המבוכה .  
לפיד הגיע אתמול לטקס חגיגי בשדה דב כדי לחתום על פינוי המקום לטובת בנייה של 16 אלף יחידות דיור .  ההחלטה ,  אגב ,  התקבלה כבר בממשלה הקודמת ,  מה שגרר לא מעט הרמות גבה  מדוע דחוף לשרי הממשלה להטריח עצמם לטקס מיוחד בנושא ,  אבל ניחא .  אלא שהתכניות של לפיד השתבשו מהר מאוד ,  כאשר הוא נקלע למארב מתוכנן היטב :  נאומו הופרע פעמים רבות על ידי העובדים הזועמים של ארקיע וישראייר ,  שלטענתם סגירת השדה תביא לפגיעה משמעותית בחברות שבהן הם עובדים ,  ולפיטורים המוניים .  העובדים תקעו בוובוזלות ,  וגם ניתקו את החשמל ,  מה שמנע מלפיד להשלים את הנאום שלו ,  ובהיעדר מזגן גם גרם לו להזיע בחליפה ,  כתף אל כתף עם שר השיכון ,  אורי אריאל .  האירוע הפך לפארסה ,  כאשר לפיד נאלץ לחזור לשבת באמצע נאומו ולהמתין לתיקון החשמל .  אלא שהזרם לא חזר ,  ושר האוצר ניסה לדבר ללא סאונד ,  ללא הצלחה יתרה .  
ומי ניצל מההשפלה המתמשכת הזו ?  שר התחבורה ,  ישראל כץ ,  שגם הוא מושא לביקורת מצד העובדים על כך שלא פעל נגד סגירת השדה .  השר ,  שהפך בחודשים האחרונים לאחד החברים הקרובים של לפיד ,  החליק בהליכת הבוקר שלו ,  נחבל ברגלו ,  ונעדר למזלו מהתקרית בשדה דב .  למקרה שדאגתם ,  לצ'אבי הכלב שלום .  
אגב ,  מעניין לראות מה תהיה תגובתו של נתניהו לנפילה של כץ :  הפציעה של שר התחבורה הגיעה יומיים בלבד אחרי פוסט שהקדיש לראש הממשלה לאחר הניתוח שעבר  ( בסמיכות למשחק הראווה עם ברצלונה בשבוע שעבר )  .  כץ איחל לנתניהו רפואה שלמה והוסיף : " אגב ,  ביבי עזוב אותך מכדורגל .  גם בפעם הקודמת זה נגמר רע ",  וצירף תמונה ממשחק כדורגל שבו השתתף בשנה שעברה ,  ובו נקרע הגיד באחת מרגליו .  
סיעת יחיד - לכל הטורים 

זמן פציעות לפוליטיקאים :  כץ עוקץ את נתניהו
איך נמנע נתניהו מלמנות את בנט לסגנו ?  באיזה הקשר האשימו את לבני בדיל עם ישראל ביתנו ?  כיצד נקלע לפיד למארב משפיל ?  לכל שאלה תשובה ,  בטור השבועי של כתבנו הפוליטי

