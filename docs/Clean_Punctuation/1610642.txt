הוועדה לבחירת היועמ"ש : " לא מצאנו מועמד "
 הוועדה המקצועית-ציבורית שהיתה אמורה לבחור את המועמדים להחליף את היועמ"ש מני מזוז ,  הודיעה לממשלה כי נכשלה בתפקידה .  נתניהו : " שוקל איך להמשיך בהליך במועד הדרוש "
 הוועדה המקצועית-ציבורית להצעת מועמדים למשרת היועץ המשפטי לממשלה הודיעה אמש  ( חמישי )  לראש הממשלה ולשר המשפטים כי לא עלה בידה ,  על אף נסיונות רבים שנעשו בכיוון זה ,  להביא בפני הממשלה אף לא מועמד אחד הנהנה מהסכמתם של לפחות ארבעה מחברי הוועדה .  
בהודעה שפרסמה הוועדה נאמר כי  " הוועדה המקצועית-ציבורית להצעת מועמדים למשרת היועץ המשפטי לממשלה ,  הודיעה הערב לראש הממשלה ולשר המשפטים כי לא עלה בידה ,  על אף נסיונות רבים שנעשו בכיוון זה ,  להביא בפני הממשלה אף לא מועמד אחד הנהנה מהסכמתם של לפחות ארבעה מחברי הוועדה ".  כעת הממשלה צריכה להחליט כיצד להתקדם במציאת מחליף למזוז .  מכיוון שבחירת היועץ הבא נעשית על פי החלטת ממשלה ולא מכוח חוק ,  אין חובה להקים ועדה חדשה ,  וייתכן שהממשלה תחליט על דרך שונה לבחירת היועץ הבא .
 ראש הממשלה בנימין נתניהו התייחס להודעת הוועדה .  מלשכתו נמסר כי  " ראש הממשלה בנימין נתניהו שמע את הודעת ועדת איתור היועץ המשפטי לממשלה ,  והוא שוקל כעת כיצד להמשיך בהליך נאות לבחירת יועץ משפטי במועד הדרוש ". 
חברי הוועדה נפגשו אמש למשך כארבע שעות בניסיון למצוא פתרון למבוי הסתום אליו נקלעה הוועדה .  כדאי להמליץ על מועמד יש צורך בהסכמה של ארבעה מבין חמשת חבריה .  בעקבות הכשלון במציאת מועמד מוסכם שקלו חברי הוועדה לפנות מחדש למועמדים שסירבו בעבר להגיש את מועמדותם ,  כאשר השמות המובילים שהוזכרו הם נשיאת בית המשפט המחוזי בתל אביב ,  השופטת דבורה ברלינר ,  ויו"ר הרשות לניירות ערך ,  הפרופ' זוהר גושן .  אבל גם הצעה זו ירדה מהפרק .
 שלשום דנו חברי הוועדה במשך קרוב לחמש שעות באפשרויות השונות שעומדות על הפרק בניסיון בכל זאת למצוא פשרה שתאפשר לוועדה להגיש את המלצותיה עד לסוף החודש ,  אולם ללא הצלחה .
 יו"ר ועדת החוקה של הכנסת ,  ח"כ דוד רותם ,  אמר הערב לוואלה !  חדשות כי הוא מתעתד ליזום דיון לקראת אפשרות של חקיקה שתסדיר את סמכויות ועדת איתור המועמדים היועץ המשפטי לממשלה ואת הדרך בה חברי הוועדה ייבחרו ,  בעקבות העובדה שוועדת האיתור החזירה את המנדט לממשלה . " לא היתה לחברי הוועדה ברירה אחרת מלבד להחזיר את הסוגיה לממשלה ",  אמר רותם .  
רותם הוסיף כי  " מינו וועדת מומחים חיצונית בעקבות דוח שמגר כדי שלא תיווצר סיטואציה שיועץ המשפטי ימונה בגלל פרוטקציה .  לא מינו אותם לבדוק מי בשל או מי לא מספיק בשל לתפקיד .  היו צריכים לבדוק מי הגון ומי לא ,  ולמי יש את הכישורים המתאימים ,  נקודה .  הסחר-מכר שהיה הוא דבר פסול ".  רותם אמר כי לדעתו על הממשלה לא למנות ועדה נוספת אלא לבחור אחד מבין 11 המועמדים שעלו על הפרק .
 ח"כ שלמה מולה  ( קדימה )  ,  חבר ועדת החוקה של הכנסת ,  התייחס להודעת חברי הוועדה ואמר כי  " השר נאמן טרם זנח את רעיון פיצול הסמכויות והוא מנסה לכפות את דעתו על הוועדה .  לא ייתכן שבכל קהילת המשפטנים לא נמצא אחד שניתן להסכים עליו .  אני קורא לראש הממשלה למצוא מועמד לאלתר ולא להיכנע ללחצים לא ענייניים ". 
ח"כ אופיר פינס  ( העבודה )  ,  חבר ועדת החוקה ,  התייחס גם הוא להודעת הוועדה ואמר כי  " הרכב הוועדה היה אמור לייצר איזונים הדדיים ,  אבל בפועל יצר נטרולים הדדיים .  חבל שהמאבק לפיצול תפקיד היועץ חלחל ופגע בעבודת הוועדה לאיתור היועץ .  הגיעה העת שפוליטיקאים יפסיקו סוף סוף לחתור למינוי 'יועץ משפטי מטעם' ". 
עדכון ראשון :  21:55

הוועדה לבחירת היועמ"ש : " לא מצאנו מועמד "
 הוועדה המקצועית-ציבורית שהיתה אמורה לבחור את המועמדים להחליף את היועמ"ש מני מזוז ,  הודיעה לממשלה כי נכשלה בתפקידה .  נתניהו : " שוקל איך להמשיך בהליך במועד הדרוש "
 
