חמישה דברים שאתם צריכים לדעת היום
בג"ץ ידון בעתירת יש עתיד נגד ראש הממשלה - ועוד ארבעה דברים .  רגע לפני שהיום מתחיל ואתם צוללים לעומס בעבודה או בלימודים ,  קבלו את הדברים שאתם ממש צריכים לדעת על היום
כדאי לכם לדעת שהיום ייערך בבית המשפט המחוזי בירושלים הדיון הראשון במשפטו של אחמד מנאסרה ,  הנער בן ה-13 שנאשם שביצע יחד עם בן דודו את פיגוע הדקירה בפסגת זאב ,  שבו נפצעו באורח אנוש נער וצעיר ישראלי נוסף .  בדיון צפוי מנאסרה להודות במעשיו במטרה לחמוק מעונש מאסר .  על פי החוק ,  לא ניתן לגזור עונש מאסר על קטין שביום גזר דינו טרם מלאו לו 14 שנה .  לפיכך ,  מנאסרה צפוי להודות בכתב האישום החמור שהוגש נגדו על מנת שההליך המשפטי יסתיים לפני יום הולדתו ,  שיחול בינואר הקרוב .  מאחר שמנאסרה קטין צפוי ההרכב לקבל את הודאתו - אולם לא להרשיעו ,  אלא לקבוע כי אכן ביצע את המעשים המיוחסים לו .  
כדאי לכם לדעת שהיום ידון בג"ץ בעתירה שהגישה סיעת יש עתיד נגד ריכוזיות היתר בהיותו של ראש הממשלה בנימין נתניהו שר בחמישה משרדים שונים :  חוץ ,  כלכלה ,  שיתוף פעולה אזורי ,  תקשורת וראשות הממשלה .  עד לפני חודשיים כיהן נתניהו גם כשר הבריאות - זאת עד למינויו של ח"כ יעקב ליצמן לשר במקום סגן שר ,  עקב עתירה אחרת שהגישה יש עתיד שבה דרשה לבטל את מעמד  " סגן השר במעמד שר ".  באותו דיון אמר השופט חנן מלצר בהתייחסות לסעיף 33 ( ד )  לחוק יסוד :  הממשלה ,  כי  " ראש הממשלה לא יכול בכלל להיות שר .  בחוק יסוד הממשלה הקודם היה סעיף שאפשר זאת ,  בחוק יסוד הממשלה הנוכחי הורידו את הסעיף הזה ,  קרי הוא לא יכול להיות בצד תפקידו כראש ממשלה לשמש כשר ".  
כדאי לכם לדעת שהיום תדון ועדת הפנים של הכנסת בהנחיה הבלתי-חוקית של עיריות להדיר עובדים ערבים מבתי-ספר .  מאז החל גל הטרור הנוכחי ,  הנחו כמה ראשי עיריות ,  ובהן רחובות והוד השרון ,  את בתי הספר שבתחומן שלא לאפשר לעובדים ערבים להיכנס לשטח בית הספר במהלך יום הלימודים .  במכתב שכתב ראש עיריית רחובות ,  רחמים מולו ,  נמסר להורים כי על פי הנחייתו לא יוכנסו פועלים ערבים למוסדות חינוך .  בהוד השרון הורה ראש העיר ,  חי אדיב ,  כי הניקיון השוטף במוסדות החינוך יועבר לשעות אחר הצהריים , " מטעמי ביטחון ",  כאשר בפועל ,  עובדי הניקיון הינם ,  רובם ככולם ,  ערבים .  בגבעתיים ,  הופסקו עבודות שיפוץ בבתי הספר ,  וכעת בודקים בעירייה אם ניתן משפטית להחליף את כל עובדי הניקיון הערבים בבתי הספר בעובדים ממוצא אריתריאי .  ההנחיה מתקיימת באופן כזה או אחר גם בבתי ספר בתל אביב ובנס ציונה .  
אתם צריכים לדעת שהיום תארח קליבלנד של דיוויד בלאט את יוטה  ( 2:00 שעון ישראל )  .  הקאבלירס ,  שפתחו את עונת ה-NBA עם הפסד כואב בשיקגו ומאז ניצחו בכל ששת משחקיהם ,  ינסו להאריך את רצף ההצלחות מול הג'אז עם ניצחון ביתי ,  רגע לפני שהם יוצאים למסע של שלושה משחקי חוץ .  האורחת מסולט לייק סיטי לא מתגאה בסגל עמוס כוכבים אך בהחלט מפתיעה עד כה העונה עם מאזן של 2:4 ,  אלא שמול לברון ג'יימס ולהקתו יהיה להם קשה להמשיך ולהפתיע .  
כדאי לכם לדעת שהיום לפני 30 שנה הציגה ענקית התוכנה מיקרוסופט את הגרסה הראשונה של מערכת ההפעלה Windows  ( הקרויה באופן לא רשמי בעברית  " חלונות ")  אשר הפכה במרוצת השנים לחלק בלתי נפרד מחיינו .  עשרה ימים בלבד לאחר אותה הכרזה היסטורית ,  היא יצאה לשוק בשם  " Interface manager ".  רק כשנתיים לאחר מכן ,  בגרסה השנייה של מערכת ההפעלה ,  הופיעו היישומים פנקס רשימות ,  לוח שנה ,  מחשבון ,  תוכנת צייר ומשחק - המופיעים מאז בכל גרסאות Windows .  ביולי האחרון יצאה לאור הגרסה העשירית של מערכת ההפעלה הפופולרית .  

חמישה דברים שאתם צריכים לדעת היום
בג"ץ ידון בעתירת יש עתיד נגד ראש הממשלה - ועוד ארבעה דברים .  רגע לפני שהיום מתחיל ואתם צוללים לעומס בעבודה או בלימודים ,  קבלו את הדברים שאתם ממש צריכים לדעת על היום

