ערימת נעליים מול מעון נתניהו : " צדק לניצולי השואה "
 מיצג יוצא דופן הוקם מול מעון ראש הממשלה בירושלים במטרה  " לזעזע "  את נבחרי הציבור והרשויות ולהביא לשינוי ביחס לניצולי השואה . " זרקתם אותם כמו נעליים ישנות "
 עשרות בני אדם לקחו היום  ( שישי )  חלק במיצג יוצא דופן שהוצג מול מעון ראש הממשלה בירושלים במטרה להעלות את המודעות לטיפול בניצולי השואה .  המיצג ,  הראשון מסוגו ,  כלל ערימה של נעליים ישנות שהונחו במקום כזכר לערימות הנעליים שנאספו בשואה .  המשתתפים גם הניפו שלטים עליהם נכתב ,  בין היתר : " אתם הורגים אותם בשקט ",   " איפה הכסף שלהם ?  "  ו-"זרקתם אותם כמו נעליים ישנות ".  
רפי טל ,  ממארגני המיצג ,  סיפר על המחאה היצירתית . " מה שאנו עושים פה הוא עוד צעד למען אלה שלא יכולים להיות פה היום ,  למען אלה שממשלות ישראל לא דאגו לטפל בהם ב-30-40 השנים האחרונות ",  הסביר . " אנחנו באים להילחם על רפורמה מאוד גדולה שתהיה בארגונים ובעמותות שמטפלים בניצולי השואה ,  וכמובן לטפל בכל הנושא של העברת התקציבים מהעמותות והקרנות אל ניצולי השואה .  אני רוצה לבצע רפורמה ,  שמדינת ישראל - משרד האוצר או משרד הרווחה - יעביר בעצמו את הכסף לניצולים ,  כי יש כסף ,  והכסף פשוט לא מגיע לניצולים ".  
הוא סיפר גם על מה שהוביל אותו להגות את הרעיון . " אני יזמתי פרויקט חברתי אחר שנקרא 'שף מכל הלב' ,  שבמהלכו נחשפתי לעשרות ,  אולי אפילו כמאה ,  ניצולי שואה מכל רחבי הארץ ,  שסיפרו לי שהממשלה לא מעבירה להם כספים ,  שאף אחד לא דואג להם ,  שאף אחד לא מטפל בהם ,  ובאנו היום פה עם מיצג ,  שקראתי באמצעות הפייסבוק לכל ישראלי וישראלית להביא איתם נעל ישנה ,  ולהקים את המיצג המזעזע הזה ,  מיצג ערימת הנעליים ,  על מנת שאולי נצליח לעורר את נתניהו ואת הממשלה החדשה שתקום ונוכיח להם שעם ישראל יפעל למען ניצולי השואה ,  ויפעל למען כל קבוצה באוכלוסייה שלא זוכה לשוויון או צדק מהרשויות ומהממשלה ".  

ערימת נעליים מול מעון נתניהו : " צדק לניצולי השואה "
 מיצג יוצא דופן הוקם מול מעון ראש הממשלה בירושלים במטרה  " לזעזע "  את נבחרי הציבור והרשויות ולהביא לשינוי ביחס לניצולי השואה . " זרקתם אותם כמו נעליים ישנות "
 
