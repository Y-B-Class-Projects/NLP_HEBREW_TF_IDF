הבהלה לחמץ - ולמופלטה :  עם ישראל חגג את המימונה
המונים ציינו את סופו של חג הפסח ברחבי הארץ ,  מי בחגיגות המימונה המסורתית ומי בתורים הארוכים במאפיות .  נתניהו התארח באור עקיבא : " מגיע לעם ישראל שיהיה לו קצת מתוק "
" תרבחו ותסעדו ":  כמדי שנה חגג אמש  ( שני )  עם ישראל את המימונה ברחבי הארץ ,  במגוון מטעמים ומתוקים .  חגיגות המימונה ,  המסמלות את סופו של חג הפסח ,  נמשכו אל תוך הלילה ,  ובמקביל יצאו המונים כדי לציין את תום החג באכילת חמץ ,  לאחר למעלה משבוע של אכילת מצות .  
כבכל שנה ,  גם השנה השתתפו פוליטיקאים רבים בחגיגות המימונה .  ראש הממשלה בנימין נתניהו הגיע עם רעייתו שרה להיכל התרבות באור עקיבא ,  שם הוא השתתף במימונה שאליה הוא נוהג להגיע מדי פסח .  במהלך האירוע אמר נתניהו כי המימונה היא חגם של כלל אזרחי ישראל ולא רק של יוצאי צפון אפריקה .  
במימונה המסורתית ,  שבה השתתפו כ-250 חוגגים ,  לקחו חלק גם ראש העירייה שמחה יוסיפוב ויו"ר הפדרציה העולמית של יהודי מרוקו ,  סם בן שטרית וכן רעיית הנשיא המנוח ,  ראומה ויצמן .  את החגיגות - שנערכו השנה בסימן 40 שנה לחגיגות המימונה בישראל - ליוותה תזמורת מרוקאית ,  כשמסביב אבטחה כבדה של משטרת ישראל והיחידה לאבטחת אישים .
" תרבחו ותסעדו אור עקיבא ",  פתח ראש הממשלה את דבריו בחגיגה . " תרבחו ותסעדו עם ישראל ".  לדבריו , " הסיפור של אור עקיבא הוא הסיפור של ישראל .  זו הייתה עיירת פיתוח ,  ואין מושג שאני יותר שונא מעיירת פיתוח .  עיירת פיתוח ,  שהפכה להיות עיר ואם מפותחת במדינת ישראל ויש לה היום תעשייה מפוארת ,  מערכת חינוך מהטובות .  רבים רוצים לבוא לאור עקיבא ,  והסימן הכי מובהק להצלחה הוא שהדור הצעיר רוצה להישאר באור עקיבא .  אין סימן יותר מובהק להצלחה ".  
ראש הממשלה אמר כי המימונה היא  " חג של פתיחת הלב והבתים .  זה חג שהתחיל מיהודי צפון אפריקה והפך לכל עם ישראל .  גם זה סימן להצלחה ".  הוא הוסיף כי  " עם ישראל עובר ממצה ומרור למופלטה ודבש .  מותר .  מותר שיהיה קצת מתוק .  מגיע לעם ישראל שיהיה לו קצת מתוק ".  הוא התייחס לאירוע הטרגי של שלושת האחים שטבעו למוות באשקלון וסיפר כי שוחח עם אב המשפחה . " אמרתי לו שאני מדבר בשם כל אזרחי ישראל ומחזק אותו שימצא את תעצומות הנפש להתגבר על האסון ",  אמר .  
במקביל ,  חגגו חברי מפלגת הבית היהודי ,  בראשות שר הכלכלה והמסחר נפתלי בנט ,  את המימונה בנתיבות .  שרי הליכוד השתתפו במימונה בביתו של חבר מרכז הליכוד דני אביטל בחולון ,  ואילו שר הביטחון הטרי ,  משה  ( בוגי )  יעלון ,  חגג את המימונה בגן המייסדים ברחובות .  יו"ר האופוזיציה ,  שלי יחימוביץ'  ( העבודה )  ,  חגגה את המימונה באירוע פרטי .
" אנחנו כאן לתמיד .  לא נרכין ראש בפני אף אחד ",  אמר בנט במימונה בנתיבות . " לא בפני המצרים .  ולא בפני הטורקים ".  שר השיכון אורי אריאל ,  שהשתתף במימונה בבית שמש ,  אמר כי  " המימונה היא חג האמונה .  האמונה בקדוש ברוך הוא ובידיעה כי כל מאן עביד לטב עביד .  האמונה שלמרות כל הקשיים בדרך ,  בסוף תגיעה הגאולה .  גם אני חברים יקרים מאמין .  אני מודע לציפיות הגבוהות ממני כשר השיכון להוזלת מחירי הדיור ,  ואני אכן מתכוון לפעול לשם כך .  זה לא יהיה קל .  זה לא יקרה בן לילה ,  אבל אני מאמין שזה יקרה .  אני מאמין ומבקש מכם את האמונה הזאת גם כן ".  
פסח 2013 - לקריאה נוספתלאורך החג :  1.2 מיליון ישראלים טיילו ברחבי הארץארוחה משפחתית :  קרפ אחרון לפסחעובדים היינו :  להיות אפסנאי במכבי יבנה
 ( עדכון ראשון :  20:50 )  

הבהלה לחמץ - ולמופלטה :  עם ישראל חגג את המימונה
המונים ציינו את סופו של חג הפסח ברחבי הארץ ,  מי בחגיגות המימונה המסורתית ומי בתורים הארוכים במאפיות .  נתניהו התארח באור עקיבא : " מגיע לעם ישראל שיהיה לו קצת מתוק "
 
