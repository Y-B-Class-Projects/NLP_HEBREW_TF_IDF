נתניהו מתכנן :  בנייה מסיבית בהתנחלויות תמורת שקט פוליטי
ערוץ 2 דיווח כי ראש הממשלה נמצא במגעים מתקדמים להקמת אלפי יחידות דיור ביהודה ושומרון ,  הכשרת מאחזים וביצוע עבודות תשתית נרחבות .  זאת ,  על מנת לשמור על קואליציה יציבה עם הבית היהודי
מחזק את הקשר עם הימין :  לשכת ראש הממשלה בנימין נתניהו מקיימת מגעים מתקדמים עם מועצת יש"ע להרחבת הבנייה בהתנחלויות  כך דווח אמש  ( ראשון )  בחדשות ערוץ 2 .  על פי הדיווח ,  המשא ומתן החל בעקבות פגישה שקיים נתניהו עם יו"ר הבית היהודי נפתלי בנט ועם אחד מנהיגי יש"ע ,  זאב  ( זמביש )  חבר ביום רביעי האחרון .  זאת ,  בניסיון להרגיע את בנט ואנשי מפלגתו שאיימו לאחרונה בערעור יציבות הקואליציה .
 על פי הדיווח ,  תאושר בנייה של אלפי יחידות דיור ביישובים כמו עלי זהב שהכללתם בגושי ההתיישבות נתונה במחלוקת .  כמו כן ,  יבוצעו עבודות תשתית ותחבורה בהיקף גדול וייסללו 12 כבישים .  בנוסף לכך ,  יוקמו כפרי סטודנטים ,  שלושה פארקים ,  טיילת לזכר הנערים .  במסגרת ההסכם ,  גם יוסדרו מאחזים ותשופץ מערת המכפלה .
 עוד בוואלה !  חדשות על הבנייה בהנתחלויות:ממשיכים לבנות :  71 יחידות דיור נוספות אושרו בהר חומה בשבוע שעברארה"ב עונה לנתניהו : " ערכינו הובילו אותנו לממן את כיפת ברזל"המתנחלים לנתניהו : " לא נשתוק לאורך זמן על ההקפאה "  
עוד דווח כי על אף הביקורת העולמית על הבנייה ביהודה ושומרון ,  נתניהו מעוניין להביא לסיום  " ההקפאה השקטה ".  זאת ,  במיוחד נוכח התבטאויותיהם של ציפי לבני ויאיר לפיד ,  ראשי מפלגות הקואליציה המזוהות עם יותר עם מחנה המרכז ,  שאינם מעוניינים ללכת לבחירות .  על פי הדיווח בערוץ 2 ,  לפיד עודכן במגעים של נתניהו ומועצת יש"ע ולא הביע התנגדות אליהם .
 בתגובה לפרסום הבהיר לפיד כי הוא  " מתנגד בתוקף למימוש תוכנית בנייה רחבת היקף בהתנחלויות ,  כולל הכשרת מאחזים ".  לדבריו , " התוכנית בעת הזו תוביל למשבר חמור ביחסי ישראל-ארה"ב ותפגע במעמדה של ישראל בעולם ".  הוא הדגיש כי אינו  " מתנגד בדרך כלל לבנייה בתוך הגושים ולסיוע לאוכלוסייה במסגרת הגידול הטבעי ,  אולם בעת הזו יגרום הדבר לנזק כבד לישראל .  כל נסיון לבנייה מחוץ לגושים יתקל בהתנגדות חריפה כמו גם יישום התוכנית הקיימת ".  
בשבוע שעבר נפגשו נתניהו ,  בנט ושר השיכון אורי אריאל .  גורמים שעודכנו בפרטי הפגישה אמרו לוואלה !  חדשות כי בישיבה הבהירו השניים לראש הממשלה כי  " מוטב שתהיה תשובה לגבי הקפאת הבנייה בהתנחלויות עד להצבעות אי אמון "  שיתקיימו מחר .  על פי הגורמים ,  זה כמה שבועות מתנהלים מגעים בין השלושה לגבי האפשרות של חידוש הבנייה בגושי ההתנחלויות .  
נושא הבנייה בהתנחלויות נמצא במחלוקת חריפה בין נתניהו לשר השיכון .  בביקור בהתנחלות איתמר שבשומרון לפני שבועיים ,  קרא השר אריאל לנתניהו לחדש את הבנייה במקום . " די לתירוצים ,  די להסברים ,  הגיע הזמן להפסיק את ההקפאה והגיע הזמן לבנות באיתמר ובחברון כמו בכל ארץ ישראל ",  אמר . " חוסר בנייה מתפרש כפרס לטרור ".  אריאל הוסיף כי אל לנתניהו להעמיד אותם בפני מבחן וכי המשך ההקפאה עלול להוביל להתערערות מצבה של הקואליציה .  
מפלגת העבודה גינתה את העסקה . " נתניהו מוכר את כל האינטרסים המדיניים של מדינת ישראל בתמורה לעוד כמה חודשים על כיסא ראש הממשלה ",  נמסר בתגובה מהמפלגה . " אם זה הפתרון של נתניהו למשבר המדיני החריף ,  או למצוקת יוקר הדיור בישראל ,  אז הוא איבד לגמרי את הכיוון .  אנו קוראים ללבני ולפיד להסיק את המסקנות הנדרשות ולעשות מעשה .  הטיפות שנופלות עכשיו על ראשם הן לא גשם ".  
לפניות לכתב עמרי נחמיאס :  omri_n@walla.net.il
 ( עדכון ראשון :  21:19 )  

נתניהו מתכנן :  בנייה מסיבית בהתנחלויות תמורת שקט פוליטי
ערוץ 2 דיווח כי ראש הממשלה נמצא במגעים מתקדמים להקמת אלפי יחידות דיור ביהודה ושומרון ,  הכשרת מאחזים וביצוע עבודות תשתית נרחבות .  זאת ,  על מנת לשמור על קואליציה יציבה עם הבית היהודי

