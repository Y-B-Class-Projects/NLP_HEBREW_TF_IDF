 " אין דבר כזה מדינה פלסטינית שוחרת שלום "
 לדברי השר בני בגין , " אם שתי המדינות הוא הפתרון היחיד ליישוב הסכסוך ,  אז אין פתרון ".  על ההתנחלויות : " הן אינן מכשול לשלום "
" אם שתי מדינות הוא הפתרון היחיד ,  אז אין פתרון .  יש סתירה פנימית מובהקת בעובדה שתהיה מדינה פלסטינית שתהיה שוחרת שלום לישראל .  שני הדברים אינם עולים בכפיפה אחת ".  כך הצהיר הערב  ( רביעי )  השר בנימין זאב בגין ,  מספר ימים לפני נאומו המדיני של ראש הממשלה בנימין נתניהו .  
בכנס של ותיקי הליכוד במצודת זאב אמר בגין : " כשמסתכלים על 15 השנים האחרונות ,  נפגעה קשות התיאוריה שכותרתה שטחים תמורת שלום .  שטחים נמסרו בשנות ה-90 ובהתנתקות ,  השטחים נמסרו והתוצאה ברורה ". 
השר הבהיר כי  " החלופה היחידה היא ניסיון לבנות יחסים מלמטה ויכולת של השכנים מלמטה להקים מוסדות ראויים של ניהול עניינים ,  מלחמה ראויה בטרור ,  שינוי של המרכיבים האידיאולוגיים במערכת החינוך .  אנו לא רוצים לשלוט בהם ולא רוצים שהם יסכנו אותנו והפתרון הוא ברווח שבין שניהם ". 
בגין ציין גם כי  " המסקנה שהאמירה שההתנחלויות ביהודה ושומרון היא המכשול לשלום - היא מסקנה מופרכת .  לו יישובים היו מכשול לשלום ,  הסרתם היו אמורים להיות תרומה לשלום .  בפועל ,  היציאה מעזה הפכה לבסיס טרור .  הטרור יכול להגיע ליהודה כמו שהוא בנגב ובשרון ".  

" אין דבר כזה מדינה פלסטינית שוחרת שלום "
 לדברי השר בני בגין , " אם שתי המדינות הוא הפתרון היחיד ליישוב הסכסוך ,  אז אין פתרון ".  על ההתנחלויות : " הן אינן מכשול לשלום "
 
