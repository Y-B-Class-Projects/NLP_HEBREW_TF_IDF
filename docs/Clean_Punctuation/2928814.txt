חרף דרישת בנט :  יעלון יישאר הקובע הבלעדי בנוגע להתנחלויות
לאור דרישת יו"ר הבית היהודי הוקמה ועדת שרים להתיישבות - אך היא תעסוק רק בפריפריה ובעוטף עזה ולא ביהודה ושומרון ,  שיישארו באחריות שר הביטחון .  זאת ,  אף שבנט דרש להקים את הוועדה כדי להפקיע מידי יעלון את סמכויותיו ,  על רקע פינוי  " מבני המריבה "  בחברון
 ( פינוי מבני המריבה בחברון ,  ביום שישי )  
בהמשך לדרישתו של יו"ר הבית היהודי נפתלי בנט להקמת ועדה לענייני התיישבות ,  אושרה אתמול  ( שני )  הקמתה של הוועדה  אך זו תעסוק באזורי הפריפריה ועוטף עזה .  מלשכת ראש הממשלה נמסר כי  " הסמכויות באשר ליהודה ושומרון יישארו בידי שר הביטחון משה יעלון ".  
מוקדם יותר הערב נמסר מלשכת נתניהו כי  " תוקם ועדת שרים לענייני התיישבות באזורי עדיפות לאומית ,  עוטף עזה ופריפריה ,  בהמשך לסעיף 77 בהסכמים הקואליציוניים ".  עוד נמסר כי  " ראש הממשלה נתניהו ישמש יו"ר הוועדה ,  השר אריה דרעי יהיה ממלא המקום ,  וכי הסמכויות באשר ליו"ש יישארו בידי שר הביטחון יעלון ".  מנגד ,  הבהירו בבית היהודי כי ההחלטה כוללת בתוכה את אזורי העדיפות הלאומית ,  שבהם נכללים גם יישובים מאוימים בדרגות 5-3 ביהודה ושומרון ,  כך שלמעשה למפלגה כן תהיה השפעה בנושאים אלה .
 הסכם להקמת ועדה מסוג זה הגיע דווקא על רקע פינוי מבני המריבה בחברון ביום שישי האחרון ,  שכן ועדה זו הייתה יכול ליטול מידיו של יעלון את הסמכות הבלעדית להורות על פינוי מבנים .  ואולם ,  הוועדה לא תעסוק כלל ביהודה ושומרון .  בבית היהודי הצהירו שלשום כי הסיכום הוביל להקמת ועדה לתיאום פעולות בהתנחלויות ,  אך גורמים בליכוד טענו כי  " לא הוקמה שום ועדה ,  לא לתיאום ולא-לא לתיאום .  מה שסוכם זה שיהיה ערוץ פתוח  ( כפי שמתקיים גם כיום )  לשרת המשפטים ולשר החקלאות בסוגיות הקשורות לנושאי ההתיישבות ביהודה ושומרון ".  הגורמים הוסיפו כי סמכותו של השר יעלון לא תיפגע .  
ראש הממשלה בנימין נתניהו התייחס לפינוי המבנים ביום ראשון בישיבת הממשלה ואמר : " הממשלה תומכת בהתיישבות בכל עת ,  בייחוד בימים הללו שבהם היא נתונה מול מתקפת טרור ,  ומתייצבת בנחישות ובאומץ לב מול פיגועי טרור .  באותה נשימה ,  אנחנו מדינת חוק ועלינו לכבד את שלטון החוק .  ברגע שיאושרו תהליכי הרכישה ,  אנחנו נאפשר את אכלוס שני הבתים בחברון ,  כפי שקרה במקרים דומים בעבר .  תהליך הבדיקה מתחיל היום ,  נעשה אותו מהר ככל האפשר ,  ובכל מקרה ,  אם הוא לא יסתיים תוך שבוע ,  אני אדאג שיימסר דוח מצב לקבינט ". 
 20המשפחות שעוררו את הסערה נכנסו למבנים ביום חמישי ,  לאחר שטענו כי בידיהן אישורי רכישה של הדירות שהיו מוכרות כרכוש פלסטיני ,  אך לא יכלו להמשיך לשהות בהן ללא היתר משר הביטחון ולכן פונו ביום שישי .  בתגובה לכך ,  יצאו נגד יעלון בכירים רבים בקואליציה ,  ובייחוד מטעם הבית היהודי . " בעיצומו של גל טרור ,  שר הביטחון פועל בנחישות ,  ללא פשרות ובאטימות דווקא לזריקת יהודים מביתם ",  נמסר מהבית היהודי ביום שישי . " מדובר בחוסר אחריות ,  בקיבעון מחשבתי ובהלהטת הרוחות ללא כל סיבה ברורה .  את אותו להט ונחישות מוטב שיפנה שר הביטחון לטיפול בטרור הערבי ובבנייה בלתי חוקית ברורה ביישובי המחבלים .  את בדיקת מסמכי הרכישה ניתן לבצע גם ללא השלכת יהודים מביתם ".  
יעלון התייחס לדברים ואמר כי  " מדינת ישראל היא מדינת חוק ,  ואין לי כל כוונה להתפשר כשהחוק מופר .  במקרה של הבתים בחברון ,  החוק הופר ברגל גסה .  כדי להיכנס לבית נדרשות להתבצע מספר פעולות חוקיות ,  שאף לא אחת מהן התקיימה .  לכן הפולשים פונו ".  בהמשך ,  קרא לחבריו לקואליציה לרסן את התבטאויותיהם : " אני קורא לשרים ,  לחברי כנסת ולנבחרי ציבור לפעול באחריות ,  לרסן את התבטאויותיהם ולגבות את שלטון החוק - לא לעודד את לקיחת החוק לידיים והפרתו .  זה מתכון בטוח לאנרכיה .  ההתנהלות וההתבטאויות של מספר פוליטיקאים בנושא זה ,  גובלות בהפקרות ופוגעות בחוסן הלאומי שלנו ". 
 ( עדכון ראשון :  19:48 )  

חרף דרישת בנט :  יעלון יישאר הקובע הבלעדי בנוגע להתנחלויות
לאור דרישת יו"ר הבית היהודי הוקמה ועדת שרים להתיישבות - אך היא תעסוק רק בפריפריה ובעוטף עזה ולא ביהודה ושומרון ,  שיישארו באחריות שר הביטחון .  זאת ,  אף שבנט דרש להקים את הוועדה כדי להפקיע מידי יעלון את סמכויותיו ,  על רקע פינוי  " מבני המריבה "  בחברון

