רה"מ : " ישראל לא מתכוונת לתקוף את סוריה "
 בישיבת סיעת הליכוד הכחיש ראש הממשלה בנימין נתניהו את הרמיזות לפיהן ישראל מתכננת תקיפה בסוריה וטען כי  " זהו ניסיון אירני להפנות את תשומת הלב הבינלאומית ממעשיה "
  ( צילום:גדעון צנטנר ,  עריכת וידיאו :  גדי וינסטוק ) 
ראש הממשלה בנימין נתניהו התייחס היום  ( שני )  בישיבת סיעת הליכוד לרמיזות לפיהן ישראל מתכננת כביכול פעולה נגד סוריה . " אין שום אמת ברמיזה הזו .  אני מעריך שבמקור זה ניסיון של אירן ושל חיזבאללה להסיח את דעת הקהילה הבינלאומית מהסנקציות שמתוכננות נגד אירן ",  טען נתניהו .  
נתניהו הוסיף כי  " אירן ממשיכה במרוץ שלה להשגת נשק גרעיני .  בקהילה הבינלאומית מתגבשת הסכמה להטיל על אירן סנקציות ,  אבל אני לא רואה את זה קורה בחודש הקרוב .  אני מקווה שיוטלו סנקציות על ייצוא נפט מאירן ועל ייבוא דלק לאירן ,  כי זה ייצור למשטר האירני בעיה אמיתית ויגרום להם לחשוב אם כדאי להם להמשיך בתוכנית הגרעין ".  עם זאת הוסיף נתניהו כי  " אני די משוכנע שזה לא יעבור במתכונת הזאת במועצת הביטחון ,  אבל ארצות הברית יכולה לעשות זאת גם מחוץ לאו"ם בצורה אפקטיבית ,  ואני משוכנע שיצטרפו אליה בכך עוד מדינות מרכזיות ". 
ח"כ ציפי חוטובלי שאלה את ראש הממשלה האם הפרסומים בתקשורת על הסכמתו להקמת מדינה פלסטינית בגבולות זמניים נכונה .  בתגובה ,  אמר נתניהו כי , " הפרסום שגוי .  לא היו הבנות ,  החלטות או הסכמות למהלך כזה ".  לשאלתה האם דה-פקטו קיימת בנייה במזרח ירושלים ,  השיב נתניהו כי  " הבנייה בירושלים תימשך ואנחנו ממשיכים לעמוד על העקרונות החיוניים לנו .  ירושלים היא אינטרס חיוני ,  ונמשיך גם בתכנון וגם בבנייה ". 
בפתח הישיבה הביע ראש הממשלה תקווה כי המו"מ בין ישראל לפלסטינים יחודש בקרוב .  נתניהו אמר : " אנחנו רוצים בזה ואנחנו יודעים גם לעמוד על האינטרסים החיוניים של מדינת ישראל ". 
גם שר החוץ אביגדור ליברמן אמר שהוא מקווה שבקרוב ייפתח משא ומתן עקיף עם הפלסטינים .  בישיבת סיעת ישראל ביתנו הצהיר שר החוץ כי  " ממשלת ישראל אמרה מהיום הראשון שאנחנו מוכנים לפתוח במו"מ ישיר ללא דיחוי ובלי תנאים מוקדמים .  יש לברך את השליח מיטשל על כל המאמצים ".  השאלה המרכזית שעומדת על הפרק היא מה הן כוונות הצד השני ,  ואת זה נצטרך לברר מיד עם פתיחת סבב השיחות :  האם יש שם פרטנר ,  האם יש עם מי לדבר ".  
ליברמן שיתף את חברי סיעתו בהרהוריו וסיפר ש"כל יום שעובר יש לי יותר שאלות ופחות תשובות ".  לדבריו ,  אי אפשר שמצד אחד הפלסטינים ינהלו שיחות לשלום ומצד שני ינסו להנציח ולשבח את הטרור . " ראינו את קריאת השמות על שם יחיא עייש ,  ורחוב על שם אבו ג'יהאד שאחראי על כמה מעשי הרצח המתועבים ביותר .  כל התקדמות במגעים מותנית בכך שכל השבח לטרור ירד מהפרק .  זה קו אדום מבחינתנו ". 
ראש הממשלה דן גם עם חברי סיעת הליכוד במה שהוא מגדיר האתגרים הגדולים העומדים בפני ישראל במישור המדיני ובמישור הכלכלי . " אלה אתגרים גדולים מאוד ,  חלקם יבוא לידי ביטוי בחקיקה במושב הזה ",  אמר .  נוכח התפוצצות פרשת הולילנד ויוזמתו להקים ועדה שתבחן את הרפורמה במנהל ,  הסביר נתניהו כי יובאו תיקונים לתהליכי הבנייה והתכנון כך שתימנע שחיתות . " זו בעיה אמיתית .  אנחנו רוצים להשיג מצד אחד את פישוט ההליכים ומנגד שקיפות בכל מה שקשור לטוהר המידות ".   נתניהו התייחס גם לאופוזיציה בתוך הליכוד וקרא לכל חברי המפלגה להצביע על ההצעה לשינוי תקנון הליכוד . " מול אתגרים כל כך גדולים אנחנו חייבים להתרכז בהם ולא להיגרר למאבקים פנימיים בתוך התנועה ,  ולכן אני מבקש מכל חברי הסיעה להביא את כל חברי המרכז להצבעה ביום חמישי .  זה מה שמתבקש בעת הזו ,  וזה הדבר הנכון לא רק לתנועתנו ,  אלא לכל מדינת ישראל ". 
עדכון ראשון :  15:00

רה"מ : " ישראל לא מתכוונת לתקוף את סוריה "
 בישיבת סיעת הליכוד הכחיש ראש הממשלה בנימין נתניהו את הרמיזות לפיהן ישראל מתכננת תקיפה בסוריה וטען כי  " זהו ניסיון אירני להפנות את תשומת הלב הבינלאומית ממעשיה "
 
