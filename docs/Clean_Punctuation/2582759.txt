הערכה :  נתניהו וברק רצו לגרום לאירן לתקוף
גורמים המעורים בישיבות בנושא תקיפה אפשרית באירן אומרים כי כשראש הממשלה ושר הביטחון הורו להתכונן לתקיפה ,  כפי שנחשף ב"עובדה ",  הם רצו לעורר את ארה"ב : " משחק מסוכן "
 ראש הממשלה ,  בנימין נתניהו ,  ושר הביטחון ,  אהוד ברק ,  ניסו לגרום למצב שעלול היה להוביל להסלמה עד כדי מלחמה עם אירן  כך אמרו היום  ( שני )  מקורות מדיניים וביטחוניים לוואלה !  חדשות ,  בעקבות הפרסום בתכנית  " עובדה "  שישודר במלואו הערב .  לדברי המקורות ,  מדובר היה לא רק בישיבה אחת של  " השביעיה "  כפי שנאמר בתכנית ,  אלא בכמה הזדמנויות ,  במהלך 2010 ,  בהן ניסו השניים להשיג הסכמה בדרג המדיני והביטחוני ולהעביר החלטות בפורומים שונים ,  שיכולות היו להתפרש כהיערכות ישראלית לתקיפה .  
אמש פורסם כי בתכנית פתיחת העונה של  " עובדה ",  שתשודר הערב בערוץ 2 ,  ייחשף אירוע דרמטי שהתרחש במהלך שנת 2010 .  בתום ישיבה של פורום  " השביעייה ",  על פי הפרסום ,  פנה נתניהו לראש המוסד דאז ,  מאיר דגן ,  ולרמטכ"ל באותם ימים ,  גבי אשכנזי ,  והורה להם להכניס את מערכת הביטחון למצב של  " פ' פלוס "  - קוד שמשמעותו דריכת המערכת לאפשרות תקיפה .  השניים ראו בכך מחטף ,  והביעו התנגדות נחרצת ,  כשדגן טוען כי הדבר מצריך את אישור הקבינט ,  אחרת ההחלטה אינה חוקית .  
להערכת המקורות ,  כוונתם האמיתית של נתניהו וברק לא הייתה להורות לצה"ל לתקוף באירן .  תכניתם הייתה שצה"ל ינקוט בשורה של פעולות ,  שעלולות היו להתפרש כהיערכות למלחמה ובכך ליצור  " מצב מסלים ".  
הכוונה בהיערכות  " פ' פלוס "  היא שהצבא נוקט בשורה של צעדים ופעולות ,  לדוגמה חיזוק עירנות מודיעינית והכנסת העורף לכוננות ספיגה .  
במילים אחרות ,  מצב כזה של הודעות ,  מעשים ,  תנועות ופעולות צבאיות מעורר  " רעשים ",  ויכול היה להיקלט על ידי היריב האירני שעוקב באמצעי מודיעין ,  אחר הנעשה בישראל .  ובוודאי שארצות הברית הייתה יכולה להבחין ולקלוט את ההיערכות החריגה של ישראל ,  משום שלרשותה עומדים כלי מעקב ,  איסוף ואמצעי מודיעין משוכללים ביותר .  כך בהקשר זה ,  אפשר להבין את דבריו של הרמטכ"ל אשכנזי שמצוטט כמי שאמר כי ביצוע ההוראה יכול ליצור  " עובדות בשטח ",  אשר עלולות להוביל למלחמה . " האקורדיון הזה פולט מוסיקה כשמשחקים בו ",  אמר .  
גם ראש המוסד דאז ,  מאיר דגן ,  הביע כאמור באותה הישיבה ובהזדמנויות אחרות את דאגתו מפני סכנת ההסלמה .  דגן ,  שממשיך להיאבק על חייו לאחר ששב ארצה לפני יותר משבוע מניתוח השתלת כבד בבלרוס ,  התייחס בעבר ,  בשיחות פרטיות ,  לכוונות נתניהו וברק בעניין אירן .  הוא אמר למקורביו כי היה עד בכמה וכמה הזדמנויות לניסיונות של ראש הממשלה ושר הביטחון לפתוח בהכנות צבאיות שיכולות היו לגרום להסלמה ,  להתדרדרות במצב ,  עד כדי מלחמה כללית במזרח התיכון ,  מלחמה שעלולה הייתה לגרור את ארצות הברית ,  בניגוד לרצונה ,  לשדה המערכה .
 לדברי המקורות ,  הוראות כפי שניסו להעביר נתניהו וברק הן  " משחק מסוכן באש ".  ניתן להעריך זאת משום שברגע שהאירנים היו מבחינים בהיערכות החריגה של ישראל ,  הם היו מגיבים בהגברת הכוננות מצדם ובמקרה החמור ביותר ,  של התרחיש הגרוע ביותר ,  מגיעים למסקנה כי ישראל מתכננת פעולה צבאית נגדם ומחליטים על תקיפה מקדימה .  אזהייתה יכולה להיווצר אפשרות שישראל הייתה מזהה את כוונות אירן לצאת למתקפה מקדימה ומנחיתה עליה מכת מנע .  
אשכנזי ,  דגן וראש השב"כ לשעבר ,  יובל דיסקין ,  שהגדיר את ברק ונתניהו בכל הקשור לאירן כמי שפועלים ממניעים  " משיחיים ",  הזהירו בשיחות ובפורומים שונים באותן שנים ,  מפני סכנת ההסלמה ,  גם אם לא מתכוונים מראש לחולל אותה .  יש להדגיש גם כי הכנסת צה"ל למצב של מוכנות  " פ' פלוס "  יכולה הייתה להתפרש כמכוונת ,  בעיקר כלפי ארצות הברית .  וזאת ,  כדי לגבות את הדיבורים וההצהרות של ראש הממשלה ושר הביטחון בעניין הצורך לתקוף באירן ,  כדי לבלום את תכנית הגרעין שלה ולהעניק להם אמינות .  
בכך ,  מעריכים המקורות ,  היו גורמים נתניהו וברק למקבלי ההחלטות ,  לבכירים בצבא ובמערכת הביטחון האמריקאית ובראש וראשונה לנשיא ברק אובמה ,  להאמין שאכן ישראל מתכוונת לפעול ועושה את כל ההכנות לכך .  מהלך כזה ,  תכליתו הייתה לאותת לארצות הברית כי מבחינת ישראל הגיעו מים עד נפש ועל ארה"ב לנקוט בצעדים של ממש כמו עיצומים קשים ,  כדי לבלום את המשך התקדמות אירן לנשק גרעיני .
 בכל מקרה ,  הדגישו המקורות ,  בכל הישיבות שעסקו בנושא לא היה מצב שבו הרמטכ"ל אשכנזי ,  אלופי המטה הכללי ,  מאיר דגן או דיסקין דיברו או נהגו כמי שמנסים לפעול בניגוד להנחיות הדרג המדיני .  בכמה דיונים הדגישו דגן ואשכנזי כי הפורום המחייב והחוקי שבו מתקבלות החלטות בעניינים כאלה הוא הקבינט המדיני-בטחוני  ." הדיונים היו מקצועיים ,  ענייניים ,  גם אם לעיתים תקיפים ",  הדגיש מקור אחד . " בוודאי שלא היה ניסיון לחולל פוטש ",  הדגיש מקור אחר בהתכוונו להאשמות ,  שהשמיעו בעבר מקורביו של השר ברק כלפי הרמטכ"ל אשכנזי .  
לקריאה נוספתנתניהו הורה להתכונן לתקיפה באירן ;  דגן :  לא חוקיפרשנות :  מה אפשר ללמוד מהפיצוץ בסודן על תקיפה באירן ? מקורבי נתניהו :  ברק הסית אותו נגד אשכנזי בנושא האירני 

הערכה :  נתניהו וברק רצו לגרום לאירן לתקוף
גורמים המעורים בישיבות בנושא תקיפה אפשרית באירן אומרים כי כשראש הממשלה ושר הביטחון הורו להתכונן לתקיפה ,  כפי שנחשף ב"עובדה ",  הם רצו לעורר את ארה"ב : " משחק מסוכן "
 
