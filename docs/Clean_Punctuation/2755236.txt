נתניהו שוחח עם אבו מאזן : " הוא האחראי לגורל הנערים "
 גורמים פלסטינים דיווחו לסוכנות הידיעות הצרפתית שראש הממשלה שוחח הלילה עם אבו מאזן ועם שר החוץ האמריקני .  כוחות של צה"ל ,  השב"כ והמשטרה עדיין פרושים בשטח ומחפשים קצה חוט
גורמים פלסטיניים דיווחו לסוכנות הידיעות הצרפתית כי ראש הממשלה בנימין נתניהו שוחח הלילה  ( שבת )  עם יו"ר הרשות הפלסטינית ,  אבו מאזן ,  וכן עם שר החוץ של ארצות הברית ,  ג'ון קרי ,  בעניין חטיפתם לכאורה של שלושת הנערים בגוש עציון .  בדיווח סוכנות הידיעות הצרפתית לא נמסרו פרטים רבים באשר לדברים שעלו בשיחה ,  אך צוין כי נתניהו ואבו מאזן שוחחו על המאמץ המשותף לאיתור החטופים .  בלשכת ראש הממשלה הכחישו את הדיווחים על אודות הפגישה .  בשיחתו עם קרי ,  אמר נתניהו שהוא רואה באבו מאזן אחראי לגורלם של שלושת הנערים .
 חשש לחטיפה - כותרות נוספות:פאזל מרסיסי מודיעין :  כך פועל שב"כ לאתר את הנעריםהשלכות החטיפה :  סתימת הגולל על חידוש המו"מ / פרשנות"ארגון המזוהה עם אל-קאעדה קיבל אחריות לחטיפת הנערים"חמאס קרא להתעמת עם חיילים : " להרחיב המאבק"קרובי הנעדרים קיבלו הודעה כוזבת : " חולצו בהצלחה "  
זה יותר מיממה שכוחות הביטחון מחפשים אחר עקבותיהם של שלושה תלמידי ישיבה ,  בני 19-16 ,  שנעלמו בלילה שבין חמישי לשישי לאחר שיצאו מישיבה בכפר עציון ותפסו טרמפים לכיוון בנימין .  משלא הגיעו לבתיהם ולא ענו לשיחות קרובים שהתקשרו ,  התעורר חשד לשלומם .  במערכת הביטחון חוששים כי השלושה נחטפו על ידי גורמי טרור .
 אתמול קיים ראש הממשלה התייעצות ביטחונית בלשכתו בירושלים ,  בהשתתפות שר הביטחון משה יעלון והשר לביטחון הפנים יצחק אהרונוביץ' .  נתניהו חזר בישיבה על עמדתו שלפיה  " ישראל רואה ברשות הפלסטינית אחראית לשלומם של הנעדרים ".  דובר מנגנוני הביטחון ברשות הפלסטינית ,  עדנאן א-דמירי דחה את הטלת האחריות מצד נתניהו .  לדבריו ,  האירוע התרחש באזור C ,  הנמצא באחריות הביטחונית של צה"ל ולא של הרשות הפלסטינית .  
החל משעות הבוקר המוקדמות אתמול פרש צה"ל כוחות מיוחדים וכוחות חי"ר מתוגברים באזור יהודה ושומרון על מנת לאתר רמזים להיעלמותם של הנערים .  הרמטכ"ל ,  רב-אלוף בני גנץ ,  הנחה את כל היחידות המיוחדות להיות בכוננות מלאה .  חפ"ק של פיקוד המרכז של צה"ל בשיתוף עם המשטרה ,  בפיקודו של אלוף פיקוד המרכז ניצן אלון ,  הוקם בקריית ארבע ,  ואליו מתנקז מידע שנאסף מהשטח .  בסריקות ,  שחלקן נעשות בתוך כפרים פלסטיניים בשטחי A ,  משתתפות יחידות עילית של הצבא .  במאמץ לאתר את הנעדרים משתתפים גם שב"כ ,  אגף המודיעין של צה"ל ,  משמר הגבול ומשטרת ישראל .  

נתניהו שוחח עם אבו מאזן : " הוא האחראי לגורל הנערים "
 גורמים פלסטינים דיווחו לסוכנות הידיעות הצרפתית שראש הממשלה שוחח הלילה עם אבו מאזן ועם שר החוץ האמריקני .  כוחות של צה"ל ,  השב"כ והמשטרה עדיין פרושים בשטח ומחפשים קצה חוט

