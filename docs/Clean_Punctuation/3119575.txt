נתניהו לאחר חקירתו השביעית : " אין חדש תחת השמש "
 עם סיום חקירה של יותר מארבע שעות בפרשות 1000 ו-2000 ,  שבהן עומת ראש הממשלה עם עדותו של איש העסקים פאקר ,  טען כי השיב על כל השאלות וחזר על דבריו : " לא יהיה כלום ,  כי לא היה כלום ".  ככל הנראה מדובר בחקירה האחרונה של נתניהו בשתי הפרשות
ראש הממשלה בנימין נתניהו נחקר הבוקר  ( שישי )  בפעם השביעית בתיק 1000 - פרשת המתנות - ובתיק 2000 - העוסק בשיחות שקיים עם מו"ל  " ידיעות אחרונות "  ארנון מוזס ברקע קידום  " חוק ישראל היום "  לפני כשלוש שנים .  החקירה ארכה כארבע שעות ,  ועל פי כמה הערכות זו הפעם האחרונה שבה נחקר נתניהו בשני התיקים .
" ‏אין חדש תחת השמש ",  כתב נתניהו בעמוד הטוויטר שלו מיד לאחר סיום החקירה . " גם הפעם עניתי על כל השאלות וגם הפעם אני חוזר ואומר בביטחון מוחלט :  לא יהיה כלום ,  כי לא היה כלום .  תודה לכם על התמיכה האדירה .  חנוכה שמח ושבת שלום ". 
החוקרים עימתו את ראש הממשלה עם פרטי העדויות שנגבו מאיש העסקים האוסטרלי ג'יימס פאקר שסיפק לנתניהו לכאורה טובות הנאה .  כמו כן ,  נתניהו עומת עם העדויות שנגבו מאיש העסקים ארנון מילצ'ן והעוזרת האישית שלו ,  הדס קליין .  ראש הממשלה נערך אמש לחקירה על ידי קיום שורת פגישות עם יועציו המשפטיים .  
פאקר נחקר בשבוע שעבר באוסטרליה בחשד לעבירות שוחד במסגרת פרשת המתנות .  לפי הערכת גורמי משטרה עדותו חיזקה את עדותה של קליין .  עדותו של פאקר נחשבת למשמעותית במיוחד משום שהמשטרה מעריכה כי הוא ישמש עד הגנה מטעם נתניהו .
 נוסף על כך ,  לפני כשבועיים דווח כי המשטרה שוקלת בחיוב לפצל את ההמלצות בתיקים 1000 ו-2000 .  למרות ההערכות כי תינתן המלצה משותפת בשני התיקים ,  במשטרה שוקלים לפרסם בקרוב את ההמלצות רק בתיק 1000 ,  המתקדם יותר .  לפי גורם בכיר ,  התיק מגובש גם מבחינת כתב האישום בו ,  ועדותו של פאקר חיזקה מאוד את החשדות נגד נתניהו בעבירות מרמה והפרת אמונים .
  ( עדכון ראשון :  7:30 )  

נתניהו לאחר חקירתו השביעית : " אין חדש תחת השמש "
 עם סיום חקירה של יותר מארבע שעות בפרשות 1000 ו-2000 ,  שבהן עומת ראש הממשלה עם עדותו של איש העסקים פאקר ,  טען כי השיב על כל השאלות וחזר על דבריו : " לא יהיה כלום ,  כי לא היה כלום ".  ככל הנראה מדובר בחקירה האחרונה של נתניהו בשתי הפרשות

