ראש הממשלה : " הדמוקרטיה הישראלית לא בסכנה "
 ראש הממשלה נאם בטקס לציון 63 לכנסת . " יש לנו במה להתגאות ",  התעקש : " דמוקרטיה נבחנת באופן בו שומרים על מערכת המשפט וזכויות העיתונות ".  לחברי הכנסת : " כבדו זה את זה "
  ( צילום :  באדיבות ערוץ הכנסת )  
אין סכנה לדמוקרטיה ,  מערכת המשפט נשמרת ,  וכך גם זכויות הפרט והעיתונות :  ראש הממשלה ,  בנימין נתניהו ,  התייחס היום  ( רביעי )  למצבה של הדמוקרטיה הישראלית ,  לרגל ישיבה מיוחדת של מליאת הכנסת לציון יום הולדת 63 לבית העם . " אינני מסכים שהדמוקרטיה הישראלית עומדת בפני סכנה ",  אמר נתניהו , " אין הוכחה טובה יותר לחוסנה של הדמוקרטיה הישראלית מהוויכוחים ומההכרעות סביבה .  כשאנחנו מביטים במתרחש סביבנו ,  או בדמוקרטיות נערצות כמו ארצות הברית ובריטניה ,  שהגבילו בעתות מלחמה את זכויות הפרט וחופש הפרט  דברים שאנחנו מעולם לא עשינו  יש לנו במה להתגאות ".   
" דמוקרטיה אמיתית נבחנת בתקופות שבין מערכות הבחירות ",  המשיך ראש הממשלה . " מהדרך שבה שומרים על מערכת המשפט ,  זכויות הפרט ,  העיתונות .  חשיבות מוסדות דמוקרטיים אלה בולטת על רקע הטלטלות שעוברות על המזרח התיכון .  כל אחד מאתנו שואל :  מה יביא הגל האסלמי ששוטף את המערב ?  כולנו מקווים שיצמחו כאן דמוקרטיות של ממש ".  הוא הוסיף וציין כי  " הרעיון הבסיסי של החוזה בין הנבחרים והשלטון ,  הוא רעיון שלא חדר לחלקים נרחבים של העולם ובוודאי לא למזרח התיכון .  זהו רעיון שאינו מובל מאליו ואינו בא לידי ביטוי במערכת בחירות גרידא .  המבחן של יישום דמוקרטיה במלוא מובן המילה הוא מבחן קשה מאד לשכננו  מקווים שיצליחו ".  
בדבריו גינה נתניהו את הרשות הפלסטינית . " למרבה הצער בין שכנינו יש אלו שבוחרים לדאוג אחרת .  הרשות הפלסטינית צריכה לבחור בין דרך החמאס לדרך השלום .  הרשות בחרה להימנע מלפעול נגד גורמים קיצוניים .  היא בחרה להתחבק איתם  הם מעודדים הסתה נגד יהודים ומאפשרים קריאות אנטישמיות וקוראים להשמדת ישראל .  אנחנו יכולים רק לקוות שיבחרו ללכת בדרך אחרת .  הבית הזה והערכים שבו ,  הדמוקרטיה הישראלית וחסונה  הם הביטוי הטוב ביותר לאילן שצמח ופרח באותן נטיעות לפני 63 שנים ". 
ראש הממשלה ניסה גם להגן על חברי המשכן ,  ואמר : " חברי הכנסת עושים עבודה גדולה מעמיקה ויסודית .  ההישגים הרבים של מדינת ישראל לא היו מתאפשרים ללא הפעילות הענפה של חברי הכנסת במליאות הכנסת ובוועדות הכנסת .  לא תמיד בציבור יש הערכה מספקת לעבודת חברי הכנסת ואני חושב שאני יודע את הסיבה לכך ;  הסיבה הראשונה היא סגנון הדיבור .  אינני מצפה שחברי הבית יתנסחו בלשון בית הלורד הבריטי ,  אך אני מצפה שלא יתנסחו בלשון של התנצחות אישית .  אם יש סיבה שהציבור לא מכבד את חברי הכנסת - זה בגלל אותם מקרים שחברי הכנסת לא מכבדים זה את זה ". 
גם נשיא המדינה ,  ומי שכיהן כחבר הכנסת במשך 48 שנים ,  שמעון פרס ,  נשא דברים בישיבה .  הוא התייחס לשורת נושאים ,  בהן השתלבות החרדים בנטל האזרחי : " כל אזרחי ישראל חייבים ליטול חלק במעגל התעסוקה ,  בהבטחת הביטחון ובעילוי החברתי .  רק בעבודה קשה ניתן יהיה להגדיל את העוגה כולה ,  ולחלקה בצורה צודקת .  אין מקום בתוכנו להדרת נשים ,  לכפייה דתית או אנטי דתית ".  פרס התייחס גם לשביתה הכללית במשק ,  ואמר כי  " כולנו יודעים ששביתה דינה להסתיים .  יפה שעה אחת קודם ". 
מהנעשה בכנסתתקרית בכנסת :  חכ מיכאלי שפכה מים על חכ מגאדלההכנסת אישרה שני חוקים לשינוי מבנה בית המשפט העליוןהכנסת אישרה בקריאה ראשונה את חוק לשון הרע 

ראש הממשלה : " הדמוקרטיה הישראלית לא בסכנה "
 ראש הממשלה נאם בטקס לציון 63 לכנסת . " יש לנו במה להתגאות ",  התעקש : " דמוקרטיה נבחנת באופן בו שומרים על מערכת המשפט וזכויות העיתונות ".  לחברי הכנסת : " כבדו זה את זה "
 
