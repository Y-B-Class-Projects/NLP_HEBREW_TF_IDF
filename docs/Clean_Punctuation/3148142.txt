בשל הכוונה לסגת מסוריה : " שיחה מתוחה בין טראמפ לנתניהו "
 גורמים אמריקניים אמרו כי לנוכח הצהרתו של הנשיא על החזרה קרובה של הכוחות ,  השיחה עם ראש הממשלה החושש מהתבססות איראן הייתה מתוחה .  בהודעות הרשמיות על השיחה כלל לא הוזכרה סוגיית הנסיגה מסוריה
השיחה שהתקיימה ביום רביעי בין ראש הממשלה בנימין נתניהו לבין נשיא ארצות הברית דונלד טראמפ הייתה מתוחה בשל הכוונה של טראמפ לסגת מסוריה - כך אמרו שני גורמים אמריקניים .  זאת ,  לדבריהם ,  בשל החשש של נתניהו מכך שהנסיגה האמריקנית תאפשר לאויבי ישראל ,  בראשן איראן ,  להתבסס במדינה השכנה .  טראמפ לא הציב לוח זמנים מוגדר לנסיגה ,  אך לפי גורמים רשמיים ,  הוא רוצה להשלים זאת בתוך חצי שנה ,  על אף התנגדות הפנטגון ויועציו הקרובים .  
בהודעות הרשמיות מוושינגטון ומירושלים על השיחה לא הוזכרה את מתיחות בין שני המנהיגים שמרבים להתפאר בטיב היחסים ביניהם .  בהודעת הבית הלבן נאמר כי טראמפ שווח עם נתניהו על ההתפתחויות האחרונות במזרח התיכון ,  אך לא הוזכרה ההצהרה של טראמפ בדבר רצונו להחזיר את 2,000 החיילים האמריקנים מסוריה . 
" הנשיא טראמפ שב על מחויבותה של ארצות הברית לביטחון ישראל ושני המנהיגים הסכימו להמשיך בתיאום הקרוב ביניהם לבלימת השפעתה הזדונית של איראן ופעולותיה לערעור היציבות ",  נמסר .  
גם נתניהו לא הזכיר את הנסיגה מסוריה או מתיחות כלשהי עם טראמפ . " שוחחתי עם הנשיא דונלד טראמפ על ההתפתחויות באזור ועל איראן ",  כתב בטוויטר . " אני מודה לנשיא טראמפ על מחויבותו לביטחון ישראל ועל תמיכתה של אמריקה בישראל באו"ם ". 
לקריאה נוספת בנושאארדואן ,  פוטין ורוחאני בפסגה על סוריה :  נפעל למען שלום ויציבותגורם בממשל טראמפ :  הנשיא הסכים להשארת כוחות בסוריה  " לזמן מוגבל "  
לפי גורמים בממשל ,  טראמפ מצמצם באופן דרמטי את מטרותיה של ארצות הברית בסוריה ,  כחלק מרצונו להביא לנסיגה מהירה וכשהוא זונח את התכניות לנוכחות ארוכת טווח שתבטיח כי דאעש לא יתחזק מחדש .  
בהחלטתו החפוזה לסגת ,  טראמפ נותר לבדו .  הפנטגון ,  מחלקת המדינה וה-CIA חוששים מההשלכות אם ארצות הברית תותיר ואקום בסוריה ,  כמו גם נתניהו ,  מנהיגי מדינות ערב ומדינות אחרות החברות בקואליציה האמריקנית נגד דאעש שפועלת בעיראק ובסוריה מאז 2014 .  
ההכרזה של טראמפ תותיר בסוריה את רוסיה ,  איראן וטורקיה ,  שמחזקות את קשריהן בחודשים האחרונים .  במקביל לשיחות שהתקיימו בבית הלבן על הנסיגה ,  נפגשו מנהיגי שלוש המדינות באנקרה ודנו בעתידם בסוריה .  הן מקדמות מסלול דיפלומטי נפרד מזה של האו"ם ,  שאותו מנסה ארצות הברית להחיות ללא הצלחה רבה . 
" הסכמו להרחיב את שיתוף הפעולה המשולש שלנו בסוריה ",  אמר נשיא רוסיה ולדימיר פוטין באנקרה ,  כשלקח קרדיט בשם שלוש המדינות על התבוסה הקרובה של דאעש .  

בשל הכוונה לסגת מסוריה : " שיחה מתוחה בין טראמפ לנתניהו "
 גורמים אמריקניים אמרו כי לנוכח הצהרתו של הנשיא על החזרה קרובה של הכוחות ,  השיחה עם ראש הממשלה החושש מהתבססות איראן הייתה מתוחה .  בהודעות הרשמיות על השיחה כלל לא הוזכרה סוגיית הנסיגה מסוריה

