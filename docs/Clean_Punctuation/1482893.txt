 " קרובים לחתימה על עסקת חבילה במשק "
 יממה לפני הצבעת הממשלה המכרעת בנושא התקציב ,  מעריכים גורמים בהסתדרות ובאוצר כי הצדדים יגבשו הסכם שיובא לאישור לממשלה .  ברק : " התקציב לא עונה על צרכי הביטחון "
 גורמים בהסתדרות ובאוצר מעריכים הבוקר  ( שני )  כי יצליחו לגבש עד מחר עסקת חבילה לתקציב השנתיים הקרובות שתובא להצבעת הממשלה .  כך דווח בגלי צה"ל .  גם היום ממשיכים ימשיכו ראשי האוצר במגעים עם בכירי ההסתדרות ומשרדי הממשלה על התכנית הכלכלית לשנתיים הקרובות .  מטרת הצדדים היא להגיע לישיבת הממשלה המכרעת מחר עם הסכמות רחבות לגבי כל סעיפי המחלוקת .
 הלילה ,  בתום פגישה מרתונית ,  הגיעו הצדדים להסכמות בשורה של נושאים בחוק ההסדרים .  כמו כן מסתמנת פשרה שתאפשר את הגדלת מסגרת התקציב בקרוב ל-3% .  יחד עם זאת ,  עדיין קיימות מחלוקות בנושא היקף הקפאת השכר במגזר הציבורי .
 אמש דנו ראש הממשלה בנימין נתניהו ושר הביטחון אהוד ברק דנו פעם נוספת בתקציב הביטחון לשנים 2010-2009 ,  אך לא הגיעו להסכמות .  מלשכות שני האישים נמסר ,  כי קיימת מחלוקת עמוקה בין הצדדים וכי הפערים עדיין גדולים .  לדברי גורמים בסביבת שר הביטחון ,  התקציב אינו נותן מענה לאתגרי הביטחון של מדינת ישראל .  
ראש הממשלה נתניהו התייחס אתמול למאמצים לגיבוש  " עסקת חבילה "  במשק ,  שתאפשר לבטל חלק מהגזרות שמתכנו משרד האוצר .  בפתח ישיבת הממשלה אמר נתניהו ,  כי  " אם נגיע לעסקת חבילה עם ההסתדרות והמעסיקים ,  רבים מהנושאים הבעיתיים בתקציב יירדו .  לדבריו , " נעשה הכל כדי למנוע פגיעה בחלשים .  אמרתי כבר שנבטל את הפגיעה בנכים ,  בקשישים ובניצולי השואה .  אני מוסיף לכך שנבטל את המס ליום אשפוז ".  נתניהו הוסיף כי  " בשעה שאנו מתמודדים עם המשבר הכלכלי העולמי ועם האתגרים שעומדים בפני ישראל ,  עלינו לאזן בין צרכי הכלכלה והביטחון ".  

" קרובים לחתימה על עסקת חבילה במשק "
 יממה לפני הצבעת הממשלה המכרעת בנושא התקציב ,  מעריכים גורמים בהסתדרות ובאוצר כי הצדדים יגבשו הסכם שיובא לאישור לממשלה .  ברק : " התקציב לא עונה על צרכי הביטחון "
 
