אבא בן 100 בעל הסגולה של ראיית הנולד
כשאבא נולד לפני 100 שנה שלטו הצארים ברוסיה ,  אנגליה היתה אימפריה חובקת עולם והעות'מאנים שלטו במזרח התיכון .  במהלך חייו קרסו שלוש האימפריות ,  כוחות עולמיים אחרים עלו ונפלו ,  והגורל היהודי התהפך פעמיים .  מנערותו ניחן אבא בראיית נולד מופלאה .  ראייה זו הביאה אותו לכתוב במאמרו על הרצל ב ? 1937 : " הרצל ראה שהגחלים הלוחשות של אש השנאה הקדומה ליהודים שהקיפה בעבר את כל ארצות אירופה עתידות להתלקח מחדש ,  ושאש זו עתידה להתפשט שוב .  עמד לעיניו המראה של הקטסטרופה ..  .  היה ברור לו שאורב לאומה - הכיליון ".  
דברים אלה כתב אבא בגיל 27 ,  שלוש שנים לפני השואה .
 ראיית הנולד הניעה אותו לנסוע ערב מלחמת העולם השנייה אל ז'בוטינסקי ,  במקום מושבו בלונדון ,  כדי לשכנעו להעתיק את פעולותיו מאנגליה לאמריקה .  אמריקה ,  אמר אבא לז'בוטינסקי ,  היא הכוח העולה ואנגליה היא הכוח היורד ,  וניתן יהיה להשפיע על מנהיגי ארה"ב ועל דעת הקהל האמריקנית לתמוך במדינה היהודית .
 אותה ראיית הנולד הביאה את אבא לומר לפני עשרות שנים שהאיום על שלום העולם יבוא מאותם חלקים של העולם המוסלמי שישלבו נפט ,  טרור וגרעין .  והיא גם שהביאה אותו לומר לי בתחילת שנות ה ? 90 שהקיצונים המוסלמים לא ינוחו וינסו למוטט את מגדלי התאומים בניו יורק ,  תחזית שכללתי באחד מספרי ב ? 1995 .
 סגולות אלה של אבא לא יכולתי להבין כילד קטן הגדל בירושלים המנומנמת של שנות ה ? 50 .  את ילדותנו המוקדמת עשינו תחילה במעלה רחוב עין גדי בשכונת תלפיות בירושלים .  אמא היתה אישה מעשית ,  עם חוש הומור תוסס ועם רגליים על הקרקע ,  וכך גידלה אותנו .  היא נהגה לומר : " התחתנתי עם גאון ,  אבל מישהו צריך לטפל בגרביים ".  דברים אלו אמרה אישה חכמה ומשכילה שעזרה לאבא בכל - במחקר ,  בפענוח טקסטים ,  בהדפסת כתבי היד ובניסוח .  
בבית ברחוב הפורצים ,  לשם עברנו בתחילת שנות ה ? 50 ,  יכול היה אבא להתמסר לעבודתו המדעית בחקר יהדות ספרד ,  במקביל לעבודתו כעורך הראשי של האנציקלופדיה העברית .  אכן ,  נראה היה לפעמים שאבא שייך לעולם הישן .  לפעמים היית שומעו מדבר בטלפון עם ידידיו ,  פרופ' יוסף קלאוזנר או ההיסטוריון פרופ' אברהם שליט ,  בלשונם המיוחדת : " אדוני ירצה שאסור לראותו ?  ",   " שמא אשלח לאדוני את כתב היד ?  "  וכו' וכו' .  אבל לא הכל היה עולם ישן .  אני זוכר שכשבאנו לניו יורק ב ? 1958 ,  אבא שיחק עימנו כדורגל בסנטרל פארק ,  ונתגלה כשחקן לא רע בכלל .
 ואני זוכר גם יום אחד ,  כילד קטן ,  כשהגדשתי את הסאה ואמא ביקשה ממך לרסן אותי ,  התחלת לנוע לעברי בתנועה שנראתה לי מאיימת ,  אף על פי שמעולם לא הרמת ידך עלינו .  אבל מאחר שבגיל צעיר זה עדיין לא פיצחתי את הסוד הזה ,  נעמדתי מולך והתרסתי : " אתה לא תעיז !  רק בגלל שאתה יותר גדול ממני זה לא אומר שמותר לך להרביץ לי ".  ואתה נעצרת בו במקום ,  הירהרת לרגע ואמרת : " הילד צודק ". 
אגלה לכם עוד דבר מה :  אבא הוא חובב מושבע של סרטי מערבונים .  אבל אין ספק שעל אף פתיחות זו לתרבות העולמית ,  היה נטוע עמוק במורשת עמנו .  ספגנו מאבא את אהבתו לאמא ולנו ,  לעם ולארץ .
 ב ? 1976 קרה משהו ששינה לעד את מסלול חיינו .  חייך ,  כמו חיינו ,  נחצו לשניים :  לפני ואחרי אותו יום נורא שבו נפל יוני .  כשעדו צילצל אלי לבוסטון בשעות הלילה ,  ידעתי עוד לפני שהרמתי את השפופרת שיוני כבר איננו עימנו .  חשבתי שצריך להגיע אליך אבא ,  ואל אמא ,  במקום שהייתכם אז ,  באוניברסיטת קורנל במדינת ניו יורק ,  לפני שהבשורה הנוראה תגיע אליכם .  לאחר שבע שעות של נסיעה מהגיהינום ראיתיך מבעד לחלון הזכוכית הגדול ,  הולך ומהרהר ,  כדרכך ,  כשידיך שלובות מאחורי גבך .  
ולפתע הפנית ראשך וראית אותי ,  כשמבט של פליאה נשפך על פניך . " ביבי ,  מה אתה עושה כאן ?  "  פלטת ,  ומבטך זה התחלף כהרף עין בהבנה האיומה ,  וזעקה מרה פרצה מגרונך ,  ואחר כך זעקה גם אמא ,  וזעקות אלה לא אשכח עד יומי האחרון.זה היה לפני 34 שנים ,  ארבע שנים יותר ממניין השנים שחי יוני .  
בינתיים הלכה לעולמה אמא .  על מצבתה כתבת : " בגאון והדר נשאה את יגונה ,  בנפול בנה יונתן ,  מאצילי גיבוריה של מדינת ישראל בכל מלחמותיה ,  סגולה ומופלאה היתה עד אחרית ימיה ". 
ואכן ,  בשנים אחר מותו של יוני נשאתם שניכם את יגונכם בהדר .  מאין מצאתם את הכוחות ?  בשנים אלו השלמת ,  אבא ,  את יצירתך הגדולה על מקורות האינקוויזיציה ,  שנחשבת על ידי גדולי המלומדים בעולם לספר היסטוריה שיעמוד לדורות .  
ספריך מראים בבירור שניחנת לא רק ביכולת לצפות את פני העתיד אלא גם לפענח את סודות העבר .  והרי יש קשר בין השניים .  פעמים רבות אמרת לי : " מי שאינו יכול להבין את העבר ,  אינו יכול להבין את ההווה .  ומי שאינו מבין את ההווה ,  כיצד יוכל לפענח את צפונות העתיד ?  ". 
ביום זה ,  אבא ,  במלאות לך 100 שנה ,  אני מבקש לומר לך בדיוק אותן מילים שכתב לך יוני לפני 44 שנה ,  עם צאת ספרך על האנוסים :
" מעולם לא אמרתי לך עד כמה אני גאה על היותך האדם שהנך ,  על היותי בנך ". 
קטעים מדבריו של ראש הממשלה באירוע חגיגת יום הולדת 100 לאביו

אבא בן 100 בעל הסגולה של ראיית הנולד
nan
