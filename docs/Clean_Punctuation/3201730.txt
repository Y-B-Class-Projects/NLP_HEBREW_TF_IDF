התנגשות נוספת ?  כחלון לנתניהו :  לא אתמוך בחוק  " גדעון סער "
 ראש הממשלה ממשיך בשיחות בניסיון לייצב את הקואליציה ,  אבל כבר נתגלו אי הסכמות .  שר האוצר הבהיר לנתניהו כי הוא לא יתמוך  " בשום חקיקה שאינה תורמת לכלכלה ".  מטרת החוק ,  אותו יזם ח"כ אמסלם ,  היא הגבלת שיקול דעתו של הנשיא בהחלטה על מי להטיל את הרכבת הממשלה הבאה
לקראת התנגשות נוספת בקואליציה :  שר האוצר משה כחלון הבהיר אתמול  ( שני )  לראש הממשלה בנימין נתניהו כי הוא לא יתמוך בחוק  " גדעון סער ",  שיגביל את שיקול דעתו של הנשיא בהחלטה על מי להטיל את הרכבת הממשלה הבאה .  נתניהו וכחלון נפגשו אתמול בערב ודנו בהמשך עבודת הקואליציה ,  ולדברי גורמים בכירים בקואליציה ,  כחלון אמר לנתניהו כי הוא אינו מתכוון לתמוך  " בשום חקיקה או חוק יסוד שאינם תורמים לכלכלה ". 
אחרי שראשי הבית היהודי הבהירו אתמול שהם אינם מתכוונים להתפטר מהממשלה ,  קיים נתניהו שיחות עם ראשי הקואליציה במטרה לייצבה ונפגש עם כחלון ויו"ר יהדות התורה יעקב ליצמן .  היום הוא צפוי להמשיך בשיחות .
 כחלון תומך בהקדמת הבחירות ,  ובשבוע שעבר אחרי התפטרות ליברמן אמר לנתניהו כי טובת המדינה והמשק מחייבות הליכה לבחירות כמה שיותר מהר .  נתניהו ניסה בימים האחרונים לשכנע אותו כי אפשר להמשיך בעבודה יציבה גם בקואליציה צרה של 61 חכים אבל גם אתמול בישיבת סיעת כולנו כחלון אמר לחברי סיעתו  " קשה לי להאמין שהעסק הזה יחזיק .  אנחנו נערכים לבחירות במרץ ". 
עוד בוואלה !  NEWS:מתקשה לתפקד עם 61 ח"כים בלבד :  הקואליציה ספגה תבוסה בכנסתסקר  " חברת החדשות ":  28% מהציבור היו רוצים את גנץ כשר הביטחוןנתניהו נגד ליברמן :  כולם בקבינט תמכו בהפסקת אש בלי יוצא מהכלל 
הצעת החוק המכונה  " חוק גדעון סער ",  אותה יזם יו"ר הקואליציה דודי אמסלם  ( הליכוד )  ,  היא תיקון לחוק יסוד :  הממשלה ,  שקובע כי הנשיא יטיל את התפקיד על ראש מפלגה  ( ולא ח"כ כפי שהחוק קובע כיום )  שמחזיק בתמיכה הרחבה ביותר בקרב חברי הכנסת שנבחרו .  ההצעה הייתה אמורה לעלות לפני כשבועיים להצבעה בוועדת שרים לחקיקה ,  אך הדיון נדחה לאור אי הסכמות בכולנו ובבית היהודי על נוסח החוק .  
יו"ר הקואליציה התכוון להעלות את החוק לדיון בישיבת ראשי הקואליציה הקרובה ביום ראשון ,  אך לאור ההתנגדות של כחלון לא ברור שיש אופק לקידום החוק .
 אתמול בבוקר הודיעו שרי הבית היהודי נפתלי בנט ואיילת כי לא יתפטרו מתפקידיהם ,  זאת למרות סירובו של ראש הממשלה בנימין נתניהו להעביר לידיהם את תיק הביטחון אחרי התפטרות אביגדור ליברמן .  במסיבת עיתונאים מיוחדת ,  הסבירו כי הם מוכנים לתת הזדמנות לנתניהו ,  ובכך קטן הסיכוי לבחירות מוקדמות על אף שבממשלה יש רק 61 חברים .  
בתוך כך ,  הקואליציה הצרה כבר התקשתה אמש לתפקד .  הקואליציה החרימה את הצעות אי האמון במליאת הכנסת לאחר שהבינה כי אין לה רוב והפסידה בהצבעות .  מאוחר יותר אתמול הצליחה האופוזיציה להפיל הצעת חוק ממשלתית של הקואליציה שעלתה במליאה לקריאה שנייה ושלישית ברוב של חמישה חברי כנסת .
 בקואליציה הודיעו כי ההחרמה נעשתה בשל סירובה של האופוזיציה להתקזז עם חברי כנסת מהקואליציה ,  אבל בפועל ,  מאחורי הקלעים החליטה להחרים משום שלא היה לה רוב במליאה .  שלושה חברי כנסת מהקואליציה - ח"כ יעקב מרגי ,  ח"כ יצחק ועקנין וח"כ אורן חזן שוהים בחו"ל ,  ובנוסף אליהם ח"כ ישראל אייכלר נעדר בעקבות חתונת נכדתו .  מנגד ,  האופוזיציה ביטלה את כל הקיזוזים ובשל כך זכו כל ההצעות ברוב במליאה אך מכיוון שעל מנת להפיל את הממשלה נדרש רוב של 61 ,  ההצעות לא התקבלו .
 בעקבות התבוסה השנייה ברצף ,  הקואליציה משכה את כל הצעות החוק שהיו אמורות לעלות להצבעה במליאת הכנסת מחשש שלא יהיה לה רוב .  מדובר בשבע הצעות חוק לפחות .  כעת ,  הצעת חוק אחת נדונה במליאה ולא ברור אם בסוף הדיון תתקיים עליה הצבעה .  

התנגשות נוספת ?  כחלון לנתניהו :  לא אתמוך בחוק  " גדעון סער "
 ראש הממשלה ממשיך בשיחות בניסיון לייצב את הקואליציה ,  אבל כבר נתגלו אי הסכמות .  שר האוצר הבהיר לנתניהו כי הוא לא יתמוך  " בשום חקיקה שאינה תורמת לכלכלה ".  מטרת החוק ,  אותו יזם ח"כ אמסלם ,  היא הגבלת שיקול דעתו של הנשיא בהחלטה על מי להטיל את הרכבת הממשלה הבאה

