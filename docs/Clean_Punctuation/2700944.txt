מבין את עומק הפער :  החלה פגישת נתניהו-קרי
שר החוץ האמריקני ,  שקיווה להביא לפריצת דרך במו"מ ,  גילה שהחשדנות בין הצדדים נותרה גדולה .  הבוקר נועד שוב עם נתניהו ,  אך נדמה שגם הפעם ישוב לוושינגטון בידיים ריקות
 ( מסיבת העיתונאים אחרי פגישת קרי ונתניהו הראשונה ) 
שר החוץ האמריקני ג'ון קרי הגיע לישראל בתקווה לקדם את המשא ומתן הישראלי-פלסטיני המדשדש ולהביא לפריצת דרך בשיחות .  אלא שאמש  ( חמישי )  נראה כי הביקור הנוכחי של קרי רק הדגיש את הפערים העמוקים בין הצדדים ,  שכרגע נראה שיהיה קשה מאוד לגשר עליהם .  
אתמול בבוקר נועד קרי עם ראש הממשלה נתניהו והציג לו את התכנית האמריקנית להסדרי ביטחון בבקעת הירדן .  בפגישה נכח גם הגנרל האמריקני ג'ון אלן ,  שהוביל בחודשים האחרונים צוות אמריקני שהתמקד בסוגיה הסבוכה הזו .  מן הצד הישראלי השתתפו גם שרת המשפטים ציפי לבני ,  ושר הביטחון משה  ( בוגי )  יעלון ,  שעד כה לא לקח חלק בפגישות הנוגעות למשא ומתן עם הפלסטינים .  
בסיום הפגישה ערכו קרי ונתניהו הופעה משותפת מול המצלמות ,  שהתאפיינה באווירה אופטימית ומחויכת - בשונה מפגישתם האחרונה בשבוע שעבר ,  שהסתיימה באווירת משבר של ממש .  קרי כינה את נתניהו  " חברי ,  ביבי "  והדגיש שחלה התקדמות מסוימת בשיחות .  נתניהו מצדו הודה לקרי על מאמציו לקידום השלום ,  אך שיגר עקיצה לכיוון הפלסטינים כאשר אמר  " אנו זקוקים למשא ומתן רציני ולא לחילופי האשמות ומשברים מלאכותיים ". 
מירושלים המשיך קרי לפגישה עם אבו מאזן ברמאללה ,  שהולידה נקודת משבר נוספת בשיחות .  בתום ארבע שעות של דיונים על תכנית הסדרי הביטחון ,  הדליף גורם פלסטיני לסוכנות הידיעות רויטרס שאבו מאזן דחה על הסף את תכניתו של קרי .  לידיעה לא ניתן אישור רשמי מרמאללה ,  והיא אף הוכחשה על ידי הנציג הפלסטיני למשא ומתן ,  סאיב עריקאת ,  אך הנזק התקשורתי כבר נעשה .  קרי חזר לירושלים לפגישה נוספת עם נתניהו כשאווירת משבר מרחפת ברקע .
 המו"מ לשלום עם הפלסטינים - כותרות נוספות:לקראת משבר ?  הפלסטינים דחו את הסדרי הביטחון של קרידעה :  אין עם מי לדבר ?  זו לא המציאותאירופה :  אם המומ ייכשל ,  נסמן מוצרי התנחלויות  
" המצב עדיין מאד קשה והעניינים מסובכים ",  אמר הבכיר הפלסטיני לסוכנות הידיעות הצרפתית .  הוא סיפר כי היו"ר אבו מאזן נועד עם שר החוץ קרי במשך ארבע שעות במהלכן הם דנו בשורת נושאים ,  בהם גם הביטחוני . " אנחנו מקווים שישראל תדבק במחויבויות שלה ותחדל מבנייה בהתנחלויות .  ההתנחלויות הן הסיבה לבעיות במגעים ",  אמר .
 היום תכנן קרי לערוך ביקור בבסיס פלמחים של חיל האוויר ,  מלווה בשר הביטחון יעלון ,  כביכול כדי  " להתרשם מטכנולוגיות ההגנה מטילים שישראל וארה"ב מפתחות יחדיו ".  בפועל ,  מטרת הביקור הייתה להעביר לציבור הישראלי מסר ברור שארה"ב מחויבת לביטחון ישראל ,  וזאת על רקע משבר האמון שיצר ההסכם שנחתם עם איראן בז'נבה .  
לצערו ,  קרי נאלץ לבטל את הביקור המתוכנן בגלל המו"מ התקוע - והבוקר הוא ערך פגישה נוספת עם נתניהו .  ייתכן שייפגש גם עם שר האוצר ,  יאיר לפיד ,  שהאמריקנים מזהים בו שותף קואליציוני בכיר של נתניהו ,  שבניגוד לשותפים אחרים ,  תומך בתהליך המדיני .  
קרי נחוש להביא לפריצת דרך בשיחות עוד לפני שחרור האסירים השלישי שצפוי להתרחש בינואר .  הנחישות שלו - שבולטת בעצם העובדה שזהו ביקורו התשיעי בישראל וברשות הפלסטינית בעשרת חודשיו בתפקיד - מעוררת הערכה ,  אבל לא בטוח שהיא לבדה מסוגלת להביא לפריצת דרך .  החשדנות בין הצדדים גדולה ,  ובהתאם לכך גם הפערים המעשיים .  הסכם ,  או אפילו פריצת דרך ,  נראים רחוקים מתמיד .  מצד שני ,  אווירה דומה שררה בקיץ כאשר קרי דילג בין ירושלים לרמאללה כדי לשכנע את המנהיגים להיכנס למשא ומתן מלכתחילה .  קרי מאמין שגם הפעם ,  כמו אז ,  הוא יצליח להפתיע את הספקנים .
  ( עדכון ראשון :  22:24 )  

מבין את עומק הפער :  החלה פגישת נתניהו-קרי
שר החוץ האמריקני ,  שקיווה להביא לפריצת דרך במו"מ ,  גילה שהחשדנות בין הצדדים נותרה גדולה .  הבוקר נועד שוב עם נתניהו ,  אך נדמה שגם הפעם ישוב לוושינגטון בידיים ריקות

