נתניהו : " לא נשב בחיבוק ידיים ,  ערוכים להחריף התגובה בעזה "
 ראש הממשלה שלח איחולי החלמה לחיילים ולאזרחים שנפגעו בהסלמה הנוכחית בגבול עזה . " אנחנו ערוכים להחריף את התגובה ",  הוסיף .  שטייניץ : " גם בעופרת יצוקה פעלנו לפני הבחירות "
 ראש הממשלה בנימין נתניהו התייחס הבוקר  ( ראשון )  בפתח ישיבת הממשלה להסלמה בדרום . " אני מאחל החלמה מהירה לחיילים ולאזרחים הפצועים ומחזק את תושבי הדרום .  צה"ל פועל ויפעל בתקיפות בעזה ,  שסופגת מכות קשות ",  אמר .  לדברי נתניהו , " העולם צריך להבין שישראל לא תשב בחיבוק ידיים אל מול מי שרוצה לפגוע בה ".  ראש הממשלה הוסיף כי ישראל  " ערוכה להחריף את התגובה ",  ואף התייחס לזליגת הלחימה הפנים-סורית לשטח ישראל ,  באומרו כי  " גם בגבול עם סוריה אנו ערוכים לכל התפתחות ".  
" ישראל תעשה הכל כדי להחזיר את השקט לדרום ",  הוסיף המשנה לראש הממשלה ,  השר סילבן שלום . " לא נאפשר למצב הזה להימשך ,  אנו פועלים גם במדינות אחרות בעולם על מנת להבהיר שישראל לא תעבור לסדר היום ",  הוסיף . " ישראל חייבת לפעול בעזה ,  לחסל את הנהגת חמאס ולהתנתק מהם בדיוק כמו בלבנון ",  טען שר התחבורה ,  ישראל כץ .  
שר האוצר ,  יובל שטייניץ ,  הסביר כי ישראל מצויה תחת מתקפה כפולה ,  בדמות  " הטרדה טרוריסטית מבעזה והתקפה מדינית מרמאללה ,  שמנסה לקדם מדינה בלי שלום .  נהיה חייבים לפעול כדי למגר את שלטון החמאס ,  הבחירות הן לא אפודת מגן לחמאס ואם יאלצו אותנו לפעול - נפעל .  גם עופרת יצוקה היה חודש לפני הבחירות ".  
ירי הרקטות לעבר יישובי הדרום חודש הבוקר ,  ואף גבה ארבעה נפגעים בקרב אזרחים .  בשדרות נפצע אדם באורח קל מרסיסים שנופצו בעקבות פגיעת רקטה ,  ופונה על ידי מגן דוד אדום לבית החולים ברזילי באשקלון .  במועצה האזורית שער הנגב נפצעו באורח קל שני בני אדם מפגיעת רסיסים בזמן שישבו במכונית .  הם פונו לבית החולים סורוקה בבאר שבע .  אדם אחר בשטח המועצה הוגדר נפגע חרדה .  רקטה נוספת שנפלה בשער הנגב פגעה במפעל באזור העיר שדרות ונזק נגרם למבנה ,  אך לא דווח על פצועים .
 כעשר רקטות שנורו מכיוון רצועת עזה נפלו בשטח ישראל במהלך שעות הלילה והבוקר .  לקראת השעה 8:00 נפלו שש רקטות באזור המועצה האזורית שער הנגב ,  שם נפלו ארבע רקטות נוספות כשעתיים לאחר מכן ,  וכן באזור העיר שדרות .  במהלך הלילה נפלו ארבע רקטות נוספות ,  ליד אשדוד ובאזור המועצה האזורית אשכול  כולן לא גרמו לנפגעים או לנזק .  
הירי אמש וחידושו הבוקר הביאו להנחיית פיקוד העורף לביטול הלימודים במכללית ספיר ובמועצות האזוריות שער הנגב ,  שדות נגב ,  חוף אשקלון ,  אשכול ,  וכן ביישובי עוטף עזה .  בשדרות הופסקו הלימודים זמן קצר לאחר שהחלו ,  והתלמידים שבו לבתיהם .
 הזרועות הצבאיות של חמאס ,  הג'יהאד האיסלמי ,  ועדות ההתנגדות ,  פתח והחזית הדמוקרטית נטלו אחריות לירי הרקטות .  תושבי עוטף עזה הונחו להישאר במרחק של 15 שניות ממרחבים מוגנים .  בנוסף הוחלט כי מעבר כרם שלום לא ייפתח היום להעברת סחורות .  מדובר צה"ל נמסר כי  " צה"ל לא יאפשר סיכון חיי האנשים המפעילים את המעבר על אף הדאגה להעברת סחורות כלכליות והומניטריות לתושבי רצועת עזה ".  

נתניהו : " לא נשב בחיבוק ידיים ,  ערוכים להחריף התגובה בעזה "
 ראש הממשלה שלח איחולי החלמה לחיילים ולאזרחים שנפגעו בהסלמה הנוכחית בגבול עזה . " אנחנו ערוכים להחריף את התגובה ",  הוסיף .  שטייניץ : " גם בעופרת יצוקה פעלנו לפני הבחירות "
 
