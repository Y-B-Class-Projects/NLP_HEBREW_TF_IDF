וושינגטון מפנה את הגב :  סגן הנשיא לא ינכח בנאום נתניהו
לאחר שהבית הלבן מסר כי ג'ו ביידן  " עשוי להיות עסוק "  בעת ביקור ראש הממשלה ,  לשכתו הבהירה כי סגן הנשיא האמריקני יהיה בביקור בחו"ל בזמן נאום נתניהו בפני הקונגרס .  ביידן הפסיד אירוע כזה רק פעם אחת במהלך כהונתו
סגן נשיא ארצות הברית ג'ו ביידן לא ינכח בנאומו של ראש הממשלה בנימין נתניהו בקונגרס האמריקני  כך נמסר אמש ( שישי )  מלשכתו .  על פי ההודעה ,  ביידן צפוי לא להיות במדינה במהלך ביקורו של נתניהו בוושינגטון ,  ששיאו הוא הנאום בפני המחוקקים האמריקנים במושב משותף של בית הנבחרים והסנאט ,  ב-3 במרץ .  
נאומו של נתניהו עורר כעס רב בבית הלבן ,  בצל יחסיו המתוחים של ממשלו של הנשיא ברק אובמה עם נתניהו בשנים האחרונות .  לטענת הנשיאות ,  מנהיגי הרפובליקנים בקונגרס הפרו את הפרוטוקול הדיפלומטי הנהוג ,  בכך שתיאמו את נאומו של נתניהו עם הישראלים מבלי להיוועץ בנציגי הבית הלבן .
 עוד בוואלה !  חדשות:סערת הנאום בקונגרס :  ג'ון סטיוארט עושה צחוק מנתניהוהמחלוקת על נאום נתניהו מדאיגה את יהדות ארה"ב"אדלשטיין ודרמר ניסו לרכך את הזעם על נתניהו בוושינגטון - וכשלו "  
טרם נמסר יעד הנסיעה של סגן הנשיא באותו השבוע ,  אולם בלשכתו מבהירים כי נסיעתו הייתה בשלבי תכנון עוד לפני ההכרזה על מועד נאומו של ראש הממשלה הישראלי .  מוקדם יותר השבוע ,  דווח כי ביידן  " טרם החליט "  אם יגיע לנאום נתניהו ,  והבהיר כי אינו רואה עצמו מחויב להשתתף באירוע .
 זאת ,  למרות שסגן נשיא ארצות הברית ,  המכהן גם כנשיא הסנאט ,  נוהג לנכוח במושבים משותפים של שני בתי הנבחרים .  מהבית הלבן נמסר כי ביידן לא השתתף במושב אחד כזה בשל נסיעה לחו"ל ,  בשנת 2011 ,  מאז החל את כהונתו .  לפני ההודעה הערב מלשכת ביידן ,  דובר הבית הלבן ג'וש ארנסט אמר כי ייתכן שביידן  " יהיה עסוק "  באותו היום .  
The Daily ShowGet More :  Daily Show Full Episodes,The Daily Show on Facebook,Daily Show Video Archive
נאומו הצפוי של נתניהו ממשיך לעורר סערה בארצות הברית ,  וכמה מחוקקים דמוקרטים כבר הודיעו כי לא ינכחו בו .  הסערה לא פסחה גם על הרשתות החברתיות .  בין היתר ,  מנכ"ל לשעבר של מכון המחקר  " מרכז פלסטין ",  יוסף מונייר ,  פרסם בחשבון הטוויטר שלו תמונה מנאומו האחרון של נתניהו בקונגרס - כשמאחוריו ביידן ,  כנהוג . " עכשיו דמיינו את התמונה עם כסא ריק במקום ביידן ",  כתב , " די קשה להתעלם ".  
Now imagine this image with an empty chair where Biden is sitting .  Kinda hard to ignore .  pic.twitter.com/rPyfR7Tecm
הקומיקאי היהודי ג'ון סטיוארט אף התייחס לסערת הנאום בתכנית  " דיילי שואו ".  בתגובה לטענות הבית הלבן כי הנשיא אובמה לא ייפגש עם נתניהו  " על מנת שלא להתערב במדיניות הפנים של ישראל ",  שבועיים בלבד לפני הבחירות ,  התייחס סטיוארט להתערבות האמריקנית במדינות האזור השונות ,  וטען : " אמריקה לא רוצה להתערב במדיניות הפנים של מדינות המזרח התיכון ?  ". 
 ( עדכון ראשון :  21:39 )  

וושינגטון מפנה את הגב :  סגן הנשיא לא ינכח בנאום נתניהו
לאחר שהבית הלבן מסר כי ג'ו ביידן  " עשוי להיות עסוק "  בעת ביקור ראש הממשלה ,  לשכתו הבהירה כי סגן הנשיא האמריקני יהיה בביקור בחו"ל בזמן נאום נתניהו בפני הקונגרס .  ביידן הפסיד אירוע כזה רק פעם אחת במהלך כהונתו

