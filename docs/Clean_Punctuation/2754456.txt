יש כסף :  עודף של כ-1.9 מיליארד שקל בתקציב בחודש מאי
בחודשים ינואר  מאי 2014 הסתכם העודף התקציבי בכ-800 מיליון שקל לעומת גירעון תקציבי בסך 6.5 מיליארד שקל בתקופה המקבילה ב-2013
נמשכת הירידה בגרעון בתקציב הממשלה .  בחודש מאי נמדד עודף בפעילות התקציבית של הממשלה בסך 1.9 מיליארד שקל ,  זאת לעומת עודף של כמיליארד שקל במאי אשתקד .  
בחודשים ינואר-מאי 2014 הסתכם העודף התקציבי בכ-800 מיליון שקל לעומת גירעון תקציבי בסך 6.5 מיליארד שקל בחודשים ינואר – מאי 2013 .  כך נמסר היום ממשרד האוצר .  
הגירעון המצטבר ב-12 החודשים האחרונים  ( יוני 2013 - מאי 2014 )  ירד לכ-2.4% מהתמ"ג .  מגמת הירידה בגירעון המצטבר נמשכת ברציפות מאז חודש ינואר השנה .  
סך ההוצאות של הממשלה  ( ללא פירעון קרן )  הסתכמו בחודש מאי ב-22.4 מיליארד שקל .  מתחילת השנה הסתכמו הוצאות משרדי הממשלה בכ-95 מיליארד שקל ,  עלייה של 4.6% בהשוואה לתקופה המקבילה אשתקד .  
בצד ההכנסות ,  גביית המסים בחודש מאי הסתכמה בכ-22.5 מיליארד שקל .  בחודשים ינואר – מאי הסתכמה גביית המסים בכ-108.9 מיליארד שקל ,  לעומת 97.6 מיליארד שקל אשתקד – עלייה נומינלית של 11.6% .  
הגבייה משוק ההון הסתכמה בכ-384 מיליון שקל ,  עלייה של 26% לעומת מאי 2013 .  בחלוקה בין סוגי מס רואים כי בגבייה מריבית נרשמה ירידה של 21.6% ,  בעוד שבגבייה מני"ע נרשמה עלייה בשיעור חד של 151% על רקע העליות בבורסה בחודשים האחרונים והפעילות המוגברת בשוק ההון .  
ההכנסות ממיסוי מקרקעין הסתכמו במאי בכ-764 מיליון שקל ,  עלייה ריאלית של 4% לעומת מאי 2013 .  מניתוח לפי סוגי מס עולה כי במס שבח נרשמה עלייה של 7.2% ובמס רכישה נרשמה עלייה של 2.2% .  

יש כסף :  עודף של כ-1.9 מיליארד שקל בתקציב בחודש מאי
בחודשים ינואר  מאי 2014 הסתכם העודף התקציבי בכ-800 מיליון שקל לעומת גירעון תקציבי בסך 6.5 מיליארד שקל בתקופה המקבילה ב-2013

