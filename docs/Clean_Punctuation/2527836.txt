נתניהו בהר הרצל : " חרותנו הושגה במחיר גבורת בנינו "
 ברחבי הארץ התקיימו טקסי הזיכרון לחללי מערכות ישראל .  ראש הממשלה והנשיא הניחו זרים בטקס בבירה ,  ברק השתתף בטקס בקריית שאול : " מייחלים ליום שלא יישלחו חיילים לשדה הקרב "
  ( צילום :  דניאל בוק ,  טל אנגלנדר ,  שלומי גבאי ,  ערוץ 1 ,  עריכת וידאו :  יותם בן-דוד )  
בחלקה הצבאית בהר הרצל התקיים הבוקר  ( רביעי )  טקס יום הזיכרון לחללי מערכות ישראל .  ראש הממשלה ,  בנימין נתניהו ,  נשא דברים בטקס ,  ודיבר מתוך כאבו האישי כאח שכול . " אחיי ואחיותיי למשפחת השכול ,  אני יודע מה עובר עליכם ביום הזה ובכל יום .  אני אחד מכם ",  אמר נתניהו . " היום כולנו משפחה אחת גדולה .  כי עמנו למוד הסבל יודע שחרותו הושגה במחיר גבורתם של טובי בנינו ויודע שבזכות הנופלים אנו חיים ".  מלבדו ,  נכחו בטקס גם נשיא המדינה ,  שמעון פרס ,  הרמטכ"ל בני גנץ ,  ומשתתפים נוספים .
" איך ניתן להכיל את ייסוריהם של הורים שאיבדו את בנם או בתם ,  את הטרגדיה של ילדים קטנים שלא יכירו לעולם את אביהם ,  את גדיעת האיברים שחשים אחים ואחיות שכולים ,  את הגעגוע האינסופי של אלמנה צעירה לאהבת נעורים שלא תשוב לעולם ?  ",  שאל נתניהו . " יום זיכרון רודף יום זיכרון ופתאום אנו מגלים שמניין השנים שיקירינו כבר אינם אתנו גדול ממניין השנים שהיו לצדנו ,  ועם חלוף הזמן ,  אנחנו מחפשים כל בדל של זיכרון חדש ,  כל סימן ליקירינו שנפלו .  אנחנו מחפשים את הסיפור הקטן ביותר שיפיח חיים במתים שחיים בתוכנו ". 
נתניהו התייחס לאבל האישי שלו על מות אחיו יוני נתניהו במבצע אנטבה . " שלשום עליתי להר הזה עם משפחתי ועמדתי ליד קברו של אחי הבכור יוני ",  סיפר ראש הממשלה ,  ופנה לאחיו המנוח : " יוני אני מתגעגע אליך היום ,  אני מתגעגע אליך בכל יום ,  אתה חסר לי ברגעים הגדולים וברגעים הקטנים ,  ברגעים השמחים וברגעים העצובים .  אחיי ואחיותיי למשפחת השכול ,  כך כולנו מרגישים ".  נתניהו הוסיף כי אומרים שהזמן מרפה הכל ,  אך לדבריו זה איננו נכון . " השנים חולפות והכאב נשאר ,  אבל עם השנים נמהל אותו רגע של כאב חד ברגעים אחרים של זיכרון הימים הטובים שידענו במחיצת היקרים לנו מכל ".  
בטקס שהתקיים במקביל בבית העלמין הצבאי בקריית שאול ,  נשא דברים שר הביטחון ,  אהוד ברק . " בהתקדש יום זיכרון ,  עצרה מלכת אומה שלמה והפכה באחת לישות כואבת ומאוחדת .  צליל הצפירה המהדהד עדיין באוזנינו ,  הדמעה בזווית העין ",  אמר ברק בפתח דבריו ,  ופנה למשפחות השכול . " יודעים אנו כי לעולם לא נוכל להבין את עוצמת הכאב ואת עומק התהום שנפערה בנפשותיכם עם לכתו של האהוב ".   
" הדלת שנפתחה פתחה עולם שלם של יגון שהוא מנת חלקכם לכל חייכם ",  המשיך שר הביטחון . " אובדנכם ,  קורבנכם לא היה לשווא .  ישראל חזקה ופורחת ".  ברק ציין כי  " מקרוב ומרחוק ,  אויבינו לא השלימו עם קיומנו באזור ,  ומולם ניצבת מדינת ישראל חזקה מאי פעם מוכנה לכל אתגר ,  ותגן בכל מצב על ריבונותה ,  עצמאותה וחירותה .  בשעה זו נתייחד עם זכרם של הנופלים ,  נייחל ליום שבו לא יישלחו יותר חיילים לשדות הקרב ונחבק אתכם משפחות שכולות ".  
מניין חללי מערכות ישראל עומד השנה על 22,993 חללים .  126 מהם נפלו מאז יום הזיכרון של השנה שעברה .  מספר המשפחות השכולות המתגוררות בישראל כיום עומד על 10,524 ,  והן כוללות 2,396 יתומים ו-4,992 אלמנות צה"ל ומערכת הביטחון .  חללי צה"ל האחרונים הם טוראי יהושע חפץ ,  שהתמוטט ומת בגיבוש ליחידת יהל"ם של חיל ההנדסה ,  וסגן הילה בצלאלי ,  שמתה בקריסת גשר התאורה במהלך החזרות לקראת טקס הדלקת המשואות של יום העצמאות בהר הרצל .  נציגי ההנצחה במשרד הביטחון נערכים השנה להגעתם של מעל מיליון בני אדם לבתי העלמין הצבאיים ברחבי הארץ .  
יום הזיכרון 2012 - פרוייקט הנצחה:אלמנת השוטר : " הוא לא יכול היה למות מוות אחר"רגע לפני שהתגייס למוסד ,  דרור נהרג במצור על ג'ניןסיפורה של התצפיתנית שנרצחה ,  ושזכרונה עדיין חיגנץ : " נגשים את צוואת היקרים מכל - נשמור על הבית"נתניהו ביד לבנים : " בזכות הנופלים ניתנה זכותנו לחיות בארצנו "  

נתניהו בהר הרצל : " חרותנו הושגה במחיר גבורת בנינו "
 ברחבי הארץ התקיימו טקסי הזיכרון לחללי מערכות ישראל .  ראש הממשלה והנשיא הניחו זרים בטקס בבירה ,  ברק השתתף בטקס בקריית שאול : " מייחלים ליום שלא יישלחו חיילים לשדה הקרב "
 
