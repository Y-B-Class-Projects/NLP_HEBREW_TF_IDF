תרבחו ותסעדו :  הפוליטיקאים חגגו את המימונה
כמו בכל שנה ,  השרים וחברי הכנסת יצאו אל כל רחבי הארץ כדי לחגוג את החג הכי מתוק שיש - המימונה .  הנשיא פרס היה אורח הכבוד בירושלים ,  נתניהו באור עקיבא ולבני ביקרה בשתי מימונות
השרים וחברי הכנסת הכינו את כרסם לקראת חג המימונה שצוין החל מאמש  ( שני )  ,  מוצאי חג שני של פסח .  כבכל שנה ,  גם הפעם הפוליטיקאים יצאו לחגוג את המימונה עם ראשי הערים ועם הפעילים .  ראש הממשלה ,  בנימין נתניהו ,  השתתף בחגיגות המסורתיות של המימונה באור עקיבא ,  בסימן 60 שנה להיווסדה של העיר ,  בבית משפחת ביטון . " זהו יום של שמחה מהול בעצב ",  אמר נתניהו באירוע בהתייחסו לתקרית הירי בקבר יוסף . " תנחומינו למשפחת לבנת שאיבדה את אחד מבניה בפיגוע בקבר יוסף ".  נתניהו התייחס גם לעדה המרוקאית ואמר כי היא  " עדה שהביאה הרבה יהודים למדינה ,  בנתה את הארץ והוסיפה לפסיפס הרבה חום ואהבת אדם ,  הרבה מתיקות ונועם .  אני מברך את כל העדות במדינת ישראל ,  במה שהפך לחג של כל עם ישראל ".  יו"ר האופוזיציה ,  ציפי לבני ,  השתתפה בשתי מימונות :  אחת בבאר שבע ואחת בקריית מלאכי .  הנשיא שמעון פרס חגג בירושלים .
 
תרבחו ותסעדו :  הפוליטיקאים חגגו את המימונה
כמו בכל שנה ,  השרים וחברי הכנסת יצאו אל כל רחבי הארץ כדי לחגוג את החג הכי מתוק שיש - המימונה .  הנשיא פרס היה אורח הכבוד בירושלים ,  נתניהו באור עקיבא ולבני ביקרה בשתי מימונות

