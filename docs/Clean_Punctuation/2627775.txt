 " ארה"ב מקדמת פסגה מרובעת עם ישראל והרשות בירדן "
 העיתון  " א-שרק אל-אווסט "  דיווח כי שר החוץ האמריקאי ג'ון קרי פועל לקידום הפגישה בחודש מאי הקרוב .  על הפיוס בין ישראל וטורקיה אמר קרי : " חיוני לכינון שלום במזרח התיכון "
  ( צפו בארדואן מגיב לפיוס ,  אמש )  
שר החוץ האמריקאי ,  ג'ון קרי ,  מנסה לקדם פגישת פסגה מרובעת בעמאן ,  בהשתתפות נציגים מארה"ב ,  ירדן ,  ישראל והרשות הפלסטינית  כך דיווח אמש  ( שבת )   " א-שרק אל-אווסט ".  גורמים אמריקאים אמרו לעיתון כי הפסגה האמורה עתידה להתקיים בחודש מאי .  אתמול נועד קרי עם שר החוץ הירדני ,  נאסר ג'ודה ,  בעמאן .  
קרי התייחס אמש לפיוס בין ישראל וטורקיה ואמר כי המהלך הוא  " גורם חיוני בכינון שלום ויציבות במזרח התיכון ".  קרי ,  שנועד אתמול עם ראש הממשלה בנימין נתניהו ולאחר מכן עם יו"ר הרשות הפלסטינית אבו מאזן בטרם המריא לירדן ,  הוסיף כי לנתניהו ולראש ממשלת טורקיה רג'פ טייפ ארדואן  " מגיע קרדיט ענק על שהציגו את המנהיגות הדרושה להפוך את זה לאפשרי ".  
קרי הביע תקווה לשיקום מהיר של היחסים בין שתי המדינות . " אנו מצפים ליישום מהיר של ההסכם ושהיחסים ישובו במהרה למסלולם התקין ,  כך שישראל וטורקיה יוכלו לעבוד יחד כדי לקדם את האינטרסים המשותפים להן ",  אמר .  גורם בכיר במשרד החוץ האמריקאי מסר לכלי תקשורת בבירה הירדנית כי פגישותיו של קרי עם אבו ומאזן ונתניהו היו  " יעילות ".  לדבריו , " בשתי הפגישות ,  שר החוץ קרי חזר ואמר שהשלום לא רק אפשרי ,  אלא נחוץ לעתיד ישראל והרשות הפלסטינית ".  
אמש אמר שגריר הרשות הפלסטינית בעמאן ,  עתאללה חירי ,  כי אבו מאזן הבהיר לקרי בפגישתם אתמול כי ההתנחלויות  " מסכנות "  את מאמצי השלום .  השגריר אמר בשיחה עם סוכנות הידיעות הצרפתית כי השניים דנו בפגישתם  " בצעדים אפשריים להחיות תהליך מדיני חדש לשלום ".  לדבריו ,  אבו מאזן  " הדגיש כי ההתנחלויות הישראליות מסכנות את תהליך השלום וכי ישראל צריכה לשחרר אסירים פלסטינים ".  
חירי הוסיף כי אבו מאזן וקרי  " בחנו את ביקורו של נשיא ארה"ב ,  ברק אובמה ,  לשטחי הרשות הפלסטינית ".  גורם פלסטיני אחר מסר לסוכנות הידיעות רויטרס כי השיחות התמקדו ב"ניסיון למצוא מכנה משותף בין שני הצדדים כדי לראות אם יש בסיס לחדש את שיחות השלום ".  הוא הזהיר מפני ציפייה לתוצאות מהירות .  גורם בממשל האמריקאי מסר כי קרי מתכנן  " להמשיך את השיחות שהתחילו הנשיא אובמה ושר החוץ מוקדם יותר השבוע ".  
לקריאה נוספתנציגים מישראל וטורקיה ידונו השבוע בפיצוייםזכות השיבה לטורקיה :  הישראלי אוהב הכל כלולנתניהו :  המשבר בסוריה היווה שיקול מרכזי בפיוס עם טורקיה  

" ארה"ב מקדמת פסגה מרובעת עם ישראל והרשות בירדן "
 העיתון  " א-שרק אל-אווסט "  דיווח כי שר החוץ האמריקאי ג'ון קרי פועל לקידום הפגישה בחודש מאי הקרוב .  על הפיוס בין ישראל וטורקיה אמר קרי : " חיוני לכינון שלום במזרח התיכון "
 
