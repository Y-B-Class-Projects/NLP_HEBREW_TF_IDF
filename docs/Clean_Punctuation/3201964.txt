שקד :  כמעט בלתי אפשרי לנהל קואליציה של 61 ח"כים ,  אבל רה"מ רצה
שרת המשפטים התייחסה להחלטת הבית היהודי לחזור מהאולטימטום של פירוק הממשלה במידה שהשר בנט לא יקבל את תפקיד שר הביטחון . " צריך לדעת שבפוליטיקה לא תמיד מקבלים מה שרוצים ",  אמרה שקד .  בתגובה להפלת הצעת החוק שלה ,  אמרה : " האופוזיציה עשתה לנו תרגיל "
 שרת המשפטים איילת שקד התייחסה הערב  ( שלישי )  לחזרתה של מפלגת הבית היהודי מאיום בבחירות .  כשנשאלה על האיום בהתפטרות ממנו נסוגו היא ושר החינוך נפתלי בנט ,  ענתה כי  " לאחר התפטרות שר הביטחון ,  חשבנו שנכון שהאדם המתאים לקבל את התיק הוא נפתלי בנט ,  שעושה עבודה נפלאה במשרד החינוך ".  
שקד ,  שהשתתפה בכנס של הקתדרה לממשל תאגידי באוניברסיטת בר אילן ,  אמרה כי  " השר בנט נכנס לפוליטיקה בגלל מלחמת לבנון השנייה .  כן צריך להגיד שקיים משבר אמון ביטחוני בעיקר כלפי מה שקורה בדרום ,  ושבשנתיים-שלוש האחרונות חמאס התעצם וההרתעה שלנו נשחקה .  על כן ,  חשבנו שלאור המצב הביטחוני ,  הוא האדם המתאים לתפקיד ,  ודרשנו את זה מראש הממשלה ". 
שקד טענה כי לדעתה ולדעת המפלגה ,  שר ביטחון צריך להיות במשרה מלאה , " אבל ראש הממשלה חשב אחרת ולקח לעצמו את התפקיד .  הייתה לנו התלבטות אם לפרק את הממשלה או להישאר ".  היא סיפרה כי היא ובנט נפגשו עם נתניהו אחרי מסיבת העיתונאים שלו בקריה . " דיברנו על היתרונות והחסרונות ,  והחלטנו שבסוף לא נכון לקחת את המדינה לבחירות .  צריך לדעת שבפוליטיקה לא תמיד מקבלים מה שרוצים ",  אמרה שקד .
 עוד בוואלה !  NEWSמתקשה לתפקד עם 61 ח"כים בלבד :  הקואליציה ספגה תבוסה בכנסתבנט שמט את הכדור שקיבל מנתניהו - ונתן לו לחזור לנצח את המשחקהיועמ"ש והרמטכ"ל נגד בנט : " הפרקליטות הצבאית - חלק מעוצמתנו " 
" אנחנו חושבים שיהיה מאוד מאוד קשה לנהל קואליציה של 61 חברי כנסת .  יש כמה סיעות ,  בעיקר 'הליכוד' ו'כולנו' ,  שהחברים שלהם עושים בעיות בהצבעות ",  המשיכה שקד . " אגב ,  אתמול נפל במליאה חוק שלי - חוק חשוב לגבי רישום זכויות במקרקעין שבכלל לא היה במחלוקת .  הוא נפל כי האופוזיציה עשתה לנו תרגיל .  אנחנו חושבים שכמעט בלתי אפשרי לנהל קואליציה של 61 ח"כים לקראת סוף קדנציה ".  
עם זאת ,  אמרה שקד  " ראש הממשלה החליט לנסות ,  אז אנחנו מאחלים לו בהצלחה ".  כשנשאלה מתי להערכתה יהיו בחירות ,  ענתה בחיוך : " 2019 ". 
שרי הבית היהודי נפתלי בנט ואיילת שקד הודיעו אתמול כי לא יתפטרו מתפקידיהם ,  זאת למרות סירובו של ראש הממשלה בנימין נתניהו להעביר לידיהם את תיק הביטחון לאחר התפטרות אביגדור ליברמן .  במסיבת העיתונאים שערכו ,  הסבירו כי הם מוכנים לתת הזדמנות לראש הממשלה ,  ובכך קטן הסיכוי להקדמת הבחירות על אף שבממשלה יש רק 61 חברים .  

שקד :  כמעט בלתי אפשרי לנהל קואליציה של 61 ח"כים ,  אבל רה"מ רצה
שרת המשפטים התייחסה להחלטת הבית היהודי לחזור מהאולטימטום של פירוק הממשלה במידה שהשר בנט לא יקבל את תפקיד שר הביטחון . " צריך לדעת שבפוליטיקה לא תמיד מקבלים מה שרוצים ",  אמרה שקד .  בתגובה להפלת הצעת החוק שלה ,  אמרה : " האופוזיציה עשתה לנו תרגיל "
 
