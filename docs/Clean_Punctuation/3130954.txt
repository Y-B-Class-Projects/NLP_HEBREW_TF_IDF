נתניהו בתום פגישתו עם פוטין : " נמנע מאיראן הכנסת נשק קטלני לסוריה "
 בתום פגישתו עם נשיא רוסיה במוסקבה ,  שארכה כשעה וחצי ובמהלכה הציג את הפעולות שנוקטת איראן באזור - אמר נתניהו : " הבהרתי שבסוריה אנחנו בקו פרשת מים ,  ואם לא תיבלם התבססות איראן במדינה - נבלום אותה ,  ובולמים גם כעת ".  נתניהו הודה על הפגישה : " משקפת מאבק משותף ברוע "
 ראש הממשלה בנימין נתניהו נפגש היום  ( שני )  במשך כשעה וחצי עם נשיא רוסיה ולדימיר פוטין במוסקבה ,  ודן עמו בבלימת התחזקותה ותוקפנותה של איראן באזור .  בתום הפגישה ,  אמר נתניהו כי בפגישה עם פוטין דיברנו השניים על המתרחש בגבולה הצפוני של ישראל . " שוחחתי איתו על סוריה ולבנון ,  הנושאים האלה קשורים בביטחון ישראל ",  אמר נתניהו בתדרוך לכתבים מדיניים , " אנחנו נמצאים בקו פרשת המים בסוריה ,  והשאלה היא אם איראן תתבסס בסוריה או שהתהליך ייבלם .  הבהרתי לפוטין שנבלום אותו ,  גם אם לא ייבלם - ואנחנו כבר פועלים לבלום אותו ".  
נתניהו הוסיף כי כאשר שוחחו השניים על לבנון , " הבהרתי את המדיניות שלנו וחומרת הסכנה .  עדיין לא נחצו קווים אדומים .  מי שמנסה לשנות את הסטטוס קוו בסוריה ולבנון זו איראן ,  שמנסה באופן אקטיבי להבעיר את הזירה ולהכניס לסוריה נשק קטלני ".  נתניהו הוסיף בתדרוך לכתבים ,  שאמר לפוטין כי  " האיום של נשק מדויק מלבנון הוא איום חמור שישראל לא מוכנה לקבל אותו ".  
גורם מדיני ציין כי השיחה בין השניים הייתה מעמיקה ,  ובמהלכה הציג ראש הממשלה את הפעולות שמבצעת איראן , " לרבות הניסיון שלה להפוך את לבנון למפעל לייצור טילים ".  
עוד בוואלה !  NEWS:האיום שמאחורי הודעת צה"ל :  ישראל תצטרך להכריע אם לפעול בלבנוןפרשת השחיתות בראשל"צ :  ראש העירייה דב צור ישוב לעבודתוסמל המחאה באיראן שוב חופשית :  האישה שהסירה את הרעלה שוחררה 
בפתח פגישתם היום במוסקבה ,  אמר נתניהו לנשיא רוסיה : " אני מאוד מעריך את ההזמנה הזאת ואת ההתייצבות שלך אישית ,  במקום הזה וביום הזה  ( יום השואה הבינלאומי - ט"ש )  ,  שמשקף את המאבק המשותף שלנו ברוע הגדול ביותר שידעה האנושות .  במחיר הנורא ששילם העם שלי ,  העם היהודי ,  והעם הרוסי והקורבן הגדול של 20 מיליון רוסים לצד ששת המיליון שלנו והגבורה של הצבא האדום להשגת הניצחון על הנאצים ".  
" אני חושב שהלקח העיקרי של עליית הנאצים ואחר כך תבוסת הנאצים ,  הוא שצריך לעמוד מול אידיאולוגיות רצחניות בזמן ובעוצמה ",  אמרה נתניהו . " זו המשימה שלנו גם היום ועל כך אני רוצה לדבר איתך ,  על המאמצים המשותפים שלנו לקדם ביטחון ויציבות באזורנו ,  וכמובן גם על שיתוף הפעולה ההדדי בינינו ,  בין רוסיה לישראל .  השיחות האלה שלנו ,  שאנחנו מקיימים אותן מעת לעת ,  לדעתי תורמות הרבה להשגת המטרות האלה ואני בטוח שכך יהיה גם עכשיו ". 
פוטין הודה לנתניהו על שקיבל את ההזמנה ,  והוסיף כי לפגישה משמעות סמלית בימים אלה ,  מכיוון שהעולם כולו נזכר בקורבנות השואה . " כפי שאתה יודע ,  במדינתנו היו קורבנות רבים ,  כמעט בכל משפחה ",  אמר פוטין . " בין היהודים שנרצחו על ידי הנאצים ,  היו הרבה מאוד אזרחים של ברית המועצות .  הם היו אלה שתרמו תרומה רבה בניצחון על הנאצים ".  
עם עלייתו למטוס ,  אמר נתניהו : " אנחנו נפגשים מעת לעת כדי להבטיח את התיאום הצבאי בין צה"ל לרוסיה בסוריה ,  ועד היום זה הצליח וזה ימשיך להצליח .  אדון עם פוטין בניסיונות הבלתי פוסקים של איראן להתבסס צבאית בסוריה .  בנוסף נדון בניסיון של איראן להפוך את לבנון לאתר טילים אחד גדול ,  אתר לייצור טילים מדויקים לעבר מדינת ישראל ,  דבר שאיננו מוכנים לסבול ".  
מדובר בפגישתם השביעית של השניים בשנתיים וחצי האחרונות ,  מאז שרוסיה הגבירה את נוכחותה הצבאית ומעורבותה במלחמת האזרחים בסוריה ,  וחלק ממאמץ בינלאומי נרחב שנתניהו מוביל בשבועות האחרונים בנושא האיראני ,  ליצירת גיבוי ותמיכה בינלאומיים למהלכים הישראלים שנועדו לבלום את המגמה .  לנתניהו יתלוו ,  בין היתר ,  ראש אמ"ן האלוף הרצי הלוי ,  ראש המלל מאיר בן שבת והמזכיר הצבאי של ראש ממשלה אליעזר טולדנו והשר זאב אלקין ,  שמלווה את הפגישות עם פוטין בקביעות ואף משמש כמתורגמן .  המנהיגים ידונו בהמשך התיאום הביטחוני ההדוק בין צה"ל לכוחות הרוסיים ,  וכן בהתפתחויות האחרונות באזור .
 הפגישה עם פוטין היא חלק מדיאלוג אסטרטגי הדוק שירושלים ומוסקבה מנהלות בשנים האחרונות אבל גם מאמץ דיפלומטי-אסטרטגי מרוכז שנתניהו מוביל בשבועות האחרונים בנושא האיראני .  הוא נפגש בשבוע שעבר בשולי הפורום הכלכלי העולמי בדאבוס עם נשיא ארה"ב ,  דונלד טראמפ ,  קנצלרית גרמניה אנגלה מרקל ,  ונשיא צרפת עמנואל מקרון ,  ובחודש הבא צפוי לנאום בנושא בוועידת הביטחון במינכן .  במוקד הפגישות החשש הישראלי הגובר מהתבססותה הצבאית של איראן בסוריה - וניסיונותיה להקים בסוריה ולבנון מפעלים לייצור נשק מדויק .  
כמו כן ,  על רקע איומיו של הנשיא טראמפ לפרוש מהסכם הגרעין בין איראן והמעצמות ,  ישראל מנסה לגבש תמיכה בצעדים נוספים  " שיתקנו את ההסכם "  להפעלת לחץ נוסף על איראן בתחום הטילים הבליסטיים והתוקפנות האזורית .  בשבוע שעבר בדאבוס נתניהו אמר : " לא משנה לי אם הם יתקנו את ההסכם ,  אם הם יבטלו אותו ,  או אם ישמרו אותו .  מה שחשוב לי זה למנוע מאיראן להשיג ארסנל גרעיני .  כי לא רק שאיראן מפיצה טרור בכל העולם ,  איראן אומרת בגלוי שהיא תשתמש בנשקים הללו ובכל נשק שברשותה כדי להשמיד את ישראל .  לא נאפשר לזה לקרות ". 
 ( עדכון ראשון :  09:43 )  

נתניהו בתום פגישתו עם פוטין : " נמנע מאיראן הכנסת נשק קטלני לסוריה "
 בתום פגישתו עם נשיא רוסיה במוסקבה ,  שארכה כשעה וחצי ובמהלכה הציג את הפעולות שנוקטת איראן באזור - אמר נתניהו : " הבהרתי שבסוריה אנחנו בקו פרשת מים ,  ואם לא תיבלם התבססות איראן במדינה - נבלום אותה ,  ובולמים גם כעת ".  נתניהו הודה על הפגישה : " משקפת מאבק משותף ברוע "
 
