תוכנית המתנחלים :  מבצע  " מכת צפרדע "
 לידי וואלה !  חדשות הגיע מסמך המפרט את תוכנית הפעולה של המתנחלים במקרה שיפונו מאחזים .  כל מאחז שיוקם מחדש - גודלו יוכפל
על רקע ישיבת הממשלה אתמול  ( ראשון )  שדנה בפינוי המאחזים הבלתי חוקיים מתחילים המתנחלים להתכונן ליום פקודה .  בתוכנית פעולה מיוחדת המכונה  " נאבקים על הבית "  שהגיעה לידי וואלה !  חדשות ,  מפורטת תוכנית פעולה .  את התוכנית יזמו מנהיגי הימין ביהודה ושומרון שאינם משתייכים למועצת יש"ע ובהם בין היתר מובילי נוער הגבעות .  
כפי שפורסם אתמול לראשונה בוואלה !  חדשות ,  החלק הראשון בתוכנית הוא הקמה מהירה של מאחזים במספר נקודות בגדה ,  מיד לאחר שיפונה מאחז .  במסמך מכונה המבצע  " מבצע מכפיל "  וכן  " מכת צפרדע ".   " לפי תוכנית המגירה יישמרו חומרי בניה וגלם להקמת מבנה חדש תוך מספר שעות ",  נכתב במסמך , " זמן קצר לאחר הרס המאחז יש להקים מחדש את כל המבנים ולעשות מאמץ שתוך ימים המאחז יכפיל עצמו ". 
החלק השני בתוכנית הוא קמפיין נרחב דווקא נגד ראש הממשלה בנימין נתניהו ,  אותו רואים המתנחלים כאחראי למאבק בהתנחלויות .  על פי התוכנית ,  יפרסמו המתנחלים מודעות בנוסח , " נתניהו רע ליהודים ",   " נתניהו מחריב ישובים "  ו-"נתניהו - אין לך מנדט ".  המתנחלים מבקשים לציין בקמפיין  " כי ממשלת קדימה לא הרסה מאחזים באותה כמות שברק וביבי מתכננים להרוס .  בקדנציה שלמה הרסה ממשלת קדימה שלושה מאחזים בלבד שכולם למעט אחד הנמצא בהליך משפטי חזרו ".  
במקביל ,  מתוכננות גם מחאות מול בתיהם של שר החוץ אביגדור ליברמן ושר הפנים אלי ישי ,  אותם רואה הימין כחלק בלתי נפרד מתוכנית הממשלה לפינוי היישובים ,  כמו כן מתכננים המתנחלים לפנות לציבור החרדי והרוסי ולשכנעם להתקומם נגד נציגיהם בממשלה .  
החלק השלישי המפורט במסמך הוא מאבק משפטי נגד הפינוי .  עמדת המתנחלים בתהליך תהיה השוואה בין המאחזים הבלתי חוקיים לכפרים הבדואים הלא מוכרים . " יש לערוך סיורים במאחזים הבלתי חוקיים של הבדואים בנגב וליצור משוואה פשוטה ",  נכתב במסמך , " מדוע הורסים סככות באיו"ש בעוד שישנה הסכמה שבשתיקה לפריעת החוק בגליל ?  ". 
בסיכום המסמך לא מסתירים המתנחלים את כוונותיהם : " עלינו לזכור כי בעימות חזיתי יש לשלטון יתרון של כוח אדם ומשאבים ,  שלא לדבר על בית המשפט העליון שהוא לצדו המוחלט .  אולם לטווח הארוך בתוכנית המוצעת ניתן גם להכפיל את מספר המאחזים ,  להמשיך בתנופת הבנייה ואף לפרק את ממשלת השמאל של נתניהו ". 

תוכנית המתנחלים :  מבצע  " מכת צפרדע "
 לידי וואלה !  חדשות הגיע מסמך המפרט את תוכנית הפעולה של המתנחלים במקרה שיפונו מאחזים .  כל מאחז שיוקם מחדש - גודלו יוכפל

