 " וונדר וומן מכסחת את ביבי ":  סיקור נרחב בתקשורת העולמית לפוסט התמיכה של גל גדות ברותם סלע
הפוסט של רותם סלע ,  ובעיקר התמיכה של גל גדות בו ,  זוכים להתייחסות נרחב בתקשורת הבינלאומית . " בעידן בו אנשי תרבות ישראלים מפחדים להביע את דעתם ,  גל גדות לא מהססת לעמוד בצד הפלסטינים-הישראלים ,  ולמלא בכך את תפקידה של האופוזיציה ",  נכתב בין השאר
מאז שרותם סלע פרסמה את פוסט האינסטגרם הנוקב שלה במוצאי שבת ,  הדיון בו תופס את לב השיח בישראל .  אתמול  ( ראשון )  גם גל גדות התייצבה לצד חברתה הטובה ,  וכתבה  - " ואהבת לרעך כמוך .. .זה לא עניין של ימין או שמאל ,  יהודי או ערבי .. .זה עניין של דיאלוג ,  של הידברות לשלום ולשוויון ושל סובלנות שלנו אחד כלפי השני .  האחריות לזרוע תקווה ואור לעתיד טוב יותר לילדים שלנו היא עלינו ". 
גדות ,  כזכור ,  היא כרגע אחת משחקניות הקולנוע המדוברות בעולם .  לכן ,  רק טבעי התקשורת העולמית לא התעלמה מן התגובה שלה ומהתייצבותה בצד הפוסט שתקף את השלטון הישראלי והרתיח אותו .  כך ,  למשל ,  כמעט כל כלי תקשורת מוביל בארצות הברית התייחס לדברי כוכבת  " וונדר וומן ". 
אפילו בפוקס ניוז ,  המזוהים עם המפלגה הרפובליקאית ומכאן שגם עם ראש ממשלת ישראל ,  סיקרו את הפרשה בהרחבה . " גל גדות כיסחה את נתניהו ",  נכתב שם .  ב-NBC הלכו על  " גל גדות מתעמתת עם ביבי סביב השאלה מה זה 'להיות ישראלי' ".  בוושינגטון פוסט העדיפו ביטוי ציורי יותר  - " וונדר וומן מצילה את המצב ".  
נוסף לדיווח האינפורמטיבי על מה שקרה ,  כתבת הוושינגטון פוסט רות אנגלש הוסיפה גם פרשנות משלה  - " נתניהו לא לקח בחשבון איזה כוח יש לרותם סלע ,  ואיזה כוח יש לחברות שלה ,  למשל גדות על 28.2 מיליון העוקבים שלה באינסטגרם .  עכשיו נחיה ונראה אם יש בו רצון ללכת איתה קרב ראש בראש ". 
מרבית ההתייחסויות נשענו על הדיווח המקורי של סוכנות הידיעות AP ,  בה הקפידו להסביר לקהל הבינלאומי את הקונטקסט בו הדברים נאמרו . " אנשי תרבות ישראלים ידועים בדעות הליברליות שלהם ,  אבל בשנים האחרונות הם חוששים להביע אותן כדי לא להיפגע מסחרית ",  נאמר בדיווח שצוטט באינספור מקומות . " הרבה אמנים ואמניות תלויים בתמיכה ממשלתית או עירונית ,  אך שנקיטת עמדה לא פופולרית עלולה לפגוע בהם כלכלית .  נתניהו כבר ניצל בעבר תגובות שנויות במחלוקת במהלך מערכת הבחירות כדי לקחת את עולם התרבות והבידור הישראלי ,  להציב אותו באותה שורה עם התקשורת ואליטות אחרות ,  ולהעמיד מולם את הבייס שלו ,  המורכב בעיקר מבני מעמד הפועלים ".  
גם באתר The New Arab ,  כלי תקשורת מוביל המסקר את המזרח התיכון בשפה האנגלית ,  ציטטו את דברי גדות וכתבו כי : " גל גדות מגנה על הפלסטינים הישראלים ". 
נוסף לתקשורת דוברת האנגלית ,  גם בשפות אחרות בישרו על ההתפתחויות . " וונדר וומן נגד ביבי ",  נכתב לדוגמה בקוריירה דלה ,  סרה אחד העיתונים הנפוצים באיטליה .  פיוטר סמולר ,  הכתב בישראל של לה מונד ,  העיתון החשוב בצרפת ,  צייץ  - " כמה סלבריטאיות ישראליות ,  בראשן גל גדות ,  לקחו על עצמן את התפקיד של האופוזיציה וגינו את הדה-לגיטימציה של המיעוט הערבי בישראל ".  אלה כמובן רק חלק מן הפרסומים ,  וסביר להניח שהמשך יבוא . 

" וונדר וומן מכסחת את ביבי ":  סיקור נרחב בתקשורת העולמית לפוסט התמיכה של גל גדות ברותם סלע
הפוסט של רותם סלע ,  ובעיקר התמיכה של גל גדות בו ,  זוכים להתייחסות נרחב בתקשורת הבינלאומית . " בעידן בו אנשי תרבות ישראלים מפחדים להביע את דעתם ,  גל גדות לא מהססת לעמוד בצד הפלסטינים-הישראלים ,  ולמלא בכך את תפקידה של האופוזיציה ",  נכתב בין השאר

