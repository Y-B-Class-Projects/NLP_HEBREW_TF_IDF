נעצרה אחותו של המחבל שרצח את הלל :  חשודה שידעה ולא דיווחה
צה"ל ערך הלילה מבצע מעצרים במרחב העיר חברון ובכפרים הסמוכים ,  בעקבות הפיגועים הקטלניים .  שישה מבוקשים נעצרו ,  בהם אחותו של מוחמד טראיירה ,  שביצע את פיגוע הדקירה בקריית ארבע .  צפו בתיעוד המעצרים
אחותו של המחבל שרצח את הלל יפה אריאל בת ה-13 בקריית ארבע ביום חמישי נעצרה הלילה  ( ראשון )  ,  במהלך מבצע מעצרים ביהודה ושומרון .  מצה"ל נמסר כי קיים חשד כי לארא טראיירה ידעה על כוונותיו של אחיה ,  מוחמד טראיירה בן ה-17 ,  ולא דיווחה עליהן .  היא נעצרה בכפר בני נעים שבו גר גם אחיה ,  ליד חברון .  צה"ל עצר הלילה חמישה מבוקשים נוספים ,  כחלק ממה שהם מכנים טיפול בהסתה ובעידוד המפגעים לבצע פעילות טרור .
 מבצע המעצרים נערך במרחב העיר חברון ובכפרים אל פוואר ,  בני נעים ,  אל בורג' וחירבת אל הירג'ה .  מדובר צה"ל נמסר כי הכוחות ממשיכים לכתר את המרחב ולבצע בידוקים קפדניים .
 בעקבות הפיגוע המחריד החליטו ראש הממשלה בנימין נתניהו ושר הביטחון אביגדור ליברמן ביום שישי ,  לאשר בניית 42 יחידות דיור חדשות בקריית ארבע ,  באזור שבו מתגוררת משפחת של הלל יפה אריאל .  ההחלטה לאשר את המכרז החוזר ,  שפורסם לפני שנה וחצי ,  התקבלה לאחר הביקור שקיים ראש הממשלה בבית המשפחה בשישי בבוקר .  
עוד בוואלה !  NEWSכבר לא פוחדים מקריית ארבע :  הפיגוע שהפר את החוק הלא כתובהמחבל מקריית ארבע : " המוות הוא זכות ,  ואני דורש את זכותי"ילדיו של הנרצח בקריאה נרגשת לציבור : " הגיעו להלווייתו של אבינו " 
" לראות את החדר של הלל ,  לראות את כתמי הדם שם ליד מיטתה וספרים ובגדים של ילדה קטנה ,  זה מזעזע ",  אמר נתניהו בתום הביקור בבית המשפחה . " זה מזכיר לנו שוב מול מי ומול מה אנחנו עומדים .  הם רוצים לעקור נטוע ואנחנו נעמיק את השורשים .  הם לא יוציאו אותנו מכאן .  התרשמתי מהמשפחה המופלאה הזאת ,  הם לא ישברו את רוחה וגם לא את רוחנו ". 
לדברי דודתה של הלל ,  יעל קביליו ,  נתניהו שוחח עם הוריה של הנערה שנרצחה . " ראש הממשלה חלק פה כבוד למשפחת השכול .  זה לא היה מובן מאליו שיטוס לפה ,  וגם שר הביטחון והשר אריאל ",  אמרה . " ראש הממשלה שמע את ההורים .  האימא ,  רינה ,  רצתה להשמיע את הקול ולומר לו שיסתכל מסביב ויראה כמה המקום הזה קורא לעם ישראל ".  
" הגבעות מסביב מחכות ,  צריך רק את האישור כדי לבנות בהן ",  הוסיפה הדודה . " בנייה למען הבת שלה וכל עם ישראל שביתם יהיה מרכז היישוב ולא הקצה שלו ".  

נעצרה אחותו של המחבל שרצח את הלל :  חשודה שידעה ולא דיווחה
צה"ל ערך הלילה מבצע מעצרים במרחב העיר חברון ובכפרים הסמוכים ,  בעקבות הפיגועים הקטלניים .  שישה מבוקשים נעצרו ,  בהם אחותו של מוחמד טראיירה ,  שביצע את פיגוע הדקירה בקריית ארבע .  צפו בתיעוד המעצרים

