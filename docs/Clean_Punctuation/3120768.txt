חיקויים ,  שקרים ובוז לנשיא :  בפסטיגל של נתניהו הוא הקדוש היחיד
ראש הממשלה סילף את האמת על חקירות ריבלין , " שכח "  כמה המלצות משטרה שדווקא לא נזרקו לפח ,  דחק לפינה את ארדן ,  כחלון והיועמ"ש - וקידש רק את עצמו .  נתניהו בא להדלקת נר ,  ויצא מהטקס לאחר שהצית את מוסדות המדינה וערער את אמון הציבור בהם ,  למען רווח פוליטי
ואלה ,  המלצות המשטרה בתיקי בנימין ושרה נתניהו ,  שלא הלכו לפח ב-20 השנים האחרונות .  מינוי יועץ משפטי בעסקה מושחתת עם פוליטיקאי שנאבק בהכנסתו לכלא  ( "בראון-חברון ")  .  מרמה בגלגול הוצאות פרטיות על אוצר המדינה וגניבת מתנות ,  רכוש המדינה  ( "פרשת עמדי ")  .  מרמה חמורה ,  בסך מאות אלפי שקלים  ( "מעונות ראש הממשלה ")  .  בתיק זה ,  נגד שרה וסייענה-קורבנה עזרא סיידוף ,  כבר קיבל היועץ אביחי מנדלבליט מקצת מהמלצות המשטרה והחליט להגיש כתבי אישום ,  בכפוף לשימוע הממשמש ובא .  
פח זה לא .  מפח-נפש ,  בהחלט כן .  בושה וחרפה ,  לנוכח התגוללותו של ראש הרשות המבצעת על משטרת ישראל .  ראש ממשלה שמצבו כה נואש ,  עד שהוא מוכן לשרוף את כל המוסדות ,  לערער את אמונו של כל אזרח במערכת החוק ,  למען רווח פוליטי קצר-טווח .  אם לו לא תהיה ראשות ממשלה ,  הוא לא ישאיר אותה לאיש .
 עוד בוואלה !  NEWS:במשטרה דוחים את טענות נתניהו ;   " הוא ירד לגמרי מהפסים"גבאי נגד נתניהו : " לא המשטרה קיבלה מתנות ב-200 אלף דולר - אתה קיבלת"נתניהו במתקפה נגד המשטרה : " גם אם יהיו המלצות - רובן מושלכות לפח "  
נתניהו דחק לפינה בלתי אפשרית שלושה מבכירי המדינה .  השר לביטחון הפנים גלעד ארדן אינו יכול להישאר יום נוסף בתפקידו ,  אם ברצונו להציל שמץ מכבודו העצמי ,  כשהבוס שלו תוקף כך את הארגון הממלכתי שארדן הוא האחראי המיניסטריאלי עליו .  ארדן מוכרח לבחור צד .  אם הוא עם נתניהו ,  הוא נגד המשטרה ,  בדרך המהירה לביזיון ציבורי ולסוף פוליטי .
 שר הנטו משה כחלון הוא היעד העיקרי של מופע הבהלה ששידר נתניהו .  כחלון ,  אומר נתניהו ,  אל תפרוש מהממשלה ברגע שיתפרסמו ההמלצות להגיש נגדי כתב אישום ,  אפילו יוזכר שם שוחד .  חכה קצת .  מה בוער לך ?  בעוד חודשים מעטים תמצא את ההמלצות בפח .  כלומר ,  נתניהו עד כדי כך מאוהב בעצמו ,  שהוא מאמין שיש מישהו ,  או משה ,  שיתאבד פוליטית למענו .  
ומעל כולם ,  מנדלבליט .  נתניהו טוען שהמשטרה ,  שלא הזיזה משרוקית בלי אישור מהיועץ ,  תפתיע את מנדלבליט בהמלצות מופרכות ,  שאותו יועץ יזרוק חיש מהר לפח .  איזה פרצוף יהיה במקרה כזה למנדלבליט .  על מה בזבזו כאן שנה וחצי ;  והרי כבר בקיץ 2016 ,  כשמנדלבליט אישר להפוך בדיקה לחקירה ,  הבינו החוקרים והחשוד גם יחד שלהחלטה על ההמראה יש משמעות של נחיתה .  לא יוצאים לדרך נגד ראש ממשלה ,  בלי לדעת איך ייגמר המסע .  אמנם ייתכנו הפתעות ותפניות ,  כפי שלא כל אישום מסתיים בהרשעה ,  אבל ברירת המחדל היא טיוטת כתב אישום .
 כמעט כל אנשי הציבור שהמשטרה המליצה בשנים האחרונות להעמיד לדין  שרים ,  ראשי עיריות ,  נשיא ,  רב ראשי ועוד ועוד  אכן הואשמו ;  הפרקליטות סמכה את ידיה המשפטיות על הראיות שאספו השוטרים .  במקרה החריג של ספיחי פרשת הרפז הודיע אגף החקירות והמודיעין מראש כי אמנם לדעתו הונחה תשתית ראייתית ,  אך מקובלת עליו סמכות הפרקליטות לסגור את התיק בנימוק של היעדר עניין לציבור .  
ונתניהו ,  לא מפליא ,  מסלף גם את סיפור החשדות נגד ראובן ריבלין .  היועץ אליקים רובינשטיין ,  החומל הגדול על ביבי ושרה ,  הורה למשטרה לחקור מידע שהגיע מתוך מעקב אחר חשודים אחרים  ( דוד אפל ,  יצחק מרדכי ואחרים )  .  המשטרה חקרה שנה והעבירה את התיק לפרקליטות ,  שדגרה עוד שנתיים וחצי .  שתיהן ,  המשטרה והפרקליטות ,  המליצו ליועץ מני מזוז לסגור את שבעת תיקי ריבלין .  שישה מהם נסגרו מחוסר אשמה ואחד מחוסר ראיות ומחוסר עניין לציבור .  היתה סיבה מוצדקת לחקור ונמצאו נימוקים טובים לסגור .  ריבלין חש אז ועדיין שנגרם לו עוול ,  אך עיון קר בחומר ,  שכלל הדלפה מישיבת הוועדה למינוי שופטים ,  מלמד שנכון היה לברר את החשדות ,  בין השאר שמא יזם עשיר ומקושר הצליח להשחית גם את תהליך מינויים של שופטים .
 כשהוא מתחבא מאחורי גבו של יריבו ריבלין ,  ועוד מצליח לסחוט מהקהל קריאות בוז כלפיו ,  בתוספת בקשה צבועה ל"קצת כבוד "   ( הדגש על קצת ,  כמובן )  ,  נתניהו לא רק מניח שאיש לא יבדוק מה המליצה המשטרה לפני עשור ומחצה ,  אלא גם מפריח לאוויר בועת עשן .  הוא יומלץ לאישום ,  ייאלץ להתפטר מראשות הממשלה בלחץ פוליטי ,  למרות חפותו וצחותו ,  ואז תבחר בו הכנסת הבאה לנשיא המדינה .  
הפסטיגל בכיכובו של נתניהו ,  כולל חיקויים של כתבים לענייני משטרה ופרשני פלילים ,  מבהיל אבל לא מפחיד .  הוא לא ירתיע איש ,  לא במשטרה ,  לא בפרקליטות ,  לא את מנדלבליט ולא את בית המשפט העליון ,  שיכביד מאוד לסגור את תיקי נתניהו אם הדרגים המקצועיים יהיו תמימי דעים שראוי לכנס את בית המשפט המחוזי בירושלים לשפוט אותו .  
לא את הנרות בא נתניהו להדליק בכפר המכביה ,  אלא את המדינה .  דבר אינו קדוש בעיניו ,  חוץ מעצמו .  גם לא שרה ,  כי אצלה ההמלצות קיבלו תוקף פרקליטותי ;  עליה אינו אומר  " כלום-כלום-כלום ". 
בכיר בדימוס במערכת אכיפת החוק ,  שראה מקרוב את גדולי העבריינים ואת רמי השלטון שהצטרפו אליהם בחדרי החקירות ובתאי הכלא ,  אמר בעקבות ההתקפה הפרועה של נתניהו על המשטרה שהתגובה הסבירה היחידה תהיה הכפלת מספר המשתתפים בהפגנת רוטשילד נגד השחיתות ,  במוצאי שבת .  הליגה הספרדית כבר התחשבה בצורך והעבירה את הקלאסיקו ,  ברצלונה נגד ריאל מדריד ,  לשעת צהריים .  הערב יוקדש לקלאסיקו האמיתי  המואסים בשחיתות נגד ביבי .  

חיקויים ,  שקרים ובוז לנשיא :  בפסטיגל של נתניהו הוא הקדוש היחיד
ראש הממשלה סילף את האמת על חקירות ריבלין , " שכח "  כמה המלצות משטרה שדווקא לא נזרקו לפח ,  דחק לפינה את ארדן ,  כחלון והיועמ"ש - וקידש רק את עצמו .  נתניהו בא להדלקת נר ,  ויצא מהטקס לאחר שהצית את מוסדות המדינה וערער את אמון הציבור בהם ,  למען רווח פוליטי

