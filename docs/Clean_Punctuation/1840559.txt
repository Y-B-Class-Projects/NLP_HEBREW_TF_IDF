דרמה בכנסת :  ח"כ זועבי הוצאה בכוח מהמליאה
מאבטחים הוציאו בכוח את חברת הכנסת שקראה קריאות ביניים במהלך נאום ראש הממשלה בנושא  " חוק החרם ".  בעת שהוצאה ,  התעמתה חברת הכנסת עם אחת המאבטחות ואף דחפה אותה
 ( צילום :  באדיבות ערוץ הכנסת ) 
דרמה במהלך נאומו של ראש הממשלה ,  בנימין נתניהו ,  אחר הצהריים  ( רביעי )  במליאת הכנסת :  נתניהו ,  שנקרא להתייחס ל"חוק החרם "  בפני המליאה ,  התייחס בדבריו גם לחברת הכנסת חנין זועבי ואמר : " עלתה לנאום לפני חברת כנסת שמשתתפת במשט פרובוקציה ,  שנועד לפרוץ סגר ימי ביטחוני של המדינה .  יש לך מזל שאת חברת פרלמנט ישראלי ולא חברת פרלמנט הסורי .  במדינה הזאת אבל ,  היא חופשית לצעוק ".  
זועבי הגיבה בזעם על הדברים .  לאחר שיו"ר הכנסת קרא לזועבי לסדר שלוש פעמים היא סירבה לצאת מהמליאה ,  מה שהכריח את סדרני הכנסת להוציא אותה בכוח .  בעת יציאתה היא נתקלה בחוטים של המחשב הנייד שלה .  היא זעמה על הסדרנית וצעקה עליה : " לאט לאט ,  אני לא רוצה לצאת "  ואף דחפה אותה .  זועבי ניסתה להגיע למיקרופון בירכתי האולם ופנתה לראש הממשלה : " תעמיד אותי לדין ".  ריבלין כעס : " את מנצלת את הדמוקרטיה .  תוציאו אותה מיד ".  ואילו ח"כ ניסים זאב קרא : " חצופה .  היא זבל ". 
ח"כ מיכאל בן ארי  ( האיחוד הלאומי )  הגיב להוצאתה של ח"כ זועבי מהדיון ואמר כי  " זועבי צריכה להבין שהכנסת זה לא ג'נין .  אני מתכוון להגיש תלונה על תקיפת הסדרניות .  הגיע הזמן לסלק אותה מהכנסת ". 
עוד על  " חוק החרם ": נתניהו מגן על חוק החרם : " אסור להחרים את אחינו"ברוב של 47 מול 38 :  הכנסת אישרה את חוק החרםגוש שלום עתרה לבג"ץ : " חוק החרם - כתם שחור "
 לפניות לכתב :  pinhas_wolf@walla.co.il

דרמה בכנסת :  ח"כ זועבי הוצאה בכוח מהמליאה
מאבטחים הוציאו בכוח את חברת הכנסת שקראה קריאות ביניים במהלך נאום ראש הממשלה בנושא  " חוק החרם ".  בעת שהוצאה ,  התעמתה חברת הכנסת עם אחת המאבטחות ואף דחפה אותה

