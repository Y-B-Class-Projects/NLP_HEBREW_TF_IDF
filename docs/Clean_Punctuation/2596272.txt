קמפיין דיגיטלי חדש לליכוד : " גם אני עם נתניהו "
 מפלגת השלטון משיקה קמפיין חדש ,  במסגרתו יוכלו גולשים באינטרנט ליצור באנר שעליו תופיע תמונתם לצד תמונה של נתניהו . " תומכי המפלגה יוכלו ליטול חלק פעיל במערכת הבחירות "
 קמפיין הליכוד יוצא לדרך :  מספר ימים אחרי שהמפלגות השונות השיקו את מסעות הפרסום שלהן לקראת הבחירות לכנסת ה-19 ,  גם מפלגת השלטון פותחת בקמפיין פרסומי .  הקמפיין הוא אינטרנטי אינטראקטיבי ומאפשר לגולשים להביע תמיכה ברשימת הליכוד ביתנו ולהתגייס כמתנדבים למערכת הבחירות .  במסגרתו יוכלו גולשים באינטרנט להעלות את התמונה שלהם על גבי באנר שעליו תופיע תמונה של ראש הממשלה בנימין נתניהו .  סיסמת הקמפיין : " גם אני תומך בנתניהו ". 
כל הדיווחים ,  הניתוחים והסקרים - בוואלה !  בחירות 2013 
לצורך הקמפיין נעשה שימוש בטכנולוגיה ישראלית חדשנית המאפשרת יצירת באנרים אישיים בזמן אמת  ( on the fly )  וחיבור המהלך לפייסבוק ליצירת אפקט ויראלי .  הגולש יוכל לבחור מבין מספר אפשרויות מדוע הוא תומך בראש הממשלה ולהעלות תמונה אישית שלו ,  וכך יווצר באנר אישי שיעלה לאוויר במדיה .  באמצעות החיבור לפייסבוק יוכל הגולש לשתף את חבריו בבאנר שבו הוא מופיע ולעודד אותם לנהוג כמוהו .
" זו הזדמנות מצוינת לשלב בין התמיכה הציבורית הרחבה בראש הממשלה ובליכוד-ישראל ביתנו ,  לבין הרצון של התומכים ליטול חלק פעיל בקמפיין ",  הסביר יו"ר מטה ההסברה של הרשימה המשותפת ,  השר גלעד ארדן .  לדבריו ,  הקמפיין הוא חיובי בעיקרו ,  בשונה ממסעות פרסום של מפלגות אחרות ,  כמו  " התנועה "  של ציפי לבני ,  שהשיקה קמפיין שלילי .  
בימים האחרונים מונו מספר שרים וחברי כנסת לתפקידים שונים במטה הבחירות :  ארדן מונה לראש מטה ההסברה ,  שר החינוך גדעון סער - לראש מטה הבחירות ,  ואילו יו"ר הקואליציה זאב אלקין מונה לראש מטה יו"ש ודתיים .  לפי ההערכה ,  הליכוד ישקיע משאבים רבים במסע הפרסום שלו במטרה להתחרות ב"בית היהודי "  בראשות נפתלי בנט .
 לקריאה נוספת:סקר וואלה !  :  38 מנדטים לליכוד ביתנוהקמפיין של  " התנועה ":  ביבי סכנה ,  לבני - תקווההקמפיין של ש"ס :  ליברמן עם כיפה שחורה 

קמפיין דיגיטלי חדש לליכוד : " גם אני עם נתניהו "
 מפלגת השלטון משיקה קמפיין חדש ,  במסגרתו יוכלו גולשים באינטרנט ליצור באנר שעליו תופיע תמונתם לצד תמונה של נתניהו . " תומכי המפלגה יוכלו ליטול חלק פעיל במערכת הבחירות "
 
