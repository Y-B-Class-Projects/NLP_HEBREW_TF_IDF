נתניהו החליט :  יידחה הדיון על הגבלת עמותות השמאל
אחרי שוועדת השרים לענייני חקיקה אישרה לקריאה ראשונה את הצעות החוק שעלולות לפגוע במימון ארגוני השמאל ,  החליט נתניהו לדחות את הדיון בעררים שהוגשו בנושא .  המשמעות :  הקפאת ההצעות
שבוע בדיוק לאחר שוועדת השרים לענייני חקיקה אישרה להצבעה בקריאה ראשונה את הצעות החוק המבקשות להגביל מעבר של תרומות לעמותות ממדינות ומישויות זרות ,  נודע היום  ( ראשון )  כי ראש הממשלה בנימין נתניהו החליט לדחות את הדיון בממשלה בעררים שהגישו ארבעה שרים בנושא .  בעקבות הגשת העררים של השרים בני בגין ודן מרידור  ( הליכוד )  וכן שלום שמחון ואורית נוקד  ( העצמאות )  ,  הייתה אמורה הממשלה לקיים דיון בנושא ,  אולם בעקבות החלטת ראש הממשלה לדחות את הדיון ,  קידום הצעות החוק במליאת הכנסת יעוכב .  
בתחילת השבוע שעבר הצביעו 11 שרים בעד וחמישה שרים התנגדו להצעות החוק של חברי הכנסת אופיר אקוניס  ( ליכוד )  ופאינה קירשנבאום  ( ישראל ביתנו )  .  הצעת החוק של אקוניס קובעת כי ייאסר על עמותות לקבל מימון מישות מדינית זרה על סכום שעולה על 20 אלף שקל בשנה ואילו הצעת החוק של קירשנבאום קובעת כי ניתן יהיה לקבל תרומות מישות מדינית זרה ,  אולם התרומה תחויב במס בגובה 45% .  
לקראת ההצבעה בוועדת השרים לענייני חקיקה ,  נודע כי ראש הממשלה נתניהו דווקא הביע את תמיכתו בהצעת החוק של ח"כ אקוניס ,  אולם נראה כי הדחייה בדיון בעררים שהגישו מספר שרים נובעת מרצונו לשנות כמה סעיפים .  בהצבעה שהתקיימה בשבוע שעבר בוועדת השרים תמכו השרים גלעד ארדן ,  גדעון סער ,  לימור לבנת ,  משה כחלון ,  דניאל הרשקוביץ ,  יצחק אהרונוביץ' ,  יוסי פלד ,  סטס מיסז'ניקוב יובל שטייניץ וסופה לנדבר .  התנגדו להצעת החוק השרים בני בגין ,  דן מרידור ,  אורית נוקד ,  מיכאל איתן ושלום שמחון ואילו השרים משולם נהרי ויעקב מרגי נמנעו .  
בהתייחסו להצעות החוק שאמורות להגביל את התמיכה בארגוני ובעמותות השמאל ,  אמר המשנה ליועץ המשפטי לממשלה ,  עו"ד אבי ליכט כי הן אינן חוקתיות .  במהלך ישיבת ועדת השרים אמר עו"ד ליכט כי  " קיבלנו על כך גם ביקורת בינלאומית .  האיחוד האירופי הביע מחאה רשמית על כך .  הצעה דומה קיימת גם במדינות נוספות  אריתריאה ,  זימבבואה ,  בלרוס ופקיסטן .  הבעיה החוקתית היא שיש כוונה לקחת תקציבים ולפגוע בצד אחד של השיח הציבורי ".  
עוד בנושא :
 מכה לשמאל :  הממשלה תומכת בהגבלת תרומותמחלוקת בקואליציה :  איך להתמודד עם ארגוני השמאל ? נתניהו תומך בחוק שיפגע במימון תרומות לשמאל
לפניות לכתב :  pinhas_wolf@walla.co.il

נתניהו החליט :  יידחה הדיון על הגבלת עמותות השמאל
אחרי שוועדת השרים לענייני חקיקה אישרה לקריאה ראשונה את הצעות החוק שעלולות לפגוע במימון ארגוני השמאל ,  החליט נתניהו לדחות את הדיון בעררים שהוגשו בנושא .  המשמעות :  הקפאת ההצעות

