איך ה"מתון "  הפך ל"צ'יקנשיט "? 
כמו שנמוגה תדמית המבוגר האחראי שיצר ב"צוק איתן ",  שורה של הנחות על ראש הממשלה התפוגגו בשנים האחרונות :  היכולת הרטורית ,  ההיכרות עם האמריקאים וכן ,  גם התקיפה באיראן
מצחיק  ( גם קצת עצוב )  לחשוב שרק לפני חודשיים ,  במהלך מבצע  " צוק איתן ",  זכה בנימין נתניהו לאחד מרגעי העדנה הבודדים והמזהירים שלו בכל הקדנציות כולן  ( שהולכות ומתרבות ולא מראות שום סימן לסיום כלשהו באופק )  .  לרגע קטן הוא היה הדארלינג של התקשורת ,  האתרוג של השמאל ,  האח הגדול שנשענים עליו ,  קולה של השפיות ,  חומת המגן מהטירוף של הימין ,  ועוגן שקול שיודע להטות אוזן מערבה ומזרחה ,  בעודו מתקדם לעבר יעדי המבצע לאט ובמתינות .  
לא השלינו את עצמנו שיש לו תכנית ,  חלילה ,   ( או אפילו רצון )  לסיים את הסכסוך מתישהו ,  אבל התנחמנו בזה שהוא מטה אוזן לרמטכ"ל ,  מוכן להפסקות אש ,  ומסרב לקריאות מתלהמות  " לסגור להם את החשמל "  או להזרים להם ביוב לתוך הבית  " עד שיחדלו לירות ".  
לרגע לא חשבנו ש"אחרי החגים "  ה"מתון "  יהפוך ל"צ'יקנשיט ",  ה"מתלבט "  יהפוך ל"אספרגר "  וה"שקול "  יהפוך ל"נפוח ".  לרגע לא האמנו שהמתיחות הקלה-עד-גבה-גלים עם וושינגטון תהפוך לאיום בפסק-זמן מהצבעות וטו למעננו באו"ם .  הנה עוד כמה דברים שחשבנו על נתניהו לאורך השנים ,  והמציאות הפכה :
 חשבנו שהוא מכיר את האמריקאים :  יותר מכל מנהיג ישראלי אי פעם ,  נתניהו נושם ,  אוכל ,  נוהם ומשדר אמריקניות .  זאת לא רק האנגלית המתוחזקת עם ה"אמבולדנט "  וה"מסטסטסייזינג "  או ה"דסימייטד ".  נתניהו בנה קריירה שלמה על מקדונלדינזציה של מנהיגות :  מסרים קצרים וקליטים ,  לבוש מוקפד ואיפור מושלם .  אבל האמריקאים הם עם הרבה יותר מתוחכם ממה שביבי רצה שתחשבו .  יש להם סבלנות ונימוס ,  אבל כשעולים להם על העצבים ,  או משחקים איתם ב ( צ'יקן ) שיט - הם יודעים להיכנס ברבאכ ?  ,  וכל מי שנתקל בצד הזה ,  יודע כמה זה עלול לכאוב .  

חשבנו שהוא מבין בבני אדם :  בתחילה נסובה שמועה שכל מי שמבלה בחיק נתניהו במשך כמה שעות יוצא מאוהב .  אחר כך סיפרו לנו שהוא מספר לכל אחד מה שהוא רוצה לשמוע ,  כמו סוכן רהיטים אורגינל .  לקח כמה שנים עד שהבנו שיש כאן בעיית יחסי אנוש אמיתית .  ומתברר  ( איזו הפתעה )  שגם נשיאים ומזכירי מדינה הם בני אדם .  
חשבנו שהוא מבין בתקשורת בכלל ובטלוויזיה בפרט :  אבל בעוד שראשי ממשלה אחרים החזיקו את העיתונאים בידיים ,  סובבו אותה כמו סחרחרת מעל ראשם ,  החזיקו כתבי חצר ,  תיפללו את תוצרתם לאורך שנים ,  וידעו מתי ואיך להעניק ראיונות שישאירו את העם על קצות אצבעותיו ,  מתברר שנתניהו מצליח לאחד כמעט את כל העיתונאים  ( חוץ מאנשי  " ישראל היום "  כמובן )  רק בהסכמה אחת :  כולם ,  ותיקים כחדשים ,  ימנים כשמאלנים ,  לא מצליחים לפענח אותו .  למרבה הפלא ,  דווקא כך הוא שורד .
 חשבנו שהוא יודע לנאום :  ובאמת ,  להאזין לנאום  " מבריק "   ( כפי שקורא לו חברו-המתייבש-לנצח-בלובי-של-המלון רון לאודר )  ,  זה קצת כמו לשמוע קטע פיציקטו של כלי מיתר .  למשך שתיים-שלוש דקות האוזניים מתחדדות והגוף זז בהנאה ,  אבל אז אתה תוהה לאן הולכים מכאן ?  מתי יגיע רגע השיא ?  הריגוש ?  הדרמה ?  השוק ?  כשבסוף כל מה שאתה מקבל זה דימויי שואה וציור ילדותי של פצצה - ברור שהחוויה המוזיקלית נשארת שטוחה .  
חשבנו שהוא רוצה לתקוף את איראן :  מה זה רוצה  מת !  11 מיליארד שקלים על הכנה לתקיפה , " פקודה "  לראשי הצבא להתכונן למלחמה  ( שנתפסה על ידם כניסיון מחטף )  ,  והשוואות חוזרות ונשנות לאיומי השואה הובילו את כולנו  ( כולל האמריקאים )  להאמין שנתניהו יעשה הכול כדי שחיסול הכורים באיראן יירשם על שמו בהיסטוריה .  בינתיים הוא רק זירז הסכמים של המערב עם שלטונו של הנשיא רוחאני ,  רקח ברברת אינסופית שהפכה את איראן לנושא מאוס על כולם ,  וניתב את תכניות ותקציבי המלחמה העתידיים של ישראל לעבר משהו שכנראה כבר לעולם לא יקרה .  
מעוניינים לפרסם מאמר במדור הדעות ?  כתבו לנו למייל op-ed@walla.net.il
המאמרים המתפרסמים במדור הדעות משקפים את עמדת הכותבים בלבד 

איך ה"מתון "  הפך ל"צ'יקנשיט "? 
כמו שנמוגה תדמית המבוגר האחראי שיצר ב"צוק איתן ",  שורה של הנחות על ראש הממשלה התפוגגו בשנים האחרונות :  היכולת הרטורית ,  ההיכרות עם האמריקאים וכן ,  גם התקיפה באיראן

