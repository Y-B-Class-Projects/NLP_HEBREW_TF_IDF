ההסתדרות מתכננת :  שביתה ,  חסימת צמתים ועצרת המונים
המאבק עולה מדרגה :  ההסתדרות ,  מרכז השלטון המקומי וארגונים כלכליים מתכננים שורה של פעולות במחאה על עליית המחירים במשק .  על הפרק :  שביתה כללית ,  עצרת בכיכר רבין וחסימת עשרות צמתים
 ( צילום :  דניאל בוק ,  עריכת וידאו :  דורון שטיין ) 
מסלימים את המאבק :  ההסתדרות ומרכז השלטון המקומי מתכננים לקיים שורה של פעולות במחאה על עליית המחירים במשק .  זאת עוד לפני השביתה הכללית שמתוכננת להתקיים בעוד כשבועיים ,  אם הממשלה לא תיענה לדרישות מטה המאבק .
 בישיבה שהתקיימה אמש  ( רביעי )  בין יו"ר ההסתדרות עופר עיני ,  נשיא לשכת התיאום של הארגונים הכלכליים שרגא ברוש ,  יו"ר המרכז לשלטון מקומי שלמה בוחבוט ויו"ר התאחדות הסטודנטים בישראל איציק שמולי הוחלט ,  כי יקום מטה מאבק משותף .  בראש המטה יעמוד ראש האגף לאיגוד מקצועי בהסתדרות ,  אבי ניסנקורן .
 במקביל ,  הוחלט כי יחלו פעולות מחאה כבר ביום שישי הקרוב על ידי הנוער העובד והלומד ,  תנועת דרור ישראל וארגונים חברתיים שיצטרפו למטה .  הנוער העובד והלומד ותנועת דרור ישראל מתכננים לחסום כ-70 צמתים ברחבי המדינה בשעות 11:00-13:00 .  המטה יתכנס מחר בבוקר להחליט על פעולות מחאה נוספות .  המטה אף מתכנן עצרת גדולה בכיכר רבין בתל אביב .  
יו"ר ההסתדרות עופר עיני אמר : " אנו נכריז מחר על סכסוך עבודה - ולאחר 14 ימי צינון נוכל להשבית את המשק .  עד אז בכוונתנו לצאת לפעולות מחאה ברחבי הארץ .  מטה המאבק ידון בהם .  המון עמותות רוצות להצטרף למחאה .  אני קורא לרה"מ :  תהיה רגיש לעם .  אפשר לתקן חלק גדול מהדברים .  אני חושב שרה"מ האחריות שלו כראש מערכת יחד עם שר האוצר לשבת איתנו כדי שהמדינה הזאת תהיה קצת יותר חברתית .  אני מקווה שהמאבק יתייתר .  עד אז ,  אני נתחיל בפעולות מחאה עד השבתה כללית של המשק ". 
עדכון ראשון :  22:00 - 9.02

ההסתדרות מתכננת :  שביתה ,  חסימת צמתים ועצרת המונים
המאבק עולה מדרגה :  ההסתדרות ,  מרכז השלטון המקומי וארגונים כלכליים מתכננים שורה של פעולות במחאה על עליית המחירים במשק .  על הפרק :  שביתה כללית ,  עצרת בכיכר רבין וחסימת עשרות צמתים

