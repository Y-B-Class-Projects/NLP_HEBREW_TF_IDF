בעקבות הביקורת :  נדחו ההמלצות להתיר ריבוי נשים בחברה הבדואית
ועדת השרים למאבק בפוליגמיה בראשות השרה שקד החליטה להחמיר את האכיפה בתופעת ריבוי הנשים .  זאת ,  אחרי המלצות הוועדה הבין-משרדית למיגור התופעה ,  שנחשפו בוואלה !  NEWS והתירו נישואים שניים במקרים מסוימים .  נתניהו : " לא מוכן לקבל שום מצב של פוליגמיה בישראל "
  ( בווידאו :  דיווח על המלצות הוועדה הבין משרדית לאולפן וואלה !  NEWS ,  בשבוע שעבר )  
ועדת השרים למאבק בפוליגמיה בראשות שרת המשפטים איילת שקד החליטה היום  ( שני )  להחמיר את האכיפה בתופעת ריבוי הנשים .  זאת ,  בעקבות המלצות הוועדה הבין-משרדית למיגור תופעת הפוליגמיה להתיר נישואים שניים בחברה הבדואית ,  שנחשפו בוואלה !  NEWS .  על פי ההמלצות ,  יש לאפשר מתן היתר לנישואים שניים במקרים מסוימים ,  דבר שעורר ביקורת חריפה הן מצד פעילי ימין והן מצד פעילי שמאל וזכויות נשים ,  שטענו כולם כי ההיתר יעצים את תופעת הפוליגמיה בישראל .  
בעקבות הביקורת מימין תקף היום ראש הממשלה בנימין נתניהו את המלצות הוועדה הבין-משרדית בחשבון הטוויטר שלו . " אני לא מוכן לקבל שום מצב של פוליגמיה במדינת ישראל ,  וזו ההנחיה שלי לוועדת השרים שדנה בנושא .  יש פה פגיעה במעמד האישה ,  ניצול נשים ובנוסף ערעור המאזן הדמוגרפי על ידי ייבוא נשים ",  כתב . " זה לא מקובל עלי .  לצד חיזוק השכבות החלשות במגזר הבדואי ,  יש להבטיח אכיפה חזקה בנושא ".  
בוועדת השרים הוחלט כי יוקם צוות מקצועי שייבחן אילו המלצות של הדוח ,  שהוגש על ידי מנכ"לית משרד המשפטים אמי פלמור ,  יש לאמץ .  עוד ייבחנו דרכי היישום של ההמלצות .  המלצות הצוות יגיעו תוך כמה שבועות לאישור ועדת השרים למאבק בפוליגמיה .  עד כה אומצו כמה הוראות להחמרת האכיפה ,  שהופיעו בדוח פלמור .  בין היתר ,  תימשך האכיפה הפלילית שהחלה בינואר 2011 ,  אך נדחו ההמלצות המאפשרות לשאת אישה שנייה בעילות מסוימות .
 שרת המשפטים איילת שקד אמרה היום כי  " פוליגמיה היא תופעה רעה ,  בלתי מוסרית בעליל ופוגענית ביותר כלפי נשים באשר הן וכלפי הילדים .  מעבר לכך ,  קיימים גורמים בפזורה הבדואית שניצלו את היד הרכה של ישראל כלפי עבריינות הפוליגמיה ,  כדי להביא נשים מהרשות הפלסטינית ומירדן ".  
לדבריה , " מדינת ישראל הפקירה את הטיפול בנושא במשך 70 השנים האחרונות ,  אך כעת אנו מחויבים למאבק בתופעה .  דוח פלמור שם לו למטרה לתת טיפול יסודי בתופעה ,  ואת הדברים הדחופים שבו אנחנו כבר מאמצים .  חשיבות נוספת של הדוח היא יצירת שיח למען כבוד האישה ,  מעמדה ,  עצמאותה וקידומה ".  
הבוקר ,  טרם ההחלטה על דחיית כמה מהמלצות הוועדה הבין-משרדית ,  הציגה שקד יחד עם פלמור את עיקרי הדוח ,  והסבירה למתנגדים מימין ומשמאל את הכוונות שעומדות מאחוריו .  בדיון טענה פלמור כי ההמלצה על אי אכיפת נישואים שניים היא המלצה אחת מתוך שורה ארוכה של המלצות שנכתבו בדוח ,  שמטרתן להוציא את התופעה מהמחשכים ולהעמיד את האלה המקיימים אותה בפני שורת הליכים משפטיים ,  שספק אם יוכלו לעמוד בה .  
השרה שקד אמרה כי תציג את המלצות הוועדה בוועדת השרים לענייני חקיקה ,  וכי שם יחליטו אילו מהן יתקבלו ואילו לא . " נציג בוועדת השרים את ההמלצות ,  שכוללות גם הצעות אופרטיביות כיצד להגביר אכיפה ולזהות את המקומות שהחוק לא נאכף בהם וגם ניתוח מעמיק של מחוללי הפוליגמיה כדי למנוע את המשך התופעה מעתה ואילך ",  אמרה שקד .  לדברי פלמור , " מבחינת אכיפה כבר קיימת הנחיית היועמ"ש ,  והיא מלווה במעקב וטיפול של בתי הדין השרעיים .  יש כבר 12 כתבי אישום שהוגשו ויש תיקים שנמצאים כרגע בחקירה ".   
" אנו מכירים את המציאות שבה גבר פוליגמי יכול להונות את הביטוח הלאומי ",  אמרה פלמור . " מהיום הגבר הזה יידע שהוא חשוף לא רק להעמדה לדין על הונאה כלכלית ,  אלא תיפתח נגדו במקביל חקירה משטרתית .  ההמלצות האלה הן פאזל של פעולות ,  אבל השורה התחתונה היא שהממשלה 'משכה הנדברייק' אל מול תופעת הפוליגמיה ".  לדבריה ,  ההמלצות נכתבו בצורה שתביא לרתימה של ההנהגה הבדואית לצד ההנהגה המוסלמית בישראל שתהיה מוסמכת לטפל בתופעת המשפחות בפוליגמיות בישראל .
" פוליגמיה היא עבירה פלילית במדינת ישראל ,  זה ברור .  אבל מי שרוצה להתעלם מזה שהחברה הבדואית היא חברה מסורתית במעבר ,  שיתעלם .  יש תהליכים שצריך לעשות ,  יש מענה שצריך לתת ",  הוסיפה פלמור . " עד היום היו 100% אי-אכיפה .  אנחנו משנים את זה ,  ומבחינת אכיפה אנו במשרד המשפטים כבר פועלים כלפי 95% מהתופעה למעט מקרים הומניטריים ,  ואנחנו רואים את השינוי .  אי אפשר להילחם בתופעה בלי לתת מענה סוציאלי ,  ומדינת ישראל מספיק חזקה ויכולה לצאת לדרך ולבדוק עצמה פעם בשנה אם זה הצליח ". 
לדברי פלמור ,  כשהתופעה הייתה מתחת לשולחן ,  אף גורם רשמי או לא רשמי לא דיווח על התופעה למשטרה ולא ננקטו צעדים .  כעת ,  עם ההמלצות הנוכחיות ,  היא טוענה כי יחול שינוי . " הבנו שהרבה רשויות נחשפות לעובדה על הפוליגמיה ולא דיווחו על המצב .  זה המצב שאני רוצה להגיע אליו :  אם מורה רוצה להתמודד במרכז ,  והתקבל במשרד החינוך שהגבר פוליגמי ,  עד היום המשרד התעלם מזה .  היום משרד החינוך מחויב להודיע למשטרה ,  ולכן הוא יחשוב פעמיים אם לשאת אישה שנייה .  יש בדוח חשיפה של הרבה משרדים וגורמים שהתעלמו מפוליגמיה ונתנו לה יד ".  
יו"ר הוועדה ,  עאידה תומא סלימאן ,  תקפה את ההמלצה למתן היתרים לנישואים שניים ככזאת שרק תחזק את תופעת הפוליגמיה . " היו לנו פגישות ודיונים קשים ,  שבהם הבעתי את דעתי על מתן היתרים ".  פלמור חזרה על עמדתה כי מדובר במדיניות אי-אכיפה ולא מתן היתר .  לדבריה ,  מדובר בתכנית ניסוי זמנית שיהיה ניתן להפסיקה תוך שנה .  ח"כ תומא סלימאן השיבה לה : " אם אפשר להפסיק ,  אני מקווה שלא יהיה צריך להתחיל את זה .  יש פה התייחסות שמקבעת את התופעה .  הרחבת מתן היתרי נישואים שינויים לא עונים על הדרישה להגביל את התופעה ".  
ח"כ חנין זועבי  ( הרשימה המשותפת )  טענה בדיון כי ההזנחה של המדינה את החברה הבדואית היא הגורם הרשמי לחיזוק תופעת הפוליגמיה . " פוליגמיה היא תופעה משפילה .  אני הייתי מהמרת שכל הקאדים השרעיים ,  או לפחות 90% מהם ,  לא היו מסכימים שזה ייעשה לבת שלהם .  אני רוצה שבית הדין השרעי בעצמו ישנה את החוק שהופך את הסבל של הנשים לשקוף .  הייתי רוצה לנהל את השיח הזה בצורה כנה בתוך החברה שלי .  שכמו בתוניסיה ובטורקיה יהיה איסור גורף ".  

בעקבות הביקורת :  נדחו ההמלצות להתיר ריבוי נשים בחברה הבדואית
ועדת השרים למאבק בפוליגמיה בראשות השרה שקד החליטה להחמיר את האכיפה בתופעת ריבוי הנשים .  זאת ,  אחרי המלצות הוועדה הבין-משרדית למיגור התופעה ,  שנחשפו בוואלה !  NEWS והתירו נישואים שניים במקרים מסוימים .  נתניהו : " לא מוכן לקבל שום מצב של פוליגמיה בישראל "
 
