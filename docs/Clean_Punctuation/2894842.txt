נתניהו על ביקורת השרים : " ממנהיגי ציבור נדרשת אחריות "
 ראש הממשלה סייר יחד עם שר הביטחון והרמטכ"ל במקום שבו נרצחו בני הזוג הנקין והציג צעדים נוספים למיגור הטרור : " נפרוס מצלמות בכבישי יו"ש ".  יעלון : " שרים צריכים להפסיק להתלהם ולהפריח סיסמאות "
  ( יגיל הנקין ,  אחיו של הנרצח בפיגוע ,  באולפן וואלה !  NEWS :  אין נחמה במעצר הרוצחים )  
ראש הממשלה בנימין נתניהו ,  שר הביטחון משה יעלון והרמטכ"ל רב-אלוף גדי איזנקוט סיירו היום  ( שלישי )  במקום הפיגוע שבו נרצחו בני הזוג איתם ונעמה הנקין ביום חמישי האחרון .  במהלך סיורם התקיים דיון עם כלל הגורמים הביטחוניים ,  כשברקע הפגינו התושבים בדרישה  " להחזיר את תחושת הביטחון "  לאזור .  
נתניהו הציג את התכנית שעליה סיכם עם גורמי הביטחון ואמר כי ביכולתה להשיב את יכולת הביטחון וההרתעה לישראל . " סיכמנו כאן על תכנית רצינית שבמסגרתה נפרוס מצלמות ,  גם מהאוויר ,  בכל הכבישים ביהודה ושומרון ,  וכן נקים חמ"לים עם יכולת תגובה מהירה .  זה יכול לשנות באופן משמעותי את היכולת שלנו לסכל פיגועים כאלה וגם להתחקות אחרי המבצעים  זה מרכיב חשוב מאוד בהשבת הביטחון ",  אמר .  
לקריאה נוספת:לא מחבלים בודדים ולא בפעם הראשונה :  כיצד חמקו הרוצחים ממערכת הביטחון ? התרחבות העימותים ומחאת ערביי ישראל :  כך נסללת הדרך לאינתיפאדהאחיו של הנרצח בפיגוע : " זה המחיר הכבד של המלחמה על הארץ "  
לדבריו ,  הפלסטינים הם שמפרים את הסטטוס קוו בהר הבית . " אנחנו פועלים גם בירושלים ,  אבל הסטטוס קוו לא מאפשר הכנסת מטעני צינור למסגד אל-אקצא וזריקת בקבוקי תבערה ואבנים .  הנחנו את המשטרה ואת כוחות הביטחון לטפל בתופעות האלה בתקיפות .  אנחנו לא מוכנים לקבל אירועים כאלה ,  בטח לא בבירת ישראל .  אנחנו דורשים תגובה תקיפה מאוד גם נגד ההסתה של חמאס ושל הרשות הפלסטינית .  מוקד ההסתה הגדול ביותר בשנים האחרונות מקורו בתנועה האיסלאמית בישראל ",  אמר .  
נתניהו התייחס לקולות הביקורת שנשמעו כלפיו בימים האחרונים ,  חלקם מצד שרים וחברי קואליציה . " צה"ל עושה הרבה מאוד דברים אחרים עם שאר זרועות הביטחון ,  וממשיך לעשות אותם ביתר שאת .  אין כאן שום שאלה של גיבוי או תמיכה ,  היא ניתנת ביד רחבה וכולם יודעים את זה - כולם חוץ ממי שאומר את ההיפך .  לדעתי גם שם יודעים את זה ,  ויש אחריות שנדרשת ממנהיגי ציבור .  אנחנו בתוך מאבק מתמשך ".  
הוא הוסיף : " אנחנו מקיימים מגעים שוטפים עם כל שכנינו ,  ירדן ואחרים ,  ואנחנו מנסים להעביר להם את גל השקרים העצום המופץ על ידי גורמים איסלאם קיצוני ועל ידי הרשות הפלסטינית .  העובדות הן שאין לנו שום כוונה ופעולה לשנות את הסטטוס קוו בהר הבית - המסגדים יעמדו על תילם וישראל לא מתכננת להרוס אותם ,  זה אבסורד ככל שזה נשמע .  אם אתה חוזר על שקר מספיק פעמים זה הופך לאמת .  צריך לפעול בתקיפות נגד טרוריסטים ומנגד להעביר את המסר שאנחנו שומרים על הסטטוס קוו בהר הבית - אלה שני דברים שאנחנו עושים במקביל ".  
יעלון אמר כי כוחות הביטחון פועלים מסביב לשעון כדי לסכל פיגועים . " אנחנו נמצאים בעיצומו של גל טרור .  מה שברור הוא שההסתה ממשיכה ללבות את גל הטרור ,  לכן אנחנו נוקטים בלא מעט צעדים כדי להביא לדיכוי גל הטרור ,  גם כלפי גורמים שמסיתים וכמובן מול המחבלים עצמם .  ברוב המכריע של המקרים אנחנו עוצרים את המחבלים טרם ביצוע זממם .  אלו פעולות שמתבצעות כמעט מדי לילה בשכם ברמאללה ,  במשך כל השנה .  לנוכח המצב יש תגבור כוחות משמעותי בשטח ,  שאני מקווה שיביא לביטחון נוסף ",  אמר .
 שר הביטחון התייחס לביקורת ,  בין היתר מצד חבריו למפלגה ולממשלה ,  ואמר : " אני קורא לשרים ,  לחברי כנסת ולראשי רשויות להפסיק להתלהם ,  להפסיק להפריח סיסמאות ".  לדבריו ,  המצב הנוכחי הוא שיאה של מערכה הנמשכת זה שנים רבות . " צריך לעבור מהגנה להתקפה .  צה"ל נמצא בהתקפה מאז חומת מגן למי שלא מבין את זה :  בחומת מגן היה צריך להיכנס עם אוגדה לג'נין ,  שלשום נכנסו עם כוח קטן כדי לבצע את המעצר .  יש הבדל בין המצב של אז למצב של היום .  ההתקפה נמשכת כל הזמן ",  אמר .  
הרמטכ"ל איזנקוט אמר בסיור כי  " ידי צה"ל אינן כבולות .  יש לצה"ל חופש פעולה מוחלט ביהודה ושומרון וזה מביא למציאות בטחונית טובה .  לצערי האירוע הזה התרחש ,  אי אפשר להבטיח מאה אחוזי הצלחה במציאות המורכבת שבה אנו פועלים ".  לדבריו , " צה"ל פועל בימים האחרונים גם מול הפרות סדר של קומץ יהודי שפוגע באפקטיביות שלנו וביכולת שלנו למקד את הפעולה שלנו נגד הטרור הפלסטיני .  הייתי שמח שהם יסמכו על צה"ל שיספק ביטחון ותחושת ביטחון לתושבי איו"ש כולם .  
בתוך כך ,  התייחס ממלא מקום המפכ"ל ,  ניצב בנצי סאו ,  לתגבור כוחות האבטחה בירושלים בשל גל הפיגועים האחרון .  בין היתר ,  הורחקו חברי המראבטון והמורביטאת מהעיר העתיקה ,  תוגברה האבטחה ברחבי המחוז לכ-3,500 שוטרים והוכנסו לשימוש שוטרי מג"ב רובי רוגר .  בנוסף לכך ,  הוקם דסק משותף עם השב"כ להגברת החקירות והוקם מערך אבטחה נוסף לצמצום הפגיעה במתפללים .  בימים אלו נפרסו ארבע יחידות מיוחדות בירושלים ,  שנמצאות בכוננות ,  בהן ימ"מ ,  לוחמי יחידות המסתערבים של מחוז ירושלים ושל יהודה ושומרון ,  ויחידת הגדעונים .  
בהכנת הידיעה השתתף יוסי אלי 

נתניהו על ביקורת השרים : " ממנהיגי ציבור נדרשת אחריות "
 ראש הממשלה סייר יחד עם שר הביטחון והרמטכ"ל במקום שבו נרצחו בני הזוג הנקין והציג צעדים נוספים למיגור הטרור : " נפרוס מצלמות בכבישי יו"ש ".  יעלון : " שרים צריכים להפסיק להתלהם ולהפריח סיסמאות "
 
