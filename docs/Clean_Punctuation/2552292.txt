עלות הרחבת הממשלה :  6 מיליון שקל בשנה
על פי המהלך הפוליטי המסתמן - ימונו שלושה חברי כנסת מקדימה לתפקיד סגן שר .  עלות כל לשכת סגן שר עומדת על 2 מיליון שקלים
עלות הרחבת הממשלה ומינוי 3 סגני שרים חדשים מגיעה ל-6 מיליון שקל בשנה - כך עולה מחישוב שערך TheMarker .  בעקבות המהלך הפוליטי שרקמו הלילה ראש הממשלה ויו"ר הקואליציה ,  צפויים חמישה חברי כנסת מקדימה לשוב לקואליציה - כמה ימים לאחר פרישת המפלגה בעקבות המחלוקת בעניין גיוס בני ישיבות לשירות צבאי או אזרחי .
 תקציב לשכת סגן שר הוא 2 מיליון שקל בשנה .  לפי המסתמן ,  ראש הממשלה בנימין נתניהו מבקש למנות 3 סגני שרים חדשים במשרדים בטחון פנים ,  רווחה ותקשורת .  ח"כ אריה ביבי צפוי להתמנות לסגן שר הפנים ,  ח"כ יוליה שמאלוב ברקוביץ' - לסגנית שר התקשורת וח"כ אבי דואן לסגן שר הרווחה .
 כל סגן שר זכאי ללשכה ,  4-3 עוזרים ונהג ,  ומכונית ממשלתית .  שכר ברוטו של סגן שר הוא 38 אלף שקל בחודש - גבוה מעט משכרו של חבר כנסת - 36,000 אלף שקל .
 במשרדים הללו לא מכהנים סגני שרים וגורמים ממשלתיים טוענים כי מדובר במשרות מיותרות ובבזבוז כספי ציבור .  עוד טענו הגורמים כי מאחר שהבחירות לכנסת ייערכו ב-2013 ואולי אף יוקדמו  ,  ספק אם סגני השרים יספיקו להטביע את חותמם על המשרדים .
 נתניהו מבקש למנות גם 3 שרים חדשים ללא עלות לקופת המדינה :  צחי הנגבי אמור להתמנות כשר להגנת העורף במקום מתן וילנאי שימונה לשגריר ישראל בסין ,  יעקב אדרי צפוי להחליף את שאול מופז כשר ללא תיק במקום שאול מופז שהתפטר מתפקידו וזאב ביילסקי שיחליף את יוסי פלד שיתפטר מתפקידו בקרוב כשר בלי תיק ויתמנה ליו"ר קצא"א .
 ממשלת נתניהו היא אחת הממשלות המנופחות ביותר שכיהנו בישראל .  בממשלה מכהנים היום 7 סגני השרים :  איוב קרא ,  לאה נס ,  גילה גמליאל מהליכוד ,  שני איילון מישראל ביתנו ,  יצחק כהן מש"ס ויעקב ליצמן ומנחם מוזס מיהדות התורה .  כעת ,  יגדל מספרם ל-10 .  בממשלה מספר שרים ללא תיק - משה  ( בוגי )  יעלון ,  דן מרידור ,  בני בגין ,  משולם נהרי 

עלות הרחבת הממשלה :  6 מיליון שקל בשנה
על פי המהלך הפוליטי המסתמן - ימונו שלושה חברי כנסת מקדימה לתפקיד סגן שר .  עלות כל לשכת סגן שר עומדת על 2 מיליון שקלים

