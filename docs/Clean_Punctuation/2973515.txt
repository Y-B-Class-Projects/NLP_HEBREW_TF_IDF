לקראת הסכם :  פגישה מכרעת היום בין ישראל לטורקיה בנושא הפיוס
צוותי המשא ומתן של המדינות ייפגשו ברומא בניסיון לסגור את הפרטים האחרונים .  בירושלים מעריכים כי ייתכן שהודעה על הפיוס תצא כבר ביממה הקרובה .  טורקיה הסכימה להתפשר בנושא המצור על עזה
המשא ומתן לפיוס בין ישראל וטורקיה יתחדש היום  ( ראשון )  ברומא ,  שם ייפגשו נציגים של שתי המדינות בניסיון להשלים את המגעים ולהביא לקיצו של המשבר המעיב על יחסי ישראל-טורקיה מאז שנת 2010 .  בירושלים מעריכים כי הסכם פיוס יושג במהלך השבוע הקרוב ,  ואולי אף במהלך היממה הקרובה ,  ואומרים כי הדבר תלוי בעיקר במידת הגמישות של הצד הטורקי .  בישראל מתכוננים לערוך דיון בנושא בקבינט המדיני-ביטחוני בהמשך השבוע ,  אם אכן יושג הסכם .  
במגעים שהתנהלו בין ישראל לטורקיה בשבועות האחרונים ,  בעיקר בסדרת פגישות בין צוותי המשא ומתן של שתי המדינות על אדמת אירופה ,  הושגו הסכמות בנושא שהיווה את המכשול החשוב ביותר לפיוס - המצור על רצועת עזה .  טורקיה הסכימה להשלים עם השליטה המוחלטת וההגבלות של צה"ל על מעברי הגבול לעזה כמו גם על הגישה לרצועה דרך הים ,  אך קיבלה בתמורה התחייבות ישראלית לאפשר כניסת סחורות טורקיות לעזה באופן כמעט בלתי-מוגבל דרך נמל אשדוד .  

לקראת הסכם :  פגישה מכרעת היום בין ישראל לטורקיה בנושא הפיוס
צוותי המשא ומתן של המדינות ייפגשו ברומא בניסיון לסגור את הפרטים האחרונים .  בירושלים מעריכים כי ייתכן שהודעה על הפיוס תצא כבר ביממה הקרובה .  טורקיה הסכימה להתפשר בנושא המצור על עזה

