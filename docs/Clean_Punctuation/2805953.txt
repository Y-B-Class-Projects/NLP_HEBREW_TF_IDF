אלוף גדי איזנקוט הוא הרמטכ"ל הבא של צה"ל
ראש הממשלה ושר הביטחון הכריעו כי איזנקוט ,  סגנו של בני גנץ ,  יהיה הרמטכ"ל ה-21 של צה"ל - והוא ייכנס לתפקידו בחודש פברואר .  ההכרזה הרשמית תינתן במוצאי שבת
בתום הליך ארוך וכמה דחיות ,  סיכמו היום  ( שישי )  ראש הממשלה בנימין נתניהו ושר הביטחון משה יעלון כי סגן הרמטכ"ל ,  אלוף גדי איזנקוט ,  יהיה הרמטכ"ל הבא של צה"ל .  ההכרזה הרשמית בעניין תהיה במוצאי שבת .  איזנקוט ,  הרמטכ"ל ה-21 ,  צפוי להיכנס לתפקידו בחודש פברואר הקרוב ולהחליף את רב-אלוף בני גנץ .
 איזנקוט ,  שהיה המועמד המוביל במרוץ על פני השניים הנוספים - אלוף יאיר נווה ויאיר גולן ,  התגייס לחטיבת גולני בשנת 1978 .  הוא עבר דרך שרשרת הפיקוד של לובשי הכומתות החומות ,  שובץ לגדוד 51 ובשנות ה-80' מונה לסגן מפקד הפלוגה הרובאית בגדוד .  לאחר מכן מונה למפקד גדוד 13 וב-1997 קיבל לידיו את הפיקוד על החטיבה כולה .
 עוד על מינוי הרמטכ"ל הבאבחירת הרמטכ"ל :  נתניהו לא מוכן להיות חותמת גומיאלדד יניב נגד אייזנקוט :  שיקר ולא ראוי להיות רמטכ"לקצין איסוף :  המועמד מספר 1 לרמטכ"לות 
אחר כך נבחר על ידי אהוד ברק למזכירו הצבאי .  לאחר שברק הפסיד בבחירות המשיך איזנקוט בתפקיד עוד כחצי שנה תחת אריק שרון כראש ממשלה .  אחר כך מונה איזנקוט למפקד אוגדת המילואים 366 ולבסוף קיבל את הפיקוד על אוגדת יהודה ושומרון .  בשנת 2005 מונה לראש אגף המבצעים ולאחר מלחמות לבנון השנייה הפך למפקד הפיקוד .  בשנתיים האחרונות כיהן כסגנו של גנץ .
 ההודעה על המינוי מגיעה לאחר עיכוב ממושך בהחלטה .  תחילה טענו גורמי ביטחון כי ההכרזה נדחתה בעקבות רצף של אירועים ביטחוניים ומדיניים ,  כמו הפיגועים שאירעו בשבועות האחרונים וכמו פגישתו של נתניהו עם מלך ירדן ,  עבדאללה השני ,  כחלק מהניסיון להרגיע את הרוחות סביב סוגיית הר הבית .  
לאחר מכן ,  גורמים במטה הכללי הרימו גבה כשנתניהו דרש לשוחח שוב עם שלושת האלופים המועמדים להחליף את גנץ .  גורמים ביטחוניים התייחסו לכך בסוף השבוע הקודם ,  ואמרו כי טבעי שראש הממשלה יתעקש על תהליך קפדני ויעמוד על הפרטים הקטנים .  זאת לאחר שהוטחה בו ביקורת חריפה בנוגע למינויים של מועמדים אחרים לתפקידים בכירים ,  אשר כשלו בהם .  
בחירתו של איזנקוט תובא לאישור ועדת טירקל  ( הוועדה המייעצת למינוי בכירים בשירות המדינה )  ולאחר מכן לאישור הממשלה .  עם אישור ההחלטה לבחירתו ימונה סגן הרמטכ"ל במקומו .  המועמד המוביל לתפקיד הוא מפקד פיקוד צפון היוצא אלוף יאיר גולן ,  שמוערך מאוד על ידי שר הביטחון יעלון אשר רואה בו מועמד ראוי להתמודד על תפקיד הרמטכ"ל ה-22 .  בנוסף ,  מועמד גם אלוף פיקוד דרום סמי תורג'מן המקורב לאיזנקוט .  

אלוף גדי איזנקוט הוא הרמטכ"ל הבא של צה"ל
ראש הממשלה ושר הביטחון הכריעו כי איזנקוט ,  סגנו של בני גנץ ,  יהיה הרמטכ"ל ה-21 של צה"ל - והוא ייכנס לתפקידו בחודש פברואר .  ההכרזה הרשמית תינתן במוצאי שבת

