לבני : " נתניהו לא מבין שהמוחים רוצים ישראל אחרת "
 יום לאחר שהמחאה החברתית הציפה גם את הפריפריה ,  אומרת יו"ר האופוזיציה כי רק כאשר נתניהו יבין את דרישת המפגינים הוא יוכל לבצע שינוי .  השר ארדן : " לבני רתומה להעמקת המחלוקות "
  ( צילום :  ערן גילווארג ,  שלומי גבאי ,  אלברטו דנקברג ובכר שינאווי ,  עריכה :  טל רזניק ) 
יום לאחר ש-70 אלף בני אדם הפגינו בערי הפריפריה בדרישה לצדק חברתי ,  טוענת הבוקר  ( ראשון )  יו"ר האופוזיציה ציפי לבני כי ראש הממשלה בנימין נתניהו אינו מבין את מהות המחאה שהתעוררה באחרונה במדינה . " נתניהו לא מבין שהמפגינים רוצים ישראל אחרת ",  אמרה לבני בראיון לקול ישראל . " רק כשהוא יבין זאת  הוא יוכל לבצע שינוי .  מבחן הרצינות זה לא נאום או מינוי ועדה .  נתניהו הקים צוותים ענקיים וקבינט כלכלי ענק .  זו הוועדה ה-21 שהוקמה .  אבל המבחן האמיתי הוא התקציב .  על נתניהו לפתוח את תקציב 2012 ולהתחייב שהוא מגיש תקציב חדש לכנסת .  מתוך הסירוב הזה והוועדות המנופחות ,  לא נראה שיש רצון בשינוי אמיתי של סדרי העדיפויות .  לא צריך ועדות צריך מנהיגות .  הצעתי לנתניהו פעמיים ממשלת אחדות שמבוססת על הסדר ועל שינוי מוחלט של הממשלה ". 
מחאת האוהלים - כותרות אחרונות70 אלף הפגינו בפריפריה : " המחאה משדרת עוצמה"מרגול בהפגנה בבאר שבע :  שריקות בוז ותמיכה במחאההמאהל שלי :  הכירו את פעילי המחאה מדן ועד אילתהנחיה מראש הממשלה :  לא לפנות אוהליםחודש למחאה : " גל מדהים של יצירתיות וחשיבה אמיצה "
 לבני התייחסה גם לנושא המדיני ולכוונת הפלסטינים לפנות לאו"ם לצורך הכרה במדינה פלסטינית . " אני מתנגדת למהלך פלסטיני של הכרזה חד צדדית ",  אמרה יו"ר האופוזיציה . " הפלסטינים אותם פלסטינים .  מה שהתחלף זה הממשלה .  ראש הממשלה הצליח לייצר חוסר אמון מוחלט .  הוא מנסה לפתור את הבעיות בנאומים .  הוא מדבר מילים שהוא אינו מאמין בהם ".  
לדברי לבני , " נתניהו היה צריך להמשיך את המשא ומתן מהמקום שבו הפסיק .  שמרנו על כל האינטרסים החיוניים לישראל .  לא היו תנאים מוקדמים כשנתניהו נבחר .  נתניהו מביא את ישראל למצב שבו מתחננים להיכנס לחדר המשא ומתן .  חלה שחיקה עצומה במעמד של מדינת ישראל ,  אבל עדיין ניתן למנוע את זה  אנחנו בדקה ה-90 .  ניתן עדיין למנוע הכרזה חד-צדדית על מדינה פלסטינית .  צריך להיכנס לחדר המשא ומתן בכל התחומים :  גם לקראת ספטמבר באו"ם וגם על רקע ההפגנות בפנים ". 
בתגובה לדבריה של לבני אמר השר להגנת הסביבה גלעד ארדן בראיון לקול ישראל כי  " מוזר לשמוע את גברת לבני אומרת את הדברים .  היא רתומה להעמקת המחלוקות והקרעים בחברה הישראלית .  היא תעניש את מדינת ישראל ולא תיזום ממשלת אחדות ".  ארדן התייחס גם למחאה החברתית ואמר : " יש כאן מחאה מוצדקת בעשרות נקודות שבמשך עשרות שנים לא טופלו .  ראש הממשלה בצדק אומר :  אני רוצה לקבל המלצות .  בצדק הוקמה ועדת טרכטנברג ". 
הדברים באו על רקע ההפגנות שהתקיימו אתמול בקרוב לעשרים מוקדים ברחבי הארץ .  ברוב האזורים עמדו המפגינים בציפיות המארגנים :  בחיפה התכנסו כ-25 אלף בני אדם ,  בבאר שבע כ-15 אלף ,  בעפולה כ-12 אלף ובנתניה מחו כעשרת אלפים מפגינים .  במודיעין ,  לעומת זאת ,  התקהלו 3,000 מפגינים בלבד .  הפגנות נוספות נערכו באילת ,  דימונה ,  בית שאן ,  קריית שמונה ,  רמת השרון ,  הוד השרון ,  נהריה ופתח תקווה .
 
לבני : " נתניהו לא מבין שהמוחים רוצים ישראל אחרת "
 יום לאחר שהמחאה החברתית הציפה גם את הפריפריה ,  אומרת יו"ר האופוזיציה כי רק כאשר נתניהו יבין את דרישת המפגינים הוא יוכל לבצע שינוי .  השר ארדן : " לבני רתומה להעמקת המחלוקות "
 
