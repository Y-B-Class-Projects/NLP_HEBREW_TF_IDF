נתניהו : " יום שחור לאלה שנכחו בנאום אחמדינג'ד באו"ם "
 ראש הממשלה ,  בנימין נתניהו ,  פירסם לפני שעה קלה  ( רביעי )  איגרת לאזרחי ישראל ,  לקראת יציאתו לעצרת הכללית של האו"ם בניו יורק . " אני ממריא הלילה לניו יורק לייצג את מדינת ישראל ",  כתב נתניהו , " בשאלת אירן כולנו מאוחדים במטרה למנוע מאירן נשק גרעיני ".  נתניהו התייחס באיגרת לנאומו של נשיא אירן ,  מחמוד אחמדינג'ד ,  בעצרת האו"ם במהלך יום כיפור . " ביום בו אנו מתפללים להיכתב בספר החיים ,  ניתנה במה למשטר הרודנות באירן שחותר בכל הזדמנות לדון אותנו למוות .  בערב יום הכיפורים ,  הקדוש לעם היהודי ,  בחר הצורר האירני לקרוא בפומבי מול פני כל העולם להיעלמותנו .  זהו יום שחור לאלה שבחרו להישאר באולם ולשמוע את דברי השטנה הללו ",  תקף נתניהו את נציגי הקהילה הבינלאומית שהאזינו לנאומו של אחמדינג'ד .  נתניהו הבהיר כי בנאומו ,  שיישא מחר בערב  ( שעון ישראל )  , " הם ישמעו את תשובתנו .  כראש ממשלת ישראל ,  מדינתו של העם היהודי ,  אני פועל בכל דרך שלאירן לא יהיה נשק גרעיני ".  בסיום האיגרת איחל נתניהו לאזרחי ישראל גמר חתימה טובה .  

נתניהו : " יום שחור לאלה שנכחו בנאום אחמדינג'ד באו"ם "
 nan
