יעלון : " אתמודד על ההנהגה הלאומית במפלגה חדשה ;  מוכן לאחד כוחות "
 שר הביטחון לשעבר טען כי  " ז'בוטינסקי ובגין לא היו עוברים היום פריימריז בליכוד ",  והוסיף על חקירות נתניהו : " למדתי ללבוש חליפות למען המולדת ,  אך לא לעשן סיגרים ".  על איום המנהרות : " אין חוסר תשומת לב - פשוט אין פתרון "
 שר הביטחון לשעבר משה יעלון אמר היום  ( שבת )  באירוע  " שבתרבות "  בתיאטרון הבימה שבתל אביב כי בכוונתו להקים מפלגה ולהתמודד על ההנהגה הלאומית . " אני הגעתי לנקודה שבה החלטתי להתפטר ,  הגעתי ללא מעט התנגשויות .  הודעתי שאני מתכוון להתמודד על ההנהגה הלאומית בבחירות הבאות .  אני מקים מפלגה ,  אני מקים כוח פוליטי כדי להתמודד ",  אמר במענה לשאלה בנושא .
 לדבריו , " עוד אין שם למפלגה .  הקמתי עמותה שהשם שלה 'מנהיגות אחרת' ויש לי ימים עם שלושה חוגי בית ביום .  למדתי שהתיווך התקשורתי ,  בייחוד כשאין לך עיתון או ערוץ טלוויזיה ,  עושה לך רע ".  יעלון לא שלל את האפשרות לחבור למפלגתו של יאיר לפיד ,  יש עתיד . " אני לא אוהב את הפיצול למפלגות קטנות ,  אלא חושב שיש לאחד כוחות .  אני כרגע בונה את הכוח הפוליטי שלי וברגע שיהיה צריך ,  אשמח לראות חיבור כוחות ,  עוד יצוצו כוחות לפני הבחירות ". 
עוד בוואלה !  NEWS:דוח המבקר על  " צוק איתן "  אילץ את יעלון לשוב לחיקו של נתניהונתניהו מגיב לביקורת : " איום המנהרות הוצג בפירוט בפני הקבינט "  
בהמשך דבריו ,  התייחס יעלון למצב בארץ . " האיומים היום מבחינתי הם פנימים .  שחיתות ,  שיח של הקצנה ,  זלזול בשלטון החוק ובתקשורת - פתאום כולם שמאלנים .  כשבג"ץ מקבל החלטה תוקפים אותו .  מי שאחראי על ההסתה זה פוליטיקאים שרוצים לקושש קולות .  הערבים רוצים להשתלב ויש פה שיח שנאה .  כמה מחבלים יצאו מערביי ישראל ?  רבים מהם רוצים להשתלב .  זה שיח שנאה שפוליטיקאים מזינים ".  לאחר מכן ,  טען כי המצב הקצין במיוחד במפלגה שממנה יצא ,  הליכוד . " ז'וטינסקי ובגין לא היו נבחרים היו בפריימריז של הליכוד ",  טען .  
יעלון התייחס גם לדוח מבקר המדינה על מבצע  " צוק איתן "  בשנת 2014 ,  שפורסם השבוע .  הוא טען כי  " הקבינט המדיני-ביטחוני פעל לפי הספר "  במהלך המבצע .  עם זאת ,  הוסיף כי  " לצערי בקבינט יש פוליטיקה .  היו בקבינט כמה אנשים שרצו לפגוע בראש הממשלה ובשר הביטחון ,  ובדרך לפגוע ברמטכ"ל ".  יעלון עוד טען כי בשנים האחרונות  " ראיתי ראשי ממשלה שלא מנהלים תהליכים נכונים ".  
" אחד רצה לחסל את החמאס ואחד רצה לחסל את המנהרות ,  אתה מבין שזה לא הולך להיות ענייני ",  הוסיף יעלון ,  בתשובה לדבריו של העיתונאי בן כספית . " לצערי דוח המבקר הפך לרמקול של אותם אנשים - ולא לאלה שמנעו קטסטרופה .  חתרנו להסכם של הפסקת אש - ותראו את התוצאה ,  יש שנתיים וחצי הפסקת אש ,  אבל היו קריאות של 'תנו לצה"ל לנצח' ".   
" אין דבר כזה ,  לא בתרגיל ,  לא במבצע ולא במלחמה שאין שגיאות וטעויות שצריך להפיק מהן לקחים ",  הבהיר יעלון . " כמובן ,  הלקחים היו צריכים להיות מיושמים מיושמים מאז ואז עתה ".  הוא הוסיף כי  " אין חוסר תשומת לב ,  פשוט אין פתרון "  לסוגיית המנהרות ,  וטען כי  " אחרי המבצע הם לא חידשו את החפירה ?  למה לא עושים עכשיו מתקפת מנע ?  מהלך צבאי צריך להיות מוצא אחרון ".  
לדברי יעלון , " אומרים שלא נבחנו חלופות .  זה לא נכון .  נבחנו ,  ועוד איך .  יש מצבים שצריכים לכבוש את עזה ,  וצה"ל יודע לעשות את זה ".  עם זאת ,  הוא הבהיר כי  " השאלה היא אם היה נכון לעשות את זה באותה תקופה ,  ומה המחיר .  שמעתי את שר הביטחון אומר ,  'נגייס את כל המילואימניקים וניכנס לעזה' .  אי אפשר להכניס את כל המילואימניקים לעזה ". 
הוא עוד טען כי ביום השמיני למבצע ,  לפני הכניסה הקרקעית , " רציתי לקבל הסכמת אש על פי תנאינו ,  היינו במצב טוב ".  הוא הוסיף : " אבו מאזן לא רצה לשלוט בעזה אם נכבוש אותה .  אף אחד לא מוכן להחליף את חמאס .  המצרים אמרו לאבו מאזן והוא לא רצה ".  
לשאלה אם דוח המבקר גרם לנזק לאינטרסים הישראליים ,  השיב כי  " בוודאי שכן .  אני שואל על תרומתו ,  היה תחקיר צבאי שבו אנשים קמו ואמרו פה טעינו ,  פה צריך לתקן ,  ולא משפטנים שמחפשים אשמים ".  
" הניסיונות בעידן הפייסבוק לקבל לייקים על חיסול חמאס ,  על מתן אולטימטום להניה ,  על פעולת מנע של המנהרות  אני לא שם ",  אמר יעלון , " אני מתייחס לזה בכובד ראש וחרדת קודש .  בגוף מערכה כמו 'צוק איתן' ,  אני צריך להסתכל במראה ,  בעיני הפקודים ,  בעיני הורים השכולים ,  וגם אלה שחסכנו מהם להיות הורים שכולים ". 
יעלון סירב להתייחס לפרשת הצוללות בעודה בחקירה וגם לעדותו של מנכ"ל משרד הביטחון דן הראל ,  אך אמר כי  " מה שמדיר את עיני זה השחיתות ,  לא היום האיראני .  נסגרו פה תיקים בשנים האחרונות ולא אהבתי את זה ".  יעלון אף רמז לחקירת ראש הממשלה נתניהו בתיק 1000 בחשד לקבלת טובות הנאה ,  ואמר כי  " נדרשתי ללמוד לשתות יין למען המולדת וללבוש חליפות ,  אבל לא נדרשת לעשן סיגרים למען המולדת ".  

יעלון : " אתמודד על ההנהגה הלאומית במפלגה חדשה ;  מוכן לאחד כוחות "
 שר הביטחון לשעבר טען כי  " ז'בוטינסקי ובגין לא היו עוברים היום פריימריז בליכוד ",  והוסיף על חקירות נתניהו : " למדתי ללבוש חליפות למען המולדת ,  אך לא לעשן סיגרים ".  על איום המנהרות : " אין חוסר תשומת לב - פשוט אין פתרון "
 
