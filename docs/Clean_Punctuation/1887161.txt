אחרי דברי החנופ ? ה :  האם יועציו של נתניהו כשלו ? 
יועצי תקשורת בעבר ובהווה מנתחים את התנהלות לשכת ראש הממשלה בעקבות דברי השבח לנתניהו בטקס חנוכת האנדרטה לנספים בכרמל .  אירוע מביך ומיותר או הגזמה תקשורתית ? 
 ( צילום :  דניאל בוק .  עריכה :  יותם בן-דוד )   
" לפעמים האדם הוא האויב הכי גדול של עצמו ",  חוזרים ואומרים יועצי תקשורת בעבר ובהווה ,  בעקבות הסערה התקשורתית סביב דברי השבח אתמול לראש הממשלה בטקס חנוכת האנדרטה לזכרם של 44 הנספים בשריפה בכרמל . " מיותר ,  מביך ,  בוטה ",  הן רק חלק מהביקורות שמועלות כלפי לשכת ראש הממשלה ,  שערכה שינויים והתאמות בדברי הקישור לטקס ,  כך שנוספו דברי שבח לפועלו של נתניהו מאז השריפה .  גם ההתנהלות של אנשי ראש הממשלה לאחר פרסום הדברים ,  זוכה לביקורת . 
" נניח שהטעות נעשתה ,  במקום לנהל מאבק עם התקשורת במשך 24 שעות ,  ראש הממשלה פשוט צריך להתנצל ",  אומרת מירב פרסי-צדוק ,  יועצת אסטרטגית ששימשה בעבר יועצת התקשורת של אהוד ברק בזמן שכיהן כראש ממשלה .  לדברי פרסי-צדוק ,  האירוע הוא  " מעידה וכשל ",  והיא לא זוכרת מקרה אחד בו ביקשה לעבור על טקסטים של טקסים ממלכתיים . " זה אירוע מיותר ברמה התקשורתית .  ראש הממשלה כל כך כמה לדבר עם הציבור ,  ובמידה רבה גם מעל התקשורת ,  אבל בטקס ממלכתי של שכול ,  שהוא גם ככה אירוע מורכב ,  זה פשוט מיותר .  ההתנצלות הזו  שתביע צער על פגיעה אפשרית מהמשפטים או מהקונטקסט שבהם נאמרו  היא חלק מהדיאלוג של נתניהו עם הציבור ".  
עם זאת ,  יועץ תקשורת לשעבר לראש ממשלה דווקא מגבה את לשכת נתניהו ,  ומאשים את התקשורת בתגובה חסרת פרופורציות : " אם לשכת ראש הממשלה לא תשלוט בדברים הנאמרים בטקסים ממלכתיים היא תחטא לתפקידה ",  הוא אומר ,  ותוקף את ההתנהלות  " המגוחכת "  של התקשורת . " מקסימום היתה כאן התחלקות או טעות .  במקום לתקוף את ראש הממשלה על שאלות חשובות באמת של מדיניות מנסים למצוא את הדברים הכי איזוטריים ".  לדבריו , " ראש הממשלה אכן עשה את כל הדברים שנאמרו עליו .  יכול להיות שלא היה צריך להגיד את זה באופן בוטה כל כך ,  אבל לא צריך להיסחף ,  לצאת מפרופורציות ,  ולהפוך את זה לאירוע חמור כל כך .  לא קרה שום דבר ". 
הבוקר  ( שלישי )  התראיינו בכלי התקשורת השר להגנת הסביבה גלעד ארדן וח"כ אופיר אקוניס  ( ליכוד )  ,  שהגנו על ראש הממשלה ותקפו את העיסוק התקשורתי ושל חברי האופוזיציה בנושא . " העובדות הן עובדות ",  אמר ארדן בגלי צה"ל , " ראש הממשלה באמת עשה את הדברים האלה ".   " אנחנו בסך הכל מדברים על שניים שלושה משפטים של קריינות ",  אמר אקוניס לגלי צה"ל , " יש פה הגזמה פראית של השיח הציבורי ".  רונן משה ,  יועץ אסטרטגי ומומחה לניהול משברים שכיהן בעבר כיועץ התקשורת של ברק ושל פואד בן אליעזר ,  סבור שהתגובה של לשכת ראש הממשלה לאירועים מוטעית . " אין לי ספק שראש הממשלה לא היה מודע לכך ,  ושרצונם של יועצים לצרות גורם לפעמים לפעולה הפוכה ",  אומר משה . " משנאמרו הדברים  לא היה מקום לתגובות ומרואיינים מטעם לשכת ראש הממשלה .  לפעמים עדיף לא להתייחס ולצמצם את נפח העיסוק התקשורתי ".   
" הממשלה רשאית לומר בטקס כל דבר שתרצה ",  אומרת בהירה ברדוגו ,  יועצת אסטרטגית שייעצה בעבר לשר החוץ שמעון פרס . " אך יש בזה טעם לפגם .  אין פה טקט ,  אין פה נועם הליכות כלפי חבריו האחרים בממשלה ,  ובמיוחד יש כאן ניסיון להעביר מסר למבקר המדינה שצפוי להגיש המלצותיו בדו"ח ,  ולהדגיש את הדברים הטובים שנתניהו עשה .  בסך הכל יש כאן חוסר טקט ברמה העליונה .  אין לזה הסבר ,  זה גם רע תקשורתית ,  גם רע תדמיתית וצריך ביטחון עצמי גדול להכניס דבר כזה ".   
" הרבה פעמים אנשי הלשכות מעדיפים להאדיר את הפוליטיקאי מאשר להתעמת איתם ,  ואז נוצרת בעיה ",  אומרים יועצים בעבר ובהווה . " גם מי שהגן על ראש הממשלה בראיונות הבוקר וגם אנשי הלשכה שלו מפוחדים ",  אמר יועץ תקשורת לשעבר שהעדיף שלא להזדהות . " המגמה היא שמי שלא מתיישר עם הקו של להלל ולשבח את ראש הממשלה על הישגיו ,  נתפס כבוגד ".  גם ראש הממשלה עצמו ,  הוסיף ,  היה יכול להעיר משהו על המחמאות שקיבל לאחר שעלה לבמה ,  אך הוא השלים עמן , " כי זה הקו שמתאים לו ". 
עם זאת ,  אומרת פרסי-צדוק ,  המתקפה התקשורתית רק משרתת את אנשי ראש הממשלה ;   " באמת יש כאן אירוע מצער בו נספו 44 אנשים ,  והתקשורת מטפלת בעיקר במעטפת שמסביב ;  זה משרת את אנשי ראש הממשלה ואת ההיגיון שלהם שאומר שצריך לרסן את התקשורת ,  וכך הם יכולים להאשים שהעיסוק הוא בתפל ולא בעיקר ".  גורם אחר אמר כי המתקפה התקשורתית מסייעת לנתניהו לעמוד מאחורי הטענה שהוא מנוגח על ידי התקשורת ,  אך בסופו של דבר ,  למרות הפופולאריות העצומה לה זוכה נתניהו בציבור ,  האנטגוניזם כן מחלחל לציבור . " זה בכלל לא קשור לפוליטיקה ",  אמר , " מדובר פה בטקס של קורבנות וחללים ,  וברמה האנושית זה מצטייר רע מאוד ". 
מלשכת ראש הממשלה נמסר בתגובה ,  כי  " אכן ראש הממשלה היה הראשון שזיהה את גודל האסון ,  הביא מטוסי כיבוי מ-18 מדינות זרות ,  ויזם הקמת טייסת כחול-לבן שכיבתה בשנה האחרונה 150 שריפות ". 
לפניות לכתבת :  tal_sh@walla.net.il 

אחרי דברי החנופ ? ה :  האם יועציו של נתניהו כשלו ? 
יועצי תקשורת בעבר ובהווה מנתחים את התנהלות לשכת ראש הממשלה בעקבות דברי השבח לנתניהו בטקס חנוכת האנדרטה לנספים בכרמל .  אירוע מביך ומיותר או הגזמה תקשורתית ? 

