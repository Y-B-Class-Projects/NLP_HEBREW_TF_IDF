אחרי נתניהו :  השליח של טראמפ ייפגש גם עם הרצוג
ג'ייסון גרינבלט ,  נציגו של טראמפ למשא ומתן עם הפלסטינים ,  המבקר באזור ונועד עם ראש הממשלה ,  יבקש לשמוע מיו"ר האופוזיציה לקחים מהמגעים למהלך האזורי בשנה שעברה .  עוד קודם לכן ,  הוא צפוי לפגוש ברמאללה את יו"ר הרשות אבו מאזן
ג'ייסון גרינבלט ,  השליח המיוחד של נשיא ארצות הברית דונלד טראמפ ,  צפוי לפגוש ביום חמישי את יו"ר האופוזיציה יצחק הרצוג  ( המחנה הציוני )  ,  במסגרת ביקורו באזור .  גרינבלט ,  שנפגש הערב  ( שני )  עם ראש הממשלה וצפוי להיפגש מחר עם יו"ר הרשות הפלסטינית אבו מאזן ,  ייפגש במהלך שהותו בארץ גם עם נשיא המדינה ראובן ריבלין ועם מתאם פעולות הממשלה בשטחים ,  אלוף יואב מרדכי .
 מתוקף תפקידו כיו"ר האופוזיציה ,  נוהג הרצוג להיפגש עם רבים מהאורחים הרשמיים המגיעים לישראל ,  ורק בשבוע שעבר הוא נפגש עם שר החוץ של בריטניה ,  בוריס ג'ונסון .  הפגישות המדיניות של הרצוג מגיעות על רקע חשיפות  " הארץ "  בחודש האחרון באשר לניסיון האמריקני להניע משא ומתן אזורי בשנתו האחרונה של ברק אובמה בבית הלבן ,  שבמסגרתו התקיימו מגעים בין הרצוג לנתניהו על הקמת ממשלת אחדות .  גרינבלט יבקש לשמוע מהרצוג על הלקחים מאותו סבב משא ומתן ,  ועל האופק הפוליטי להנעה מחדש של התהליך בין ישראל והפלסטינים .  
עוד בוואלה !  NEWS:דיווח :  איראן הקימה בלבנון מפעלי רקטות עבור חיזבאללהעובדי מובילאיי חוגגים את עסקת הענק : " מי שיש לו אופציות ,  הרוויח"ועדת הכנסת תדון מחר בהדחת גטאס - שטוען : " אין ראיות לטרור "  
גרינבלט ,  בוגר ישיבת  " הר עציון "  ועורך דין בהכשרתו ,  שימש יועצו של טראמפ לענייני ישראל במהלך הקמפיין לנשיאות .  יחד עם חתנו של הנשיא ,  ג'ארד קושנר ,  הוא מונה לנהל את תהליכי המשא ומתן הבינלאומיים ,  ובהם גם בין ישראל לפלסטינים .  הוא השליח הראשון שממשל טראמפ משגר לאזור במטרה לבחון את עמדות הצדדים לקראת ניסיון לחידוש המגעים .
 ביקורו של גרינבלט נפתח הערב בפגישה עם נתניהו ,  שבה נכחו גם שגריר ישראל בוושינגטון רון דרמר וראשת אגף המזרח התיכון במועצה לביטחון לאומי בבית הלבן ,  יעל למפרט ,  שהחזיקה בתפקיד גם תחת ממשל אובמה ומלווה את גרינבלט בביקורו באזור .
 במוקד הפגישה עם נתניהו עמד הניסיון להגיע להבנות ראשוניות עם בין ירושלים לממשל על היקפי הבנייה בהתנחלויות .  אל מול דרישתו של טראמפ לריסון - עצירה כמעט מוחלטת של הבנייה - בבית היהודי ובליכוד לוחצים על נתניהו להאיץ את הבנייה בהתנחלויות ,  ולמלא את התחייבותו להקמת יישוב חדש עבור מפוני עמונה .  אחרי הפגישה עם טראמפ בבית הלבן בחודש שעבר ,  הודה נתניהו כי בממשל ביקשו להקפיא את כלל הבניה בשלב זה ,  פרט לתוכניות לבנייה יהודית בירושלים .
 כדי לגשר על הפער ,  הוחלט בפגישה להקים מנגנון תיאום לעניין הבנייה בהתנחלויות ,  הכולל את גרינבלט מהצד האמריקני ואת דרמר מהצד הישראלי .  בפגישה הציג נתניהו את עמדות ישראל בניסיון להגיע להבנות כלליות בדבר היקפי הבנייה ,  והעלה את נושא הקמת היישוב חדש עבור מפוני עמונה .  לדברי גורם מדיני , " נתניהו רוצה להגיע למצב שאפשר לבנות בהיקפים מסוימים בלי לבקש כל פעם מחדש מהממשל .  אנחנו רוצים להגיע להבנות עם הממשל ולפעול בתוכן ".  
עם זאת ,  בקואליציה של נתניהו הדעות חלוקות לגבי הגבלת הבנייה .  בעוד שר הביטחון אביגדור ליברמן אמר כי יש לשאוף לאשרור הבנות בוש-שרון ,  שהכירו בבנייה בתוך גושי ההתנחלויות למטרות גידול טבעי ,  בליכוד ובבית היהודי מתנגדים להגבלה לתחומי הגושים וסבורים שיש להתעקש על חידוש הבנייה בכל חלקי יהודה ושומרון ,  או לפחות בתוך תחומי השיפוט של היישובים הקיימים .  ח"כ בצלאל סמוטריץ  ( הבית היהודי )  צייץ היום כי  " ‏ההבנות שאליהן יגיע רה"מ עם גרינבלט חייבות לכלול בנייה ללא הגבלה בהתאם לצורכי הגידול הטבעי בכל השטח .  לכל דבר אחר לא יהיה מנדט בקואליציה ". 
אחרי ירושלים ,  גרינבלט צפוי להמשיך מחר לפגישות ברמאללה .  כפי שפורסם לראשונה בוואלה !  NEWS ,  הוא ייפגש גם עם יו"ר הרשות הפלסטינית אבו מאזן ,  וזאת על אף חששות פלסטיניים מוקדמים לפיהם הממשל החדש לא ימסד קשר עם הרשות הפלסטינית .  בסוף השבוע שוחח טראמפ לראשונה עם אבו מאזן ,  כחודש וחצי לאחר השבעתו לתפקיד ,  והזמין אותו לביקור בוושינגטון .  בהודעת הבית הלבן לאחר השיחה נמסר כי טראמפ  " מאמין אישית שהשלום אפשרי ,  ושהגיע הזמן לסגור עסקה ".  הנשיא קרא לחדש את המשא ומתן הישיר בין הצדדים .  

אחרי נתניהו :  השליח של טראמפ ייפגש גם עם הרצוג
ג'ייסון גרינבלט ,  נציגו של טראמפ למשא ומתן עם הפלסטינים ,  המבקר באזור ונועד עם ראש הממשלה ,  יבקש לשמוע מיו"ר האופוזיציה לקחים מהמגעים למהלך האזורי בשנה שעברה .  עוד קודם לכן ,  הוא צפוי לפגוש ברמאללה את יו"ר הרשות אבו מאזן

