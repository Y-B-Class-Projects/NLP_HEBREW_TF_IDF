הופסקו העבודות להקמת ההתנחלות למפוני עמונה : " נעלה עם אוהלים "
 העבודות הוקפאו בעקבות עיכוב בהעברת הכספים ממשרדי האוצר והביטחון .  יו"ר מטה מפוני עמונה איים כי  " אם לא תחודש העבודה בקרוב ,  לא תהיה לנו ברירה ונעלה ל'עמיחי' באוהלים ".  נתניהו הנחה את ראש הסגל בלשכתו לדאוג לחידוש עבודות הבנייה באופן מיידי
העבודות להקמת ההתנחלות עמיחי למפוני עמונה הוקפאו היום  ( שלישי )  בשל עיכוב בהעברת הכספים ממשרדי האוצר והביטחון .  המועצה האזורית מטה בנימין הוציאה מכספה יותר מעשרה מיליון שקלים לקידום העבודות ,  אך כספים אלה אזלו והמימון שהובטח ממשרד הביטחון טרם הגיע .  כעת ,  מפוני עמונה מאיימים כי אם לא יועברו הכספים ,  הם יעלו על הקרקע ללא קשר להתקדמות בעבודות .
" לא חלמנו שבירוקרטיה ופקידות הם שימנעו את הקמת היישוב .  לתדהמתנו זה מה שקורה .  עשרות כלי הנדסה שהובאו מרחוק להקים יישוב חדש בישראל ,  עומדים דוממים כי פקיד לא מוכן להעביר כסף ואף אחד בממשלה לא לוקח אחריות ",  אמר יו"ר מטה עמונה ,  אביחי בוארון .
 לפני כחודש החלו העבודות להקמת היישוב החלופי למפונים .  ביישוב החדש ,  שייקרא  " עמיחי ",  יוקמו 102 יחידות דיור באזור שבות רחל שבחבל בנימין .  בוארון הוסיף כי התושבים אינם מסוגלים להמשיך לשהות באכסניית הנוער . " אם לא תחודש העבודה בקרוב ,  לא תהיה לנו ברירה ונעלה ל'עמיחי' באוהלים .  יהיה זה הזוי שגם את ראש השנה והחגים נעביר באכסניית נוער ". 
לקריאה נוספת:ארבעה חודשים אחרי :  החלו העבודות לבניית ההתנחלות החדשה למפוניםלשכת ראש הממשלה : " אין שום הקפאה בהתנחלויות ,  ההפך הוא הנכון"בהוראת הממשלה :  אושרה בניית אלף יחידות דיור - 102 למפוני עמונה 
בתגובה לפרסום על הקפאת הבנייה הנחה ראש הממשלה בנימין נתניהו את ראש הסגל בלשכתו יואב הורוביץ ,  לדאוג באופן מיידי לחידוש העבודות .  הורוביץ קיים שיחות עם מנכ"לי משרד הביטחון ,  השיכון ויתר הגורמים הרלוונטיים ,  במטרה לפתור את הסוגיה .
 בתחילת פברואר התבצע מבצע  " גן נעול "  לפינוי ההתנחלות עמונה .  42 משפחות פונו מבתיהן ומהיישוב ויותר מאלף מפגינים שמחו נגד הפינוי .  המבצע הושלם למחרת בתום התבצרות של צעירים  שלא היו תושבי המקום  בבית כנסת בהתנחלות .  
במהלך פינוי בית הכנסת הותקפו השוטרים בידי הצעירים שיידו לעבר מטפי כיבוי ,  השליכו עליהם מוטות ברזל ובקבוקי זכוכית והתיזו עליהם אקונומיקה .  כ-60 שוטרים וכ-15 ממתנגדי הפינוי נפצעו ,  רובם באורח קל .  13 פעילים נגד הפינוי נעצרו ושוחררו .  

הופסקו העבודות להקמת ההתנחלות למפוני עמונה : " נעלה עם אוהלים "
 העבודות הוקפאו בעקבות עיכוב בהעברת הכספים ממשרדי האוצר והביטחון .  יו"ר מטה מפוני עמונה איים כי  " אם לא תחודש העבודה בקרוב ,  לא תהיה לנו ברירה ונעלה ל'עמיחי' באוהלים ".  נתניהו הנחה את ראש הסגל בלשכתו לדאוג לחידוש עבודות הבנייה באופן מיידי

