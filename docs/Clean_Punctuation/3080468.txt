נתניהו על דוח המבקר : " פעלתי לפי ההנחיות שניתנו לי "
 ראש הממשלה הגיב לדוח מבקר המדינה בעניין משרד התקשורת ,  ולפיו במהלך כהונתו של נתניהו כשר ,  נמנע מהצהרה על ניגוד עניינים במסגרת קשריו עם אלוביץ' ומילצ'ן . " אלה היו יחסי ידידות ולא מעבר לזה ",  נמסר . " טובת הציבור בלבד לנגד עיניי "
 ראש הממשלה בנימין נתניהו טען הערב  ( רביעי )  ,  בעקבות פרסום דוח מבקר המדינה על משרד התקשורת ,  כי מדובר ב"עוד ניסיון סרק לייצר פרשייה יש מאין נגד ראש הממשלה ".  הדוח עסק בין היתר בניגודי העניינים של נתניהו בשבתו כשר התקשורת ,  ובעובדה כי לא הצהיר על קשריו עם בעל השליטה בחברת  " בזק "  שאול אלוביץ ובעל השליטה בערוץ 10 ארנון מילצ'ן .  בדוח קבע המבקר כי לא ניתן לשלול שבעת כהונתו כשר התקשורת ,  נתניהו נמנע מלשוחח עם אלוביץ' על נושאים הקשורים לבזק .
" ראש הממשלה לא הסתיר שום דבר ",  נמסר מלשכתו . " יחסיו עם מילצ'ן היו ידועים לכל .  ביחס לאלוביץ' ,  היו לו יחסי ידידות ולא מעבר לזה ,  אך כשהדבר הועלה על ידי היועץ המשפטי לממשלה ,  ראש הממשלה פעל על פי ההנחיות וההוראות שניתנו לו .  כל ההחלטות שהתקבלו על ידו ביחס לשוק התקשורת ,  גם לפני כן ,  היו אך ורק בהתאם להמלצות של גורמים מקצועיים ,  כשטובת הציבור בלבד עומדת לנגד עיניו ".  
מלבד זאת ,  עיקרי הליקויים בדוח היו גם העובדה כי מנכ"ל משרד התקשורת ,  שלמה פילבר ,  הגיע עם בזק להסכמות בנוגע לקידום ביטול ההפרדה התאגידית בחברה באופן מידי מבלי שחלק מגורמי המקצוע היו מודעים לכך וכי דיוני המשרד עם בזק לא תועדו ולכן לא ניתן לדעת מי יזם את רעיון ביטול ההפרדה .  כותרת הדוח היא  " היבטים בפעולות משרד התקשורת לאסדרת מגזר התקשורת הנייחת ". 
הדוח התפרסם על רקע זימונו היום לחקירה של פילבר ברשות לניירות ערך בחשד לביצוע עבירות על טוהר המידות ועבירות ניירות ערך .  חקירתו היא במסגרת החקירה שמנהלת הרשות נגד קבוצת בזק בחשד לביצוע עבירות על פי חוק ניירות ערך ועל פי חוק העונשין הנוגעות לעסקאות הקשורות לבעל השליטה בקבוצה שאול אלוביץ' ולבכירים בהנהלת  " יס "  - המנכ"ל רון איילון וסמנכ"ל הכספים מיקי ניימן .  
בדוח ,  קובע המבקר כי התשובה שמסר ראש הממשלה למשרד המשפטים באשר לשיחותיו עם אלוביץ' לא שללה את האפשרות ששוחחו בנושאים הקשורים לבזק המצויים תחת אחריות משרד התקשורת . " הביקורת העלתה כי בנוסח התשובה שהועברה מטעם ראש הממשלה למשרד המשפטים לא היה כדי להסיר את החשש שנושאים שבתחום אחריותו של משרד התקשורת או השר העומד בראשו נדונו ביניהם ",  כותב המבקר . " יצוין כי בהתייחס לכך הבהיר מר אלוביץ' במרץ 2017 למשרד מבקר המדינה כי הוא לא דן עם ראש הממשלה בנושאים אלו ". 
המבקר מעלה בפרק זה שורת ליקויים מהותיים נוספים .  אחד מהם ,  עניינו במסמך שאיתר משרד מבקר המדינה ,  והוכן בלשכת מנכ"ל משרד התקשורת ,  הכולל רשימת נושאים הקשורים לבזק שבהם עסק ראש הממשלה לפני שנקבע לו הסדר ניגוד העניינים במרץ 2016 .  המבקר מציין כי המסמך כלל לא הועבר למשרד מבקר המדינה - ואף לא למשרד המשפטים בעת שגיבש את ההסדר .  עוד קובע המבקר ,  כי משרד המשפטים לא שיקף לציבור שבחן את השפעת הסדר ניגוד העניינים של ראש הממשלה על החלטות העבר שלו בנוגע לבזק ,  שנקבע שההסדר לא יחול עליהן .  

נתניהו על דוח המבקר : " פעלתי לפי ההנחיות שניתנו לי "
 ראש הממשלה הגיב לדוח מבקר המדינה בעניין משרד התקשורת ,  ולפיו במהלך כהונתו של נתניהו כשר ,  נמנע מהצהרה על ניגוד עניינים במסגרת קשריו עם אלוביץ' ומילצ'ן . " אלה היו יחסי ידידות ולא מעבר לזה ",  נמסר . " טובת הציבור בלבד לנגד עיניי "
 
