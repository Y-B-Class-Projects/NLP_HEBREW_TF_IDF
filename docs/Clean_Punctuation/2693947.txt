 " נתניהו היסטרי ומחבל במשא ומתן עם איראן "
 מאמר המערכת ב"ניו יורק טיימס "  מצליף ברה"מ בשל התבטאויותיו נגד העסקה הנרקמת בין איראן למעצמות .  ה"וושינגטון פוסט "  מצדד בנתניהו : " מול משטר דכאני ותוקפני ,  צריך להתעקש "
  ( נתניהו משיב לקרי בישיבת סיעת הליכוד )  
ברקע ההתנצחות הפומבית בין ירושלים לוושינגטון בסוגיית הסכם הגרעין המתגבש ,  תוקף היום  ( שלישי )   " ניו יורק טיימס "  את ראש הממשלה בנימין נתניהו ,  במאמר מערכת של העיתון בו נמתחת ביקורת על התנגדותו לעסקה שנרקמה בז'נבה . " למרבה הצער ",  נכתב במאמר על הפערים שמנעו חתימה על הסכם בין איראן למעצמות , " הדבר אפשר לראש ממשלת ישראל ,  בנימין נתניהו - שכינה את ההסכם המתגבש 'עסקת המאה של איראן' - לייצר אופוזיציה היסטרית נוספת להסכם ,  עוד לפני שהוא הוצג בפומבי ".  לפי העיתון , " מחבל בהזדמנות להגיע לפתרון ". 
מערכת  " ניו יורק טיימס ",  שמזוהה עם הקו הפוליטי של נשיא ארה"ב ברק אובמה ,  הזכירה לשלילה את כהונתו של ג'ורג' וו .  בוש בהקשר האיראני . " היה נחמד לו ניתן היה לשכנע את איראן לפרק לחלוטין את תכניתה הגרעינית ,  כפי שדורש נתניהו ,  אבל לא סביר שזה יקרה ",  נכתב בנימה מלגלגת . " ממשלו של הנשיא בוש החזיק בדרישות דומות ,  סרב לנהל משא ומתן רציני והתוצאה הייתה תכנית גרעין איראנית שהתקדמה יותר מאי פעם ",  הודגש במאמר .
 בסיפא של המאמר ,  נכתב כי  " הדרך הטובה ביותר למנוע מאיראן לפתח נשק גרעיני ,  היא באמצעות משא ומתן שיביא לעסקה שתגביל העשרת אורניום ותרסן את תכנית הפולוטוניום ,  תוך מתן גישה בינלאומית לפיקוח מקסימלי ".  עוד נכתב ,  כי איראן פעלה נכון כאשר אפשרה ליו"ר הסוכנות הבינלאומית לאנרגיה אטומית ,  יוקיה אמאנו ,  גישה לכמה אתרי גרעין במדינה , " אך זה לא מספיק ".   " מתנגדי העסקה נחושים מאוד .  ארצות הברית ובעלות בריתה צריכות להיות מאוחדות וחכמות ",  נכתב .  
בתוך כך ,  מאמר המערכת של ה"וושינגטון פוסט "  מחזק את העמדה הספקנית שמביע ראש הממשלה נתניהו : " בז'נבה ,  שר החוץ הצרפתי העלה כמה נקודות מטרידות בנוגע לתנאים שנראה שממשל אובמה מסכים לגביהם .  האחת ,  נוגעת לכור המים הכבדים שאיראן רוצה להמשיך בבנייתו בזמן המו"מ  (  ..  .   )  והשנייה נוגעת לדרישתה של איראן ,  להכיר ב'זכותה' להעשיר אוראניום ". 
לפי העיתון ,  בעוד שייתכן שיהיה צורך לקבל את העובדה שאירן תוכל להמשיך להעשיר אורניום ,  הרי שיהיה זה ברמה נמוכה ,  תחת פיקוח ותוך צמצום משמעותי של תכנית הגרעין שלה .  
העיתון מסכם כי  " כל משא ומתן מוצלח עם איראן יחייב כניעה בטעם מר למשטר שהדיכוי הפנימי שלו ,  והתוקפנות החיצונית שלו ,  מאיימים על ארה"ב ודוחים אותה ,  אך  " עסקה שתצמצם את יכולתה הצבאית של איראן עדיפה על אפשרות צבאית ".  
בימים האחרונים ,  אחרי נעילת סבב השיחות השני בין המעצמות לבין איראן בז'נבה ,  שכאמור לא הוליד הסכם - תקפו ראש הממשלה ושר החוץ האמריקני אחד את השני בסדרה של התנצחויות פומביות .  אחרי שקרי אמר אמש כי התנגדותו של ראש הממשלה הישראלי לעיסקה עם איראן היא מוקדמת מדי ,  משום שהיא טרם קרתה - הבהיר בהמשך נתניהו כי  " ישראל תמשיך להגיד את האמת הפשוטה בקול ברור ".  
בפתח ישיבת סיעת הליכוד בכנסת אתמול הוסיף ראש הממשלה כי ישראל מאוחדת בהתנגדות לעיסקה המוצעת עם איראן . " אנחנו מדברים בקול צלול שאינו משתמע לשתי פנים ",  אמר .  לדבריו ,  יש לנצל את הזמן שהושג ,  נוכח סיום סבב המו"מ השני ,  על מנת להשיג עיסקה  " הרבה יותר טובה ".  
אף שגורמים במערב הבהירו כי החתימה על ההסכם מול הרפובליקה האיסלאמית יכולה לקרות כבר בתוך כמה שבועות ,  נתניהו ציין היום כי מבחינת ישראל תאריך היעד  " התאריך שבו תושג עיסקה טובה שתמנע את יכולת ההתגרענות הצבאית של איראן ".  
כמו בשלל הנאומים הקודמים ,  חזר והבהיר ראש הממשלה כי המהלך למניעת ההתחמשות הגרעינית של איראן הוא חשוב לעולם כולו ,  ולא לישראל בלבד . " נמשיך לומר זאת כי זה מה שמתבקש .  כשמדובר בדברים כל כך חיוניים וגורליים לעתידה של ישראל ולביטחונה ,  וגם לשלום העולם ,  צריך לומר דברים ברורים וכך אנחנו עושים כדי למנוע עיסקה גרועה ". 
לקריאה נוספת:לפיד על איראן :  תמיד יש אופציה טובה ממלחמהחמינאי שולט בתאגיד ענק בשווי 95 מיליארד דולראיראן היא שהכשילה הסכם ,  כשהתעקשה על הזכות להעשרה  

" נתניהו היסטרי ומחבל במשא ומתן עם איראן "
 מאמר המערכת ב"ניו יורק טיימס "  מצליף ברה"מ בשל התבטאויותיו נגד העסקה הנרקמת בין איראן למעצמות .  ה"וושינגטון פוסט "  מצדד בנתניהו : " מול משטר דכאני ותוקפני ,  צריך להתעקש "
 
