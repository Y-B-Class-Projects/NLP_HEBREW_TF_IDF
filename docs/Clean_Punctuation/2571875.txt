נתניהו יכריע תוך שבוע :  הולכים לבחירות או לתקציב
גורמים פוליטיים טוענים כי נתניהו יכריע האם לנסות להעביר את התקציב ,  שיכלול גזירות .  הבוקר נפגש עם שטייניץ ובהמשך היום ייפגש עם ישי .  יחימוביץ' : " בוא לבחירות בינואר "
 הערכה במערכת הפוליטית :  נתניהו יכריע עד אמצע השבוע הבא אם יילך לבחירות ,  או שמא ינסה לאשר את התקציב ל-2013 .  בסביבת ראש הממשלה אמרו היום  ( שלישי )  בשיחה עם וואלה !  חדשות כי  " ראש הממשלה ימשיך בחול המועד בשיחות כדי לבדוק האם ניתן להעביר תקציב אחראי ".  ההערכה הרווחת בכל רחבי המערכת הפוליטית היא כי בסופו של דבר הבחירה של נתניהו תהיה הליכה לבחירות .  
לפני שעה קלה נתניהו נפגש עם שר האוצר יובל שטייניץ כדי לבחון את האופציות העומדות בפניו בנוגע לתקציב ,  ולבחון מי מהשותפות הקואליציוניות תשתף פעולה עם תקציב 2013 שיכלול גם גזירות .  גורמים המעורים בנושא הביעו דאגה מהתנהלות הפוליטית של יו"ר העצמאות ,  שר הביטחון אהוד ברק . " אנחנו לא יודעים אם ניתן לסמוך עליו בעניין התקציב או לא ",  אמרו . " עד סוף סוכות צריך לדעת מי איתנו ומי לא .  אם לא תהיה אחריות כוללת של כולם  הולכים בחירות .  מצד אחד לא רוצים בחירות .  מצד שני לא רוצים לקחת אחריות על תקציב שיהיה לא פשוט .  יש כאן פלונטר ". 
בהמשך היום ייפגש ראש הממשלה עם יו"ר ש"ס ,  שר הפנים אלי ישי .  גורמים בש"ס טוענים כי ראש הממשלה הודיע ליו"ר המפלגה ,  שר הפנים אלי ישי ,  כי אם יהיה תקציב כעת ,  יהיה קיצוץ עמוק בקצבאות הביטוח הלאומי ,  בין היתר לקשישים ולילדים ,  וכן קיצוץ במגזר הציבורי .  לדבריהם , " העמדה של ש"ס היא שהבחירות צריכות להתקיים במועדן אבל עם תקציב מאוזן ולא במחיר של קיצוץ בקשישים ,  במגזר הציבורי ובקצבאות ביטוח לאומי .  אם כך יהיה  עדיף ללכת לבחירות ".  בשל הקיצוצים הצפויים ,  ההערכה בש"ס היא שהבחירות יתקיימו בפברואר ,  כי לדבריהם גם נתניהו לא יכול להרשות לעצמו קיצוצים נרחבים כל כך בשנת בחירות .  
בתוך כך ,  יו"ר מפלגת העבודה ,  שלי יחימוביץ' ,  קראה היום לנתניהו לקבוע מיד מועד מוסכם ומהיר לבחירות כלליות לכנסת ,  בינואר 2013 . " קביעת מועד מוקדם תפזר את אי-הוודאות ואת היעדר המשילות המתאפיינים בראש ובראשונה בהיעדר תקציב מדינה ",  אמרה . " ישראל זקוקה לבחירות כדי להכריע בין אלטרנטיבות שונות וכדי לקבוע מחדש את דרכה של המדינה .  אני שבה וקוראת הבוקר לנתניהו :  הפסק את מחול הכותרות ואת אי-הוודאות ,  ובוא לבחירות ". 
לדבריה , " הממשלה החדשה שתקום תציג חלופה אחראית ורצינית למדיניות נתניהו ,  המאופיינת בהתפוררות של המרקם החברתי ,  בהעמקה חדה של אי-השוויון ,  בשחיקה קשה של מעמד הביניים ,  בשחיקת שכר ,  בהתייקרות חדה של בריאות ,  דיור ,  דלק ומזון ,  וכעת גם בהתרסקות הסקטור הפרטי הממונף ,  שהתנהל בלא כל איזונים ובלמים וכל חסכונות הציבור מושקעים בו ". 
עוד ציינה יחימוביץ' כי מפלגת העבודה ערוכה לבחירות עם סדר יום לאומי כלכלי וחברתי מגובש ,  ונבדלת מנתניהו ומהליכוד . " מפלגת העבודה קיימה שורת דיונים אידיאולוגיים במוסדותיה ,  פרסה 103 מטות אזוריים בכל רחבי הארץ ,  הקימה רשת מתנדבים בכל הארץ ובחרה ועידה חדשה ואיכותית ",  הבהירה .  

נתניהו יכריע תוך שבוע :  הולכים לבחירות או לתקציב
גורמים פוליטיים טוענים כי נתניהו יכריע האם לנסות להעביר את התקציב ,  שיכלול גזירות .  הבוקר נפגש עם שטייניץ ובהמשך היום ייפגש עם ישי .  יחימוביץ' : " בוא לבחירות בינואר "
 
