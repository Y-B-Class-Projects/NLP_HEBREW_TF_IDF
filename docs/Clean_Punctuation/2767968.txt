מסיבת עיתונאים עם עצמי 
" במסיבת העיתונאים בצל השכול על מותם של 13 לוחמי גולני חשתי כאילו אני בפלנטה אחרת :  על הבמה עמד ראש ממשלה שמקיים דיאלוג עם עיתונאים ".  אבנר הופשטיין הרגיש כמו באמריקה ,  ברגע שבו בתקשורת נאלצו להקשיב
אני בן 43  ( נראה הרבה פחות ,  אמרתי לעצמי )  .  חישוב פשוט יראה שמחצית מחיי ,  ולמעשה כל חיי העיתונאיים ,  התקיימו בצל מה שמכונה  " עידן ביבי ".  כמעט 20 שנה מאז הכריז לראשונה על ריצתו לראשות הממשלה - קרוב ל- 25 אם לוקחים בחשבון את התקופה בה היה  " הגיבור החדש באו"ם "  והתקווה הלבנה של הליכוד . " מחצית חיים "  הוא מונח מכונן במדעים ,  וקשה לחשוב על מקבילה אחרת בעולם המערבי .  על פי כל הפרשנויות  ( והתחזית של מרים בנימיני )  אני וילדיי נזדקן לראש ממשלה אחד ,  ונלמד להכיר בכך מכוח האנרציה .  
כשלמדתי עיתונות נתניהו נבחר לראשונה והתקשורת עסקה  ( ובעיקר חבטה )  רק בו .  גם כשהיה במדבר האופוזיציוני או העיסקי  השאלה שריחפה באויר וריצדה על המסכים היתה  " מתי הוא חוזר "?  ואחר כך  " מתי הוא מתמודד "?  ואחרי שהתמודד וניצח שנית  - " מתי הוא פורש ?  ".  ואחר כך  " האם הוא פורש .  אי פעם ?  ".  וכשכל השאלות האלה נשאלו ,  עדיין נותרנו עם תהייה :  מה בעצם הוא רוצה ?  
חצי מחיי אני שומע עיתונאים נעים בין משטמה כללית כלפי ראש הממשלה לבין בוז טוטאלי למה שהוא מייצג ,  לבין אדישות מוחלטת המשדרת הכנעה בנוסח  " זה מה יש ".  חצי מחיי אני מנסה לחשוב מה דעתי עליו כראש ממשלה ,  וכל מה שאני מצליח לעלות במוחי הדל זה  " יתנו יקבלו ",   " מ-פ-ח-ד-י-ם ",  ציורים דביליים של פצצות עם קוים אדומים ושרה .  המון המון שרה .  שרה אוכלת גלידה ,  שרה ישנה על מיטה זוגית במטוס ,  שרה מתעללת בעוזרת ,  שרה שרה שיר שמח .  
עד ראשון בערב .  אינני יודע איזה שילוב קוסמי היה צריך להתרחש ,  איזה פרפר נדרש לנפנף בכנפיו בסין כדי שנקבל על מסך הטלויזיה שלנו נתניהו אחר אחרי 20 שנות ביביקרטיה ,  אבל במסיבת העיתונאים בצל השכול על מותם של 13 לוחמי גולני חשתי כאילו אני בפלנטה אחרת .  על הבמה עמד ראש ממשלה שמקיים דיאלוג עם עיתונאים ,  עונה לשאלות ,  מדבר לעניין ,  מביע עמדה ,  מתמודד .  דווקא הסיטואציה הטראגית ,  בראה יש-מאין ראש ממשלה נסבל יותר מאי פעם .  
אז אפשר לטעון שנתניהו התמיד במנהגו לא לומר לעיתונאים אמת  ( בענין תמיכתו בהתנתקות )  .  אפשר להדגיש שדבק בסטקטו המעצבן שלו  ( "אם החמאס היה מסכים אז ימטרטם-טם ,  אם לא היה מסכים יקבל ימפמפוזי ")  .  אפשר לטעון שגם כאשר הוא משתתף בכנות באבלם של המשפחות הוא נראה מאופר מדי ,  מדוד מדי ,  מתוכנת מדי .  שאף שערה לבנה מעולם לא משה ממקומה במפרט הארכיטקטוני של פדחתו ,  ושאין בשורה שתגרום לפיו להתעכל אפילו רבע אינטש ימינה ,  ברגש בלתי מדוברר .  
אבל כל אלה חשובים פחות .  משום שנתניהו נראה השבוע כאילו האזין בקשב לתחינותיה של עמיתתי טל שניידר ,  שכבר חודשים ארוכים מבקשת/דורשת/תובעת שיכנס מסיבות עיתונאים כמו באמריקה ויענה סוף סוף על שאלות .  נדמה שהעיתונאים שהגיעו ללשכה היו בהלם גם הם ,  כאילו הוזמנו לאירוע בבית הלבן .  כל אחד מהם היטיב לנסח שלוש שאלות שונות ,  אולי מתוך הנחה שבמקרה הטוב נתניהו יענה על שאלה רביעית שלא נשאל עליה כלל .  והנה ,  הופה-היי - תשובה אחר תשובה ,  כמו מנהיג במדינה דמוקרטית מתוקנת .  
אז תרשו לי להצטרף למסיבה העצובה ולהוסיף עוד שתי שאלות משלי .  אבקש תשובות מלאות ,  בלי להתחמק :  
לראש הממשלה  תגיד ,  למה חיכית עד עכשיו יא ביבי ?  ממי בדיוק נבהלת ,  ולמה חיפשת כל דרך אפשרית לחמוק מהאירוע ההגיוני שהתרחש השבוע .  למה קיבלנו פעם אחת שאלות מתוזמנות מראש ,  ופעם שניה  " בלי שאלות "  ופעם שלישית  " בלי תשובות "  ופעם רביעית  " לכו תחפשו תשובות בעיתונות הזרה "  ופעם חמישית  " ראיון אצל עדן הראל ודודידו "? 
לערוצים 1 ,  2 ,  ו- 10  מה קורה ,  יא באבות ?  למה קטעתם את שידור מסיבת העיתונאים באמצע ?  כי זה לא מעניין ?  כי לציבור לא מגיע לשמוע את ראש הממשלה שלו ?  כי פחדתם שיגידו שאתם בובות בתיאטרון שלירן דן מביים ?  שנים אתם מטמטמים את הציבור בדרישות לראיונות ומסיבות עיתונאים  וכשזה מגיע ,  אתם מחליטים ש"פוס ,  בואו נחזור לאולפן לשמוע עוד קצת את רוני דניאל ואיתן בן-אליהו "?  
הנה ,  הנה האמת יוצאת .  אתם באמת מ-פ-ח-ד-י-ם .  מפחדים מהיום שבו כל משאלותיכם יתגשמו ,  ואתם תצטרכו לפעמים גם להקשיב .  

מסיבת עיתונאים עם עצמי 
" במסיבת העיתונאים בצל השכול על מותם של 13 לוחמי גולני חשתי כאילו אני בפלנטה אחרת :  על הבמה עמד ראש ממשלה שמקיים דיאלוג עם עיתונאים ".  אבנר הופשטיין הרגיש כמו באמריקה ,  ברגע שבו בתקשורת נאלצו להקשיב

