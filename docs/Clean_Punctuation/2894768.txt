זה לא הזמן להתחשבן עם נתניהו
כמצביעת שמאל ,  אני מוצאת את עצמי מסנגרת על רוה"מ מבלי להסכים עם דרכו הפוליטית .  מה רציתם שיעשה ?  שילבש את חליפת האיומים וינחת במסוק צבאי בעזה ?  או אולי יבוא להפגין נגד עצמו בעצרת בכיכר ציון או מול בית רוה"מ ?  תהיו ריאליים
צר לי לאכזב אתכם אבל ראש הממשלה נתניהו הוא לא הכתובת לכל התסכולים שלכם .  זה נכון שכולנו חרדים לביטחון האישי שלנו ולמצב הביטחוני שהולך ומתדרדר ,  וזה לגיטימי לדרוש תשובות מממשלת השלטון .  הקבינט המדיני בטחוני ייאלץ לתת תשובות לנוכח ההסלמה .  אבל תרשמו לעצמכם לפחות הסתייגות אחת חשובה בבואכם לשפוט :  רוה"מ הוא אדם בשר ודם ,  בדיוק כמו כל אחד מאיתנו .  הוא לא דמות אמורפית שנמצאת בכל מקום ובכל זמן ובכל רגע נתון ואין לו את היכולת המעשית להעניק ביטחון אישי  ( "מגן זהב ")  לכל אזרח .  יהודי וערבי כאחד .  לחיים במידל איסט יש מחיר ויש סיכון ביטחוני ואישי ,  וכולנו יודעים במה זה כרוך .  יעידו על כך החדשות המתפרצות והשמות שמתווספים למעגל הטרור כמעט מדי יום .  
נתניהו ,  בתפיסת עולמו הלאומנית ,  עושה את מרב המאמצים כדי להביא את העם שלו למקום מבטחים .  אם הוא עושה נכון ומספיק ?  על זה יש לי חילוקי דעות מולו בתפיסת העולם הפוליטית שלו .  בעיניי התשובה היא לא ,  אבל למען ההוגנות אני לא מוצאת שזה הזמן להתחשבן איתו אלא רק לתת את הדעת לכאן ולכאן .  נתניהו עושה כל מה שביכולתו מבחינה ביטחונית ועל זה אין עוררין ,  הקבינט המדיני בטחוני התכנס אמש ,  והוא עוד יתכנס בעתיד כדי להגיע להחלטות גורליות על עצם הקיום שלנו כאן .
 אי אפשר לקחת מנתניהו את הדאגה האמיתית לביטחון העם היושב בציון .  הצד השני של אותה משוואה ,  כך לתפיסת המקטרגים  ( כמוני )  ,  הוא שהוא מתעלם במופגן מכל מה שהוא יכול לעשות מבחינה מדינית .  נתניהו מעולם לא התייחס אל עצמו כאל מנהיג מעורר השראה .  מנהיג מעורר השראה מבחינה מדינית .  הוא ממצב את עצמו כלוחם אש אמיץ שמכבה שריפות לא מתוכננות  ( פיגוע ,  אירועים ביטחוניים שהם בבחינת בלת"ם )  אך לא כמנהיג כריזמטי לשאת אליו עיניים .  את הכריזמה דווקא יש לו ,  אבל היא נחבאת ונבלעת אל תוך המיליטריזם .  בימים אלה ניהול מו"מ או חתירה להסכם אינם באים בחשבון .  אמרתי  " בימים אלה ",  אבל הכוונה היא לשבועות ,  חודשים ,  שנים .  זמן פציעות .  הכל פצוע מדי ואנחנו חוזרים לימים שהיינו רוצים לשכוח .  זמן הפציעות הוא הזמן שמייצג את תפיסת העולם של ראש הממשלה .  ולהזכירכם ,  העם בחר להאמין לו .  על זה הוא קיבל את המנדט להנהיג בבחירות האחרונות .  

עד כאן הביקורת וכעת לעמדת הסנגורית - הרשתות החברתיות גואות במסרים כמו  " נתניהו תתעורר ",   " לא שחררנו את הכותל כדי לחזור אליו בנגמ"שים ",  ועל כל זה מוסיף יו"ר האופוזיציה ומבקש ממנו בכל הזדמנות להתפטר .  לפני שבועיים הוא ביקש ממנו להתפטר כי המדפים היו ריקים לקראת החג והיום הוא מבקש ממנו להתפטר כי אין ביטחון .  הזילות הזאת מביכה בעיניי .  
וכך כמצביעת שמאל ,  אני מוצאת את עצמי מסנגרת על רוה"מ מבלי להסכים עם דרכו הפוליטית .  אני תוהה ברצינות ,  מה רציתם שיעשה ?  שילבש את חליפת האיומים וינחת במסוק צבאי בעזה ?  או אולי יבוא להפגין נגד עצמו בעצרת בכיכר ציון או מול בית רוה"מ ?  תהיו ריאליים .
 רבים מדברים על סוגיית המפגע הבודד .  רק לשם התרגיל המחשבתי ,  תנסו לענות לעצמכם :
 האם לערבי מהשטחים  ( הכבושים )  או ממזרח ירושלים יש אינטרס לשימור הסדר החברתי הקיים כמו לאדם שיושב בכנסת או באולפנים ממוזגים ומדבר על הדברים ממרחק ?  איזה בעיות קיומיות יש למי שיקבל פנסיה מהמדינה כל חייו לעומת חייו העצובים והפוגעניים של השני ?  לאדם שאין מה להפסיד יש סיכוי סביר לקחת על עצמו מעשה טרור על דעת עצמו .  רק רגע של שיבוש מערכות וכולנו במציאות אחרת .  זה לא כתב הגנה שמאלני אלא מחשבה דרך העיניים של האחר .  
מדינה שמתעמרת בזכויות האזרח של אותו ערבי ודורסת את הזהות שלו ,  לא מותירה לו ברירה אלא להוריש לילדים שלו אלא את הגורל המר והאכזר .  כל יום מבחינתו שווה למלחמת הישרדות ,  כי כבר אין מה להפסיד .  הגורל שלו להיוולד כפלסטיני בארץ ישראל הוא הוא הקלף המפסיד האולטימטיבי שאיתו הוא צריך לתת פייט במשחק סכום אפס .  עם מציאות כזאת יגבר הטרור הממוסד של הארגונים המוכרים אבל גם טרור המפגע הבודד שלוקח על עצמו את גורלו וקם לעשות מעשה .  
השטח מבעבע ואין איך לעצור את זה אלא מבחינה מדינית .  צדק בזמנו אהוד ברק כשאמר שאם הוא היה פלסטיני סביר להניח שהיה מוצא את עצמו כפעיל טרור .  כי ''פעיל טרור'' בשיפוט של עיניים מערביות הוא ''פעיל חופש'' בשיפוט של ערבי מעזה .  הכל תלוי באיזו משקפת נבחר להסתכל ולמען ההוגנות המוסרית חשוב מדי פעם להחליף זווית ראייה .  
נתניהו הוא ראש הממשלה שלי .  אל תטעו לחשוב שבחרתי בו ,  ממש לא .  הוא ראש הממשלה שלי כי אני חיה במדינה דמוקרטית ורוב העם החליט בבחירות האחרונות להשאיר אצלו את השלטון .  העם החליט שהוא רוצה ראש ממשלה חזק מול הטרור ,  גם כשהטרור מרים ראש כמו בימים אלה .  העם שבחר בימין קבע שאין עם מי לעשות שלום ושהפלסטינים הם לא פרטנר אלא רק משהו שצריך להתעלם ממנו במקרה הטוב ולחבוט בו עד יעבור זעם במקרה הרע .  עצוב שאנשים שחושבים ככה מקבלים משכורת מהמדינה .  
גם ברשתות החברתיות נדמה שהימין מקצין ורק המקטרגים נגד נתניהו מדברים .  כבר עלו מהאוב ציטוטים ממערכות בחירות קודמות בו נתניהו הבטיח ביטחון כדי להוכיח שנתניהו  " איבד את זה ".  כמה קל לקחת את עמדת הצדקנות ולהפריח מילים שאין להן כיסוי .  בוחרי נתניהו והימין בכלל צריכים להבין שמסלול של היעדר אופק מדיני יגרור אחריו גל של התנגדות ופעולות טרור .  זה חלק מהמסמך שחתמתם עליו בבואכם לקלפי .  
לפרסום מאמרים בוואלה דעות לחצו כאן
המאמרים המתפרסמים במדור הדעות משקפים את עמדת הכותבים בלבד .  

זה לא הזמן להתחשבן עם נתניהו
כמצביעת שמאל ,  אני מוצאת את עצמי מסנגרת על רוה"מ מבלי להסכים עם דרכו הפוליטית .  מה רציתם שיעשה ?  שילבש את חליפת האיומים וינחת במסוק צבאי בעזה ?  או אולי יבוא להפגין נגד עצמו בעצרת בכיכר ציון או מול בית רוה"מ ?  תהיו ריאליים

