אביב גפן : " בבחירות הקרובות צריך להעיף את ביבי קיבינימט "
 במהלך הופעה בת"א לרגל 20 שנה למועדון הרוקסן ,  עלה הזמר לבמה ופנה אל המשתתפים באירוע : " נתניהו חיבל ביחסים עם אמריקה ,  הוא שם חצי מישראל מתחת לקו העוני ".  תמונות של נתניהו ,  ליברמן ובנט הוצגו כשעליהם איקס אדום גדול
אירוע ההצדעה למועדון הרוקסן ,  שנערך אתמול  ( חמישי )  בגני התערוכה בתל אביב ,  הפך במה להשתלחות פוליטית של אביב גפן בראש הממשלה .  הזמר ,  שאירגן את האירוע ,  הופיע במשך כשעתיים ,  כשבמהלכן הוא פונה אל הקהל ומעודד אותו להדיח את בנימין נתניהו בבחירות הקרובות .
" נתניהו מכר את עם ישראל ",  פתח גפן , " נתניהו שם עליכם זין .  נתניהו חיבל ביחסים עם אמריקה ,  אנחנו בבידוד מושלם .  הוא שם חצי מישראל מתחת לקו העוני .  הוא לא השאיר לכם ,  לסטונדטים ,  הזדמנות ליצור חיים נורמליים פה בישראל .  בשמי ובשמכם אני מקווה ,  צריך בהליך דמוקרטי בבחירות להעיף את ביבי קיבינימט .  רוצים שינוי ,  רוצים שינוי ,  רוצים שינוי ". 
במהלך דבריו של גפן הופיעה תמונה על המסך הגדול מאחוריו ,  ובה נראים נתניהו ,  ליברמן ובנט כשמעליהם מופיע איקס אדום .  הקהל שהגיע לאירוע הריע לדבריו של הזמר ,  שהמשיך מיד אחריהם לביצוע השיר  " דור מזוין ". 
דוברו של בנימין נתניהו הפנה את זכות התגובה אל מטה הליכוד ,  שם הצהירו שאינם מעוניינים להגיב .  

אביב גפן : " בבחירות הקרובות צריך להעיף את ביבי קיבינימט "
 במהלך הופעה בת"א לרגל 20 שנה למועדון הרוקסן ,  עלה הזמר לבמה ופנה אל המשתתפים באירוע : " נתניהו חיבל ביחסים עם אמריקה ,  הוא שם חצי מישראל מתחת לקו העוני ".  תמונות של נתניהו ,  ליברמן ובנט הוצגו כשעליהם איקס אדום גדול

