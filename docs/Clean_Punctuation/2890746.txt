תושבי הדרום יזכו להנחה של 50% בנסיעות ברכבת במשך שנתיים
נוסעי הרכבת משדרות ,  נתיבות ,  אופקים ויישובי הסביבה ישלמו חצי מחיר עד סוף 2017 .  נתניהו וכץ חנכו הבוקר את קו הרכבת אשקלון-באר שבע : " יגדיל את מספר התושבים והעסקים באזור "
 שר התחבורה ישראל כץ סיכם הבוקר  ( חמישי )  עם שר האוצר משה כחלון על הנחה ברכבת לתושבי הדרום .  לפי הסיכום ,  נוסעי הרכבת משדרות ,  נתיבות ,  אופקים ויישובי הסביבה יזכו להנחה של 50% מעלות הנסיעה לכל מקום בארץ במהלך השנתיים הקרובות ,  עד סוף שנת 2017 .
 לפי כץ ,  המהלך נועד לעודד את התיישבות בערי הפיתוח בנגב ולהגדיל את מספר התושבים והעסקים באזור .  ההנחה תיכנס לתוקף במוצאי שבת הקרובה .  בתום תקופת ההנחה יבחנו השרים את מדיניות הממשלה בנושא לגבי המשך הסבסוד .
 זוהי אינה הפעם הראשונה שניתנת הנחה לתושבי הדרום בנסיעה ברכבת .  במהלך מבצע  " צוק איתן "  ואחריו ,  עד סוף חודש ינואר 2015 ,  נהנו תושבי האזור מהנחה זהה .
 לקריאה נוספת :" לא קרה הרבה שנים ":  כדור נורה לעבר הרכבת מרמלה ללוד"עשו עלינו קופה ":  הרכבת הפעילה  " נוהל יום א' "  וחיילים נאלצו לשלם 
בתוך כך ,  ראש הממשלה בנימין נתניהו חנך הבוקר את קו הרכבת בין אשקלון לבאר שבע .  באירוע השתתפו השר כץ ,  יו"ר דירקטוריון רכבת ישראל חוסאם בשארה ,  מנכ"ל רכבת ישראל בועז צפריר וראשי ערים ומועצות מהדרום . " אנחנו משנים את המדינה ,  מחברים את הצפון והדרום למרכז ,  הופכים את הארץ ליחידה אחת .  זה יוצר אפשרויות חברתיות וכלכליות אחרות לגמרי ",  אמר נתניהו .  
לדבריו ,  פיתוח נתיבי התחבורה בישראל הוא בבחינת מהפכה של ממש . " מאז ימי הטורקים לא הייתה פריסה כזאת של רכבות בארץ ,  אבל בהיקף הרבה יותר גדול ,  קווים מודרניים ,  רכבות מודרניות שמחלקות את כל חלקי הארץ .  במקביל ,  אנחנו עושים מה שלא נעשה מאז ימי הבריטים ,  אנחנו מרשתים את הארץ בכבישים מהירים ",  הוסיף ראש הממשלה .  

תושבי הדרום יזכו להנחה של 50% בנסיעות ברכבת במשך שנתיים
נוסעי הרכבת משדרות ,  נתיבות ,  אופקים ויישובי הסביבה ישלמו חצי מחיר עד סוף 2017 .  נתניהו וכץ חנכו הבוקר את קו הרכבת אשקלון-באר שבע : " יגדיל את מספר התושבים והעסקים באזור "
 
