ארדואן :  להתמקד בגרעין של ישראל ,  לא באירן
טרם צאתו לוועידת הגרעין בוושינגטון ,  התייחס ראש ממשלת טורקיה לסוגיית הגרעין ואמר כי ידרוש מהקהילה הבינלאומית לנקוט בעמדה חריפה נגד תוכנית הגרעין הישראלית .  קלינטון : " היעדרות נתניהו מהוועידה - לגיטימית "
  ( צילום :  רויטרס ,  עריכת וידאו :  עידן גוראל ) 
ראש ממשלת טורקיה רג'יפ טייפ ארדואן ממשיך לטעון כי ישראל ,  ולא אירן ,  מהווה איום גרעיני .  טרם צאתו לוועידת הגרעין בוושינגטון ,  אמר היום  ( ראשון )  ארדואן כי ידרוש מהקהילה הבינלאומית לנקוט עמדה קשוחה נגד  " מאגר הנשק הגרעיני שיש לישראל ",  במקום להתמקד בנשק הגרעיני של אירן  " שקיומו עדיין לא הוכח ".   
" אנו לא רוצים שום נשק גרעיני באזורנו ,  והמדיניות שלנו ידועה ,  ללא קשר למדינה שמנהלת תכניות כאלה ",  אמר ארדואן , " עבורנו ,  זה לא משנה אם זה ישראל או אירן ".  
ראש הממשלה הטורקי יצטרף מחר לנציגים מ-46 מדינות נוספות שידונו בוושינגטון בדרכים למניעת הפצת נשק גרעיני ,  וסנקציות אפשריות נגד אירן . " אנו נקרא לקהילה הבינלאומית ,  שהיא כה רגישה לאירן ,  לשים לב גם לישראל ",  אמר ארדואן בנמל התעופה באיסטנבול טרם עלייתו למטוס .   בסוף השבוע שעבר הודיע ראש הממשלה בנימין נתניהו על ביטול נסיעתו לוועידה לאחר שגילה שבכוונתן של טורקיה ומצרים לדרוש את חתימת ישראל על האמנה למניעת הפצת נשק גרעיני .  אך דובר משרד החוץ הטורקי הכחיש כי אכן קיימת יוזמה כזאת . 
" לא ראינו שום קריאה בינלאומית נגד ישראל .  אשאל אותם למה הם לא נוקטים בגישות מסוימות .  האם פירוש הדבר שזאת טעות להיות חבר בסבא"א ?  אם אתה מדינה חברה ,  יש לך אחריות ,  אבל אם אתה לא ,  אז אתה עושה בחופשיות מה שאתה רוצה ",  אמר ארדואן .
 בתוך כך ,  בכירי הממשל האמריקאי התייחסו היום לסוגית הגרעין .  מזכיר ההגנה האמריקאי רוברט גייטס אמר לרשת NBC כי לאירן עדיין אין יכולת גרעינית וכי הממשל האמריקאי עדיין לא קבע כעובדה מוגמרת כי היא תשיג פצצה גרעינית .  
מזכירת המדינה האמריקאית הילרי קלינטון התייחסה להיעדרותו של ראש הממשלה בנימין נתניהו מהוועידה ואמרה כי החלטתו של נתניהו  " היא החלטה לגיטימית של ראש מדינה .  אנחנו לא רואים בזה סימן למתיחות ביחסים .  לא חייבים להסכים על כל דבר גם בין מדינות ידידות ".  
בנוסף ,  בראד שרמן הציר הדמוקרטי מקליפורניה בבית הנבחרים אמר היום כי  " מגוחך לבקש מישראל לחתום על אמנה למניעת הפצה של נשק גרעיני בזמן שהעולם לא מצליח לכפות את יישום האמנה של אירן ופקיסטן שחתומות עליה ומתעלמות לחלוטין מהכתוב בא ".  שרמן הוסיף , " אני לא מדמיין את ישראל מצליחה לתקוף באירן .  תוך חמש שנים יאלץ העולם להתמודד עם אירן חמושה בנשק גרעיני ,  כמו גם צפון קוריאה "   .
 
ארדואן :  להתמקד בגרעין של ישראל ,  לא באירן
טרם צאתו לוועידת הגרעין בוושינגטון ,  התייחס ראש ממשלת טורקיה לסוגיית הגרעין ואמר כי ידרוש מהקהילה הבינלאומית לנקוט בעמדה חריפה נגד תוכנית הגרעין הישראלית .  קלינטון : " היעדרות נתניהו מהוועידה - לגיטימית "
 
