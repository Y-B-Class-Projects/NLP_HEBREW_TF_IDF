בכיר פלסטיני :  אבו מאזן איים בפיצוץ המו"מ
בכיר פלסטיני סיפר כי יו"ר הרשות איים בפיצוץ המו"מ בתגובה לעמדת נתניהו בנושא חידוש הבנייה בהתנחלויות .  על פי הדיווח בסוכנות הידיעות הצרפתית ,  במהלך הפגישה איים אבו מאזן שינטוש את השיחות
יו"ר הרשות הפלסטינית אבו מאזן אמר בפגישתו אתמול בירושלים עם ראש ממשלת ישראל בנימין נתניהו ,  כי  " אם הבנייה בהתנחלויות תחודש ,  אנטוש את המו"מ "   כך אמר אמש  ( רביעי )  גורם פלסטיני בכיר לסוכנות הידיעות הצרפתית .  לדברי הגורם ,  שביקש להישאר בעילום שם ,  אבו מאזן אמר את הדברים בתגובה להצהרתו של נתניהו על אי-מוכנותו להאריך את הקפאת הבנייה בהתנחלויות .  
בפגישה שנערכה אתמול בבית ראש הממשלה בירושלים בין השניים השתתפו גם מזכירת המדינה האמריקאית הילרי קלינטון והשליח האמריקאי ג'ורג' מיטשל .  בפתח הפגישה כתב אבו מאזן בספר האורחים של בית ראש הממשלה ,  כי  " היום חזרתי לבית זה אחרי תקופה ארוכה של היעדרות על מנת להמשיך בשיחות ובמשא ומתן ,  ומתוך תקווה להגיע לשלום נצחי בכל האזור ובמיוחד לשלום בין העם הישראלי לעם הפלסטיני ".  
ואולם ,  במהלך הפגישה המרובעת ,  נתניהו הבהיר כי לא חל כל שינוי בעמדתו ביחס לנושא הבנייה בהתנחלויות .  נתניהו אמר לאבו מאזן ,  כי צו ההקפאה בהתנחלויות יפקע בעוד שבועיים - ואין בכוונתו להאריכו .
 השליח האמריקאי מיטשל אמר במסיבת עיתונאים שערך בירושלים לאחר הפגישה עם המנהיגים ,  כי  " נתניהו ואבו מאזן רציניים ,  הם באו לעשות עסקים ".  ואולם ,  בנושא הבנייה בהתנחלויות ,  מיטשל שמר על מעטה הסודיות שאופפת את השיחות .  לדבריו , " במצבים כאלו יש באופן בלתי נמנע נושאים רבים שיש להמשיך מבלי להתמודד עימם כשהם צצים .  אני לא אכנס לפרטים ספציפיים אולם הבאנו בחשבון את כל הנושאים .  אנחנו מאמינים שהמשא ומתן ,  לאחר שהתחיל ומתקדם בצורה מהירה מאוד לדיונים מעמיקים ורציניים ,  צריך להמשיך .  זאת היתה ועדיין המדיניות שלנו ". 

בכיר פלסטיני :  אבו מאזן איים בפיצוץ המו"מ
בכיר פלסטיני סיפר כי יו"ר הרשות איים בפיצוץ המו"מ בתגובה לעמדת נתניהו בנושא חידוש הבנייה בהתנחלויות .  על פי הדיווח בסוכנות הידיעות הצרפתית ,  במהלך הפגישה איים אבו מאזן שינטוש את השיחות

