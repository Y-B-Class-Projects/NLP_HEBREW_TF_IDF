נתניהו על העימות עם הורים שכולים בכנסת : " מצר שהדברים נאמרו "
 ארבעה ימים אחרי שחברי הכנסת ממפלגתו התעמתו עם משפחות שכולות ,  התייחס ראש הממשלה לתקרית בפעם הראשונה : " טוב שהם התנצלו באופן מידי ".  ליברמן גינה אתמול את האירוע : " מעשה מביש המטיל כתם שחור על הכנסת "
 ראש הממשלה בנימין נתניהו התייחס היום  ( ראשון )  לסערת ההורים השכולים בכנסת . " אני רוצה להגיד למשפחות השכולות :  אני מצר על כך שהדברים נאמרו ,  היה צורך להתנצל מידית וטוב שחברי הכנסת עשו כך ",  אמר בפתח ישיבת הממשלה על התקרית שאירעה ביום רביעי האחרון .  קודם לכן אמר את הדברים גם בישיבת שרי הליכוד .
 התקרית אירעה בדיון בוועדה לביקורת המדינה על דוח מבקר המדינה בנוגע למבצע  " צוק איתן ".  במהלך הדיון ,  הטיח יו"ר הקואליציה דוד ביטן  ( הליכוד )  כי אחד ההורים השכולים ,  שטען כי שוחח איתו בעבר ,  הוא שקרן .  בתקרית אחרת בדיון ,  בתגובה לטענתה של לאה גולדין ,  אמו של הדר גולדין שגופתו מוחזקת בידי חמאס ,  כי נתניהו הפך את המשפחות השכולות לאויבי העם ,  אמר ח"כ מיקי זוהר  ( הליכוד )  כי דבריה  " אינם רציניים ". 
אתמול אמר שר הביטחון אביגדור ליברמן כי היחס למשפחות השכולות היה מחפיר וראוי לגינוי . " מה שראינו השבוע בכנסת היה מביש ,  מבזה ומקומם .  התנהגותם של חברי הכנסת כלפי הורים שכולים ,  הייתה מחפירה והטילה כתם שחור על בית המחוקקים ",  כתב בחשבון הפייסבוק שלו .
 לקריאה נוספת:כתם שחור על דגל כחול-לבן בבית המחוקקיםהאב השכול שח"כ ביטן כינה  " שקרן ":   " הדיון היה ביזיון "  

נתניהו על העימות עם הורים שכולים בכנסת : " מצר שהדברים נאמרו "
 ארבעה ימים אחרי שחברי הכנסת ממפלגתו התעמתו עם משפחות שכולות ,  התייחס ראש הממשלה לתקרית בפעם הראשונה : " טוב שהם התנצלו באופן מידי ".  ליברמן גינה אתמול את האירוע : " מעשה מביש המטיל כתם שחור על הכנסת "
 
