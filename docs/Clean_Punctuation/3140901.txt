נתניהו : " רוצה לכהן עד נובמבר 2019 ,  אם לא - נלך לבחירות "
 באירוע של המועדון הכלכלי בוושינגטון הבהיר ראש הממשלה כי הוא משוחח עם השותפות הקואליציוניות על משבר הגיוס ומקווה כי יסיים את כהונתו ב-2019 .  כשנשאל על החקירות השיב בהלצה : " זה הדבר הכי מעניין בתפקיד "
 ראש הממשלה בנימין נתניהו אמר היום  ( רביעי )  כי גם במהלך ביקורו בארצות הברית הוא משוחח עם שותפיו הקואליציוניים על המשבר סביב חוק הגיוס ,  המאיים להפיל את הממשלה ולהביא לבחירות . " אני רוצה להיות מסוגל להשלים את הכהונה ,  עד נובמבר 2019 ,  ואם השותפות יסכימו זה מה שנעשה .  אם לא ,  נלך לבחירות .  אני מקווה שהן כן יסכימו ",  אמר .  
לדברי נתניהו ,  החקירות שמבצעת המשטרה בענייניו לא מסיחות את דעתו מתפקידו .  באירוע של המועדון הכלכלי בוושינגטון אמר : " אני לא יכול לומר שאני אוהב את זה ,  אבל זה לא מסיח את דעתי .  אני עובד ימים של 16 שעות ואני מחויב לחלוטין להגנת ישראל ולשיפור הכלכלה ".  לדבריו , " נראה שגם הציבור חושב כך ".  בנוסף ,  כשנשאל מהו הדבר המעניין ביותר בתפקידו כראש הממשלה ,  ענה נתניהו : " החקירות ". 
בנושא המשא ומתן המדיני אמר נתניהו כי  " רוב הישראלים יעדיפו היפרדות מהפלסטינים .  אני רוצה פתרון ,  שיהיו להם את כל היכולות למשול בעצמם ,  אבל מבלי לתקוף אותנו ".  ‏ 
נתניהו חזר על הדברים גם טרם המראתו לניו יורק ואמר כי הוא רוצה להנהיג ממשלה יציבה עד סוף 2019 . " זה מה שאני מבקש לעשות .  להביא הצעה שתהיה מקובלת על היועמ"ש שתעבור ביותר מהרוב הרגיל ,  ולקבל התחייבות מכל השותפות שממשיכים עד 2019 ",  אמר . " אני לא מעוניין בפתרון של לכדרר את זה לעוד כמה שבועות ולמצוא את עצמנו במשבר .  פתרון מלא ,  אחרת נצטרך ללכת לבחירות .  אני לא מעוניין בזה .  עם רצון טוב אפשר להגיע לזה אבל זה מחייב את כולם להגיע להסכמה .  אני קורא לזה חורשת האקליפטוס ,  כמה מהחברים שלי טיפסו על העץ וצריך לרדת מהעץ ". 
השר לשעבר אריאל אטיאס מש"ס ,  יחד עם היועץ המשפטי לממשלה אביחי מנדלבליט ,  שרת המשפטים איילת שקד וגורמים נוספים בקואליציה ,  ניסחו טיוטה חדשה שתהווה את אחד הפתרונות האפשריים למשבר הפוליטי סביב חוק הגיוס .  בחוק לא יהיו סנקציות כלכליות ,  סעיף שהתנגדו לו החרדים .  לפי הטיוטה ,  שמבוססת על החוק שנפסל בבג"ץ ,  מכסות הגיוס של החרדים לצה"ל יישארו בעינן ,  ובתום תקופה של חמש שנים תבחן הממשלה אם החרדים עמדו בהן .
 אם יימצא שלא עמדו ביעדים - החוק יבוטל ,  ועל הכנסת יהיה לחוקק חוק חדש תוך שנה או שנתיים מיום ביטולו .  הטיוטה אינה סופית ,  והשיחות עליה עם נציגי הסיעות החרדיות והיועמ"ש נמשכות ,  ועל כן עוד צפויים להיעשות בה שינויים .  המטרה בשיתוף היועמ"ש בשיחות על המתווה היא להבטיח כי הוא יוכל להגן על הנוסח בבג"ץ .  

נתניהו : " רוצה לכהן עד נובמבר 2019 ,  אם לא - נלך לבחירות "
 באירוע של המועדון הכלכלי בוושינגטון הבהיר ראש הממשלה כי הוא משוחח עם השותפות הקואליציוניות על משבר הגיוס ומקווה כי יסיים את כהונתו ב-2019 .  כשנשאל על החקירות השיב בהלצה : " זה הדבר הכי מעניין בתפקיד "
 
