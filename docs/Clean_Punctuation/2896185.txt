נתניהו לווינשטיין : " לפתוח בחקירה פלילית נגד זועבי בגין הסתה "
 ראש הממשלה אמר בפתח ישיבת הממשלה כי פנה ליועץ המשפטי לממשלה בדרישה שיחקור את דברי הח"כית מהרשימה המשותפת ,  שאמרה בריאיון לביטאון חמאס כי  " דרושה תמיכה עממית לאינתיפאדה ".  לדבריו , " זו קריאה ברורה לאלימות "
 ראש הממשלה בנימין נתניהו הודיע הבוקר  ( ראשון )  בפתח ישיבת הממשלה כי הוא פנה ליועץ המשפטי לממשלה יהודה וינשטיין בדרישה לפתוח בחקירה פלילית נגד חברת הכנסת חנין זועבי  ( הרשימה המשותפת )  ,  בטענה כי הסיתה לפגיעה באזרחים ישראלים . 
" שימו לב מה היא אמרה לביטאון הרשמי של חמאס :  'על מאות אלפי מתפללים לעלות לאל-אקצא כדי לעמוד מול מזימה ישראלית להתרת דמם של תושבי מזרח ירושלים .  כיום יש פעילות של יחידים בלבד ונחוצה תמיכה עממית .  אם יימשכו פיגועי היחידים ,  ללא תמיכה עממית ,  הם ידעכו בתוך כמה ימים ,  ולכן יציאת אלפים מבני העם תהפוך את האירועים הללו לאינתיפאדה אמתית' ",  ציטט ראש הממשלה את דבריה של זועבי מסוף השבוע האחרון .  
לקריאה נוספת:המשחק הכפול של חמאס עוד עלול להסתיים בשחרור אסירים פלסטיניםח"כ לפיד : " מי שמוציא סכין או מברג - צריך לירות בו כדי להרוג"ראש עיריית נצרת על הח"כים הערבים : " הם פחדנים - באים להצטלם וללכת "  
לדבריו , " זוהי הסתה שקרית ופרועה וקריאה ברורה לאלימות .  אינני מוכן לעבור לסדר היום כשיש דברים חמורים כאלה .  פניתי הבוקר ליועץ המשפטי לממשלה לפתוח מיד בחקירה פלילית נגד זועבי ".  
נתניהו התייחס להידרדרות הביטחונית והאשים את הפלסטינים בכך שהם שופכים שמן למדורה . " אנחנו בתוך גל טרור שמקורו בהסתה שקרית ושיטתית בנושא הר הבית ,  הסתה שבאה מצד חמאס ,  הרשות הפלסטינית והתנועה האיסלאמית בישראל ",  אמר .  
הוא התייחס לפעולות שנקט בתגובה לאירועים האחרונים . " בסוף השבוע הוריתי לגייס 16 פלוגות מילואים של משמר הגבול על מנת להשיב את הביטחון והסדר .  עדיף לגייס מראש כוח מסיבי לטפל בהתפתחויות האפשריות ,  מאשר לגייס לאחר מעשה .  אנחנו עוד נגייס כוחות נוספים ככל שנדרש ",  אמר .  עוד ציין כי  " על פי הנחייתי ,  תאשר הממשלה היום חקיקת עונשי מינימום של שנות מאסר בכלא למיידי האבנים ובקבוקי תבערה ,  והטלת קנסות לקטינים ולהוריהם ". 
נתניהו הוסיף : " אכנס היום דיון נוסף כדי לקדם את הפעולות של הממשלה נגד התנועה האיסלאמית בישראל .  אינני מוכן שתהיה הסתה מבית .  אנחנו נפעל בכל הכלים נגד המסיתים מכל כיוון שהוא ".  
בהמשך אמר נתניהו : " אני מבקש לשלוח ברכת החלמה מהירה לאזרחים ,  לשוטרים ולחיילים שנפצעו בימים האחרונים .  כמו כן ,  אני מבקש לשבח את כוחות הביטחון ,  המשטרה ,  משמר הגבול ,  צה"ל והשב"כ על פעולתם המסורה והבלתי נלאית למען ביטחון ישראל .  אני מבקש לשבח במיוחד את אזרחי ישראל שמגלים ערנות ,  נחישות ויכולת עמידה מרשימה ".  

נתניהו לווינשטיין : " לפתוח בחקירה פלילית נגד זועבי בגין הסתה "
 ראש הממשלה אמר בפתח ישיבת הממשלה כי פנה ליועץ המשפטי לממשלה בדרישה שיחקור את דברי הח"כית מהרשימה המשותפת ,  שאמרה בריאיון לביטאון חמאס כי  " דרושה תמיכה עממית לאינתיפאדה ".  לדבריו , " זו קריאה ברורה לאלימות "
 
