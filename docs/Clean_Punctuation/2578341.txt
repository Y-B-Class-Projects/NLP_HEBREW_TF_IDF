אחרי ההתלבטויות :  בגין יתמודד ברשימת הליכוד
בעקבות לחץ מצד ראש הממשלה ,  החליט השר בגין לא לפרוש מהחיים הפוליטיים ,  ונתניהו מצדו מתכוון לסייע לו להיבחר בפריימריז .  בליכוד מעריכים כי בגין ייכנס לכנסת ,  אך לא בקלות
השר בני בגין הודיע היום  ( שני )  בצהריים לראש הממשלה ,  בנימין נתניהו ,  כי בכוונתו להתמודד בפריימריז לרשימת הליכוד לכנסת שייערכו ב- 25 בנובמבר .  בגין התלבט ארוכות בשאלה האם לפרוש מהחיים הפוליטיים או להישאר .  נתניהו מצדו לחץ עליו להישאר ,  והוא מתכוון להפעיל את השפעתו כדי לסייע לו להיבחר בפריימריז .
 בגין פרש מהממשלה ומהליכוד בטריקת דלת בזמן ממשלת נתניהו הראשונה ,  לאחר שנתניהו חתם על הסכם חברון עם הפלסטינים .  מאז הפסדו עם מפלגת האיחוד הלאומי בבחירות ב-1999 הוא פרש מהפוליטיקה ,  כאשר ציין שהוא נשאר  " איש ציבור ללא ציבור ".  לפני בחירות 2009 הפעיל עליו נתניהו מכבש לחצים כדי שישוב לליכוד ולחיים הציבוריים .  הוא הבטיח לבגין השפעה בממשלה  הבטחה שקוימה כאשר בגין ,  המשמש כשר בלי תיק ,  מונה לחבר בפורום המצומצם  " השביעייה ". 
מהר מאוד העסקה התבררה כמשתלמת לנתניהו .  בגין ,  ששימש תחילה כ"מצפן "  הימני של נתניהו ,  עמד לצדו ,  גם כשהתנגד להכרזתו בנאום בר אילן שבו הכריז ראש הממשלה על מוכנותו העקרונית להכיר ברעיון שתי מדינות לשני עמים .  בגין תמך בהקפאת הבנייה בהתנחלויות ,  נלחם בצורה חריפה נגד חוקים להגבלת כוחו של בית משפט עליון ,  והוביל את הסכם הפשרה עם אנשי מגרון .
 מה שהתברר כעסקה משתלמת לנתניהו ,  התברר לימין כאכזבה מבחינתו .  בימין הביעו תרעומת על התנהלותו של בגין ,  בזכרם את סגנונו משנות ה- 90 .  משום כך ,  בליכוד מעריכים כי הפעם לבגין יהיה קשה יותר בהתמודדות ,  אך למרות הכל המותג  " בגין "  ועזרתו של נתניהו יכניסו אותו לכנסת .  
לקריאה נוספתכוכבים חדשים ברשימת הליכוד ?  בינתיים איןראשי הערים הרצליה ודימונה יצטרפו ליאיר לפידלבני בדרך לעבודה ?  נפגשה הבוקר עם עופר עיני
לפניות לכתב :  pinhas_wolf@ walla.co.il 

אחרי ההתלבטויות :  בגין יתמודד ברשימת הליכוד
בעקבות לחץ מצד ראש הממשלה ,  החליט השר בגין לא לפרוש מהחיים הפוליטיים ,  ונתניהו מצדו מתכוון לסייע לו להיבחר בפריימריז .  בליכוד מעריכים כי בגין ייכנס לכנסת ,  אך לא בקלות

