היעד הבא של נתניהו - אוסטרליה :  חמישה דברים שאתם צריכים לדעת היום
עם סיום ביקורו בסינגפור ,  המשיך ראש הממשלה לביקור בן שלושה ימים בסידני .  גזר דינו של החייל אלאור אזריה יינתן בבית הדין הצבאי .  בכנסת יציינו את יום הקהילה הגאה ועוד שני דברים שאתם צריכים לדעת היום
אתם צריכים לדעת שהיום  ( שלישי )  יקריאו שופטי בית הדין הצבאי את גזר דינו של סמל אלאור אזריה ,  שהורשע בהריגה ובהתנהגות שאינה הולמת .  בכך ,  תגיע לסיומה פרשה שנמשכת זה כמעט שנה ,  מאז ירה אזריה למוות במחבל המנוטרל בזירת הפיגוע בחברון .  צוות ההגנה ביקש שלא לגזור מאסר על אזריה בעוד התביעה ביקשה בין שלוש לחמש שנות מאסר .  השופטים יידרשו לקבל החלטה בנוגע לעונש שיוטל על החייל .  
אתם צריכים לדעת שהיום ימשיך ראש הממשלה בנימין נתניהו את נסיעותיו בעולם ,  כאשר ימריא מסינגפור לסידני שבאוסטרליה .  נתניהו יערוך ביקור בן שלושה ימים במדינה ,  שבמהלכה ייפגש עם בכירים במדינה .  ביומיים האחרונים שהה בסינגפור ,  שם נועד עם הנשיא וראש הממשלה .  הנסיעה של נתניהו ,  יחד עם רעייתו שרה ,  לסינגפור וסידני באה ימים ספורים אחרי נסיעתם לארצות הברית שם נועד עם הנשיא דונלד טראמפ וסגנו מייקל פנס .  
אתם צריכים לדעת שהיום תציין הכנסת את יום זכויות הקהילה הגאה .  זו השנה השנייה שהשדולה למען הלהט"ב בכנסת משתפת פעולה עם האגודה למען הלהט"ב בישראל לקיום יום דיונים שלם שיוקדש למען זכויות הקהילה .  על הפרק ידונו נושאים כמו פגיעות מיניות ,  זנות ואתגרים בהורות חד מגדרית .  כך למשל ,  ועדת החוץ והביטחון תדון בשילוב להט"ב בצה"ל וועדת החינוך תדון ביצירת מרחב מוגן לנוער להט"ב .  יום הלהט"ב בכנסת השנה יתקיים בסימן בי-סקסואליות .  
אתם צריכים לדעת שהיום לפני 47 שנים ,  בשנת 1970 ,  אירע הפיגוע במטוס של חברת סוויסאייר שהיה בדרכו משוויץ לישראל .  המטוס התרסק בעקבות הנחת מטען חבלה בתא הטייס שהתפוצץ תשע דקות לאחר ההמראה .  בהתרסקות שאירעה בציריך נהרגו כל נוסעי המטוס  47 בני אדם ,  בהם 15 ישראלים .  מטען החבלה יועד למטוס אל על ובסופו של דבר הגיע למטוס סוויסאייר .  החזית העממית לשחרור פלסטין קיבלה אחריות על הפיגוע .  
אתם צריכים לדעת שהיום מציינים ברחבי העולם את יום שפת האם הבינלאומי לקידום ההכרה בגיוון של שפות ותרבויות .  היום הוכרז לראשונה על ידי אונסק"ו ב-2009 והוכר רשמית על ידי העצרת הכללית של האו"ם .  בציון יום זה ,  שם האו"ם דגש על הוראת שפות ,  בעיקר העמקת שפת האם בכל מדינה .  בבנגלדש מציינים את יום שפת האם מאז 1952 לזכר סטודנטים שנהרגו בעימותים עם כוחות המשטרה במהלך הפגנה של התנועה לשפה הבנגלדית .  

היעד הבא של נתניהו - אוסטרליה :  חמישה דברים שאתם צריכים לדעת היום
עם סיום ביקורו בסינגפור ,  המשיך ראש הממשלה לביקור בן שלושה ימים בסידני .  גזר דינו של החייל אלאור אזריה יינתן בבית הדין הצבאי .  בכנסת יציינו את יום הקהילה הגאה ועוד שני דברים שאתם צריכים לדעת היום

