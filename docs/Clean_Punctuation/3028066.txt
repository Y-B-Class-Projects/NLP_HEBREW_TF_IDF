במשך שלוש שעות :  ראש הממשלה נתניהו נחקר בחשד לקבלת טובות הנאה
קציני היחידה הארצית לחקירות הונאה הגיעו למעון ראש הממשלה בירושלים ,  שם חקרו אותו בחשד לקבלת מתנות בערך גבוה מאנשי עסקים בארץ ומעבר לים .  מהמשטרה נמסר כי לא ניתן לפרסם פרטים נוספים על המהלך
חקירתו של ראש הממשלה בנימין נתניהו הסתיימה הערב  ( שני )  אחרי שלוש שעות ,  בחשד לקבלת טובות הנאה משני אנשי עסקים .  החקירה התבצעה על ידי קציני היחידה הארצית לחקירות הונאה בפיקודו של תת-ניצב כורש ברנור ,  שהגיעו למעונו שבירושלים .  מהמשטרה נמסר כי  " מטבע הדברים ,  מעבר לכך ,  לא ניתן למסור פרטים נוספים בשלב זה ". 
בהודעה מיוחדת ממשרד המשפטים ,  הצהיר היועץ המשפטי לממשלה באופן רשמי על המעבר מבדיקה בעניינו של נתניהו - שנפתחה בחודש יולי - לחקירה .  ואולם ,  לא נמסרו פרטים חדשים על אודות החשדות או המעשים המיוחסים לנתניהו ,  אלא רק על המעשים שבגינם לא נמצאה עילה לפתוח בחקירה .  בין היתר ,  נמסר כי החקירה לא עוסקת בטענות לקבלת מימון אסור בבחירות 2009 ,  בטענות להטיית תוצאות הפריימריז בליכוד באותה השנה ,  בטענות לקבלת טובות הנאה בחו"ל ומימון טיסות על ידי בעלי הון וטענה למיומן כפול של טיסות לחו"ל .
 שני אנשים עסקים הודו בפני חוקרי יאח"ה כי העניקו בכמה הזדמנויות מתנות לראש הממשלה ולבנו יאיר נתניהו .  השניים ,  שביניהם אין קשר ,  טענו בחקירה כי המתנות לנתניהו הוענקו במסגרת מערכת יחסים חברית ,  וכי לא הייתה להם כוונה לקבל טובות הנאה בתמורה להן .
 
במשך שלוש שעות :  ראש הממשלה נתניהו נחקר בחשד לקבלת טובות הנאה
קציני היחידה הארצית לחקירות הונאה הגיעו למעון ראש הממשלה בירושלים ,  שם חקרו אותו בחשד לקבלת מתנות בערך גבוה מאנשי עסקים בארץ ומעבר לים .  מהמשטרה נמסר כי לא ניתן לפרסם פרטים נוספים על המהלך

