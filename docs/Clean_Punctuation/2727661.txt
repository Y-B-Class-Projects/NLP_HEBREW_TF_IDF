צפו :  נתניהו ולשכתו נפרדים מראש הסגל בשירה וריקודים
לרגל סיום תפקידו של גיל שפר צילמו אנשי הלשכה סרטון שבו כיכב לא אחר מהבוס ,  ש"ניצח "  על התזמורת ונפרד ממקורבו בחרוזים .  את שפר ,  ששימש בתפקיד מאז 2009 ,  יחליף ארי הרו
בין ישיבת ממשלה לעיסוק באנייה עם הנשק האיראני ,  התפנה היום  ( ראשון )  ראש הממשלה בנימין נתניהו להיפרד מראש הסגל שלו ,  גיל שפר ,  שסיים את תפקידו בתום חמש שנים .  באירוע שנערך לכבוד שפר בירושלים השתתפו בין היתר רעיית ראש הממשלה שרה נתניהו ,  שרים בעבר ובהווה ,  שגרירים ,  חברי כנסת ,  יועצים ועובדים מהלשכה ונציגי ממשרדי ממשלה שונים .
 עוד בוואלה !  חדשות:האופוזיציה החליטה :  נחרים הדיונים בכנסת על חוקי המריבההקצין שקיבל שוחד הוקלט : " תביא קילו בשר ונעליים"האם אלברט איינשטיין היה מעריץ של הנביא מוחמד ?   
" למדתי להכיר את גיל ,  ויש לו נשמה יתרה ",  אמר נתניהו באירוע . " הרבה תכונות אחרות גם חשובות ,  אבל בעיניי זה הכי חשוב  יש לך נשמה ,  גיל ,  ואתה שחקן נשמה וככה הרגשנו איתך .  הרגשנו שיש מישהו להישען עליו .  הרגשתי שאתה מהווה נבחרת שלמה והפעלת נבחרת שלמה על מנת לאפשר לי להניע את המדינה קדימה ..  .  זו תחושה מופלאה עבור ראש ממשלה .  אני אסיר תודה לך ".  
ברכה מעניינת לא פחות השמיע יו"ר האופוזיציה ,  ח"כ יצחק הרצוג ,  שאמר כי יש לו  " סקופ תקשורתי ענק "  לספר לנוכחים ,  והסביר : " מפלגת העבודה תהיה מוכנה לסייע לממשלה בכל דרך אם גיל שפר יישאר בה .  מה לעשות שאתה עוזב ?  אנחנו מאוד מעריכים אותך ,  אני אישית מכיר אותך הרבה מאוד שנים מעשייתך הציבורית ,  עשייה שהיא לטובת המדינה נטו ".  
שפר עצמו אמר באירוע כי לשכת ראש הממשלה  " איננה עבורי רק מקום עבודה  זהו בית .  בית חם ,  תוסס ומלא פעילות .  בית שבכל רגע נתון קורים בו אינספור דברים .  הבית הזה הפך להיות חלק בלתי נפרד מחיי ,  והוא ימשיך להיות כך גם מחר  כשכבר לא אהיה פה .  היום ,  אני חותם פרק חשוב בחיי  אחרי 15 שנים בשירות הציבורי ומתוכן חמש שנים לימינו של ראש הממשלה ,  כעת הגיע השעה לומר :  תודה  ושלום ".  הוא הודה לנתניהו ,  שלצדו עבד מאז נבחר לראשות הממשלה ב-2009 . " ראיתי את המסירות שבה אתה פועל למען ביטחון המדינה .  בכל פעם מחדש התרגשתי והתרשמתי מן האנושיות ומהרגישות הפנימית .  תודה לך ,  על הדברים הגדולים והקטנים ובהם גם הדמיוניים והדיסקרטיים ,  שישפיעו עליי לתמיד ".  
אולם ההפתעה האמתית שאירוע הפרידה הייתה הקרנה של סרט שהכינו אנשי הלשכה לשפר .  מי שכיכב בו היה לא אחר מאשר הבוס ,  ראש הממשלה נתניהו .  באירוע הוקרן סרט שהכינו חבריו של גיל ללשכה בהשתתפות ראש הממשלה בנימין נתניהו . " שלום חבר יקר גיל שפר ,  לכבודך שרים כאן שיר פרידה .  מחוכמתך אפשר לכתוב עוד ספר ,  כולם היום אומרים לך תודה ",  שרו אנשי הלשכה ,  שמולם עמד נתניהו ועשה תנועות של מנצח בתזמורת .  בסיום הסרטון ,  התמקד הצלם בראש הממשלה ,  שבנימה משועשעת אמר : " תודה גיל ,  היית ונשארת ממש בלתי רגיל ".  
את שפר יחליף בתפקיד ארי הרו ,  שהיה היועץ לקשרי חוץ של נתניהו בשנת 2007 ומנהל לשכתו בתפקידו כיו"ר האופוזיציה ובהמשך כראש הממשלה בשנים 2010-2008 .  הן שפר והן נתניהו איחלו להרו הצלחה בתפקידו החדש .
 לפניות לכתב אמיר תיבון :  amir.tibon@walla.co.il 

צפו :  נתניהו ולשכתו נפרדים מראש הסגל בשירה וריקודים
לרגל סיום תפקידו של גיל שפר צילמו אנשי הלשכה סרטון שבו כיכב לא אחר מהבוס ,  ש"ניצח "  על התזמורת ונפרד ממקורבו בחרוזים .  את שפר ,  ששימש בתפקיד מאז 2009 ,  יחליף ארי הרו

