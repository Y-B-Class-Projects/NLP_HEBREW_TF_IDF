והשרים שותקים :  בקואליציה לא פוצים פה על מתווה התאגיד
שרי הממשלה ,  ובהם בכירי הליכוד ,  מסרבים להתייחס להסכמות שאליהן הגיעו כחלון ונתניהו לגבי תאגיד השידור הציבורי ,  ועוררו זעם רב .  השתיקה הגיעה לשיאה בישיבת הממשלה ,  שבה בחרו לעסוק במשבר עובדים אחר - ב"חיפה כימיקלים "
 למרות שמשבר התאגיד איים על שלמות הקואליציה ,  ואף על פי שהמתווה לפתרון המשבר שאליו הגיעו ראש הממשלה בנימין נתניהו ושר האוצר משה כחלון שנוי במחלוקת ,  שרי הממשלה מסרבים להתייחס אליו .  גם לפניות שנעשו אליהם ,  השיבו כי הם מסרבים להגיב לדברים .  שתיקת השרים הגיעה לשיאה הבוקר  ( ראשון )  לקראת ישיבת הממשלה .  השרים בחרו להתייחס לסוגיית פינוי מכל האמוניה ,  אך לא לומר מילה על עמדתם בעניין דחיית שידורי התאגיד ופיטורי עובדי חטיבת החדשות .  
גם ראש הממשלה בחר הבוקר שלא לדבר על סוגיית התאגיד ובפתח ישיבת הממשלה בחר להתמקד במערכת ההגנה ליירוט טילים  " קלע דוד "  ובפיטורי עובדי  " חיפה כימיקלים ".   " יש לנו מחויבות מוחלטת לביטחון אזרחי ישראל ובמסגרתה אנחנו פועלים בשיטתיות לחזק את יכולת התקיפה של ישראל .  באותה מידה אנחנו פועלים לחזק את יכולת ההגנה שלה .  היום נהפוך את שרביט קסמים למבצעית ",  אמר . 
" במקביל ",  המשיך . " אנחנו מנסים לפתור את המשבר סביב מכל האמוניה .  מצד אחד יש לנו מחויבות לביטחון תושבי הקריות .  במקביל עושים אנחנו הכול כדי למנוע פיטורים של 1,500 עובדים ערב פסח ופגיעה בתעשייה שעדיין לא התארגנה למימוש החלטת בית משפט ". 
לקריאה נוספת:מאות מפגינים בת"א נגד מתווה התאגיד : " ביבי - כאן זה לא ארדואן"בריטניה נגד הקמת ההתנחלות החדשה : " מחבלת בסיכוי לשתי מדינות"נתניהו לשרים : " מתוך התחשבות בטראמפ - לא נבנה מחוץ להתנחלויות "  
שתיקתם של שרי הליכוד ,  ובראשם השר לביטחון פנים גלעד ארדן ,  שהיה היוזם המרכזי של סגירת רשות השידור והקמת התאגיד ב-2014 ,  בולטת במיוחד .  מאז תחילת המשבר לא התבטא ארדן בעניין ולא הגיב כלל למתווה שהושג בין נתניהו לכחלון .  במקום זאת ,  אמש הוא צייץ על פעילות כוחות מג"ב בפיגוע הדקירה בירושלים והרעיף עליהם את שבחיו .  ארדן גם לא הגיע הבוקר לישיבת הממשלה .  
כמו ארדן ,  גם שר התחבורה ישראל כץ ,  הנחשב לאויב פוליטי של נתניהו ,  לא התבטא בנושא התאגיד בקולו .  אך שרי הליכוד לא לבד .  גם שרי הבית היהודי לא פצו פה לגבי לפיטורי מאות עובדי התאגיד .  חלקם בחרו היום להזכיר לבנט את ציוצו בטוויטר לפני כשנה .  כשעלו סדרת הצעות חוק שביקשו להגביל את התקשורת ,  כתב בנט : " צבר החוקים להגבלת התקשורת מעורר דאגה עמוקה לעתיד חופש הביטוי ,  תקשורת חופשית היא הבסיס לדמוקרטיה ".  למרות הפצרות כתבים הבוקר ,  בנט לא הגיב לסוגיית התאגיד .  כמו כן ,  שר הביטחון אביגדור ליברמן לא התייחס לעניין עד כה .  
למעשה ,  השר היחיד שהתייצב לצד נתניהו ובעד המתווה היה השר ללא תיק איוב קרא שאמר הבוקר לפני ישיבת הממשלה כי  " תהיה חברת חדשות עם מועצה נפרדת ,  ובצד של התאגיד יהיו שידורים רגילים ללא חדשות .  הם יתנהלו באופן עצמאי ,  לכל גוף תהיה הנהלה נפרדת .  אני חושב שמדובר בפשרה נכונה .  תינתן עדיפות לקליטת אנשי רשות השידור בחברת החדשות החדשה ובכך פתרנו את הבעיה ".  
אמש הפגינו מול קריית הממשלה בתל אביב מאות עובדי התאגיד ותומכי מאבקם נגד מתווה הפשרה שעליו הסכימו ראש הממשלה בנימין נתניהו ושר האוצר משה כחלון .  היום מתכננים בתאגיד לעתור לבג"ץ בניסיון למנוע את המהלך שיגרום לפיטורי מאות עובדים .  אחרי סיום ההפגנה בתל אביב ,  המשיכו המוחים לביתו של יו"ר הקואליציה ,  שהוביל את ההתנגדות לתאגיד בראיונות לכלי התקשורת . " דוד ביטן ,  אל תהיה פחדן ",  קראו לו המפגינים .  ביטן ,  שהגיע באותה שעה לביתו ,  השיב להם : " אתם לא הדמוקרטיה ,  אתם לא הציבור ".  
ביום חמישי האחרון סיכמו אנשי נתניהו ומשרד האוצר על מתווה שבמסגרתו יוקם תאגיד נפרד לחדשות ולאקטואליה ,  במנותק מהתאגיד הקיים ,  וחטיבת החדשות הנוכחית של התאגיד תפורק .  רשות השידור הקיימת תמשיך לשדר את החדשות עד להקמת החטיבה החדשה .  ביום שישי נחשפו חלק מהשיחות שקיימו כחלון לנתניהו בניסיון לפתור את משבר התאגיד . " אתה לא מפחיד אותי ,  אני אאבד שניים או שלושה מנדטים - אתה כבר לא תהיה ראש ממשלה ",  אמר שר האוצר לראש הממשלה . " כבר הלכתי לבחירות על 'ישראל היום' ",  השיב לו נתניהו בתגובה .  

והשרים שותקים :  בקואליציה לא פוצים פה על מתווה התאגיד
שרי הממשלה ,  ובהם בכירי הליכוד ,  מסרבים להתייחס להסכמות שאליהן הגיעו כחלון ונתניהו לגבי תאגיד השידור הציבורי ,  ועוררו זעם רב .  השתיקה הגיעה לשיאה בישיבת הממשלה ,  שבה בחרו לעסוק במשבר עובדים אחר - ב"חיפה כימיקלים "
 
