שכר ראש הממשלה והשרים קוצץ ב-5%
ועדת הכספים אישרה פה אחד את ההפחתה בשכר חברי הממשלה .  המשמעות :  נתניהו ישלשל 1,882 ש"ח פחות לכיס בסוף החודש
ועדת הכספים אישרה הבוקר פה אחד קיצוץ של 5% משכר ראש השממלה והשרים .  ראש הממשלה שהשתכר עד כה 41,055 שקלים בחודש ישלשל לכיסו החל מהחודש 39,173 שקלים - 1,882 ש"ח פחות .  שכר השרים יעמוד מעתה על 35,345 ש"ח במקום 36,920 .
 מעבר למשמעות הסמלית של הצעד ,  המהלך צפוי לחסוך לקופת המדינה יותר ממיליון שקלים עד סוף שנת 2010 .  בועדה העלה היו"ר ח"כ משה גפני הצעה לקצץ גם בשכר הבכירים בשירות הציבורי אשר שכרם מצוי בפיקוח ועדת הכספים  ( ובהם נשיא המדינה ,  מבקר המדינה שופטים ומנהלים בכירים )  ,  אך לעשות זאת  " ללא כפיה "  כהגדרתו .  
שכרם של סגני השרים לא קוצץ בשלב זה  ( מאחר והוא צמוד לשכרם של חברי הכנסת )  ,  אך בהחלטתה ציינה הועדה כי באם יקוצץ שכרם של הח"כים - ישונה גם שכר סגני השרים בהתאם באופן מיידי .
 
שכר ראש הממשלה והשרים קוצץ ב-5%
ועדת הכספים אישרה פה אחד את ההפחתה בשכר חברי הממשלה .  המשמעות :  נתניהו ישלשל 1,882 ש"ח פחות לכיס בסוף החודש

