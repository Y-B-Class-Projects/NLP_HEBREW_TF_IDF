היועמ"ש על חקירות נתניהו :  אנחנו בישורת האחרונה ;  הראיות יקבעו
היועץ המשפטי לממשלה אביחי מנדלבליט התייחס לחקירות ראש הממשלה ועדכן כי  " אנחנו בישורת האחרונה ",   " נחקרו עשרות עדים ,  בוצעו פעולות חקירה רבות שעל רובן לא שמעתם ",  אמר בכנס בתל אביב 
" אנחנו בישורת האחרונה של החקירה .  תנו למשטרה ולמערכת האכיפה לעשות את העבודה ".  כך אמר היום  ( רביעי )  היועץ המשפטי לממשלה אביחי מנדלבליט ,  בהתייחסו לחקירות ראש הממשלה בנימין נתניהו .  את הדברים אמר מנדלבליט בהשקת פורום היועצים המשפטיים במשרדי ממשלה שנערך בתל אביב . " איש אינו עומד מעל החוק ",  אמר . " המבחן הראייתי הוא אחיד לכולם .  כך היה בפתיחת החקירות ,  וכך יהיה אם נמצא כי יש ראיות המצדיקות כתב אישום ".  
" רק הראיות יקבעו ",  הדגיש היועץ המשפטי לממשלה , " לא הסיסמאות ולא הציוצים .  אנחנו לא קבלני הרשעות ,  ולא נפחד לקבל החלטות קשות ".  הוא הוסיף כי  " עד כה נחקרו עשרות עדים ,  נחתם הסכם עד מדינה משמעותי ,  בוצעו פעולות חקירה רבות ומשמעותיות שעל רובן לא שמעתם .  אין מקום לייחס לאנשי המשטרה או למישהו שמעורב בחקירות נגד ראש הממשלה שיקולים זרים או שיקולים פוליטיים ". 
עוד בוואלה !  NEWS:פרקליט המדינה :  מקווה שחקירות נתניהו יסתיימו תוך כמה שבועותפרקליט המדינה :  להגביר סגירת תיקים בשל חוסר אשמה - ולא חוסר ראיותפרסום ראשון :  בעקבות הביקורת - מח"ש שינתה נהלי חקירה 
היועמ"ש התייחס בדבריו גם לעימות החריף שאירע לפני שבוע בוועדת הכלכלה ,  בינו לבין שרת המשפטים אילת שקד .  במהלך הדיון על החוק להצלת ערוץ 20 ,  טענה נציגת משרד המשפטים ,  עו"ד אלידור בליטנר ,  כי הליך החקיקה המזורז לא תקין ,  וכי הדברים נאמרים על דעת מנדלבליט .  בתגובה נשלח נציג מטעם שקד ,  והקריא את עמדת השרה . " שרת המשפטים לא חושבת שנציגת משרדה אמורה לתת ציונים לכנסת .  השרה סבורה שראוי היה שהדברים כלל לא היו נאמרים ".  
" אותה משפטנית פעלה בדיוק כפי שאני מצפה מכל משפטן מהשירות הציבורי המופע בכנסת ומציג עמדה משפטית ",  אמר היום היועמ"ש , " היא מקבלת את מלוא הגיבוי ".  במהלך הכנס הפגינו מחוץ למקום כ-15 איש ,  המשתתפים במחאה נגד השחיתות השלטונית בפתח תקווה עירו של מנדלבליט .  
מוקדם יותר החודש אמר מנדלבליט בוועידת ישראל לעסקים של גלובס כי  " מדינת ישראל איננה מדינה מושחתת ,  היא מדינה שנלחמת בשחיתות .  יש כאן רשויות אכיפה חזקות ,  עצמאיות ויעילות .  אין איש חסין בפני החוק .  מערכת אכיפת החוק מורכבת מרשויות שונות שעובדות בשיתוף פעולה ובסנכרון ". 
מנדלבליט דחה גם בכנס ההוא את הביקורת שהוטחה במשטרה על ידי גורמים פוליטיים ואמר כי היא  " מבצעת את החקירות ,  שבתיקים רגישים מתנהלות בליווי הפרקליטות .  בסיכום כל חקירה המשטרה מסכמת את הממצאים ,  ומעבירה את החומר לפרקליטות .  לאחר מכן תשב הפרקליטות על המדוכה ותבחן את הדברים .  
במקרה הצורך בוחן את הדברים פרקליט המדינה ,  ולפעמים הדברים גם מגיעים להכרעתי .  אכיפת החוק אינה מושפעת לכאן או לכאן מרעשים שונים בזירה הציבורית ",  הוסיף .
 באותו כנס התייחס לחקירות גם פרקליט המדינה שי ניצן ,  שאמר כי  " החקירה תסתיים ברגע שייגרמו כל צרכי המדינה .  אם אתם מדמים שחקירת ראש ממשלה היא דבר קל - זהו דמיון שווא .  כל הטענות המופרכות לפיהן מעכבים את החקירה בכוונה הן טענות סרק ",  הוסיף . " אני מקווה שהמשטרה תגיש המלצות בשבועות הקרובים ". 
 ( עדכון ראשון 17:53 )  

היועמ"ש על חקירות נתניהו :  אנחנו בישורת האחרונה ;  הראיות יקבעו
היועץ המשפטי לממשלה אביחי מנדלבליט התייחס לחקירות ראש הממשלה ועדכן כי  " אנחנו בישורת האחרונה ",   " נחקרו עשרות עדים ,  בוצעו פעולות חקירה רבות שעל רובן לא שמעתם ",  אמר בכנס בתל אביב

