נתניהו עם פישר 
לשכת רה"מ : " הנגיד נוקט מדיניות חכמה ". 
בכיר בלשכה : " אם שער הדולר יירד ושער היורו יעלה בשיעור ניכר ,  זה לא יהיה אסון ;  אם שניהם יירדו זו בעיה "  
לשכת ראש הממשלה התייצבה אתמול לצד הנגיד סטנלי פישר ,  על רקע הביקורת שנמתחה אתמול על התערבותו האגרסיווית של בנק ישראל בשוק המט"ח ועל רכישות הדולרים הגדולות שביצע . 
" במשרד ראש הממשלה מודאגים מהתחזקות הדולר ומקווים שהנגיד יצליח להשאירו בשער מספיק גבוה ,  כדי שהיצוא יוכל להמשיך להתמודד בשווקים בחו"ל ",  אמר מקור בכיר במשרד ראש הממשלה . " הנגיד נוקט התערבות חכמה על מנת ששער הדולר לא יהיה נמוך מדי ביחס לשקל .  קשה לומר מהו המינון המדויק שבו שער הדולר יהווה בעיה קריטית ליצוא ,  וברור שעדיף שהדולר יהיה יותר גבוה .  עם זאת ,  הנגיד צודק כשהוא אומר שעל היצואנים להתרגל לעבוד בשער הדולר הנוכחי . 
" אנחנו תומכים בעמדת הנגיד שצריך להתערב במסחר .  מה שרלוונטי ליצוא אלה שערי הדולר והיורו יחד .  אם שער הדולר יירד בעוד ששער היורו יעלה בשיעור ניכר ,  זה לא יהיה אסון ,  אך אם שניהם יירדו זו תהיה בעיה ",  הוסיף הבכיר .  

נתניהו עם פישר 
לשכת רה"מ : " הנגיד נוקט מדיניות חכמה ". 
בכיר בלשכה : " אם שער הדולר יירד ושער היורו יעלה בשיעור ניכר ,  זה לא יהיה אסון ;  אם שניהם יירדו זו בעיה "  

