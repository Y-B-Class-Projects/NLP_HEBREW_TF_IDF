נחשפו תמלולי הקבינט בצוק איתן ;  יעלון לבנט : " אתה לא תנהל לי את הצבא "
 לקראת פרסומו הצפוי של דוח המבקר על  " צוק איתן ",  מפרסם העיתון  " ידיעות אחרונות "  את הדיונים הנפיצים בקבינט על הטיפול באיום המנהרות .  גנץ טען : " מתנגד לפעולה קרקעית ,  המנהרות הן איום סביר ".  בנט תקף : " תגיע עם תכניות מבצעיות ,  תהיו סוסים דוהרים ולא שוורים עצלים "
 חלקו הראשון של דוח המבקר על צוק איתן צפוי להגיע היום  ( שלישי )  לדיון והצבעה בוועדה לביקורת המדינה לקראת פרסומו בשבועות הקרובים ,  והבוקר מפרסם העיתון  " ידיעות אחרונות "  תמלולים מתוך ישיבות הקבינט המדיני-ביטחוני השופכים אור על טענות המבקר בגין היערכותו של צה"ל לאיום המנהרות . 
" אתה לא תנהל לי את הצבא ,  אתה לא תבוא לי מהשטח ותגיד לי עושים ככה או לא עושים ככה ,  שמעת ?  ",  אמר שר הביטחון בזמן המבצע משה יעלון בישיבת קבינט מתוחה שנערכה ב-27 ביולי 2014 ,  ימי הפעולה הקרקעית בעזה .  נפתלי בנט ,  שר הכלכלה דאז ,  השיב לו : " אני כן ,  אם לא מדווחים אמת ".  
יעלון : " אני מדווח אמת "
 בנט : " עד עכשיו לא ידענו על הפסקת אש "
 יעלון : " אני צריך לתת לך דין וחשבון ?  "
 בנט : " בוודאי "
 בשלב זה פנה בנט לרמטכ"ל דאז ,  בני גנץ ,  ותקף אותו : " אני מצפה מכם להגיע לקבינט עם תכניות מבצעיות ורוח התקפית .  לא אני אמור להביא לכאן תכניות להשמדת מנהרות .  תהיו סוסים דוהרים ולא שוורים עצלים ".  
דוח מבקר המדינה בנושא מבצע צוק איתן צפוי למתוח ביקורת חריפה על ראש הממשלה בנימין נתניהו ,  שר הביטחון יעלון ,  הרמטכ"ל לשעבר בני גנץ וקצינים בכירים נוספים ,  על כך שלא הציגו בפני חברי הקבינט המדיני-ביטחוני את איום המנהרות במלוא עוצמתו וחומרתו ולהעיר על כך שלא הוכנו תכניות מבצעיות מספקות ביחס לאיום זה .  
מתוך התמלולים עולה כי חודש לפני כן ,  ב-30 ביוני ,  לאחר שאותרו גופותיהם של שלושת הנערים שנרצחו בידי חמאס ,  ביקש בנט  " לצאת לפעולה יזומה בקו המגע "  נגד המנהרות .  ראש הממשלה אמר אז : " המנהרות הן איום ממשי על מדינת ישראל והן עלולות לשנות את המאזן בינינו לבינם .  בוגי ".  הוא פנה לשר הביטחון וביקש : " תציג תכנית מחר ,  כולל השתלטות על הפתחים ".  יעלון השיב כי  " יש תכנית כזו ",  ואילו נתניהו אמר : " אני לא מכיר אותה ".  
ב-2 ביולי ,  עוד בטרם החל המבצע ,  בקבינט מתלהט הוויכוח סביב פעולה הקרקעית נגד מנהרות חמאס .  שר הביטחון סבור שמהלך כזה יכול להוביל לתוצאות קשות . " אני נגד פעולה על הפירים ",  אמר יעלון , " זה עלול לשאוב אותנו פנימה ".  ראש אגף המודיעין דאז ,  אביב כוכבי ,  תמך בו : " יש עשרות אינדיקציות שחמאס לא רוצה עימות ".  אליו הצטרף גנץ : " אני ממליץ על חשיפה אסטרטגית של תכנית המנהרות של חמאס ".  בנט ביקש לדעת כמה זמן תיקח פעולה קרקעית נגד המנהרות ,  וגנץ ענה לו : " יומיים-שלושה ".  בפועל ,  נמשכה הפעולה הקרקעית בעזה 19 ימים .  
כמה ימים לאחר מכן ,  ב-7 ביולי ,  חמאס משגר מטח של כמאה רקטות לעבר ישראל ,  ומבצע צוק איתן יוצא לדרך .  יעלון טען באותה העת : " אפשר להגיע להפסקת אש ".  לדבריו , " לא נכון להגיע למצב שנפשיט אותם מהמנהרות .  צריך למצות את התיווך המצרי ".  בנט התנגד ואמר : " אני ממליץ לפעול לנטרול המנהרות ".  
יעלון : " ואם תשיג שקט לשלוש שנים בלי שהשמדת את המנהרות ,  מה רע ?  "
 בנט : " ואם נחטוף פיגוע אסטרטגי ,  זה יהיה אירוע גלעד שליט פי 100 .  עדיף שנמנע זאת מראש ,  ולא ראיתי תכנית איך מונעים ". 
יעלון : " ואחרי שנכנסת ,  לא יבנו עוד מנהרות ?  "
 ב-10 ביולי מתייצב אלוף פיקוד הדרום סמי תורג'מן בישיבת הקבינט כדי לשכנע את השרים להוציא לפועל את תכנית לנטרול המנהרות .  שר הביטחון והרמטכ"ל מתנגדים לה ,  והקבינט לא מאשר אותה .  אחרי סיכול ניסיון חדירה בכרם שלום ,  ב-18 ביולי ,  יוצא צה"ל לפעולה קרקעית .  
תורג'מן : " יש איום אסטרטגי שבכל רגע יכול להיות מופעל נגדנו .  יש לפחות תשע מנהרות שחצו לשטחנו ".  נתניהו : " צריך להמשיך באש או פעולה קרקעית ?  "  גנץ : " אני מתנגד לפעולה קרקעית .  יש הישגים גדולים עד עכשיו ,  חמאס מוכה ,  המנהרות הן סיכון סביר ".  
בנט : " עד כמה תהיה רחבה פעולה נגד המנהרות ?  "
 תורג'מן : " פעולה עם חיכוך ,  אבל אנחנו יודעים להתמודד איתה ".  בנט : " אם אתה במקומנו ,  מה אתה עושה ?  "  יעלון : " הוא לא בנעליך ,  הוא סוס דוהר "  בנט : " אז לא בנעלינו ,  בנעליך "  תורג'מן : " בנעליי ובנעליך הייתי נכנס עם שלושה צוותי קרב חטיבתיים כדי לנטרל את האיום של המנהרות "  ראש אמ"ן דאז ,  אביב כוכבי : " יש תנאים ליצור הרתעה "
 יעלון : " אני מסתכל על איום המנהרות כעל בעיה לא פתורה ,  שאנחנו לא נפתור אותה גם באירוע הזה ".  שר החוץ דאז אביגדור ליברמן : " תלכו לפעולה רחבה בעזה ,  אבל אם זה בין פעולת מנהרות או הפסקת אש לכו להפסקת אש ".  

נחשפו תמלולי הקבינט בצוק איתן ;  יעלון לבנט : " אתה לא תנהל לי את הצבא "
 לקראת פרסומו הצפוי של דוח המבקר על  " צוק איתן ",  מפרסם העיתון  " ידיעות אחרונות "  את הדיונים הנפיצים בקבינט על הטיפול באיום המנהרות .  גנץ טען : " מתנגד לפעולה קרקעית ,  המנהרות הן איום סביר ".  בנט תקף : " תגיע עם תכניות מבצעיות ,  תהיו סוסים דוהרים ולא שוורים עצלים "
 
