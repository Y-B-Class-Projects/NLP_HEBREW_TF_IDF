נתניהו : " נמנע מעבר נשק קטלני מסוריה לחיזבאללה "
 ראש הממשלה העריך בדיון בוועדת החוץ והביטחון כי קיימת אפשרות שהשקט היחסי ברמת הגולן  " משתנה לנגד עינינו ".  הוא הכחיש שמסתערבים ישראלים פועלים בסוריה : " דברי הבל "
 צפו בדברי נתניהו בפתח הדיון בוועדת החוץ והביטחון ,  היום 
ראש הממשלה ,  בנימין נתניהו ,  התייחס היום  ( שני )  למתיחות בגבול סוריה וזהיר מפני הפרת השקט היחסי ששרר ברמת הגולן בעשורים האחרונים ,  מאז תום מלחמת יום הכיפורים . " 40 שנים שקטה הארץ בזירה הסורית ויכול להיות שזה משתנה לנגד עינינו ",  אמר נתניהו בישיבת ועדת החוץ והביטחון של הכנסת והכחיש את דבריה של היועצת המדינית של אסד שאמרה השבוע כי ישראל שלחה מסתערבים לסוריה : " כל הדיבורים על מסתערבים ישראלים שפועלים בסוריה אלו דברי הבל ",  אמר .  
בדיון שנערך הבוקר ,  אשר את תוכנו נאותה הוועדה לפרסם כעבור עשר שעות ,  שוחח נתניהו עם חברי הוועדה גם על האפשרות שסוריה תנסה להעביר נשק לחיזבאללה . " סוריה קיבלה החלטה להעביר לחיזבאללה נשק מתקדם וקטלני ",  אמר . " מדובר בנשק איכות בהיקפים גדולים אפילו יותר ממה שסוריה העבירה עד עכשיו .  העברות אמצעי הלחימה ,  מקורן בהחלטה איראנית ,  כאשר אסד למעשה מממש את ההחלטה .  בהעברות אמצעי הלחימה יש כדי לשנות את מאזן הכוח מולנו עד כדי שינוי תפיסת הביטחון שלנו ".  לדבריו , " ישראל תעשה כל שביכולתה כדי למנוע מעבר של נשק כזה לחיזבאללה .  זה עלול להיות מצב שונה מבחינתנו ביחס למה שנמצא ברשותם היום .  יש לנו מדיניות ברורה למנוע העברת נשק מתקדם לחיזבאללה ". 
בפתח הדיון ,  אמר נתניהו כי מי שמאיים  " לפגוע בנו או פוגע באזרחי ישראל - ייפגע ".  עוד הוסיף ראש הממשלה כי  " אנחנו רואים מזרח תיכון חדש ,  הוא גועש ורועש .  אנחנו רואים את זה בכל הגזרות ובמיוחד בצפון עם סוריה ".  לדברי נתניהו , " אנחנו מתמודדים עם ההתפתחויות הללו בנחישות .  זה מחייב אותנו לשמור על ביטחון אזרחינו ".  היום התייחס גם יו"ר ועדת החוץ והביטחון ,  שר החוץ לשעבר אביגדור ליברמן ,  לאיומיו של נשיא סוריה ,  בשאר אסד ,  לפיהם ארצו שוקלת פתיחת חזית נגד ישראל ברמת הגולן .  בתדרוך לכתבים אמר ליברמן כי  " זה יהיה חישוב מוטעה לנסות ולפתוח במלחמה ,  וכי אם אסד יעשה זאת , " הוא עלול לאבד את כל עולמו ".  
ראש הממשלה התייחס במהלך הדיון גם למאמצים לחידוש המשא ומתן המדיני עם הפלסטינים ואמר כי הוא מוכן לשבת לשולחן בכל עת ,  ללא תנאים מוקדמים ,  וכי הפלסטינים מערימים קשיים . " הרעיון של מדינה דו-לאומית זה רעיון שאינו טוב למדינת ישראל בלשון המעטה ",  הוסיף נתניהו . " אם יהיה הסכם ,  הוא יובא בפני הכנסת או להכרעת העם על כל החלטה שתתקבל בנושא ".  
נתניהו התייחס גם לנושא הבנייה בהתנחלויות והכחיש את הפרסומים על הקפאה שקטה של הבנייה מחוץ לשטחי הקו הירוק . " הבנייה בהתיישבות ביהודה ושומרון תימשך ,  וגם היום היא נמשכת ",  אמר נתניהו , " אבל צריך להבין מה קורה סביבנו ".  לדברי ראש הממשלה , " צריך להיות חכם ,  לא רק צודק .  ההתיישבות בגושים לא משנה מהותית את היכולת להגיע להסדר .  זו תואנת שווא .  השאלה המהותית היא האם יש או אין רצון לקבל את המדינה היהודית ".  
המתיחות בגבול סוריה - כותרות נוספותליברמן :  אם אסד יפתח במלחמה ,  הוא יאבד את כל עולמואסד :  כשנפתח חזית בגולן ,  אלה לא יהיו פגזים מאולתריםאוסטריה :  אם התנאים ישתנו  ייתכן שנשוב לגולן
לפניות לכתב עמרי נחמיאס :  omri_n@walla.net.il 

נתניהו : " נמנע מעבר נשק קטלני מסוריה לחיזבאללה "
 ראש הממשלה העריך בדיון בוועדת החוץ והביטחון כי קיימת אפשרות שהשקט היחסי ברמת הגולן  " משתנה לנגד עינינו ".  הוא הכחיש שמסתערבים ישראלים פועלים בסוריה : " דברי הבל "
 
