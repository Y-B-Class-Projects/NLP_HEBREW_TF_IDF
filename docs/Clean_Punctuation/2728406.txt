נתניהו סיפק לעולם את הסחורה ,  אך החשש מאיראן פחת
כלי התקשורת המובילים בעולם סיקרו את חשיפת הנשק בספינה באילת ,  אך בד בבד שואלים אם רוחאני היה מודע לעניין .  סקר :  סין גברה על איראן בתואר  " האויבת הגדולה של ארה"ב "
 ביום שאחרי המופע הגרנדיוזי בנמל אילת ,  השאלה המרכזית שמעסיקה כעת את גופי המודיעין בישראל היא האם גורמים בכירים בממשלו של נשיא איראן ,  חסן רוחאני ,  היו מודעים למבצע העברת הטילים לעזה ?  ההבדל בין הישג  " הסברתי "  קצר טווח לבין אירוע שיכריח את מנהיגי המערב לשקול שנית את יחסם לרוחאני ,  שממשיך ליהנות מתדמית מתונה וחיובית ,  טמון בתשובה לשאלה הזו .  
אם יתברר שרוחאני עצמו ,  או גורמים שמקורבים אליו ,  היו מודעים למשלוח הנשק - לישראל יהיה קלף מנצח ביד ,  שיפגע קשות בתדמיתו של הנשיא ה"מחייך "  מטהראן .  אם ,  לעומת זאת ,  יתברר שמשלוח הנשק נעשה  " מאחורי גבו "  של הנשיא האיראני ,  ללא ידיעתו וברכתו ,  הדבר עשוי דווקא לחזק את הקולות במערב שקוראים  " לחזק את רוחאני "  אל מול הגורמים הקיצוניים יותר בטהראן . " במצב כזה ,  לא בטוח שבעוד כמה חודשים מישהו באירופה יזכור את הספינה הזו ",  הודה גורם מדיני בכיר בשיחה עם וואלה !  חדשות .
 עוד על ספינת הנשק מאיראן:נתניהו לצד הנשק :  העולם משלה עצמו ,  מחר איראן תשלח מזוודות גרעיןבשל חשש ממטען בספינת הנשק :  נמל אילת פונההושלמה פריקת המכולות מספינת הנשק באילת 
ההישג קצר הטווח על כל פנים ,  כבר הושג :  הטקס שנערך אתמול בנמל אילת בנוכחות ראש הממשלה ושר הביטחון זכה לסיקור תקשורתי בולט ברחבי העולם ,  כולל כתבות ארוכות ב"ניו יורק טיימס ",   " וושינגטון פוסט "   ( שם אף העלו גלריית תמונות מיוחדת של הנשק שנתפס )  ,  סוכנויות הידיעות המובילות וערוצי הטלוויזיה הגדולים בארה"ב ובאירופה .  אלא שגם אל תוך הסיקור הזה ,  שבו דבריו של נתניהו נגד  " מתקפת החיוכים "  האיראנית כיכבו בכותרות ,  נכנסה שאלת מעורבותו של רוחאני . 
" המניעים של איראן להברחת משלוח הנשק אינם ברורים ",  נכתב בעיתון  " פייננשל טיימס ",  ובהמשך : " אנליסטים צבאיים העלו את הסברה שספינת הנשק הייתה מבצע של קבוצה קיצונית בתוך המשטר האיראני ,  שמעוניינת לחבל בפנייה של הנשיא רוחאני לעבר המערב .  אפשרות אחרת היא שהמשטר של רוחאני בעצמו אירגן את המשלוח ,  כדי להדוף את הביקורת מצד גורמים קיצוניים בטהראן על הסכם הגרעין עם המערב ".  
הוויכוח בין ה"מתונים "  לבין ה"קיצונים "  באיראן אינו מדומיין ,  וגם ישראל ,  למרות הקו התקיף של הממשלה נגד  " מתקפת החיוכים "  האיראנית ,  מודעת היטב לכך שמדיניותו של רוחאני נתקלת באופוזיציה אמיתית וכוחנית מבית .  האתגר הגדול של נתניהו הוא לטשטש את הוויכוח הזה ולהוכיח שאין הבדל בין רוחאני לבין אנשי משמרות המהפכה ,  שעליהם הצביע ראש אמ"ן ,  אלוף אביב כוכבי ,  כאחראים הישירים למבצע הברחת הטילים .  לא בטוח שספינת הנשק תתגלה כ"אקדח המעשן "  שנתניהו מחפש ,  אבל ייתכן שעוד נופתע .  
במקביל ,  מעניין לשים לב לסקר שפורסם לפני שבוע וחצי בארה"ב ומצביע על ירידה חדה במספר האמריקנים הסבורים שאיראן היא האויבת הגדולה ביותר של ארצם .  על פי הסקר של מכון  " גאלופ ",  שבמסגרתו מתבקשים הנשאלים לקבוע מיהי האויבת הגדולה ביותר של ארה"ב ,  יותר אמריקנים סבורים שסין היא האויבת הגדולה ביותר של ארצם מאשר אלה שמייחסים את התואר הזה לאיראן .  
כ-20% מהנשאלים בסקר אמרו שסין היא האויבת הגדולה ביותר של ארה"ב ,  לעומת 16% שהשיבו כי מדובר ברפובליקה האיסלאמית .  מבחינת איראן החדשות הטובות באמת הן לא ה"הפסד "  לסין ,  אלא העובדה שרק לפני שנה ,  כ-32% מהנשאלים בסקר אמרו שהאויבת הגדולה ביותר של ארה"ב היא דווקא איראן .  הנתונים הללו עשויים להצביע על כך ששינוי המדיניות האיראני  ( או מה שבירושלים מכנים  " מתקפת החיוכים ")  מתחיל להשפיע גם על דעת הקהל .
 לפניות לכתב :  amir.tibon@walla.co.il 

נתניהו סיפק לעולם את הסחורה ,  אך החשש מאיראן פחת
כלי התקשורת המובילים בעולם סיקרו את חשיפת הנשק בספינה באילת ,  אך בד בבד שואלים אם רוחאני היה מודע לעניין .  סקר :  סין גברה על איראן בתואר  " האויבת הגדולה של ארה"ב "
 
