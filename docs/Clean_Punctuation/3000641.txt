האו"ם הוא רק תירוץ :  נתניהו פתח את הדלת לקלינטון וטראמפ
מעל חמשת ימי ביקורו של ראש הממשלה בניו יורק רחפה שאלת זהותו של האדם שישב ,  או תשב ,  בבית הלבן החל מינואר 2017 .  בפגישותיו עם שני המועמדים לנשיאות ניסה נתניהו לשמור על איזון ,  אך בעוד קלינטון שידרה ממלכתיות ,  טראמפ מנסה לגרוף רווחים
המראה הראשון המזדקר אל מול עיניהם של היוצאים מבניין האו"ם בשדרה הראשונה בניו יורק הוא גורד שחקים בעל 72 קומות ,  עליו ,  כמו על רבים מהמגדלים ברחבי העיר ,  מתנוסס שמו של דונלד טראמפ .  יחסית ל-39 הקומות של מגדל המזכירות הכללית של האו"ם ,  מדובר בגוליית ,  המאפיל במעט על הבניין המרשים .  
למי שמחפש משלים במגדלים ,  גם בביקורו השנתי של ראש הממשלה בעצרת הכללית של האו"ם יש נמשל דומה ;  צלה של התקופה  סיום כהונת אובמה והשאלה מי יחליף או תחליף אותו בבית הלבן  ריחפו מעל חמשת ימי שהותו של ראש הממשלה בניו יורק .  סוגיית טראמפ  פעם איל נדל"ן והיום מועמד רפובליקני ססגוני ושנוי במחלוקת  האפילה אפילו על נאומו חוצב הלהבות של נתניהו באו"ם .
 זה שיוצא ,  וזה או זאת שייכנסו ,  היו בעצם הפתיח והסיומת של הביקור :  ביקורו של נתניהו נפתח במפגש האחרון עם הנשיא אובמה ,  והסתיים בפגישות עם שני המועמדים  טראמפ והילרי קלינטון ,  שפינו זמן לפגוש את נתניהו בימי קמפיין טרופים במיוחד - יממה לפני העימות הראשון ביניהם .
 עוד באותו עניין:קלינטון לנתניהו :  אתנגד להחלטות חד-צדדיות במועצת הביטחון של האו"םמטה טראמפ : " הילרי קלינטון אליטיסטית ומנותקת"העימות הראשון והפגישה עם נתניהו :  השבוע הגורלי של טראמפ וקלינטון 
טראמפ הוא זה שהכתיב את לוח הזמנים :  אחרי שבפמליית נתניהו אותתו שהוא ישמח להיפגש עם מי מהמועמדים במידה ויביעו בכך עניין ,  מטה טראמפ הרים את הכפפה .  בשם האיזון ,  אנשי נתניהו מיד פנו למטה קלינטון בבקשה לתאם פגישה דומה .  נתניהו אינו המנהיג המזרח תיכוני היחיד שנפגש עם שני המועמדים ,  והוא גם לא הראשון :  במידה רבה ,  שני מפגשיו של נשיא מצרים ,  עבד אל-פתאח א-סיסי ,  עם קלינטון וטראמפ בשולי עצרת האו"ם בשבוע שעבר הניחו את הקרקע לפגישות של נתניהו אתמול .  אבל יחסיו הטעונים של נתניהו עם הפוליטיקה האמריקנית בשנים האחרונות ומעמדה של ישראל בתוכה מציבים אותו במעמד קצת שונה .  
בלשכת ראש הממשלה עושים מאמצים בחודשים האחרונים להתרחק מקמפיין הבחירות לנשיאות ולשמור על מראית עין של איזון .  זאת אחרי הטראומה של בחירות 2012 ,  אז הואשם בהתערבות בוטה לטובת המועמד הרפובליקני מיט רומני .  עד כה נראה שנתניהו משתדל עד מאוד ליישם את הפתגם  " מי שנכווה ברותחין נזהר בצוננין ".  
התקשורת הורחקה משתי הפגישות ,  שתועדו על ידי צלמי סטילס רשמיים בלבד .  ההודעות שהוציאה לשכת ראש הממשלה על שתי הפגישות היו זהות בניסוחיהן ,  וכללו מידע אינפורמטיבי בלבד :  מיקום הפגישה ,  משך הזמן שהיא נערכה ,  משתתפים נוספים ,  ומסרים זהים . " רה"מ נתניהו הציג בפני מר טראמפ \ גברת קלינטון את עמדותיה של ישראל בנושאים אזוריים הקשורים לביטחון ישראל ומאמציה להשיג שלום ויציבות באזורנו .  רה"מ הודה למר טראמפ \ גברת קלינטון על הידידות והתמיכה בישראל ".  
בצד השני ,  כמצופה בתקופת קמפיין בחירות ,  קימצו פחות בפרטים .  שני המועמדים פרסמו הצהרות מפורטות ,  המפארות את מחויבותם ליחסי ישראל-ארצות הברית ,  תמיכתם בהסכם הסיוע הביטחוני לעשור הקרוב ,  והשאיפה להילחם יחדיו בטרור ובמניעת איראן גרעינית .  עד כאן הדומה .  
טראמפ החל אמנם את הקמפיין בהצהרת נייטרליות לגבי הסכסוך הישראלי-פלסטיני ,  אך בשבועות האחרונים הוא הולך ומתיישר לימין בעמדותיו אפילו יותר מהממשלה בירושלים .  בתום פגישתו עם נתניהו שחרר המועמד הרפובליקני הודעה רוויית הצהרות ניציות ,  המפארת את ירושלים המאוחדת כבירת הנצח של העם היהודי ומטילה את האחריות לקיפאון המדיני על הפלסטינים שצריכים להכיר במדינת ישראל כעם היהודי .  
הצהרתו של טראמפ ,  שלפיה  " הסיוע הביטחוני המוענק לישראל ושיתוף הפעולה בתחום ההגנה מפני טילים הן השקעה מצוינת לארצות הברית ",  ראויה לציון .  זאת לנוכח העובדה שבעבר טראמפ קרא לישראל להחזיר את כספי הסיוע שהיא מקבלת .  
ההודעה של מטה קלינטון ,  מאידך ,  שמה דגש על הצורך בקידום פתרון שתי המדינות ,  ואשררה את התנגדותה לכל ניסיון חיצוני לכפות הסדר , " כולל על ידי מועצת הביטחון ".  התחייבותה של קלינטון בעלת חשיבות יתרה מבחינתו של נתניהו ,  על רקע החשש בירושלים ממהלך אחרון של ממשל אובמה בנושא הישראלי-פלסטיני לפני תום כהונתו .  
נתניהו לא העלה את הנושא בכלל בפגישתו עם אובמה ,  אבל בפגישות עם המועמדים   " שאלת נובמבר "   המתייחסת לתקופת הביניים שבין היוודע תוצאות הבחירות לנשיאות לכניסת הנשיא החדש לבית הלבן בינואר  בהחלט תפסה מקום מכובד .  ההצהרה של קלינטון ,  שמאשררת אמירה דומה בנאום בפני השדולה היהודית-אמריקנית אייפאק מוקדם יותר השנה ,  כמו גם ההתנגדות הגוברת של טראמפ בכלל לפתרון שתי המדינות ,  הן אולי התוצר המשמעותי ביותר של הביקור מבחינת נתניהו .
 למי שמדקדק ובכל זאת מחפש את ההבדלים הקטנוניים - הפגישה עם טראמפ נמשכה שעה ו-20 דקות ,  הפגישה עם קלינטון קרוב לשעה .  בעוד שטראמפ התרברב בכל אמצעי המדיה החברתית בפגישתו עם נתניהו ,  בעמוד הטוויטר והאינסטגרם של קלינטון אין לה זכר .  קלינטון המנוסה ניסחה הודעה שהייתה יכולה בקלות לצאת מהבית הלבן ,  לשון ההודעה של טראמפ  נשיאותית קצת פחות . 
" הפגישות האלה עוזרות רק לטראמפ ,  לא משנה מה יגידו ",  אמר לוואלה !  NEWS בכיר במפלגה הדמוקרטית ,  בשימו דגש על כך שהמפגש עם נתניהו נתן למועמד הרפובליקני מתנה - לגיטימציה מדינית ברמה הגבוהה ביותר למועמד שמעורר עוינות קשה בקהילה היהודית ואפילו בקרב בכירים במפלגה הרפובליקנית עצמה .  
מנגד ,  בכיר בקהילה היהודית אמר כי  " אם הוא פוגש את שניהם  אין בעיה .  יש אמנם רגישות יתרה בנוגע לטראמפ בקרב היהודים ,  אבל הוא המועמד הרפובליקני  אי אפשר להתעלם ממנו ,  בין אם היהודים אוהבים את זה או לא ".  בשעה זו ,  נראה שנתניהו צלח את שדה המוקשים הפוליטי .  בקצב האירועים התזזיתי של הקמפיין ,  ויממה לפני העימות הנשיאותי ,  למפגשים עמו ככל הנראה לא יהיה זכר עד מחר .  אבל בשבועות הקרובים נתניהו ייאלץ להמשיך ולהיזהר  גם לסגור כמו שצריך את הדלת עם הנשיא אובמה ,  ולפתוח את הדלת כהלכה למי שיבוא אחריו .  

האו"ם הוא רק תירוץ :  נתניהו פתח את הדלת לקלינטון וטראמפ
מעל חמשת ימי ביקורו של ראש הממשלה בניו יורק רחפה שאלת זהותו של האדם שישב ,  או תשב ,  בבית הלבן החל מינואר 2017 .  בפגישותיו עם שני המועמדים לנשיאות ניסה נתניהו לשמור על איזון ,  אך בעוד קלינטון שידרה ממלכתיות ,  טראמפ מנסה לגרוף רווחים

