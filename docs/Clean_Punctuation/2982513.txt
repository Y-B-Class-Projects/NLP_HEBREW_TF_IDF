ח"כים ערבים זועמים על סרטון נתניהו : " ספין ,  לא קונים את מפגן הצביעות "
 איימן עודה ,  אחמד טיבי וזוהר בהלול הגיבו בכעס לדבריו של ראש הממשלה ,  שאמר כי התבטאותו  " הערבים באים בכמויות אדירות לקלפי "  לא הובנה כהלכה . " זה אותו ראש ממשלה שמסית נגדנו ?  מעניין אם המניע לסרטון הוא ביקורת מגורם בינלאומי "
 חברי כנסת ערבים הגיעו בזעם לסרטון שפרסם אמש  ( שני )  ראש הממשלה ,  בנימין נתניהו ,  ובו אמר כי  " ניתן להבין "  את הכעס שהתעורר בעקבות דבריו ביום הבחירות ,  אז הזהיר את בוחריו כי  " המצביעים הערבים באים בכמויות אדירות לקלפי ".  יו"ר הרשימה המשותפת איימן עודה ,  עמיתו לסיעה אחמד טיבי וח"כ זוהיר בהלול  ( המחנה הציוני )  הטילו ספק רב בכנותו של נתניהו וטענו כי יש מניע נסתר למהלך . 
" ראיתי את הסרטון ושאלתי את עצמי אם מדובר באותו אדם שניסה בכל מאודו למנוע את התוכנית הכלכלית ,  שניסה להוסיף עוד ועוד התניות עד שהתכנית תהיה בלתי ישימה ",  אמר עודה . " האם זה אותו ראש ממשלה שהסית נגדנו בבחירות ומאז רק הלך והחריף באמירותיו המסיתות ?  כשראיתי שבחרת לפנות אלינו גם באנגלית הבנתי בדיוק לאן המסר הזה מיועד ומה מטרתו .  לכן אני אומר לראש הממשלה בשם הציבור הערבי :  את מפגן הצביעות שלו אנחנו לא קונים ". 
לקריאה נוספת:אלופים  ( במיל' )  תומכים באזריה : " חיילים שנכשלים לא צריכים להיות מואשמים"ביטול חובת לימודי ליבה במוסדות חרדיים אושר בקריאה ראשונההדרום הפרוע :  שני פעוטות בני שנתיים תועדו רוכבים בכביש מהיר 
ח"כ טיבי אמר כי מדובר בספין . " פנייתו הנרגשת של מר נתניהו לתושבי טייבה ורהט באנגלית מעלה חיוך וסימני שאלה על הרקע לספין הזה .  אם ראיתם רעידות קלות בסרטון זה בגלל שגם הצלם נקרע מצחוק .  נתניהו אפילו לא מתנצל על אמירתו הגזענית אז ,  אלא 'מתנצל אם דבריו לא הובנו כהלכה' .  שוב הערבים  ( והיהודים )  לא הבינו את הגיגיו .  מעניין אם המניע הוא הביקורת מארגון ה-OECD או גורם בינלאומי אחר ". 
לדברי טיבי ,  נתניהו ,  שביקש מהציבור הערבי  " לקחת חלק בחברה הישראלית "  בהמוניו ,  הוא גורם מכשיל בהשתלבותו . " הוא באופן אישי וממשלתו אחראים לפערים העצומים בין היישובים הערבים והיהודים ,  והוא זה שמתגאה בהריסות בתים במקום שילוב אמתי .  גם הספין הזה לא יתפוס ". 
ח"כ בהלול נאם במליאת הכנסת נגד הסרטון . " בנימין נתניהו ,  אמן המילים והחזיונות ,  התעורר מרבצו וקרא לציבור הערבי לבוא ולקחת חלק בחברה הישראלית .  אותו נתניהו שרק אתמול הריץ חוקים נגד נציגיהם האותנטיים של החברה הערבית .  אותו נתניהו שמתחזק ממשלה שמסיתה ומעודדת גזענות נגד ערבים כל היום וכל הליל ,  פתאום מתעורר וקורא לשילובם .  אנחנו לא קונים את הספינים שלך - נתניהו אמן מלים ,  אבל רחוק מלהיות אמן מעשים ".  
בסרטון שפרסם אמש נתניהו בחשבון היוטיוב שלו אמר ראש הממשלה כי לא התכוון לפגוע בציבור הערבי . " אף על פי שהתכוונתי למפלגה פוליטית ספציפית ,  אנשים רבים נפגעו ,  וניתן להבין זאת ",  אמר . " אני התנצלתי על האופן שבו הובנו דבריי .  אלא שהיום אני מבקש ללכת צעד אחד קדימה .  היום ,  אני מבקש מכם אזרחי ישראל ,  לקחת חלק בחברה הישראלית  בהמוניכם .  עבדו בהמוניכם ,  למדו בהמוניכם ,  שגשגו בהמוניכם .  ישראל חזקה בזכות  ולא למרות  הגיוון והפלורליזם שמאפיינים אותה ". 
עוד אמר נתניהו : " למעלה מ-20% מאזרחינו הם ערבים .  אתם הגעתם להישגים מדהימים - שופטים בבית המשפט העליון ,  חברי כנסת ,  סופרים בעלי שם ,  רופאים ,  רוקחים ,  יזמים ,  בעלי חברות בתעשיות ההייטק ,  מדענים .  אני גאה בתפקיד שאתם ממלאים בהצלחתה של ישראל .  אני רוצה שתמלאו תפקיד גדול אף יותר ".  

ח"כים ערבים זועמים על סרטון נתניהו : " ספין ,  לא קונים את מפגן הצביעות "
 איימן עודה ,  אחמד טיבי וזוהר בהלול הגיבו בכעס לדבריו של ראש הממשלה ,  שאמר כי התבטאותו  " הערבים באים בכמויות אדירות לקלפי "  לא הובנה כהלכה . " זה אותו ראש ממשלה שמסית נגדנו ?  מעניין אם המניע לסרטון הוא ביקורת מגורם בינלאומי "
 
