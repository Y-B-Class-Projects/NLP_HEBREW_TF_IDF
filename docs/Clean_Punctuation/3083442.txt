נתניהו שוחח עם המאבטח בירדן : " הבטחתי שנדאג להחזיר אותו לארץ "
 ראש הממשלה שוחח עם איש האבטחה שנדקר במתחם השגרירות בעמאן ועם השגרירה שלאין ,  שתמכה בהשארת צוות השגרירות במלואו עד לפתרון המשבר .  גורם ביטחוני יצא לירדן .  ברקע המתיחות :  השגרירות בטורקיה נותרה סגורה
 ספק רהיטים דקר במברג את אחד המאבטחים בשגרירות המאבטח ,  שנפצע קל מאוד ,  ירה והרג את הדוקר בעל הבית ,  שהיה במקום ,  נורה גם הוא ומת מפצעיו אביו של הדוקר : " הוא לא ידע שהמאבטח ישראלי "  שגרירת ישראל בירדן דחתה את האפשרות להתפנות מעמאן ללא המאבטח  ראש הממשלה נתניהו שוחח עם השגרירה ועם המאבטח : " הבטחתי שנדאג להחזיר אותו לארץ "  גורם ביטחוני בכיר יצא לעמאן למו"מ מול בית המלוכה 
ראש הממשלה בנימין נתניהו אמר היום  ( שני )  כי הוא הבטיח למאבטח שהיה מעורב בתקרית בשגרירות בירדן שהוא יחזור לישראל .  במהלך האירוע ,  ירה המאבטח למוות בשני ירדנים ונפצע בעצמו באורח קל מדקירות .  עמאן מסרבת לאפשר לו לשוב לישראל מבלי לחקור אותו קודם .  גורם ביטחוני בכיר יצא היום לעמאן ,  כדי לקדם את המגעים לפתרון האירוע .
" הבטחתי לאיש האבטחה שנדאג להחזיר אותו לארץ ,  אנחנו כבר מנוסים בזה ",  אמר נתניהו בפתח פגישתו עם ראש ממשלת גיאורגיה ,  וסיפר כי שוחח פעמיים עמו ועם שגרירת ישראל בירדן ,  עינת שלאין .  שלאין עצמה דחתה אמש את האפשרות להתפנות מעמאן ללא המאבטח .  
לוואלה !  NEWS נודע כי בדיוני החירום שנערכו אמש במשרד החוץ ובלשכת ראש הממשלה הועלו חלופות שונות לפינוי של עובדי השגרירות ,  שהתעכב לנוכח דרישת השלטונות הירדניים לחקור את המאבטח שהיה מעורב באירוע . " אמרתי לשניהם שאנחנו מקיימים מגעים שוטפים עם גורמי ביטחון וממשל בעמאן בכל הרמות ,  כדי להביא לסיום מהיר ככל האפשר של האירוע ",  הוסיף נתניהו .  
לקריאה נוספת:מאבטח ישראלי הותקף בשגרירות בירדן והרג שניים ;  הירדנים דורשים את חקירתוקרובי הדוקר הירדני הפגינו מול השגרירות : " להעניש את המאבטח הישראלי"המלך מחזיק ב"אס "  שיסיים את המשבר :  הצומת הקריטי ביחסי ישראל-ירדן 
נתניהו ציין כי שגריר ירדן בישראל הגיע הבוקר לשיחה במשרד החוץ ,  והתבקש לסייע בעניין . " אנחנו מנהלים את המגעים גם בנתיבים אחרים ומגוונים במטרה אחת :  לסיים את האירוע ,  להביא את האנשים שלנו לארץ .  ואנחנו עושים זאת בנחישות ובאחריות .  כך אנו נוהגים גם ביחס לדרך הנכונה להבטיח ביטחון ושקט בהר הבית ,  בעיר העתיקה ובירושלים כולה ".  הקבינט יתכנס הערב ב-20:30 לדון במשברים בירדן ובהר הבית .
 משרד החוץ הורה לא לפתוח היום את נציגויות ישראל בטורקיה ,  על רקע המתיחות האזורית והתקפות על בתי כנסת בסוף השבוע במדינה .  לדברי גורם מדיני ,  ההחלטה התקבלה מטעמי משנה זהירות עוד לפני האירוע בשגרירות בירדן ועשויה להשתנות בהתאם להערכות המצב .  
העובדים הישראלים בשגרירות הירדן נצורים מאז אתמול במתחם השגרירות ,  לאחר שהמאבטח נדקר ונפצע קל ,  ושני אזרחים ירדנים נהרגו בביתו .  המאבטח הגיב בירי והמחבל נהרג .  באירוע נפצע גם בעל הבית הירדני ,  שלאחר מכן מת מפצעיו .  בישראל ביקשו להחזיר את עובדי השגרירות לארץ ,  אך ירדן סירבה ,  ודרשה לחקור את המאבטח .  ישראל טוענת שלמאבטח יש חסינות דיפלומטית מתוקף אמנת וינה ומסרבת לאפשר את החקירה ,  לכן בשלב זה הפינוי הושעה .
 אחת האפשרויות שעלו אתמול בדיונים הייתה לפנות את רוב עובדי השגרירות ולהשאיר את המאבטח עם צוות אבטחה ,  אך לדברי גורם מדיני ,  השגרירה הציגה עמדה אחרת לפיה עדיף להשאיר את צוות השגרירות במלואו עד לפתרון המשבר באמצעים דיפלומטיים ,  ועמדתה התקבלה .  בשעות האחרונות ישראל מנהלת מגעים אינטנסיביים מול ארמון המלוכה הירדני בניסיון לפתור את המשבר בעמאן ולאפשר את פינוי עובדי השגרירות חזרה לישראל .  
קרובי משפחתו של הנער הירדני שנהרג במתחם השגרירות הפגינו הלילה מול שגרירות ישראל ,  בדרישה להעניש את המאבטח במלוא חומרת הדין .  באירוע נהרג אזרח ירדני נוסף ,  בעל הדירה שבה מתגורר המאבטח .
" בני לא ידע מה אזרחותו של הרוצח ",  אמר לעיתון  " א-ראד "  אביו של הדוקר מוחמד אל-ג'ואודה ,  בן 17 ,  שהגיע למקום כמתקין רהיטים . " הוא היה עוד לקוח בחנות שלהם .  בני הלך להרכיב את הרהיטים ,  מבלי שידעתי שהרוצח עובד בשגרירות ",  טען האב .  יחד עם אל-ג'ואודה נכח במקום עובד נוסף של חברת הרהיטים .
 המפגינים דרשו להתעדכן בפרטי החקירה באירוע ,  וכוחות הביטחון המקומיים השתמשו בגז מדמיע כדי לפזר את ההפגנות מול מתחם השגרירות בכיכר אל-חאלותי בעמאן .  התקרית אירעה אמש בשעות הערב ,  אך הצנזורה הצבאית בארץ אסרה לפרסם אודותיה עד הבוקר .  

נתניהו שוחח עם המאבטח בירדן : " הבטחתי שנדאג להחזיר אותו לארץ "
 ראש הממשלה שוחח עם איש האבטחה שנדקר במתחם השגרירות בעמאן ועם השגרירה שלאין ,  שתמכה בהשארת צוות השגרירות במלואו עד לפתרון המשבר .  גורם ביטחוני יצא לירדן .  ברקע המתיחות :  השגרירות בטורקיה נותרה סגורה

