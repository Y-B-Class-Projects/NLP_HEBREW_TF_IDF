ליברמן מצדיק נאומו :  עדיף לומר את האמת
לאחר שלשכת רה"מ הבהירה כי היא מסתייגת מהתחזית הקודרת של שר החוץ בנוגע לאפשרות של כינון שלום עם הפלסטינים בטווח הקצר ,  הדגיש שר החוץ כי בנאומו באו"ם הוא  " ביטא את עמדת רוב הציבור בישראל ".  לדבריו , " כולם בישראל רוצים שלום ,  אבל הצד השני לא רוצה "
  ( צילום :  רויטרס .  עריכה :  דורון שטיין ) 
שר החוץ אביגדור ליברמן לא התרגש במיוחד מההודעה שפרסמה הערב  ( שלישי )  לשכת ראש הממשלה בנימין נתניהו ,  בעקבות נאומו בעצרת הכללית של האו"ם .  בנאומו אמר ליברמן כי  " הסכם ביניים יאפשר להגיע לשלום מלא בעוד כמה עשורים ",  ובעקבות כך פרסמה לשכת ראש הממשלה הסתייגות מהדברים וציינה כי  " הדברים לא תואמו עם ראש הממשלה .  רק נתניהו מנהל את המשא ומתן בשם ישראל ".  
בראיון לחדשות ערוץ 2 ,  הצדיק ליברמן את דבריו בפני באי העצרת באו"ם והדגיש כי ביטא את עמדתו של רוב הציבור בישראל ,  לפיה אין אפשרות להגיע לשלום ,  משום שהפלסטינים לא מעוניינים בכך .  ליברמן אמר כי  " דיברתי על העובדות ,  על דעות שמייצגות את רוב האזרחים במדינה ,  מתוך עמדה ברורה שעדיף לומר את האמת גם כשהיא מרה ,  וזה התקבל בהבנה ".  לדבריו , " כולם רוצים שלום ,  הוויכוח הוא על הדרך .  הכישלון המחפיר של אוסלו מלמד שאנו הולכים בנתיב הלא-נכון ,  ויש לשנות קונספציה ". 
ליברמן הדגיש ,  כי  " יש להגיד לכל העולם את האמת :  מה שאפשר להשיג זה הסדר ארוך טווח .  אני לא מאמין שאפשר לכפות שלום ,  אסור לזרז את התהליך באופן מלאכות .  יש להגיע להסדר ביניים ארוך טווח ".  כשנשאל על עזיבת הנציגים הפלסטינים בעת נאומו בעצרת האו"ם ,  אמר שר החוץ כי  " זה לא מעניין שהם עזבו .  צריך להפסיק להצטדק ולחפש איפה אנחנו אשמים .  הצד השני לא רוצה שלום :  ערפאת ברח מזה וגם אבו מאזן ברח מזה ". 
כשנשאל על האפשרות שקדימה תצטרף לקואליציה בכדי לתת גיבוי למהלך המדיני ,  אמר ליברמן כי  "  אני לא מתעניין בצירוף לבני ,  אבל אין סיבה לשנות את הרכב הקואליציה .  אני לא רואה סימנים שמישהו פועל בכיוון הזה ". 
בנאומו השנוי-במחלוקת באו"ם אמר היום ליברמן ,  כי  " יש להגיע להסכם ביניים ארוך-טווח ,  משום שהשגת הסכם שלום כולל בשנים הקרובות איננה ריאלית ".  לדבריו , " הסכם ביניים ארוך-טווח יאפשר לפלסטינים צמיחה כלכלית וחופש תנועה ויאפשר לדורות חדשים של ישראלים ופלסטינים שלא גדלו על שנאה והסתה להגיע לשלום מלא בעוד כמה עשורים ". 

ליברמן מצדיק נאומו :  עדיף לומר את האמת
לאחר שלשכת רה"מ הבהירה כי היא מסתייגת מהתחזית הקודרת של שר החוץ בנוגע לאפשרות של כינון שלום עם הפלסטינים בטווח הקצר ,  הדגיש שר החוץ כי בנאומו באו"ם הוא  " ביטא את עמדת רוב הציבור בישראל ".  לדבריו , " כולם בישראל רוצים שלום ,  אבל הצד השני לא רוצה "
 
