הצועדים בדרכם לבית רה"מ בקיסריה
אלפי הצועדים הגיעו לקיבוץ שפיים ,  שם יעשו את הלילה .  הם יסעו באוטובוסים לקיסריה ,  שם יערכו קבלת שבת מול בית ראש הממשלה .  גם בר רפאלי ,  נינט טייב וציון ברוך צעדו
כ-6,500 בני אדם לקחו היום  ( שישי )  חלק בצעדה למען גלעד שליט מנתניה לכיוון שפיים ,  לאורך כביש החוף .  אל הצועדים הצטרפו בשלב מסויים גם הדוגמנית בר רפאלי ,  הזמרת נינט טייב והבדרן ציון ברוך .  
ניצב משנה ישראל ג'יבלי מפקד משטרת התנועה הארצית ,  אמר לוואלה !  חדשות כי בדומה לימים הקודמים ,  גם היום נערכה הצעדה בסדר מופתי .  הצועדים הגיעו לשפיים ,  שם יעשו את הלילה ,  אך קודם לכן יסעו באוטובוסים לקיסריה ,  שם יערכו ב-19:30 קבלת שבת מול ביתו של ראש הממשלה בנימין נתניהו .  ראש הממשלה לא צפוי לשהות בביתו במהלך האירוע .
 יו"ר מטה המאבק למען שחרור גלעד שליט ושכן המשפחה במצפה הילה ,  שמשון ליבמן ,  מסר היום לוואלה !  חדשות ,  כי  " היום בצעדה אנו עוסקים בשאלה המהותית לא כמה מחבלים ישוחררו ,  אלא האם נגזר דין מוות על גלעד שליט .  מדבריו של ראש הממשלה נתניהו עולה כי הפקרה היא ערך מוביל בחברה הישראלית ,  בניגוד למה שהיה עד ימינו ,  שלא משאירים חייל מאחור .  ביבי כנראה לא מעכל את מה שהציבור אומר לו ,  לכן היום יש להערכתי היום יש להערכתי כ-20 אלף צועדים ,  שמוחים ורוצים להחזיר את הערכים העלונים של החברה הישראלית .  אני מאמין שהוא יכול עוד להגיע להחלטות הנכונות ". 
בנאום שנשא בלשכתו בירושלים ,  אמר אמש ראש הממשלה כי  " עם ישראל מאוחד ברצונו לראות את גלעד שליט חוזר בריא ושלם למשפחתו ,  לביתו ,  לארצו ".  עם זאת ,  נתניהו תיאר בפרוטרוט את ההשלכות ומחיר הדמים של עסקאות קודמות והדגיש כי לנגד עיניו צריך לעמוד ביטחונם של כלל אזרחי ישראל . " ישראל מוכנה לשלם מחיר כבד תמורת שליט ,  אבל היא איננה יכולה לומר 'בכל מחיר' ",  אמר .
 
הצועדים בדרכם לבית רה"מ בקיסריה
אלפי הצועדים הגיעו לקיבוץ שפיים ,  שם יעשו את הלילה .  הם יסעו באוטובוסים לקיסריה ,  שם יערכו קבלת שבת מול בית ראש הממשלה .  גם בר רפאלי ,  נינט טייב וציון ברוך צעדו

