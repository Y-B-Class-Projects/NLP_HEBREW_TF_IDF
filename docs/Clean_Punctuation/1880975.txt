מה אומר  " משולש האחריות הלאומית "  של נתניהו ? 
אין עוררין על כך שראש הממשלה הצליח שוב להסעיר את הרשת ,  עם פרסום גרסתו הגרפית לאתגרים העומדים לפתחנו .  מסתבר ,  שמאחורי הציור הפשוט עומד הסבר ארוך ומפורט לביטוי האחריות הלאומית
ראש הממשלה ,  בנימין נתניהו ,  פרסם אתמול  ( שני )  את  " משולש האחריות הלאומית "  בעמוד הפייסבוק והטוויטר שלו ,  ובדומה לגרסתו ל"ביבי-גאמפ ",  שוב הצליח להסעיר את הרשת .  את הציור הציג נתניהו בפני נגיד בנק ישראל ,  סטנלי פישר ,  בפגישתם אתמול ,  וכן במהלך ישיבת סיעת הליכוד . " כך נראה משולש האתגרים העומד בפני ישראל ",  הציג נתניהו לגולשים את חזונו :  במרכז המשולש ,  המטרה העליונה  שמירה על אחריות לאומית ,  מסביב - שלושת הקודקודים המחייבים איזון ושיקול דעת  הטלטלה הכלכלה העולמית ,  האיומים הביטחוניים נוכח אי היציבות במזרח התיכון ,  ולבסוף ,  זיכרון ההמונים שהציפו את הרחובות בקיץ 2011 ,  או במילים אחרות - הצרכים החברתיים .  
משולש האתגרים של נתניהו ,  מסבירים בלשכתו ,  מייצג את הצורך שראש הממשלה רואה בחשיבה מחודשת על איזון בין הצרכים השונים ,  תוך כדי ציור מסגרת הפעולה האפשרית  שמירה על המסגרת התקציבית מבלי להגדיל את החוב הלאומי . " יש כאן דילמה של ממש ",  ציינו והסבירו כי  " לכל אחד מהקודקודים עלויות כבדות מאוד ,  ואי אפשר להתעלם מאף אחד מהם ".  גם העימותים הצפויים בין האוצר למשרד הביטחון ,  באשר לקיצוץ תקציב הביטחון או דרישות לשקיפות והתייעלות המערכת ,  ייאלצו להסתיים בפשרות ,  אומרים בלשכת ראש הממשלה . " יש הבנה שאנחנו בנקודה רגישה ",  ציינו , " אבל אם יהיו עימותים  האיזון של האחריות הלאומית מקובל על כולם ".   
" המשולש הזה מבטא את גבולות האחריות הלאומית  שלא ניתנים לפריצה ,  והמשמעות שלו היא אי פריצת מסגרת התקציב ",  הסביר גורם בלשכת ראש הממשלה . " בקודקוד אחד  הטלטלה בכלכלה העולמית ,  החץ שצייר ראש הממשלה דוחף כלפי מטה ,  שדורש לא להגדיל את ההוצאה ",  המשיך הגורם , " אך בשני הקודקודים האחרים  האיומים הביטחוניים ,  נוכח הגל האיסלמיסטי השוטף את מדינות ערב ,  והצרכים החברתיים שגם להם צריך לתת מענה  החצים מופנים כלפי מעלה  ודורשים להגדיל את ההוצאה ".  האיזון בין הלחצים הללו ,  אומרים בסביבת ראש הממשלה ,  צריך להתבסס בראש ובראשונה על אחריות לאומית .  
אחרי אירועי סוף השבוע באירופה ,  והורדת דירוג האשראי בארבע מדינות ,  הזדרזו ראש הממשלה נתניהו ושר האוצר שטייניץ להעמיד את הסוגיה הכלכלית בראש סדר היום .  כבר עכשיו ישנה האטה מסוימת בהכנסות ,  אמר שר האוצר בישיבת סיעת הליכוד שלשום ,  כמו גם נתונים ראשוניים על האטה בצריכה בעקבות הקיץ החברתי של מדינת ישראל .  משבר כלכלי ענק עשוי לפקוד אותנו ,  הצטרף ראש הממשלה ,  ותיאר את הגל המסוכן ,  שלטענתו קל לפספס אותו ,  עד שהוא לא מכה בחוף . " צריך להפסיק להשתולל כבר עכשיו ",  אמר שטייניץ ,  ויחד עם ראש הממשלה קרא  " לזרוק הצעות חוק פופוליסטיות לאשפה ".  אתמול ,  בכנסת ,  המשיך ראש הממשלה להתייחס לנושא ,  ואף גיבש אותו לכדי דיאגרמה מסודרת . 
" המצב הכלכלי העולמי דרמטי ",  אומרים בלשכת ראש הממשלה וטוענים כי  " זה לא ייגמר בזה ",  ולצד זאת מציינים את הורדת תחזית הצמיחה של ארגון ה-OECD ,  סימנים להאטה במשק וירידה במסחר ובהכנסות מנדל"ן .  המחאה החברתית ,  כמו גם הייבוא מאירופה' שאינו עומד בתחזיות בשל המשבר הכלכלי ,  הביאו לירידה בצריכה החיצונית והפנימית . " לא ראינו פה את הקריסה של יוון ,  ספרד ואיטליה .  אם לא היינו שומרים על אחריות לאומית  מצבנו היה רע מאוד ",  הסביר הגורם וציין כי בזכות הניהול האחראי והעמידה בלחצים הקוראים להגדיל את מסגרת התקציב לא אירע גם פה משבר דומה לזה שאירע באירופה .  הקודקוד הכלכלי ,  המחייב שמירה על מסגרת תקציבית הדוקה ואי הגדלת החוב  - " לוחץ מאוד ",  אומרים בלשכת ראש הממשלה , " וצריך להיערך שלא לחטוף בראש ". 
יחד עם זאת ,  האביב הערבי ,  שבירושלים אוהבים כבר להעביר לעונת החורף ,  ואי הוודאות האזורית ,  נוכח הגל האיסלמיסטי השוטף את המזרח התיכון ויציאתם הצפויה של כוחות צבא ארצות-הברית מעירק בחודש הבא ,  יוצרים צרכים ביטחוניים חדשים ,  וצורך בהיערכות לתרחישים שלא ניתן בהכרח לצפות מראש . " יש לכך השלכות על תקציב הביטחון ",  אמר אתמול ראש הממשלה בפגישתו עם נגיד בנק ישראל סטנלי פישר , " שיצטרכו לבוא בחשבון במסגרת מכלול השיקולים ".  אך יחד עם זאת ,  בשיחות סגורות בימים האחרונים הבהיר כי צרכי הביטחון של ישראל לא ייפגעו .  גם סוגיית המסתננים והפליטים מגבול מצרים מעסיקה את ראש הממשלה ,  והוא מעונין להאיץ את תהליכי בניית הגדר והקמת מתקן שהייה ,  תכנית שעלותה הכוללת היא כ-7 מיליארד שקלים בעשר השנים הקרובות .
 בקודקוד השלישי  נמצאים הצרכים החברתיים ,  והמשך קידום מסקנות ועדת טרכטנברג .  עד כה אישרה הממשלה רק את פרק המסים של המלצות הוועדה ,  ובלשכת ראש הממשלה מדגישים כי בשבועות הקרובים יובאו חלקים נוספים בדו"ח לאישור הממשלה .  עם זאת ,  שר האוצר נשמע אופטימי פחות השבוע : " מסקנות טרכטנברג תיושמנה ככל שיידרש על פי האחריות התקציבית ",  אמר .
 עוד באותו נושא:נתניהו : " שוקלים להשיב את כספי המסים לרשות"פישר : " המצב במשק הישראלי טוב יחסית"נתניהו : " לזרוק הצעות חוק פופוליסטיות לאשפה "
 לפניות לכתבת :  tal_sh@walla.net.il 

מה אומר  " משולש האחריות הלאומית "  של נתניהו ? 
אין עוררין על כך שראש הממשלה הצליח שוב להסעיר את הרשת ,  עם פרסום גרסתו הגרפית לאתגרים העומדים לפתחנו .  מסתבר ,  שמאחורי הציור הפשוט עומד הסבר ארוך ומפורט לביטוי האחריות הלאומית

