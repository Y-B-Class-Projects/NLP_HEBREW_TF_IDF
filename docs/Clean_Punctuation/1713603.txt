בצל ההערכות על מצבו :  מובארק נאם בטלוויזיה
נשיא מצרים נשא נאום לרגל יום השנה ה-58 ל"מהפכת יולי "  במדינה .  בנאום המוקלט נראה מובארק בבריאות טובה ,  אך רזה יותר מהרגיל .  בתחילת השבוע דווח כי בריאותו רופפת וכי הוא צפוי למות בתוך שנה
על רקע דיווחי המודיעין הרבים על בריאותו הרופפת של נשיא מצרים לפיהם הוא חולה בסרטן וצפוי למות בתוך שנה ,  נשא הערב  ( חמישי )  מובארק נאום טלוויזיוני .  מובארק ,  בן ה-82 ,  נראה כשהוא בבריאות טובה אך רזה יותר מהרגיל .  
את הנאום נשא מובארק לרגל יום השנה ה-58 ל"מהפכת יולי ",  בה עברה שיטת השלטון המצרית משיטה מלוכנית לשיטה רפובליקאית והודח המלך פארוק הראשון והועלה לשלטון מוחמד נגיב . " אנו חוגגים את יום השנה למהפכה וזוכרים בהערצה ובכבוד את אלו אשר הובילו אותה ",  אמר מובארק בנאום המוקלט .
" אחים ואחיות צמיחה כלכלית וצדק חברתי הן המטרות אליהן עלינו לשאוף היום ובעתיד ",  אמר . " התקדמנו באופן משמעותי בנושאים אלה ונתקדם עוד ".  מובארק קרא למפלגות במצרים להציע את  " החזון "  שלהן ואת  " הפתרונות "  שלהן בדרך להשגת מטרות אלה .  
ביום שני דיווח העיתון  " וושינגטון טיימס "  מפי סוכנויות מודיעין במערב כי מובארק חולה באופן סופני .  לפי אחת ההערכות שהוצגה ,  מובארק ימות בתוך שנה ,  לפני הבחירות המתוכננות בספטמבר 2011 .  זאת ,  מכיוון שהנשיא ,  בן 82 ,  סובל מסרטן שפגע בבטנו ובלבלב שלו .  
הרשויות במצרים הכחישו את הדיווחים לפיהם בריאותו של נשיא מצרים דועכת והדגישו כי הוא חזר לסדר יום רגיל .  ביום ראשון נפגש עם ראש ממשלת ישראל בנימין נתניהו .  במרץ עבר הנשיא ניתוח להסרת כיס המרה בגרמניה שהם שהה כשלושה שבועות .  מובארק לא הודיע אם ירוץ לכהונה שישית כנשיא מצרים בבחירות שעתידות להתקיים ב-2011 .  במידה ויחליט לא להתמודד בנו ג'אמל בן 46 נתפס כמועמד לרשת אותו ,  אך הן מובארק והן ג'אמל מכחישים זאת .
 
בצל ההערכות על מצבו :  מובארק נאם בטלוויזיה
נשיא מצרים נשא נאום לרגל יום השנה ה-58 ל"מהפכת יולי "  במדינה .  בנאום המוקלט נראה מובארק בבריאות טובה ,  אך רזה יותר מהרגיל .  בתחילת השבוע דווח כי בריאותו רופפת וכי הוא צפוי למות בתוך שנה

