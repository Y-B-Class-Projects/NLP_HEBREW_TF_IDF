יחימוביץ' לנתניהו בדף הפייסבוק שלו : " בוא לעימות פומבי "
 יו"ר מפלגת העבודה החליטה לפנות אל ראש הממשלה בצינורות הלא מקובלים ,  וכתבה על עמוד הפייסבוק של נתניהו פוסט המזמין אותו לעימות טלוויזיוני . " הציבור זכאי לדיון אמיתי "
 האם במערכת הבחירות הזו נזכה לעימות פומבי בין המועמדים ?  אם זה תלוי במפלגת העבודה ,  נראה שכן .  יו"ר המפלגה שלי יחימוביץ' הזמינה היום  ( ראשון )  את ראש הממשלה בנימין נתניהו לקיים עמה עימות טלוויזיוני ציבורי בו ידונו על הנושאים המרכזיים שעל סדר היום הציבורי .  הפנייה של יחימוביץ' נעשתה בצורה פומבית גם היא - על גבי הפייסבוק .  בעמודו הרשמי של ראש הממשלה הופיע פוסט ארוך שכתבה יחימוביץ' ושזכה תוך דקות לעשרות תגובות .
" אדוני ראש הממשלה ,  הגיע הזמן לעימות פומבי ,  מול פני האומה ,  על הנושאים החשובים העומדים להכרעת אזרחי ישראל "  כתבה יחימוביץ' . " אני מזמינה אותך לעימות טלוויזיוני כמקובל בעולם המערבי ,  וכפי שהיה נהוג בעבר בישראל .  הציבור זכאי ואנחנו מחויבים לדיון נוקב ,  אמיתי ,  של שתי השקפות עולם העומדות לפני הבוחרים .  הבחירה האמיתית היחידה ,  היא בינך וביני ,  בין הליכוד ביתנו ובין מפלגת העבודה ". 
כל הדיווחים ,  הסקרים והפרשנויות - וואלה !  בחירות 2013
יחימוביץ' הוסיפה כי תסכים לכל מועד וזירה שיקבע נתניהו ,  ולכל עניין שיבקש להעלות לדיון . " מדיני ,  בטחוני ,  סביבתי ,  שלטון החוק ומעל לכל :  מהי המדינה בעינינו ,  מה תפקידיה ,  ומהן החובות שלנו כלפי הציבור ",  כתבה יו"ר העבודה , " על כך אני רוצה להתווכח איתך ". 
עימות הבחירות האחרון בין מועמדים לראשות הממשלה נראה במחוזותינו בפעם האחרונה בשנת 1999 ,  וגם אז היה זה ללא המועמד המוביל אהוד ברק ,  שנבחר לאחר מכן לראשות הממשלה ,  אלא בין נתניהו למועמד מפלגת המרכז איציק מרדכי .  עימותים מרכזיים היו נהוגים במדינה מאז מערכת הבחירות בשנת 1977 ,  אולם ברוב הפעמים לא נודעה להם השפעה ממשית על תוצאות הבחירות .  
לקריאה נוספת:מצע העבודה החדש :  ללא פינוי מאחזים בלתי חוקייםהפתקים אושרו :  מדוע נאסר לכתוב  " שלטון ההון "  בקלפי ? בליכוד ממשיכים לתקוף :  סרטון תעמולה נגד בנט 

יחימוביץ' לנתניהו בדף הפייסבוק שלו : " בוא לעימות פומבי "
 יו"ר מפלגת העבודה החליטה לפנות אל ראש הממשלה בצינורות הלא מקובלים ,  וכתבה על עמוד הפייסבוק של נתניהו פוסט המזמין אותו לעימות טלוויזיוני . " הציבור זכאי לדיון אמיתי "
 
