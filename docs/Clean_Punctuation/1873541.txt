בהתנחלויות מרוצים מנתניהו : " הפעם זה לא בלוף "
 בעקבות החלטת השמינייה להאיץ בנייה בשטחים ,  הביעו שביעות רצון בגוש עציון ,  שם אושרו מאות יחידות דיור : " מקווים שההחלטה היא בשורה לבאות "  אמרו המתנחלים
בניגוד לזעם שנשמע כלפי ישראל ברשות הפלסטינית ,  בהתנחלויות קיבלו בשמחה את הודעת ראש הממשלה אתמול  ( שלישי )  על ההחלטה להאיץ בנייה בגושי ההתיישבות כ"עונש "  על קבלת הפלסטינים לאונסק"ו .  חלק מראשי הרשויות כבר קיבלו הבטחה רשמית מלשכת ראש הממשלה ,  לפיה האישורים המיועדים לבנייה יינתנו החל מהימים הקרובים .  בדיקת וואלה !  חדשות מגלה כי מרבית יחידות הדיור שאושרו הן בירושלים .  כמה מאות יחידות דיור נוספות אושרו בגדה המערבית .
 עוד באותו הנושא:תגובת ישראל לקבלת הרשות לאונסק"ו :  האצת הבנייההאצת הבנייה :  הפלסטינים זועמים ,  ביש"ע מברכיםהפלסטינים : " נבקש להתקבל ל-16 סוכנויות או"ם"הרשות התקבלה לאונסק"ו ,  ליברמן :  לנתק הקשר עמה
ההחלטה תאפשר לשווק 277 יחידות דיור בשכונת גבעת הזית באפרת שבגוש עציון .  מדובר בשכונה בה למעשה הונחו תשתיות בסיסיות כבר לפני כעשר שנים ,  ובכלל זה כבישים וחשמל ,  למרות שאישור רשמי לשיווק המבנים טרם התקבל עד היום .  כמו כן ,  אושרו לשיווק כחמישים יחידות דיור בשכונה מרכזית בהתנחלות מעלה אדומים .
" הפעם זה לא בלוף ",  מאמין ראש המועצה המקומית אפרת ,  עודד רביבי . " קיבלנו עדכון בנושא ,  ואנחנו רק מחכים להתחיל בשיווק הדירות ",  סיפר .  רביב מהוסיף כי  " הביקושים לדיור באפרת הם מטורפים ,  ואין לנו ספק שכל הדירות יימכרו בתוך זמן קצר .  מעולם לא היה לנו ספק שאפרת היא חלק בלתי נפרד מגוש עציון וממדינת ישראל .  מדובר בצעד ראשון וחשוב ,  אך אסור שהממשלה תמתין למחדלי הפלסטינים כדי לאשר בנייה ליהודים ".  על אף היותה חלק מגושי ההתנחלות ,  אפרת לא נהנתה בשנים האחרונות מבנייה חדשה .  כעת ,  נדמה כי היא המרוויחה העיקרית מהחלטת ראש הממשלה .
 מי שעוד נהנים מה"עונש "  שהטיל ראש הממשלה על הפלסטינים הם תושבי מעלה אדומים ,  שם נשמעה שביעות רצון מההחלטה . " מעלה אדומים נמצאת בקונצנזוס ",  אמר ראש העיר בני כשריאל , " אולם צריך להמשיך את הבנייה אצלנו גם ללא תגובות תגמול כאלו ואחרות .  כמו שמפתחים כל עיר אחרת בישראל ,  כך על הממשלה להמשיך ולפתח את מעלה אדומים ולהחיל עליה את הריבונות הישראלית ".  
גם בגוש עציון ,  בה עדיין לא ברור כמה יחידות דיור ייבנו ובאילו יישובים ,  מברכים על החלטת הממשלה . " אנו מקווים שההחלטה היא בשורה לבאות ",  אמר ממלא מקום ראש המועצה ,  יאיר וולף . " יש ביקוש אדיר להתיישבות בגוש עציון ,  ועל הממשלה לסייע לנו לתת מענה למאות זוגות צעירים שרוצים להמשיך וליישב את האזור ". 

בהתנחלויות מרוצים מנתניהו : " הפעם זה לא בלוף "
 בעקבות החלטת השמינייה להאיץ בנייה בשטחים ,  הביעו שביעות רצון בגוש עציון ,  שם אושרו מאות יחידות דיור : " מקווים שההחלטה היא בשורה לבאות "  אמרו המתנחלים

