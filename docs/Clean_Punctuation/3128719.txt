בזמן שניסה לומר קדיש על אמו :  מפגינים הפריעו למנדלבליט בבית הכנסת
היועץ המשפטי לממשלה ניסה לומר קדיש על אמו שהלכה לעולמה בחודש שעבר ,  בשעה שמפגינים קראו לעברו : " לקחו לנו את המדינה ".  מנדלבליט עזב את המקום ,  וניידות משטרה הגיעו לזירה .  אחד המפגינים : " מחינו בלי להתגרות ".  מאות הפגינו בתל אביב נגד השחיתות השלטונית
מפגינים הפריעו אתמול  ( שבת )  לתפילתו של היועץ המשפטי לממשלה אביחי מנדלבליט ,  מחוץ לבית הכנסת בו הוא מתפלל בעיר מגוריו פתח תקווה .  מחוץ לבית הכנס קראו המפגינים : " לקחו לנו את המדינה ,  יש הדתה כאן ".  לדברי עדי ראייה שנכחו במקום ,  מנדלבליט נאלץ לעזוב את המקום בליווי בני משפחתו ,  וניידות משטרה הגיעו למקום ,  זאת בשעה שהיועץ המשפטי ניסה להגיד קדיש לזכר אמו שהלכה לעולמה בחודש שעבר .
 אחד המפגינים מחוץ לבית הכנסת של מנדלבליט ,  ישי הדס ,  סיפר לוואלה !  NEWS כי  " מאז שהוחלט להעביר את ההפגנות להבימה ולרוטשילד בתל אביב ,  המפגינים עוזבים את מנדלבליט בשקט ,  אבל הוא לא נענה במשך כל השנה לפניות שלנו ,  כשניסינו לתקשר איתו .  הוא לא נענה מעולם .  החלטנו הערב לבוא ולערוך טקס הבדלה אלטרנטיבי שקט ,  רגוע וסולידי ,  מנומס וללא שום התגרות ". 
עוד בוואלה !  NEWS:קבלת פנים אישית וחיבוקים בשדה התעופה :  נתניהו נחת לביקור בהודונתניהו על הקלטת בנו : " הסתלבט על חבר ,  חינכנו לכבד נשים"נתניהו על נאום אבו מאזן : " אם לא ישנה עמדותיו - לא יהיה שלום " 
" לא ידענו מקודם שהמתפללים ייצאו להתפלל מחוץ לבית הכנסת ",  שחזר הדס . " עמדנו עשרה מטרים מהם ,  בקבוצה סולידית .  אפילו לא היה קשר עין עם היועמ"ש .  יש כאן ניצול ציני של המחאה הסולידית מול התפילה האישית של מנדלבליט ,  שנועדה להוציא דברים מהקשרם .  מכונת התעמולה המשומנת כבר תעשה את עבודתה ". 
בהזמנה ל"טקס ההבדלה האלטרנטיבי "  שערכו המפגינים הם התבקשו להגיע בלבוש צנוע ,  עם חולצות וכיפות לבנות . " ננסה להציע באדיבות ובכבוד לציבור המתפללים נוסח תפילה מעט שונה מזה שהם מורגלים בו ",  נכתב בהזמנה ,  שלאחריה התבקשו המפגינים לעבור לכיכר הבימה בתל אביב למחות שם .
" אין כוונה להפריע או להתעמת ",  נכתב בהזמנה . " צעקות ,  צרחות ומגפונים לא יכובדו .  כדי לא לקלקל את ההפתעה ,  נבקש מאוד שלא להפיץ ".  
הנשיא ריבלין כתב בחשבון הטוויטר שלו כי  " הזדעזע עמוקות "  ממה שאירע מחוץ לבית הכנסת .  לדבריו ,  מדובר ב-"רמיסה גסה של זכויות הפרט ,  חופש הדת ,  ובעיקר - של כללי ההגינות הבסיסיים שבין אדם לחברו ". 
שרת המשפטים איילת שקד הגיבה להתפרעות ,  ואמרה כי  " הנה כלל אצבע למפגינים בפתח תקווה .  כשאתם מגלים שבשם חופש הביטוי אתם מונעים מיהודי לומר קדיש על אמא שלו ,  זו כבר לא דמוקרטיה .  זו בריונות אלימה ". 
שר הביטחון אביגדור ליברמן ,  כתב בטוויטר בתגובה ש"יתביישו המפגינים שחצו את גבול האנושיות ,  וגרמו ליועמ"ש מנדלבליט לוותר על קדיש יתום .  אני בעד הזכות הדמוקרטית להפגין אבל הדרך שבה המפגינים נהגו אינה דרך ארץ ". 
יו"ר האופוזיציה ,  חבר הכנסת יצחק הרצוג ,  אמר כי הוא  " מזועזע מאטימות מפגינים חסרי רגישות שהפריעו ליועץ המשפטי בבואו להתפלל בבית הכנסת ולומר קדיש על אמו ז"ל .  מעשה חסר אנושיות .  גם לחירות ההפגנה הקדושה בדמוקרטיה הישראלית יש גבולות שאין לפרוץ ".  
הרב הראשי לישראל ,  דוד לאו ,  גינה את המפגינים ואמר כי  " לאורך כל הדורות ,  גם אנשים שלא היו מבאי בית הכנסת בכל יום ,  היו זהירים בכבוד בית הכנסת .  המעשה שנעשה הערב ,  בו הפגינו ליד בית כנסת תוך הפרעה למתפללים ,  הוא חילול ופגיעה בכבוד בית הכנסת .  אין לקבל זאת בשום פנים ואופן ,  יש לגנות זאת ולהימנע מכך בעתיד ". 
גם אתמול נאספו בתל אביב מאות מפגינים נגד השחיתות השלטונית ,  ובקריאה למנדלבליט להאיץ את החקירה נגד ראש הממשלה בנימין נתניהו .  בשבוע שעבר הפגינו כ-2,500 בני אדם בכיכר הבימה בתל אביב ,  כשברחבי הארץ התקיימו הפגנות נוספות ,  ובהן ,  בין היתר ,  השתתפו 300 מפגינים בעפולה ,  כ-200 בחיפה וכמאה מפגינים בצומת כרכור .  
מני נפתלי ,  ממארגני ההפגנה ,  ביקש מהמפגינים  " אל תשכחו את מנדלבליט ",  התחלנו את ההפגנות מול ביתו ".  הוא תהה  " אם אין כלום אז למה כל הזמן שומרים על ראש הממשלה ?  כן היה  וכן יהיה ". 
אלדד יניב ביקש מהמפגינים  " להתעורר שישמעו אתכם ,  תרימו שלטים למעלה  הון ,  שלטון ,  עולם תחתון .  62 שבתות ברציפות אתם מתמידים ,  כי התחייבתם ואתם מקיימים .  זה האירוע הכי חשוב במדינת ישראל .  הוא ישנה את העתיד .  כולם מסתכלים על המאבק הזה ,  וכולם שואלים כמה אנשים הגיעו להבימה ". 
בתל אביב התמקדה ההפגנה בשבוע שעבר מול הבניין ברחוב רוטשילד 30 ,  ביתו של איש העסקים קובי מימון ,  שבנו נשמע משוחח עם יאיר נתניהו ,  בנו של ראש הממשלה ,  בהקלטות שנחשפו בחדשות 2 מאותו ליל בילויים מעורר סערה במועדוני חשפנות .  בין השאר ,  השניים שוחחו על מתווה הגז בעודם ,  ככל הנראה ,  בגילופין ,  כשנתניהו התרברב בפני מימון וחבר נוסף ,  כיצד אביו  " סידר "  למימון 20 מיליארד שקל . " לא תפרגן לי ב-400 שקל ?  ",  הוסיף נתניהו בשיחה שהוקלטה .  
אלדד יניב אמר לוואלה !  NEWS כי הוחלט לקיים את הצעדה לכיוון ביתו של מימון בשדרות רוטשילד למרות שהוא אינו מתגורר במקום ,  כי  " זה עניין של סמליות .  הערב ,  כשביבי עולה על המטוס בדרך להודו ,  הדבר שהוא שואל זה 'כמה מפגינים יש הערב בהבימה ? ' ",  וכינה את סביבת נתניהו  " המאפיה מבלפור ".   " כשיגיעו מסקנות המשטרה ,  אנחנו נשלח אותם הביתה .  תהיה רעידת אדמה .  אנחנו נביא את העתיד ,  אנחנו נרצה חוזה חדש עם הריבון ",  הוסיף יניב .
  ( עדכון ראשון :  19:59 )  

בזמן שניסה לומר קדיש על אמו :  מפגינים הפריעו למנדלבליט בבית הכנסת
היועץ המשפטי לממשלה ניסה לומר קדיש על אמו שהלכה לעולמה בחודש שעבר ,  בשעה שמפגינים קראו לעברו : " לקחו לנו את המדינה ".  מנדלבליט עזב את המקום ,  וניידות משטרה הגיעו לזירה .  אחד המפגינים : " מחינו בלי להתגרות ".  מאות הפגינו בתל אביב נגד השחיתות השלטונית

