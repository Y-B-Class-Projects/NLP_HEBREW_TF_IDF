אלפים הפגינו נגד נתניהו : " חינכת את יאיר כמו שניהלת את המדינה "
 כ-2,500 השתתפו במחאה בכיכר הבימה בתל אביב ,  בנוסף להפגנות קטנות יותר במוקדים אחרים ברחבי הארץ .  המפגינים קראו מול ביתו של טייקון הגז קובי מימון ,  וענו בבוז להקראת קטעים של יאיר נתניהו מהקלטת הבילוי מעורר הסערה : " נשלח אותם הביתה "
 2,500 בני אדם הפגינו הערב  ( שבת )  בכיכר הבימה בתל אביב ,  בטענה לשחיתות שלטונית ,  כשברחבי הארץ התקיימו הפגנות נוספות - ובהן ,  בין היתר ,  השתתפו 300 מפגינים בעפולה ,  כ-200 בחיפה וכמאה מפגינים בצומת כרכור .  
בתל אביב התמקדה ההפגנה מול הבניין ברחוב רוטשילד 30 ,  ביתו של איש העסקים קובי מימון ,  שבנו נשמע משוחח עם יאיר נתניהו ,  בנו של ראש הממשלה ,  בהקלטות שנחשפו בחדשות 2 מאותו ליל בילויים מעורר סערה במועדוני חשפנות .  בין השאר ,  השניים שוחחו עם מתווה הגז בעודם ,  ככל הנראה ,  בגילופין ,  כשנתניהו התרברב בפני מימון וחבר נוסף ,  כיצד אביו  " סידר "  למימון 20 מיליארד שקל . " לא תפרגן לי ב-400 שקל ?  ",  הוסיף נתניהו בשיחה שהוקלטה .  אלדד יניב אמר לוואלה !  NEWS כי הוחלט לקיים את הצעדה לכיוון ביתו של מימון ברוטשילד למרות שהיא אינה גרה במקום ,  כי  " זה עניין של סימליות ".  
אלדד יניב ,  ממארגני ההפגנות נגד השחיתות ,  אמר כי  " הערב ,  כשביבי עולה על המטוס בדרך להודו ,  הדבר שהוא שואל זה 'כמה מפגינים יש הערב בהבימה ? ' ",  וכינה את סביבת נתניהו  " המאפיה מבלפור ".   " כשיגיעו מסקנות המשטרה ,  אנחנו נשלח אותם הביתה .  תהיה רעידת אדמה .  אנחנו נביא את העתיד ,  אנחנו נרצה חוזה חדש עם הריבון ",  הוסיף יניב .
" אנחנו אומרים לכחלון ,  בנט ושקד - תתביישו ",  המשיך יניב , " איפה כחלון שהבטיח לטפל בגז ?  שקרן .  אם יגיעו לכאן מאות אלפים להפגין ברחובות ,  הם יבינו שאנחנו לא מוותרים ",  אמר .  
מני נפתלי ,  אב הבית לשעבר במעון ראש הממשלה ומי שמארגן לצד יניב את ההפגנות ,  אמר : " אף אחד לא יעצור אותנו ,  אנחנו לא מפחדים .  לא אדבר על יאיר נתניהו .  החינוך שילדיך קיבלו זה מה שאתה עושה לעם הזה .  בגלל זה יצאנו לרחובות ".  מנדלבליט ,  שי ניצן ואיילת שקד אנחנו עדיין מסתכלים עליכם .  נמשיך להגיע לכאן עד שייחתם חוזה עם הציבור ,  חוזה נגד שחיתות ". 
המארגנים הקריאו ציטוטים מתמלול הקלטת השיחה של יאיר נתניהו וחבריו ,  גינו את ביזוי הנשים בו והקול ענה בקריאות בוז .  

אלפים הפגינו נגד נתניהו : " חינכת את יאיר כמו שניהלת את המדינה "
 כ-2,500 השתתפו במחאה בכיכר הבימה בתל אביב ,  בנוסף להפגנות קטנות יותר במוקדים אחרים ברחבי הארץ .  המפגינים קראו מול ביתו של טייקון הגז קובי מימון ,  וענו בבוז להקראת קטעים של יאיר נתניהו מהקלטת הבילוי מעורר הסערה : " נשלח אותם הביתה "
 
