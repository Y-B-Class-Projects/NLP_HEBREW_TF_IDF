נתניהו באירוע הוקרה לכבאים בחיפה : " היה כאן חושך - וכעת יש אור "
 ראש הממשלה ורעייתו הגיעו לאירוע בחיפה ובירכו את כוחות הביטחון על עבודתם בחודש האחרון בעקבות גל השריפות . " גאה באזרחים שלנו ,  יהודים וערבים ,  שנלחמו יחד להציל את הארץ שלנו ",  אמר נתניהו
כחודש אחרי גל השריפות שהתחולל ברחבי הארץ ,  התקיים אמש  ( שני )  טקס הוכרה לכוחות הביטחון והכיבוי בחיפה ,  שנפגעה קשות בדליקה .  באירוע השתתפו ראש הממשלה בנימין נתניהו ,  השר לביטחון הפנים גלעד ארדן ושר האוצר משה כחלון . 
" לפני חודש ,  וגם אתמול ,  היה פה הרבה שחור  והיום יש פה הרבה אור ",  אמר נתניהו בטקס . " העם שלנו נמדד בשעות קשות ,  ובימי השריפות שוב הוכח שכשאנחנו עומדים יחד  אנחנו מנצחים יחד .  במקרים של הצתה  היו כמה כאלה ,  אי אפשר להתעלם מזה  השקעתם מאמצים גדולים עם כל כוחות הביטחון לאתר את האחראים ".  הוא הוסיף : " בייחוד אני גאה באזרחים שלנו ,  יהודים וערבים כאחד ,  שנלחמו יחד ,  יחד לגורל משותף ,  להציל את הארץ המשותפת שלנו ,  אלה החיים שלנו ". 
עוד בוואלה !  NEWS:נסגר מחוסר אשמה התיק נגד הבדואי שכתב פוסט סאטירי על גל השריפותנציגי המדינה לא הגיעו לדיון בשריפות ;  יו"ר ועדת הפנים : " חצופים"גל השריפות :  הנפגעים יוכלו לקבל פיצויים מהמדינה - וגם מחברות הביטוח 
לדברי נתניהו , " נפגעו בתים  והם ישוקמו .  נשרפו יערות ,  והם יינטעו מחדש .  אבל הדבר העיקרי ,  שהצלחנו להציל חיים ולמנוע עוד טרגדיות .  זה הישג גדול מאוד .  אנחנו נמשיך לעזור לתושבים השלטון המקומי ,  הממשלה ,  הגופים המוסמכים  עד שחייהם ישובו לסדרם ". 
שרת התרבות והספורט מירי רגב אמרה : " את האהבה וההוקרה שלי אליכם - גם אלף כבאים לא יצליחו לכבות .  אנו מצדיעים לכם בשמה של החברה הישראלית כולה .  רק בגלל הרוח שלכם הם ניצחתם את האש .  סיפורי הגבורה של לוחמי האש הוכיחו פעם נוספת את מה שידענו תמיד :  יש לנו ארץ נהדרת .  יש לנו ערבות הדדית .  גדלים כאן אנשים מופלאים וטובים ". 
באירוע השתתפו גם מפכ"ל המשטרה רב ניצב רוני אלשיך ,  מ"מ נציב כבאות והצלה טפסר בכיר שמעון בן נר ,  מנכ"ל מד"א אלי בין ,  ראש עיריית חיפה יונה יהב ,  אלוף פיקוד העורף רוני נומה ,  יו"ר חברת החשמל האלוף במיל' יפתח רון-טל ,  מנכ"ל מדעטק חיפה אלי שרמייסטר ,  כבאים ,  שוטרים ,  חיילים ועובדי ומתנדבי מד"א .
  ( עדכון ראשון :  22:20 )  

נתניהו באירוע הוקרה לכבאים בחיפה : " היה כאן חושך - וכעת יש אור "
 ראש הממשלה ורעייתו הגיעו לאירוע בחיפה ובירכו את כוחות הביטחון על עבודתם בחודש האחרון בעקבות גל השריפות . " גאה באזרחים שלנו ,  יהודים וערבים ,  שנלחמו יחד להציל את הארץ שלנו ",  אמר נתניהו

