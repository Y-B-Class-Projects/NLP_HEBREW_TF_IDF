נתניהו :  בכל הסדר עתידי צה"ל יישאר בבקעת הירדן
במהלך ביקור בחטיבה המרחבית של צה"ל בבקעת הירדן הדגיש ראש הממשלה כי ישראל תמשיך לשלוט באזור בכל הסדר עתידי .  על יום האישה : " ישראל בולטת בכך שלנשים וגברים יש זכויות שוות "
  ( צילום :  לע"מ ,  עריכה :  טל רזניק ) 
ראש הממשלה בנימין נתניהו התחייב היום  ( שלישי )  כי בכל הסדר עתידי צה"ל יישאר בבקעת הירדן .  נתניהו התארח בחטיבה המרחבית של צה"ל בבקעת הירדן  ( חטמ"ר 417 )  ,  סייר באזור ,  נפגש עם קצינים וקצינות של החטיבה ועם מפקד פיקוד המרכז ,  האלוף אבי מזרחי .  במהלך הסיור אמר ראש הממשלה כי  " אנחנו נמצאים בעולם שעובר טלטלה גדולה מאוד .  כל האזור סביבנו נמצא במצב של אי-יציבות ,  של רעידת אדמה פוליטית וביטחונית ,  שעדיין איננו רואים את סופה ". 
נתניהו הוסיף כי  " עלינו להבטיח שיש לנו יסודות ביטחון מוצקים .  גבול הביטחון הוא כאן וקו ההגנה מתחיל כאן .  אם הוא יהיה פרוץ ,  פירוש הדבר שאפשר יהיה להבריח טילים ורקטות ולהגיע איתם לכל מקום ,  לתל אביב ולירושלים ,  ואין תחליף לקו ההגנה שנותן צה"ל .  בכל הסדר עתידי ,  צה"ל חייב להישאר כאן ,  לאורך בקעת הירדן .  אם זה היה נכון לפני הטלטלה הפוקדת את האזור ,  זה נכון שבעתיים היום ". 
נתניהו התייחס גם ליום האישה הבינלאומי החל היום .  לדבריו , " יש מהפכה בצה"ל ,  שליש מסדר הכוחות מורכב מנשים .  הסיבה שזה לא חצי ,  זה מפני שיש זמן שירות אחר .  שלושה אחוזים מהכוח הלוחם מורכב מנשים .  אנו רואים זאת בכל היחידות ,  זה ביטוי לשינוי בתפיסת מעמד האישה בצה"ל ,  כמו גם במדינת ישראל .  עם כל המהפכות באזור ,  דבר אחד לא רואים ,  מהפכה במעמד האישה ,  ברבות מהמדינות ,  כאשר באחת מהן  ( אירן .  פ.ו )  סוקלים נשים ומשתמשים בהן כמו סחורה ואין להן שום יכולת לתבוע את הפרת זכויותיהן ". 
עוד אמר ראש הממשלה כי  " ישראל בולטת בצורה קיצונית שהיא דמוקרטית אמיתית ובה לנשים ולגברים יש זכויות שוות ,  וכמו שאנחנו רואים כאן ,  גם חובות שוות .  כמובן שיש לנו עוד מה לתקן במדינה ,  אבל בכל המרחב הענק ,  ממערב להודו ועד מרוקו ,  יש מקום אחד עם זכויות לנשים :  מדינת ישראל .  עלינו לברך על כך ולהצדיע לקצינות ולחיילות ". 

נתניהו :  בכל הסדר עתידי צה"ל יישאר בבקעת הירדן
במהלך ביקור בחטיבה המרחבית של צה"ל בבקעת הירדן הדגיש ראש הממשלה כי ישראל תמשיך לשלוט באזור בכל הסדר עתידי .  על יום האישה : " ישראל בולטת בכך שלנשים וגברים יש זכויות שוות "
 
