מיטשל לנתניהו : " הגיע הזמן הכרעה "
 רה"מ נועד עם השליח המיוחד של ארה"ב ודן עמו בדרישה האמריקאית להקפיא את הבנייה בהתנחלויות .  הפגישה שוב הסתיימה ללא הסכמות
 ( צילום :  גדעון צנטנר ,  עריכת וידאו :  יאיר דניאלי ) 
ראש הממשלה בנימין נתניהו נועד הבוקר  ( רביעי )  עם השליח המיוחד של ארה"ב ,  ג'ורג' מישטל .  השניים דנים בדרישה האמריקאית להקפאת הבנייה בהתנחלויות ,  לרבות במזרח ירושלים .  מיטשל פועל על מנת לאפשר את כינוס הפסגה המשולשת ,  שתסלול את הדרך לחידוש המגעים המדיניים בין ישראל לרשות הפלסטינית .  לשכת ראש הממשלה הגדירה את הפגישה כ"טובה ",  אך השניים שוב לא הגיעו להסכמה .  הם קבעו לשוב ולהיפגש ביום שישי ,  לאחר שמיטשל ישוב מביקור במצרים ובירדן .
 בפגישה שנערכה אתמול בין נתניהו למיטשל לא הצליחו השניים להגיע לסיכומים בנוגע להקפאת הבנייה בהתנחלויות .  השניים גם לא הצליחו להגיע להסכמה שתאפשר את כינוס הפסגה המשולשת בשבוע הבא בניו יורק .
 אתמול נועד מיטשל עם יו"ר הרשות הפלסטינית אבו מאזן .  חבר צוות המשא ומתן הפלסטיני ד"ר סאיב עריקאת סיפר לעיתונאים בתום הפגישה כי מיטשל אמר לאבו מאזן כי השיחות שהוא שהוא מנהל עם ישראל טרם הסתיימו וכי טרם הגיע עמה להבנות . " אמרנו למיטשל כי על ישראל למלא אחר התחייבויותיה במסגרת מפת הדרכים ,  שבראשן הפסקת הבנייה בהתנחלויות ,  וכי לא נסכים לפשרות בנוגע להתנחלויות ". 

מיטשל לנתניהו : " הגיע הזמן הכרעה "
 רה"מ נועד עם השליח המיוחד של ארה"ב ודן עמו בדרישה האמריקאית להקפיא את הבנייה בהתנחלויות .  הפגישה שוב הסתיימה ללא הסכמות

