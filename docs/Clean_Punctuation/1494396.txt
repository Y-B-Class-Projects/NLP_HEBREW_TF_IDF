נתניהו : " הפסקת האש בעזה שבירה מאוד "
 לדברי רה"מ ,  יש למצוא את האיזון בין הקלות לפלסטינים לבין מניעת התחמשות חמאס .  דיסקין :  ירידה במספר הפיגועים סביב הרצועה 
ראש הממשלה בנימין נתניהו התייחס היום  ( ראשון )  למצב הביטחוני בדרום הארץ וברצועת עזה .  בדיון בממשלה אמר נתניהו : " הפסקת האש היא לא מוחלטת ושבירה מאוד ".  לדבריו , " חמאס ממשיך להעביר אמצעי לחימה במחילות ,  ואנחנו מתבקשים להתיר כניסת חומרים וציוד .  עם זאת ,  יש לנו אינטרסים נוספים של ביטחון ברצועה .  איננו רוצים לחזק את חמאס - לא ביכולת בניית המיגונים וגם לא בכסף - ואנו מעוניינים להשיב את גלעד שליט .  עלינו למצוא איזון בין הקלה לאוכלוסייה לבין הקלה על חמאס להתחמש בנשק נוסף ". 
שר הביטחון אהוד ברק אמר בישיבה כי  " בעזה אין לא רעב ולא מצוקה .  עובר ציוד בכמות גדולה יותר ממה שעבר בשלבים מסוימים של הרגיעה שהיתה קודם .  מה שלא עובר זה רשימה של מוצרים שהם יותר רגישים - חומרים שמאפשרים בנייה ומיגון ". 
בתוך כך ,  ראש השב"כ יובל דיסקין דיווח לממשלה כי באחרונה חלה ירידה במספר הפיגועים שארגוני הטרור הפלסטינים מבצעים סביב לרצועה .  זאת ,  לעומת החודשים הראשונים שלאחר מבצע  " עופרת יצוקה ".  עם זאת ,  אמר דיסקין ,  כי קיים מאמץ של ארגוני הטרור לפגע לאורך ציר הוברס ,  המקיף את הרצועה מצדה הישראלי .  ראש השב"כ הוסיף כי חמאס ממשיך בבניית כוחו ,  הן בחפירת מנהרות והן בהברחת רקטות איכותיות יותר לרצועה .
 דיסקין התייחס גם למאמצי מצרים למנוע הברחות לרצועה .  לדבריו , " בשבועות האחרונים יש שיפור ,  בין היתר בעקבות החלפת כוחות למניעת התערבות באוכלוסייה ומעצר חשודים בקבלת שוחד מהמבריחים ".  עם זאת ,  דיסקין הדגיש כי מצרים עדיין לא פגעה ביכולת ההברחה של חמאס .
 
נתניהו : " הפסקת האש בעזה שבירה מאוד "
 לדברי רה"מ ,  יש למצוא את האיזון בין הקלות לפלסטינים לבין מניעת התחמשות חמאס .  דיסקין :  ירידה במספר הפיגועים סביב הרצועה 

