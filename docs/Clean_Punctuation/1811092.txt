זעם בכנסת :  הענקת סמכויות חריגות למבקר - מחטף
חברים בוועדה לביקורת המדינה זועמים על יו"ר הוועדה ,  יואל חסון ,  ומאשימים אותו במחטף בקיום ישיבת הוועדה שהעניקה סמכויות של ועדת חקירה לעוזרו של מבקר המדינה בפרשת נסיעות רה"מ
חברי הוועדה לביקורת המדינה ,  המשתייכים לסיעות הקואליציה ,  זועמים על יו"ר הוועדה ח"כ יואל חסון  ( קדימה )  על המחטף שהוא ביצע ,  לטענתם ,  בקיום ישיבת הוועדה שהעניקה סמכויות של ועדת חקירה לעוזרו של מבקר המדינה ,  נחום לוי בפרשת נסיעות ראש הממשלה לחו"ל .  לדברי חבר הוועדה לביקורת המדינה ,  ח"כ אופיר אקוניס  ( ליכוד )  ,  הוא כלל לא ידע על כינוס הוועדה . " זה נראה כמו מחטף של יו"ר הוועדה חסון ",  אמר .  בקואליציה מתקיימות התייעצויות כדי לבחון כיצד ניתן לפעול בעקבות ההתפתחויות .
 מהליכוד נמסר : " מדובר בתרגיל מסריח ובמחטף של יו"ר הוועדה יואל חסון שכלל לא טרח לעדכן את חברי הוועדה שזומנו לישיבה דקות ספורות לפני שהחלה .  מצער שיו"ר הוועדה האמור לייצג את שלטון החוק ,  נוהג כך .  לליכוד אין הסתייגות משום חקירה ובתנאי שהחקירה תחול על כולם ,  כולל על יו"ר האופוזיציה ציפי לבני ונסיעותיה המרובות על חשבון ארגונים שונים במשך השנים האחרונות ". 
בכנסת טוענים ,  כי הזימון לישיבה המיוחדת של הוועדה אתמול נשלח לחבריה 20 דקות בלבד לפני הישיבה שהתקיימה בשעה 14:15 .  למרות הנוהג הקיים ליידע את התקשורת בישיבות ועדה ,  כתבי הכנסת כלל לא קיבלו הודעה בנושא .  בסופו של דבר השתתפו בוועדה מלבד חסון ,  שני חברי כנסת נוספים בלבד - שלמה מולה ומרינה סולודקין ,  שניהם חברי קדימה .  מולה ,  אגב ,  אינו חבר קבוע בוועדה והחליף את ח"כ עתניאל שנלר בישיבה .  בדיון בוועדה כלל לא הוזכר נושא תחקיר ערוץ 10 על ראש הממשלה בנימין נתניהו ,  אלא הדיון עסק בבקשה כללית להעניק לנחום לוי את הסמכויות הנדרשות .
 בדיקת וואלה !  חדשות העלתה כי לפחות תשעה מתוך 12 חברי הוועדה לביקורת המדינה כלל לא ידעו על כינוס הוועדה היום .  ח"כ ציפי חוטובלי  ( ליכוד )  אף הגישה הערב בקשה לרוויזיה  ( הצבעה חוזרת )  בוועדה .  המשמעות היא שהמינוי של עוזר מבקר המדינה לא יהיה בתוקף עד להצבעה החוזרת .  מלבד חוטובלי ואקוניס ,  גם חברי הכנסת כרמל שאמה הכהן  ( ליכוד )  ,  אנסטסיה מיכאלי  ( ישראל ביתנו )  ,  עינת וילף  ( עצמאות )  ,  אורי אורבך  ( הבית היהודי )  ,  אמנון כהן  ( ש"ס )  ,  ואפילו ח"כ עתניאל שנלר  ( קדימה )  ,  שח"כ מולה החליף אותו ,  לא ידעו על כינוס הוועדה .
 חברי הוועדה הביעו זעם על היו"ר . " אני מופתע ",  אמר שנלר . " הייתי נוכח היום במשכן בשעה 14:15 .  במהלך כל היום הקפידו חברי הסיעה שכל חברי הנסת יהיו באזור המליאה בשביל להצביע ,  ואם נעשו דברים מהסוג הזה של ישיבה שלא מודעים לה ,  צריך לבחון את החוקיות של הישיבה הזו .  אני לא חושב שרשאי יו"ר ועדה לקרוא לכינוס באפס התראה .  כך לא מנהלים ועדה ".  
ח"כ שלמה מולה סיפר כי הוא שהה במליאת הכנסת וניגשה אליו רכזת סיעת קדימה ,  שלדבריו התבקשה להביא את חברי הסיעה לדיון .  היא אמרה לו שהיא אינה מצליחה להשיג את שנלר וביקשה שיחליף אותו .  גם חברי ועדה מסיעות אחרות זעמו .  לדברי ח"כ אורבך  ( הבית היהודי )  , " אם ליו"ר הוועדה נשאר עוד מטהר אוויר מהקרקס שלו במליאה ,  יכול להיות שהוא היה צריך להשתמש בו היום לישיבת הוועדה אליה לא הוזמנו כל חברי הוועדה ".  ואילו ח"כ וילף אמרה : " על פניו אני לא יודעת מקיום הישיבה .  לא ראוי לעשות משהו כל כך דרמטי בנוכחות כל כך דלה של חברי הוועדה ". 
לדברי ח"כ מיכאלי , " אם זה לא תרגיל מסריח "  אז מה כן ?  בשעה 13:55 הגיע מייל ללשכתי ,  שמזמין את חברי הועדה לישיבה שתתחיל בשעה 14:15 .  וכל זה בזמן ישיבות במליאה .  מאדם שמשמש כיו"ר ועדת הביקורת ניתן לצפות להתנהלות קצת יותר ממלכתית ,  אחראית ובעיקר הוגנת .  לא הכל תרגילים וגימיקים זולים ,  לא הכל פוליטיקה ותככים ". 
יושב ראש הכנסת ראובן ריבלין הבהיר כי הוא סבור שההחלטה נעשתה במחטף ,  משום שהוועדה התכנסה באופן שלא איפשר קיומו של דיון תוך זימון ראוי של חברי הוועדה .  ריבלין הנחה את היועץ המשפטי של הכנסת לבחון את חוקיות ההחלטה .  ריבלין הבהיר ,  כי אף שנתן אישור מיוחד ליו"ר הוועדה לביקורת המדינה ,  יואל חסון ,  לכנס את הוועדה במהלך דיוני מליאת הכנסת ,  לא הובא לידיעתו טיבו של הדיון הצפוי בוועדה .
 פרסום ראשון :  21:46

זעם בכנסת :  הענקת סמכויות חריגות למבקר - מחטף
חברים בוועדה לביקורת המדינה זועמים על יו"ר הוועדה ,  יואל חסון ,  ומאשימים אותו במחטף בקיום ישיבת הוועדה שהעניקה סמכויות של ועדת חקירה לעוזרו של מבקר המדינה בפרשת נסיעות רה"מ

