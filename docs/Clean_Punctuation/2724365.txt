אין שפם משותפת 
" הג'רוזלם פוסט "  החליט שלא להדפיס בעיתון ולא לאפשר לעיתונים אחרים לעשות שימוש בתמונה בה נתניהו יוצר צללית בצורת שפם מעל שפתה של אנגלה מרקל .  מדוע ? 
הנהלת עיתון  " הג'רוזלם פוסט "  החליטה שלא להדפיס בעיתון ולא לאפשר לעיתונים אחרים לעשות שימוש בתמונה שצילם צלם המערכת מארק ישראל סלם ,  ובה נראה בנימין נתניהו יוצר צללית בצורת שפם מעל שפתה של אנגלה מרקל .  בעיתון לא הסבירו מה עומד מאחורי ההחלטה .
 באתר העיתון צוין כי למרות ההחלטה שלא להדפיס את התמונה בעיתונם או לאפשר מכירתה לעיתונים אחרים ,  בנוגע לרשת - ההחלטה הייתה אחרת .  התמונה עלתה לראשונה באתר ה"דה -פוסט "   ( אתר הבית של עיתון  " סופהשבוע ")  ,  ובאתר אף מציינים בגאווה כי תוך דקות ספורות היא הפכה לויראלית בעצימות גבוהה ו"שותפה ביותר מאלף פעמים ורוטווטה  ( בטוויטר ,  ד.א )  במספר של מאות ".  מאז פורסמה אתמול ,  היא הפכה ברשת לסנסציה של ממש .  באתר ציינו כי בכל הנוגע לרשתות חברתיות ,  ידוע להם כי התפוצה הנרחבת היא בלתי הפיכה .  
בג'רוזלם פוסט אמרו כי גם הצלם וגם מערכת העיתון ועורכיו קיבלו פניות מעיתונים בכל רחבי העולם שביקשו לדעת האם התמונה עברה עיבוד ממוחשב כלשהו ,  מדגישים כי היא לא ,  וכי כל הפניות בבקשה לעשות בה שימוש או לרכוש את זכויות היוצרים שלה נענו באופן גורף בשלילה מהרגע הראשון בעקבות החלטת ההנהלה .  הבעלים של קבוצת הג'רוזלם פוסט הוא איש העסקים אלי עזור . 
" כשראיתי את התמונה של המחשב חשבתי שהיא ייחודית ומשעשעת .  לא הייתה לי כל כוונה להעליב את מרקל בשום דרך או ליצור הקשר נאצי לתמונה ",  צוטט סלם בעיתונו ,  ציטוט שחתם ידיעה בנושא ,  ועשוי לרמוז על המניעים של הנהלת העיתון .  
מהג'רוזלם פוסט נמסר בתגובה לדברים : " מפאת הרגישות הפוליטית התקבלה החלטה לא לפרסם התמונה באתר הג'רוזלם פוסט ובעיתון .  נכון לרגע זה מרבית כלי התקשורת שפרסמו התמונה עשו זאת ללא אישור ".  

אין שפם משותפת 
" הג'רוזלם פוסט "  החליט שלא להדפיס בעיתון ולא לאפשר לעיתונים אחרים לעשות שימוש בתמונה בה נתניהו יוצר צללית בצורת שפם מעל שפתה של אנגלה מרקל .  מדוע ? 

