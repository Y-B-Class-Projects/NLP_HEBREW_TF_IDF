נתניהו : " עמדתנו הרשמית  שגרירות ארה"ב צריכה לעבור לירושלים "
 ראש הממשלה התייחס לראשונה לנושא הנפיץ מאז הושבע טראמפ ,  ואמר כי הוא מאמין שכל השגרירויות יעברו בעתיד לבירה .  בשבוע שעבר אמר הנשיא הנכנס ,  שהבטיח להעביר את שגרירות ארצות הברית מתל אביב לירושלים ,  כי הוא אינו רוצה לעסוק בנושא : " זה מוקדם מדי "
 ראש הממשלה בנימין נתניהו הבהיר הבוקר  ( ראשון )  כי עמדה הרשמית של ישראל היא כי שגרירות ארצות הברית בישראל צריכה לעבור לירושלים . " אני רוצה לציין שוב שברית היסוד שלנו היא עם ארצות הברית .  אין תחליף לברית הזאת ,  היחסים שלנו הם הדוקים ומתהדקים ,  ובהזדמנות הזאת אני רוצה להבהיר בצורה חד-משמעית שעמדתנו הייתה מאז ומעולם ,  וגם עכשיו ובכל רגע ,  ששגרירות ארצות הברית צריכה להיות כאן ,  בירושלים ",  אמר נתניהו בפתח ישיבת הממשלה .  
נתניהו אמר כי המעבר לירושלים יוביל לאפקט דומינו מבורך . " ירושלים היא בירת ישראל ,  וראוי שלא רק השגרירות האמריקנית תהיה כאן ,  אלא שכל השגרירויות תעבורנה לכאן .  אני מאמין שבמהלך הזמן רובן אכן תגענה הנה לירושלים ". 
לקריאה נוספת:בירושלים כמו בוושינגטון ,  הקוסמים הגדולים מנסים להעלים את הפלסטיניםאבו מאזן לפוטין : " עזור לנו למנוע את העברת שגרירות ארה"ב לירושלים"ארה"ב מבהירה : " טרם התקבלה החלטה בנוגע להעברת השגרירות לי-ם "  
זוהי התבטאות ראשונה של נתניהו בסוגיה הנפיצה מאז השבעתו של דונלד טראמפ לנשיא ארצות הברית .  דבריו מגיעים לאחר שבשבוע שעבר ,  כשנדרש טראמפ לסוגיה ,  הוא נמנע מלשוב על הבטחת הבחירות שלו כי יעביר את מבנה השגרירות מתל אביב לירושלים . 
" אני לא רוצה לדבר על זה כרגע ,  זה מוקדם מדי ",  אמר הנשיא הטרי ,  כשנשאל על הנושא בריאיון לרשת  " פוקס ניוז ".  גם כשנשאל טראמפ אם יקפיא את העברת 221 מיליון הדולרים לרשות הפלסטינית ,  שעליה הורה ממשל אובמה שעות לפני יציאתו ,  הוא לא סיפק תשובה חד-משמעית . " נראה מה יקרה ",  השיב .
 בשבוע שעבר התייחס לסוגיה גם דובר הבית הלבן ,  שון ספייסר ,  שנמנע אף הוא מלהצהיר במפורש על כוונת ארצות בנושא הנפיץ . " אנחנו נמצאים בשלבים הראשונים של תהליך קבלת החלטות .  יש סיבה שיש תהליך קבלת ההחלטות .  אם היתה החלטה לא היינו עוברים תהליך ",  אמר בתדרוך לכתבים ביום שני .  
יום לפני כן שוחחו בטלפון נתניהו וטראמפ .  בשיחה ,  שאותה הגדיר טראמפ כ"נחמדה מאוד ",  קבעו השניים כי נתניהו יגיע לביקור מדיני בוושינגטון בחודש הבא ,  והמועד המדויק ייקבע בימים הקרובים .  בהודעה שפרסם הבית הלבן בנוגע לשיחה בין השניים נכתב כי טראמפ  " הדגיש שהשלום בין ישראל לפלסטינים יכול להיות מושג רק באמצעות מו"מ ישיר בין הצדדים ,  וכי ארצות הברית תעבוד עם יישראל כדי להתקדם לעבר מטרה זו ".  
עוד נמסר כי השניים דנו בדרכים לקידום ולחיזוק  " היחסים המיוחדים "  בין שתי המדינות ,  כמו גם ביציבות ובביטחון במזרח התיכון .  בנוסף נכתב בהודעה כי  " הנשיא הדגיש את המחויבות חסרת התקדים שלו לביטחון ישראל ".  

נתניהו : " עמדתנו הרשמית  שגרירות ארה"ב צריכה לעבור לירושלים "
 ראש הממשלה התייחס לראשונה לנושא הנפיץ מאז הושבע טראמפ ,  ואמר כי הוא מאמין שכל השגרירויות יעברו בעתיד לבירה .  בשבוע שעבר אמר הנשיא הנכנס ,  שהבטיח להעביר את שגרירות ארצות הברית מתל אביב לירושלים ,  כי הוא אינו רוצה לעסוק בנושא : " זה מוקדם מדי "
 
