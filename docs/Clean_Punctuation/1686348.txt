הממשלה אישרה את ועדת הבדיקה למשט
השרים אישרו פה אחד את הרכב הוועדה לבדיקת אירועי המשט לעזה .  נתניהו : " חשיפת העובדות תוכיח שמטרותיה של ישראל היו פעולות הגנה ראויות על פי הסטנדרטים הגבוהים ביותר "
  ( צילום:גדעון צנטנר ,  עריכה:גדי וינסטוק ) 
הממשלה אישרה הבוקר  ( שני )  פה אחד את הרכב הוועדה לבדיקת המשט לרצועת עזה .  בוועדה ,  בראשות שופט בית המשפט העליון בדימוס יעקב טירקל ,  יהיו חברים גם פרופ' שבתאי רוזן ,  מומחה למשפט בינלאומי ,  וכן האלוף  ( מיל' )  עמוס חורב ,  לשעבר נשיא הטכניון .  עבודת הוועדה תלווה על ידי שני משקיפים זרים :  חתן פרס נובל לשלום דייוויד טרימבל מאירלנד והמשפטן הקנדי קן ווטקין . " שני עקרונות מרכזיים הנחו אותנו בהצעה להקמת הוועדה ",  אמר נתניהו בפתח ישיבת הממשלה . " הראשון הוא שמירה על חופש הפעולה של חיילי צה"ל ואמינות התחקיר הצה"לי ".  נתניהו הסביר כי לבד מהרמטכ"ל גבי אשכנזי ,  אף לא אחד מחיילי צה"ל ימסור עדות . " צה"ל באמצעות ועדת החקירה בראשות האלוף  ( במיל )  גיורא איילנד יעביר סיכומי תחקירים מבצעיים שהוועדה ערכה ".  
העיקרון השני ,  לדברי ראש הממשלה ,  הוא מתן מענה אמין ומשכנע ל"מדינות האחראיות "  בקהילה הבינלאומית . " אני משוכנע שחשיפת העובדות תוכיח שמטרותיה של ישראל היו פעולות הגנה ראויות על פי הסטנדרטים הגבוהים ביותר .  החלטת הממשלה על הקמת הוועדה תבהיר לעולם שמדינת ישראל פועלת כחוק ,  באחריות ובשקיפות מלאה ". 
ראש הממשלה הסביר לשרים בפתח הישיבה כי כינס את הממשלה הבוקר לאחר ששוחח אמש עם מספר מנהיגים אירופיים שעדכנו אותו שהיום יתקיים כינוס של שרי החוץ האירופיים בו ידונו בנושא ועדת הבדיקה למשט .  נתניהו שוחח אמש בטלפון עם קנצלרית גרמניה אנגלה מרקל ,  ראש ממשלת בריטניה דיוויד קמרון ,  ראש ממשלת ספרד חוזה לואיס ספאטרו שמכהן גם כנשיא האיחוד האירופי התורן וכן עם שליח הקוורטט למזרח התיכון טוני בלייר .
 לשכת ראש הממשלה פרסמה אמש את הרכבה המלא של הוועדה לבדיקת אירועי המשט לעזה ,  הכוללת שלושה חברים ישראלים ושני משקיפים זרים בראשותו של שופט בית המשפט העליון בדימוס יעקב טירקל .  בהודעת רה"מ נמסר כי המשקיפים הזרים יהיו הלורד ויליאם דייוויד טרימבל מאירלנד ,  חתן פרס נובל לשלום ולצדו המשפטן הבינלאומי קן ווטקין ,  לשעבר הפרקליט הצבאי הראשי של קנדה .  המשקיפים ייטלו חלק בדיונים ובהתייעצויות .  
את ועדת טירקל ,  המוגדרת כ"וועדת בירור ",  ינחה בין היתר העיקרון שחיילי צה"ל לא ייחקרו .  הוועדה תוכל להסתייע בחומר מוועדת איילנד ,  שבודקת את ההיבטים הצבאיים של המבצע ומסיכומי התחקירים הצבאיים .  היא תוכל גם לתחקר את ראש הממשלה ,  את שר הביטחון ,  את יתר השרים ואת הרמטכ"ל ,  אולם קצינים וחיילים לא ייחקרו בפניה .
 עדכון ראשון :  09:45

הממשלה אישרה את ועדת הבדיקה למשט
השרים אישרו פה אחד את הרכב הוועדה לבדיקת אירועי המשט לעזה .  נתניהו : " חשיפת העובדות תוכיח שמטרותיה של ישראל היו פעולות הגנה ראויות על פי הסטנדרטים הגבוהים ביותר "
 
