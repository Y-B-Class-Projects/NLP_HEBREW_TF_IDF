מופז :  הקפאת הבנייה הייתה טעות אסטרטגית
חבר הכנסת מקדימה אירח חברי כנסת ופעילים בסוכתו בכוכב יאיר וטען בפניהם כי מלכתחילה לא היה צריך להקפיא את הבנייה בהתנחלויות .  לדבריו ,  על נתניהו להניח את האגו בצד ולפעול למימוש חזון שתי המדינות
 ( צילום :  טל אנגלנדר .  עריכה :  יותם בן-דוד ) 
חבר הכנסת שאול מופז  ( קדימה )  אירח הערב  ( שני )  בסוכתו שבכוכב יאיר חברי כנסת ופעילים ממפלגתו .  מופז אמר לאורחיו כי  " אנחנו בתקופה לא קלה .  זו פעם ראשונה זה שנים שישראל נמצאת באחת מצומתי ההחלטה .  לאחר 20 שנה של משא ומתן עקר ,  יש הזדמנות להגיע לתוצאות שונות .  אסור לנו להחמיץ את ההזדמנות ". 
מופז גם התייחס לתכנית המדינית שהציג לפני כמעט שנה בדבר הקמת מדינה פלסטינית בגבולות זמניים ואמר : " אני קורא לראש הממשלה בנימין נתניהו להניח את האגו בצד .  יש תוכנית המתאימה לעת זו .  יש לה תמיכה גדולה מאוד מצד ארצות הברית ובאירופה .  זו תוכנית מעשית שאיתה ניתן להתקדם בשיחות .  העם בישראל רוצה שלום .  מרבית הפלסטינים רוצים להגיע להסכם שלום ".  
חבר הכנסת מקדימה הוסיף כי הקפאת הבנייה בהתנחלויות הייתה טעות אסטרטגית .  לדבריו ,  אילו מדינת ישראל הייתה מופיעה עם תוכנית מדינית לאחר שראש הממשלה הכריז בנאומו על הסכמת ישראל לעיקרון  " שתי מדינות לשני עמים ",   " לא היינו נכנסים לסאגה הזו של ההקפאה ,  והיינו נכנסים מיידית למשא ומתן עם תקווה לדור הבא ".  
מופז גם הזכיר את החייל החטוף גלעד שליט והצהיר כי  " אם אין דרך אחרת ,  שחרור מחבלים זו דרך שאי אפשר להתעלם ממנה .  ישראל יודעת להתמודד עם מחבלים .  ביום שישראל תוותר על אחד מבניה ,  בניה יוותרו עליה .  אנחנו רוצים לראות מעשים ולא רק דיבורים ". 

מופז :  הקפאת הבנייה הייתה טעות אסטרטגית
חבר הכנסת מקדימה אירח חברי כנסת ופעילים בסוכתו בכוכב יאיר וטען בפניהם כי מלכתחילה לא היה צריך להקפיא את הבנייה בהתנחלויות .  לדבריו ,  על נתניהו להניח את האגו בצד ולפעול למימוש חזון שתי המדינות

