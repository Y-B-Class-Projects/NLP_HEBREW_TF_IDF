פעילי העבודה ידרשו :  מו"מ ישיר או פרישה
פעילי מפלגת העבודה מתארגנים לקמפיין בו יקראו לממשלה לפתוח בשיחות ישירות עם הפלסטינים .  אם לא יוחל במגעים כאלה ,  ידרשו הפעילים ממפלגתם לפרוש מהקואליציה
השטח במפלגת העבודה מתעורר למאבק ציבורי :  בימים אלו מתארגן קמפיין שיזמו מזכירי סניפים ,  סטודנטים חברי מפלגה ופעילים נוספים ,  אשר החליטו לדרוש מהממשלה לפתוח בשיחות ישירות עם הפלסטיניים .  במידה שלא יתחילו השיחות ,  הפעילים דורשים ממפלגתם לפרוש מהממשלה .
 הקמפיין ייערך בשני שלבים :  השלב הראשון יחל בימים הקרובים ויימשך עד תום מועד הקפאת הבניה בהתנחלויות ב- 26 בספטמבר .  במהלכו ,  הפעילים יקראו לפתיחת משא ומתן ישיר בין ישראל לפלסטיניים ,  תחת הסיסמה  " ישראל מתרסקת  חוזרים למשא ומתן מיידי ".  במידה שייפתחו השיחות עד אז הקמפיין ייפסק ,  אולם אם לא ,  הקמפיין ייכנס לשלב השני שיימשך לפחות נובמבר ,  בו סיעת העבודה תידרש לפרוש מהממשלה .
 ההתחלה תהיה ב- 22 ביולי ,  אז ייערך כנס גדול בנושא שיפתח את הקמפיין .  מספר ימים לפני כן ,  הפעילים יתחילו לצאת לרחובות להסביר את מטרתם .  לכנס לא הוזמנו לנאום חברי כנסת ,  גם לא המורדים  עמיר פרץ ,  איתן כבל ודניאל בן סימון .  עם זאת ,  לא מן הנמנע שהם יבחרו להגיע אליו בכל זאת . 
" המטרה היא לא חברי הכנסת ",  הסבירה דוברת המטה דנה אורן . " הרעיון הוא ליצור לחץ ציבורי ולחץ פנים מפלגתי ".  לדבריה , " מפלגת העבודה חייבת להוביל את החזרה למשא ומתן .  אם לא בשביל זה היא יושבת בממשלה ,  למה היא שם ?  גם אם נתניהו רוצה בכך ,  השאלה אם הוא יכול .  מפלגת העבודה שם ,  בממשלה ,  בשביל לתת לו את הגב לכך ". 
הדרישה בעבודה למשא ומתן ישיר מגיעה על רקע התבטאויות חוזרות של ראש הממשלה בנימין נתניהו בנושא זה :  ביום חמישי נאם נתניהו בפני ועידת הנשיאים של הארגונים היהודיים בניו יורק והביע את רצונו במשא ומתן ישיר .  נתניהו אמר ,  כי  " או שאתה נותן תירוצים או שאתה מנהיג .  אני רוצה להיכנס לשיחות ישירות עם ההנהגה הפלסטינית עכשיו ". 

פעילי העבודה ידרשו :  מו"מ ישיר או פרישה
פעילי מפלגת העבודה מתארגנים לקמפיין בו יקראו לממשלה לפתוח בשיחות ישירות עם הפלסטינים .  אם לא יוחל במגעים כאלה ,  ידרשו הפעילים ממפלגתם לפרוש מהקואליציה

