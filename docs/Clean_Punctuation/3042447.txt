מועצת העיתונות ליועמ"ש :  פרסם בהקדם את הקלטות נתניהו-מוזס
המועצה קיימה דיון מיוחד בנושא חקירות רה"מ ופרשת ביבי-נוני : " רואים בחומרה את ניסיונותיו של נתניהו להכתיב את זהותם של עיתונאים שיסקרו אותו ".  המועצה תיקנה את הסעיף הדן בגילוי נאות של המו"לים על האינטרסים העסקיים שלהם
מועצת העיתונות קוראת לראש הממשלה בנימין נתניהו  " לחדול מדבריו הבוטים והבלתי ענייניים נגד כלי התקשורת ונגד עיתונאים מסוימים ".  אתמול קיימה המועצה דיון מיוחד ,  כשברקע לכך חקירות נתניהו והפרסומים על סדרת הפגישות בינו לבין מו"ל  " ידיעות אחרונות ",  נוני מוזס .  
בנוסף ,  המועצה החליטה לתקן את סעיף 15 ב' בתקנון האתיקה של מועצת העיתונות ,  הדן בגילוי נאות של המו"לים על האינטרסים העסקיים והכלכליים שלהם .  במקום לכתוב  " אינטרסים גלויים ",  הסעיף תוקן ל"אינטרסים שפורסמו במרשם רשמי ".  כך שבסעיף החדש נכתב : " מו"ל של עיתון ובעליו יפרסמו בעיתון אחת לשנה גילוי נאות של האינטרסים העסקיים והכלכליים המהותיים שפורסמו במרשם רשמי שיש להם בתחום התקשורת ומחוצה לו ".  בהודעת המועצה נמסר כי  " גם דיווחים עיתונאיים ,  תחקירים ופרשנויות העוסקים בחשדות הפליליים בעניינו של ראש הממשלה ,  אינם מצדיקים הכרזת מלחמה על העיתונות ,  מצד ראש הממשלה ".  המועצה מביעה חשש עמוק ל"עצמאותה של העיתונות ,  ולאובייקטיביות המידע המתפרסם בדיווחי החדשות ".  המועצה הקוראת ליועץ המשפטי לממשלה ,  אביחי מנדלבליט ,  לפרסם בהקדם את ההקלטות המדוברות , " לשם בירור ענייני של העובדות וקידום השיח הציבורי בנושא ". 
עוד נמסר כי  " המועצה רואה בחומרה את ניסיונותיו של ראש הממשלה להכתיב את זהותם של עיתונאים ופרשנים שיסקרו את המערכת הפוליטית ואותו ,  ולהשפיע על אופן סיקורו שלו .  במשטר דמוקרטי מתוקן ,  על אישים פוליטיים למשוך את ידיהם מניסיונות להשפיע על זהותם של עיתונאים ובעלי תפקידים בכלי תקשורת ,  בין בבעלות פרטית ובין בעלי אופי ציבורי ".  
בנוסף ,  המועצה קוראת למוזס ,  ולכל מו"ל בכל כלי תקשורת ,  להימנע מהתערבות בלתי ראויה בשיקולים עיתונאיים ,  בעבודה העיתונאית ובתוכן הפרסומים העיתונאיים .  לסיכום נמסר כי המועצה מחזקת את ידי העיתונאים בכל כלי התקשורת ,  הנאבקים על עצמאותם ועל עצמאות פעולתם העיתונאית 

מועצת העיתונות ליועמ"ש :  פרסם בהקדם את הקלטות נתניהו-מוזס
המועצה קיימה דיון מיוחד בנושא חקירות רה"מ ופרשת ביבי-נוני : " רואים בחומרה את ניסיונותיו של נתניהו להכתיב את זהותם של עיתונאים שיסקרו אותו ".  המועצה תיקנה את הסעיף הדן בגילוי נאות של המו"לים על האינטרסים העסקיים שלהם

