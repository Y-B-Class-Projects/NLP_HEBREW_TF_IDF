אישום :  תושב נתניה איים לרצוח שופט ואת ראשת העיר
דו פרימק מנתניה יואשם בכך ששלח מעטפות ובהן קליעים לגורמים במשטרה ואף איים לרצוח שופט מחוזי ואת ראשת עיריית נתניה מריים פיירברג  " האיש הזה מסוכן "
 כתב אישום יוגש השבוע נגד דן פרימק ,  שעל פי החשד איים ברצח על שורה של בכירים בישראל - בהם שר האוצר ,  ראש עיר ושופט בישראל .  כתב האישום שגובש נגד פרימק ,  בן 34 מנתניה ,  מייחס לו שורת עבירות של איומים ברצח ,  החזקת תחמושת ,  ניסיון לקבל דבר במרמה ושיבוש הליכי משפט . " האיש הזה מסוכן .  כל מי שהלך נגדו חטף .  הוא פעל בשיטתיות ,  יש לא מעט אנשים בהם רופאים בכירים ,  פרקליטים בפרקליטות ושוטרים שכמעט ואיבדו את הקריירות שלהם בגללו ",  אמר רב-פקד אריק מולכו ,  ראש צוות החקירה בימ"ר מרכז .  
עוד בוואלה !  חדשות:באסטת הנשק :  בעולם לא קונים את השואו של נתניהוועדת הפנים אישרה :  שיטור עירוני - גם בתל אביבמול ספסלים ריקים :  הקואליציה מעבירה את חבילת החוקים
לבד מנתניהו והשרים ,  פרימק יואשם בכך שאיים על ראש עיריית נתניה מרים פיירברג ,  מהנדס העיר נתניה ,  קצין משטרה בכיר ,  קצין בכיר בשב"ס ,  שוטרים מתחנת נתניה ועוד שורה ארוכה של אישי ציבור היו ברשימת החיסול שמצאה המשטרה בדירתו של פרימק ,  החשוד כי שלח מכתבי איום עם קליעי אקדח לשורה של אישים בכירים בישראל .  לטענת גורם בצוות החקירה בימ"ר מרכז ,  פרימק עלול היה להוציא לפועל חלק מהאיומים שלו ולפגוע בחלק מהאישים שלהם שיגר מכתבי איום .
 הפרשה ,  שזכתה במשטרה לשם  " מגיני החוק ",  החלה להיחקר בדצמבר 2012 .  ללשכתו של שופט בית המשפט המחוזי מרכז הגיע מכתב איום ,  ובמעטפה היו מונחים שני כדורי אקדח 9 מ"מ .  במכתב צוין בין היתר : " עם הכדורים האלה נרצח אותך ".  
יממה לאחר מכן הגיע מכתב נוסף ,  זהה בתוכנו ושהכיל שוב שני כדורי אקדח 9 מ"מ .  הפעם הנמען היה קצין האג"ם של כלא מגן ,  רב-כלאי רפי ג'אנה .  מפקד מחוז המרכז במשטרה ,  ניצב ברונו שטיין ,  הורה להקים צוות חקירה מיוחד בימ"ר מרכז .  במקביל הוחלט להוסיף את השופט והקצין לרשימת המאוימים ואבטחה צמודה הושמה לשניים .  
במשטרה ניסו תחילה למצוא חוט מקשר בין השופט לקצין שב"ס .  אולם מספר החשודים שעלו כאפשריים היה גדול במיוחד  כמה עשרות עבריינים ממגזרים שונים שנשפטו על ידי השופט ושהו במתקן הכליאה שהיה באחריות הקצין . " בשלב הזה הבנו כי אדם ששיגר מכתבי איום באופן כזה הינו עבריין סדרתי ",  סיפר מפקד ימ"ר מרכז , " ולכן החלטנו להציף את חומר החקירה ולבדוק בכל יחידות המשטרה בארץ אם הגיעו מכתבי איום כאלה בעבר ".  במשטרה סיפרו כי המאיים פעל במקצועיות וכי לא נמצאו טביעות אצבע ,  שאריות DNA ואפילו חותמת סניף הדואר הייתה כזו שלא היה ניתן לזהות מאיזה אזור בארץ נשלחו המכתבים . " איתרנו מכתב איום דומה שנשלח לשוטר בתחנת אילת שבעבר שירת בתחנת משטרת נתניה ",  סיפר ראש צוות החקירה . " במקביל איתרנו מכתב נוסף שנשלח לשר האוצר לשעבר יובל שטייניץ ,  וכן לשוטר בתחנת נתניה ".  אלא שכאן עשה המאיים טעות :  מיד לאחר ששלח את המכתב לחוקר בתחנת נתניה ,  הוא התקשר אליו ואיים עליו טלפונית . 
" אמנם הוא חייג מטלפון ציבורי מנתניה ,  אבל זמן קצר אחר כך הוא התקשר לשוטר מתנדב אחר ואיים עליו ,  אחרי ששלח גם לו מכתב ",  הסביר רפ"ק מולכו . " אלא שלמכתב הזה הוא צירף להב של סכין וכתב בו 'עם הסכין הזו אני ירצח אותך' .  הפעם איתרנו את מקור השיחה מטלפון ציבורי במחלקה ה' בבית החולים לב השרון ".  
לדברי מולכו , " מכאן הדרך להצלבה על החשוד הייתה קצרה והבנו כי מדובר בדן פרימק ,  שבעבר נעצר לאחר שהניח מטען חבלה בחדר המדרגות בבניין בו התגורר .  המטען התפוצץ וגרם לנזק בבית השכנה .  עכשיו אנחנו יודעים כי הוא ניסה לפגוע בה בעזרת המטען .  מטען נוסף התפוצץ בידיו בחוף סירונית בקיץ לפני שנתיים .  בעקבות שני האירועים הוגש נגדו כתב אישום ,  אולם לאחר זמן בוטל כתב האישום לאחר שהוגשה לבית המשפט המחוזי חוות דעת כי הנאשם אינו כשיר נפשית לעמוד לדין .  היום אנחנו יודעים בוודאות כי הוא הצליח להונות את הרופאים שבדקו אותו ולקבל את חוות הדעת הזו ".  
אלא שכאן לא מסתיים הסיפור .  לאחר חקירה סמויה החליטו בלשי הימ"ר לפשוט על ביתו של החשוד .  בביתו הם מצאו קלסרים ,  כדורי אקדח ,  מחשב ומדפסת . " הוא היה מאוד מסודר ותיעד כל דבר ",  סיפר חוקר בימ"ר מרכז . " את העתקי מכתבי האיום ששלח הוא תייק ורשם ביומן את תאריך השליחה תחת הכותרת 'ברכת יום ההולדת נשלחה ל ..  .'  .  
בין נמעני מכתבי האיום של פרימק היו ראש עיריית נתניה מרים פיירברג ומהנדס העיר פול ויטל - שבעקבות כך זכו לאבטחה צמודה ,  וכן שופט ,  קצין שב"ס ,  שוטרים וגם שר האוצר לשעבר שטייניץ ,  משום שפרימק זעם על העלאת מחיר הדלק .  
כמו כן ,  פרימק איים על רופאה בכירה בבית החולים לב השרון ,  ובמשך שבוע שלח להנהלת משרד הבריאות שישה מכתבים אנונימיים החתומים על ידי קרובים של מטופלים ובהם טען כי הרופאה התעללה במטופלים ועשתה בחלקם עבירות מין .  הנהלת משרד הבריאות פתחה בחקירה נגד הרופאה והיא אף הוזמנה לשימוע .  פרימק אף שיגר לה מכתב איום עם להב של סכין . " כשפתחנו את הקלסרים ראינו את הרשימה השחורה שלו שכללה ארבעים שמות ,  בהם ראש הממשלה בנימין נתניהו ,  השרה ציפי לבני ויתר הדמויות שחלקם קיבלו את מכתבי האיום ",  ציין מולכו .
 עדכון מערכת וואלה !  NEWS ליוני 2017:פרימק לא נשפט על פי כתב האישום ונמצא לא כשיר לעמוד לדין .  
לפניות לכתב אבי אשכנזי :  Aviash123@walla.co.il 

אישום :  תושב נתניה איים לרצוח שופט ואת ראשת העיר
דו פרימק מנתניה יואשם בכך ששלח מעטפות ובהן קליעים לגורמים במשטרה ואף איים לרצוח שופט מחוזי ואת ראשת עיריית נתניה מריים פיירברג  " האיש הזה מסוכן "
 
