ברק מגן על נתניהו : " העיסוק בנסיעות - צביעות "
 בראיון לקול ישראל אמר שר הביטחון אהוד ברק כי התנהלותו של ראש הממשלה בפרשת הנסיעות היתה סבירה .  ברק תקף את יו"ר ועדת הביקורת ,  יואל חסון ,  אותו כינה  " ליצן פוליטי "
 שר הביטחון ,  אהוד ברק ,  יצא הבוקר  ( חמישי )  בראיון לקול ישראל להגנתו של ראש הממשלה בנימין נתניהו בעקבות פרשת  " ביבי-טורס ".  ברק אמר בראיון כי ראשי ממשלה וראשי אופוזיציה בהווה ובעבר טסו במטוסים פרטיים אף הם . " בדור האחרון ,  גם נשיאים טסים במטוסים כאלה ",  אמר ברק .  שר הביטחון טען עוד כי מדובר בהתנהלות סבירה ,  וכי אם רוצים לשנות את הנוהג ,  יש לסכם על זה מראש בוועדת האתיקה של הכנסת .  לדברי ברק ,  העיסוק בסוגייה חושף מימד של צביעות ויציאה מפרופורציה . " אני לא אתפלא אם מאחורי הפרסומים על נסיעות נתניהו עומדים אינטרסים פוליטיים ואולי גם אישיים ותקשורתיים ",  אמר ברק .
 ברק התייחס לבדיקת מבקר המדינה ,מיכה לינדשטראוס ,  ולוועדת הביקורת של הכנסת שהעניקה לו סמכויות חקירה רחבות בנושא .  לדברי ברק ,  מבקר המדינה הוא מוסד מכובד אבל יו"ר ועדת הביקורת ,  ח"כ יואל חסון  ( קדימה )  נראה כמו  " ליצן פוליטי ".  לדבריו ,  עבור חסון מדובר במצב בו הוא לא יכול להפסיד : " כאשר הוא מצליח להכפיש - הוא מצליח ,  כאשר הוא נכשל הוא לא נדרש לשלם ".  ברק הוסיף ותקף את קדימה : " מי מדבר ?  קדימה ?  הם כישלון מבחינה מוסרית .  הם ניסו להכניס עבריין מורשע לתפקיד מספר 2 בממשלה ואז ראש הממשלה בעצמו הסתבך בפלילים .  הם מעיזים להתעלם מזה שיש להם הכי הרבה תיקים למרות שהם באופוזיציה ". 
בתוך כך ,  הודיע ח"כ אופיר אקוניס  ( ליכוד )  כי הוועדה לביקורת המדינה תקיים דיון מחודש בנושא הסמכויות שניתנו לעוזר מבקר המדינה בחקירת הפרשה ,  ככל הנראה בשבוע הבא .  ההחלטה התקבלה לאחר שחברי כנסת מהליכוד וביניהם אקוניס ,  כרמל שאמה-הכהן וציפי חוטובלי ,  הגישו בקשה לקיים דיון נוסף בנושא .  לדברי אקוניס , " קדימה מדרדרת את הכנסת לשפל מוסרי חסר תקדים .  התנהגותה היא סכנה לדמוקרטיה ". 
אתמול אישרה הוועדה לביקורת המדינה של הכנסת לעוזרו לענייני השחיתות הציבורית של מבקר המדינה ,  נחום לוי ,  סמכויות של ועדת חקירה .  בהתאם לסמכויות שאושרו ,  לוי יוכל לזמן עדים שאינם משתייכים למשרדי ממשלה או לארגונים ממשלתיים - ולחייב אותם להופיע בפניו .  מבקר המדינה הגיש כבר היום את הבקשה לוועדה לביקורת המדינה ,  משום שחברי הכנסת יוצאים לפגרה .
 
ברק מגן על נתניהו : " העיסוק בנסיעות - צביעות "
 בראיון לקול ישראל אמר שר הביטחון אהוד ברק כי התנהלותו של ראש הממשלה בפרשת הנסיעות היתה סבירה .  ברק תקף את יו"ר ועדת הביקורת ,  יואל חסון ,  אותו כינה  " ליצן פוליטי "
 
