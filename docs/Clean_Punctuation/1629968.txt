משפחת שליט :  מצפים שרה"מ ישיב את גלעד
מטה המאבק למען שחרור החייל החטוף מקווה כי חוסר הנכונות של רה"מ להתגמש בעסקה ,  לא ישפיע על המו"מ .  אמש דווח כי נתניהו מתעקש בנוגע למקומות אליהם ישוחררו האסירים
במטה המאבק למען שחרור החייל החטוף גלעד שליט ,  הביעו הבוקר  ( שישי )  תקווה כי ההודעה שפורסמה אמש מטעם ראש הממשלה בנימין נתניהו ולפיה אין בכוונתו להתגמש עוד בעסקה מול חמאס ,  לא תשפיע על המשא ומתן .  ראש מטה המאבק ,  שמשון ליבמן אמר לוואלה !  חדשות כי  " אחרי שלוש וחצי שנים אנחנו עדיין מצפים שנתניהו ישיב את גלעד .  אנו לומדים את תגובת נתניהו ונתייחס אליה בהתאם ".  
גורם מדיני בכיר אמר אמש כי עמדתו של ראש הממשלה בנימין נתניהו בנושא עסקת שליט נחרצת ולא השתנתה מאז דיוני פורום השביעייה . " נתניהו לא נותן מרחב תמרון נוסף לדרגים המקצועיים ,  בראשות חגי הדס ,  שמנהלים את המשא ומתן להחזרת גלעד שליט ",  אמר הגורם .  גורם בכיר בסביבת נתניהו הוסיף כי  " ראש הממשלה עומד על כך ,  שמחבלים מסוכנים מאוד ,  כאלה שרצחו במו ידיהם - לא ישוחררו למקומות שמהם יסכנו את חייהם של אזרחי ישראל ",  בכך רמז על הסירוב הישראלי לשחרר חלק מהאסירים ה"כבדים "  לגדה המערבית .
 נתניהו עצמו אמר בימים האחרונים בשיחות סגורות כי  " אנחנו עושים מאמצים גדולים להחזיר את גלעד שליט הביתה בריא ושלם ,  ונמשיך לעשות זאת לאורך זמן ,  אבל בכפוף לעמידה תקיפה ובלתי מתפשרת על האינטרסים הביטחוניים של ישראל ".  
מקורות המקורבים לחמאס מסרו ביום רביעי לעיתון הסעודי  " אל-ווטן "  כי  " תשובת חמאס להצעת ישראל בנוגע למתווה עסקת שליט ,  שהועברה אתמול למתווך הגרמני ,  לא כללה סירוב מפורש ".  זאת לאחר שמשלחת חמאס בראשות בכיר הארגון ד"ר מחמוד א-זהאר נפגשה עם המתווך הגרמני ומסרה לו את תשובת הארגון .  
לדברי המקורות ,  משלחת חמאס מסרה למתווך כי הארגון דורש מישראל להסכים לשחרר אסירים  " כבדים "  מהכלא הישראלי ,  בראשם בכיר פתח מרוואן ברגותי ,  מזכ"ל החזית העממית אחמד סעדאת ,  בכירי הזרוע הצבאית של חמאס עבדאללה ברגותי ,  איברהים חאמד ,  עבאס א-סייד וג'מאל אבו אל-הייג'א וכן לשחרר את האסירות אמנה מונא ,  קאהרה סעדי ואחלאם תמימי .  המקורות מסרו עוד כי בחמאס מסרו למתווך כי הם דורשים להפחית את מספר האסירים שיגורשו במסגרת העסקה .
 עדכון ראשון :  00:40

משפחת שליט :  מצפים שרה"מ ישיב את גלעד
מטה המאבק למען שחרור החייל החטוף מקווה כי חוסר הנכונות של רה"מ להתגמש בעסקה ,  לא ישפיע על המו"מ .  אמש דווח כי נתניהו מתעקש בנוגע למקומות אליהם ישוחררו האסירים

