בעקבות הפיגוע ?  אושרה בנייה בגושי ההתנחלויות
יממה לאחר הפיגוע שבו נרצחו בני משפחת פוגל באיתמר ,  אישרה ועדת השרים להתיישבות בניית מאות יחידות דיור בגושי ההתנחלויות .  דובר הרשות הפלסטינית : " זה איום על השלום "
 ועדת השרים לנושאי התיישבות אישרה אמש  ( שבת )  בנייה של מאות יחידות דיור בגושי ההתנחלויות .  מדובר על בנייה מדודה בגושי ההתנחלויות בגוש עציון ,  מעלה אדומים ,  אריאל וקריית ספר .  כך נמסר הבוקר מלשכת ראש הממשלה .  במערכת הפוליטית מעריכים ,  כי מדובר באקט ראשון בשטח שמבצעת הממשלה בתגובה לפיגוע באיתמר בו נרצחו בליל שבת חמשת בני משפחת פוגל .  
בראשות הוועדה שקיבלה את ההחלטה על אישור הבנייה החדשה עמד ראש הממשלה בנימין נתניהו והשתתפו בה גם השר לעניינים אסטרטגיים משה יעלון ,  שר הביטחון אהוד ברק ,  השר להגנת העורף מתן וילנאי והשר בני בגין .  גורמים מדיניים מסרו לוואלה !  חדשות כי  " מדובר בבנייה מדודה בגושי ההתיישבות ,  מקומות שהיה בהם צורך אמיתי בבתים ". 
שר הפנים ,  אלי ישי  ( ש"ס )  ,  בירך לפני ישיבת הממשלה על ההחלטה ,  אך אמר כי  " אין זה מספיק .  צריך לבנות לפחות 1,000 יחידות דיור על כל אדם שנרצח ".  חברו לסיעה ,  שר הבינוי והשיכון אריאל אטיאס ,  גינה אף הוא את הרצח באיתמר .  לדבריו , " האירוע המזעזע לא יכול להסתיים רק בגינויים .  יש לשנות את המשוואה ,  לבנות בירושלים ולחזק את התיישבויות ". 
יו"ר מועצת יש"ע דני דיין אמר בתגובה להחלטת נתניהו כי  " החלטת הממשלה היא צעד קטן מאוד בכיוון הנכון ,  בהתחשב בעובדה שמדד הבנייה ביהודה ושומרון עומד נכון לעכשיו על מינוס של אלפי יחידות דיור .  יש לאשר בנייה נוספת וכמובן לאשר סוף סוף את תוכנית המתאר של איתמר ולבנות בה שכונה חדשה על שם הנרצחים .  זו ,  למרבה הצער ,  הפעם הראשונה מאז הוקמה ממשלת נתניהו השנייה שמאושר שיווק בתים חדשים וחבל שהיו צריכים להירצח הורים על ילדיהם לשם כך ". 
לעומתו ,  ההנהגה הפלסטינית מיהרה לגנות את החלטת ועדת השרים .  דובר הממשלה הפלסטינית ,  ד"ר רסאן אל-חטיב ,  אמר הבוקר לוואלה !  חדשות כי מדובר ב"החלטה שגויה ,  בלתי חוקית ,  שרק תסבך את המצב ".  
לדברי אל-חטיב ,  הרחבת הבנייה בהתנחלויות היא הגורם העיקרי לאלימות בין הישראלים לפלסטינים . " הרחבת ההתנחלויות היא האיום המרכזי על הסיכוי לשלום והסיבה המרכזית ליצירת מתח ,  פילוג ,  שנאה ועוינות בין הצדדים .  הבנייה בהתנחלויות היא הסיבה המרכזית לאלימות בין העמים ". 

בעקבות הפיגוע ?  אושרה בנייה בגושי ההתנחלויות
יממה לאחר הפיגוע שבו נרצחו בני משפחת פוגל באיתמר ,  אישרה ועדת השרים להתיישבות בניית מאות יחידות דיור בגושי ההתנחלויות .  דובר הרשות הפלסטינית : " זה איום על השלום "
 
