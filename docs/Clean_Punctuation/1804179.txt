הממשלה אישרה את תוכנית נתניהו להאצת הבנייה
אושרה תוכניתו של ראש הממשלה להאצת הבנייה ,  לפיה יוגדל מלאי הדירות ב-50 אלף דירות בתוך 18 חודשים .  נתניהו : " כל שנה נוצר פער של 10,000 דירות "
 הממשלה אישרה היום את תוכנית רה"מ להאצת הבנייה במטרה לעצור את עליית מחירי הדירות .  בפתח ישיבת הממשלה אמר רה"מ בנימין נתניהו ,  כי  " ישראל מפגרת בתחום התכנון והבנייה .  כל שנה נוצר בארץ פער של עשרת אלפים דירות .  לאורך עשור מדובר בפיגור של עשרות אלפי דירות ".   
" דבר זה פוגע בזוגות צעירים ובחיילים משוחררים שידם אינה משגת לממן את המחיר הגואה של הדירות ".  לדברי נתניהו ,  בתהליך הרגיל לא נוכל לסגור את הפער הזה .  התוכנית החדשה היא בבחינת כביש עוקף בירוקרטיה .  היא תוכל לאפשר למדינה להכין במשך 18 חודשים מלאי של 50 אלף דירות כדי להקל על מצוקת הדיור .  
בעקבות דיונים קדחתניים שהתקיימו בסוף השבוע בין ראש הממשלה ,  בנימין נתניהו ,  מנכ"ל משרדו איל גבאי ,  ובין היועץ המשפטי לממשלה יהודה ויינשטיין ,  והמשנה ליועץ המשפטי שרית דנה ,  סוכם על נוסח החקיקה ,  הליך החקיקה בנושא הוד"לים  ( ועדת דיור לאומית )  ועל סמכויות הוד"לים .  הנושא נידון עתה בממשלה .  
המשא ומתן של נתניהו וגבאי עם ויינשטיין ודנה הביא לשינויים בנוסח החקיקה וסמכויות הוד"לים .  מדובר בשינויים מסוימים ,  לא מהותיים ,  שיביאו לפחות דורסנות של הוד"לים מול תוכניות המתאר הארציות ומול ועדות הבנייה הקיימות .  
ראש המועצה הלאומית לכלכלה ,  פרופסור יוג'ין קנדל ,  אמר בישיבת הממשלה המתקיימת כעת על נושא הוד"לים כי  " נדל"ן זה לא רק מקום שגרים בו אלא נכס שמשקיעים בו .  כדי לשנות את המגמה צריך לשנות ציפיות .  התוכנית להאצת הבנייה מבטיחה שהיצע הקרקע יגדל בקרוב וגם שהציבור המשקיע בדיור ישתכנע בכך ויתמחר את הדירות בהתאם ".  
לפני כשבוע הכריז נתניהו במסיבת עיתונאים על תוכנית ,  אשר תחול רק על אזורי הביקוש במרכז הארץ ועל דירות בגובה מסוים ,  במסגרתה תוקם ועדה שתיקרא וד"ל - ועדה לדיור לאומי ,  שתאפשר מסלול מהיר לקבלת אישור לבניית דיור אזרחי .  
לדברי נתניהו ,  תוכניות בנייה שנמצאות בהליך רישוי יקבלו סימון המייחד אותן כתוכניות להאצת הבנייה .  רשימה של 50 אלף דירות תתחדש באופן שוטף ,  וכאשר תוכנית תצא מהרשימה בשל אישור או בשל הקפאתה או ביטולה תצורף לרשימה תוכנית אחרת במקומה . " את רשימת התוכניות תקבע הממשלה על פי קריטריונים שיקבעו מראש על ידי משרד השיכון ומינהל מקרקעי ישראל ",  אמר ראש הממשלה . " הוועדות יהיו אוטוסטרדות לשיווק עשרות אלפי דירות ,  הן יהיו מסלול עוקף בירוקרטיה ". 

הממשלה אישרה את תוכנית נתניהו להאצת הבנייה
אושרה תוכניתו של ראש הממשלה להאצת הבנייה ,  לפיה יוגדל מלאי הדירות ב-50 אלף דירות בתוך 18 חודשים .  נתניהו : " כל שנה נוצר פער של 10,000 דירות "
 
