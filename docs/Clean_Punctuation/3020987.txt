רוסיה : " היחסים בין מוסקבה לירושלים נמצאים בשיאם "
 סגן שר החוץ מיכאיל בגדנוב דיבר על מערכת היחסים בין המדינות ,  והדגיש כי הקשר  " הדוק באופן חסר תקדים ".  מנגד ,  היקף הקשר הכלכלי בין המדינות נמצא במגמת ירידה והסכמי שיתוף פעולה נוספים נחתמו
 ( בווידאו :  פגישת ראש הממשלה בנימין נתניהו ומקבילו הרוסי דמיטרי מדבדב ,  לפני כחודש )  
סגן שר החוץ של רוסיה ,  מיכאיל בגדנוב אמר אמש  ( שישי )  כי היחסים בין רוסיה לישראל כיום הם הטובים ביותר אי פעם .  לדבריו ,  הנשיא ולדימיר פוטין מתחזק קשר שוטף עם ראש הממשלה ,  בנימין נתניהו . " המגעים בין שתי המדינות השנה היו הדוקים באופן חסר תקדים ,  לא יהיה זה מוגזם לומר כי היחסים בין רוסיה וישראל נמצאים כעת בנקודה הגבוהה ביותר אי פעם ",  אמר .
" הנהגת רוסיה מייחסת חשיבות רבה לחיזוק המסחר ,  ולהשקעה בשיתוף הפעולה עם ישראל ",  ציין בוגדנוב . " לצערי ,  הסטטיסטיקות מעט מאכזבות ,  אף שישראל עדיין נותרה השותפה הכלכלית החזקה ביותר של רוסיה באזור .  בהתחשב במצב הכלכלי הגלובלי וחוזקו של הדולר האמריקני ביחס לרובל הרוסי ,  היקף הקשר הכלכלי עם ישראל צנח ב-31% ועומד על 2.3 מיליארד דולר  אך אנו עובדים בכדי שתיווצר שוב מגמת עלייה ".  
עוד בוואלה !  NEWS :  ראש ממשלת רוסיה נפגש עם נתניהו : " צריך ללכת ביחד נגד הטרור"חיזבאללה מאיים :  לא מתחייבים להבליג לתקיפות הישראליות בסוריהפוטין :  לא רוצה עימותים ,  מצפה לשיתוף פעולה עם ממשל ארה"ב החדש 
נתניהו נפגש בחודש שעבר עם ראש ממשלת רוסיה דמיטרי מדבדב ,  שביקר בישראל לציון 25 שנים לחידוש היחסים הדיפלומטיים בין המדינות .  השניים חתמו על ארבעה הסכמי שיתוף פעולה בנושאי חקלאות ,  מכס ,  הייטק ובינוי ושיכון . " יש לנו יעד גדול מאוד וזה כמובן קידום השכר החופשי ",  אמר נתניהו והוסיף : " אנחנו בעולם טכנולוגי שנתון לקדמה טכנולוגית ,  אבל יש כאלה שרוצים לקחת אותנו אחורה לימי הביניים ,  ואנחנו שותפים יחד למנוע זאת ". 
בביקורו מדבדב התייחס גם הוא למערכת היחסים בין המדינות . " בכל פעם שאני מבקר בישראל אני מרגיש בבית ",  אמר ראש ממשלת רוסיה והוסיף כי  " לשני העמים יש ערכים משותפים מיוחדים .  זה חשוב כי יש כאלו שמנסים לשבור את הערכים האלו ".  מדבדב הוסיף כי  " בפני המדינות שלנו עומדים אתגרים משותפים - קודם כל ,  טרור .  הטרור מאיים על כדור הארץ כולו אבל באזור הזה זה מורגש באופן מיוחד .  גם אנחנו סובלים מטרור ולכן צריך ללכת נגד הטרור ביחד .  זה קשור לתיאום הביטחוני ולשיתוף הביטחוני בינינו ". 
 ( עדכון ראשון :  19:14 )  

רוסיה : " היחסים בין מוסקבה לירושלים נמצאים בשיאם "
 סגן שר החוץ מיכאיל בגדנוב דיבר על מערכת היחסים בין המדינות ,  והדגיש כי הקשר  " הדוק באופן חסר תקדים ".  מנגד ,  היקף הקשר הכלכלי בין המדינות נמצא במגמת ירידה והסכמי שיתוף פעולה נוספים נחתמו

