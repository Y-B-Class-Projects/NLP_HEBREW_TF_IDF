איוב קרא על המגעים הקואליציוניים : " הפקירו אותי כמו מדחת יוסוף "
 סגן השר טען כי  " ראש הממשלה הבטיח לי תפקיד שר ,  אבל במקומי מונו שרים בוגדניים ",  והבטיח : " לא אהיה מדחת יוסוף של הפוליטיקה ".  ח"כ שלח : " מינוי ליברמן שולח מסר חמור ביותר למערכת הצבאית "
 סגן השר לשיתוף פעולה אזורי איוב קרא ,  טען היום  ( שבת )  באירוע שבתרבות בבאר שבע בהנחיית רועי כ"ץ כי ראש הממשלה בנימין נתניהו מתייחס אליו כמו לחייל הדרוזי מדחת יוסוף ,  שמת לאחר שנפצע ולא חולץ בזמן ממתחם קבר יוסף בשכם באינתיפאדה השנייה .  לטענתו של קרא , " לא אהיה מדחת יוסף של הפוליטיקה .  מפקירים אותי כמו שהפקירו אותו בקבר יוסף ". 
בהתייחסות למגעים האחרונים להרחבת הממשלה ,  טען קרא כי  " ראש הממשלה הבטיח לי תפקיד שר או במעמד שר ,  אבל במקומי מונו שרים בוגדניים .  אני לא בוגדני ,  אלא נאמן לעם ישראל לנצח ".  לדבריו ,  אביגדור ליברמן  " לא יהיה שר ביטחון טוב .  צריך מישהו עם ניסיון קרבי שמבין בנשק ".  יתרה מכך ,  איים קרא לפרוש מהממשלה ,  ואמר : " מבחינתי ,  כעת כל הדרכים כשרות ולגיטימיות ".  
עוד בוואלה !  NEWS:נתניהו הציע פשרה לבית היהודי ;  בנט : " לא מוכן שימותו חיילים"יעלון על התפטרות גבאי : " מעריך אותו ,  הוכיח שאפשר אחרת"סקר :  מפלגה בראשות יעלון ,  סער וכחלון תנצח את הבחירות 

ח"כ עפר שלח  ( יש עתיד )  התייחס אף הוא למינוי ליברמן למשרד הביטחון ,  וטען באירוע שבתרבות בנווה מונוסון כי  " מה שמדאיג במינוי ליברמן הוא המסר ששולח ראש הממשלה למערכת הצבאית ".  לדבריו ,  המינוי בעת  " המתקפה הפוליטית של קיצוני הימין "  מעביר  " מסר חמור ביותר ".  שלח הוסיף כי השר היוצא משה יעלון  " הגן על יכולתה של המערכת שעליה הופקד לעבוד ". 
הוא הוסיף כי  " בשבוע אחד שניים מהשרים ההגונים והענייניים ביותר הממשלה התפטרו ,  על רקע התנהלותו חסרת האחריות של ראש הממשלה ".  לטענת שלח ,  יעלון ואבי גבאי ,  השר להגנת הסביבה היוצא , " הבינו שהקו המפריד בפוליטיקה הישראלית עובר היום בין האנשים ההגונים לאלה שלא ,  ולא יכלו יותר לעמוד באותו צד עם בנימין נתניהו .  זו הצבעת חוסר אמון מובהקת ,  שהתשובה היחידה של ראש הממשלה כנגדה היא עוד פילוג ועוד הסתה ". 
כמו כן ,  שלח הביע תמיכה בדרישותיו של שר החינוך נפתלי בנט לשינויים בקבינט המדיני-ביטחוני ,  שהוצגו בפני ראש הממשלה .  גם יו"ר מרצ זהבה גלאון מסרה כי  " אני תומכת בשינוי נוהלי הקבינט כפי שמציע בנט ,  וקוראת לו לא להתפשר .  ביטחון ישראל חשוב יותר מכל דיל פוליטי .  בנושא הזה אני ובנט באותה דעה ויש לעשות הכול כדי למנוע את המחדל הביטחוני הבא ".  
באירוע שבתרבות בהרצליה ,  הוסיף ח"כ איציק שמולי  ( המחנה הציוני )  כי  " יש סירחון שאפילו השר להגנת הסביבה לא יכול לנקות אחריו ,  ומה שהיה בפוליטיקה לאחרונה זו דוגמה לכך ,  עם הקרבה של שר ביטחון רק מפני ששמר על הקוד הערכי והמוסרי של צה"ל ".  לטענתו , " מאכזב שכחלון בוחר לשתוק ולא לגבות את השר שלו ,  ומעדיף להישאר בממשלה - רק אלוהים יודע למה ,  הרי זה לא שעד כה הצליח באופן מסחרר בהורדת מחירי הדיור ". 
גם יו"ר התנועה ח"כ ציפי לבני תקפה את שר האוצר משה כחלון  ( כולנו )  ואמרה אתמול בוועידת המרכז הרפורמי בשפיים כי על אף העובדה שלכחלון  " אמר שישמור על בית המשפט ",  אין הדבר מספיק כדי  " שיעשו לו הנחות ".  לדבריה , " אנחנו לא נעשה לכם הנחות .  יש ערימת חוקים שמגיעה עכשיו לכנסת - מחוק ההדחה ועד חוק העמותות - וזה גם המבחן שלך .  זה המבחן לכולנו ".  
ח"כ אייל בן ראובן  ( המחנה הציוני )  טען היום באירוע שבתרבות ברמת ישי כי : " יש פוליטיקאים ,  כולל אביגדור ליברמן ,  שלא החזיקו בחיים מקל ביד ונותנים הנחיות לרמטכ"ל לגבי הנחיות פתיחה באש .  הצבא היום הוא הגורם המרסן של הדרג המדיני .  יעלון היה היתד המרסן של הממשלה ,  ועל מה הוא הודח ?  על זה שהוא דיבר על ערכים עליונים ".  לטענתו , " יש אנשים במחנה הציוני שיורים לתוך הנגמ"ש ,  וזו הבעיה של מפלגת העבודה ,  ולא במחנה שלי ,  של ציפי לבני ".  
ח"כ יואב קיש  ( הליכוד )  חשף באירוע שבתרבות בבאר שבע כי הוא עמל על תכנית מדינית שתהווה תחליף לפתרון שתי המדינות . " הפתרון הנכון ביותר לא נמצא כרגע על השולחן ",  טען . " בין חזון שתי המדינות לבין תפיסת העולם המקדשת את רעיון המדינה האחת ישנו מרחב תמרון גדול .  אומת הסטרטאפ צריכה להוסיף אלמנטים יצירתיים למשוואה המדינית ולפעול בהתאם ". 
קיש הוסיף כי  " בשנה האחרונה אני מקיים פגישות תכופות בנושא יחד עם אנשי ביטחון מכל המסגרות ,  אנשי מקצוע בתחום החדשנות המדינית ובכירים נוספים בתחום הדיפלומטיה והמדיניות ".  לדבריו , " ניהול הסכסוך במתכונתו הנוכחית אינו משרת את האינטרס ההתיישבותי הציוני .  אני פועל להעמיד חלופה מדינית הכוללת את נושאי הליבה שעומדים על סדר היום האסטרטגי של מדינת ישראל .  הימין בישראל צריך לאתגר את עצמו ולהעמיד אלטרנטיבה ". 
 ( עדכון ראשון :  12:55 )  

איוב קרא על המגעים הקואליציוניים : " הפקירו אותי כמו מדחת יוסוף "
 סגן השר טען כי  " ראש הממשלה הבטיח לי תפקיד שר ,  אבל במקומי מונו שרים בוגדניים ",  והבטיח : " לא אהיה מדחת יוסוף של הפוליטיקה ".  ח"כ שלח : " מינוי ליברמן שולח מסר חמור ביותר למערכת הצבאית "
 
