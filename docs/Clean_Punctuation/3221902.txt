מרחיב את מעגל :  נתניהו קיים פגישת קמפיין ראשונה עם בכירי הליכוד
בפגישה נדונו מסרי ההסברה והראיונות בתקשורת והנושאים המרכזיים שעל סדר היום במערכת הבחירות .  מדובר בפעם הראשונה מאז שהתחיל הקמפיין שנתניהו מקיים התייעצות עם בכירי המפלגה שעד כה מודרו ממטה הבחירות והקמפיין המנוהל על ידי נתניהו ,  מקורביו ,  ובנו יאיר
ראש הממשלה בנימין נתניהו קיים היום  ( שישי )  פגישת קמפיין ראשונה עם בכירים בליכוד ,  במסגרתה נדונו מסרי ההסברה והראיונות בתקשורת והנושאים המרכזיים שעל סדר היום במערכת הבחירות .  מדובר בפעם הראשונה מאז שהתחיל הקמפיין שנתניהו מקיים התייעצות עם בכירים בליכוד ,  שעד כה מודרו ממטה הבחירות והקמפיין המנוהל על ידי צוות מצומצם של מקורבים לנתניהו ,  נתניהו עצמו ובנו יאיר .  
 אתמול ,  אחרי החלטת היועץ המשפטי לממשלה אביחי מנדלבליט בדבר הגשת כתב אישום נגד ראש הממשלה ,  בכפוף לשימוע ,  לשכת נתניהו זימנה את בכירי הליכוד לפגישה ,  שהתקיימה במעון ראש הממשלה ברחוב בלפור בבירה .  בפגישה נכחו השרים יובל שטייניץ ,  אופיר אקוניס ,  גלעד ארדן ויואב גלנט ,  ראש הקואליציה דוד אמסלם ,  חברי הכנסת דוד ביטן ,  יואב קיש ואמיר אוחנה ,  וכן ניר ברקת ,  ראש עיריית ירושלים לשעבר המתמודד אף הוא עם רשימת הליכוד .  
בחירות 2019 - סיקור מיוחד בוואלה !  NEWS:בצל החלטת היועמ"ש :  הליכוד ישיקו את קמפיין הבחירות בשבוע הבאהקנס על הדלפה - מאה אלף שקל :  הליכוד מחריף את המשמעת בקמפיין 
בימים הקרובים נתניהו מתכוון לקיים פגישות עם קבוצות נוספות של ח"כים ושרים ,  במטרה לרתום אותם לקמפיין ,  וכן יקיים אירוע ראשון שבו ישתתפו כל חברי הרשימה .  
בשונה משאר המפלגות ,  שכבר קיימו אירועים להצגת רשימות המועמדים בשבועות האחרונים ,  בלשכת נתניהו דחו את האירוע עד כה ,  בין היתר כדי להימנע מחגיגה משותפת עם מי שנחשב ליריבו גדעון סער ,  והצליח להתברג בעשירייה הראשונה בבחירות המקדימות במפלגה .  עם זאת ,  בצל החלטת היועץ המשפטי לממשלה והקמת מפלגת כחול לבן שמאיימת לנגוס בכוחה של המפלגה ,  פעילים ובכירים בליכוד מגבירים את המאמצים לגשר ולהביא 'סולחה' בין השניים .  
בימים האחרונים נודע לוואלה !  NEWS כי עובדי צוות קמפיין הליכוד הוחתמו על מסמך סודיות שכולל הסכמה לבדיקת פוליגרף והתחייבות לתשלום קנס בגובה מאה אלף שקלים על הדלפות מידע ,  במהלך הקמפיין וגם אחריו .  מדובר בדרישה חריגה שנועדה לשמור על מידור בקמפיין הליכוד .  דובר הליכוד יונתן אוריך סירב להתייחס לדברים ואמר כי  " איננו מתייחסים בתקשורת לצוות קמפיין הליכוד ". 
בשונה ממערכת בחירות אחרות ,  ובשונה ממפלגות אחרות ,  ראש הממשלה נתניהו לא נעזר במשרדי אסטרטגיה וקמפיין חיצוניים .  במערכת הבחירות הנוכחית ,  קמפיין הליכוד מנוהל בעיקר על ידי דוברים ואנשי מקצוע שמקורבים אליו .  מנהל הקמפיין הוא עופר גולן ,  שמשמש כדובר האישי של משפחת נתניהו ,  ויחד איתו עובדים אוריך ,  שמשמש דוברו הפוליטי של ראש הממשלה ,  וטופז לוק מצוות הניו-מדיה של נתניהו .  

מרחיב את מעגל :  נתניהו קיים פגישת קמפיין ראשונה עם בכירי הליכוד
בפגישה נדונו מסרי ההסברה והראיונות בתקשורת והנושאים המרכזיים שעל סדר היום במערכת הבחירות .  מדובר בפעם הראשונה מאז שהתחיל הקמפיין שנתניהו מקיים התייעצות עם בכירי המפלגה שעד כה מודרו ממטה הבחירות והקמפיין המנוהל על ידי נתניהו ,  מקורביו ,  ובנו יאיר

