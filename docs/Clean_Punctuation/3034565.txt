ברקע חקירותיו :  ראש הממשלה תועד עוזב את ביתו של פרקליטו
נתניהו הגיע אמש לביתו של עורך דינו יעקב וינרוט ברמת גן ,  לקראת חקירה נוספת שצפויה לו בימים הקרובים .  אמש דווח בחדשות 2 כי שר הביטחון לשעבר העיד בתיק 3000 ,  פרשת רכש הצוללות מגרמניה
ראש הממשלה בנימין נתניהו תועד יוצא אמש  ( שלישי )  מביתו של פרקליטו ,  עורך הדין יעקב וינרוט ,  ברמת גן .  זאת ,  על רקע מעורבותו של נתניהו לכאורה בתיקי 1000 ,  2000 ו-3000 ,  והחקירה הנוספת שצפויה לו בימים הקרובים על ידי חוקרי היחידה הארצית לחקירות הונאה  ( יאח"ה )  .  
מוקדם יותר אתמול דווח בחדשות 2 כי שר הביטחון לשעבר משה יעלון העיד בפני חוקרי היחידה הארצית למאבק בפשיעה הכלכלית  ( יאל"כ )  בתיק 3000 ,  שעניינו חשד להטיית מכרזים לרכש ביטחוני ,  כולל רכש צוללות לחיל הים .  על פי הדיווח ,  שמו של נתניהו עלה במהלך גביית העדויות בפרשת הצוללות ,  אולם לפי שעה הוא אינו חשוד בפרשה .
 עוד בוואלה !  NEWS:דיווח :  השר לשעבר יעלון העיד בפרשת הצוללות ;  נתניהו לא חשודחקירות נתניהו :  המפכ"ל מאשים  - " מטרידים קציני חקירות בכירים"פרשת המתנות :  עדות המקורב שצריכה להדאיג את ראש הממשלה 
בחקירתו של השר לשעבר ,  הוא התייחס להטייה לכאורה של מכרז לרכישת ספינות מגן ,  כך שיתאים לתאגיד הגרמני  " טיסנקרופ ".  כמו כן ,  יעלון העיד כי מגעים לרכישת שלוש צוללות נוספות נערכו ללא מעורבותו ,  חרף העובדה שהם נערכו בעת כהונתו במשרד הביטחון ,  והוסיף כי נתניהו ביקש לרכוש שתי ספינות מלחמה נגד צוללות ,  מבלי שהתקיים על כך דיון מוקדם במערכת הביטחון .
 חקירת תיק 3000 מצטרפת לשני תיקים נוספים שבהם נקשר שמו של ראש הממשלה .  בתיק 1000 נחקר חשד שלפיו נתניהו קיבל טובות הנאה מאנשי עסקים ,  המפיק ההוליוודי ארנון מילצ'ן והמיליארדר האוסטרלי ג'יימס פאקר .  תיק 2000 עוסק בשיחות שניהל נתניהו עם מו"ל ידיעות אחרונות ,  ארנון נוני מוזס ,  שבהן עלה החשד כי האחרון הציע סיקור אוהד בעיתונו בתמורה לכך שהראשון יפעל לקידום חוק  " ישראל היום ". 
 ( עדכון ראשון :  22:08 )  

ברקע חקירותיו :  ראש הממשלה תועד עוזב את ביתו של פרקליטו
נתניהו הגיע אמש לביתו של עורך דינו יעקב וינרוט ברמת גן ,  לקראת חקירה נוספת שצפויה לו בימים הקרובים .  אמש דווח בחדשות 2 כי שר הביטחון לשעבר העיד בתיק 3000 ,  פרשת רכש הצוללות מגרמניה

