נתניהו הביע צער על מות סעד דוואבשה :  לא נסבול טרור מכל צד שהוא
ראש הממשלה התייחס למותו של אבי המשפחה מכפר דומא ,  לאחר שביתה הוצת לפי החשד על ידי מחבלים יהודים . " אנחנו מפעילים את כל הכלים שעומדים לרשותנו כדי לתפוס את הרוצחים ",  אמר
ראש הממשלה בנימין נתניהו הביע הערב  ( שבת )  צער עמוק על מותו של סעד דוואבשה ,  שנפצע אנושות בפיגוע ההצתה בכפר דומא ומת לפנות בוקר מפצעיו .  נתניהו טען כי הממשלה משתמשת בכל הכלים שעומדים לרשותה כדי לתפוס את המחבלים וכי ישראל  " לא תשלים עם טרור מכל צד שהוא ".   
" אני מביע צער על מותו של סעד דוואבשה ",  אמר נתניהו . " בשבוע שעבר ,  כאשר ביקרתי את בני המשפחה בבית החולים ,  הבטחתי שנפעיל את כל הכלים שעומדים לרשותנו כדי לתפוס את הרוצחים ולמצות איתם את הדין ,  וכך אנו עושים ". 
לדבריו , " השבוע ,  בישיבת הקבינט המדיני-ביטחוני ,  קיבלנו החלטות שיסייעו להילחם במחוללי טרור ,  לרבות שימוש במעצרים מנהליים וקידום הצעת חוק הטרור .  לא נשלים עם טרור מכל צד שהוא ",  הדגיש ראש הממשלה .  

נתניהו הביע צער על מות סעד דוואבשה :  לא נסבול טרור מכל צד שהוא
ראש הממשלה התייחס למותו של אבי המשפחה מכפר דומא ,  לאחר שביתה הוצת לפי החשד על ידי מחבלים יהודים . " אנחנו מפעילים את כל הכלים שעומדים לרשותנו כדי לתפוס את הרוצחים ",  אמר

