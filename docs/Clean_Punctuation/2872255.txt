נתניהו תוקף את ארה"ב : " מוכנים להסכם גרעין בכל מחיר "
 ראש הממשלה העביר ביקורת חריפה על וושינגטון וטען כי הורידה דרישות משולחן המשא ומתן גם במחיר של  " הסכם רע ".  השר הממונה על איראן ,  יובל שטייניץ :  יש לנו דרכים להשפיע על ארה"ב
ראש הממשלה בנימין נתניהו התייחס היום  ( שני )  בפתח ישיבת סיעת הליכוד להסכם הגרעין המתגבש . " גם בסוף השבוע ,  בזמן שאיראן המשיכה לקבל מהמעצמות עוד ועוד ויתורים על שולחן המשא ומתן ,  הוביל נשיא איראן חסן רוחאני מצעד שנאה ברחובות טהרן ,  שבו המונים זעקו :  'מוות לאמריקה' וגם 'מוות לישראל' .  אם גם לאחר קריאות חד משמעיות אלו ,  להשמדת הנושאים והנותנים ,  נמשכו הוויתורים - כנראה יש מי שמוכן לעשות הסכם בכל מחיר ואין דרך ואין רצון להימנע מהסכם רע זה ",  תקף נתניהו .
 לדבריו , " בכל מקרה ,  אנחנו לא התחייבנו להימנע מהסכם או למנוע הסכם ,  בטח לא כזה שהמעצמות מוכנות לחתום עליו בכל מחיר .  אנחנו כן התחייבנו למנוע מאיראן להתחמש בנשק גרעיני .  ואכן ,  אלמלא המאמצים שלנו במהלך השנים ,  איראן הייתה כבר יכולה להתחמש בפצצות אטום מזמן ".  הוא הוסיף כי  " ההתחייבות שלנו היא למנוע מאיראן להתחמש בנשק גרעיני והיא בתוקף היום יותר מתמיד .  אני קורא לכל מי שביטחון ישראל יקר לו להתאחד מאחורי התחייבות זו ". 
בשעות הערב צפויה ההכרזה על הסכם הגרעין ההיסטורי בין איראן למעצמות - ארצות הברית ,  רוסיה ,  בריטניה ,  צרפת ,  גרמניה וסין .  שר החוץ של צרפת לורן פביוס צפוי למסור הצהרה מיוחדת בנושא בשעות אחר הצהריים .  בשעה 20:30 בערב יפנה רוחאני בנאום לאומה .  
לא רק נתניהו עוקב בדאגה אחרי הסכם הגרעין .  אחד הבכירים הישראלים שצופה מרחוק בחשש לנוכח ההכרזה הצפויה הוא השר הממונה מטעם הממשלה על הנושא האיראני ,  יובל שטייניץ .  בריאיון מיוחד לאולפן וואלה ! NEWS העריך שטייניץ כי  " עוד היום יוכרז על הסכם רע עם האייטולות הרצחניות .  הסכם ששונה לחלוטין ממה שדובר עליו כשהכול התחיל ".  
לדבריו , " אנחנו דרשנו הסכם של פירוק והשמדה .  באו המעצמות ואמרו לא יהיה .  יהיה הסכם של פיקוח והקפאה .  אבל לפחות הפיקוח יהיה פיקוח וההקפאה הקפאה .  ממה שרואים ,  ההקפאה לא מוחלטת והם ממשיכים להתקדם בתכנית הגרעין והפיקוח החודרני החסר התקדים שאובמה דיבר עליו הפך לבדיחה ולפארסה .  הפיקוח המתכונת בנוכחית הוא כוסות רוח למת ". 
הוא הוסיף כי ההסכם מאפשר לאיראן להגיע לנשק גרעיני . " ההסכם הזה הופך את איראן למדינת סף גרעינית חוקית .  יש פה אלמנט של הפקרת יבטחון העולם כדי להשיג הישג מדיני מפוקפק בהווה ",  טען .  

שטייניץ טען כי גם בארצות הברית מתנגדים להסכם . " הקונגרס האמריקני צריך לאשר בתוך 60 יום את ההסכם .  אנחנו כמובן ננסה להבהיר לו בצורה הכי חדה וברורה ומשכנעת שמדובר בהסכם רע .  אגב ,  אנחנו רואים תנועה בעניין הזה באמריקה .  עיתונאים ,  פרשנים ומומחים מתחילים למתוח ביקורת על ההסכם .  הקונגרס בחופשה רוב הזמן וההצבעה המכרעת תהיה בחלק השני של ספטמבר ,  אבל אנחנו יודעים איך להשפיע על דעת הקהל והתקשורת האמריקנית ואני משוכנע שגם שם יש ספקות כבדים לגבי ההסכם הזה ". 
לדברי שטייניץ אין לפסול את האופציה צבאית . " זכותה של ישראל להגן על עצמה בכוחות עצמה ,  הזכות הזאת איננה תלויה בשום הסכם בינלאומי כזה או אחר ",  אמר . " לא נהיה מחויבים להסכם רע .  גם סדאם חוסיין היה חתום על הסכם דומה וניסה תוך כדי לבנות כור גרעיני ובגין קיבל החלטה אמיצה ".  
בינתיים ,  נתניהו זוכה לביקורת מבית על חלקו בהסכם . " מדובר בהסכם רע ",  אמר הרצוג בפתח ישיבת המחנה הציוני בכנסת . " עוד נבוא חשבון עם נתניהו על כישלונו החמור .  כרגע נעשה כל מה שניתן כדי להיאבק על שינוי פרטי ההסכם ושמירה על האינטרס הישראלי ".  
לדבריו , " כל הסכם עם איראן הוא רע מכיוון שיאיץ את ההתחמשות האזורית ויקדם את איראן לעבר הפיכתה למדינת סף גרעינית .  לא ייתכן שנגיע לרגע הגורלי הזה עם אפס השפעה על ההסכם המתגבש ". 
יו"ר יש עתיד ,  יאיר לפיד ,  אמר בפתח ישיבת סיעתו כי  " זה הסכם גרוע ,  המסכן את ביטחון ישראל ואת ביטחונו של העולם .  האיראנים משקרים והעולם רוצה שישקרו לו ".  לפיד הוסיף כי  " ההסכם הוא כישלון של נתניהו ",  וכי ראש הממשלה  " צריך להתפטר .  אם אתה מבטיח במשך שנים שרק אתה תצליח למנוע את ההסכם הזה ואז הוא נחתם  אז אתה אחראי ". 
 ( עדכון ראשון :  15:30 )  

נתניהו תוקף את ארה"ב : " מוכנים להסכם גרעין בכל מחיר "
 ראש הממשלה העביר ביקורת חריפה על וושינגטון וטען כי הורידה דרישות משולחן המשא ומתן גם במחיר של  " הסכם רע ".  השר הממונה על איראן ,  יובל שטייניץ :  יש לנו דרכים להשפיע על ארה"ב

