מיטשל שב מקהיר :  ייפגש עם נתניהו
לאחר סבב פגישות עם בכירים בישראל וברשות הפלסטינית ,  יצא השליח האמריקאי המיוחד למזה"ת למצרים ,  שם נפגש עם שר החוץ וראש המודיעין המצרי במטרה להניע המו"מ בין ישראל והפלסטינים
 ( צילום :  רויטרס ,  עריכת וידאו :  גדי וינסטוק ) 

השליח האמריקאי המיוחד למזרח התיכון ,  ג'ורג' מיטשל ,  טס אמש  ( שבת )  למצרים לפגישה עם ראש המודיעין המצרי ,  עומאר סולימאן ,  ועם שר החוץ המצרי ,  אחמד אבו אל-רייט .  מיטשל שב לישראל וייפגש היום עם ראש הממשלה בנימין נתניהו .  
יו"ר הרשות הפלסטינית אבו מאזן ,  הודיע ביום שישי למיטשל כי הרשות הפלסטינית מתכוונת לפנות מחדש למועצת זכויות האדם בז'נבה במטרה להצביע על העברת דו"ח גולדסטון לדיון במועצת הביטחון בפגישה שנערכה בין השניים .  זאת לאחר הסערה שעוררה החלטת הרשות למשוך את הצעת ההחלטה לאמץ את הדו"ח במועצה .
 בפגישה עם מיטשל ,  שארכה שעתיים ותוארה בכלי התקשורת הפלסטינים כ"כנה מאד וישירה ",  אמר אבו מאזן למיטשל כי אין מקום לדבר על חידוש המשא ומתן עם ישראל לפני הפסקה מוחלטת של הבנייה בהתנחלויות ,  ובעיקר במזרח ירושלים ,  וכן לפני קביעת בסיס למשא ומתן .  עוד אמר אבו מאזן כי צעדיה של ישראל בירושלים  " מאיימים על העיר ועל תהליך השלום ". 
ביום חמישי ,  אמר מיטשל לנשיא המדינה שמעון פרס שהוא רוצה לראות את התהליך המדיני בין ישראל לפלסטינים מתחדש בקרוב .  עם הגעתו לאזור ,  אמר מיטשל כי ממשל אובמה מצפה שהמשא ומתן בין ישראל והפלסטינים יתחדש בקרוב .
 
מיטשל שב מקהיר :  ייפגש עם נתניהו
לאחר סבב פגישות עם בכירים בישראל וברשות הפלסטינית ,  יצא השליח האמריקאי המיוחד למזה"ת למצרים ,  שם נפגש עם שר החוץ וראש המודיעין המצרי במטרה להניע המו"מ בין ישראל והפלסטינים

