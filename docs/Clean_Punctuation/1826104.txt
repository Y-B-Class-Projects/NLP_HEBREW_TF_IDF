לבני באיפא"ק :  על ישראל להוביל ולא להיות מובלת
בנאומה בפני השדולה הפרו-ישראלית ,  אמרה יו"ר האופוזיציה כי חוסר פעולה אינו אפשרות בסכסוך הישראלי-פלסטיני וכי עדיין לא מאוחר מדי לשנות את תוצאות פניית הפלסטינים לאו"ם בספטמבר
יו"ר האופוזיציה ציפי לבני נאמה הערב  ( שני )  בפני ועידת השדולה הפרו-ישראלית בארה"ב ,  איפא"ק .  לבני התייחסה בנאומה לתהליך השלום הקפוא ,  להסכם הפיוס הפנים-פלסטיני ולכוונת הפלסטינים לבקש הכרה בפלסטין באו"ם בספטמבר הקרוב .
 לבני התייחסה להתליך המדיני ואמרה כי  " כאשר אנו בוחנים כל אחד מהאתגרים ,  המסר שלי היום הוא שחוסר פעולה אינו אופציה .  המסר שלי הוא שאנו חייבים לעצב את המציאות ,  אחרת היא תעוצב בשבילנו .  אם לא נוביל ,  אנו נובל .  חוסר פעולה גם אינה אופציה כאשר אנו דנים בסכסוך הישראלי-פלסטיני .  אני יודעת שהמילה שלום נראית היום רחוקה ממימוש ,  אבל לפני שנרים ידיים ,  בואו נגדיר לעצמנו שוב מה הן המטרות הלאומיות ,  מהו החזון של ישראל ואז נבחן את המציאות בכדי להחליט איך ניתן לקדמו ".   לבני המשיכה ואמרה כי  " הדרך היחידה לשמור על הבית הלאומי הוא אימוץ וישום חזון שתי מדינות הלאום ולכן עקרון שתי מדינות הלאום אינו סיסמא ,  זו לא טובה לאחרים ,  אפילו לא לנשיא ארה"ב .  זו הייתה המדיניות חוצת המפלגות של שלושת הממשלים האחרונים והמדיניות הזו אינה אנטי-ישראלית  להפך  זה חיוני לאינטרסים של ישראל ".  לדבריה , " אנו זקוקים לפרטנר פלשתיני בתהליך הזה .  אין תקווה לשלום עם חמאס מכיוון שהם מייצגים אידיאולוגיה דתית וסכסוך דתי אינו ניתן לפתרון ". 
לבני התייחסה להסכם הפיוס הפנים פלסטיני ולכוונת הפלסטינים לדרוש הכרה במדינתם בספטמבר הקרוב .  לדבריה , " אנחנו ניצבים עכשיו בפני שני מכשולים - ספטמבר והסכם חמאס פתח .  את שניהם עדיין אפשר לשנות - לא מאוחר מידי .  ספטמבר יכול להיות עוד חודש בשנה .  ברור שהצהרה באו"ם לא מקדמת שלום ,  בוודאי לא מאוזן .  שמחתי לראות שנשיא ארה"ב מבקש לנקוט יוזמה למניעת חד-צדדיות .  ישראל צריכה לעזור ולתת את הכלים לאלה שרוצים לעזור לנו .  פתיחת משא ומתן תדחה את ספטמבר ואולי תייצר הצלחה .  הסכם חמאס-פתח הוא מכשול בדרך למשא ומתן ". 
בעוד מספר שעות ינאם בוועידה גם ראש הממשלה בנימין נתניהו .  נתניהו צפוי לקרוא להתגייסות בינלאומית לשחרורו של החייל החטוף בנאום שיישא ב-04:00 לפנות בוקר  ( שעון ישראל )  בוושינגטון .  
בנוסף ,  ידגיש נתניהו את הברית האיתנה בין ארה"ב לישראל ואת המחויבות האמריקאית לביטחון ישראל .  כמו כן ,  צפוי נתניהו להודות לנשיא ארה"ב ברק אובמה ,  לחברי הקונגרס האמריקאי ולתומכי ישראל בארה"ב על סיועם בפיתוח מערכת הנשק  " כיפת ברזל "  ועל תמיכתם בסנקציות נגד אירן .
 לפניות לכתב :  pinhas_wolf@walla.co.il

לבני באיפא"ק :  על ישראל להוביל ולא להיות מובלת
בנאומה בפני השדולה הפרו-ישראלית ,  אמרה יו"ר האופוזיציה כי חוסר פעולה אינו אפשרות בסכסוך הישראלי-פלסטיני וכי עדיין לא מאוחר מדי לשנות את תוצאות פניית הפלסטינים לאו"ם בספטמבר

