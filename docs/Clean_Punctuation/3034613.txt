חקירות נתניהו :  אחרי האיום בתביעה - ח"כ אמסלם מתנצל בפני מילצ'ן
הח"כ ,  שטען כי המיליארדר מנסה להפיל את ראש הממשלה במסגרת תיק 1000 ,  ובו נבדק החשד כי העניק מתנות בשווי מאות אלפי שקלים לבני הזוג נתניהו במשך שנים ,  אמר כי הוא מצר אם מילצ'ן נפגע מכך .  זאת ,  לאחר שהאחרון איים לתבוע אותו אם לא יחזור בו פומבית מדבריו
חבר הכנסת דוד אמסלם  ( הליכוד )  השיב הבוקר  ( רביעי )  לאיש העסקים ארנון מילצ'ן ,  שחשוד כי נתן טובות הנאה בשווי מאות אלפי שקלים לראש הממשלה בנימין נתניהו ורעייתו במשך שנים ,  שאיים לתבוע אותו אם לא יחזור בו מדבריו בתוך 48 שעות .  זאת ,  לאחר שהח"כ האשים את איש העסקים כי פנה למשטרה בניסיון להפיל את נתניהו ,  ונענה במכתב איום לפני תביעה .
" אם מילצ'ן רואה את עצמו נפגע מכך באופן אישי ,  אני מצר על כך ",  כתב הח"כ במכתב לעו"ד בעז בן צור ,  שמייצג את איש העסקים .  אמסלם אף הוסיף כי התבטאותו מוגנת בחסינות העומדת לו מהיותו חבר כנסת .
 לקריאה נוספת:מקורביו של ארנון מילצ'ן : " קמפיין השמצות מביך מטעם נושאי כלים"ברק : " אם ימליצו על אישום נגד נתניהו  הוא צריך להודיע על נבצרות"ברקע חקירותיו :  ראש הממשלה תועד עוזב את ביתו של פרקליטו 
ח"כ אמסלם הבהיר במכתבו כי הוא אינו מכיר את העובדות ממקור ראשון ,  וכי אינו מכיר באופן אישי את איש העסקים . " לגופו של עניין ,  אכן איני מכיר את מר מילצ'ן .  לכל אורך הראיונות שנתתי ,  חזרתי והדגשתי שגם העובדות העולות מחקירת המשטרה אינן ידועות לי ,  וכי דבריי מתייחסים לפרסום בעיתון 'הארץ' .  לא זו אף זו ,  הדגשתי מספר פעמים שאני מטיל ספק בנכונות הפרסום האמור .
" הפועל היוצא הוא ,  שהראיונות כולן היו בגדר 'הבעת דעה' על האפשרות שהפרסום בעיתון 'הארץ' נכון בצורה כלשהי ,  ועל הפרשנות האפשרית ,  שהוצגה על ידי המראיינים ,  לפיה עדותו של מר מילצ'ן פוגעת בדרך כלשהי בממשלת ישראל ובראש הממשלה .  ואכן ,  גם אתה דייקת במכתבך וכתבת שהדברים נאמרו בתנאי  ( "אם ")  שהפרסום הוא אמת ",  כתב הח"כ .
 במסגרת תיק 1000 נבדק החשד כי המיליארדר העניק לנתניהו ולרעייתו שרה מתנות יקרות ערך ,  ובהן סיגרים ,  שמפניה ותכשיטים ,  שעלותן נאמדת במאות אלפי שקלים .  על פי דיווח ב"הארץ ",  מילצ'ן העיד כי מדובר בהתנהגות שיטתית ,  ולעתים אף על פי דרישה ישירה של הזוג מבלפור .  לשם כך הם השתמשו בשמות קוד למתנות היוקרה : " עלים "  לסיגרים ו"ורודים "  לבקבוקי השמפניה הוורודה .  
הסערה התעוררה בעקבות הריאיון של ח"כ אמסלם לגלי צה"ל ביום ראשון .  בדבריו אמר האחרון בין היתר כי ייתכן שגרסתו של איש העסקים אינה נכונה ,  וכי המתנות בין השניים הם עניין פרטי . " מישהו אילץ את מילצ'ן לקנות ,  בן אדם בגיל 75 ,  מיליארדר ?  מה נתניהו בא לו עם אקדח על הראש ?  מילצ'ן סיפר ,  מי אמר שמילצ'ן לא משקר ?  ",  תהה .  
אמסלם דבר בגרסתו גם למחרת . " יכולה להיות אופציה שמילצ'ן רוצה להפיל את ראש הממשלה ,  בסוף הדרך נראה אם כך .  יש בסיפור מוטיבציות נוספות מעבר לסיגרים ושתייה .  יש פה מוטיביציה להפיל את ראש הממשלה . " סוף נדע אם מילצ'ן חלק מהעניין .  על פניו ,  אני לא מוציא את זה מכלל אפשרות ",  סיפר בריאיון לאולפן וואלה !  NEWS .  
תגובתו של מילצ'ן הגיעה יממה לאחר האשמותיו של ח"כ אמסלם . " אתמול התראיינת במספר כלי תקשורת ,  וטענת כי מר מילצ'ן פנה למשטרה במטרה להביא לסיום כהונתו של נתניהו ,  לא פחות .  מילצ'ן אינו מכיר אותך ,  ואתה אינך מכיר את העובדות .  אמירות אלה הן השמצות פרועות ,  שלוחות רסן ומשוללות יסוד ,  ופוגעות פגיעה קשה בשמו הטוב של מר מילצ'ן ",  כתב עו"ד של איש העסקים לח"כ .  
במכתב נטען גם כי הדברים גורמים לנזק  " בלתי הפיך "  לשמו של מילצ'ן . " במהלך מסע הראיונות ,  או מסע ההכפשות ,  הוספת כי אם דבריו של מילצ'ן הם אמת הוא איש בזוי ".  
מקורביו של איש העסקים טענו בתחילת השבוע כי אמסלם מתודרך על ידי ראש הממשלה בעצמו . " מביך ומדאיג לראות את קמפיין ההשמצות שנפתח הבוקר מטעם נושאי כלים הפועלים בשירות בעלי אינטרס ,  כנגד אדם שהקדיש את חייו לביצור בטחונה ושגשוגה של מדינת ישראל ,  וניצל את קשריו הענפים לחיזוק הקשר הדיפלומטי הדיסקרטי עם מדינות ומנהיגים ברחבי העולם ". 
הם הדגישו כי מילצ'ן פעל לילות כימים למען ישראל . " תמוה לראות כיצד פועלים נושאי כלים מתודרכים דווקא כנגד מי שהפך בשנים האחרונות לכתובת לסיוע ללוחמי צה"ל ,  לזרועות הביטחון ולארגונים יהודים וציוניים בכול העולם ,  בלב פתוח ורחב ובהיקפים חסרי תקדים .  מילצ'ן יפעל להגן בכל דרך על שמו ועל שמה הטוב של משפחתו ושל עובדיו המסורים והנאמנים למול הגורמים המסבים לו ,  למשפחתו ולעובדיו סבל וכאב מיותר ". 
מקורבי נתניהו הכחישו את הטענות נמרצות זמן קצר לאחר הטענות שנשמעו מסביבתו של המיליארדר . " ראש הממשלה לא תדרך איש נגד ארנון מילצ'ן ,  שאת תרומתו למדינת ישראל הוא מכיר ומוקיר ".  
המפכ"ל רוני אלשיך אמר בתחילת השבוע כי חקירות נתניהו לקראת סיום ,  ואף רמז כי הכיוון הוא העמדה לדין . " אנחנו יודעים מה היה שם ,  אנחנו נותנים פוש כדי שזה לא יימתח יותר מדי זמן ,  אנחנו יודעים את הרגישויות הציבוריות סביב העניין הזה ואני מעריך שתוך כמה שבועות נהיה אחרי הכול .  אין לנו מחלוקות מהותיות עם הפרקליטות ,  הדיון הוא בעיקר בפרשנות ",  אמר בשיחה עם עיתונאים .
" עשינו חקירה במשך חודשים ושום דבר לא דלף .  החקירה הפרונטלית היא הדבר המרכזי .  היכולת הגבוהה של התשאול למי פונים קודם ואת מי חוקרים קודם היא מאוד קריטית וכך היה ",  אמר אלשיך .  לדבריו , " התפקיד של המשטרה הוא אחד ,  להגיע לחקר האמת ,  להבין מה היה ושתיים ,  להביא ראיות .  אנחנו כרגע בשלב של הבאת ראיות ונמצאים בישורת האחרונה ".  

חקירות נתניהו :  אחרי האיום בתביעה - ח"כ אמסלם מתנצל בפני מילצ'ן
הח"כ ,  שטען כי המיליארדר מנסה להפיל את ראש הממשלה במסגרת תיק 1000 ,  ובו נבדק החשד כי העניק מתנות בשווי מאות אלפי שקלים לבני הזוג נתניהו במשך שנים ,  אמר כי הוא מצר אם מילצ'ן נפגע מכך .  זאת ,  לאחר שהאחרון איים לתבוע אותו אם לא יחזור בו פומבית מדבריו

