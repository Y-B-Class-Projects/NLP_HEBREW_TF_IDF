ריבלין :  חוק ששינסקי יידון בוועדת הכספים ולא בכלכלה
יו"ר הכנסת ,  ראובן ריבלין סיכם היום  ( רביעי )  עם ראש הממשלה ,  בנימין נתניהו כי חוק ששינסקי יידון בוועדת הכספים .  זאת בעקבות חילוקי הדעות בין ראשי ועדות הכספים והכלכלה ,  משה גפני וכרמל שאמה ,  כאשר כל ועדה דרשה שהדיונים יתקיימו אצלה .  לדבריו , " אין הדבר ראוי כי שתי ועדות הכנסת יקיימו דיונים בסוגיה זהה תוך הטרחתם של הגורמים הרלוונטיים לדיון באותם עניינים ממש .  הדבר עלול להוביל למצב בו הכנסת תוציא מתחת ידיה שתי החלטות שונות ואף מנוגדות ".  ח"כ שאמה תקף את ריבלין על דבריו ואמר : " יו"ר הכנסת ,  שגרם לתסבוכת בשל שינוי עמדות בלתי מוסבר ,  אינו יודע על מה הוא שח מאחר שטרם הוכרע דבר ובכל מקרה הוא מחוץ למעגל קבלת ההחלטות בעניין זה ". 

ריבלין :  חוק ששינסקי יידון בוועדת הכספים ולא בכלכלה
nan
