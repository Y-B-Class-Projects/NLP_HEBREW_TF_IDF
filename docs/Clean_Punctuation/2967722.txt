בנט : " אי אפשר להיות בעד ישראל בעברית ולהקים את פלסטין באנגלית "
 שר החינוך מתח בישיבת מרכז הרב בבירה ביקורת חריפה על הממשלה ברקע יוזמת השלום הצרפתית ,  ובה טען כי פתרון שתי המדינות משדר חולשה לעולם : " הארץ שייכת לעם ישראל ,  כשיש בחירות וכשאין ".  בכיר בליכוד : " בנט הוא הגורם המאיים ביותר על ממשלת הימין הרחבה "
  ( בווידאו :  נתניהו נושא דברים בטקס הרשמי בגבעת התחמושת  - " אני רוצה שלום ,  אבל רק במו"מ ישיר ")  
שר החינוך נפתלי בנט מתח אמש  ( ראשון )  ביקורת חריפה על הממשלה בטקס לרגל יום ירושלים בישיבת מרכז הרב בבירה ,  וטען כי  " אי אפשר להיות בעד ארץ ישראל בעברית ולהקים את מדינת פלסטין באנגלית ".   " יש כאלו ,  בארץ ובעולם ,  הנרתמים ליוזמות ערביות שונות ,  על פיהן נחלק את הארץ ,  נחלק חלילה את ירושלים ,  ונחזור לקווי 67' ",  אמר יו"ר הבית היהודי . " כי העולם לוחץ ,  ויש צורך לפייס אותו .  להם אני אומר בערב זה :  לעולם לא .  אנחנו כולנו עומדים כצוק איתן למען שלמות ארצנו .  לא מגמגמים ,  לא מתבלבלים ,  לא מזגזגים ". 
בנט הוסיף כי לא ניתן להצהיר בעברית על ארץ ישראל השלמה ,  ובאנגלית על שתי מדינות לשני עמים . " הגיע הזמן לומר בקול ברור :  ארץ ישראל שייכת לעם ישראל .  בעברית ,  באנגלית ,  ברוסית ובצרפתית ,  בקיץ ,  בחורף ,  כשיש בחירות וכשאין בחירות .  למה ?  כי העולם מקשיב לנו .  לכל מילה שלנו .  העולם מזהה חולשה ,  כמו שהוא מזהה עוצמה ",  אמר .  
לדבריו , " אי אפשר להיות בעד ארץ ישראל בעברית ולהקים את מדינת פלסטין באנגלית .  רק כשנהיה חדים ונחושים תמיד ,  העולם יעזוב אותנו במנוחה ,  ועד אז ,  נצטרך כל יום לשחרר את ירושלים מחדש ".  
גורם בכיר בליכוד התייחס לדברים ואמר כי  " קמפיין הצביעות של בנט לא יודע גבולות .  מי שישב עם ציפי לבני בממשלה שקיימה משא ומתן ישיר מול הפלסטינים ,  פתאום גילה את האור ,  באורח פלא ממש במקביל למינוי ליברמן לשר הביטחון .  מדובר במצב אבסורדי שבו הגורם המאיים ביותר על ממשלת הימין הרחבה בראשות הליכוד הוא יו"ר הבית היהודי ". 
לדברי הגורם הבכיר , " אם בנט מתעקש להוציא את הבית היהודי מהממשלה ממניעים אישיים ,  האחריות לתוצאות תהיה כולה שלו .  רק שלא ינסה למכור לציבור שהוא עושה זאת ממניעים אידאולוגיים כי אף אחד לא קונה את זה ".  
הביקורת של בנט מגיעה זמן קצר לאחר נאומו של ראש הממשלה בנימין נתניהו בטקס הרשמי ליום ירושלים בגבעת התחמושת ,  ובו הבהיר כי הוא מעוניין בשלום אך רק במשא ומתן ישיר עם הפלסטינים . " לירושלים 70 שמות .  אחד מהם הוא עיר השלום .  מדינת ישראל רוצה שלום ,  אני רוצה שלום .  אני מעוניין לחדש את התהליך המדיני שתכליתו השגת שלום ,  אבל במשא ומתן ישיר ביננו לבין שכנינו ,  שבסופו הם יכירו בישראל כמדינת הלאום של העם היהודי ",  אמר . " שלום לא מושג על ידי תכתיבים בינלאומיים .  כל תכתיב בינלאומי רק מרחיק את השלום ורק מקצין את עמדות הפלסטינים ". 
ביום שישי התכנסו בצרפת בכירי הממשל הצרפתי ובראשם הנשיא פרנסואה הולנד ,  וכן שרי חוץ נוספים מהמעצמות ,  ובהם ג'ון קרי ושר החוץ של ערב הסעודית עאדל אל-ג'ובייר .  על פי גורם מדיני ,  בשיחה שהתקיימה בין נתניהו לשר החוץ של צרפת ז'אן מארק אירו ,  הבהיר הראשון כי עדיף היה שצרפת ושותפותיה היו מעודדות את אבו מאזן להיענות להזמנה לשבת למשא ומתן ישיר באופן מידי .  בשיחה ,  כך עולה מדברי הגורם ,  חזר נתניהו על עמדות ישראל ולפיהן כל תחליף למשא ומתן ללא תנאים מוקדמים רק ירחיק את תהליך השלום .
  ( עדכון ראשון :  21:14 )  

בנט : " אי אפשר להיות בעד ישראל בעברית ולהקים את פלסטין באנגלית "
 שר החינוך מתח בישיבת מרכז הרב בבירה ביקורת חריפה על הממשלה ברקע יוזמת השלום הצרפתית ,  ובה טען כי פתרון שתי המדינות משדר חולשה לעולם : " הארץ שייכת לעם ישראל ,  כשיש בחירות וכשאין ".  בכיר בליכוד : " בנט הוא הגורם המאיים ביותר על ממשלת הימין הרחבה "
 
