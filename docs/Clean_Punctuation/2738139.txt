נתניהו : " הפיגוע בחברון - תוצאה של ההסתה הפלסטינית "
 ראש הממשלה התייחס לפיגוע הירי שבו נהרג קצין משטרה בן 47 והטיל את האחריות על הרשות ש"לא מצאה לנכון לגנות את המעשה המתועב ".  יעלון : " לא נסבול פיגועים כלפי אזרחים "
 ההנהגה מגיבה :  ראש הממשלה בנימין נתניהו התייחס עם צאת החג  ( שלישי )  לפיגוע הירי ליד חברון ,  שבו נהרג אתמול קצין משטרה בן 47 ונפצעו רעייתו וילד נוסף בן תשע ,  זמן קצר לפני ליל הסדר . " הרצח הנפשע הזה של אדם שנסע עם משפחתו לארוחת חג החירות הוא תוצאה של ההסתה שלה אחראית הרשות הפלסטינית ",  אמר נתניהו .  כוחות הביטחון עדיין מנהלים מצוד במטרה לאתר את האחראים לפיגוע .  
הפיגוע בחברון - כותרות נוספות:בערב החג :  הרוג ושני פצועים בפיגוע ירי באזור חברוןאהרונוביץ' על הפיגוע בליל הסדר : " אבידה גדולה"יממה לאחר הירי :  סוכל פיגוע דקירה באריאל
לדברי ראש הממשלה , " הרשות הפלסטינית ממשיכה כל הזמן לשדר בכלי התקשורת הרשמיים שלה תכנים המסיתים נגד קיומה של מדינת ישראל ,  ואמש ההסתה הזאת תורגמה לרצח של אב שנסע עם משפחתו לחגוג את ליל הסדר .  ההסתה של הרשות הפלסטינית נמשכת בכך שעד לרגע זה היא לא מצאה לנכון לגנות את המעשה המתועב והנפשע הזה ".  
סוכנות הידיעות הפלסטינית  " צפא "  דיווחה אמש כי כוחות צה"ל תגברו את פעולותיהם בכפרים הנמצאים ממערב לחברון במאמץ לאתר את מבצע הפיגוע .  על פי הדיווח ,  הפעולות מתרכזות בעיירה אידנא ,  הסמוכה למחסום תרקומיא ,  שם היה הפיגוע .  
שר הביטחון ,  משה יעלון ,  גינה הערב גם הוא את הפיגוע ,  ואמר : " לא ננוח ולא נשקוט עד אשר נשים את ידנו על מי שתכנן וביצע את הפיגוע הזה ".  לדבריו , " לא נסבול פיגועים כלפי אזרחים ישראלים ,  ונפעל בנחישות חסרת פשרות כלפי מי שמעורב בתכנון או ביצוע פיגועים .  אני שולח את תנחומיי למשפחתו של הקצין ומאחל החלמה מלאה לפצועים ".  
גם סגנו של יעלון ,  חבר הכנסת דני דנון ,  גינה את הפיגוע הקשה . " פיגוע הירי ,  ערב חג הפסח ,  שבו נרצח איש כוחות הביטחון ,  הוא אירוע קשה וכואב וכולנו מתפללים להחלמתה המהירה של אלמנתו ".  עוד הוסיף : " כשהטרור מרים את ראשו ,  הדבר האחרון שצריך לעשות הוא לשקול שחרור של 430 מחבלים לרחובות ". 
יו"ר הבית היהודי ,  השר נפתלי בנט ,  הטיל גם הוא את האחריות על הרשות הפלסטינית . " רשות הפלסטינית ,  בראשות אבו מאזן ,  מעודדת ומממנת רוצחי יהודים ביד אחת ,  וביד השנייה סוחטת את ישראל לשחרר את אותם הרוצחים .  פניהם לטרור ,  ולא לשלום ". 
הבוקר ביקר השר לביטחון הפנים ,  יצחק אהרנוביץ' בבית החולים שערי צדק בירושלים את אלמנתו של ההרוג . " היא אישה חזקה מאוד ",  סיפר אהרונוביץ' . " הכרתי את בעלה ,  עבדנו בצורה צמודה .  הוא היה איש ערכי ומקצועי מאוד ,  אבדה גדולה למשפחה וכמובן לכוחות הביטחון ".  האישה עדיין מאושפזת בבית החולים במצב יציב .  הפצוע הנוסף ,  ילד בן תשע ששהה בכלי רכב אחר ,  טופל במהלך הלילה ,  קליע הוצא מגופו והוא שוחרר לביתו להמשך החג ,  אך ישוב לביקורת .
 לפניות לכתבים:אמיר תיבון - amir.tibon@walla.co.ilאמיר בוחבוט - amirbohbot@walla.comשבתי בנדט - sben72@walla.com
 ( עדכון ראשון :  19:52 )  

נתניהו : " הפיגוע בחברון - תוצאה של ההסתה הפלסטינית "
 ראש הממשלה התייחס לפיגוע הירי שבו נהרג קצין משטרה בן 47 והטיל את האחריות על הרשות ש"לא מצאה לנכון לגנות את המעשה המתועב ".  יעלון : " לא נסבול פיגועים כלפי אזרחים "
 
