דני דיין התפטר : " עליי לתמוך פומבית בנתניהו "
 יו"ר מועצת יש"ע מאז 2007 הודיע כי אין ביכולתו להביע תמיכה בראש הממשלה ובמפלגתו במסגרת תפקידו . " בחירות אינן ריאליטי .  נתניהו הוא האיש להרים את הטלפון באמצע הלילה "
 יו"ר מועצת יש"ע ,  דני דיין ,  הודיע הערב  ( שלישי )  על כוונתו להתפטר מתפקידו ולעזוב את מועצת יש"ע ,  ובמקביל הודיע על תמיכה במפלגת הליכוד ובראש הממשלה ,  בנימין נתניהו ,  בבחירות . " הגעתי למסקנה שבעת הזו עליי להביע תמיכה פומבית בליכוד ובראש הממשלה ,  וכי לא אוכל להביע תמיכה זו כיו"ר מועצת יש"ע ",  אמר דיין ,  המכהן בתפקידו מאז שנת 2007 .  דיין הוסיף כי בכוונתו להישאר בתפקידו עד אשר יימצא לו מחליף . 
" בחירות בישראל אינן תכנית ריאליטי כמו 'רוקדים עם כוכבים' .  בבחירות בישראל בוחרים בראש ממשלה ,  וראיתי לנכון לאור ההתפתחויות האחרונות להודיע באופן פומבי על תמיכתי בראש הממשלה ובליכוד ",  אמר הערב דיין לוואלה !  חדשות . " על אף הקפאת הבנייה בתקופתו של נתניהו כראש ממשלה ,  ישנו פיתוח חסר תקדים של הבנייה ביהודה ושומרון .  מדינה פלסטינית איננה נראית באופק ,  וזאת למרות נאום בר-אילן .  בסופו של יום ,  על הפרק מונחות שאלות חשובות לעם ישראל ,  ונתניהו הוא האיש שהייתי רוצה שירים את הטלפון בשלוש בלילה  ולא ציפי ,  שלי ,  יאיר או נפתלי ".  
אין מדובר בפעם הראשונה שבה עולה לכותרות התפטרותו של דיין .  בראשית חודש יולי האחרון סברו רבים כי הוא עומד לעזוב את תפקידו ,  לאחר שכמה ראשי רשויות מיהודה ושומרון תקפו אותו ודרשו כי יוכפף ישירות לעמדתם .  
הרקע למשבר שצץ לפני כחצי שנה נסב סביב התפתחות מחנה של מתנגדי דיין ,  בעקבות פינוי מאחזים ונפילת חוק ההסדרה ,  וזעם על דרכו של דיין ושל ראש הזרוע המיישבת של המועצה ,  זאב  ( זמביש )  חבר .  את המחנה הובילו ראש המועצה האזורית שומרון ,  גרשון מסיקה ,  ראש מועצת בנימין ,  אבי רואה ,  וראש מועצת גוש עציון ,  דוידי פרל ,  שדרשו כי כלל ראשי הרשויות יהיו מעורבים יותר בהחלטות המועצה ,  ובהם הסכמים מול הממשלה ,  כמו זו שהתקבלה בסוף חודש יוני בגבעת האולפנה שבבית אל .  ראשי הרשויות קראו אז לדיין להישאר בתפקידו ,  אך היה נראה כי מטרת המהלך הייתה להביאו לכך שיתפטר בעצמו .  
בין היתר נטען נגד דיין כי המועצה לא פעלה כגוף שהיה אמור לאחד את כלל ההתיישבות לאחר פינוי גוש קטיף ,  וכי בפועל לא קיימה המועצה פעולות לביסוס מעמדו המשפטי והציבורי של מפעל ההתנחלויות .  אל מול טענות אלה הציגו תומכיו של דיין נתונים רשמיים ,  לפיהם הבנייה ביהודה ושומרון בתקופתו גדלה ,  חרף הקפאת הבנייה באזור בשנת 2010 .
 בתוך כך ,  ראש הממשלה בנימין נתניהו ערך היום ביקור בשומרון ,  במסגרתו הגיע גם ליישוב רחלים ,  שעד לפני עשרה ימים נחשב למאחז בלתי חוקי ,  והוכשר על ידי צו שעליו חתם אלוף פיקוד המרכז ניצן אלון . " אנחנו עומדים מול מתקפה על מפעל ההתיישבות ונגד הקיום שלנו במדינת ישראל ",  אמר נתניהו במהלך סיורו במקום . " עמדנו מול הלחצים האלו בזכות העובדה שהיה לנו גיבוי חזק ויציבות שלטונית ובזכות העובדה ששתי הידיים שלנו היו על ההגה .  אבי ,  זכרו לברכה ,  היה קנאי גדול לארץ ישראל ואוהב ארץ ישראל ,  והנחיל לנו את חכמת הניווט ,  שהיא לשמר את הנכסים שלנו תוך כדי ניווט מתמיד במציאות המשתנה ,  ולפעמים  כמו שראינו עכשיו בנחל שילה  צריך ללכת גם בעמקים ".  
לקריאה נוספת:לקראת הבחירות :  נתניהו ביקר ביישובי השומרוןדני דיין יתרים למכללת אריאל בחו"ל ;   " זה פוליטי"יו"ר מועצת יש"ע :  דרך בחירת שופטי העליון מעוותת
לפניות לכתב יהושע בריינר :  joshjosh@walla.com 

דני דיין התפטר : " עליי לתמוך פומבית בנתניהו "
 יו"ר מועצת יש"ע מאז 2007 הודיע כי אין ביכולתו להביע תמיכה בראש הממשלה ובמפלגתו במסגרת תפקידו . " בחירות אינן ריאליטי .  נתניהו הוא האיש להרים את הטלפון באמצע הלילה "
 
