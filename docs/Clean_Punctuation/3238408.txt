פתאום נתניהו חושש מבחירות :  ליברמן הצליח לכבול את הקוסם בשלשלאות
ראש הממשלה התחנן לאומה להפעיל לחץ על יו"ר ישראל ביתנו ,  אך בניגוד לדבריו הוא מוכן להעביד שוב מיליוני אזרחים בבחירות יקרות - כדי לא לשמוט את הסיכוי להיאחז בשלטונו .  שתיקתם התמוהה של ריבלין ומנדלבליט ,  וכן פחדנות חברי מפלגתו ,  מאפשרת לו להמשיך לעשות כרצונו
בתל אביב ,  ובוודאי גם במקומות נוספים ,  יש  ( נבדק אמש )  אופים מיומנים היכולים להכין עוגות טעימות בדמות כובעים מסוגים שונים - מגבעת ,  צילינדר ,  כומתה ,  כיפה .  הכול כדי להקל ולהנעים את אכילת הכובע על פוליטיקאים ופרשנים זחוחים שבמוצאי 9 באפריל חגגו את נצחונו הכביר של בנימין נתניהו .  עוד ניצחון כזה ועבדנו :  הוא מוכן להעביד שוב מיליוני אזרחים בבחירות יקרות ,  לבזבז מיליארדים ,  כדי שלא לשמוט סיכוי להיאחזות בשלטונו האישי .
 זאת המציאות ,  ההפוכה לחלוטין מדבריו הנואשים הערב .  פתאום הוא החושש מבחירות מיותרות ובזבזניות .  הוא ,  שהקדים את הבחירות לכנסת ה-21 בחצי שנה ,  ושממשיך לטעון שניצח לפני חודש וחצי ;  נתניהו ,  שאומר שהציבור רצה בו ,  אך מתקשה לספק לכך ראיה בדמות הסכם עם סיעה אחת ויחידה .  הוא כנראה נסער עוד יותר מכפי ששידרו פניו וידיו כשדילג על הפנייה לאזרחי ישראל והתחנן להפעלת לחץ ישיר על אביגדור ליברמן .  בטח .  ליברמן ייכנע לו עכשיו ,  ייתן לו ניצחון ויעצים את אגדת הקוסם .  הודיני נתקל בעוזר שכבל אותו בשלשלאות ,  הוריד את הארגז שלו למעמקי הים וברח מרוצה עם המפתח .
 עוד בנושא המשבר במו"מ הקואליציוני:טראמפ :  מקווה שדברים יסתדרו בישראל ונתניהו יקים לבסוף ממשלהמהקמת ממשלה עד בחירות :  כל התרחישים האפשריים של נתניהו 
כשסיים להתחנן לאומה שתדבר עם איווט ,  התחמק נתניהו משאלה ישירה ונכונה שהוטחה בו :  מדוע אינו מחזיר את המנדט לנשיא .  כי גם אם יוזמת הליכוד לפתוח בהליך פיזור הכנסת והקדמת הבחירות תכסיסית בלבד ,  לצורך החרפת משבר הקמת הממשלה והגברת הלחץ על המשתתפים במיקוח ,  היא פולשת ברגל גסה לתחומו של נשיא המדינה וסותרת לכאורה את כוונת החוק .  שני אישים ,  הנשיא ראובן ריבלין והיועץ המשפטי לממשלה אביחי מנדלבליט ,  אמורים לזעוק על כך ולתבוע מנתניהו ומעושי דברו להקפיד על תקינות מהלכיהם .  עד לשעה זו ,  נאלמו משום מה פיותיהם .  מנדלבליט ,  במיוחד ,  מתמחה בהימצאות מתמדת צעד או שניים אחרי נתניהו ,  מגיב במאוחר ,  נשמע מתגונן ואינו משכיל לתפוס יוזמה  ( ולנאום בתקיפות )  .
 נתניהו קיבל מהנשיא ,  בעקבות סבב ההתייעצויות וההמלצות שלאחר הבחירות ,  28 יום להקמת הממשלה .  באותה עת צהלו את תהילתו כל שדריו ושופרותיו של נתניהו ,  בתוספת ערוצים שהזדרזו להתחנף פן יגרמו לניכור המצביעים שהם גם הצופים .  הוא והם טעו .  אולי יש ימין ,  עד כמה שמשתמטים מגיוס צבאי המוכנים לשלוח לקרב את זולתם הם ימין ,  אבל אין שם גוש ,  כי הגוש מתגושש .  הממליצים על נתניהו התכוונו לומר שלהערכתם השאננה ,  הממליצים האחרים יוותרו להם כדי להקים ממשלה .
 ארבעה שבועות לא הספיקו לנתניהו להקמת הממשלה .  הנשיא ריבלין היה מוסמך ,  באותה נקודה ,  להסיק שזה לא עניין של זמן .  סעיף 8 לחוק יסוד הממשלה מרשה לנשיא ,  אך אינו מכריח אותו ,  להעניק למועמד להרכבת הממשלה עוד יומיים-שלושה ,  עוד שבוע , " תקופות נוספות ,  ובלבד שלא יעלו יחד על 14 ימים ".  
נתניהו ביקש במכה אחת את הארכה כולה .  ריבלין היה יכול לתת לו פחות ,  כדי לדרבן אותו ,  ובהמשך להגדיל את המנה ,  עד לתום השבועיים .  הנשיא ,  אדיב ונדיב וחושש פן יותקף כזומם לשלול מנתניהו את שלטונו ,  לא עשה זאת ,  וגם לא השתמש אז בסמכותו להסיק שחבל על זמנו היקר של הציבור ,  אין להשאיר את המדינה ללא ממשלה קבועה ,  ולהעביר את ההרכבה לחבר כנסת אחר ,  שנדרשת ממנו באותו שלב רק הסכמה אצילית לנסות .
 אם עד מחרתיים אין נתניהו מצליח לנצל את הארכה שקיבל מריבלין ,  עליו להודיע  ( סעיף 9 )  ש"אין בידו להרכיב ממשלה ".  זה המעשה הממלכתי .  זאת ההדדיות המתבקשת ממי שנהנה מהשלבים הראשונים של התהליך המתואר בחוק .  נכשלת ?  זוז ותן למי שאולי יצליח ואולי ייכשל ,  אבל לפי החוק תורו לנסות ,  בכפוף להחלטת הנשיא .  יהיו לו 28 יום .  יתכן שיתברר שהבעיה עד כה היתה אישית ,  נתניהו ;  או שהמרקחת תורכב מפריטים אחרים ולכן תעלה יפה .  או לא .  כך או כך ,  המחוקק - והרי הליכוד מתיימר לדבר בשם המחוקק ונגד השופטים - חשב שצריך לנסות ,  לפני שמתייאשים ומפזרים כנסת שעדיין לא התחילה לפעול .  תמימותו הקדושה של המחוקק ,  שלא חשב שיהיה פעם מועמד לראשות ממשלה עם כתב חשדות על סף כתב אישום .  
ההבדל בין שוחד לבין חודש הוא גם ההבדל בין טיוטת האישום נגד נתניהו לבין מרחב התמרון שיכול ריבלין לתת לח"כ האחר .  למשל ,  יו"ר הכנסת יולי אדלשטיין ,  או ראש כחול לבן בני גנץ .  לפי החוק ,  זה לא רק אפשרי ,  אלא גם מתבקש ,  ואף שקיימת גם פרשנות אחרת - יתכן מאוד שזה מתחייב .
 מסקנה זו נובעת מהרצף ההגיוני של מהלכי הרכבת הממשלה .  לאחר אותם סעיפים 8 ו-9 מתאר החוק את השלבים הבאים - ויה דולורוזה ללא קיצורי דרך .  הודעה של המועמד השני ,  שגם הוא לא הצליח ,  או לחילופין אשליה שהצליח אך תבוסה בהצבעת אמון ;  ואחר כך עוד שלושה שבועות שבתוכם יכולים להתארגן חברי כנסת ולבקש מהנשיא בכתב שיטיל את המשימה על ח"כ כלשהו ,  שלרשותו יעמדו שבועיים נוספים .  בסך הכול ,  תשעה שבועות - ארבעה ועוד שלושה ועוד שניים - שיוקדשו למאמצי חבר כנסת שני ושלישי  ( שאולי יהיה השני או הראשון )  להצליח יותר מהראשון .  לכך מוקדש סעיף 10 .  
כלומר ,  לא הכנסת ולא הנשיא חוסכים במאמצים להימנע מהטלת המדינה לבחירות חפוזות ,  למועד ב' כשעדיין לא הסתיימה בדיקת הבחינות במועד א' .  בוודאי שאין מניחים לכושל הראשון לקבוע שזהו ,  המשחק הסתיים ,  הכדור שלו ,  הוא לוקח אותו והולך הביתה ,  עד למשחק הבא .  שלא יהיה שחקן אחר ,  ואם כן - שהמשחק הבא יהיה בעוד שלושה חודשים ולא חמישה ,  כי במועד המאוחר יותר ייערך השימוע ותתקבל החלטת היועץ על הגשת כתב האישום .  
רק אם כלו כל הקצים עובר החוק לסעיף 11 וקובע שבאין ממשלה להצגה לכנסת ,  או שהממשלה הוצגה והכנסת סירבה להביע בה אמון , " יראו את הכנסת כאילו החליטה על התפזרותה ".  זאת אזהרה לכנסת ,  לחשב היטב את צעדיה ולהימנע מפזיזות שתגרור התאבדות .  לא רוצה ממשלה ?  תתפזרי ,  פני מקומך לכנסת חדשה שתיבחר בתוך 90 יום .  
אז ,  רק אז ,  מגיע סעיף 12 , " נתקבל חוק על התפזרות הכנסת ,  ייפסקו ההליכים להרכבת ממשלה ".  ההקשר ברור ,  כשלונם המצטבר של הליכי ההרכבה - לא מקל בגלגלים בעיצומו של המסע .  אמנם לא נשללה במפורש חלופה בדמות מה שמתרחש כעת ,  הצעת חוק לפיזור הכנסת בעוד הנשיא והמועמדים להרכבה ,  ראשון ושני ושלישי ,  שקועים במלאכה ,  ולכן אפשר שזאת פירצה בחומת החוק .  אך כך או כך ,  זו הפרעה כוחנית לנשיא במימוש סמכויותיו .  אילו המצב היה הפוך ,  ובעוד נתניהו מנסה להרכיב ממשלה היה ח"כ מהאופוזיציה מציע לפזר את הכנסת ,  היה הליכוד מתרעם על חבלה ופגיעה בנוהג ובממלכתיות .
 עד שיבוא בג"ץ ויקבע ,  אם יתבקש ,  פרשנו המוסמך של החוק הוא היועמ"ש .  מנדלבליט דומם ,  וכך גם ריבלין ,  שזכותו למחות על הסגת הגבול ,  אלא שהתקפות נתניהו וההאשמות המגוחכות על קשירת קשר עם גדעון סער התגלו כיעילות לריתוקו ולשיתוקו .  זה לא שייך לחשבונן של סיעות האופוזיציה ,  אם נוח למי מהן להתמודד שוב ומהר ,  וגם לא לשיקוליו של אביגדור ליברמן ,  אם כדאי לו להיענות לאתגר  ( כעמדתו כרגע )  או להצביע נגד החוק להקדמת הבחירות ובכך למנוע ממנו את הקול ה-61 הנחוץ לו - בתנאי שהאופוזיציה מאוחדת נגדו .  מפלגתו של נתניהו חדלת אישים והולכת כצאן לטבח ,  כולל חברי הכנסת החדשים מהמחוזות שייאלצו להתמודד ולהפסיד ברשימה הארצית ,  אם לא תשונה חוקת הליכוד בהחלטה על שיכפול הסיעה הנוכחית ,  הטרייה .  
די בשלושה-ארבעה מיכל שיר כדי להפוך את נתניהו מגוליבר לאצבעוני ,  כשמו של עיתון הילדים שערך והוציא אביה .  עקבותיהם טרם התגלו .  אם יש כאלה ,  בקבוצת סער או מחוצה לה ,  הם במנזר השתקנים - או במארב .
 יותר ויותר מזדקרת הברירה ,  ישראל או נתניהו .  מדינה ,  או ממשלת בובות ,  כנסת בובות ,  יועמ"ש בובה ,  נשיא בובה .  ביבי והבובות .  

פתאום נתניהו חושש מבחירות :  ליברמן הצליח לכבול את הקוסם בשלשלאות
ראש הממשלה התחנן לאומה להפעיל לחץ על יו"ר ישראל ביתנו ,  אך בניגוד לדבריו הוא מוכן להעביד שוב מיליוני אזרחים בבחירות יקרות - כדי לא לשמוט את הסיכוי להיאחז בשלטונו .  שתיקתם התמוהה של ריבלין ומנדלבליט ,  וכן פחדנות חברי מפלגתו ,  מאפשרת לו להמשיך לעשות כרצונו

