כחול לבן ליועמ"ש :  הורה לנתניהו למנות ממלא מקום לתפקיד שר המשפטים
בסיעה פנו למנדלבליט בדרישה שיורה לרה"מ ,  המכהן כשר המשפטים בפועל ,  למנות שר זמני לאור התיקים המתנהלים נגדו .  נתניהו דוחה את המינוי מאז יום שלישי ,  וגורמים בסביבתו אומרים שיודיע על זהות השר הערב .  ההערכה בליכוד היא שהמועמדים המובילים הם השר אלקין או ח"כ אוחנה
סיעת כחול לבן פנתה היום  ( רביעי )  ליועץ המשפטי לממשלה אביחי מנדלבליט בדרישה שיורה לראש הממשלה בנימין נתניהו למנות שר משפטים זמני לאלתר לאור שלושת כתבי האישום שהוא שוקל להגיש נגדו .  נתניהו ,  שפיטר את השרה איילת שקד ,  מכהן כשר המשפטים בפועל מאז שנכנסו פיטוריה לתוקף אתמול .
 במכתב כתבו עורך הדין ערן מרינברג ושמעון בראון כי  " אין צורך להכביר מילים על הקושי המשפטי הקיים הן מבחינה מהותית והן מבחינת הנראות הציבורית בכהונתו של מי שכבודו הודיע על כוונתו להעמידו לדין ,  בכפוף לשימוע ,  בעברות חמורות ,  כשר האחראי על משרד המשפטים שאמון על עשיית צדק והשירות המשפטי הציבורי בישראל ". 
לקריאה נוספת:המבצע של נתניהו באישור היועמ"ש :  כרטיסי טיסה למנהטן וקהיר 
בסביבת נתניהו עדיין מתלבטים לגבי המינוי לשר המשפטים ,  אך גורמים בסביבתו אומרים שהוא יודיע על זהות המינוי עד הלילה בחצות .  נתניהו ניסה בימים האחרונים להפעיל לחץ על השר יריב לוין כדי שיקבל את התיק ,  אך הוא סירב לקבל את התיק במינוי זמני .  לפי ההערכה בליכוד ,  השר זאב אלקין או ח"כ אמיר אוחנה הם בין המועמדים המובילים לתפקיד .
 מנדלבליט הבהיר ביום ראשון לנתניהו כי בשל מצבו המשפטי ,  הוא נמצא במצב של ניגוד עניינים ,  ולכן לא יכול לשמש ממלא מקום שר המשפטים .  הוא ביקש ממנו למנות שר אחר במקומו תוך 48 שעות .  עם זאת ,  הדד-ליין חלף אתמול ונתניהו טרם הודיע על המינוי .  
הסיעה פנתה מוקדם יותר ליועמ"ש בדרישה נוספת ,  שיאסור על נתניהו למנות שגרירי קבע חדשים באו"ם ובמצרים במהלך תקופת הבחירות .  זאת ,  על רקע הדיווחים שנתניהו מתכוון למנות את השר גלעד ארדן לתפקיד שגריר ישראל באו"ם ואת השר איוב קרא לתפקיד שגריר ישראל במצרים .  
בפנייה טענו כי בהתאם לפסיקות בית המשפט העליון והנחיות היועץ המשפטי לממשלה ,  ממשלת מעבר והעומד בראשה אינם רשאים לבצע בתקופת בחירות מינויים פוליטיים מובהקים לשתיים מהמשרות החשובות ביותר בשירות החוץ .  הם הוסיפו כי הניסיון למנות את ארדן וקרא לשגרירים בעת הזו  " מעלה חשד כבד כי עסקינן במינויים פוליטיים שנועדו לפתור לראש הממשלה בעיות פנימיות ובכל מקרה מציב את הממשלה הבאה בפני עובדה מוגמרת ". 
על רקע האפשרות שקרא ימונה לשגריר במצרים ,  קבוצת שגרירים בדימוס יצאו בקריאה למנות את אמירה אורון כשגרירה במצרים ,  לאחר שמינויה לתפקיד כבר אושר על ידי הנהלת משרד החוץ וועדת המינויים .  השגרירים אמרו כי אורון  " דיפלומטית ראויה ומוערכת ומומחית ליחסי ישראל מצרים "  וטענו : " כשם שלא יעלה על הדעת למנות לתפקיד מנהל מחלקה בבית חולים מי שלא המתמחה והתנסה ברפואה ,  או למנות אלוף פיקוד בצבא מי שלא הוכשר לכך ,  גם בראש השגרירות הישראלית בקהיר יש להציב את הדמות המקצועית המתאימה ביותר ולא להעניק אותה כפרס ניחומים ".  
הבוקר ,  לאחר שנתניהו עדיין לא הודיע על מינוי שר משפטים ,  התנועה לטוהר המידות עתרה לבג"ץ בדרישה שהממשלה תפעל למינוי באופן מידי .  זאת , " כדי להימנע ממצב של ניגוד עניינים שבו נתניהו ,  המואשם בעבירות שחיתות חמורות בכפוף לשימוע ,  יהיה ממונה על אנשי הפרקליטות ועל היועץ המשפטי לממשלה עצמו ".  
בתנועה ביקשו מבג"ץ להורות למנדלבליט להנחות את נתניהו לצאת מחופשה כפויה מתפקיד שר המשפטים ,  עד למינוי שר אחר לתפקיד ,  ולהימנע מלהפעיל כל סמכות הקשורה בתפקיד זה . " אין לקבל מצב שבו בנימין נתניהו מכהן בתפקיד שר המשפטים ,  אף לא שעה אחת ,  אף לא דקה אחת ",  אמרו בעתירה ,  שהוגשה באמצעות עו"ד יובל יועז ועו"ד דורון ברקת .
  ( עדכון ראשון :  19:52 )  

כחול לבן ליועמ"ש :  הורה לנתניהו למנות ממלא מקום לתפקיד שר המשפטים
בסיעה פנו למנדלבליט בדרישה שיורה לרה"מ ,  המכהן כשר המשפטים בפועל ,  למנות שר זמני לאור התיקים המתנהלים נגדו .  נתניהו דוחה את המינוי מאז יום שלישי ,  וגורמים בסביבתו אומרים שיודיע על זהות השר הערב .  ההערכה בליכוד היא שהמועמדים המובילים הם השר אלקין או ח"כ אוחנה

