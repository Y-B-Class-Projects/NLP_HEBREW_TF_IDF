החרפת העיצומים במשרד החוץ :  מסרבים לעבוד עם צה"ל
לאחר שנודע שצה"ל והשב"כ יטפלו בביקור נתניהו בפולין במקום עובדי משרד החוץ ,  הורה ועד העובדים להפסיק העבודה השוטפת מול הגופים . " לא נסייע למי ששובר את השביתה שלנו "
 העיצומים בהם נוקטים עובדי משרד החוץ בשלושת החודשים האחרונים ,  במחאה על תנאי העסקתם ,  עולים מדרגה :  לאחר שבשבוע שעבר הודיעו העובדים כי לא יטפלו בתיאומים הקשורים לביקורו הקרוב של ראש הממשלה בפולין ,  כעת מאיימים העובדים לנתק את כל קשרי העבודה השוטפים מול צה"ל והשב"כ .  הסיבה לכך היא החלטתם של שני הגופים למלא את מקומם של עובדי משרד החוץ ולטפל בעצמם בתיאום ביקורו של ראש הממשלה בפולין . 
" הם בעצם שוברים את השביתה שלנו ,  מאפשרים לממשלה לעקוף אותנו ולא להידבר איתנו ",  הסביר בשיחה עם וואלה !  חדשות יאיר פרומר ,  יו"ר ועד עובדי משרד החוץ . " לאור המצב הזה ,  אנחנו מפסיקים לעבוד מולם עד להודעה חדשה ".  המשמעות המעשית של הרחבת העיצומים לעבודה מול צה"ל והשב"כ היא הימנעות מתיאום ביקורים מקצועיים של קצינים ואנשי שב"כ בחו"ל ,  והורדת העבודה השוטפת מול נספחי צה"ל והשב"כ למינימום ההכרחי .  
זהו הצעד האחרון בשרשרת צעדי מחאה שנוקטים עובדי משרד החוץ בחודשים האחרונים ,  במחאה על תנאי העסקתם ועל ההתנהלות בנושא המינויים במשרד החוץ .  פרומר ציין כמה מהגורמים העיקריים לעיצומים ,  בהם שחיקה מתמשכת בשכר הדיפלומטים ,  הרעה בזכויות הפנסיוניות שלהם ,  היעדר סיוע ומתן פתרונות מצד המדינה לדיפלומטים שבני או בנות זוגם לא מוצאים עבודה במהלך שליחות בחו"ל ,  והיעדר ייצוג הולם לעובדים בוועדות הקובעות את התקנים במשרד . 
" חשוב לזכור שמי שבוחר בקריירה במסלול הדיפלומטי ,  למעשה גוזר גזירה כלכלית לא קלה על משפחתו ,  כי ברוב המקרים המשמעות של מעברים תכופים בין מדינות שונות בעולם ,  בשליחותה של מדינת ישראל ,  היא שאחד מבני-הזוג לא ממש יכול לפתח קריירה ,  או לצבור לפנסיה בצורה מסודרת ",  אמר פרומר ,  שכיהן בעבר כסגן שגריר בשגרירויות ישראל בניגריה וסרביה ,  וכיום עוסק במחקר מדיני במשרד החוץ בירושלים . " בגלל התנאים הנתונים הללו ,  שמשותפים לדיפלומטים בכל העולם ,  לכל הרעה כלכלית ,  גם יחסית מינורית ,  יש השפעה גדולה על העתיד של המשפחות שלנו ".  
לקריאה נוספתמשרד החוץ מעכב את העברת הפליטים למדינה אחרתהקרב על רפאלי :  דובר צהל מינה עצמו לשר המוסר 

החרפת העיצומים במשרד החוץ :  מסרבים לעבוד עם צה"ל
לאחר שנודע שצה"ל והשב"כ יטפלו בביקור נתניהו בפולין במקום עובדי משרד החוץ ,  הורה ועד העובדים להפסיק העבודה השוטפת מול הגופים . " לא נסייע למי ששובר את השביתה שלנו "
 
