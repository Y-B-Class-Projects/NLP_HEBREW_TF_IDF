נתניהו שמע מהמשפחות השכולות : " לא לעסקה "
 ראש הממשלה נפגש עם נציגי המשפחות השכולות ושמע מהן את סיפוריהם האישיים ואת סירובם לעסקת שליט .  לאחר הפגישה סיפרו : " יצאנו עם הרגשה שהמאבק שלנו לא היה לשווא "
  ( צילום :  גדעון צנטנר ,  עריכת וידאו :  לירז ליבנה ) 
ראש הממשלה בנימין נתניהו נפגש הערב  ( שלישי )  עם משפחות שכולות ,  כדי לשמוע את טענותיהן נגד עסקת שליט .  בין היתר ,  נפגש נתניהו עם יוסי מנדלביץ' ,  רון קרמן ויוסי צור ,  ששכלו את קרוביהם .  יוסי צור ,  ששכל את בנו אסף ,  שנהרג בהיותו בן 17 בחודש מרץ 2003 בפיגוע התאבדות באוטובוס קו 37 ברחוב מוריה בחיפה ,  סיפר לוואלה !  חדשות על הפגישה : " הייתה פגישה קשה ורצינית ,  אווירה כבדה ,  יצאנו בהרגשה שעדיין לא הוחלט על עסקה ושראש הממשלה ייקח את דעתנו לתשומת ליבו בקבלת ההחלטות ". 
צור הוסיף כי  " באופן די ברור כרגע אין עסקה ולא בטוח שתהיה גם .  יצאנו עם הרגשה שהמאבק שלנו לא היה לשווא ".  הוא ציין כי  " סיפרנו לראש הממשלה את הסיפורים האישיים שלנו על הילדים שלנו ואת הדאגות שלנו מפני תוצאות העסקה ,  מה אנו חושבים שהיא תעשה .  ראינו על הפנים שלו שהוא הבין את האספקטים ושהוא מזדהה עם הדברים ".  
" סיפרתי לו על אסף שחזר מבית הספר באוטובוס ועלה אליו מחבל מתאבד ",  פירט צור . " סיפרתי לו שחקרנו את הפיגוע ואת מבצעיו ואיך האמא של המחבל חגגה את הפיגוע שלושה ימים בחברון .  סיפרתי לו שיש לנו סרט שראש הממשלה ביקש שנשלח לו ,  שבו נראים משלחי הפיגוע יושבים בכלא ומבטיחים שכשהם יצאו מהכלא ימשיכו לעשות טרור ושהם בטוחים שהם ישתחררו לפני תום מעצרם .  מחר בבוקר אני שולח את זה למשרד ראש הממשלה כדי שיראו בעצמם איך הם מתנהגים ,  אפילו שהם בכלא ,  שלא לדבר איך יתנהגו בחוץ ". 
צור ציין כי האחראים לפיגוע שקטל את בנו ,  מועאז אבו-שרח' ומג'די עמר ,  שפוטים ל-17 מאסרי עולם על חלקם בפיגוע ,  אולם הם אינם מהשמות המוכרים לציבור הישראלי שמוצגים בתקשורת . " השמות שלהם לא מוכרים ,  אבל החששות שלנו ברורים ",  אמר .
" ראש הממשלה שמע אותנו ",  סיכם צור את הפגישה , " ואמר שהוא בהחלט מבין ,  ושנורא לשמוע את כל הסיפורים .  באופן טבעי הוא לא יכול היה לחשוף פרטים מתוך המשא ומתן .  הוא נתן לנו להבין שהעסק עדיין לא גמור ושהוא מייחס לדברים שלנו חשיבות רבה ". 
מלשכת ראש הממשלה נמסר כי בסיום הפגישה ,  אמר נתניהו כי  " שמעתי בקשב רב את סיפוריכם האישיים הקשים ורשמתי את כל הנקודות החשובות שהעליתם .  הפגישה עימכם חשובה לי ברמה האישית וברמה הלאומית .  שני עקרונות חיוניים עומדים לנגד עיניי ,  הרצון לפדות שבויים והרצון להגן על אזרחי ישראל מפני פגיעה בעתיד ". 

נתניהו שמע מהמשפחות השכולות : " לא לעסקה "
 ראש הממשלה נפגש עם נציגי המשפחות השכולות ושמע מהן את סיפוריהם האישיים ואת סירובם לעסקת שליט .  לאחר הפגישה סיפרו : " יצאנו עם הרגשה שהמאבק שלנו לא היה לשווא "
 
