ראש הסגל בבית הלבן : " נתניהו וטראמפ משוחחים על החקירות בעניינם "
 בריאיון לתחנת רדיו אמריקנית אמר ג'ון קלי כי אחד מנושאי השיחה של שני המנהיגים הוא החקירות המתנהלות נגדם בארצם . " כמה דקות מכל שיחה שלהם יכולות להיות סביב הנושא הזה ",  אמר ,  והוסיף : " הנשיא בהחלט נבוך מהחקירה "
 נשיא ארצות הברית דונלד טראמפ וראש הממשלה בנימין נתניהו מנהלים שיחות לגבי החקירות שמתבצעות בעניינם - כך אמר ראש הסגל בבית הלבן ג'ון קלי בריאיון לתחנת הרדיו הציבורית בארצות הברית . " נתניהו נמצא תחת חקירות בעצמו ,  וכמה דקות מכל שיחה שלהם יכולות להיות סביב הנושא הזה ",  אמר קלי על רקע חקירת מעורבות רוסיה בבחירות לנשיאות ,  שנמצאת בעיצומה .
 קלי נשאל אם עננת החקירות מפריעה לפעילות הבית הלבן והשיב למראיין : " זו לא עננה ,  אבל הנשיא בהחלט נבוך ,  אתה יודע ".  ראש הסגל הוסיף כי הוא לא שוקל לעזוב את עבודתו בבית הלבן ,  אבל נמנע מלהגיד אם הוא מסכים עם גישתו של טראמפ לגבי החקירות ,  לאחר שהנשיא כינה אותן  " ציד מכשפות ".   " אני מאמין שהחקירה לא תחשוף שום דבר הקשור לנשיא ",  אמר קלי .
 עוד בוואלה !  NEWSרוחאני מרגיע : " איראן לא מעוניינת במתיחות חדשה באזור"ליברמן משגר מסר חריף לאסד : " תעיף את האיראנים מסוריה"שומרים את חיזבאללה על אש קטנה :  איראן חוששת מתגובה חריפה מדי 
קלי אינו היחיד בממשל טראמפ שהתייחס לחקירות בנושא רוסיה לאחרונה .  סגנו של טראמפ מייק פנס נשאל שאלות דומות בריאיון לרשת NBC האמריקנית אתמול ואמר כי הוא מאמין ש"זה הזמן לסיים את החקירה של התובע המיוחד רוברט מולר לטובת האינטרסים של המדינה ".  

ראש הסגל בבית הלבן : " נתניהו וטראמפ משוחחים על החקירות בעניינם "
 בריאיון לתחנת רדיו אמריקנית אמר ג'ון קלי כי אחד מנושאי השיחה של שני המנהיגים הוא החקירות המתנהלות נגדם בארצם . " כמה דקות מכל שיחה שלהם יכולות להיות סביב הנושא הזה ",  אמר ,  והוסיף : " הנשיא בהחלט נבוך מהחקירה "
 
