תיק 1000 :  המשטרה והפרקליטות מתעקשות לחקור את פאקר בחו"ל
גורמים במערכת אכיפת החוק טוענים כי עדותו של איש העסקים האוסטרלי ,  שהעניק לפי החשד מתנות לראש הממשלה ולרעייתו ,  חיונית - ולכן יש לתשאלו באוסטרליה .  לפי הערכות ,  נתניהו יידרש לחקירה נוספת בימים הקרובים
המשטרה והפרקליטות מתעקשים על ביצע חיקור דין ותשאול לאיש העסקים ג'יימס פאקר באוסטרליה במסגרת תיק 1000  כך נודע היום  ( רביעי )  לוואלה !  NEWS .  פאקר הוא אחד מאותם אנשי עסקים שעל פי החשד העניקו טובות הנאה לראש הממשלה בנימין נתניהו ולרעייתו שרה ,  ובמשטרה סבורים כי עדותו חיונית להשלמת החקירה .
 כמו כן ,  במשטרה מתכוונים לקבוע מועד חקירה נוסף לנתניהו כבר בימים הקרובים .  לפי הערכות ,  ראש הממשלה יידרש לחקירה נוספת בסוף השבוע הקרוב או במהלך השבוע הבא .
 לקריאה נוספת :  גרסת שרה נתניהו בפרשת המתנות : " מילצ'ן קרא לי סיסטר"נתניהו לחוקרים :  שילמתי על הסיגרים בכסף מזומן שנתן קרוב משפחהליברמן : " גם אם יהיה כתב אישום - נתניהו לא צריך להתפטר "  
בחודש שעבר העריכו במשטרה כי חקירות נתניהו בתיק טובות ההנאה ובפרשת 2000 יסתיימו בתחילת מרץ ,  אולם עתה נראה כי החקירות יושלמו לקראת סוף החודש .  החוקרים ,  בפיקודו של תת-ניצב כורש ברנור ,  הציגו באחרונה לפרקליטות וליועץ המשפטי לממשלה אביחי מנדלבליט את חומרי החקירה בשתי הפרשות וההתקדמות בהן ,  וקיבלו הנחיות לביצוע שורת פעולות חקירה .
 לפי שעה ,  במשטרה ובפרקליטות סבורים כי חומרי החקירה שנאספו מפלילים את נתניהו בחשדות המיוחסים לו .  עם זאת ,  ההחלטה על הגשת כתב האישום נופלת לפתחו של מנדלבליט ,  שיידרש להכריע בנושא בקרוב .  
בחודש שעבר דווח בעיתון  " הארץ "  מפי בכירים לשעבר בממשל הקודם של ארצות הברית כי נתניהו פנה במהלך שנת 2014 גם לשגריר בישראל דן שפירו ,  נוסף לשר החוץ לשעבר ג'ון קרי ,  בבקשה לסייע לאיש העסקים ארנון מילצ'ן - ששמו נקשר ,  יחד עם זה של פאקר ,  בחקירת תיק 1000 - בקבלת ויזה לארצות הברית .  במסגרת החקירה עלו החשדות כי השניים קיבלו ממילצ'ן סיגרים ,  בקבוקי שמפניה ותכשיטים במשך שנים - אך לטענתם מדובר היה במתנות בלבד .
 כשבועיים לפני כן פורסם בוואלה !  NEWS כי בידי המשטרה תכתובות דואר אלקטרוני והודעות טקסט בין משפחת נתניהו ומילצ'ן ,  שבהן מתועדות דרישות אספקה ופירוט לגבי המוצרים שדורשת המשפחה .  בין היתר ,  עולות בתכתובות בקשות לסיגרים ושמפניה ורודה בשווי עשרות אלפי שקלים .  לפי גורמים המעורים בפרטי החקירה ,  הפירוט בתכתובות חד משמעי וכולל דרישה לקבלת הסיגרים ובקבוקי השמפניה הוורודה ,  שמכונים בתכתובות  " עלים "  ו"ורודים ". 
רעיית ראש הממשלה שרה נתניהו סיפרה לחוקרי המשטרה בעדותה כי מילצ'ן נהג לכנות אותה  " סיסטר "   ( אחות )  .  לדבריה ,  שפורסמו בחדשות ערוץ 10 , " ביבי באמת לא ידע על כך שהייתי מקבלת יין ממילצ'ן .  הוא ראש ממשלה ,  איש עסוק מאוד ,  חזר הביתה וראה יין על השולחן ולא שאל שאלות .  זה בכלל לא היה במודעות שלו ".  

תיק 1000 :  המשטרה והפרקליטות מתעקשות לחקור את פאקר בחו"ל
גורמים במערכת אכיפת החוק טוענים כי עדותו של איש העסקים האוסטרלי ,  שהעניק לפי החשד מתנות לראש הממשלה ולרעייתו ,  חיונית - ולכן יש לתשאלו באוסטרליה .  לפי הערכות ,  נתניהו יידרש לחקירה נוספת בימים הקרובים

