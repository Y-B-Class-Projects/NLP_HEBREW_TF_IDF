יעלון : " אני מודאג עד היום מליברמן  לא בטוח שהוא פועל לטובת המדינה "
 באירוע  " שבתרבות "  בבאר שבע תקף שר הביטחון לשעבר את השר המכהן ,  וכינה אותו  " פופוליסט ".  לדבריו ,  התבטאויותיו של ליברמן לפני מינויו היו  " שטויות ".  יו"ר האופוזיציה הרצוג : " אנחנו עוברים פאשיזציה של הפוליטיקה הישראלית "
  ( בווידאו :  יעלון מתראיין לוואלה !  TALK ,  מאי האחרון )  
שר הביטחון לשעבר משה יעלון מתח ביקורת חריפה על שר הביטחון הנוכחי ,  אביגדור ליברמן ,  וכינה אותו היום  ( שבת )   " פופוליסט ".  באירוע  " שבתרבות "  שנערך בבאר שבע אמר יעלון כי  " אני שמח שהוא לא חוזר על השטויות שהוא אמר לפני שהיה שר ביטחון .  הוא אפילו משבח את המטה הכללי ,  אותו אחד שתקף לפני שמונה ".  לדבריו , " אני מודאג עד היום מכך שליברמן שר הביטחון .  הוא לא מתנהל באופן מקצועי ,  לפעמים אני תוהה אם הוא פועל לטובת המדינה או משיקולים אחרים ". 
יעלון התייחס פעם נוספת לפרשת הצוללות ,  ואמר כי  " ראש הממשלה היה צריך להתפטר עם חשיפת פרשת 3000 .  יש הרבה חלקים בפאזל שהציבור לא יודע ".  לטענתו , " לא חשבתי שראש הממשלה הנוכחי מושחת ובפברואר 2016 החל להעלות בי החשד .  חסמתי את העסקה והבנתי שזה משבר והוא רוצה להיפטר מימני ".  
" זאת הייתה אכזבה גדולה עבורי מראש הממשלה ,  הייתי יכול להמשיך להיות שר ביטחון אם לא הייתי חוסם את העסקה ",  הוסיף . " אם אגיע למסקנה שמדובר בסחבת מכוונת בחקירה ,  אספר לציבור את מה שאני יודע ".  איילון כבר איים בעבר לפרסם את כל הידוע לו בנוגע לעסקת רכש כלי השיט מגרמניה ,  אם לא יוגשו כתבי אישום בפרשה . " הדברים מדברים בעד עצמם ומוטב למעורבים לא לשדר פאניקה ולחץ אלא להתמודד עם העובדות החמורות ",  כתב יעלון בחשבון הטוויטר שלו במאי האחרון .
 עוד בוואלה !  NEWS:יעלון על תיק הצוללות : " אין ספק שבפרשה הזו הייתה שחיתות כבדה"יעלון : " חסמתי בגופי את עסקת הצוללות  שחודשה אחרי שעזבתי"יעלון בביקורת על השר ליברמן : " אין לו סבלנות לקבינט ,  אני מודאג "  
גורם המקורב לראש הממשלה מסר בתגובה לדברי יעלון כי  " הניסיונות הנואשים של בוגי לעבור את אחוז החסימה על ידי הכפשת ראש הממשלה על לא עוול בכפו - מגוחכים ".  לדברי הגורם , " במקום לחזור כל שבת על אותו תקליט שחוק ,  אולי תלך כבר לרשויות ולציבור ותמסור את כל מה שיש לך ,  ואל תשכח לכלול גם את האישורים שנתן משרד הביטחון בראשותך ". 
במאי האחרון אמר שר הביטחון לשעבר בריאיון לתכנית וואלה !  TALK עם יעקב אילון כי החומר שעליו העיד בפרשת כלי השיט מחייבת חקירה של ראש הממשלה בנימין נתניהו ,  והבהיר כי הוא  " בהחלט "  מצפה שנתניהו ייחקר בפרשה ,  שעניינה הטיה לכאורה של מכרז לרכש ספינות מגן ,  כך שיתאים לתאגיד הגרמני  " טיסנקרופ ".  הוא הוסיף : " אין לי ספק שבפרשה הזאת הייתה שחיתות כבדה ".  נתניהו עצמו אינו חשוד בפרשה ,  אך עורך דינו דוד שמרון נחקר בחשד להטיית המכרז .
 לטענת יעלון , " מאחר שאני לא עד יחיד - אנשי משרד הביטחון והצבא מכירים את העניין - אפשר לשווק לציבור חלקי אמיתות ".  הוא הוסיף כי הודעת המועצה לביטחון לאומי  ( מל"ל )  ,  שבה הובהר כי הרכישה בוצעה בתיאום עם משרד הביטחון  " היא אמת - אבל היא רק חצי אמת ".  עם זאת ,  הוא סירב לפרט ורק אמר כי  " לא ניכנס לפרטים ,  וניתן למשטרה להשלים את החקירה ".  
יו"ר האופוזיציה יצחק הרצוג השתתף היום באירוע  " שבתרבות "  ואמר כי  " אנחנו עוברים פאשיזציה של הפוליטיקה הישראלית ".  לדבריו , " יוצרים ,  אמנים ,  שחקנים ומחזאים מאוימים ,  שופטים בעליון ובכלל מאוימים ,  עיתונאים מפוטרים ומאוימים ,  אנשי תקשורת ועכשיו גם אקדמאים .  ככה מידרדרת המדינה ".  
יו"ר המחנה הציוני התייחס גם לביקור שליחיו של ממשל טראמפ למזרח התיכון בישראל ואמר כי  " יש חשש אמיתי שהמאמץ האמריקני ייכשל .  המשמעות של כישלון עלולה להיות היגררות לעימות אזורי .  הבחירות הבאות הן בחירה בין גוש מתון ששם את ישראל במרכז לבין מדינה שמשועבדת לביבי ולאסטרטגיית אין עוד מלבדו ". 
הרצוג הגיב גם על מאבק הנכים ומתח ביקורת על ראש הממשלה . " כחלון מביא פתרון אמיץ ונתניהו וביטן מקימים ועדה שמשפילה עוד יותר את הנכים ",  אמר . " אני אומר מכאן לנתניהו :  המדינה זה לא אתה .  אתה צריך לשרת את המדינה ולא הפוך ".  
המועמדים לראשות מפלגת העבודה ,  חברי הכנסת עמר בר-לב ועמיר פרץ ,  השתתפו גם הם היום באירועי  " שבתרבות ".   " לעומת נתניהו ,  שהוא משרתם של שני אדונים ,  בנט ואבו מאזן ,  אני לא עובד אצל אבו מאזן :"  ,  אמר ח"כ בר-לב בעפולה . " במקום להיות מונע מפחד ,  יש להניע יוזמה ,  בלי קשר לשאלה אם יש או אין פרטנר .  צריך לעשות מהלך בינלאומי בעזה ,  שהיעד ארוך הטווח הוא פירוז תמורת פיתוח ". 
ח"כ פרץ התייחס לפריימריז במפלגתו ואמר כי יש לעשות הכל כדי לסיים אותם ב-4 ביולי .  לטענתו , " ניצחון שלי בסיבוב הראשון ייצור דרמה פוליטית ויעלה מיד את כוחה הציבורי של מפלגת העבודה ל-20 מנדטים בסקרים .  ביום שאבחר אפעל להקדמת הבחירות לא יאוחר ממאי 2018 ".  באירוע בבאר שבע התייחס למלחמת לבנון השנייה ,  שבמהלכה כיהן כשר הביטחון ,  ואמר כי  " אפשר לשמוח על כך שאת נאומיו של נסראללה הוא נושא מתוך הבונקר ,  בזמן שילדי קריית שמונה מבלים את חופשת הקיץ שלהם בלי מקלטים ובלי אזעקות .  עם זאת ,  אסור לנו לחזור לאסטרטגיה השאננה לפיה ה'טילים יחלידו' שקבעה הממשלה לפני כהונתי במשרד הביטחון ומלחמת לבנון השנייה ".  

יעלון : " אני מודאג עד היום מליברמן  לא בטוח שהוא פועל לטובת המדינה "
 באירוע  " שבתרבות "  בבאר שבע תקף שר הביטחון לשעבר את השר המכהן ,  וכינה אותו  " פופוליסט ".  לדבריו ,  התבטאויותיו של ליברמן לפני מינויו היו  " שטויות ".  יו"ר האופוזיציה הרצוג : " אנחנו עוברים פאשיזציה של הפוליטיקה הישראלית "
 
