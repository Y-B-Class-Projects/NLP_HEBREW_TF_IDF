שעות גורליות :  מי ישכנע את אומות העולם בצדקתו ? 
שעות בודדות לפני בקשת ההכרה הפלסטינית ,  נערכים שני הצדדים לנאומיהם הדרמטיים .  מחד ,  יטען אבו מאזן כי נואש מהמו"מ ,  מאידך צפוי נתניהו להצהיר כי יש לשוב ולדבר על פתרון שתי המדינות
ראש הממשלה ,  בנימין נתניהו ,  יקרא הערב  ( שישי )  ליו"ר הרשות הפלסטינית ,  אבו מאזן ,  לחזור לשולחן המשא ומתן הישיר עם ישראל .  שעה לאחר נאומו של אבו מאזן ,  שצפוי להגיש לעצרת האו"ם את בקשת ההכרה הפלסטינית כמדינה ,  יציג נתניהו בפני מנהיגי העולם את גרסתו לאירועי השנה האחרונה .  ראש הממשלה צפוי להדגיש את הצעדים הרבים שעשתה ישראל בניסיון לחזור לשולחן המשא ומתן ,  בעוד הפלסטינים יבהירו כי המהלך החד-צדדי הינו מעשה של לית ברירה ,  לאחר שנואשו ממסלול המשא ומתן .
 הכרזת מדינה פלסטינית - כותרות אחרונות:ארדואן לאו"ם : " להעניש את ישראל על יחסה לפלסטינים"פרושאור : " עדיין מנסים להשיג גוש חוסם במועצת הביטחון"אלף הפגינו ברמאללה : " לשקול היחסים עם ארה"ב "
 תשומת הלב העולמית למתרחש באולם העצרת הכללית של האו"ם תחל בשעה 18:00 ,  שעון ישראל ,  עם נאומו של אבו מאזן .  מיד לאחר מכן הוא צפוי להגיש למזכ"ל האו"ם באן קי מון מכתב ,  ובו הגשת בקשה לדיון במועצת הביטחון בסוגיית ההכרה ברשות הפלסטינית כמדינה . " זהו יום גדול עבורנו ",  אמר חבר המשלחת הפלסטינית לאו"ם נביל שעת' ,  לוואלה !  חדשות , " כל תושבי הגדה מצפים לנאום של אבו מאזן ואנו חשים התרגשות גדולה ".  אבו מאזן יסביר לעצרת האו"ם כי לאחר 20 שנים של מגעים כושלים עם ישראל ,  שלא הניבו דבר ,  החליט לפנות לעצרת האו"ם במהלך שישיג הכרה חד-צדדית .  מיד בתום הנאום יעשה אבו מאזן את דרכו חזרה לרמאללה .
 כשעה לאחר נאומו של אבו מאזן ,  ינאם ראש הממשלה ויקרא בנאומו לאבו מאזן לחזור למשא ומתן ישיר עם ישראל .  נתניהו ידגיש את הצעדים הרבים שעשתה ישראל על מנת לקדם את החזרה לשולחן המשא ומתן ,  בניסיון להדגיש את המסר כי הפלסטינים לא עשו פשרות מספיקות כדי לשוב למגעים ישירים בין הצדדים שיביאו לקץ הסכסוך .  באופן זה ,  שואף ראש הממשלה להפריך את המסר הפלסטיני ,  לפיו פנו למהלך חד-צדדי לאחר שנואשו מהליכים בילטרליים .  בין היתר ,  יציין נתניהו את הקפאת הבנייה בשטחים ,  את הצהרותיו על תמיכה בפתרון של שתי מדינות לשני עמים ,  כפי שבאו לידי ביטוי בנאום בר אילן ובנאום בקונגרס במאי ,  וכן את קריאותיו החוזרות לפלסטינים לשוב לשולחן המשא ומתן ,  שלא נענו .  
כמו כן ,  צפוי נתניהו להציג את  " מפת האיומים "  האסטרטגיים העומדים בפני ישראל ,  ואת סידורי הביטחון הנדרשים כתוצאה מכך .  בין היתר ,  יתייחס ראש הממשלה לאיום הגרעין האירני ,  הטילים מעזה ,  וכן למצב הביטחוני הרעוע בסיני בעקבות חילופי השלטון במצרים והפיכתה של סיני ל"ארץ מקלט "  עבור אנשי אל-קעאדה וארגוני טרור אחרים .
 ביממה האחרונה ,  שהקדימה את הנאומים הדרמטיים ,  נמשכו המגעים הדיפלומטיים של נציגי הקוורטט - ארה"ב ,  רוסיה ,  האיחוד האירופי והאו"ם - בניסיון להגיע להסכמה ולהכריז על חזרה לשולחן המשא ומתן .  כמו כן ,  צפויות להיערך פגישות נוספות בשעות שיקדימו את נאומי אבו מאזן ונתניהו .  שגריר ישראל לאו"ם ,  רון פרושאור ,  העריך בשיחה עם וואלה !  חדשות כי לא צפויה התפתחות בנושא עד אחרי שיסתיימו הנאומים של אבו מאזן ונתניהו .  במקביל ,  הציג השבוע נשיא צרפת ניקולא סרקוזי ,  תכנית חלופית ,  לפיה העצרת הכללית של האו"ם תשדרג את מעמדה של הרשות הפלסטינית לכדי מדינה שאינה חברה ,  תוך התחייבות על תחילת שיחות בין הצדדים תוך חודש ,  כשמסגרת הזמנים להגעה להסכם סופי עומדת על כשנה .
 אבו מאזן ,  ככל הנראה ,  יגיש את הבקשה למועצת הביטחון מיד בתום נאומו ,  זאת על אף שארה"ב הבהירה בימים האחרונים כי תטיל וטו על הבקשה . " אנחנו מבינים כי העם הפלסטיני חש כי הוא המתין זמן רב מדי למדינה משלו ,  ואנו מעוניינים לסייע להם בהקמת מדינה מהר ככל האפשר ",  אמרה שגרירת ארה"ב לאו"ם ,  סוזאן רייס בראיון לרדיו הציבורי האמריקאי . " אך בשורה התחתונה אין דרך להשיג מטרה זו מלבד חזרה לשולחן המשא ומתן ",  הוסיפה .  מלשכת ראש הממשלה נמסר אמש כי אירועי השבוע האחרון הובילו לכך שהמהלך הפלסטיני נבלם ,  אולם הבהירו כי  " ניצחון אמיתי יהיה רק החזרת הפלסטינים לשולחן המשא ומתן ". 
במקביל ,  הדגיש שעת' כי גם בצד הפלסטיני מודעים לכך שלמרות ש"מחר הוא יום גדול ,  הוא לא הולך לפתור את כל הבעיות ,  וישנה עוד עבודה רבה ".  הוא הוסיף כי מהלך הפנייה לאו"ם הוא מהלך של לית ברירה , " אנחנו לא רוצים ללכת לאלימות ,  אבו מאזן רוצה לחזור לשלום אבל נתניהו חייב להפסיק את הבנייה בהתנחלויות על מנת שנחזור לשולחן המשא ומתן ". 

שעות גורליות :  מי ישכנע את אומות העולם בצדקתו ? 
שעות בודדות לפני בקשת ההכרה הפלסטינית ,  נערכים שני הצדדים לנאומיהם הדרמטיים .  מחד ,  יטען אבו מאזן כי נואש מהמו"מ ,  מאידך צפוי נתניהו להצהיר כי יש לשוב ולדבר על פתרון שתי המדינות

