יחימוביץ' סירבה להיכנס לממשלה : " הציבור החליט "
 ראש הממשלה שוחח עם יו"ר העבודה והציע לה להצטרף לקואליציה בראשותו . " לא אתן יד להמשך ריסוקה של החברה בתמורה לכיסאות ",  אמרה יחימוביץ' שהסכימה בכל זאת להיפגש עם נתניהו
אחרי לפיד ובנט ,  הגיעה תורה גם של יחימוביץ' :  ראש הממשלה בנימין נתניהו התקשר הערב  ( חמישי )  ליו"ר מפלגת העבודה והציע לה להיפגש ולשוחח על האפשרות להצטרף לממשלה .  יחימוביץ' ,  שהצהירה במהלך הקמפיין שלה כי לא תשב בממשלה בראשותו של נתניהו ,  השיבה בשלילה להצעה . 
" אתה יודע טוב מרבים אחרים עד כמה עמוקה התהום הפעורה בינינו בכל הנוגע לכלכלה ולחברה בישראל ",  אמרה יחימוביץ' לנתניהו , " לא אתן יד להמשך ריסוקה של החברה הישראלית בתמורה לכסאות בממשלה ".  יו"ר העבודה הבהירה לנתניהו כי סיעתה תהווה משקל נגד מחוץ לממשלה בכל הנוגע לעשייה החברתית . " בכוונתנו להיות אופוזיציה חריפה וקשה לצעדים שאתה מתכוון לעשות ",  אמרה .  עם זאת ,  יחימוביץ' הצהירה כי בנושא המדיני היא תיתן יד לקידום השלום ,  וכי לא תצביע נגד יוזמות כאלה . " בכל הנוגע למשא ומתן המדיני ,  שיש לחדשו בדחיפות  מפלגת העבודה תתמוך בכל צעד כזה ותעניק לו גיבוי מהאופוזיציה ". 
כל הדיווחים ,  הניתוחים והדעות - בוואלה !  בחירות 2013 
יחימוביץ' אמרה לנתניהו כי היא מכבדת את ההזמנה לפגישה וכמובן תגיע אליה ,  והדגישה כי המחלוקת בינה לבין ראש הממשלה איננה על רקע אישי ,  אלא קשורה בפערים אידיאולוגים ופוליטיים שאינם ניתנים לגישור . " הציבור החליט שנהיה באופוזיציה ואנו נכבד את ההכרעה הדמוקרטית ". 
כחלק מהגישושים לקראת הקמת הקואליציה הבאה ,  נועד מוקדם יותר היום ראש הממשלה במעונו הרשמי בירושלים עם יו"ר מפלגת  " יש עתיד "  יאיר לפיד שגרף בבחירות 19 מנדטים .  הליכוד ביתנו ו"יש עתיד "  מסרו ,  כי הפגישה נמשכה שעתיים וחצי וכי היא התנהלה  " באווירה טובה מאוד ".  עוד נמסר ,  כי השניים דנו באתגרים שעומדים בפני המדינה ובדרכים להתמודד איתם וקבעו להיפגש שוב בקרוב .  הפגישה בין השניים התקיימה לאחר שאמש הבהיר לפיד שלא יהיה שותף לגוש חוסם לנתניהו .
 במקביל ,  וכמעט יומיים אחרי הבחירות שוחח נתניהו גם עם יו"ר הבית היהודי נפתלי בנט - שיכניס לכנסת הבאה 12 חברי כנסת לפי התוצאות הסופיות .  לפי ההערכה ,  נתניהו בירך את בנט על 12 המנדטים שרשימת הבית היהודי קיבלה וכן שוחח עמו על האפשרות לשתף פעולה במסגרת הממשלה הבאה .  

יחימוביץ' סירבה להיכנס לממשלה : " הציבור החליט "
 ראש הממשלה שוחח עם יו"ר העבודה והציע לה להצטרף לקואליציה בראשותו . " לא אתן יד להמשך ריסוקה של החברה בתמורה לכיסאות ",  אמרה יחימוביץ' שהסכימה בכל זאת להיפגש עם נתניהו

