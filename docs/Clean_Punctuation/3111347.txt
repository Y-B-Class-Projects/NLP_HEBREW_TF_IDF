בעקבות ההתחממות בדרום :  צה"ל פרס סוללות כיפת ברזל ברחבי הארץ
הסוללות מוקמו במוקדים שונים ,  בהם גם במרכז הארץ ,  זאת על רקע האיומים מצד הג'יהאד האסלאמי ובעקבות הרס מנהרת הטרור בגבול הרצועה .  ראש הממשלה הזהיר אתמול : " רואים את חמאס אחראי לכל התקפה שיוצאת מרצועת עזה נגדנו "
 סוללות כיפת ברזל נפרסו באזורים שונים ברחבי הארץ ,  בהם גם מספר מוקדים באזור המרכז .  פריסת הסוללות באה על רקע המתיחות הגוברת בגבול עזה לאחר הרס מנהרת הג'יהאד האסלאמי לפני כשבועיים .
 בזמן שחלף מאז הריסת המנהרה בה נהרגו 14 מחבלים ,  החלה חלופת איומים בין ישראל לאנשי הארגון בעזה .  ביום שבת הזהיר מתאם פעולות הממשלה בשטחים יואב מרדכי את הג'יהאד האסלאמי מפני תגובה אפשרית לפיצוץ המנהרה . " אנו ערים למזימה שרוקם הג'יהאד האסלאמי נגד ישראל ",  אמר מרדכי בסרטון שהופץ בשפה הערבית . " הוא משחק באש על גבם של תושבי עזה ,  ועל חשבון הפיוס הפלסטיני והאזור כולו ". 
לקריאה נוספת:נתניהו מאיים : " נראה בחמאס אחראי לכל התקפה מרצועת עזה"צה"ל יירט כלי טיס בלתי מאויש מסוריה שהתקרב לגבול רמת הגולןהאיראנים על הגדרות :  במערכת הביטחון מאוכזבים מההסדר בדרום סוריה 
בג'יהאד הגיבו לדבריו של מרדכי ,  ובעיתון ראי אל-יום נמסר מטעמם כי  " האיומים שמשדרת ישראל מביעים את מצב הפחד והדאגה מתגובת ההתנגדות הפלסטינית ".  בתגובת הארגון צוין כי האיומים אינם מאיימים עליהם ,  וכי  " הניסיון של היישות להדגיש כי התגובה בוצעה נגד מנהרה ובשטח ישראל היא הוכחה לפחדנות .  להתנגדות יש יכולת וכלים להכות ,  והישות הציונית צריכה לדאוג ". 
בעקבות הדברים ,  ראש הממשלה בנימין נתניהו אמר אתמול בפתח ישיבת הממשלה כי ישראל תגיב  " ביד קשה "  לכל מי שינסה לתקוף את המדינה מכל גזרה שהיא . " בימים אלו יש עדיין מי שמשתעשע בלנסות התקפות על ישראל ",  הוסיף נתניהו ,  שהבהיר כי דבריו מכוונים  " לכל גורם ".  לדבריו , " אנחנו רואים את חמאס אחראי לכל התקפה שיוצאת מרצועת עזה נגדנו ".  
מלבד ההתחממות ברצועה ,  קיים חשש להסלמה גם בגזרת הצפון .  בסוף השבוע יורט כלי טיס בלתי מאויש באמצעות סוללת טילי פטריוט המוצבת באזור צפת .  כלי הטיס ,  ששימש לאיסוף מודיעין ,  הגיע מסוריה ויורט לאחר שנכנס לאזור המפורז שבגבול .  בדובר צה"ל אמרו לסוכנות הידיעות רויטרס כי הכטב"מ יוצר ברוסיה .
 גורם ביטחוני התייחס לנושא ואמר כי פעולת היירוט כללה שיגור טיל אחד .  עוד אמר כי פעולת הזיהוי של כלי הטיס כללה ,  ככל הנראה ,  העברת מידע ובירור עם מנגנון התיאום בין ישראל לרוסיה בסוריה .  במרחב רמת הגולן הסורית פועלים בכל עת כלי טיס בלתי מאוישים של סוריה ,  חיזבאללה ,  איראן ורוסיה .
 ברקע הדברים ,  במערכת הביטחון הביעו אכזבה מההבנות בין ארצות הברית לרוסיה על הפסקת האש בדרום סוריה ,  במסגרתן הוסכם על שטח מפורז בעומק של שבעה קילומטרים מהגבול עם ישראל ,  זאת מחשש להתבססות איראן באזור .  
בחודשים האחרונים ,  פעלו גורמים מדיניים וביטחוניים באירופה ,  בארצות הברית וברוסיה ומדינות ערביות כדי להבהיר שישראל לא תסכים לנוכחות איראנית ,  בדמות חיזבאללה ,  ברמץ הגולן .  לאחר דיאלוג מתמשך ,  ישראל הציבה תנאי ולפיו יש להרחיק כל פעילות איראנית ושל חיזבאללה ל-40 ק"מ מהגדר .
 עם זאת ,  הרוסים ,  הפועלים יחד עם איראן ועם משטרו של בשאר אסד ,  השיבו כי המרחק הוא עניין זמני ולא קבוע ,  ואילו האמריקנים הסתייגו מכל החלטה וטענו כי המדיניות שתתקבל תחסוך בחיי אדם .  ההודעה על המשך הפסקת האש ,  שהחלה ביולי ,  נמסרה לאחר פגישתם של דונלד טראמפ וולדימיר פוטין .  גם ירדן שותפה להסדר .  

בעקבות ההתחממות בדרום :  צה"ל פרס סוללות כיפת ברזל ברחבי הארץ
הסוללות מוקמו במוקדים שונים ,  בהם גם במרכז הארץ ,  זאת על רקע האיומים מצד הג'יהאד האסלאמי ובעקבות הרס מנהרת הטרור בגבול הרצועה .  ראש הממשלה הזהיר אתמול : " רואים את חמאס אחראי לכל התקפה שיוצאת מרצועת עזה נגדנו "
 
