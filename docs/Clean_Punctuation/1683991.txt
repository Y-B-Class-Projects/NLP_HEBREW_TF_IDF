מסתמן :  הממשלה תקים ועדה לבדיקת המשט
חברי פורום השביעייה נוטים להמליץ לממשלה להקים ועדת בדיקה לחוקיות הפעולה בלב ים ,  וכעת הם ממתינים לאישור ארה"ב למתווה הוועדה .  ככל הנראה ,  החיילים שהשתתפו בפשיטה לא ייחקרו
חברי פורום השביעייה ,  שהתכנסו אתמול  ( שני )  כדי לדון באירועי המשט לעזה ,  נוטים להמליץ לממשלה על הקמת ועדת בדיקה ישראלית לאירועים .  הוועדה אמורה לבדוק את חוקיות השתלטות צה"ל על ספינות המשט ,  את תפקוד החיילים בהשתלטות ואת חוקיות המצור על עזה .  ייתכן ,  כי יצטרפו אליה גם שני משקיפים בינלאומיים ,  בעלי מומחיות בתחום משפט .
 לפי דיווח בערוץ 1 ,  הוועדה שתקום לא תהיה ועדת בדיקה ממשלתית  ( כפי שהיתה ועדת וינוגרד )  ,  אלא ועדת בדיקה ששואבת את סמכותה מתוקף המינוי הממשלתי שלה .  כעת ממתינים השרים להסכמת ארה"ב לאופי אם ארה"ב תתנגד לאופיה ,  ישקלו השרים הקמת ועדת בדיקה אחרת .
 השרים הסכימו לקביעתו של שר הביטחון אהוד ברק ,  כי החיילים שהשתתפו בפשיטה לא ייחקרו על ידי כל ועדה שתקום .  מי שכן צפויים להיחקר הם ראש הממשלה בנימין נתניהו וברק מהדרג המדיני ,  ובכירי הצבא ,  בהם הרמטכ"ל גבי אשכנזי ומפקד חיל הים ,  האלוף אליעזר מרום ,  מהדרג הצבאי .  
לפי הדיווח ,  נתניהו מעוניין שבוועדה יהיו חברים משפטנים בעלי שם בינלאומי ,  ואף הוזכר שמה של פרופסור רות לפידות ,  כלת פרס ישראל לשנת 2006 בתחום חקר המשפט .
 בתוך כך ,  הרמטכ"ל ,  רב אלוף גבי אשכנזי ,  החליט למנות את אלוף  ( מיל' )  גיורא איילנד לרכז צוות מומחים להפקת לקחים מהמבצע .  בהודעת דובר צה"ל נמסר ,  כי  " איילנד ואנשי הצוות יסתייעו בתוצרי ולקחי התחקירים הפנימיים שחלקם כבר מתקיימים על-ידי גופי צה"ל השונים הקשורים לאירוע זה ,  וכן יבדקו תחומים החוצים את כלל הגופים ".  דובר צה"ל מציין כי צוות המומחים ,  להבדיל מתחקיר פנימי ,  הוא סוג תחקיר של בעלי ידע מקצועי בנושא המתוחקר ,  שאינם חלק משרשרת הפיקוד של המבצע .
 הצוות יגיש את ממצאיו לרמטכ"ל עד ליום ראשון ,  ה-4 ביולי .  כחברים בצוות מונו תת-אלוף אביב כוכבי ,  לשעבר ראש חטיבת המבצעים במטכ"ל ,  תת- אלוף  ( מיל' )  יובל חלמיש ,  לשעבר קצין מודיעין ראשי ובכיר במועצה לביטחון לאומי ואלוף-משנה  ( מיל' )  בן-ציון דעבול ,  לשעבר ראש מחלקת מבצעים בחיל-הים ומבקר בכיר במשרד מבקר מערכת הביטחון .
 עדכון ראשון :  21:49

מסתמן :  הממשלה תקים ועדה לבדיקת המשט
חברי פורום השביעייה נוטים להמליץ לממשלה להקים ועדת בדיקה לחוקיות הפעולה בלב ים ,  וכעת הם ממתינים לאישור ארה"ב למתווה הוועדה .  ככל הנראה ,  החיילים שהשתתפו בפשיטה לא ייחקרו

