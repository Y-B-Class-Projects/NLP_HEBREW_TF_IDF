אבו מאזן : " אין סתירה בין הפיוס למו"מ עם ישראל "
 יו"ר הרשות הבהיר שהפיוס עם חמאס הוא עניין פנים-פלסטיני ושהוא מחויב לפתרון שתי המדינות ,  אולם את נתניהו זה לא מספק . " כל פעם שצריך לקבל החלטות הם מתחמקים ",  אמר לקרי
הסכם הפיוס הפלסטיני מוביל לסיבוב חדש של התנגחות בין ירושלים לרמאללה .  בעוד שראש הממשלה בנימין נתניהו מאשים את אבו מאזן בהתחמקות מהמו"מ עם ישראל ,  ברשות טוענים כי הסכם העקרונות בין חמאס לפתח הוא עניין פנימי שלא אמור להשפיע על היחסים עם ישראל .
" אנחנו רואים חזרה לדפוס המוכר של הפלסטינים ",  אמר הערב  ( רביעי )  נתניהו בשיחה עם שר החוץ האמריקני ג'ון קרי ,  אחרי שהודיע על ביטול פגישת המו"מ עם נציגי הרשות שנועדה להערב . " כל פעם שצריך לקבל החלטות הם מתחמקים ".  נתניהו גם אמר לקרי כי  " מי שמשלב ידיו עם חמאס אינו מעוניין בשלום ".  בנוסף ,  מחר בבוקר יכנס נתניהו את הקבינט המדיני-ביטחוני לדיון חירום בעקבות הסכם הפיוס הפלסטיני .
 עוד על הפיוס הפלסטיני"הישג היסטורי לפלסטינים ":  פיוס ,  אחדות ובחירותבעקבות הסכם הפיוס :  בוטלה פגישת המו"מ עם הרשותאחרי חתימת ההסכם וניסיון החיסול :  מטח רקטות על הדאום 
חרף ההאשמות מצד נתניהו ,  הבהיר הערב יו"ר הרשות הפלסטינית אבו מאזן כי הסכם הפיוס אינו סותר את המו"מ עם ישראל . " אנו מחוייבים לכינון שלום צודק על בסיס פתרון שתי המדינות ובהתאם להחלטות הקהילה הבינלאומית ",  אמר אבו מאזן בהודעה שפרסמה סוכנות הידיעות הפלסטינית וואפא .  
הוא הוסיף כי האינטרס הפלסטיני הוא לשמור על אחדות העם והשטחים הפלסטיניים , " מה שיועיל להקמת מדינה אשר בירתה ירושלים המזרחית ".  אבו מאזן טען כי הצעד הזה ,  המגובה בהסכמה ערבית ובינ"ל ,  יחזק את יכולתם של הפלסטינים להגיע לפתרון שתי המדינות באמצעות המו"מ . " ההגעה לפתרון כלולה ביוזמת השלום הערבית ,  וגם במסמכי הפיוס הקודמים שנחתמו בדוחא ובקהיר ",  אמר אבו מאזן ,  שהזכיר את החלטת העצרת הכללית של האו"ם להכיר במדינה הפלסטינית בגבולות 67' .
 במקביל ,  ברשות הפלסטינית תקפו הערב את החלטת נתניהו לבטל את פגישת המו"מ .  סגן מזכ"ל הוועדה המרכזית של פתח ,  ג'יבריל רג'וב ,  אמר לוואלה !  חדשות כי הפיוס הוא עניין פנים-פלסטיני לאומי והוסיף כי  " לשום גורם המאמין בפתרון שתי המדינות לשני העמים אין זכות לשלול אותו ".  
לדברי רג'וב ,  הבסיס לפיוס עם ישראל הוא העיקרון של הקמת מדינה פלסטינית בגבולות 67' ,  כפי שסוכם ב-4 במאי 2011 בהסכם קהיר שנחתם על ידי כל הפלגים ,  ובכלל זה חמאס .  רג'וב הוסיף להטיח אשמה בראש הממשלה וטען שנתניהו  " מוביל כיום קואליציה גזענית ,  פשיסטית ,  הפועלת נגד המסגרת הבינלאומית ".  הוא הזהיר כי  " נתניהו יישא באחריות של מדיניות הטרור שהוא מפעיל נגד העם הפלסטיני באמצעות ההתנחלויות ".  רג'וב שב והדגיש כי אש"ף בראשות אבו מאזן מחויב לפתרון שתי המדינות וחותר לסיום הסכסוך באמצעות פתרון זה . " אנו רוצים שהעם בישראל יבין שהסכנה האמיתית לקיומה של מדינת ישראל היא פרויקט ההתנחלויות ",  הבהיר .
 לפניות לכתב אמיר תיבון :  amir.tibon@walla.co.il 

אבו מאזן : " אין סתירה בין הפיוס למו"מ עם ישראל "
 יו"ר הרשות הבהיר שהפיוס עם חמאס הוא עניין פנים-פלסטיני ושהוא מחויב לפתרון שתי המדינות ,  אולם את נתניהו זה לא מספק . " כל פעם שצריך לקבל החלטות הם מתחמקים ",  אמר לקרי

