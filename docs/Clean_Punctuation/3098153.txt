פגישה פומבית ראשונה :  נתניהו נועד עם א-סיסי בניו יורק
ראש הממשלה נפגש עם נשיא מצרים במהלך הלילה בשולי העצרת הכללית של האו"ם .  מדובר בפגישה ראשונה בין שני המנהיגים לאחר שבשנה האחרונה נפגשו פעמיים בחשאי ,  במסגרת ניסיונות להנעת תהליך מדיני
 ( בווידאו :  טראמפ ונתניהו לקראת פגישתם בניו יורק )  
- ראש הממשלה נתניהו והנשיא א-סיסי קיימו פגישה פומבית ראשונה בניו יורק- נתניהו וא-סיסי נפגשו בעבר בחשאי בנוגע לניסיונות להניע מהלך מדיני במזרח התיכון- הנשיא טראמפ צפוי להיפגש מחר עם א-סיסי ,  וכן עם עבדאללה מלך ירדן ויו"ר הרשות הפלסטינית אבו מאזן- נתניהו דן בפגישתו עם טראמפ בסוגיה הפלסטינית : " שלום לצד ביטחון "  
ראש הממשלה בנימין נתניהו נפגש הלילה  ( שלישי )  עם נשיא מצרים עבד אל-פתאח א-סיסי בניו יורק בשולי עצרת האו"ם .  הפגישה ארכה כשעה וחצי ,  והיא הפגישה הפומבית הראשונה של שני המנהיגים מאז נבחר א-סיסי לתפקידו .  
לפי לשכת ראש הממשלה ,  נתניהו וא-סיסי ניהלו שיחה מקיפה על הבעיות במזרח התיכון ,  ונשיא מצרים הביע רצון לסייע במאמצים להשגת שלום בין ישראל לפלסטינים .  
נתניהו וא-סיסי נפגשו כבר פעמיים בחשאי בשנה שעברה ,  אך פומביות הפגישה היא סימן להתחממות היחסים בין ירושלים וקהיר .  זאת לאחר שבשבועות האחרונים נפתחה מחדש השגרירות בקהיר והשגריר הישראלי שב למדינה אחרי חודשים ארוכים .  
עוד בוואלה !  NEWS:נתניהו לטראמפ : " מצפה לשוחח איתך על ההסכם הגרוע עם איראן "" אכזריות יוצאת דופן ":  הפרקליטות עתרה נגד שחרור הרוצח צבי גור.טרגדיה בטיול :  אב קפץ לנהר הירדן כדי להציל את בתו - וטבע למוות 
על פי חשיפת  " הארץ ",  הפגישות החשאיות התקיימו כחלק מהניסיון של ממשלו של ברק אובמה להניע מחדש את המשא ומתן בין ישראל והפלסטינים במהלך אזורי ולהקים ממשלת אחדות עם המחנה הציוני .  
על פי הדיווח ,  פגישה אחת התקיימה בעקבה שבירדן בהשתתפות ראש הממשלה נתניהו ,  הנשיא א-סיסי ,  המלך עבדאללה ושר החוץ לשעבר ג'ון קרי בפברואר 2016 .  חודש לאחר מכן התקיימה פגישה משולשת בארמון הנשיאות בקהיר בהשתתפות א-סיסי ,  נתניהו ,  ויו"ר האופוזיציה יצחק הרצוג .
 לפני הפגישה עם נתניהו ,  א-סיסי נפגש גם עם יו"ר הרשות הפלסטינית אבו מאזן .  מצרים ממלאת גם תפקיד מרכזי בניסיון להגיע לפיוס פנים פלסטיני בין פתח לחמאס .  המאמצים הובילו את הארגון השולט ברצועת עזה להכריז בתחלית השבוע על מוכנתו לפרק את ממשלת הצללים שלו ולערוך בחירות חדשות .  
א-סיסי ייפגש גם נשיא ארצות הברית דונלד טראמפ ,  כמו גם מלך ירדן עבדאללה ואבו מאזן .  טראמפ צפוי לדון בפגישותיו בנוגע לתהליך המדיני באזור וליחסים בין ישראל לפלסטינים .
 מוקדם יותר אתמול העלה נתניהו בפגישתו עם טראמפ בניו יורק גם את הנושא הפלסטיני וטען כי הוא שותף לרצון להגיע להסכם שלום ,  לצד עמידה על האינטרסים חיוניים הנוגעים לביטחון מדינת ישראל . " המטרה היא שלום וביטחון ,  ביטחון ושלום .  לא יהיה שום שלום אם לא נוכל לעגן את הביטחון של מדינת ישראל ",  אמר .  
לדבריו , " בביקור בארץ כבר פירטתי מה המשמעויות של התהליך .  ישראל תמיד תישאר עם שליטה ביטחונית ממערב לירדן ,  אני לא רוצה להיכנס לשאלה של הגדרות איך מכנים את זה ,  לא שיניתי את עמדתי מאז נאום בר אילן ".  נתניהו הוסיף כי יש לו רצון עז לקדם את המשא ומתן מול הפלסטינים , " וגם את הנושא של פיוס כללי עם העולם הערבי ". 
 ( עדכון ראשון :  23:29 )  

פגישה פומבית ראשונה :  נתניהו נועד עם א-סיסי בניו יורק
ראש הממשלה נפגש עם נשיא מצרים במהלך הלילה בשולי העצרת הכללית של האו"ם .  מדובר בפגישה ראשונה בין שני המנהיגים לאחר שבשנה האחרונה נפגשו פעמיים בחשאי ,  במסגרת ניסיונות להנעת תהליך מדיני

