פגישת טראמפ-נתניהו והחייזרים של צ'רצ'יל :  על מה מדברים בעולם
עיתוני ארצות הברית ובריטניה מתמקדים בפגישה הראשונה של ראש ממשלת ישראל ונשיא ארצות הברית ובשינוי עמדת וושינגטון לפתרון שתי המדינות .  בממלכה המאוחדת עסקו גם במאמר שכתב ראש הממשלה המנוח בנוגע לעמדתו לחיים מחוץ לכדור הארץ
כמו בישראל ,  גם בארצות הברית עסקו בכותרות הראשיות של העיתונים הבולטים בפגישה הראשונה של הנשיא דונלד טראמפ וראש הממשלה בנימין נתניהו .  העיתונים ציינו את השינוי במדיניות ארצות הברית שהשמיע טראמפ ,  שלפיה פתרון שתי המדינות הוא אינו הפתרון היחיד לסכסוך הישראלי-פלסטיני .  
הכותרות בממלכה המאוחדת עסקו גם הן בפגישת נתניהו וטראמפ ,  אך כותרת מעניינת יותר שמורה למנהיג המנוח וינסטון צ'רצ'יל .  מאמר שכתב ראש הממשלה לשעבר לפני מלחמת העולם השנייה חשף את עמדתו הפתוחה לגבי חיים על כוכבי לכת אחרים .  
הכותרות באוסטרליה והן בסין מתמקדות במעצר אחת משתי הנשים החשודות שהרעילו את אחיו של מנהיג קוריאה הצפונית .  באוסטרליה עוסקים הבוקר גם בביטוח בריאות שעשוי לזנק ב-2600 דולרים .  
הכותרות בצרפת עוסקות הבוקר בבקשתו של מועמד הימין פרנסואה פיון ,  המסובך בשערורייה הקשורה בהעסקה פיקטיבית של אשתו וילדיו ,  לסיוע מצד הנשיא לשעבר ניקולא סרקוזי .  היום הודיעה התביעה כי תמשיך לחקור את החשדות נגדו .  

פגישת טראמפ-נתניהו והחייזרים של צ'רצ'יל :  על מה מדברים בעולם
עיתוני ארצות הברית ובריטניה מתמקדים בפגישה הראשונה של ראש ממשלת ישראל ונשיא ארצות הברית ובשינוי עמדת וושינגטון לפתרון שתי המדינות .  בממלכה המאוחדת עסקו גם במאמר שכתב ראש הממשלה המנוח בנוגע לעמדתו לחיים מחוץ לכדור הארץ

