איך השפיע נאום נתניהו על שיחות הגרעין עם איראן ? 
10 ימים לאחר נאומו של ראש הממשלה בקונגרס ,  דיפלומטים מערביים מדווחים על התקדמות של ממש בשיחות הגרעין ,  הקונגרס האמריקני מפולג וחלקה של איראן במאבק נגד דאעש רק מתגבר .  תמונת מצב
 ( מיוחד | משנות ה-80 ועד נאום נתניהו .  כך משכה איראן את כל העולם עד הדד-ליין )  
המשא ומתן בין איראן לבין שש המעצמות ממשיך להתקדם :  בסוף השבוע העריכו דיפלומטים מערביים כי המעצמות יביאו פרטים מההסכם לאישורו של האו"ם ויפעלו באופן דומה כדי להסיר חלק מהסנקציות על איראן .  שני הצעדים הללו עשויים להתרחש כבר בשבועיים הקרובים ,  על רקע התקרבות תאריך היעד שהוצב להשגת הסכם מסגרת עם איראן בסוף חודש מרץ .  
במקביל ,  עשרה ימים לאחר נאומו של ראש הממשלה ,  בנימין ,  נתניהו ,  בקונגרס האמריקני ,  שאמור היה ליצור לחץ דו-מפלגתי על הנשיא אובמה ,  המצב בוושינגטון דווקא הפוך :  מתנגדי ההסכם עם איראן משתי המפלגות מתקוטטים זה עם זה ,  על רקע המכתב השנוי במחלוקת ששלחו 47 סנאטורים רפובליקנים למנהיגי איראן ,  שבו הזהירו אותם שלא לחתום על הסכם עם הנשיא ,  בטענה שהוא לא יחייב את הנשיא הבא .  המכתב זכה לגינוי חריף בעשרות כלי תקשורת בארצות הברית ,  כולל כאלה מהאגף הימני של המפה הפוליטית .  כמו כן ,  אף מחוקק דמוקרטי  כולל אלה שתומכים בקו קשוח כלפי איראן לא הביע תמיכה ביוזמה ,  שרבים באמריקה משווים למעשה בגידה .  
הגרעין האיראני - כותרות נוספות:האו"ם מתכונן להסכם :  מגעים להסרת הסנקציות על איראן200 אלף בני אדם :  הסנאטורים המתנגדים להסכם עם איראן  - " בוגדים"שבוע אחרי הנאום :  ירידה של 7% בתמיכה בנתניהו בארה"ב 
המכתב של הרפובליקנים ,  שנשלח ימים ספורים בלבד לאחר ביקורו של נתניהו בוושינגטון ,  יצר קרע של ממש בקרב תומכי החקיקה הקשוחה נגד איראן ,  מה שעשוי לסייע לנשיא אובמה להעביר את ההסכם ללא התנגדות משמעותית .  כדי להכשיל את ההסכם עם איראן בקונגרס ,  נדרשת התנגדות של לפחות 15 סנאטורים דמוקרטים ולפחות כ-50 מחוקקים דמוקרטים בבית הנבחרים .  אולם כאשר המאבק בנושא איראן מתחלק לפי קווים מפלגתיים ,  הסיכוי לגייס כמות כזו של דמוקרטים לצאת נגד הנשיא ,  הולך ופוחת .  
אובמה ,  על כל פנים ,  אינו לוקח סיכונים .  ההחלטה לפעול דרך האו"ם יחד עם שאר המעצמות נועדה לשדר מסר ברור לרפובליקנים בקונגרס :  אם גורמים פוליטיים בארצות הברית יפגעו בהסכם עם איראן ,  קיים סיכוי טוב שהעולם יתקדם ללא ארצות הברית .  זהו תסריט מסוכן ביותר ,  מכיוון שאם סין ,  רוסיה וחלק ממדינות אירופה יסירו באופן עצמאי סנקציות מעל איראן ויעמיקו את הקשר הכלכלי עמה ,  אזי הרפובליקה האיסלאמית תזכה לרווחים כלכליים אדירים  מבלי שתידרש לוויתורים כלשהם במסגרת הסכם בינלאומי .  במצב כזה ,  תרוויח איראן משני הכיוונים .  
במגזין יחסי החוץ האסייתי  " הדיפלומט "  פורסם השבוע מאמר שסיכם היטב את מצב המשא ומתן ,  תחת הכותרת  " כך הציל נתניהו את השיחות עם איראן ".  הלחץ הציבורי שראש הממשלה ניסה ליצור יחד עם הרפובליקנים ,  נטען במאמר ,  גרם בפועל לתחושת דחיפות בקרב האמריקנים והאיראנים  " לסגור הסכם ",  ובמקביל יצר מתיחות בין הרפובליקנים לדמוקרטים בבית המחוקקים  וכאמור ,  כדי להכשיל את ההסכם ,  תמיכת הרוב הרפובליקני אינה מספיקה ,  ודרושה כמות גדולה של  " עריקים "  מהצד הדמוקרטי . " באופן אירוני ,  ניסיון החבלה של נתניהו יצר דינמיקה פוליטית ופסיכולוגית מקבילה בוושינגטון ובטהראן ,  שלמעשה עוזרת לקרב את המשא ומתן להסכם ",  נטען .  
נתניהו הזהיר את ארצות הברית בנאומו גם מפני התקרבות לאיראן על רקע המאבק המשותף של שתי המדינות בארגון  " המדינה האיסלאמית "   ( דאעש )  .  רבים במערכת הביטחונית בארצות הברית מודעים לסכנות הכרוכות בהתקרבות שכזו ,  אבל לא רואים לה אלטרנטיבה .  רק בימים האחרונים ,  למשל ,  הצליחו מיליציות שיעיות הנתמכות על ידי איראן ,  בשיתוף פעולה עם הצבא העיראקי ,  להדוף את לוחמי דאעש מהעיר הסונית הגדולה תיכרית .  איראן תומכת במקביל גם בכוחות הכורדיים שנלחמים נגד דאעש בצפון עיראק וסוריה .  ב"ניו יורק טיימס "  פורסם בשבוע שעבר כיצד ארצות הברית מסתמכת יותר ויותר על כוחות בתמיכת איראן כדי להביס את דאעש ,  ואפשר כבר לראות תוצאות בשטח .  המידע בנושא הודלף לעיתון ימים ספורים לאחר נאום נתניהו ,  ולא במקרה :  ממשל אובמה רצה להדגיש כי המחיר של עימות ישיר עם איראן עשוי להיות התחזקות של דאעש .  
בסביבתו של ראש הממשלה מביעים סיפוק ,  למרות המגמות הללו ,  מהעיסוק של העיתונות האמריקנית בנושא בימים האחרונים .  כך למשל ,  העיתון  " וושינגטון פוסט "  פירסם אתמול מאמר מערכת שהביע ספק בטענתו של הנשיא אובמה כי ממשלו לא יחליף דיסקט בכל הנוגע לאיראן לאחר שיושג הסכם גרעין ,  ולא יהפוך את איראן למעין בת-ברית במזרח התיכון .  ברשת פוקס השמרנית המתקפה על אובמה בנושא האיראני גברה מאוד בימים האחרונים ,  בעיקר על רקע כוונתו להעביר את הסכם הגרעין עם איראן מבלי להביאו לאישור הקונגרס .  
האתגר המורכב הזה יחכה לראש הממשלה הבא  נתניהו או הרצוג  החל מיום רביעי הקרוב .  בסוף השבוע חזר הנושא האיראני גם למערכת הבחירות ,  כאשר ראש השב"כ לשעבר ,  יובל דיסקין ,  תקף את נתניהו על כישלונו להתמודד עם האיום האיראני בשש שנותיו בשלטון . " נתניהו ניסה לאחרונה לתרץ את כל כישלונותיו החברתיים-כלכליים בהתמקדותו בסוגיית הגרעין האיראני ",  כתב דיסקין בדף הפייסבוק שלו . " אולם גם כשבוחנים את מצב הגרעין האיראני מאז הוא עלה לשלטון הנתונים מדהימים :  בתחילת הקדנציה השנייה של נתניהו  ( 2009 )  היו באיראן כ ? 6,000 צנטריפוגות להעשרת אורניום .  היום מותקנות שם יותר מפי שלוש .  עד 2009 ייצרה איראן כאלף ק"ג של אורניום מועשר .  המספר הזה גדל פי עשר ויותר .  בשנים האלה החלה איראן להעשיר אורניום ל ? 20% ,  הקימה מפעל העשרה תת ? קרקעי בפורדו ובנתה כור מים כבדים באראק שיוכל לייצר פלוטוניום .  אבל למה לתת לנתונים לבלבל אותנו ?  ".  
דיסקין ,  יש לציין ,  היה מקבוצה של ראשי מערכת הביטחון  בהם הרמטכ"לים לשעבר גבי אשכנזי ובני גנץ ,  הרמטכ"ל הנוכחי גדי אייזנקוט ,  ראש המוסד לשעבר מאיר דגן ,  ראש אמ"ן לשעבר ,  עמוס ידלין ואחרים  שהתנגדו לתקיפה ישראלית באיראן בתקופת שלטונו של נתניהו .  ההתנגדות התבססה על הערכה שלפיה תשתית הגרעין של איראן שונה מהותית מהכור הסורי שהופצץ לכאורה על ידי ישראל בשנת 2007  ( בתמיכתם של אותם בכירים שהתנגדו לתקיפה באיראן )  ,  וכי איראן תוכל לשקם את התשתית הגרעינית שלה בתוך זמן קצר .  
לפניות לכתב אמיר תיבון :  amir.tibon@walla.co.il 

איך השפיע נאום נתניהו על שיחות הגרעין עם איראן ? 
10 ימים לאחר נאומו של ראש הממשלה בקונגרס ,  דיפלומטים מערביים מדווחים על התקדמות של ממש בשיחות הגרעין ,  הקונגרס האמריקני מפולג וחלקה של איראן במאבק נגד דאעש רק מתגבר .  תמונת מצב

