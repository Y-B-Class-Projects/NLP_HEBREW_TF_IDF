באופוזיציה מתרעמים על דוח העוני : " נתניהו חייב לתת את הדין "
 פרסום נתוני דוח העוני הביא לתגובות רבות ונזעמות באופוזיציה ,  בעוד שר האוצר כחלון הביע שביעות רצון .  גלאון : " עשור של נתניהו ושנתיים של לפיד הביאו לשיא מביש ומחפיר בנתוני העוני "
 פרסום נתוני דוח העוני היום  ( רביעי )  מטעם הביטוח הלאומי ,  הביא לתגובות נזעמות מהצד השמאלי של המפה הפוליטית .  יו"ר האופוזיציה יצחק הרצוג קרא להקים ועדת חקירה ממלכתית לנושא הטיפול הממשלתי בעוני . " דוח העוני לא מעניין את ראש הממשלה .  למה ?  כי העוני והעניים לא מעניינים את ראש הממשלה ",  כתב היום הרצוג בחשבון הטוויטר שלו . " אין לו זמן אליהם ,  הוא עסוק ב'חיים עצמם' ".  הוא הוסיף : " נתניהו חייב לתת על כך את הדין .  הוא שדרדר שכבות שלמות של אזרחים לעוני ב-2003 ועשה זאת שוב ב-2013 ואילך בתפיסת עולם של כלכלה חזירית על חשבונם של החלשים בחברה ". 
שר האוצר משה כחלון ,  מצדו ,  גיבה את פעולות הממשלה ואמר כי  " הקיצוץ בקצבאות הילדים שעשתה הממשלה הקודמת הוא שהביא לעלייה בשיעורי העוני ".  לדבריו , " אנחנו תיקנו את העוול הזה בתקציב הנוכחי כשהחזרנו את קצבאות הילדים והוספנו 600 מיליון שקל לקשישים ".  
ח"כ מיקי רוזנטל  ( המחנה הציוני )  הפנה אצבע מאשימה אל יו"ר יש עתיד ואמר : " דוח העוני המזעזע רשום על שם יאיר לפיד .  הקיצוץ שהוביל בקצבאות הילדים דרדרה רבבות אל מתחת לקו העוני .  את העובדה שלפיד עשה יותר נזק מתועלת בכהונתו הקצרה במשרד האוצר כבר ידענו ,  עכשיו מתבררת חומרת הכישלון .  שילוב מסוכן של יהירות חוסר ניסיון ". 
ח"כ אילן גילאון  ( מרצ )  ,  יו"ר השדולה למאבק בעוני ,  אמר : " הגידול בעוני בקרב האנשים העובדים הוא המדאיג מכל ,  משום שהוא מוכיח שגישתה הכלכלית של הממשלה פשוט קרסה .  הגדלת הצמיחה על חשבון גוויעת האנשים היא רשלנות אכזרית הגובה מחיר כבד מקרוב לשני מיליון אזרחים בישראל החיים בעוני .  נראה כי מדינת ישראל הפכה ברבות השנים לנזם זהב באפו של ה-OECD ,  כי היא מדורגת גבוה בכל פרמטר רע ,  ומדורגת נמוך בכל פרמטר טוב ".  הוא הוסיף : " זה דוח המביע אי אמון בראש הממשלה ובשרי ממשלתו מאחזי העיניים ,  ומוכיח כי כשלו ועל כן עליהם ללכת הביתה ".   
" עשור של נתניהו ושנתיים של לפיד הביאו לשיא מביש ומחפיר בנתוני העוני ",  הוסיפה יו"ר מרצ זהבה גלאון . " מציאות בה אזרחי ישראל הם העניים במערב ואחד מכל ארבעה ילדים חי בעוני ,  היא לא פחות ממצב חירום לאומי .  הנתונים האלה הם תוצאה של מדיניות דורסנית ,  חסרת שכל וחסרת לב ,  של ממשלות שהפקירו לחלוטין את חובתן כלפי האזרחים ".  גלאון הוסיפה : " על הממשלה לנקוט בצעדים אמיתיים לשיפור מצב העניים :  הגדלת קצבאות הביטוח הלאומי ,  שילוב אוכלוסיות נוספות בשוק העבודה ,  מיגור תופעת עובדי הקבלן וביטול הפטורים ממס לבעלי הון ולחברות ."  

באופוזיציה מתרעמים על דוח העוני : " נתניהו חייב לתת את הדין "
 פרסום נתוני דוח העוני הביא לתגובות רבות ונזעמות באופוזיציה ,  בעוד שר האוצר כחלון הביע שביעות רצון .  גלאון : " עשור של נתניהו ושנתיים של לפיד הביאו לשיא מביש ומחפיר בנתוני העוני "
 
