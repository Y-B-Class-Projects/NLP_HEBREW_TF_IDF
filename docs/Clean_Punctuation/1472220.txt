נתניהו למחרימי דרבן : " החזרתם שפיות לעולם "
 רה"מ שיגר איגרת מיוחדת למנהיגי המדינות שהחרימו את ועידת האו"ם . " בשעה שמערערים על ערכים אנושיים ,  נקטתם בעמדה מוסרית ברורה "
" ההחלטה להחרים את ועידת דרבן 2 החזירה מידה של שפיות לעולם בו ועידה נגד גזענות נותנת במה לראש משטר שמכחיש את השואה ,  ושמצהיר על רצונו למחוק את ישראל מעל פני האדמה ".  כך כתב ראש הממשלה בנימין נתניהו באיגרת מיוחדת ששיגר הערב  ( שלישי )  למנהיגי המדינות שהחרימו את ועידת האו"ם בז'נבה .
" בשעה שיש מי שמערער על ערכים אנושיים בסיסיים ביותר ",  כתב ראש הממשלה לכל מנהיג , " נקטה ממשלתך בעמדה מוסרית ברורה וחד משמעית .  אני מביע את תקוותי העמוקה שעמדתכם ועמדת מדינות נוספות שבחרו להחרים את הועידה ,  יסמנו מפנה מוסרי בעולמנו ".  באיגרת גם הביע נתניהו הערכה לנציגי המדינות שבחרו לעזוב את האולם בז'נבה ,  בזמן נאומו של נשיא אירן .
 בתוך כך ,  שר הביטחון אהוד ברק תקף הערב בחריפות את מארגני ועידת  " דרבן 2 "  על שנתנו בה במה לאחמדינג'ד .  בנאום בטקס נעילת יום השואה בקיבוץ לוחמי הגטאות גם הגדיר ברק את אחמדינג'ד כ"צורר המודרני ".  
" אנחנו שומעים את קולות התועבה הבאים מאירן ומנהיגיה ",  אמר שר הביטחון . " אחמינג'ד מדבר לא רק בטהרן ,  אלא גם מז'נבה .  ויש מי שמקשיבים לו .  נכון  יש מחרימים .  יש כאלה שעזבו את האולם ,  וטוב שכך .  אך מי מלאו לבו לתת לו במה ,  להקשיב ,  למחוא לו כפיים ,  בתיאטרון אבסורד שבו צורר מודרני מטיף על גזענות ?  על זאת נאמר אך זאת :  לא עוד !  השואה הנוראה לא הצליחה לכלותנו ,  וגם שוחרי הרע בדור הזה לא יצליחו ". 

נתניהו למחרימי דרבן : " החזרתם שפיות לעולם "
 רה"מ שיגר איגרת מיוחדת למנהיגי המדינות שהחרימו את ועידת האו"ם . " בשעה שמערערים על ערכים אנושיים ,  נקטתם בעמדה מוסרית ברורה "
 
