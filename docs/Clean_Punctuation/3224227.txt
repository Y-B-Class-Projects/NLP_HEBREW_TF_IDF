ארדואן : " נתניהו רוצח ילדים ";  רה"מ : " דיקטטור שמשליך מתנגדים לכלא "
 נשיא טורקיה תקף את ראש הממשלה ,  שאותו כינה  " שודד שעומד למשפט ".  לדבריו , " נמשיך במאבק למען ירושלים עד נשימתנו האחרונה ".  נתניהו אמר בתגובה כי ארדואן  " מבצע רצח עם בכורדים וכובש את צפון קפריסין ,  מטיף לי ,  למדינת ישראל ולצה"ל ,  על דמוקרטיה ומוסר מלחמה .  בדיחה "
 נשיא טורקיה רג'פ טייפ ארדואן כינה היום  ( רביעי )  את ראש הממשלה בנימין נתניהו  " רודן ,  שודד ורוצח ילדים "  על רקע המהומות בהר הבית אתמול . " אתה אכזרי ",  תקף אותו ארדואן .  שני המנהיגים מרבים להשתלח זה בזה ,  על אף הסכם הפיוס בין המדינות בקיץ 2016 .  היחסים הוחרפו שוב אחרי ההכרה האמריקנית בירושלים כבירת ישראל . 
" החיילים שלכם נכנסים למקום המקודש שלנו במגפיהם ",  אמר ארדואן על האירועים במסגד אל-אקצא . " אנחנו נבקש מהקהילה הבינלאומית לבוא עמכם בחשבון .  כל עוד האומה הזאת עומדת ,  אף אחד לא יכול לגרום לנו לשכוח את הסוגיה הפלסטינית ".  לדבריו , " נמשיך במאבק שלנו למען ירושלים עד נשימתנו האחרונה .  גם אם כולם יישארו בשקט ,  אנחנו לא נפסיק לדבר ". 
עוד על היחסים המתוחים עם טורקיהנתניהו תוקף את ארדואן :  רודן אנטישמי עם אובססיה לישראלנתניהו :  טורקיה מפציצה אזרחים ,  שלא תטיף לנו ;  ארדואן :  אתה טרוריסט 
ראש הממשלה בנימין נתניהו התייחס לדבריו של ארדואן ואמר כי  " ארדואן הדיקטטור שמשליך עשרות אלפי מתנגדים פוליטיים לכלא ,  שמבצע רצח עם בכורדים וכובש את צפון קפריסין ,  מטיף לי ,  למדינת ישראל ולצה"ל ,  על דמוקרטיה ומוסר מלחמה .  בדיחה ".  
עוד הוסיף כי  " מוטב גם שלא יתעסק עם ירושלים בירתנו מזה 3,000 שנה .  ארדואן רק יכול ללמוד מאתנו כיצד לכבד את כל הדתות ולשמור על זכויות האדם ."  
ארדואן ,  שנשא דברים בעצרת בחירות באנקרה ,  לקראת הבחירות המקומיות בסוף החודש ,  הוסיף : " במקום למנוע את דיכוי המוסלמים ,  ראש ממשלת ישראל תוקף אותי לקראת הבחירות  ( בישראל )  .  אנחנו לא נגיב לדברים האלו ברשתות החברתיות ".  
נתניהו תקף אתמול בערב את נשיא טורקיה ,  אחרי שיועצו של ארדואן אמר כי הוא המתבטא בגזענות נגד ערבים ומוסלמים כשענה לדבריה של המגישה רותם סלע . " הרודן הטורקי ארדואן תוקף את הדמוקרטיה הישראלית בזמן שעיתונאים טורקים ושופטים ממלאים את בתי הסוהר שלו .  איזו בדיחה ",  כתב בטוויטר .
 העימותים אתמול החלו אחרי השלכת בקבוק תבערה לעבר עמדת משטרה בהר הבית .  שוטר אחד נפגע משאיפת עשן ,  והמתחם נסגר כולו בעקבות התקרית .  לפחות עשרה חשודים נעצרו על ידי המשטרה ,  שהחליטה לפתוח את ההר הבוקר בתום הערכת מצב .  

ארדואן : " נתניהו רוצח ילדים ";  רה"מ : " דיקטטור שמשליך מתנגדים לכלא "
 נשיא טורקיה תקף את ראש הממשלה ,  שאותו כינה  " שודד שעומד למשפט ".  לדבריו , " נמשיך במאבק למען ירושלים עד נשימתנו האחרונה ".  נתניהו אמר בתגובה כי ארדואן  " מבצע רצח עם בכורדים וכובש את צפון קפריסין ,  מטיף לי ,  למדינת ישראל ולצה"ל ,  על דמוקרטיה ומוסר מלחמה .  בדיחה "
 
