נתניהו ליהודי ארה"ב : " התנגדו להסכם המסוכן עם איראן "
 בנאום למוסדות וקהילות יהודיות בארה"ב הפציר ראש הממשלה בשומעיו לקדם התנגדות להסכם הגרעין ,  שיובא בקרוב לאישור הקונגרס : " ההסכם יביא מלחמה ".  בנוסף ,  הדגיש את תמיכת הרצוג בעמדתו : " זו לא סוגיה מפלגתית בישראל "
 ראש הממשלה מגביר את מאמציו למנוע את אישור הסכם הגרעין עם איראן בקונגרס האמריקני :  בנאום שנשא הערב  ( שלישי )  למוסדות ולקבוצות יהודיות ברחבי ארצות הברית ביקש נתניהו משומעיו לקדם התנגדות להסכם ,  שיובא בקרוב לאישור הקונגרס . 
" אנחנו לא רוצים מלחמה ,  אבל איראן היא לא רק מדינה שמובילה טרור ,  אלא גם אנטישמיות ",  אמר נתניהו בנאום שהועבר בשידור מיוחדבאינטרנט . " הישראלים ישלמו את המחיר הכבד ביותר של הטרור .  אני לא מתנגד להסכם כי אני רוצה מלחמה ,  אלא כי אני מתנגד למלחמה - וההסכם הזה יביא למלחמה .  התנגדו להסכם המסוכן ".  
הנאום שודר בין היתר לוועידת הנשיאים והפדרציות היהודיות של צפון אמריקה ,  ונתניהו השיב במהלכו גם על שאלות מהקהל . " הסוגיות הנוגעות להסכם הגרעין מורכבות ,  והקהילה היהודית בארצות הברית מייחסת להן חשיבות רבה ",  אמר סטיבן גרינברג ,  יושב ראש ארגון ועידת הנשיאים . " אנו מברכים על ההזדמנות המיוחדת הזו להציג לקהל את ראש הממשלה ,  שעזר להביא את הסוגיות החשובות הללו בפני התודעה הציבורית ".  
עוד על הסכם הגרעיןגורמים בממשל :  גם אחרי ההסכם נסייע לישראל להיאבק בטרור שאיראן מממנתשר האנרגיה האמריקני :  אם הייתי ישראלי ,  הייתי תומך בהסכם הגרעין  

" ומה לגבי הפעילות הגרעינית הסודית של איראן ?  ",  המשיך ראש הממשלה בנאומו הערב , " ההסכם מאפשר לאיראן 24 ימים של התראה לפני ביקור פקחים במתקנים .  זה המון ,  זה הרבה יותר ממה שצריך כדי לנקות את השטח מכל סימן גרעיני .  זה כמו שהמשטרה תיתן לסוחר סמים התראה של שלושה שבועות וחצי לפני שפושטים על המעבדה שלו.תאמינו לי ,  אפשר להוריד המון מת' דרך השירותים בזמן הזה ". 
נתניהו התריע כי  " הסכנה האמיתית "  היא הכסף הרב שאיראן זוכה לו בעקבות ההסכם . " בואו נגיד שהיא משתמשת רק ב-10% לטרור .  10% מטריליון דולר ,  זה המון ".  ראש הממשלה שב על עמדתו לפיה יש להגביר את הלחץ על איראן ,  ולהסיר את הסנקציות רק עם הודעה על ביטול מוחלט של תכנית הגרעין שלה .
 בתשובה לשאלה על כך שיש כאלה במערכת הביטחון לשעבר בישראל אשר אומרים שההסכם חיובי דווקא השיב נתניהו : " אני מייצג את הציבור הישראלי .  מעל 70% מהציבור מסכים איתי .  מנהיגי מדינות ערב ,  כולם ,  מסכימים איתי .  איראן לא בונה את הטילים הבליסטיים כדי לפגוע בישראל .  כבר יש להם טילים כאלה .  הם בונים אותם כדי לפגוע בכם ,  בארה"ב ". 
במהלך נאומו ציין ראש הממשלה גם את תמיכתו של יו"ר המחנה הציוני במאבקו נגד ההסכם . " יש קונצנזוס פוליטי רחב בישראל בסוגיה הזו ",  אמר נתניהו למאזיניו מעבר לים . " יצחק הרצוג ,  אדם שהתמודד נגדי בבחירות ופועל מדי יום להפיל את הממשלה שלי ,  אמר בקולו שאין בינינו שום מחלוקת בנושא האיראני .  זו לא סוגיה מפלגתית בישראל .  יש להתרומם מעל המחלוקת המפלגתית גם בארצות הברית ".  
הארגונים היהודיים חלוקים לגבי יחסם להסכם הגרעין .  השדולה הפרו-ישראלית איפא"ק וארגוני ימין יהודיים בארצות הברית פועלים כדי לשכנע את חברי הקונגרס להתנגד להסכם ,  ועושים זאת כשהם מסתמכים על דבריהם של ראש הממשלה נתניהו ,  שר הביטחון משה יעלון ,  יו"ר האופוזיציה יצחק הרצוג ודוברים רשמיים אחרים של מדינת ישראל .  הצד השני ,  כמו ארגון השמאל היהודי ג'יי סטריט ,  מפיץ בקרב חברי הקונגרס רשימת ציטוטים של ישראלים שתומכים בהסכם ,  רובם בכירים לשעבר במערכת הביטחון .  הארגונים מנהלים קמפיינים עתירי תקציב כדי לשכנע את יהודי ארצות הברית בכלל ,  ואת חברי הקונגרס בפרט ,  לתמוך בגישתם .  
נשיא ארצות הברית ברק אובמה התייחס בשבוע שעבר למאמצים של קבוצות אינטרס שונות לפעול נגד הסכם הגרעין ,  וקרא לקבוצות התומכות בהסכם להשמיע את קולם בפני חברי הקונגרס .  לדבריו ,  קבוצות המתנגדות להסכם ,  וביניהם ארגון איפא"ק ,  הוציאו עד כה 20 מיליון דולר בעבור פרסומות בטלוויזיה שמטרתן ללחוץ על חברי הקונגרס . " הקבוצות המתנגדות להסכם מציפות את משרדי חברי הקונגרס ",  אמר אובמה . " ללא קולכם ,  אתם תראו את אותו מערך קולות שהוביל אותנו למלחמה בעיראק .  קולות שיובילו אותנו למצב שבו אנו מוותרים על הזדמנות היסטורית ושבים למסלול המוביל לעימות צבאי ". 
בתוך כך ,  יו"ר ועדת יחסי החוץ של בית הנבחרים האמריקני ,  אד רויס ,  הציג היום את הצעת החוק לדחיית הסכם הגרעין .  חברי הקונגרס המתנגדים להסכם ינסו כעת להעביר את הצעת החוק עד ה-17 בספטמבר  אז יצטרך הקונגרס לקבוע אם הוא דוחה או מקבל את ההסכם .  מנהיג הרוב הרפובליקני בסנאט ,  מיץ' מקונל ,  אמר כי הסנאט ישקול את ההחלטה .  

נתניהו ליהודי ארה"ב : " התנגדו להסכם המסוכן עם איראן "
 בנאום למוסדות וקהילות יהודיות בארה"ב הפציר ראש הממשלה בשומעיו לקדם התנגדות להסכם הגרעין ,  שיובא בקרוב לאישור הקונגרס : " ההסכם יביא מלחמה ".  בנוסף ,  הדגיש את תמיכת הרצוג בעמדתו : " זו לא סוגיה מפלגתית בישראל "
 
