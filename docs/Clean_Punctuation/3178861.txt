משפחת גולדין תוקפת : " שרים עלומי שם מדברים נגדנו "
 הוריו של קצין צה"ל שגופתו מוחזקת בידי חמאס פנו לעורכים הראשיים של כל כלי התקשורת ,  בבקשה לא לשתף פעולה עם טענות שרים כי המשפחה פועלת מחוץ לאינטרס הציבורי . " אם יש לשר מה להגיד ,  שיזדהה בשמו ",  אמר שמחה גולדין
 ( בוידאו :  משפחתו של הדר גולדין במחאת 'מסדר הדר' )  
לאה ושמחה גולדין ,  הוריו של סגן הדר גולדין ,  שנהרג במבצע  " צוק איתן "  וגופתו מוחזקת בידי חמאס ,  פנו היום  ( שני )  במכתב לעורכים הראשיים בכלי התקשורת במכתב אישי ,  שבו הם מבקשים לא לשתף פעולה עם תדרוכים אנונימיים מצד שרים וגורמים מדיניים וביטחוניים נגד המשפחה .  משפחת גולדין פנתה לעורכים הראשיים בעקבות טענותיה על תדרוכים של שרים עלומים בתקשורת נגד המשפחה ,  לפיהם היא פועלת בניגוד לאינטרס הישראלי .
 לדברי המשפחה ,  במהלך החודשים האחרונים מתפרסמים בכלי התקשורת השונים כתבות ופרשנויות הנוגדות את עמדת המשפחה .  במכתב שנשלח כתבו הוריו של גולדין , " כמשפחה ,  אין לנו בעיה להתמודד עם הטענות ועם הביקורת נגדנו באופן ישיר ,  אבל ברוב המקרים מדובר בתדרוכים של שרים מכהנים בקבינט או בגורמים מדיניים או ביטחוניים בכירים שמסתתרים ולא יוצאים בגלוי ".  
הוריו של גולדין פנו לעורכים וביקשו , " באופן אישי שבעניין זה תפסיקו לשתף פעולה עם התדרוכים עלומי השם נגד משפחה שכולה ותדרשו מהגורמים המתדרכים להסיר את המסכה ,  לצאת מהבונקר ולעמוד מולנו באופן גלוי וישיר ". 
עוד בוואלה ! NEWS :  איראן לקראת החזרת הסנקציות :  ארה"ב ,  ישראל וסעודיה מבודדותסגן מנהיג הלייבור לקורבין :  הילחם באנטישמיות - או שנעלם בבושה"לא יכול עוד לחלום ":  המוות ההמוני בבתי הכלא של משטר אסד 
בשיחה עם וואלה !  NEWS אמר הבוקר שמחה גולדין ,  כי  " ישנה מתקפה של שרים עלומים נגד המשפחה שלנו ,  זה לא ראוי צריך לעצור את זה .  אם יש לשר מה להגיד למשפחה שכולה ,  זה צריך להגיע בזיהוי שמי ".  גולדין אף התייחס לפרסום בערוץ עשר ,  לפיו שר בקבינט אמר שמשפחת גולדין לקחה את השרים בקבינט כשבויים . " שיגידו מי השר ולמה הוא מתכוון כדי שנוכל לעמוד מול הטיעונים ,  כי הם מופרכים ,  ומדביקים לנו התנהגות שמעולם לא אמרנו ועשינו ",  אמר שמחה .  
על דבריה של זהבה שאול אתמול במסיבת העיתונאים כי נתניהו תקף אותם ,  ציין גולדין כי  " זה היה לפני שנתיים ביוני ,  אחרי ההסכם הטורקי .  אנחנו היינו באותו החדר והיו עוד אנשים ",  שיחזר .  לדבריו , " רוב הדברים שזהבה ציינה היו נכונים מאוד .  במשך שנתיים אנחנו משתדלים לא לשתף פעולה עם ידיעות מהסוג הזה ,  זה לא המוקד שעליו צריך לדבר .  אנחנו משתדלים לשמור על קשר טוב עם ראש הממשלה כי הוא זה שהוציא את הדר לקרב ".  
על הפרסום לפיו שרה נתניהו תקפה את משפחת גולדין ,  אמר כי  " זה פרסום שהתנגדנו לו במשך שנתיים ,  כי אנחנו לא מוכנים לשתף פעולה עם ידיעות מהסוג הזה .  זה יצא אבל אני לא רוצה לשתף פעולה ,  זה הורס לנו את המאמץ העיקרי ". 
עבור משפחת גולדין ,  תשומת הלב מתמקדת כעת בהכנות לקראת ההסכם עם חמאס באשר להחזרת גופות החיילים הדר גולדין ואורון שאול לישראל . " בהסכם ,  הדר ואורון צריכים להיות חוד החנית ,  הם צריכים להיות לפני שאנחנו מתחילים למסור נכסים שלנו לידי האויב .  זו הייתה ההתחייבות של ראש הממשלה לפני ארבע שנים ,  והכיוון הזה לא מתממש "  ,הוסיף .  

משפחת גולדין תוקפת : " שרים עלומי שם מדברים נגדנו "
 הוריו של קצין צה"ל שגופתו מוחזקת בידי חמאס פנו לעורכים הראשיים של כל כלי התקשורת ,  בבקשה לא לשתף פעולה עם טענות שרים כי המשפחה פועלת מחוץ לאינטרס הציבורי . " אם יש לשר מה להגיד ,  שיזדהה בשמו ",  אמר שמחה גולדין

