עם הגב למדינת תל אביב :  המסע של יאיר לפיד לכיבוש הפריפריה 
" חילקתי סטיקרים של מח"ל ",   " לא רוצה שלום של זהבה גלאון ",   " רוצה שהפלסטינים יעופו לנו מהעיניים ",   " ריבון עולם ".  עיתונאי תל אביבי חילוני ?  מזמן לא .  יו"ר יש עתיד חורש את הארץ וממציא את עצמו כליכוד ב' כדי לרשת את נתניהו .  האזינו להקלטות של לפיד החדש ,  זה שלא הכרתם
בהקלטה :  יאיר לפיד בכנס בנתיבות 
יום ראשון בשבוע ,  סוף נובמבר ,  נתיבות .  כ-250 תושבי העיר והסביבה מגיעים לכנס פוליטי בביתו של חבר המועצה משה פרץ .  חרדים מתערבבים עם חילוניים ,  חובשי כיפות סרוגות יושבים יחד עם עולים מחבר העמים ובעיקר הרבה ליכודניקים נצפו באוהל .
 מי שהאזין לדברי הנואם המרכזי בכנס יכול היה לחשוב שמדובר בראש הממשלה בנימין נתניהו או בשר החינוך נפתלי בנט . " גדלתי בבית של ליכוד ,  חילקתי סטיקרים של מח"ל ",   " אני לא רוצה שלום של זהבה גלאון אני רק רוצה שהפלסטינים יעופו לנו מהעיניים ",   " אם ארכיב את הממשלה הטלפון הראשון שלי יהיה לליכוד ",   " אני בקשר טוב עם אריה דרעי ",   " טעיתי בהתנהלות מול החרדים ",   " ירושלים בירת ישראל שלא תחולק לעולם ",   " זהות יהודית ",   " עם ישראל ",   " אלוהים וריבון עולם ".  המלחמה בחרדים התחלפה בהבנה ובהידברות ,  ואלא רק חלק מהמוטיבים בעזרתם מנסה לפיד לכבוש את לב הליכודנקים בפריפריה .
 יו"ר מפלגת  " יש עתיד "  יאיר לפיד חורש בשנה וחצי האחרונים את הארץ ,  משדרות ונתיבות בדרום ועד לקריית שמונה וכרמיאל בצפון .  מגיע לחוגי בית ,  חונך מטות של התנועה ,  עונה לשאלות ,  מקשיב לבקשות ומקווה שגם יקבל קולות .  מיד לאחר הבחירות האחרונות לכנסת הבין לפיד כי כדי להוות איום פוליטי על נתניהו הוא חייב לזכות באהבתם של תושבי מדינת ישראל שלא גרים  " במדינת תל אביב ",  והחל במסע לישראל השנייה .  הוא גם הורה לחברי הכנסת שלו להגיע כמעט לכל יישוב בפריפריה .  350 ביקורים של חברי הכנסת של המפלגה נספרו בשנה וחצי האחרונים ביישובי הדרום והצפון .  מבחינת לפיד יש עתיד ,  והעתיד הזה נמצא בפריפריה .  

לפני תחילת הכנס בעיר נתיבות ,  הדיילות של יש עתיד חילקו חומרי הסברה וביקשו לרשום את שמות הבאים ,  ההיענות הייתה חלקית . " לבוא לשמוע את יאיר לפיד ניחא ,  אבל להירשם זה כבר סיפור אחר ,  זה מרגיש לנו כמו בגידה ",  אמרו חלק מהתושבים .  לא רחוק מהדיילות ישבו מספר צעירים מחוץ לאוהל שהוקם לכבוד לפיד . " אנחנו לא מתכוונים להצביע לו ,  הוא מייצג את התל אביבים שונאי המסורת ושונאי נתניהו ,  אבל באנו לשמוע ולשאול ",  הם סיפרו .  כשהחל לפיד לנאום הם הסתכלו זה על זה בפליאה ,  עד שאחד מהחברים סיכם את סגנונו של יו"ר יש עתיד , " הקול קול לפיד ,  אבל האמירות הם יותר אורי אריאל ". 
לאחר שלפיד פורס את משנתו הביטחונית ,  המדינית והכלכלית ,  הוא נשמע הרבה יותר ליכודניק מהרבה אנשי ליכוד .  הוא הבין את שהציבור הולך יותר ימינה וכך גם סגנונו הופך להיות יותר חד ותוקפני . " שלום "  הפכה להיות מילה גסה , " השמאל לא קיים "  כלל וגם המילה  " מרכז "  אינה שגורה בפיו .  זהו כנס ימין לכל דבר ועניין .  
בבחירות האחרונות גרפו מפלגות הימין והחרדים בעיר בנתיבות כמעט 97% מהקולות :  הליכוד עם כ-30% ,  ש"ס עם 23% ,  מפלגתו של אלי ישי  " יחד "  גרפה כ-20% ,  אחריה ישראל ביתנו ויהדות התורה עם 7% כל אחת ,  הבית היהודי עם 5.5% ,  כולנו של כחלון עם 3.6% ,  המחנה הציוני עם 2% ויאיר לפיד בסוף הרשימה עם 1.2 ,  ששווים 186 קולות .  עיר ימנית ודתית .
 כדי לשכנע אותם לפיד מחשב מסלול מחדש . " אנחנו צריכים להתחיל מסע שיפריד אותנו משנים וחצי מיליון פלסטינים וישקיט את עזה .  אחרי שלושה סיבובים בעזה בשנים האחרונות צריך מסע דרך ועידה אזורית ,  להתחיל להגיע למצב שמפרידים אותם .  אם יש דבר בסיסי שיותר חשוב מהכול זה הזהות היהודית של מדינת ישראל .  אבא לא בא מהגטו בשביל לחיות במדינה דו לאומית עם פלסטינים ,  צריכים מסע זהיר מול הפלסטינים כדי להיפרד .  אין לנו מה לחפש בשכם או רמאללה .  אין שם יהודי אחד .  זה קיני טרור ",  אומר לפיד לכל תשואות הקהל הקצת המום .  
ואז הוא משרטט לקהל את ההסדר המדיני שיביא ,  אם יהיה ראש הממשלה הבא . " אנחנו צריכים לשמר שליטה ביטחונית תחת עקרונות שהם צריכים לדעת :  לא תהיה זכות שיבה וירושלים לא תחולק .  היא בירת ישראל והיא תישאר בירת ישראל .  מקסימום שטח ,  מקסימום יהודים ,  מקסימום ביטחון ,  מינימום פלסטינים ",  הוא אומר לקהל .  

לפיד גם מקפיד לבדל את עצמו מאנשי השמאל .  הוא מוזכרים אצלו בהקשר שלילי ,  הוא לא מהסס לגנותם ,  וחוזר על כך שהשלום שהוא רוצה בכלל לא דומה לזה של יו"ר מרצ זהבה גלאון . " אני אציב עקרונות של הסדר כשאני אהיה ראש ממשלה ,  ואם הם לא יקבלו אותם לא יהיה הסדר ,  לא תהיה זכות השיבה ,  והעיקרון היותר חשוב - ירושלים לא תחולק .  היא בירת ישראל ותישאר בירת ישראל ,  ואם בגלל זה לא יהיה הסדר אז לא יהיה הסדר .  אני לא מחפש שלום ,  לא יהיה בזמן שלי שלום ,  אני לא רוצה להתחתן אני רוצה להתגרש ,  אני רוצם שהם יהיו בצד אחד של חומה ממש גבוהה ואני בצד שני ,  צריך להיפרד מהם אם אנחנו רוצים להישאר מדינה יהודית .  שני מדינות לשני עמים זה לא רק עמדתי ,  זוהי עמדת ראש הממשלה וגם של רוב הציבור הישראלי ,  שייקחו מדינה ושיקראו לה איך שהם רוצים רק שיצאו לנו מהעיניים .  לא רוצים לחיות איתם ,  זה לא שלום נוסח זהבה גלאון ,  אין לי עניין לראות אותם מולי ".  
התפישה והאידיאולוגיה היא דווקא שמאל  שתי מדינות לשני עמים  אבל לפיד משמיע אותה בלחן ימני תקיף .  הוא כבר הבין שלא תמיד חשוב מה אומרים ,  אלא איך אומרים .  אנשי הימין בקהל מאושרים ,  לפיד הופך בפריפריה לרחוק מלפיד התל אביבי . " הרבה פחות יהיר משחשבתי ,  הרבה יותר ימני ,  מזכיר את הליכוד של פעם ",  אומר יוסי , " ליכודניק מאז ולתמיד ",  כהגדרתו , "  אני לא מתכוון לבחור בלפיד בבחירות הקרובות ,  אם כבר ימין אז נתניהו עדיין המלך של הפריפריה ,  אבל אני כבר לא מקטלג אותו כאיש שמאל ואולי בעתיד הוא יהיה יורשו של נתניהו ".  
ואכן לפיד מזכיר לקהל ומדגיש שהוא בכלל  " ליכודניק מילדות "  שגדל על ערכי מנחם בגין ,  והוא בעצם היורש האמיתי של מנהיג הליכוד הנערץ בערי הדרום . " אני בא מבית של ליכוד ,  אבא שלי היה איש של בגין ,  בגין מינה אותו להיות מנכ"ל רשות השידור ,  אתה לא ממנה מישהו להיות אחראי על כל הטלוויזיה והרדיו אם אתה לא סומך עליו במיליון אחוז .  ב-1981 הייתי בן 17.5 והפסדתי את הבחירות בחצי שנה ,  הסתובבתי וחילקתי סטיקרים של מח"ל ,  משם באתי .  אני מסתכל על הליכוד של היום ,  זה לא הליכוד של בגין ".  וכדי להרגיע את תושבי נתיבות שהממשלה הבאה ,  אם יעמוד בראשה ,  לא תהיה שמאלנית ,  הוא מבטיח מעל הבמה כי  " הטלפון הראשון שאעשה אם אבחר הוא לליכוד .  הליכוד היא בעיני שותף קואליציוני ראוי שיש מה לדבר איתו .  ואז גם תצביעו כי תדעו שאתם מקבלים יש עתיד וליכוד בכרטיס אחד ". 
המרדף אחרי קולות בצפון ובדרום החל שלפיד הבין שבלי לפרוץ את חומת תל אביב יהיה קשה מאוד לנצח את נתניהו . " אחד מהאנשים האחראים לשינוי התפישה והתעמקות בפריפריה הוא חבר הכנסת מאיר כהן ,  הוא מבין את 'הרוח הליכודניקית' והפך בשנה וחצי האחרונה לאחד מהאנשים הקרובים ללפיד ",  אומר אחד הפעילים המרכזיים של יש עתיד .
 כהן גם הבין שבלי אחיזה של פעילים בפריפריה והקמת רשימות של המפלגה לרשויות המקומיות יהיה קשה מאוד לנגוס בקולות הליכוד ,  והחל בהקמת מטות ובבחירת מעומדים שירוצו מטעם התנועה בבחירות המוניציפליות בעוד כשנתיים . " אנחנו עובדים קשה וחורשים את הארץ .  הפריפריה היא חלק חשוב מתהליך זה וגבולות המדינה רחבים הרבה יותר ממה שהממשלה הזו חושבת .  המפגשים שלנו עם רבבות האזרחיות והאזרחים מאוד פורים וכמעט בכל מקום אתה שומע אנשים שמביעים כמיהה לאלטרנטיבה .  למשהו אחר .  להנהגה שתחשוב עליהם ולא על עצמה .  הממשלה הזו עסוקה בעיקר בעצמה ובהישרדות שלה .  את האנשים לא מעניינת הפוליטיקה ובטח לא מלחמות הפוליטיקאים ,  לאנשים יש מספיק בעיות והם מחפשים אוזן קשבת ומי שישמש להם קול ",  אומר ח"כ כהן . 
" אני חייב לציין שאנחנו לא רק שומעים את האנשים ,  אנחנו מקדמים את הנושאים שהם מעלים ,  עד כמה שאנחנו יכולים מהאופוזיציה ",  הוא מוסיף . " ראה מה קורה עם התכנית לחיזוק הצפון ,  באיזו קלות מבטלים תכנית כל כך חשובה שמצפים לה שנים רבות .  הציבור יודע את האמת ,  הציבור מבין שיש כסף ,  רק שהוא נשאר בתוך המשחק הפוליטי ולא מעבר .  אני מגיע מהפריפריה ותחושות הציבור לא משקרות .  יש לנו מדינה טובה וחברה עוצמתית אבל כולם מבינים ,  בפרט בפריפריה שאפשר לעשות אותה טובה יותר ".  

בחזרה לכנס .  אם יש עצב רגיש בקרב הליכודניקים ,  כזה שמעלה את חמתם ,  זה  " התקשורת השמאלנית שרודפת את נתניהו ".  הם סולדים ממנה וטענים כי  " הרדיפה התקשורתית אחרי ראש הממשלה נעוצה בהיותו איש ימין ".  לפיד משחק גם על הרגש הזה . " אני לא אוהב שמתעסקים באשתו ובילדיו ,  זה לא מכבד ולא מכובד ,  לא שמעתם ממני מילה של ביקורת עליו ולא אמרתי מילה אחת עליו ",  הוא אומר נחרצות .
 ועכשיו מגיע לפיד לנושא הנפיץ ביותר :  הדת והחרדים .  באי הכנס הם ברובם שומרי מסורת וחלקם חובשי כיפות ,  כמו למשל חבר מועצת העיר נתיבות משה פרץ ,  המארח את חוג הבית .  פרץ חובש כיפה סרוגה .  לא בטוח ששומרי המסורת הם מסכימים על כל ההתנהלות של החרדים אבל כן אוהבים אותם ורוצים לשמור על כבודם ,  ובטח שלא יתנו לאף אחד לפגוע בהם ,  גם פה לפיד משנה קצת כיוון ,  והחרדים מבחינתו הם  " האחים החדשים ".  
" עשיתי לא מעט טעויות מול החרדים בקדנציה הקודמת ,  חלק מזה טעויות של סגנון ",  הוא פותח במונולוג , " באנו עם דברים שאני מאמין בהם כמו שוויון בנטל ולימודי ליבה ,  אני לא נגד עולמה של תורה אין לי בעיה עם אנשים שנשארים בישיבה ,  אבל צריך לתת להם הזדמנות אם לא ירצו להישאר בישיבה .  היינו צריכים לעשות זאת ,  השינוי הדרמטי מבחינת החברה החרדית הוא בהידברות איתם ,  היום אנחנו בהידברות איתם ,  אני ביחסים טובים מאוד עם החבר'ה של ש"ס .  אני מדבר איתם כל היום ". 
החרדים שבקהל אוחזים את ראשם ,  וכדי להמחיש את ההתקרבות שלו לדת מציין לפיד במשך כל נאומו את  " בורא עולם "  במספר הזדמנויות והביטוי שהיה הכי שגור בפיו במהלך השיחות הוא  " עם ישראל ".  כדי להמחיש את יחסיו עם דרעי הוא מספר , " היום הסתמסתי עם דרעי ,  היה איזה סיפור בערד שחשבו שמישהו התפרע בבית כנסת ,  אמרתי להם שאם יש מישהו שהתפרע בבית הכנסת הוא לא יהיה ביש עתיד .  יש לנו יחסים טובים .  גם עם יהדות התורה הם טובים ,  רק עם ליצמן יש בעיה ,  בסוף צריך לדבר איתם ואפשר לעבוד איתם ,  צריך לדבר מהמקום הטוב ולא לאבד את העקרונות שלנו ,  וזה גם בסדר לא להסכים ".  
בחור צעיר מהקהל אומר ללפיד  " אתם נתפסים כמפלגה תל אביבית שהיא נגד הדת והמסורת ,  יהיה לכם קשה לקבל קולות כאן בנתיבות ".  לפיד עונה במהירות ובנחישות ומנסה לקבוע עובדות בשטח . " ראש עיריית דימונה מאיר כהן הוא אחד מבכירי יש עתיד ,  יש יותר פריפריה מזה ?  חיים ילין ,  חבר כנסת מעוטף עזה ,  וגם אחרים מהצפון - אנחנו יושבים חזק בפריפריה ,  יש לנו 140 מטות בכל מדינת ישראל ,  אין מקום בפריפריה שאנחנו לא נמצאים בו ,  בשבוע הבא אנחנו בקריית שמונה .  הטענה שזו מפלגה של המרכז - עובדתית זה קשקוש גמור .  דימויים זה דבר חזק וצריך להתמודד איתם ,  יותר משליש מהמפלגה הוא אנשים דתיים .  עליזה לביא ,  אלעזר שטרן ועוד "   .
 מבולבלים ?  גם באי הכנס .  אמנם לפיד לא הצליח לשבור את הזכוכית אבל נראים בה סדקים . " לא קניתי את הצגת אוהב המסורת והשלום עם החרדים ,  הוא לא איש ימין ,  היו כמה דברים שהאמנתי לו ,  אבל בגדול זה נראה כמו הצגה אחת גדולה ",  אומר אחד מתושבי נתיבות שנכח בטקס.לעומתו היו כאלה שלפיד הצליח לשכנע חלקית . " אחרי ביבי אני בוחרת ביאיר ,  אבל רק אחרי נתניהו .  לפיד נראה כיום היחיד שהוא מנהיג ,  לא הרצוג ולא לבני ,  לפיד יירש את נתניהו ",  אמרה אחת מהנשים .
 אורי כבר החליט למי הוא יצביע בבחירות הבאות . " אני מאמין ליאיר ,  לפי מה שהוא אומר הוא בכלל איש ימין ,  אני מקווה שהוא יהיה ראש הממשלה הבא ואצביע לו רק אם הוא יתחייב שבממשלתו ישבו מפלגות הימין ולא שיהיה בה אנשי שמאל ".  נוכח נתוני ההצבעה בנתיבות בבחירות האחרונות ונוכח הקולות בסיום חוג הבית ,  עושה רושם שאכן יש עתיד ללפיד ,  והוא נמצא בפריפריה .
  ( עדכון ראשון :  12:16 )  

עם הגב למדינת תל אביב :  המסע של יאיר לפיד לכיבוש הפריפריה 
" חילקתי סטיקרים של מח"ל ",   " לא רוצה שלום של זהבה גלאון ",   " רוצה שהפלסטינים יעופו לנו מהעיניים ",   " ריבון עולם ".  עיתונאי תל אביבי חילוני ?  מזמן לא .  יו"ר יש עתיד חורש את הארץ וממציא את עצמו כליכוד ב' כדי לרשת את נתניהו .  האזינו להקלטות של לפיד החדש ,  זה שלא הכרתם

