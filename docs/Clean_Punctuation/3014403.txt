עתירה לבג"ץ :  לחייב את נתניהו וכחלון להקים את התאגיד
הבוקר הוגשה עתירה לבג"ץ על ידי עמותת הצלחה וח"כ כבל הדורשים שנתניהו יימנע מליזום הצעות חוק לפגיעה בתאגיד בשל השפעה פוליטית .  מהעתירה עולה כי פילבר דרש מכבל להדיח את מנהלת חטיבת החדשות בתאגיד שלומית אברהם גלוברזון
המאבק על התאגיד מגיע לבג"ץ :  הבוקר  ( חמישי )  הוגשה עתירה לבג"ץ על ידי ח"כ איתן כבל  ( המחנה הציוני )  ,  אלדד יניב ועמותת הצלחה שדורשים כי ראש הממשלה ושר התקשורת בנימין נתניהו ,  ושר האוצר משה כחלון יורו להקים את תאגיד השידור הציבורי ב-1 בינואר ,  כפי שנקבע בחוק .
 העותרים דורשים כי נתניהו יימנע מליזום הצעות חוק לפגיעה בתאגיד  " כאן "  בשל השפעה פוליטית וכי לא יתערב בזהות בעלי התפקידים הבכירים בתאגיד .  עוד דורשים העותרים ,  שנתניהו יפסיק את פעילות הצוות שהוקם כדי לבחון פתרונות חלופיים לשידור הציבורי .  בנוסף ,  הוגשה בקשה לצו ביניים שימנע מקידום הצעות חוק שיעכבו את תחילת שידורי התאגיד .  העתירה הוגשה בין היתר נגד נתניהו ,  כחלון ,  מנכ"לי משרדי רה"מ והאוצר ,  ראש הסגל של נתניהו ,  יואב הורביץ ,  רשות השידור ומועצת התאגיד .  
לטענת העותרים ,  חוק תאגיד השידור נועד למנוע השפעה של הדרג הפוליטי : " הבשורה שהביא עמו החוק החדש נגעה לא מעט במנגנוני הממשל התאגידי שהציג למען תכלית מרכזית אחת :  ניתוקו של הדרג הפוליטי ,  שהשפיע באמצעות הוראות שבדין ובאמצעים שאינם כדין ,  השפעה פוליטית פסולה על שידורי רשות השידור לכל אורך שנות פעולתה ".  
עוד עולה מהעתירה ,  כי מנכ"ל משרד התקשורת שלמה פילבר דרש מכבל להדיח את שלומית אברהם גלוברזון ,  מנהלת חטיבת החדשות בתאגיד ולמנות במקומה מועמד של נתניהו לתפקיד .  את העתירה הגישו עוה"ד יובל יועז ואלעד מן .  

עתירה לבג"ץ :  לחייב את נתניהו וכחלון להקים את התאגיד
הבוקר הוגשה עתירה לבג"ץ על ידי עמותת הצלחה וח"כ כבל הדורשים שנתניהו יימנע מליזום הצעות חוק לפגיעה בתאגיד בשל השפעה פוליטית .  מהעתירה עולה כי פילבר דרש מכבל להדיח את מנהלת חטיבת החדשות בתאגיד שלומית אברהם גלוברזון

