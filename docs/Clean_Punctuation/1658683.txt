השנה נסגרה במגמה מעורבת
למרות ריבוי השרים וסגניהם ,  יושב ראש הכנסת מביט על השנה האחרונה בסיפוק ,  וסבור כי ראש הממשלה מבין הרבה יותר את חשיבות ההליך הפרלמנטרי בהשוואה לקדנציה הקודמת שלו .  רובי ריבלין בטור אישי
ממשלת נתניהו השניה ,  המציינת היום שנה להשבעתה ,  מציבה בפנינו כמה תופעות הראויות לבחינה .  הראשונה שבהן היא גודלה הניכר לעין :  שלושים שרים ותשעה סגני שרים .  ריבוי השרים וסגניהם הביא למצב ,  בו הרשות המבצעת היא שליש מהרשות המחוקקת ,  דבר המחליש את הכנסת ומפר את האיזון הראוי ביניהן .
 השפעותיה השליליות של ממשלה גדולה מדי ניכרות גם על ציר הזמן ,  שכן שרים לשעבר שעברו לאופוזיציה נוטים שלא למלא היטב את תפקידם כחברי כנסת ;  הם בעיקר נושאים עיניים לקדנציה הבאה שבה יהיו שרים ,  ואינם מסוגלים לרדת ממרום כיסאם ולפעול כחברי כנסת מן המניין .  כמה מהם מתבלטים מעת לעת ,  אבל ניכר כי אינם נוטלים חלק של ממש בכל חווית הכנסת .  בדרך כלל הם מתרכזים בוועדת החוץ והביטחון ואינם מעסיקים עצמם ב"זוטות ".  
ועדיין ,  חשוב לזכור :  לא פחות משמונים חברי כנסת פועלים בוועדות הכנסת השונות ,  שהופכות להיות יותר ויותר מעין ועדות חקירה או ועדות סנאט ,  שהאפקטיביות שלהן גדולה .  
הממשלה נתמכת על ידי קואליציה של לא פחות מ- 74 חברי כנסת ,  דבר שלכאורה עלול היה לפגוע בתפקוד הכנסת כמייצגת גם את המיעוט האופוזיציוני .  בה בעת ,  על הקואליציה מוטל לשמר את יציבותה ולפעול להעברת תקציב המדינה .  בלימת חקיקה פיסקאלית פופוליסטית היא ממשימותיה המרכזיות ,  תנאי הכרחי לביצור מעמדה ולייצוב שלטונה של הרשות המבצעת.פעמים קשה להכריע בשאלה מה קדם ל ? מה :  האם ההתגרות של האופוזיציה בממשלה - עד כדי הטחת עלבונות ואפילו קללות כלפי ראש ממשלה - היא שיוצרת את הרצון לבלום אותה תוך תחושת  " נקם ";  או העובדה שהקואליציה מבקשת לפגוע במהותה של האופוזיציה ,  בפעולות כמו  " חוק מופז ",  חוק סגני השרים ודומיהם ,  המבקשים לשנות עוד במהלך הקדנציה את חוקי המשחק הקיימים והמקובלים .
 גם במתח הנוכחי שבין חלקי הבית ,  לא ראוי שנאפשר מצב ,  בו שני חברי כנסת מגישים הצעת חוק דומה בתכלית ,  אך התמיכה הממשלתית בהן לא תהיה לגופה :  זו של חבר הקואליציה תתקבל ,  אך זו של חבר האופוזיציה תיד ? חה .  מהלכים מסוג זה מעכירים את האווירה הפרלמנטרית .  מהצד האחר ,  כשהאופוזיציה מתגרה בצורה בלתי פוסקת בממשלה ,  היא איננה יכולה לצפות ממנה להושיט את הלחי השניה .
 אני תמיד ממליץ לחבריי לזכור ,  שהיום אתה באופוזיציה ומחר אתה עשוי להיות בקואליציה .  כאשר מנינו בסיעת הליכוד האופוזיציונית בסך הכל שנים-עשר חברים ,  המלצתי להם שלא לתמוך בכל חוק ,  משום שהיישום התקציבי שלו יוטל בסופו של דבר עלינו ,  משנחזור לספסלי הממשלה .  
ועדיין ,  לא כל הצעת חוק של האופוזיציה דינה להידחות .  בוודאי ,  כאשר נציגי אופוזיציה חוברים לעמיתיהם מהקואליציה ,  ומבטיחים בכך העברת יוזמות חקיקה .  כך עשינו גם אנחנו ,  למשל כשגדעון סער או אנוכי ביקשנו להעביר חוקים מן האופוזיציה ,  גייסנו מראש תמיכת חברים בקואליציה ,  והדבר הוכיח את עצמו ברגע ההצבעה .  
בכנסת הזו אני מזהה מפנה חיובי ביחסו של ראש הממשלה להליכים המתקיימים בכנסת .  בקדנציה הראשונה שלו ,  הפגין נתניהו זלזול בצורך במשמעת בכל הנוגע להליכים הפרלמנטריים .  הוא סבר - וגם העניק לכך הסבר לוגי - שזכותה וחובתה של הממשלה לפעול עומדים מעל הכל ולכן חוק ההסדרים ,  עוקף הכנסת במהותו ,  הוא האמצעי האולטימטיבי למימוש מטרה זו .  היום אני יכול לומר בסיפוק ,  כי המצב שונה .  נראה שראש הממשלה מבין הרבה יותר את חשיבות ההליך הפרלמנטרי ,  אולי משום שבדרך גם עמד בראש סיעה שניהלה מערכת אופוזיציונית למופת ,  על אף גודלה המצומצם ,  ואף הצליחה לחזור משם לשלטון .  
במלאת שנה לממשלה ה- 32 ומעט יותר משנה מאז כינון הכנסת ה- 18 ,  נדמה לי שמתחיל להיווצר איזון נכון בין שלש רשויות השלטון :  בית המשפט ,  הממשלה והכנסת .  גם אנחנו ,  בכנסת ,  התחלנו ביישום שורת צעדים שיובילו להעלאת קרנה .  אילו שינויים שמטיבם אינם מתחוללים באחת ,  אולם אני מקווה שלכל היותר בעוד עשור תחזור הכנסת למלוא איתנותה בציבוריות הישראלית .
 
השנה נסגרה במגמה מעורבת
למרות ריבוי השרים וסגניהם ,  יושב ראש הכנסת מביט על השנה האחרונה בסיפוק ,  וסבור כי ראש הממשלה מבין הרבה יותר את חשיבות ההליך הפרלמנטרי בהשוואה לקדנציה הקודמת שלו .  רובי ריבלין בטור אישי

