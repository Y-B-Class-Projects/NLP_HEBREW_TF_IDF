התרגיל של הסנאטור שעלול לגרום לנתניהו להחזיר לטראמפ 75 מיליון דולר
לינדזי גרהאם הרפובליקני ,  יו"ר ועדת תקציב החוץ בסנאט ,  אישר באחרונה תוספת של 75 מיליון דולר לסיוע השנתי ל-2017 .  ואולם ,  במסגרת הסכם הסיוע הביטחוני לעשור הקרוב שנחתם אשתקד עם ממשל אובמה ,  ישראל התחייבה להחזיר לממשל כל סכום שהקונגרס יבחר להעביר באופן עצמאי
חמישה ימים לפני הגעתו של נשיא ארצות הברית דונלד טראמפ לישראל אפשר למנות כבר רצף של תקריות ,  חריקות ומתיחויות שעשויות להעיב על הביקור ההיסטורי ;  שאלת העברת השגרירות לירושלים ,  מעמדו של הכותל המערבי ,  שאיפותיו של טראמפ להניע מחדש תהליך שלום בין ישראל והפלסטינים וההתפתחות האחרונה  הדיווחים שלפיהם הנשיא חשף מידע ישראלי מסווג בפני הרוסים .  
לוואלה !  NEWS נודע כי ברקע הביקור אירעה באחרונה עוד התפתחות פוליטית הנוגעת במשולש היחסים הרגיש בין הממשלה ,  הבית הלבן והקונגרס ,  ועשויה להעמיד במבחן את הסכם הסיוע הביטחוני לעשור הבא ,  או לכל הפחות את אחד הסעיפים המרכזיים שבו .  הסכם הסיוע הביטחוני שנחתם עם ממשלו של ברק אובמה בספטמבר האחרון אחרי חודשים של משא ומתן ,  קבע סכום סיוע שנתי היסטורי וחסר תקדים עבור ישראל  3.8 מיליארד דולר בשנה .  עם זאת ,  כחלק מההסכם ,  הממשל דרש שישראל תפסיק לחלוטין לבקש או לקבל תוספות מימון נוספות בקונגרס .  
ישראל אף העבירה התחייבות כתובה נפרדת לממשל אובמה שתחזיר כל כסף שהקונגרס יבחר להעביר באופן עצמאי בשנתיים הקרובות ,  עוד לפני כניסת הסכם הסיוע החדש לתוקף בסוף 2018 .  עם זאת ,  בתחילת החודש אושר בקונגרס תקציב סיוע החוץ לחצי השנה הקרובה ,  שכולל 3.175 מיליון דולר לישראל .  מדובר בתוספת של 75 מיליון דולר ,  מעבר ל-3.1 המיליארדים שארצות הברית וישראל הסכימו עליהם במסגרת הסכם הסיוע הקודם .
 לקריאה נוספת בנושאסנאטור פרו-ישראלי : " נתניהו משך את השטיח מתחת לרגלי תומכיו בקונגרס"אתגר ראשון להסכם הסיוע ?  בקונגרס מתעקשים להשיג מימון נוסף לישראלהסנאטור שמונע חתימת הסכם הסיוע : " אמרתי לנתניהו שהממשל יכול להזדיין "  
הנשיא טראמפ כבר חתם על חוק התקציב ,  שאושר ברוב דו-מפלגתי בשני בתי המחוקקים ,  אך התוספת שניתנה בתקציב עשויה להעמיד גם את הבית הלבן וגם את לשכת נתניהו בפני מבוכה ,  כפי שאישרו שני פקידים ישראלים בשיחה עם וואלה !  NEWS .  לדבריהם ,  טראמפ יכול לדרוש להחזיר את התוספת ,  בהתאם להתחייבות ישראל ,  אך צעד זה יתקבל כנראה בביקורת רבה בקרב ציבור בוחריו ,  ולכן ,  לפי ההערכה בירושלים ,  הוא אינו צפוי לבקש מישראל להחזיר את הכסף .  
ואולם ,  לפי ההתחייבות שניתנה לממשל אובמה ,  ישראל אמורה להחזיר למחלקת המדינה כל תוספת שתינתן לה מעבר ל-3.1 מיליארד של הסכם הסיוע הקודם . " זה בהחלט יוכל להביך את הממשל ,  שמתכנן בהמשך קיצוצים נרחבים בתקציב סיוע החוץ ,  אבל מצד שני ,  אם הם יתנגדו לזה  זה יביך אותם עוד יותר בבייס ",  אמר גורם מדיני .  גורם אחר המעורה בנושא הוסיף כי  " טראמפ אולי לא ידרוש להחזיר את הכסף ,  ושני הצדדים תמיד יוכלו לטעון שזו התחייבות שניתנה לממשל אובמה ואינה תקפה על היחסים עם ממשל טראמפ .  אבל גם לנתניהו יהיה קשה להשאיר את הכסף אצלו ,  כי זה מערער תחת התחייבות כתובה שנתן ,  וישראל בדרך כלל מאוד מקדשת התחייבויות ".  
מי שאחראי לפלונטר הזה הוא הסנאטור הרפובליקני לינדזי גראהם ,  העומד בראש ועדת המשנה לתקציב החוץ בסנאט ומי שגיבש את הצעת תקציב סיוע החוץ בסנאט  שכוללת את התוספת של 75 מיליון הדולר .  גראהם ,  שנחשב לאחד מתומכי ישראל הגדולים בגבעת הקפיטול ,  הוביל בשנה שעברה את ההתנגדות לדרישת ממשל אובמה להפסיק את מנהג תוספות המימון בקונגרס ,  והקשה במשך חודשים על השלמת הסכם הסיוע הביטחוני ,  בטענה שהקונגרס אינו צד בהסכם והממשל אינו יכול לחייב אותו במגבלות מימון כלשהם .  
בממשל אובמה חשדו כי ראש הממשלה ושגריר ישראל בארצות הברית רון דרמר עומדים מאחורי המהלכים של גראהם ,  וסירבו לחתום על ההסכם עד שגראהם יוריד מהשולחן יוזמות חקיקה למימון סיוע נוסף לישראל .  נתניהו ניסה בזמנו לשכנע את גראהם לוותר על החקיקה ,  והסביר לו שהצורך שלו לסיכום הסיוע לעשור הקרוב גדול יותר מהצורך לקבל תוספות בשנתיים הקרובות ,  אך גראהם לא השתכנע .  
כך למעשה נולד מכתב ההתחייבות הישראלי שצורף להסכם :  היועץ לביטחון לאומי לשעבר יעקב נגל ,  שניהל את המגעים מול הבית הלבן ,  הוא זה הציע לצרף להסכם את המכתב ,  עם התחייבות ישראלית ברורה ומפורשת שלא לקבל תוספות מהקונגרס בשנים 2017 ו-2018 .  אם תוספות שכאלו יינתנו הן יוחזרו למחלקת המדינה ,  למעט בנסיבות מיוחדות כמו מלחמה ועימות מזוין ,  שיוסכמו על ידי שני הצדדים .  
גראהם זעם בזמנו על ממשל אובמה  וגם על ראש הממשלה  על הכנסת הסעיף של איסור התוספות מהקונגרס ,  והבהיר מיד לאחר חתימת ההסכם כי הוא אינו מייחס לסעיף זה תוקף .  מאז הוא פועל לקדם תוספות מימון בחקיקות אחרות ,  כמו זה שהכניס בתקציב סיוע החוץ לחצי השנה הקרובה ,  שגובש בוועדת המשנה שבראשותו בחודשים האחרונים . 
" גראהם מנסה להוכיח נקודה - להראות שיש איזונים ובלמים בדמוקרטיה האמריקאית ולהראות שהממשל אינו יכול להגביל את שליטת הקונגרס בתקציב ",  אמר לוואלה !  NEWS גורם ישראלי . " מבחינתו  אם הממשל לא ידרוש את הכסף ,  ונתניהו לא יציע להחזיר  הוא יוכיח שלחלק הזה בהסכם הסיוע אין למעשה ממש משמעות ".  
גראהם ,  אגב ,  הצביע בסופו של דבר נגד התקציב שאותו גיבש בעצמו ,  בשל התנגדותו לשינויים מתוכננים בתחום האנרגיה שנכנסו כחלק מחוק ההסדרים - אך רק לאחר שווידא שהתקציב יעבור ברוב גדול של סנאטורים משתי המפלגות .  
בתגובה לפניית וואלה !  NEWS אם ישראל מתכוונת להחזיר את התוספת ,  הפנו בלשכת ראש הממשלה לשגרירות ישראל בוושינגטון ,  שלא מסרה תגובה עד לפרסום הידיעה .  

התרגיל של הסנאטור שעלול לגרום לנתניהו להחזיר לטראמפ 75 מיליון דולר
לינדזי גרהאם הרפובליקני ,  יו"ר ועדת תקציב החוץ בסנאט ,  אישר באחרונה תוספת של 75 מיליון דולר לסיוע השנתי ל-2017 .  ואולם ,  במסגרת הסכם הסיוע הביטחוני לעשור הקרוב שנחתם אשתקד עם ממשל אובמה ,  ישראל התחייבה להחזיר לממשל כל סכום שהקונגרס יבחר להעביר באופן עצמאי

