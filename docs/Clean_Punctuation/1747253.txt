 " נתניהו בניגוד עניינים מול חברות הגז והנפט "
 ניגוד עניינים אצל ראש הממשלה בנושא תמלוגי הגז ?  מכתב שהוגש לנתניהו מבקש מראש הממשלה שלא לקיים קשר עם יועצו שעיה סגל ,  המסייע גם בעסקיו של יצחק תשובה ,  בשל החשש מניגוד עניינים .  לשכת רה"מ : " סגל מעולם לא פנה לנתניהו בנושא "
 תנועת אומ"ץ ביקשה הבוקר  ( ראשון )  מראש הממשלה בנימין נתניהו שלא לקיים קשר עם יועצו הכלכלי שעיה סגל בנושאי התמלוגים ו/או בכל נושא אחר הקשור בעסקיו של יצחק תשובה ,  זאת משום שסגל פועל גם כיועצו של תשובה . 
" בימים אלה ,  בהם נאבקת המערכת הפוליטית בישראל בשאלת הגדלת גובה התמלוגים שעל בעלי הזיכיונות לחיפושי נפט וגז לשלם לקופת המדינה ,  אנו עדים למצב מוזר הכרוך ,  לכאורה בניגוד לחוק ,  בניגוד עניינים בו אתה מצוי ,  בגלל פעילותו של הלוביסט שעיה סגל ",  כתבו בתנועת אומ"ץ לראש הממשלה .
 בתנועה התייחסו במיוחד לכללים האוסרים על ניגוד עניינים ,  שקבעו כי אסור לעובד ציבור להגיע למצב בו הוא עלול להימצא במצב של חשש סביר מהשפעה לא ראויה על קבלת ההחלטות , " והנה מסתבר כי דווקא בחצרך מתרחש מצב ברור של חשש לניגוד עניינים "  נכתב .
" הלוביסט והיועץ שעיה סגל ,  מבאי ביתך ומשרדך ,  מגדיר את עצמו בתקשורת כיועץ אסטרטגי לך וגם לרעייתך ",  כתבו לראש הממשלה , " והנה ,  בשעה שמר סגל ממלא את התפקיד החשוב הזה ,  הוא משמש במקביל גם כיועץ האסטרטגי של מר יצחק תשובה במסגרת מאבקו נגד הגדלת התמלוגים לבעלי הזיכיונות לחיפושי גז ". 
יו"ר הנהלת אומ"ץ אריה אבנרי ,  החתום על המכתב ,  אף המשיך וציין את התגלגלות האירועים האחרונה בוועדת הכלכלה ,  אשר לדבריו היא שהובילה לשאלות הקשות נגד ראש הממשלה . " על פי מה שפורסם בתקשורת ומעולם לא הוכחש ,  אתה הבטחת לחבר הוועדה ח"כ כרמל שאמה-הכהן  ( התומך בהגדלת התמלוגים )  כי הוא יכהן כיו"ר הוועדה במקומו של ח"כ אופיר אקוניס  ( המתנגד להגדלת התמלוגים )  ונחשב למקורב אליך ",  נכתב , " והנה בשעה שהגיע מועד החילופין הצעת לח"כ שאמה-הכהן תפקיד חלופי של סגן שר ובלבד שיוותר על תפקיד יו"ר הוועדה ".  אבנרי שואל - האם יועצו של נתניהו השפיע על קבלת החלטה זו .  
לדברי אבנרי , " האם יש בכוונתך להגדיל את ההוצאות מתקציב המדינה לצורך מימון משרה נוספת בלתי חיונית של סגן שר רק כדי לאפשר לאילי הון דריסת רגל חופשית בוועדת הכלכלה ?  האם מר שעיה סגל השפיע עליך ,  מטעם לקוחו יצחק תשובה ?  ". 
מלשכת ראש הממשלה נמסר בתגובה כי  " שעיה סגל מעולם לא פנה ולא העלה ולא שוחח עם ראש הממשלה בנימין נתניהו בנושא כלשהו שקשור לתחום הגז הטבעי או התמלוגים .  נושא זה נידון אך ורק במסגרת הגורמים הממשלתיים הרלוונטיים ,  ובראשם ועדה מקצועית עצמאית שתגיש את המלצותיה לראש הממשלה .  גם ההחלטה לגבי תפקיד יו"ר ועדת הכלכלה אינה קשורה לשעיה סגל ,  אלא לשיקולים של סיעת הליכוד בכנסת ,  ואין לו שום השפעה עליה ". 
עדכון ראשון - 12:44 

" נתניהו בניגוד עניינים מול חברות הגז והנפט "
 ניגוד עניינים אצל ראש הממשלה בנושא תמלוגי הגז ?  מכתב שהוגש לנתניהו מבקש מראש הממשלה שלא לקיים קשר עם יועצו שעיה סגל ,  המסייע גם בעסקיו של יצחק תשובה ,  בשל החשש מניגוד עניינים .  לשכת רה"מ : " סגל מעולם לא פנה לנתניהו בנושא "
 
