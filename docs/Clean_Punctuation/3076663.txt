בנט על משבר הכותל : " נציגי יהדות ארה"ב חשים שקיבלו סטירת לחי "
 שר החינוך עורך מסיבת עיתונאים בנושא  " התמונה החינוכית "  אך התייחס תחילה למשבר סביב ביטול מתווה הכותל .  הוא אמר כי משיחה עם ראשי יהדות ארה"ב עולה  " תמונה קשה ".  בהמשך היום יקיים פגישה מנהיגים יהודיים-אמריקנים
שר החינוך והתפוצות נפתלי בנט  ( הבית היהודי )  נושא היום  ( שלישי )  דברים בכנס  " התמונה החינוכית "  במשרד החינוך בתל אביב .  בראשית דבריו הוא התייחס למשבר סביב ביטול מתווה הכותל . " ביממה האחרונה קיימתי מפגשים עם מנהיגי יהדות ארצות הברית שנמצאים בארץ והתמונה קשה .  יש משבר ממשי מול הנהגת יהדות ארה"ב ".  לדבריו , " הם חשים שקיבלו סטירת לחי מממשלת ישראל  תחושה סובייקטיבית שהם אינם רצויים כאן .  זו כמובן אינה המציאות אבל זו התחושה להם ".   
" הם אחינו ",  הוא המשיך , " הם רצויים כאן ומהווים בסיס אסטרטגי למדינת ישראל ואנחנו נישאר מאוחדים איתם .  נעשו מספר שגיאות ויש דיס-אינפורמציה רחבה שכביכול אין יותר תפילות ברחבת 'עזרת ישראל' ,  זה לא נכון ,  היא פתוחה לכל הזרמים והיא תישאר פתוחה לצמיתות .  כל זה לא השתנה ". 
לקריאה נוספת:הסוכנות היהודית תוקפת : " החלטות הממשלה חותרות תחת הציונות"הישג לחרדים :  חוק הגיור אושר בוועדת שרים לחקיקה ;  מתווה הכותל הוקפארוב השרים לא ידעו על הקפאת מתווה הכותל : " פגיעה בעבודת הממשלה "  
הוא התייחס גם להצעת חוק הגיור שאושרה בוועדת השרים שתמנע גיורים שאינם אורתודוקסיים . " זו תפיסה מוטעית כאילו נעשתה פגיעה בגיור ,  אין לזה שחר .  יש אינטרסנטים שרוצים לייצר אווירה לא נכונה .  אנחנו במהלך היום נפוגג את הדיס-אינפורמציה .  אני סבור שהיה צריך להיצמד להצהרת הכותל השנייה אבל גם עם הדבר הזה צריך לומר הכותל היה ונשאר פתוח .  צריך לנסות ולהביא לפתרון מהיר למשבר הזה מול יהדות ארה"ב ".  
מאוחר יותר היום יכנס בנט פגישה עם מנהיגים יהודיים-אמריקנים ,  בהם ראשי פדרציות וראשי הזרמים הרפורמים והקונסרבטיבים כדי לדון במשבר הכותל ובהצעת חוק הגיור שאושרה השבוע ועוררה גם היא מהומה .  אמש נפגשו ראשי הפדרציות מניו יורק ,  משיקגו ומקליבלנד עם ראש הממשלה בנימין נתניהו בעקבות האירועים האחרונים ,  אך לדברי גורמים המעורים בתוכן הפגישה היא הסתיימה בלא תוצאות .
 אתמול פרסמו ראשי הסוכנות היהודית הודעת גינוי חריפה לביטול מתווה הכותל ולאישור חוק הגיור . " להחלטות של ממשלת ישראל יש פוטנציאל ממשי לפלג את העם היהודי ולחתור תחת החזון הציוני וחלומם של הרצל ,  בן גוריון וז'בוטינסקי ",  נמסר בהודעה ,  שעליה חתומים יו"ר הסוכנות נתן שרנסקי וראשי חבר הנאמנים ,  צ'ארלס הורוביץ רטנר ומייקל סיגל .  

בנט על משבר הכותל : " נציגי יהדות ארה"ב חשים שקיבלו סטירת לחי "
 שר החינוך עורך מסיבת עיתונאים בנושא  " התמונה החינוכית "  אך התייחס תחילה למשבר סביב ביטול מתווה הכותל .  הוא אמר כי משיחה עם ראשי יהדות ארה"ב עולה  " תמונה קשה ".  בהמשך היום יקיים פגישה מנהיגים יהודיים-אמריקנים

