השר שלום נגד רה"מ :  למה לא דנים בהמשך המו"מ ? 
המשנה לרה"מ תקף את נתניהו על שטרם קיים דיון בממשלה או בקבינט המדיני-ביטחוני על פרטי המו"מ הישיר עם הפלסטינים .  לטענתו , " דברים מתקדמים בלי שאנחנו מעודכנים ".  רה"מ :  תהיה ישיבה כשיהיה צורך לקבל החלטות
המשנה לראש הממשלה ,  השר סילבן שלום ,  מתח הבוקר  ( ראשון )  ביקורת ראש הממשלה בנימין נתניהו ,  מפני שלא קיים דיון בממשלה ובקבינט על המו"מ הישיר עם הפלסטינים .  בישיבת שרי הליכוד ,  שנערכה לפני ישיבת הממשלה השבועית ,  אמר שלום : " אף אחד מהשרים לא יודע איפה אנחנו עומדים ,  וזה חלק מהבעיה :  שדברים מתקדמים בלי שאנחנו מעודכנים ".  
שלום הוסיף : " אמרתי לראש הממשלה שהוא אמר לפני היציאה לוושינגטון שאין צורך בישיבת ממשלה משום שזו תהיה פגישה טקסית שם ,  אך עכשיו כשאנו יודעים על פגישה שתהיה באמצע החודש ,  השאלה היא מתי תהיה ישיבת ממשלה כדי שנדון בנושאים הללו .  המצב שהדברים נעשים ללא דיון  לא זוכר כמותו.ראש הממשלה השיב ,  כי ישיבה תהיה כשיהיה צורך לקבל החלטות .  
שרים נוספים התייחסו הבוקר לתהליך המדיני ולמועד שבו אמורה להתחדש הבנייה בשטחים .  שר האוצר יובל שטייניץ נשאל מה יקרה לדעתו ב-26 בספטמבר והשיב כי  " אין הקפאה יש שיחות ,  וכך צריך להיות .  אין משא ומתן עם מחווה חד צדדית .  ראש הממשלה מנהל את הדברים בתבונה ובצורה נכונה .  הוא הבהיר את הצורך להתעקש על נושאי הביטחון .  לא תהיה החלטה אחרת בנושא ההקפאה לאחר שהיא הייתה חד צדדית .  אם מישהו ירצה לעשות משבר זה יעיד על חוסר נכונותו להגיע להסדר שלום .  סוף ספטמבר זה מבחן לא לנו אלא לצד הפלסטיני ". 
לדברי השר מיכאל איתן ,  יהיה צורך להמשיך בבנייה בגושי ההתנחלויות ולהקפיא בהתנחלויות המבודדות . " יש תמיכה מירבית במדיניות נתניהו בין שרי הליכוד ",  הצהיר איתן .
 גם שר הפנים אלי ישי התייחס להשקת המו"מ הישיר בין ישראל לפלסטינים . " אני חש שהפלסטינים לא מעוניינים בשום תהליך מדיני ",  הוא הצהיר . " המשך הקפאת הבנייה זו דרישה מוזרה ,  משום שלא מדובר בהקמת יישוב חדש אלא לבנייה בתוך יישובים קיימים ". 
יו"ר הבית היהודי השר דניאל הרשקוביץ ,  נדרש אף הוא לתום הקפאת הבנייה ואמר כי  " אינני יכול להיסחף בפרץ האופטימיות לגבי המשא ומתן .  אין ספק שב-26 בספטמבר נחזור לבנות .  יש החלטה ברורה שאותה הקפאה ,  שהייתה מיותרת מכל הבחינות תיפסק .  בינתיים אין הסכם בגלל הפלסטינים ". 

השר שלום נגד רה"מ :  למה לא דנים בהמשך המו"מ ? 
המשנה לרה"מ תקף את נתניהו על שטרם קיים דיון בממשלה או בקבינט המדיני-ביטחוני על פרטי המו"מ הישיר עם הפלסטינים .  לטענתו , " דברים מתקדמים בלי שאנחנו מעודכנים ".  רה"מ :  תהיה ישיבה כשיהיה צורך לקבל החלטות

