נתניהו הזמין אושיות רשת לעזור לו בקמפיין : " יש לכם כוח לעקוף את התקשורת "
 היום בצהריים הזמין בנימין נתניהו אל ביתו כ-20 נציגים מהרשתות החברתיות ומהעיתונות ,  כדי לבקש מהם לקדם מסרים שלו ברשת . " הוא מבין את הכוח שיש לפייסבוק ,  וזה חשוב ",  מסבירים המשתתפים .  האם קמפיין הליכוד עובר לידי הצייצנים ? 
האינטרנט הוא אחת הזירות הכי משמעותיות במערכת הבחירות הנוכחית .  המפלגות מפיצים סרטוני תעמולה ברשת ,  הפוליטיקאים מתווכחים זה עם זה דרך פוסטים בפייסבוק ,  וממים הפכו לנשק תעמולתי יעיל יותר מכרזת ענק בכביש איילון .  נדמה שגם ראש הממשלה בנימין נתניהו הבין את חשיבותה של הרשת החברתית בקרב על הבוחר :  שלשום הוא גייס את אושיית העיצוב מושיק גלאמין לצלם ולהפיץ בפייסבוק סרטון שחושף את מצבו של מעון ראש הממשלה ,  ועכשיו הוא פונה למשפיעים האמיתיים :  בלוגרים ,  אושיות רשת ,  כותבי סטטוסים פופולריים .  האנשים שאנחנו אוהבים לעשות להם לייק ולקרוא מה יש להם להגיד בכמה שורות קצרצרות בפיד הפייסבוק שלנו .
 היום  ( ג' )  בצהריים כינס נתניהו מפגש יוצא דופן בביתו שברחוב בלפור :  בחצר הבית נאספו אנשי רשת ,  נציגים של העיתונות החרדית ואנשים מהתקשורת הרוסית ,  סך הכול כ-20 איש שהוזמנו על ידי ראש הממשלה בתור מובילי דעת קהל בלתי פורמליים .  אנשי הרשת מזוהים בעמדותיהם עם מחנה הימין-מרכז ,  וביניהם ליטל שמש ,  יותם זמרי ,  אביתר גת ,  נעם פתחי ,  אבישי עברי ,  גיא גולד ושרה העצני-כהן .  מטרת המפגש ?  לשכנע את האנשים הללו לעזור לנתניהו לקדם את מסריו ברשתות החברתיות .  התקשורת תוקפת אותי ואת הליכוד ,  אמר להם נתניהו ,  ולכם יש את הכוח לעקוף אותה ולהביא לציבור דעות אחרות ,  כאלה שתומכות בליכוד . 
" זה מאוד הפתיע אותי להיות מוזמן למפגש כזה ",  מספר אביתר גת  ( 30 )  ,  אושיית פייסבוק וממקימי העמוד  " דוסים מצייצים ",   " בתי עסק כבר שנים משתמשים בבלוגרים ואנשי תוכן ,  וזה לא סוד ,  אבל לא ידעתי שגם פוליטיקאים עושים את זה ,  ועוד ראש הממשלה .  אם זה היה בנט לא הייתי מופתע כל כך ".  
כך הוזמנה החבורה אחר כבוד למעון ראש הממשלה המפורסם ,  ההוא מהסרטון של מושיק גלאמין . " זה באמת לא בית יפה ",  מודה גת , " כל הזמן הרצנו שם בדיחות על הקירות המתקלפים ".  לאחר שכובדו ברוגעלאך ,  תה ועוגיות ריבה  ( "נורא הצטערנו שאין אלכהול ")  ,  הושבו בחצר מול פודיום ,  אליו הגיע נתניהו לדבר .
" הוא אמר לנו שהיום המונופול של התקשורת נשבר ,  ואנחנו הכוח שבא מלמטה ",  שרה העצני-כהן  ( 31 )  ,  יו"ר  " ישראל שלי "  שנכחה במפגש , " הוא ביקש את התמיכה שלנו בליכוד ,  מול המתחרים בוז'י וציפי .  דיבר על חשיבות הליכוד הגדול בבחירות הקרובות וביקש שנסייע לו בדרכים שלנו ".  
וזה לא מוזר בעיניכם ,  שראש הממשלה מבקש מבלוגרים וצייצנים לעזור לו בקמפיין ?  
" בליכוד מבינים את הכוח שיש לפייסבוק .  היו במפגש אנשים עם עשרות אלפי עוקבים ,  ועם כוח לא מבוטל .  זה בהחלט חדשני ומרענן שפונים לפלח הזה .  לדעתי זה חיוני ".  
" זה לקח זמן ,  אבל גם ראש הממשלה הבין את כוחן של הרשתות החברתיות ",  אומר נעם פתחי  ( 40 )  ,  קופירייטר שנכח במפגש , " הרבה יותר מוזר לי שהתקשורת תוקפת אותו בקמפיין אישי שמתעסק בשטויות .  רואים את הנבזיות והארס שלהם כל יום מחדש ".  
" עצם זה שהליכוד מבינים את החשיבות של הרשתות החברתיות זה צעד מאוד גדול ",  אומר גת , " ועשו את זה בגלוי ובפתיחות ,  אמרו לנו פשוט 'בואו תשמעו מה יש לו להגיד ,  אם לא תסכימו איתו אז לא צריך ,  הכול בסדר ,  ואם כן תסכימו נשמח אם תעזרו' .  אני מעדיף את זה מאשר מפלגות אחרות שמתקשרות בחשאי למובילי דעת קהל ומבקשות שיעזרו להן ". 
אבל לא היו הסתייגויות ותהיות מצדכם במפגש ?  בכל זאת ,  ראש הממשלה מבקש מכם לקדם בשבילו קמפיין .
" הם ידעו את מי הם מזמינים .  אלה אנשים שפחות או יותר תומכים במחנה הזה ,  והנחנו מראש שזה מה שיבקשו מאיתנו במפגש ".  
לאחר נאום של כ-10 דקות ,  הגיע זמן השאלות .  נציגי העיתונות החרדית בפאנל ביקשו מנתניהו להסביר להם מדוע עליהם להצביע לו במקום למפלגה חרדית ,  אחרים שאלו על תכניתו המדינית . " אבל לא היה הרבה זמן לשאלות ",  צוחק גת , " כי כבר התקרבנו לשעה ארבע ,  והגיע הזמן של דו"ח המבקר .  התפלאתי שהוא אפילו לא מזכיר אותו בשיחה איתנו ". 
מעבר לחזון היח"צני ,  גת סבור שהיוזמה הזאת מרמזת על לחץ די גדול במפלגת הליכוד . " אם הם היו מגיעים יותר גבוה בסקרים ,  אני לא חושב שהיו קוראים לנו ",  הוא אומר , " כנראה שהם במצב שבו צריך להפעיל את כל האמצעים .  קיום המפגש הזה הוא אמירה :  אנחנו בבעיה ,  ואנחנו צריכים את הכוח שלכם ".  
וזה עובד ?  אחרי המפגש הזה אתה באמת רץ לפרסם פוסט לטובת ביבי ?   
" העמדות שלי נשארו אותן עמדות ,  ואני בכל מקרה עושה פוסטים ואומר את דעתי .  אבל כן ,  אני מאמין שזה כן שכנע אותי לעשות יותר ".   
" אני גם ככה שייכת למחנה הלאומי ",  אומר העצני-כהן , " יש לי ביקורת על נתניהו ואני לא מסתירה אותה .  ועדיין ,  אני חושבת שהוא עדיף אלף מונים על ציפי ובוז'י ,  ואעשה מאמץ כדי שהמחנה הלאומי ינצח בבחירות ". 
ועכשיו כשכולכם סחבקים ,  תשמרו איתו על קשר ?  תשלחו לו ווטסאפ באמצע הלילה ? 
גת : " צילמנו סלפי ביחד .  מחכה שהוא יעשה לי לייק ".  
בנימין נתניהו העלה פוסט בפייסבוק ובו הוא מספר על המפגש ,  בצירוף תיעוד וידיאו :  

נתניהו הזמין אושיות רשת לעזור לו בקמפיין : " יש לכם כוח לעקוף את התקשורת "
 היום בצהריים הזמין בנימין נתניהו אל ביתו כ-20 נציגים מהרשתות החברתיות ומהעיתונות ,  כדי לבקש מהם לקדם מסרים שלו ברשת . " הוא מבין את הכוח שיש לפייסבוק ,  וזה חשוב ",  מסבירים המשתתפים .  האם קמפיין הליכוד עובר לידי הצייצנים ? 

