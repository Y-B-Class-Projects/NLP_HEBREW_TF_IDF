התקציב ,  מתווה הגז ודוח לוקר :  השבוע הגורלי של ממשלת נתניהו
ראש הממשלה יצטרך להכריע בשלוש הסוגיות הנפיצות עד צאת הכנסת לפגרה ב-30 ביולי .  בדרך הוא יידרש לפרק מוקשים קואליציוניים ולחץ ציבורי שיופנה לחבריו לממשלה ,  שרובם מעדיפים לשמור על שתיקה
 ( יעלון : " דוח לוקר שטחי ,  לא מאוזן ומנותק מהמציאות )  
ממשלת נתניהו הרביעית ,  שהושבעה רק לפני חודשיים וחצי ,  תתמודד השבוע עם שלושה אתגרים שעשויים לקבוע את אורך חייה והצלחת תפקודה :  אישור התקציב ,  העברת מתווה הגז והכרעה לגבי דוח לוקר .  שלוש הסוגיות קשורות זו בזו ויוצרות פלונטר פוליטי שיהיה קשה להתיר .  
לראש הממשלה בנימין נתניהו יש ארבעה ימים ,  עד 30 ביולי ,  לאשר את התקציב .  בתאריך זה כנסת תצא לפגרה .  אלא שבדרך להעברת התקציב עליו להתגבר על המחלוקת בתוך הקואליציה בנוגע לדוח לוקר .  שר הביטחון משה יעלון מתנגד בתוקף למסקנות ,  ואילו יו"ר הבית היהודי השר נפתלי בנט תומך באימוץ חלק נרחב מההמלצות .  בנט אף דורש לקיים על כך דיון נרחב בקבינט ,  אולם נכון להיום  ( ראשון )  טרם נקבע תאריך .  
לקריאה נוספת:נתניהו יצטרך להכריע :  דוח לוקר או  " תכנית איזנקוט"מבוכה לקואליציה :  מועמדת הליכוד לוועדה למינוי דיינים לא נבחרהמנכ"ל משרד הביטחון : " הצענו ללוקר 14 מפגשים .  סירבו לדון ב'צוק איתן' "  
בתווך נמצא שר האוצר משה כחלון ,  שיצטרך להחליט השבוע אילו חלקים מהדוח הוא ידרוש לשלב בחוק ההסדרים .  בהיעדר דיון מסודר בקבינט על הדוח ,  יו"ר  " כולנו "  יצטרך להחליט על סמך שני דיונים לא מספקים ובנוכחות חסרה ,  שהתקיימו בלשכת ראש הממשלה ,  ולהחליט תחת לחץ הזמן שיצרו הנסיבות הפוליטית .  זאת ,  על אף שמדובר בסוגיה גורלית עם השלכות גורליות לשנים רבות קדימה .
 בינתיים ,  רוב השרים ,  בקבינט בפרט ובממשלה בכלל ,  שומרים על שתיקה בנושא .  חלקם עושים זאת בטענה שהם לומדים את הפרטים ומתרכזים כרגע בקריאת הדוח ,  טרם יגבשו עמדה לגביו .  אלא שאין להם עוד הרבה זמן להקדיש למלאכה הזו .  אחד השרים אמר לוואלה ! NEWS כי  " הניסיון מוכיח שכל חלק בדוח שלא ייכנס עד יום חמישי לחוק ההסדרים ,  יהפוך לחומר ארכיוני ותו לא ".  
במקביל לקושי הפנים-קואליציוני בנושא זה ,  צפוי לקואליציה מאבק בנושא אישור מתווה הגז .  הדד-ליין בנושא הזה ,  עד יום חמישי ,  זהה לדד-ליין בנושא התקציב .  ראש הממשלה נתניהו מקווה לקבל תמיכה מסוימת מספסלי האופוזיציה - אולי מצד  " ישראל ביתנו ",  אולי מצד  " יש עתיד "  - באופן שיקל עליו להעביר את החקיקה .  במקביל ,  הוא מתכונן לתסריט שבו המתווה יצטרך לעבור בקולות הקואליציה בלבד ,  כלומר ברוב דחוק ותחת אווירה של ביקורת ציבורית רבה .  מתנגדי המתווה ,  לעומת זאת ,  ימקדו את הלחצים שלהם בסיעת כולנו בראשות שר האוצר ,  בניסיון של הרגע האחרון להכשיל את העברת המתווה .  
רוב הסיכויים שנתניהו יצליח להעביר את המתווה בכנסת .  אם הדבר לא יעלה בידו ,  הקואליציה שלו תיכנס לאזור מסוכן ,  בדומה לזו הקודמת שנקלעה למתיחות וסכסוכים על רקע סוגיות חקיקה שהיו חשובות במיוחד לראש הממשלה .  אותו הדבר נכון גם לגבי התקציב .  בנושא דוח לוקר ,  המשבר עשוי להיפתר בטווח הקצר אבל לצוץ מחדש בעתיד ,  בפעם הבאה שתתגלע מחלוקת תקציבית בין צה"ל לבין משרד האוצר .  
לפניות לכתב אמיר תיבון :  amir.tibon@walla.co.il 

התקציב ,  מתווה הגז ודוח לוקר :  השבוע הגורלי של ממשלת נתניהו
ראש הממשלה יצטרך להכריע בשלוש הסוגיות הנפיצות עד צאת הכנסת לפגרה ב-30 ביולי .  בדרך הוא יידרש לפרק מוקשים קואליציוניים ולחץ ציבורי שיופנה לחבריו לממשלה ,  שרובם מעדיפים לשמור על שתיקה

