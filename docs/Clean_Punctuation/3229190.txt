מעלים הילוך :  גנץ מגייס את מופז ומרידור ,  נתניהו בכנס חירום
המפלגות נערכות לשעות האחרונות לפני פתיחת הקלפיות והמאמצים לגיוס כל קול בשיאם .  באירוע הפעילים של כחול לבן ,  הביע הרמטכ"ל לשעבר את תמיכתו בגנץ : " אדם שפיו וליבו שווים ".  ראש הממשלה כינס את ראשי הרשויות ביהודה ושומרון וקרא להם  " להעיר את התושבים להצביע "
 - נתניהו נפגש עם ראשי רשויות : " מוכרחים להעיר את האנשים "-  ראש מועצת אפרת : " אי אפשר להחשיב את פייגלין בגוש הימין "-  גנץ בכנס פעילים : " מכבד את נתניהו ,  הגיע הזמן להמשיך "-  מופז בכנס כחול לבן : " גנץ - אדם שפיו וליבו שווים "-  גבאי : " הדרך של נתניהו מסוכנת לישראל "-  דרעי על קמפיין הגוועלד : " כפיות טובה "  
יומיים לבחירות :  בליכוד ובכחול לבן מחממים מנועים לקראת שלב ההכרעה שייקבע את זהותה של הממשלה הבאה .  יו"ר כחול לבן בני גנץ קיים הערב  ( ראשון )  כנס פעילים אחרון בהשתתפות ראשי המפלגה ,  וגייס לתמיכה את שר האוצר לשעבר מטעם הליכוד דן מרידור ואת הרמטכ"ל לשעבר שאול מופז .  מוקדם יותר הוביל שיירת של מאה אופנוענים בתל אביב .  ראש הממשלה בנימין נתניהו המשיך בקמפיין הגעוואלד שנועד להמריץ את הבוחרים לצאת ולהצביע ,  וקיים כנס חירום במעונו בירושלים בהשתתפות ראשי עיריות ומועצות מיהודה ושומרון .  יו"ר העבודה אבי גבאי ערך מסיבת עיתונאים מיוחדת יחד עם הח"כים סתיו שפיר ועמר בר לב  " בעקבות הצהרותיו המסוכנות של נתניהו על סיפוח והגמגום של כחול לבן בנושא ".  
" עברנו תקופה יפיפייה שבה ראינו התעוררות בכל הערים ,  היישובים ,  המגזרים והקהילות בכל הארץ ",  אמר גנץ . " אנשים צמאים לקראתנו וכל כך כיף לראות את זה .  ידידנו הפוליטי נתניהו מבין ונלחץ ,  ועושה את כל מה שהוא יכול .  מכבד את נתניהו ואת מה שעשה עבור ישראל ,  הגיע הזמן להמשיך .  יש פה צורך היסטורי לשינוי ".  עוד קרא גנץ לפעילים כי  " ביום שלישי בחצות ,  אחרי כל המאמץ שאתם ואנחנו נמשיך להשקיע נהיה המפלגה הכי גדולה .  הנשיא ירים את הטלפון וניקח את זה משם ". 
בחירות 2019 - סיקור מיוחד בוואלה !  NEWSבצל החשש בש"ס וביהדות התורה :  קמפיין הגעוואלד של הליכוד מגיע לחרדיםהמטרה - להוציא כמה שיותר בוחרים מהבית :  48 שעות לפתיחת הקלפיותזנדברג לוואלה !  NEWS :  הפגישה עם אבו מאזן - חלק מהאידיאולוגיה של מרצ 

הרמטכ"ל לשעבר שאול מופז נשא דברים בכנס הפעילים האחרון של כחול לבן בגני התערוכה בתל אביב בהשתתפות ראשי המפלגה . " מה בעצם אנו מבקשים ממנהיגינו ?  ",  שאל מופז . " ראשית ,  שיהיו בני אדם ,  עם חמלה ,  אהבת הזולת ,  יושר פנימי ,  דוברי אמת ובעלי אוזן קשבת .  אדם שפיו וליבו שווים ,  שהוא מתכוון למה שהוא אומר וכמובן דוגמה אישית .  אני מעיד כאן הערב שכל זה יש בשפע לבני גנץ ".  
" מאות ואלפי חיילים ואזרחים הלכו אחרי בני גנץ ,  סמכו עליו בעיניים עצומות .  באתי לומר לכם הערב - יש על מי לסמוך ,  עם ישראל יכול לסמוך על בני גנץ ",  הכריז מופז . " ההון הגדול ביותר של מדינת ישראל הוא ההון האנושי .  אזרחי ישראל ,  יש לנו מדינה נפלאה - בני גנץ ראוי להנהיג את מדינת ישראל ".  אחריו עלה לנאום ראש אמ"ן לשעבר אלוף במיל' עמוס ידלין .
 בנאומו מתח מרידור ביקורת חריפה נגד נתניהו ואמר כי במדינה אין ביטחון והשחיתות מתרחבת . " צריך ביטחון ואומץ ,  והוא לא קיים ",  אמר מרידור . " השחיתות מרימה ראש .  ראש הממשלה במקום להתגונן תוקף את המערכת .  אני מקווה שהאזרחים בישראל יבינו מה עומד על הפרק .  המדינה גולשת בצורה חריפה ומסוכנת למצבים שאנחנו לא רוצים יותר ,  והדרך להפסיק זאת היא באמצעות כחול לבן ".  
לפני שהזניק את שיירת האופנוענים היום בצהריים אמר גנץ כי  " כולם מבינים את החשיבות בשינוי שצריך לקרות במדינת ישראל לכן אנחנו נחושים להמשיך קדימה .  אנחנו יוצאים לסיבוב קטן .  מי יודע מתי הפעם הבאה שנוכל לרכוב על אופנוע ?  אבל נמצא את הרגע .  אנחנו יוצאים למסע שהוא עכשיו קצר ,  אבל מחרתיים יהיה ארוך להובלת מדינת ישראל למקום הטוב והנכון ". 
לדבריו , " אנחנו יומיים לפני בחירות .  מאבק קשה ,  מאבק שמנסים לחסום אותנו ,  אבל מאבק שאנחנו מובילים בו ואנחנו נגדיל את הפערים ביומיים הקרובים .  אנחנו נגדיל את הפערים כי כולם מבינים את החשיבות בשינוי שצריך לקרות במדינת ישראל ".  
נתניהו אמר הערב כי העיקרון שצריך להנחות את נשיא המדינה בהחלטה על מי להטיל את הרכבת הממשלה צריך להיות המועמד שמגייס רוב ממליצים - גם אם הוא לא מצליח לאסוף 61 רוב מהקולות . " אני חושב שהעיקרון צריך להיות מי שיש לו יותר ממליצים בין אם יש לו 61 או לא ".  במפגש עם שרים וח"כים מהליכוד נתניהו שב והתריע מפני שאננות מצביעי הימין וחזר על שאיפתו שהליכוד תסיים בתור המפלגה הגדולה . " לא ברור שיהיה לנו 61 ממליצים .  מישהו קבע את הרף הזה לא יודע למה ".   ( רף הממליצים של 61 נקבע בהתאם למספר הח"כים הדרוש כדי להביע אמון בממשלה שיציג המועמד לאחר מלאכת ההרכבה ,  ט"ש )  .
" יש שאננות בקרב מצביעי הימין זה אמיתי ",  הוסיף נתניהו . " אנחנו רואים הבדל גדול בשיעורי הצבעה .  כמה אנשים ילכו לקלפי והתקשורת אומרת שזה בכיס .  יש אפשרות שהנשיא יטיל את זה על המפלגה הגדולה .  הוא אמר את זה הרבה פעמים .  גם גנץ ולפיד אומרים את זה .  אם יש לנו ארבעה מנדטים הפרש אין כוח בעולם שיעצור אותנו מלהקים ממשלה ".  
ראש הממשלה הדגיש כי  " ברגע שאנחנו לא המפלגה הגדולה כל המשחק מתהפך .  עינינו לא צרה באף מפלגה ואם לפיד וגנץ ירכיבו הממשלה הבאה הם ילכו ישר לעבודה ולמרצ ולאיימן עודה שיחסום בצד השני .  לכן יש רק דרך אחת למנוע את זה ,  להביא את המנדטים האלה לליכוד .  יש אנשים שמתלבטים בינינו לבין גנץ ולא רוצים ממשלת שמאל אתם צריכים להעיר אותם ולהאיר אותם ". 
ריבלין עצמו אמר שבמידה ולא יהיה רוב של 61 ממליצים הוא יפנה להתייעצות עם ראשי הסיעות וישקול את השיקולים העומדים בפניו - אחד השיקולים יכול להיות המפלגה הגדולה ,  או כמה חברי כנסת המליצו על זה וכמה חברי כנסת המליצו על זה .  חוק יסוד הממשלה משאיר שיקול דעת נרחב מאוד לנשיא המדינה וקובע רק כי הנשיא יטיל את הרכבת הממשלה על אחד החכים  " שהסכים לכך ".  לפי הנוהג שהשתרש במרוצת השנים מלאכת הרכבת הממשלה מוטלת על מי שיש לו 61 ממליצים מבין חברי הכנסת הנבחרים . 
" מוכרחים להעיר את האנשים .  מוכרחים להעיר אותם להצביע לליכוד ",  קרא נתניהו בכנס חירום עם ראשי רשויות ביהודה ושומרון . " הייתי ב-1999 .  כרגע אני מזהה בעיה דומה .  אם לא משנים את המגמה - אנחנו הולכים להפסיד .  הנשיא ריבלין אמר דבר פשוט :  אם אין 61 ממליצים אז המפלגה הגדולה מנצחת ומרכיבה ממשלה .  אין לנו 61 .  פייגלין מסרב להתחייב .  במצב שאין גוש אז לפיד וגנץ הם המפלגה הגדולה .  כך לפי הסקרים בתקשורת וככה לפי הסקרים שלנו ".  יצוין כי הנשיא ראובן ריבלין אמר שינהג לפי לשון החוק ויתייעץ עם הסיעות ,  ובמצב של תיקו בין הגושים הממליצים אחד הפתרונות עשוי להיות המפלגה הגדולה .  
נתניהו הוסיף כי  " בסקרים בקרב אנשים שאומרים שהם בטוח הולכים להצביע ,  הפער גדל אף יותר .  ב-2015 זיהיתי את אותה בעיה כשבוז'י וציפי הובילו בסקרים ".  לדבריו , " מוכרחים להעיר את האנשים .  מוכרחים להעיר אותם להצביע לליכוד .  ההבדל היחיד בין 2015 להיום זה שהתקשורת למדה את הלקח .  לכן הם לא מפסיקים להגיד שאנחנו מנצחים כי יש לנו גוש .  הם יודעים שאין לנו גוש .  לכן ביקשתי לקיים עכשיו אתכם כינוס חירום כדי להעיר את האנשים שלנו ולהציל את שלטון הימין ".  

ראש מועצת אפרת ,  עודד רביבי ,  אמר בצאתו מהפגישה כי  " למדנו מראש הממשלה שלהערכתו אין כרגע גוש זאת על אף ניסיונות התקשורת לצייר מצג שווא שכזה .  ראש הממשלה אינו סומך על פייגלין וכל עוד אינו מצהיר כי הוא חלק מגוש הימין אי אפשר להחשיב אותו ככזה ".  רביבי הוסיף כי  " למדנו גם את ההערכה כי הנשיא יבקש לממש את דעתו להטיל על המפלגה הגדולה את הקמת הממשלה אם לא יהיה רוב ממליצים של 61 כלפי מי מהמועמדים .  כדי להבטיח ממשלת ימין טוב ייעשו ראשי הרשויות ביו"ש ובכלל ויהיו שותפים להתגייסות המערכות והכוחות זאת כדי להבטיח את עתיד ההתיישבות ".  
" נקראתי היום לפגישה אישית עם ראש הממשלה נתניהו ",  מסרה ראשת העיר בית שמש ,  עליזה בלוך . " אמרתי לו ,  כי בית שמש הראתה שניתן להוביל מערכת בחירות ממקום של כבוד והערכה ולא ממקום נגטיבי .  ערב הבחירות ,  אני מאחלת לכולנו שנבחר ,  ניקח אחריות ,  ולא נהיה אדישים .  אין לנו מדינה אחרת ואין לנו את הפריבילגיה להיות אדישים למה שיתרחש במדינת ישראל .  אמרתי לראש הממשלה שבית שמש זקוקה לו ולממשלת ישראל היום יותר מתמיד ,  כדי להפוך אותה לעיר העתיד של ישראל .  ראש הממשלה הבטיח לעזור ".  
יו"ר העבודה גבאי תקף במסיבת עיתונאים את כחול לבן בנושא תגובתם להצהרות נתניהו על סיפוח יהודה ושומרון . " תחליטו ,  אתם רוצים להיות ליכוד ב' או אלטרנטיבה ?  החלטתם להתיישר עם הצד הימני קיצוני שלכם ?  החלטתם להיכנע לחזון המופקר של נתניהו וסמוטריץ' ?  בהתקרנפות הזאת אתם קוברים את חזון השלום ואת דרכו של יצחק רבין ".   
" הדרך שלנו הפוכה מזו של הליכוד ,  הפוכה מהכיוון שהם לוקחים את ישראל ",  הדגיש גבאי . " הדרך של נתניהו היא דרך מסוכנת לישראל ,  אתמול בערב יצא המרצע מן השק .  מר נתניהו ,  אמר בקולו שלו שבמידה וינצח את הבחירות האלה - הוא מתכוון לקחת את ישראל להרפתקה הכי מסוכנת בתולדותיה ,  סיפוח יהודה ושומרון .  לדבריו , " זה נתניהו שבכדי להיבחר שוב מוכן לפגוע באינטרסים של המדינה ,  לסכן את עתידנו כמדינה יהודית ודמוקרטית ולזרוע ייאוש בכל מקום ".  
יו"ר ש"ס השר אריה דרעי תקף הערב בכנס באשדוד את נתניהו וקמפיין הגוועלד . " לצערנו הרב הציבור הגדול והרחב שלנו ..  .  נמצא כעת במסע תעמולתי גדול מאוד מצד ראש הממשלה ,  שכידוע לכם אנחנו היינו הראשונים שבכל הכוח אמרנו שאנחנו נמליץ ותומכים אך ורק בו ",  אמר דרעי . " אמרנו גם מה שאף אחד לא אמר- שאנחנו נתמוך בראש הממשלה שימשיך לכהן כל עוד שהחוק מאפשר עד הדקה האחרונה ואנחנו מאחלים לו שלא יקרה לו שום דבר ,  אין לו יותר נאמנים ויותר תומכים מאיתנו ".  
" כואב לי אני חושב אפילו שזו כפיות טובה ",  גינה השר את הקמפיין בו פתח ראש הממשלה . " בימים האחרונים ..  הוא התחיל מסע שלו בציבור שלנו שאוהב מאוד את התנועה ,  אבל רוצה גם את ראש הממשלה ,  ובמסע תעמולה שאנחנו לא יכולים להתחרות בה .  אני קורא לציבור שלנו להצביע רק ש"ס ולא לוותר על אף קול כדי לשמור על המסורת והיהדות ועל הצרכים החברתיים ". 
 ( עדכון ראשון :  18:55 )  

מעלים הילוך :  גנץ מגייס את מופז ומרידור ,  נתניהו בכנס חירום
המפלגות נערכות לשעות האחרונות לפני פתיחת הקלפיות והמאמצים לגיוס כל קול בשיאם .  באירוע הפעילים של כחול לבן ,  הביע הרמטכ"ל לשעבר את תמיכתו בגנץ : " אדם שפיו וליבו שווים ".  ראש הממשלה כינס את ראשי הרשויות ביהודה ושומרון וקרא להם  " להעיר את התושבים להצביע "
 
