נתניהו על הפיגוע : " כך פועלים שותפיו של אבו מאזן "
 ראש הממשלה הגיב לאירוע שבו נדרסה למוות תינוקת ונפצעו 7 בבירה ואמר כי יו"ר הרשות  " הסית לפגיעה ביהודים ".  אהרונוביץ' :  מחר יגיעו לעיר כוחות תגבור .  ברקת : " להכניס את המשטרה לשכונות הערביות "
 ראש הממשלה בנימין נתניהו התייחס הערב  ( רביעי )  לפיגוע הדריסה ברכבת הקלה בירושלים שבוצע על ידי עבד אל-רחמן שלודי ,  איש חמאס המתגורר בשכונת סילוואן שבמזרח העיר . " כך פועלים שותפיו של אבו מאזן לממשלה ",  אמר נתניהו והוסיף כי  " זהו אותו אבו מאזן שרק לפני ימים הסית לפגיעה ביהודים בירושלים ".  נתניהו הורה לתגבר את הכוחות בעיר .
 הנשיא ראובן ריבלין הגיב גם הוא לאירוע ואמר כי  " הרצח הנורא של תינוקת רכה ,  שנפלה קורבן לטרור רצחני וחסר הבחנה ,  מחריד כל מי שלב אדם בו .  ההסתה הגוברת והולכת ברחוב הערבי וברחבי ירושלים ,  הזוכה לדאבוננו לגיבוי מצד ההנהגה בעולם הערבי ,  יכולה להמיט אסון על מרקם החיים העדין בירושלים ,  ולסחוף את כולנו אל מערבולת של חורבן וכאב ".  
פיגוע הדריסה בירושלים - כותרות אחרונות:המחבל שביצע את הפיגוע בירושלים - מזוהה עם חמאסתיעוד מרגע הפיגוע :  הנהג דורס את הנוסעים בתחנהפיגוע דריסה בירושלים :  תינוקת נהרגה ,  7 נפצעו 
" כעם ריבוני בארצו ובבירתו ,  על כוחות הביטחון ורק עליהם ,  מוטלת מלוא האחריות לפעול בנחישות וללא מורך לב נוכח מבצעי טרור אכזרי זה ",  הוסיף ריבלין . " בעת הקשה הזאת ,  לבנו עם המשפחה האבלה ,  ונתפלל להחלמה מהירה ושלמה של הפצועים ". 
שר הכלכלה ויו"ר הבית היהודי ,  נפתלי בנט ,  אמר : " נקמת דם תינוקת בת שלושה חודשים לא ברא השטן ",  והוסיף : " משטרת ישראל והמשרד לביטחון הפנים צריכים להתייחס לכל זריקת אבנים כאל אירוע טרור ואל כל שורף תחנת רכבת כטרוריסט .  אל אויב שהוא רוצח תינוקות צריך להתייחס בהתאם ". 
בהמשך תקף בנט את נתניהו במרומז . " ממשלת ישראל נכשלה בשנה האחרונה במתן ביטחון לתושבי ירושלים ,  בירת ישראל ",  אמר . " מה שקרה הערב ,  הוא המשך למאות פיגועים בחודשים האחרונים שנותרו ללא מענה הולם .  מי שחושש לבנות בתים בירושלים ,  מי שמבליג על אבנים בבירה ,  מי שנותן לשרוף תחנות דלק ותחנות רכבת ,  מודיע שהוא ויתר על הריבונות בירושלים - ואם אין ריבונות ,  אין ביטחון ",  הוסיף .  
חבר מפלגתו של בנט ,  שר השיכון אורי אריאל ,  קשר בין הפיגוע למהומות בבירה ,  שהתגברו מאז רצח הנער מוחמד אבו חדיר בחודש יולי . " המציאות בחודשים האחרונים של אירועי אלימות חוזרים ונשנים בירושלים על ידי בני מיעוטים חייבת להיפסק ",  אמר . " זה התחיל מזריקות אבנים ובקבוקי תבערה והמשיך להידרדר ,  והיום לצערנו דם יהודי נשפך ".  אריאל הוסיף כי הוא  " דורש מראש הממשלה ומהשר לביטחון הפנים לפעול בתקיפות נגד מי שפוגע באזרחי ישראל ,  לתגבר את הכוחות בירושלים ולטפל בצורה הקשה ביותר בהידרדרות הביטחון בעיר הבירה ".  

גם ראש עיריית ירושלים ניר ברקת והשר לביטחון פנים יצחק אהרונוביץ' הגיבו לאירוע .  השניים תקפו אחד את השני בחודש האחרון על רקע המהומות במזרח העיר ,  כאשר ברקת אמר כי המשטרה בבירה  " חסרת אונים "  והאשים את השר שאינו מעניק  " גיבוי ואמצעים "  לכוחות האכיפה .  אהרונוביץ' הגיב ,  מצדו ואמר כי מדובר ב"התלהמות מתוך שיקול פוליטי צר ".  
" היום ברור יותר מתמיד כי יש להכניס את כוחות המשטרה אל תוך השכונות הערביות שבהן יש הפרות סדר ,  להציב אותם בנקודות שולטות ,  בפריסה גדולה ובמערך כוחות משמעותי ",  אמר היום ברקת .  ברקת הוסיף כי ראש הממשלה בנימין נתניהו הנחה לבקשתו  " לתגבר את המשטרה על מנת שתוכל לפעול ולהוציא לפועל תכנית פעולה מבצעית שגיבשה לטיפול במהומות ,  הכוללת תוספת כוח אדם ויחידות מיוחדות ,  שימוש באמצעים טכנולוגיים והגברת המודיעין ". 
דברים דומים אמר השר לביטחון הפנים ,  יצחק אהרונוביץ' ,  שהגיע הערב בעצמו לזירת הפיגוע שציין כי מחר בבוקר יגיע לעיר כוח תגבור משטרתי . " צריך להיערך בכל ירושלים לאירועים והפגנות .  ביקשתי מראש הממשלה המשך תגבור של פלוגות נוספות .  ישנם הרבה עצורים גם מאירועים נוספים וחייבים להרגיע את העיר ",  אמר .  אהרונוביץ' ציין כי הוא  " לא מזהה אינתיפאדה .  אני מזהה אירועים לא פשוטים וחייבים להפסיק אותם וזה תפקידה של המשטרה ".  
יו"ר ועדת הכספים ,  חבר הכנסת ניסן סלומיאנסקי  ( הבית היהודי )  הגיב גם הוא לאירוע הערב ואמר : " היום הטרור הרים ראש ופגע בעורק החיים בירושלים .  הגיע הזמן לשים סוף לאינתיפאדה 'השקטה' ולהחזיר את הביטחון לרחובות העיר ירושלים .  שוב הוכח שכל ויתור שנעשה בירושלים בכלל ובהר הבית בפרט מתפרש בצד השני כחולשה מדינית ומגביר את הטרור .  הגיע הזמן שממשלת ישראל תיתן הנחיות ברורות ואמצעים לכוחות הביטחון לפעול נגד המתפרעים ". 
חבר הכנסת אלי ישי  ( ש"ס )  הוא היחיד משורות האופוזיציה שהתייחס עד כה לפיגוע .  בדבריו קרא ישי להרוס את ביתו של המחבל . " הריסת בתי מחבלים היא מחויבת המציאות כדי ליצור הרתעה בעתיד ".  לדבריו , " האדישות של הממשלה בטיפול גל זריקות האבנים גורמת למחבלים להגביר את פעילות הטרור .  במשך תקופה ארוכה אזרחי ירושלים עומדים חסרי אונים כבני ערובה אל מול התחזקותם באין מפריע של המתפרעים הערבים .  מחבל הוא מחבל ,  בין אם הוא זורק אבן ובין אם הוא מחזיק נשק ". 
מקורות פלסטינים דיווחו שכוחות הביטחון הישראלים פשטו הערב על בית משפחתו של הדורס .  שלודי הוא בן אחותו של מוחי א-דין א-שריף ,  שנחשב בעבר לראש הזרוע הצבאית של חמאס .  על פי אותם מקורות הוא נעצר ל-16 חודשים בפברואר 2012 ובתחילת השנה הנוכחית הוא נעצר שוב לחודש .  

נתניהו על הפיגוע : " כך פועלים שותפיו של אבו מאזן "
 ראש הממשלה הגיב לאירוע שבו נדרסה למוות תינוקת ונפצעו 7 בבירה ואמר כי יו"ר הרשות  " הסית לפגיעה ביהודים ".  אהרונוביץ' :  מחר יגיעו לעיר כוחות תגבור .  ברקת : " להכניס את המשטרה לשכונות הערביות "
 
