המסר של דחיית ערעור סרנה :  לא כל תביעה היא השתקה .  פרשנות
שופטת המחוזי בת"א אשר דחתה את ערעורו של סרנה מצאה לציין בראשיתו של פסק דינה את הכלל לפיו יש להקפיד על שוויון בפני החוק ,  אך היא הבהירה שהכלל החשוב הזה נכון גם כשמדובר בעשיית צדק עם בכירים וחזקים .  ואלו לא המסרים היחידים שעולים
אתמול  ( ראשון )  נדחה הערעור שהגיש העיתונאי יגאל סרנה כנגד הפסדו בתביעת הדיבה שהגישו נגדו בני הזוג נתניהו .  תזכורת קצרה :  סרנה העלה לעמוד הפייסבוק שלו פוסט בו תיאר אירוע שלטענתו התרחש במהלך נסיעה של שיירת ראש הממשלה בכביש 1 .  הפוסט תיאר ,  כי במהלך הנסיעה נעצרה השיירה וראש הממשלה נדרש על ידי רעייתו לצאת מהרכב בו נסעו השניים .  בכך הוצג נתניהו בחולשתו אל מול אשתו .  בני הזוג טענו כי מדובר בפרסום שקרי וזדוני ,  והגישו תביעת לשון הרע נגד סרנה .  בית משפט השלום מצא את התביעה מוצדקת וחייב את סרנה לפצות את בני הזוג בסך של מאה אלף שקלים ,  ואתמול נדחה הערעור שהגיש .  ראוי להתעכב על כמה נקודות מעניינות מתוך פסק הדין .  
פעם ,  מזמן ,  כשהשם בוזגלו סימל את האיש הפשוט מן השוליים החברתיים של ישראל ולא הזכיר דווקא את הכדורגלן נוצץ שהוא גם כוכב ריאליטי ,  יצר פרופ' אהרון ברק את 'מבחן בוזגלו' המפורסם .
 בשתי מילים נוקבות תמצת ברק ,  אשר שימש כנשיא בית המשפט העליון ,  את תורת השוויון בפני החוק ,  לפיה שועי ארץ לא יזכו ליחס טוב יותר מבתי המשפט מזה שיזכה לו מר בוזגלו ,  האזרח הפשוט .  
שנים רבות חלפו להן מאז ,  אך פעמים רבות מדברים עדיין בפסקי הדין על חשיבותו של הכלל לפיו הכל שווים בפני החוק .  גם שופטת בית המשפט המחוזי בתל אביב ,  אביגיל כהן ,  אשר דחתה את ערעורו של סרנה מצאה לציין בראשיתו של פסק דינה את הכלל לפיו יש להקפיד על שוויון בפני החוק ,  אך היא הבהירה שהכלל החשוב הזה נכון גם כשמדובר בעשיית צדק עם בכירים וחזקים .  הנטייה הטבעית היא לרחם על הצד החלש ,  הדל במשאבים ,  גורסת השופטת ,  ועל בית המשפט להבטיח שלא להטות את הדין כדי לסייע לחלש וחובתו להקפיד על שוויון במשפט .  
השופטת דחתה את ניסיונם של עורכי דינו של סרנה להציגו כדוד הנלחם בגוליית ,  ואת טענתם כי מדובר למעשה ב'תביעת השתקה' ,  שנועדה להפחיד את סרנה עצמו וגם כותבים אחרים מלמתוח ביקורת על נתניהו .
 הרי לא מדובר כאן במשפט ארוך בו תאגיד ענק מתיש את הצד השני בשנים של דיונים משפטיים יקרים וארוכים ,  עד שהצד החלש לא מסוגל לעמוד במעמסה הכלכלית ,  אומר בית המשפט .  יותר מזה ,  השופטת בוחרת להזכיר ,  כי סרנה גייס מן הציבור את מאה אלף השקלים אותם חויב לשלם לבני הזוג נתניהו ,  כך שכלל לא נפגע בכיסו כתוצאה מההליך המשפטי שהתקיים נגדו .  
בית המשפט קבע,כי הפוסט שפרסם סרנה עלול היה להשפיל את בני הזוג נתניהו בעיני האדם מן הרחוב ,  ולכן מרגע שסרנה לא הצליח להוכיח את אמיתותו נקבע שיש בו משום לשון הרע .  סרנה טען ,  כי אם הדיבה היא בכך שבנימין נתניהו הוצג  " כאדם חלש שאשתו שולטת בו "  היה צריך לאפשר לו להביא עדים כדי להראות  " מי היא המשיבה ".  
הסבר קצר :  קיימים מקרים בהם הנתבע בתביעת לשון הרע מבקש להוכיח כי לתובע ,  או לתובעת ,  אין שם טוב ,  ולכן אם ייקבע פיצוי לטובתם אמור הפיצוי להיות מופחת מטעם זה .  כדי לטעון טענה כזו צריך התובע לבקש את פיצול הדיון בשלב מוקדם של המשפט .  סרנה לא עשה כן ,  ובית המשפט כלל לא איפשר לו להביא ראיות בנוגע לאופייה של הגברת נתניהו .  גם בית המשפט השלום וגם המחוזי הבהירו ,  כי לב העניין כאן הוא בפרסום פוסט שהוצג כדיווח עובדתי  ( "מעשה שהיה ")  ומשכך צריך היה סרנה להראות שהאירוע התרחש ,  ולכל הפחות לנקוט מראש באמצעים סבירים לשם בחינת אמיתות הפרסום .  משלא עשה כן מדובר בהוצאת לשון הרע .  
טענה נוספת שהעלה סרנה נגעה לחירות הביטוי ברשתות החברתיות .  לפי הטענה לא חלים על פרסום בפייסבוק אותם כללים של לשון הרע שחלים על כתיבה בעיתונות המודפסת .  בית המשפט דחה גם את הטענה הזו ,  וקבע שהשאלה אם יש בפרסום 'לשון הרע' לא תלויה בשאלה היכן פורסמו הדברים .  הבדל יכול שיהיה רק בכל הקשור להיקף הפיצוי .  
כאשר הדברים מתפרסמים במדיה שנחשפת אליה קבוצה מצומצמת של אנשים ,  וכאשר מתייחסים לדברים המתפרסמים באותה מדיה בפחות רצינות ,  הנטייה תהייה להפחית את שיעור הפיצויים בגין הפגיעה .  מכאן שכל מי שמפרסם דברים ברשתות החברתיות צריך לקחת עליהם אחריות ,  וגם זאת חשוב לזכור .  

המסר של דחיית ערעור סרנה :  לא כל תביעה היא השתקה .  פרשנות
שופטת המחוזי בת"א אשר דחתה את ערעורו של סרנה מצאה לציין בראשיתו של פסק דינה את הכלל לפיו יש להקפיד על שוויון בפני החוק ,  אך היא הבהירה שהכלל החשוב הזה נכון גם כשמדובר בעשיית צדק עם בכירים וחזקים .  ואלו לא המסרים היחידים שעולים

