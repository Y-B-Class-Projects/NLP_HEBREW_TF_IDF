המבקר :  בזבוז כספי ציבור לצרכים פרטיים ;  הפרקליטות בוחנת את הממצאים
חשמלאי חבר ליכוד שהוקפץ ביום כיפור לווילה בקיסריה ,  עובדים שלא קיבלו החזרים לאחר ששילמו על בני המשפחה והזמנת אוכל בעשרות אלפי שקלים למרות העסקת מבשלת - כך חושף דוח מבקר המדינה .  הנושאים שמעליהם מרחף חשד לפלילים הועברו לבדיקת וינשטיין
162 אלף שקלים בשנתיים להלבשה ואיפור מעבר לתקציב הקיים ;  הזמנת עבודות מחשמלאי במכרז מפוקפק ,  כולל קריאה ביום כיפור לווילה בקיסריה ;  תשלום  " מס בצורת "  במעון הפרטי על חשבון משלם המסים ;  עובדים ששילמו מכיסם עבור ראש הממשלה או משפחתו ולא קיבלו החזרים ;  תקציב ניקיון מנופח לשני מעונות המשפחה ;  הזמנת מזון בעשרות אלפי שקלים בשנה במקביל להעסקת מבשלת ;  התערבות והשפעה של ראש הממשלה על הוועדה שקובעת את מקורות המימון של מעונות ראש הממשלה  אלו עיקרי ממצאי דוח מבקר המדינה שמתפרסם היום  ( שלישי )  על הוצאות מעון ראש הממשלה הרשמי וביתו הפרטי .  עם זאת ,  המבקר לא מציין אם יש בממצאים חשד לעבירות פליליות או הפרה של המנהל התקין .
" דוח זה אינו עוסק במצב הפיזי של המעון הרשמי של ראש הממשלה ",  כותב המבקר ,  השופט בדימוס יוסף שפירא ,  יומיים לאחר שבני הזוג נתניהו פרסמו סרטון המציג את מצבו הרעוע לכאורה של ביתם בירושלים .  
דוח המבקר על הוצאות נתניהו - סיקור מיוחדהחשמלאי של נתניהו :  איש ליכוד שקיבל 10,500 שקלפרשנות משפטית :  שפירא הלך על ביצים
עם זאת ,  הדוח כן בוחן את הוצאות המדינה על בתיו של נתניהו - המעון הרשמי ברחוב בלפור בירושלים והבית הפרטי בקיסריה  ( בבית הפרטי הנוסף ברחוב עזה בירושלים ממומנת אבטחה בלבד - ג"ג )  ,  ובעיקר - את התנהלותם של דייריו בנוגע לשימוש בכספי הציבור .  
המבקר העביר בימים האחרונים לפרקליטות המדינה את העדויות הקשורות בסוגיית העסקת החשמלאי .  לטענת גורמים במשרד המבקר ,  נציגי הפרקליטות גילו עניין בממצאים .  יש לציין כי המבקר סבור שבשתי פרשיות אחרות ,  שאליהן לא התייחס בדוח  פרשת רהיטי הגן במעון ראש הממשלה ופרשת מחזור בקבוקי הפלסטיק  קיים חשש לביצוע מעשים פליליים על ידי ראש הממשלה ,  והחומרים הועברו להחלטת היועץ המשפטי לממשלה .
 לקריאת דוח מבקר המדינה על הוצאות מעונות ראש הממשלהלקריאת דוח מבקר המדינה על בית הנשיאלקריאת דוח מבקר המדינה על הכנסת 
אחד הגופים הבעייתיים המרכזיים המוזכרים בדוח הוא  " ועדת השלושה ",  אשר יושבת על ברז הכסף ומאשרת את הוצאות מעון ראש הממשלה .  ועדה זו כוללת את היועצת המשפטית של משרד ראש הממשלה ,  שלומית ברנע-פרגו ,  סמנכ"ל בכיר למינהל ולמשאבי אנוש ,  רן ישי ,  הנחשב למקורבה של שרה נתניהו ,  וחשב המשרד ,  יוסי איצקוביץ' .  כולם עובדי משרד ראש הממשלה .
 תפקידה של ועדה זו ,  שהוקמה בשנת 2009 ,  לפקח על הוצאות המעון ובתיו הפרטיים של נתניהו ולאשרן .  המבקר עמד על ניגוד העניינים המובנה בנוהל עבודתה של ועדת השלושה : " אין להתעלם מהקושי המובנה בעבודתם בשל פעילותם כשומרי סף במשרד ראש הממשלה מחד גיסא וכפיפותם למנכ"ל המשרד ולראש הממשלה עצמו מאידך גיסא ",  כתב המבקר ,  ואף הביא דוגמה שבה הוזמנו למעון הרשמי רהיטים ייחודיים שאינם נכללים במכרז החשב הכללי  ( לאותו מעון שמופיע בסרטון - ג"ג )  והדבר בוצע באופן מידי ואושר רק בדיעבד  " עקב רגישות הנושא והרצון לכבד את בקשתו של ראש הממשלה ".  
בדוח מציין המבקר כי מן הראוי ששומרי הסף וועדת השלושה יקיימו פיקוח מהותי שבו יבדקו ,  נוסף על העמידה בהוראות המחייבות ,  גם את סבירותן ונחיצותן של ההוצאות .  
אחד המקרים הבולטים בדוח ,  המעלה מצב של ניגוד עניינים בולט בהתנהלות בני הזוג נתניהו ,  עוסק בהעסקתו של חשמלאי בבית הפרטי בקיסריה .  המבקר כותב כי בשלהי 2009 פנה סמנכ"ל בכיר למבצעים ונכסים במשרד ראש הממשלה ,  עזרא סיידוף ,  לוועדת השלושה ,  וביקש את אישורה להתקשרות עם חשמלאי בהסכם מסגרת בסך 15 אלף שקלים לשנה לשם ביצוע עבודות חשמל דחופות במעון הפרטי .  חברי הוועדה השיבו כי מי שאמון על עבודות החשמל הם עובדי משרד ראש הממשלה ,  גם במעון הפרטי .  סיידוף הסביר שיש צורך בחשמלאי בסופי שבוע ובימי חול לאחר שעות העבודה ,  בזמנים בהם עובדי המשרד אינם זמינים .  ועדת השלושה ציינה כי בתי ראשי הממשלה שכיהנו בעבר תוחזקו אך ורק על ידי עובדי משרד ראש הממשלה ,  גם בשעות אלה ,  אולם אישרה את ההתקשרות למקרים דחופים בלבד והציבה תנאי כי ההתקשרות לא תהיה עם חשמלאי מסוים בשם אבי פחימה מאור עקיבא ,  עמו עבדה משפחת נתניהו בעבר .  פחימה הוא גם חבר מרכז ליכוד שאף אירח את משפחת נתניהו בעבר בחגיגות המימונה .  
בחירת החשמלאי נעשתה בדרך של מכרז ,  שאליה ניגשו ארבע חברות .  הזולה ביותר נפסלה מכיוון שאותו אבי פחימה היה מנהל עבודה בכיר בה .  נבחרה ההצעה השנייה הזולה ביותר אלא שאז ,  למרבה ההפתעה ,  החברה הנבחרת הודיעה כי אותו פחימה הוא קבלן המשנה מטעמה ,  והוא שיבצע את העבודות .  
מתברר שמדובר בעסקה מוצלחת עבור החשמלאי מקורב המשפחה :  בתוך שלושה חודשים ,  כותב המבקר ,  נקרא החשמלאי למעון כמעט בכל סוף שבוע ,  כולל ביום כיפור .  על שלושת החודשים האלה הוא הרוויח 10,500 שקלים ,  שהם כ-70% מהסכום שיועד עבורו לשנה שלמה . 
" בבדיקת ההתקשרות של משרד ראש הממשלה התברר שהזמנת העבודה נעשית על ידי רעיית ראש הממשלה או מזכירותיה ,  'המזמינות את החשמלאי לביצוע עבודות בבית באופן ישיר' ",  נכתב בדוח .  המבקר טוען כי בהיעדר דיווח לגורמים הרלוונטיים ,  לא ניתן היה לבדוק את נחיצותן ואת דחיפותן של העבודות והאם ניתן היה לבצען ביום חול .  עוד הוא מצא ,  שלאותו חשמלאי שולם סכום גבוה מזה שהציע בהצעת המחיר שהגיש ,  ושעל בסיסה נבחר .  כך ,  למשל ,  ב-26 בספטמבר 2009 וב-28 בספטמבר 2009 חויב המשרד בסך 250 שקלים עבור תוספת שבת ,  אף שבהצעת המחיר נקבע שסכום התוספת יעמוד על 120 שקלים .  
נושא נוסף שעליו מצביע המבקר הוא תשלום הוצאות ראש הממשלה על ידי עובדי המשרד .  על פי הוראות החשב הכללי ,  במעון ראש הממשלה תהיה  " קופה קטנה ",  שממנה ישולמו הוצאות קטנות ומידיות ,  ואין לבצע באמצעותה רכישות - למעט כיבוד קל .  החזרים מהקופה מבוצעים נגד קבלות .  קופה קטנה אחת נמצאת אצל אב הבית ,  השנייה אצל סיידוף .  
במרץ 2011 סירבו במחלקת התשלומים להחזיר כספים שהוציא אב הבית מכיסו לקניית כדורים נגד צינון  ( 40 שקלים )  ,  עיתונים למעון הפרטי  ( 30 שקלים )  ו-30 שקלים נוספים לארוחת צהריים .  ביוני 2011 לא אושר החזר בגין ארוחת צהריים ממסעדה  ( 110 שקלים )  וקפה ומאפים  ( 40 שקלים )  ובדצמבר 2011 לא אושר לסיידוף החזר על כוס יין  ( 25 שקלים )  ושתי ארוחות  ( בסכום כולל בגובה 84 שקלים )  .  
בדיון  " ועדת השלושה "  במאי 2012 ציין חשב המשרד כי  " יש בעיה ,  ראש הממשלה אומר לעובד ,  'לך תביא לי טיפות עיניים' .  הוא לא יכול לומר לו לא ומביא קבלה ,  ואין איך לשלם ".  גם במזכר פנימי של היועצת המשפטית מאפריל 2012 נכתב כי יש  " לחצים על העובדים שמזמינים ארוחות כשראש הממשלה עובר את המכסה "   ( התקציב למזון - ג"ג )  .  המבקר כותב : " עולה שעובדים במשרד ראש הממשלה שילמו מכיסם הפרטי עבור הוצאות אישיות של ראש הממשלה .  המשמעות של אי-תשלום החזר מהקופה הקטנה בגין הקבלות האלו היא כי עובדי המשרד סופגים את עלות ההוצאות הפרטיות של ראש הממשלה או של בני ביתו .  כאשר עובד במשרד ראש הממשלה נאלץ לממן מכיסו הוצאה עבור ראש הממשלה ,  מדובר במינהל לא תקין ,  ואין נפקא מינה אם מדובר בסכום גדול או קטן ". 
כמו כן ,  עולה מן הדוח כי משרד ראש הממשלה נאלץ במקרה מסוים להגיע להסדר לקיזוז חוב בן כ-6,000 שקלים של ראש הממשלה ,  שנוצר בשל חריגה מתקרת הוצאות שנקבעה לגבי ארוחות ראש הממשלה במקום עבודתו ובשל קניית מצרכים אישיים שאין לממנה מאוצר המדינה ." ועדת השלושה "  דנה בנושא וקבעה לכסות את החוב משני מקורות תקציביים שונים  ( הפרשי הצמדות ותקציב  " הופעה ייצוגית ")  .  המבקר מסביר כי ראש הממשלה לא היה זכאי לקבל כספים ממקורות אלו ולכן לא היה מקום לקיזוז החוב .  
דיון נוסף שנערך בוועדה נגע לשאלה מי אמור לשאת בעלות  " מס הבצורת "   ( היטל נוסף על צריכת מים מעל לכמות שקבועה בחוק שהיה נהוג בשנים 2009 ו-2010 )  שהוטל על הבית בקיסריה בשנים 2009  ( 1,322 שקלים )  ו-2010  ( 4,160 שקלים )  בגין שימוש מופרז במים .  בדיון הוחלט שמשרד ראש הממשלה לא יישא בעלות המס .  בדיון נוסף הוחלט שהמדינה תישא בעלות מס הבצורת ,  אולם הוועדה קבעה שמתשלום המדינה יקוזז החלק היחסי של המים הנדרשים למילוי הבריכה .
" מהאמור עולה ,  כי אף על פי שוועדת השלושה החליטה תחילה שאין לממן את היטל הבצורת על צריכת המים במעון הפרטי ,  היא שינתה את החלטתה ,  עקב שינוי הנחיית ראש הממשלה בנושא ",  כותב המבקר ומציין כי ראש הממשלה החזיר את הכספים בשנת 2010 . " ראוי היה שראש הממשלה יישא לבדו במימון היטל הבצורת ,  שהוטל עליו משום שצריכת המים במעונו חרגה מהכמות הקבועה בחוק .  מימון היטל זה מכספי אוצר המדינה אינו עולה בקנה אחד לא עם אמות מידה ציבוריות ולא עם החשיבות של מתן דוגמה אישית .  יתר על כן ,  נוכח מעמדו של ראש הממשלה ,  היה עליו להימנע מלהבהיר את עמדתו באופן שעשוי היה להיתפס כמתן הנחיה לקבלת החלטה מסוימת - לאשר את תשלום היטל מס הבצורת עבור המעון הפרטי .  על ראש הממשלה להימנע להבא מהצגת עמדה בדבר ההחלטה הראויה או המתבקשת באופן שייתפס כהתערבות בשיקול הדעת המקצועי של שומרי הסף ,  במיוחד בעניינים הנוגעים לזכות או לחבות כספית שלו ",  כותב המבקר .  
גם נושא הוצאות ביגוד והאיפור של ראש הממשלה ורעייתו מופיע בדוח ואף זכה להתפלפלות משפטית מיוחדת בעניינו .  על פי החלטת שכר השרים לגבי הוצאות ביגוד ,  איפור ועיצוב שיער ,  ראש הממשלה זכאי להחזר בגין הוצאות אלה לצורך הופעה ייצוגית שלו ושל בת זוגו בסכום כולל שלא יעלה על 53,674 שקלים לשנה .  עד שנבחר נתניהו ,  מומנו הוצאות האיפור ועיצוב השיער ללא מימון מסעיף תקציבי נוסף .  אולם לאחר תחילת כהונתו ,  נוסף עוד תקציב מדמי התפעול של המעון על מנת לעמוד בעלויות האיפור והביגוד של בני הזוג נתניהו .  
מדובר בתוספת של 94 אלף שקלים  ( 2010 )  ו-71 אלף שקלים  ( 2011 )  לתקציב הרגיל ,  העומד על הסכום של 50 אלף שקלים . " מהנתונים עולה כי ההוצאה בפועל מאוצר המדינה עבור איפור ועיצוב שיער ועבור דמי ייצוג לראש הממשלה ולרעייתו ,  הייתה בממוצע פי 2.5 בקירוב מהסכום שנקבע בהחלטת ועדת הכספים בעניין הוצאות ביגוד והוצאות נלוות לצורך הופעה ייצוגית של ראש הממשלה ורעייתו ",  קובע המבקר .  
עוד מתייחס הדוח להוצאות גבוהות ובזבוזים לכאורה במעון הרשמי ברחוב בלפור בירושלים ובווילה בקיסריה .  על פי הדוח ,  הוצאות מזון ואירוח רשמי גדלו מ-211 אלף שקלים בשנת 2009 ,  במהלכה החל נתניהו לכהן כראש הממשלה ,  עד ל-490 אלף שקלים בשנת 2011 .  ב-2012 ההוצאות עמדו על 458 אלף שקלים .  בשנת 2013 ,  לאחר שהופיעו פרסומים בתקשורת בנושא ותוך כדי הבדיקה של משרד מבקר המדינה ,  חלה ירידה ניכרת בהוצאות המזון והם הסתכמו ב-226 אלף שקלים .  בנושא הוצאות המזון ,  צוין בדוח כי כאשר אין מועסקת במעון הרשמי מבשלת ,  אפשר לפי הנוהל להזמין מזון מוכן מנותני שירותים שמשרד ראש הממשלה התקשר אתם ,  ללא הגבלה על מספר הארוחות שניתן להזמין ביום ,  אלא רק על סכום הארוחה לאדם  ( 221 שקלים לארוחה )  ועל מספר האנשים שעבורם יוזמנו הארוחות  ( 20 איש )  .
 בשנת 2010 עמדו ההוצאות על הזמנת ארוחות למעון הרשמי על כ-70 אלף שקלים .  ב-2012 הסכום הגיע ליותר מכפול  כ-158 אלף שקלים  ( או 432 שקלים בממוצע ליום )  ובשנת 2013 ירד הסכום ל-64 אלף שקלים ,  בעקבות העסקת מבשלת .  אלא שמשיחות שקיים צוות הביקורת עם מי ששימשו אבות הבית בתקופת כהונתו של ראש הממשלה נתניהו ,  עולה כי אחת מעובדות הניקיון במעון הרשמי שימשה גם כמבשלת ממרץ 2009 ועד אוקטובר 2011 . " יוצא אפוא שגם כאשר המנקה שימשה בפועל מבשלת במעון הרשמי הוזמנו ארוחות למעון ,  ובשנת 2010 הוזמנו ארוחות בסך של כ-27% מכלל הוצאות המזון בשנה זו ,  אף על פי שהייתה מי ששימשה מבשלת במעון .  התנהלות זו של משרד ראש הממשלה שאפשרה רכישת ארוחות בהיקף זה כאשר הייתה מי ששימשה כמבשלת במעון הרשמי ,  אינה תקינה ",  כותב המבקר .
 בתשובותיו של משרד ראש הממשלה למשרד מבקר המדינה מאפריל ומנובמבר 2014 צוין כי אכן עובדת משק הבית גם בישלה ארוחות קלות לדיירי הבית ,  נוסף על מטלות הניקיון השוטפות שלה .  אולם ,  הדבר נעשה כחלק מעבודתה השוטפת במשק הבית ,  ולא היה בכך בשום דרך תחליף לבישולן של ארוחת מלאות .  
גם הוצאות הניקיון זכו להתייחסות נרחבת - מן הדוח עולה כי ההוצאה החודשית הממוצעת על ניקיון שני המעונות בשנים 2013-2009 עמדה על 75,200 שקלים . " לדעת משרד מבקר המדינה ,  הוצאה זו גבוהה מאוד ",  נכתב בדוח .  בין 2009 ל-2011 גדלו הוצאות הניקיון במעון הרשמי ל-91 אלף שקלים בחודש  ( או 1.1 מיליון שקלים בשנה )  ובין השנים 2010 עד 2012 גדלו הוצאות בבית בקיסריה ל-122 אלף שקלים בחודש ,  זאת למרות שנתניהו ומשפחתו שוהים במרבית ימות השנה במעון הרשמי ,  ואילו במעון הפרטי הם שוהים בעיקר בסופי השבוע .
" לדעת משרד מבקר המדינה ,  הוצאות אלה מופרזות במידה ניכרת ואינן עומדות ביחס הולם למשך השהייה במעון הפרטי .  ברי כי המעון הרשמי ובמידה מסוימת גם המעון הפרטי משמשים לצורכי עבודתו של ראש הממשלה ,  וכי יש להבטיח את רמת התחזוקה והניקיון המתחייבים מכך .  עם זאת ,  לדעת משרד מבקר המדינה מן הראוי לבחון את הסבירות של היקף הוצאות הניקיון ולפעול על מנת להימנע מהוצאות מיותרות מקופת המדינה ". 
לסיכום ,  קובע המבקר כי  " על הוצאות מעונות ראש הממשלה חולשות 'נורמות-על' שעניינן התנהלות ציבורית ראויה ,  מידתיות ,  סבירות ,  חיסכון ויעילות בשימוש של נבחרי ציבור בכספי הציבור .  זאת ,  בין שלגבי הוצאה מסוימת נקבע הסדר מפורש ובין שהיא נעשית על בסיס הסדר כללי ,  ואף בהיעדר הסדר .  לגבי הוצאות אלה יש לפעול בשקיפות וברגישות ציבורית שיבטיחו את אמון הציבור בנבחריו ".   
" ראש הממשלה מכבד את המלצות דוח המבקר לגבי כל הנושאים שנבדקו .  חלק גדול מההמלצות בדוח יושמו טרם כתיבתו .  ראש הממשלה הנחה ליישם את ייתר ההמלצות באופן יעיל ומיטבי .  עובדה :  בדברים שכן נבדקו בדוח על ידי המבקר - אין שום חשש לפגיעה בטוהר המידות ובוודאי לא חשש לפלילים .
 הפתיח שלפני הדוח ,  שאיננו חלק מהדוח ,  כולל זוטי דברים על מחזור בקבוקים ורכישת רהיטי גן .  דברים אלו לא נבדקו על ידי המבקר ,  לא נעשתה פנייה למשרד ראש הממשלה או לראש הממשלה בעניינים אלה ולא ניתנה להם זכות תגובה בנושאים אלו .
 בדוח המבקר אין השוואה למעון רשמי אחר כלשהו בישראל .  מצב זה יוצר בעיה קשה של אמת מידה ,  כי הוצאות של מעון רשמי אינן דומות בשום אופן להוצאות בבית פרטי כלשהו .  לדוגמה ,  הוצאות בית הנשיא גדולות עשרות מונים מאלו של מעון ראש הממשלה .  לגבי בית הנשיא ,  אין פירוט בדוח המבקר על חלוקת התקציב ,  ואין ירידה לפרטים .  על כן אין בסיס להשוואה המאפשר לציבור לשפוט מהן אמות המידה המקובלות .
 חשוב להדגיש :  הוצאות מעון ראש הממשלה ירדו משמעותית בשנתיים האחרונות .  ההוצאות גדלו משמעותית בתקופה מסוימת ,  שבה ניהל את המעון הרשמי מני נפתלי - עובד ממורמר לשעבר ,  המוביל מסע השמצות והכפשות נגד ראש הממשלה ,  על מנת להוציא כספים שלא כדין מקופת המדינה ולפגוע בראש הממשלה ובליכוד בתקופת בחירות .  הוצאות המעון הרשמי ירדו ופחתו משמעותית לאחר עזיבתו של נפתלי את התפקיד ".  

המבקר :  בזבוז כספי ציבור לצרכים פרטיים ;  הפרקליטות בוחנת את הממצאים
חשמלאי חבר ליכוד שהוקפץ ביום כיפור לווילה בקיסריה ,  עובדים שלא קיבלו החזרים לאחר ששילמו על בני המשפחה והזמנת אוכל בעשרות אלפי שקלים למרות העסקת מבשלת - כך חושף דוח מבקר המדינה .  הנושאים שמעליהם מרחף חשד לפלילים הועברו לבדיקת וינשטיין

