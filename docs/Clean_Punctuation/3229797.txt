טראמפ : " ניצחונו של נתניהו בבחירות הוא סימן טוב לשלום "
 לקראת תכנית השלום ,  נשיא ארצות הברית בירך על הישגיו של ראש הממשלה בבחירות לכנסת ה-21 .  כפי שפורסם בוואלה !  NEWS כבר בינואר האחרון ,  בארה"ב שקלו לתזמן את מועד הצגת עסקת המאה בהתאם להרכבת הקואליציה בישראל .  חמאס :  לאור ממשל טראמפ ,  תוצאות הבחירות כופות אתגר חדש
טראמפ : " ניצחון נתניהו - סימן טוב לשלום"הנשיא התקשר לראש הממשלה ובירך אותו על ניצחונובולטון על עסקת המאה :  תפורסם בעתיד הקרוב מאודאש"ף : " תוצאות הבחירות מכשילות את הסיכוי לשלום"מסתמן :  תכנית השלום של טראמפ תפורסם בימים הקרובים 
נשיא ארצות הברית דונלד טראמפ אמר היום  ( רביעי )  כי ניצחונו של ראש הממשלה בנימין נתניהו בבחירות הוא  " סימן טוב לשלום "  לדבריו ,  נתניהו הוא  " הוא בעל ברית גדול וחבר ,  אני רוצה לברך אותו .  אני יכול לומר לכם שזה היה מרוץ מתוכנן היטב ".  היועץ לביטחון לאומי ,  ג'ון בולטון ,  ציין לרשת NBC בנוגע לפרסום תכנית השלום כי  " אני חושב שאנחנו עומדים לראות זאת בעתיד הקרוב מאוד ". 
בדרכו לטקסס ,  התקשר הנשיא ממטוס ה-Air Force One לנתניהו ובירך אותו ואת העם בישראל .  ראש הממשלה מצדו הודה לטראמפ על תמיכתו בישראל ,  כולל ההכרה בירושלים וברמת הגולן ,  וכן על עמדתו האיתנה מול המשטר האיראני ,  הכוללת את החלטתו להכריז על משמרות המהפכה כארגון טרור .  שני המנהיגים חזרו והביעו הערכה על הידידות העמוקה ביניהם ובין המדינות וסיכמו להמשיך לעבוד יחד בשנים הקרובות באופן הדוק למען ישראל וארצות הברית .
 גם סגן נשיא ארצות הברית ,  מייק פנס ,  התקשר לברך את נתניהו על ניצחונו בבחירות .  פנס מסר לנתניהו שהוא מעריך את מנהיגותו ואת עשייתו המשותפת עם הנשיא טראמפ לקידום הברית האיתנה בין שתי המדינות .  ראש הממשלה הודה לסגן הנשיא על הברכות ועל ידידותו רבת השנים למדינת ישראל .
 לקריאה נוספת בנושא"צעד היסטורי ":  טראמפ חתם על הצו המכיר בריבונות הישראלית בגולןשרטוט גבולות והסדר קבע :  קושנר מדבר על תוכנית השלום של טראמפשגריר ארה"ב בשיחות סגורות :  תכנית השלום תוצג בסוף אפריל 
בממשל האמריקני שקלו בחודשים האחרונים את פרסום עסקת המאה של טראמפ .  לבקשת נתניהו ואנשיו ,  פרסומה נדחה עד לאחר הבחירות ,  אולם בישראל מעריכים כי לא מן הנמנע כי התכנית תפורסם כבר בימים הקרובים .
 כפי שפורסם לראשונה בוואלה !  NEWS ,  הממשל שקל לתזמן את פרסום את התכנית בהתאמה לימי הרכבת הקואליציה החדשה ,  כדי לייצר אפשרות פוליטית לדיון רציני בנושא .  עם זאת ,  בשל קרבתו הגדולה לבית הלבן נתניהו עשוי להפעיל לחץ נגדי ולבקש דחייה נוספת לתאריך הפרסום .  
בעולם הערבי הגיבו גם כן לתוצאות הבחירות בישראל ולעיתוי פרסום תכנית השלום של הנשיא האמריקני .  בכיר חמאס ,  עצאם דעליס ,  אמר כי  " תוצאות הבחירות הציוניות ,  לאור ממשל טראמפ הנוטה לאויב ,  כופות עלינו כפלסטינים אתגר חדש ,  הדורש מאיתנו אחדות לאומית על תכנית ההתנגדות למאבק בהמשך חיסול הסוגיה הפלסטינית ועסקת המאה ".   
" תוצאות הבחירות הישראליות מכשילות את הסיכוי לשלום ",  מסרה חנאן עשראווי ,  חברת הוועד הפועל של אש"ף . " הבוחר הישראלי בחר במדיניות הקיצוניות ,  הגזענות וההרג ". 
בכיר הרשות הפלסטינית ,  סאיב עריקאת ,  הוסיף כי  " הבוחר הישראלי הצביע לשמירה על המצב הקיים .  הם הצביעו לא לסיים את הכיבוש הישראלי .  הבוחר הישראלי הצביע על הפרדה גזענית ואפרטהייד .  רק 14 מנדטים מתוך 120 תומכים בעיקרון שתי מדיניות בגבולות 1967 ".  
לפני כחודשיים דיווחו שני גורמים בחירים בממשל טראמפ לרשת  " פוקס ניוז "  כי גיבוש תכנית השלום הסתיים והנשיא תודרך על תכניה .  לדבריהם ,  הטיוטה הסופית של עסקת המאה היא באורך של 175 עד 200 עמודים ולפחות לחמישה אנשים הייתה גישה אליה . " התכנית הושלמה ,  הנשיא שמח לגבי הפרמטרים של העסקה ",  אמר גורם בכיר בממשל .
 לפי הדיווח ,  טראמפ תודרך פעמים רבות על פרטי התכנית על ידי השגריר בישראל ,  דייוויד פרידמן ,  חתנו ויועצו הבכיר ג'ארד קושנר ושליחו למזרח התיכון ג'ייסון גרינבלט . " אנחנו לא הולכים לעשות שום דבר שיאיים על ביטחונה של ישראל ",  הוסיף הגורם .
  ( עדכון ראשון :  16:38 )  

טראמפ : " ניצחונו של נתניהו בבחירות הוא סימן טוב לשלום "
 לקראת תכנית השלום ,  נשיא ארצות הברית בירך על הישגיו של ראש הממשלה בבחירות לכנסת ה-21 .  כפי שפורסם בוואלה !  NEWS כבר בינואר האחרון ,  בארה"ב שקלו לתזמן את מועד הצגת עסקת המאה בהתאם להרכבת הקואליציה בישראל .  חמאס :  לאור ממשל טראמפ ,  תוצאות הבחירות כופות אתגר חדש

