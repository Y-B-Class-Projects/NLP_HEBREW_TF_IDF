ליברמן על ראשי השמאל : " קואליציה של תבוסתנים "
 כנס בחירות של הליכוד ביתנו בראשון לציון שימש במה לתקיפת המחנה המתחרה ,  ואזהרה מפני שחזור הפסד 92' בשל הצבעה למפלגות ימין קטנות .  האורח המפתיע באירוע :  השר מיסז'ניקוב
12 ימים בלבד לבחירות ,  ערכה הערב  ( חמישי )  הליכוד ביתנו כנס פעילים גדול בהשתתפות ראש הממשלה בנימין נתניהו ומספר 2 ברשימה ,  אביגדור ליברמן .  מנהיגי המפלגה התרכזו בתקיפת גוש השמאל-מרכז ואזהרת הבוחרים מפני הצבעה למפלגות ימין אחרות .  חבר הכנסת ליברמן יצא נגד הגוש האופוזיציוני כשכינה את ראשיו  " קואליציה של תבוסתנים שמובילים אותנו בדרך ללא מוצא ".  
" בואו ננסה להשוות מול הנבחרת הזאת מהצד השני .  מי זאת שלי יחימוביץ' ,  ציפי ,  יאיר ,  זהבה ?  נבחרת הכל דיבורים .  הכל כלאם פאדי ",  אמר ליברמן . " כנראה הם הבינו שאי אפשר להתווכח עם הממשלה בהישגים ,  אז התחילו לעבור למישור המדיני .  הצעתם הכל - לחלק את ירושלים ,  לחזור לקווי 1967 ,  לפתוח את נושא הפליטים ,  ומה קיבלתם בתגובה מאבו מאזן ?  כלום ".  ליברמן הביע חשש משחזור של בחירות 1992 ,  אז עלה יצחק רבין לשלטון בזכות ההצבעה למפלגות ימין קטנות כגון התחייה ,  שלבסוף לא עברו את אחוז החסימה . " אני זוכר את בחירות 92' - גם אז ניסו לחזק את הליכוד מימין ,  ואנחנו זוכרים מה קרה בסוף .  הימין קיבל יותר קולות מהשמאל אבל מי שהרכיב את הממשלה היה השמאל .  על הטעויות האלו אסור לחזור פעם שנייה ". 
כל העדכונים ,  הדיווחים והפרשנויות - וואלה !  בחירות 2013 
האירוע נערך באולם ספורט גדול של מכבי ראשון לציון ,  בהשתתפות מאות תומכים .  עם זאת ,  לא מעט כיסאות ריקים נצפו באולם .  המשתתף המפתיע של הערב היה שר התיירות ,  סטס מיסז'ניקוב ,  שהחליט להראות נוכחות על אף החלטתו שלא להיכלל ברשימת ישראל ביתנו - החלטה שהתקבלה ביום פרסום הרשימה .  מיסז'ניקוב אף זכה למחמאות מליברמן ונתניהו  צעד שייתכן כי הוא מפריך כמה מהספקולציות שעלו סביב פרישתו הפתאומית .  
נתניהו הביע ביטחון בהצלחת המפלגה בבחירות ,  והתבדח על מזג האוויר בהתאם . " תראו איזה קמפיין שהצליח לארגן ביום אחד שלג בירושלים ,  צפת ודימונה .  לא שמתם לב למפלס הכנרת שעולה יחד עם המנדטים של הליכוד ?  ",  אמר .  הוא הבטיח שוב כי משרד הבינוי והשיכון יעבור לידי מפלגתו ,  והתחייב לטפל בהורדת מחירי הדיור .
 גם שר החינוך ,  גדעון סער ,  ביקר את התנהלות המחנה היריב ,  ורמז כי מפלגות השמאל-מרכז עשויות לנסות ולהקים קואליציה עם המפלגות החרדיות .  סער אמר באירוע כי  " אל תתבלבלו ממה שקורה בצד השני .  עכשיו הם רבים על הקולות ,  אבל יום אחרי הבחירות הם יפעלו כדי להתאחד ולמנוע הקמת ממשלה לאומית בראשות נתניהו ,  וינסו כפי שניסו בעבר לקחת אחת או יותר מהמפלגות הסקטוריאליות ולהביאן לגוש השמאל .  כבר מתנהלים מגעים בין חלק מגורמי השמאל למפלגות סקטוריאליות .  ותתפלאו - הם מוכנים להיות מאוד גמישים למשל בנושא שוויון בנטל .  הם יסכימו לעשות כל דבר כדי למנוע הקמת ממשלה לאומית בראשות נתניהו ".  
בחירות 2013 - כותרות אחרונות:אחרי כישלון המנהיגים :  פעילי מפלגות השמאל מתאחדיםלמה סתיו שפיר נטשה בזעם פאנל פוליטי ? לפיד מתחייב : " בלי שוויון בנטל - לא נשב בממשלה "  

ליברמן על ראשי השמאל : " קואליציה של תבוסתנים "
 כנס בחירות של הליכוד ביתנו בראשון לציון שימש במה לתקיפת המחנה המתחרה ,  ואזהרה מפני שחזור הפסד 92' בשל הצבעה למפלגות ימין קטנות .  האורח המפתיע באירוע :  השר מיסז'ניקוב

