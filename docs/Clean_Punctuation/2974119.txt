הסכם הפיוס עם טורקיה :  כשנתניהו הסביר לציבור למה לומר כן
רוב הופעותיו הציבוריות של ראש הממשלה מאז תקופת  " צוק איתן ",  התאפיינו בהדגשת המילה  " לא ".  ברומא ,  נתניהו הגן על הסכם שהוא נכס אסטרטגי לישראל - והפעם עשה זאת תוך הדגשת הרווחים שיצמחו ממנו
מסיבת העיתונאים שערך אתמול  ( שני )  ראש הממשלה בנימין נתניהו ברומא בירת איטליה ,  הייתה אחת ההופעות הפומביות יוצאות הדופן שלו בשנתיים האחרונות .  במשך כחצי שעה ,  נתניהו הסביר באריכות ובסבלנות על היתרונות של הסכם דיפלומטי בין ישראל למדינה מוסלמית גדולה ,  הכולל ויתורים משמעותיים של שתי המדינות ,  שלטענתו הם מוצדקים בשל הרווחים שיצמחו מהם לכלכלה ,  לביטחון וליחסי החוץ של ישראל .
 בקרב העיתונאים המסקרים מקרוב את נתניהו ,  שררה הסכמה שראש הממשלה לא דיבר כך בציבור לפחות מאז קיץ 2014 ,  שהחל בסוף השבוע המסויט שבו נחטפו ונרצחו שלושת הנערים בגוש עציון .  מאז ועד היום ,  נראה היה שבכל הופעותיו הפומביות של ראש הממשלה ,  נלקח בחשבון כל העת מאבק הכוחות הפנימי בימין הישראלי ,  אל מול הביקורת של נפתלי בנט ,  אביגדור ליברמן ,  גדעון סער ושאר טוענים לכתר .  המסרים והדגשים של נתניהו הכילו תמיד את המילה 'לא' - לא ניתן ,  לא נוותר ,  לא נאפשר ולא נתפשר .  

הסכם הפיוס עם טורקיה :  כשנתניהו הסביר לציבור למה לומר כן
רוב הופעותיו הציבוריות של ראש הממשלה מאז תקופת  " צוק איתן ",  התאפיינו בהדגשת המילה  " לא ".  ברומא ,  נתניהו הגן על הסכם שהוא נכס אסטרטגי לישראל - והפעם עשה זאת תוך הדגשת הרווחים שיצמחו ממנו

