המחבל בן ה-13 הודה : " באתי עם בן דוד שלי לדקור יהודים "
 פרסום ראשון :  אחמד מנאסרה ,  שמאושפז בבית החולים לאחר שנוטרל בעת שדקר נער בן גילו בפסגת זאב בשבוע שעבר ,  הודה כי ביצע פיגוע עם בן דודו . " הוא הביא סכינים והצטרפתי אליו ",  אמר לחוקריו .  בשל גילו תיאלץ המדינה לדחות מתן גזר הדין בשנה
המחבל בן ה-13 אחמד מנאסרה ,  שנפצע לאחר שנוטרל בעת שדקר נער בן גילו בפסגת זאב בירושלים השבוע ,  הודה אמש ( חמישי )  ממיטת אשפוזו בהדסה עין כרם בבירה כי ביצע פיגוע . " באתי עם בן דוד שלי חסן מנאסרה לדקור יהודים בשכונה ",  אמר לחוקריו .
 מנאסרה הודה כי ביצע את מעשיו על רקע הטענה הפלסטינית כי ישראל מפרה את הסטטוס קוו בהר הבית .  לטענתו ,  בן דודו הוא זה ששכנע אותו לפעול .  לפי שעה הוא מאושפז בבית החולים ,  אך עם שחרורו יועבר לחקירת שב"כ .  
בני הדודים מנאסרה יצאו משכונת בית חנינא הסמוכה לפסגת זאב .  על פי המשטרה ,  שחוקריה כבר החלו לחקור את מנאסרה בבית החולים ,  השניים הגיעו לשכונה חמושים בסכינים ,  אותם השיג חסן . " הוא הביא את הסכינים ואני הסכמתי להצטרף אליו ",  אמר אחמד .
 לקריאה נוספת:המחבל שאבו מאזן טען כי  " הוצא להורג "  תועד בהכרה בבית החולים"העצבים החשופים של ישראל ":  כך דיווחו בעולם על פרשת המחבל בן ה-13תיעוד הפיגוע בפסגת זאב :  בן 13 הולך לקנות ממתקים - ונדקר 

בשלב מסוים הם הבחינו בגבר יהודי כבן 25 ברחוב הארבעה .  הם התנפלו עליו ,  דקרו אותו כמה פעמים ופצעו אותו קשה .  הצעיר הצליח להימלט כששני הנערים-מחבלים רודפים אחריו .  
הם הגיעו לרחוב השישה עשר בפסגת זאב .  מועיז ,  בעל פיצוציה ברחוב ,  העיד במשטרה כי  " שניהם ראו את הקשיש ברחוב ואמרו לו :  'אתה זקן מדי ,  לא שווה לדקור אותך' ".  בצעקות  " אללה אכבר "  הם המשיכו במורד הרחוב עד שהבחינו בילד בן 13 רוכב על אופניו .  השניים התנפלו על הילד ,  דקרו אותו והוא נפצע באורח אנוש .  
בסופו של דבר ,  מסע החבלה של השניים הסתיים כאשר שוטרים שהיו בקרבת המקום נטרלו את חסן מנסארה .  אזרחים שהיו במקום נטרלו את אחמד ,  תוך שהם מכים אותו ,  לא לפני שזה נדרס על ידי כלי רכב שנסע במקום .  
בתוך כך ,  ראש הממשלה בנימין נתניהו כינס אתמול מסיבת עיתונאים ובה תקף את יו"ר הרשות הפלסטינית אבו מאזן על הצהרתו ,  שלפיה מנאסרה  " הוצא להורג "  בידי כוחות הביטחון .  זאת ,  לאחר שתמונתו של מנאסרה ,  שוכב בהכרה בבית החולים הדסה עין כרם ,  פורסמה אתמול בכלי התקשורת ועוררה הד ציבורי .
" המלחמה נגד הטרור היא גם מלחמה נגד ההסתה הפרועה שמלבה את הטרור .  לצערי ,  במקום לפעול להרגעת הרוחות ,  אבו מאזן ממשיך להסית ולשקר .  רק אתמול הוא האשים את ישראל בהוצאה להורג של נער פלסטיני תמים וחף מפשע .  הנה האמת :  ראשית ,  הוא לא מת ,  הוא חי .  שנית ,  הוא לא תמים .  שלישית ,  הוא לא חף מפשע - הוא ניסה לרצוח ילד בן 13 שנסע על אופניים .  הוא החף מפשע האמיתי ". 
אבו מאזן תיקן בשעות הצהריים את הצהרתו המקורית .  אש"ף שינה את נוסח הנאום והחליף את המילים  " הוצאה להורג "  במילה  " ירי ".  עם זאת ,  גם זו הודעה מסולפת ,  שכן הנער לא נורה ,  אלא נדרס על ידי כוחות הביטחון .  
מלבד מלחמת הגרסאות ,  עומדת בפני המדינה בעיה נוספת .  על פי חוק הנוער ,  לא ניתן להכניס למאסר קטין שבעת מתן גזר הדין גילו מתחת ל-14 .  מכיוון שהפלסטיני שביצע את הדקירה הוא כיום בן 13 ,  על המערכת המשפטית יהיה למשוך את ההליך המשפטי כך שגזר דינו יינתן לאחר שכבר יהיה בן 14 .  במידה וגזר דינו ייגזר עוד בטרם יחגוג יום הולדת 14 ,  הרי שהעונש היחידי אותו ניתן לגזור הינו החזקה במעון נעול .  
מעבר לכך ,  בשל היותו קטין ,  יחולו על חקירתו במשטרה ובשב"כ הגבלות שונות כדוגמת מעצר לצרכי חקירה עד 20 ימים בלבד ,  בניגוד לבגיר שאותו ניתן להחזיק במעצר לצרכי חקירה בטרם הגשת כתב אישום עד 30 יום ,  מעצר עד תום ההליכים למשך שישה חודשים במקום תשעה חודשים כבגיר והגבלות נוספות .
 בהכנת הידיעה השתתף יהושע בריינר .
  ( עדכון ראשון :  21:08 )  

המחבל בן ה-13 הודה : " באתי עם בן דוד שלי לדקור יהודים "
 פרסום ראשון :  אחמד מנאסרה ,  שמאושפז בבית החולים לאחר שנוטרל בעת שדקר נער בן גילו בפסגת זאב בשבוע שעבר ,  הודה כי ביצע פיגוע עם בן דודו . " הוא הביא סכינים והצטרפתי אליו ",  אמר לחוקריו .  בשל גילו תיאלץ המדינה לדחות מתן גזר הדין בשנה

