החברים של נתניהו הוחלפו - ופרגוואי חוזרת לגודלה הטבעי
פרגוואי הייתה ונותרה אחת המדינות הפחות חשובות באמריקה הלטינית ,  אבל בשנים האחרונות היחסים עם ירושלים שיגשגו תחת נשיא אוהד ישראל עם חברים ויועצים מקורבים לנתניהו .  ברגע שהנשיא התחלף ,  הלכה גם האידיליה ,  והשגרירות הועברה מירושלים לתל אביב
תוך רבע שעה בלבד ,  פרגוואי נפלה הערב  ( רביעי )  מאיגרא רמא לבירה עמיקתא :  רק לפני ארבעה חודשים ,  ראש הממשלה בנימין נתניהו הצהיר ש"אין לנו חברים טובים יותר "  מפרגוואי בכל העולם ,  חתם על הסכמים ושיבח את המדינה הדרום אמריקאית הקטנה .  
הערב ,  אחרי הודעת הממשלה החדשה לפרגוואי על נטישת ירושלים והעברת השגרירות חזרה לתל אביב ,  נתניהו הכריז  " ברוגז "  על היחסים ,  הורה להחזיר את השגריר מיד ולסגור את השגרירות הישראלית באסונסנסיון .  
המשבר החמור ביחסים עוד עשוי להחריף ,  שכן אפשר לצפות שפרגוואי תגיב במהלך דומה ולסגור גם את השגרירות שלה בתל אביב ,  אבל זה הזמן למעט פרופורציות ,  ואולי אפילו זריקת הרגעה :  ההחלטה של פרגוואי לנטוש את הבירה היא אמנם אצבע בעין של ירושלים ,  אותה ירושלים שרק לפני כמה חודשים הועלתה על ראש שמחתה ,  ופגיעה בתדמית המדינאי המצליח של ראש הממשלה ,  אבל היא הייתה ונותרה אחת המדינות הפחות חשובות באמריקה הלטינית ,  ויחסי החוץ של ישראל ישרדו את זה ,  בבחינת מכה קלה בכנף .  
עוד בוואלה !  NEWS:פרגוואי מחזירה את השגרירות לת"א ;  נתניהו הגיב בסגירת השגרירותדיווח :  איראן הבריחה נשק לחיזבאללה בטיסות מסחריות ללבנוןמחסני ענק וכניסה תת קרקעית :  זה היעד האיראני שהופצץ בסוריה 
ההודעה של פרגוואי לא הכתה אף אחד בהלם במסדרונות משרד החוץ בירושלים .  ההחלטה להעביר את השגרירות התקבלה בשלהי כהונתו של הנשיא הקודם ,  הורסיו קרטס ,  וצל גדול של ספק ולגיטימיות הוטל מעליה במערכת הפוליטית בפרגוואי מלכתחילה ,  שכן הוא לא נועץ במחליפו ,  מריו אבדו בניטז .
 הנשיא הנכנס ביקש כנראה לעשות שריר ,  והפך את ההחלטה שקודמו קיבל בזמן שכבר היה ברווז צולע ,  ועוד בנושא כה שנוי במחלוקת שמייצר לחץ ערבי ופלסטיני .  במבט לאחור ,  כבר בטקס חנוכת השגרירות במאי האחרון היו סימנים לכך שלא מדובר ממש במשכן קבע :  עשרות אנשים הצטופפו בתוך משרד קטן בגן הטכנולוגי בירושלים והתרגשו מהסרת לוט על שלט שהפך את המשרדים ל"שגרירות ". 
כשנתניהו חיבק את קרטס והכריז עליו כחבר של אמת ,  הוא ידע כבר שקיימת האפשרות שהשגרירות לא באמת תישאר שם לנצח .  
קרטס ,  הנשיא הקודם ,  באמת היה חבר אמת ,  ובתקופת כהונתו פרגוואי ,  שהייתה במשך השנים פרו-פלסטינים ,  שינתה את היחס לישראל ב-180 מעלות .  הוא גם באמת היה חבר של נתניהו ,  או לפחות ,  חבר טוב של כמה מחבריו הטובים ביותר .  כפי שנחשף בוואלה !  NEWS במספר כתבות במרוצת השנתיים האחרונות ,  מאחורי השיפור הדרמטי ביחסים בין ירושלים ואסונסניון פעל ציר של מקורבים בעבר ובהווה לנתניהו .  
הקשר החם של קרטס עם ישראל ,  ונתניהו ,  מתחיל כבר מילדות ,  ואחד מחבריו הקרובים ביותר ,  אותו הוא מגדיר כ"חבר נפש ",  הוא חוליו מסר ,  ששימש בעבר יו"ר ידידי הליכוד בארצות הברית ,  והוא אחד התורמים הגדולים של ראש הממשלה בנימין נתניהו ושל בכירים נוספים בליכוד .  אביו של מסר ,  מארקו מסר ,  לקח את קרטס תחת חסותו בצעירותו ,  ובעבר הוא אף הגדיר אותו כ"דוד "  או  " אב שני ".  
ב-2013 ,  כשקרטס החליט להתמודד לנשיאות ,  מסר חיבר בינו לבין חברת ייעוץ אסטרטגית שהקים ארי הרו ,  ראש הסגל לשעבר של נתניהו וכיום אחד מעדי המדינה בחקירות נגדו ,  יחד עם יחיאל לייטר ,  עוד יועץ בכיר של נתניהו ומקורב לשעבר .  הרו ולייטר ניהלו לקרטס את הקמפיין וייעצו לו גם בהמשך .  לקרטס יש גם קשר למשפחת פאליק ,  אחת מהמשפחות העשירות ביהדות ארצות הברית ,  ומהתורמות המשמעותיות של נתניהו ושל הליכוד בעשור האחרון .  
בשנים האחרונות קרטס ניסה לקדם יחד עם משפחת פאליק הקמה של קזינו בסיודד דל-אסטה ,  עיירה במשולש הגבולות ברזיל-ארגנטינה-פרגוואי ,  אך התוכנית נגנזה בסופו של דבר בשל לחץ ציבורי .
 האמת היא שבלי קרטס והחברים של נתניהו בכלל לא הייתה לפרגוואי שגרירות בישראל שהיה ניתן להעביר .  פרגוואי היא מדינה קטנה וענייה ,  עם קהילה יהודית שמונה פחות מאלף בני אדם .  במשרד החוץ יש מי שמגדיר אותה כמדינה  " הכי פחות חשובה "  באמריקה הלטינית .  ב-2002 ,  משרד החוץ הודיע על סגירת הנציגות באסונסיון ,  בעקבות קיצוצים תקציביים ,  והעביר את האחריות על היחסים הדיפלומטיים עם פרגוואי לשגריר בארגנטינה .  

שלוש שנים לאחר מכן ,  ב-2005 ,  פרגוואי הודיעה על מהלך דומה .  אבל אחרי שקרטס נבחר ,  ב-2013 ,  הוא רצה לגמול טובה לחבריו מישראל והודיע על פתיחתה מחדש של השגרירות ,  ויועציו הישראליים החלו להפעיל לחץ בירושלים להגיב במהלך זהה .
 כפי שנחשף בוואלה !  NEWS ,  ההחלטה לפתוח מחדש את שגרירות ישראל בפרגוואי התקבלה בניגוד לעמדה המקצועית במשרד החוץ שסבר שזה מהלך מיותר שאין בו שום תועלת כלכלית ,  אסטרטגית ,  מדינית או יהודית ,  בוודאי לא בעידן של קיצוצים וסגירת שגרירויות ברחבי העולם .  
באופן רשמי ,  בלשכת ראש הממשלה ובמשרד החוץ התעקשו בשנים האחרונות כי פתיחת השגרירות בפרגוואי הייתה החלטה מדינית שהוכחה כחשובה וחיונית מאוד ,  והצביעו על השינוי הדרמטי בהצבעה של פרגוואי באום ומוסדות בינלאומיים אחרים כסימן להצלחת המהלך .  אבל עם לכתו של החבר קרטס ,  גם שלטון חבורת מסר-לייטר-הרו בפרגוואי הגיע לקיצו ,  וכך גם כנראה ,  תור הזהב של היחסים תחת קרטס .  
גורמים במשרד החוץ הסבירו אתמול שפרגוואי היא מדינה קטנה ועניה ,  ושסגירת השגרירות שם לא תפגע אנושות במעמדה המדיני של ישראל . " החברים הכי טובים "  הלכו ,  והרסו את האידיליה ,  ופרגוואי חזרה לגודלה הטבעי .  

החברים של נתניהו הוחלפו - ופרגוואי חוזרת לגודלה הטבעי
פרגוואי הייתה ונותרה אחת המדינות הפחות חשובות באמריקה הלטינית ,  אבל בשנים האחרונות היחסים עם ירושלים שיגשגו תחת נשיא אוהד ישראל עם חברים ויועצים מקורבים לנתניהו .  ברגע שהנשיא התחלף ,  הלכה גם האידיליה ,  והשגרירות הועברה מירושלים לתל אביב

