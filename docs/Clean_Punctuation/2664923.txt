מאנטבה עד הפציעה ב"סבנה "  - כך שיכנע נתניהו את שריו
ראש הממשלה הצליח להביא את השרים לתמוך בשחרור כמאה מחבלים לקראת חידוש השיחות גם באזכור אחיו יוני ,  שנהרג במבצע אנטבה ובשחרור מטוס סבנה . " נכנסתי מול כדורים שורקים "
 לראש הממשלה בנימין נתניהו לא היה פשוט לשכנע את השרים לתמוך היום  ( ראשון )  בהחלטה לשחרר כמאה אסירים פלסטינים .  המהלך ,  שיוצא לדרך כמחווה ליו"ר הרשות הפלסטינית אבו מאזן ,  יבוצע לקראת חידוש המשא ומתן המדיני שייחל השבוע בין הצדדים .  לשם כך הוא גייס את ניסיונו האישי והמשפחתי במלחמה בטרור ופירט את השיקולים המדיניים שלהשקפתו היו אמורים לשכנע את השרים לקבל את ההחלטה ה"כואבת ",  לדבריו . 
" אני מזכיר לכם מה הרקע האישי שלי ",  פנה נתניהו לשרים המתלבטים טרם ההצבעה על שחרור האסירים כשלא היה ברור אם המהלך יאושר , " אחי נהרג כשפיקד על חילוץ חטופים לצרכי מיקוח על שחרור מחבלים ",  הזכיר ראש הממשלה את אחיו המנוח יוני נתניהו שנהרג במבצע אנטבה .  אז סיפר נתניהו גם על זיכרונותיו מההשתלטות של לוחמי סיירת מטכ"ל על מטוס סבנה בשנת 1972 שנחטף על ידי מחבלים במהלכה נפצע ראש הממשלה בידו מכדור של חבר ליחידה .
" נפצעתי בפריצה למטוס סבנה שנחטף כדי לשחרר מחבלים ,  אני זוכר איך נכנסתי למטוס מול כדורים ששרקו לידי ותפסתי את המחבלת תרז הלסה ".  כדי להבהיר את הנקודה ששחרור מחבלים למען מטרות מדיניות המשיך נתניהו לספר ששבע שנים לאחר ההשתלטות על המטוס ,  שיחרר ראש הממשלה בזמנו מנחם בגין את הלסה במסגרת עסקה לשחרור מחבלים . " עסקאות כאלה עשו מבגין צפונה .  עד שנכנסתי בפעם הראשונה לתפקיד שוחררו כבר 10,000 מחבלים ",  הדגיש נתניהו .  
כשהשרים המשיכו להתלבט ,  פנה ראש הממשלה לציין את ההיבטים המדיניים של אישור ההצעה . " צריך להדוף סכנות ולנצל הזדמנויות .  יש מחיר קשה להחלטה הזאת ,  אבל יש גם מחיר לאי-כניסה לתהליך מדיני ",  הסביר , " אנו פועלים מול כל המרחב בדרכים שונות .  אני רוצה להיות מסוגל לפעול ,  להניע כוחות ,  להדוף כוחות ,  והיכולת של ישראל לעשות זאת כאשר אנו בתוך תהליך מדיני היא לאין שיעור גדולה יותר ". 
למרות המחלוקת הקשה בין השרים בנושא האסירים ,  גם בקרב השרים שהתנגדו או נמנעו בהצבעה ,  היו מי שחלקו שבחים לראש הממשלה על כך שהמשא ומתן נפתח ללא תנאים מוקדמים בנושא הגבולות או הקפאת הבנייה בהתנחלויות .  השר סילבן שלום ,  שהציע את הפשרה שהתקבלה נושא דחיית שחרורם של האסירים הערבים-הישראלים אך לבסוף נמנע בהצבעה ,  אמר כי העובדה שהמשא ומתן נפתח ללא התחייבויות בנושא הגבולות או ההקפאה מהווה הישג מדיני חשוב לישראל .
 בסופו של תהליך ,  הצליח נתניהו ,  גם בעזרת שר הביטחון משה יעלון ושר הפנים גדעון סער ,  לשכנע את רוב השרים להצביע בעד שחרור האסירים הפלסטינים .  ההצעה התקבלה ברוב של 13 שרים שתמכו לעומת שבעה שהתנגדו ועוד שני שרים שנמנעו .  
לקריאה נוספת:השרים אישרו :  ישראל תשחרר כמאה אסירים פלסטיניםביקורת על נתניהו בליכוד : " ישראל מפקירה ביטחונה"השר פרי :  מזהה בנתניהו את אותו התהליך שעבר רבין 

מאנטבה עד הפציעה ב"סבנה "  - כך שיכנע נתניהו את שריו
ראש הממשלה הצליח להביא את השרים לתמוך בשחרור כמאה מחבלים לקראת חידוש השיחות גם באזכור אחיו יוני ,  שנהרג במבצע אנטבה ובשחרור מטוס סבנה . " נכנסתי מול כדורים שורקים "
 
