 " נוכל לעשות הרבה יחד ":  ישראל וסין במגעים על הסכם סחר חופשי
נתניהו וסגנית ראש ממשלת סין סיכמו בוועידה בירושלים להדק את שיתוף הפעולה הכלכלי בין המדינות .  במסגרת ההסכמות בין הצדדים ,  ישראלים יורשו לקבל ויזה לסין התקפה למשך עשור
ראש הממשלה בנימין נתניהו וסגנית ראש ממשלת סין ,  ליו ינדונג ,  הודיעו היום  ( שלישי )  על תחילתם של מגעים להסכם סחר חופשי בין המדינות ,  צעד הצפוי לחזק את מערכת היחסים ביניהן בשנים הקרובות .  בהודעה שהפיצה לשכת ראש הממשלה ,  בתום פגישת השניים בירושלים ,  נכתב כי הסכם חדש עשוי להכפיל את היקף הסחר בין שתי המדינות - כיום מסתכם בשמונה מיליארד דולרים - ולהביא גם לעלייה בהיקף ההשקעות הסיניות בישראל בשנים הקרובות .  
אחת המטרות המרכזיות של השיחות על הסכם הסחר החדש תהיה הסרת חסמי סחר ,  לרבות בתחום הרגולציה .  במהלך  " ועידת החדשנות ישראל-סין ",  שיזם משרד החוץ ,  נחתמו 13 הסכמים לשיתופי פעולה בתחומים שונים ,  ממדע וטכנולוגיה ועד לאשרות כניסה .  בין השאר ,  הוחלט כי ישראל תהיה המדינה השלישית בעולם ,  אחרי ארצות ברית וקנדה ,  שאזרחיה יקבלו אשרת כניסה לסין התקפה לעשר שנים .  על פי הסינים ,  ישראל נוספה לרשימת המדינות המצומצמת מכיוון שהם סבורים שהדבר יסייע לחיזוק קשרי התיירות ,  העסקים והמחקר עם מדינתם .  
עוד בוואלה !  NEWS:דני דיין : " המינוי לקונסול בניו יורק הוא ניצחון על ה-BDS"נתניהו : " הגיעה העת לייסד יחסים רשמיים בין ישראל ואינדונזיה"תמונות שלא רואים בכל יום :  כשמנהיג אירופי נהנה מהשמש התל אביבית 
נתניהו ,  שנפגש עם ינדונג במסגרת ועידת החדשנות ,  אמר בפתח הוועידה כי מדובר בהתפתחות רבת חשיבות ,  שישראל מוכנה להתחיל בה מידית . " יש כל כך הרבה שנוכל לעשות ביחד :  בבריאות ,  בחינוך מרחוק ,  בחקלאות ,  בחקלאות ימית ,  בטכנולוגיות מידע ,  בכל תחומי הפעילות ",  אמר ראש הממשלה והוסיף : " שיתוף הפעולה בין ישראל לסין יכול להפיק תוצאות ענקיות ,  ואנו מאמינים שישראל יכולה להיות השותפה המושלמת ".  ינדונג אמרה אף היא כי ישראל וסין נעות לקראת פרויקטים גדולים במשותף והדגישה : " אנחנו צריכים להמשיך בשיתוף פעולה זה ,  לטובת שני העמים ".   

" נוכל לעשות הרבה יחד ":  ישראל וסין במגעים על הסכם סחר חופשי
נתניהו וסגנית ראש ממשלת סין סיכמו בוועידה בירושלים להדק את שיתוף הפעולה הכלכלי בין המדינות .  במסגרת ההסכמות בין הצדדים ,  ישראלים יורשו לקבל ויזה לסין התקפה למשך עשור

