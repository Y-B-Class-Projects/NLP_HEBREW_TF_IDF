ח"כ ג'מאל זחאלקה עלה להר הבית - ונבלם : " אני מצפצף על נתניהו "
 ראש הממשלה ,  שהורה לשרים וחברי כנסת שלא לעלות למקום הנפיץ ,  מסר כי ההנחייה חלה על ח"כים  " יהודים וערבים כאחד "  לאחר לחץ של גורמי ימין . " זה טבעי שאכנס ,  אני בא להתפלל ולכבד את קדושת המקום ",  אמר בריאיון לאולפן וואלה !  NEW
כניסתו של ח"כ ג'מאל זחאלקה  ( הרשימה המשותפת )  להר הבית נבלמה היום  ( חמישי )  על ידי המשטרה ,  לאחר שראש הממשלה בנימין נתניהו הורה אתמול לאסור על חברי כנסת ושרים לעלות למקום בשל המצב הביטחוני ,  והבוקר הבהירכי ההנחיה חלה על  " יהודים וערבים כאחד ".  
" אני עומד עכשיו בשער האריות והמשטרה מונעת ממני להגיע להר הבית ,  בלי צו ובלי שום דבר ,  בניגוד לחוק ",  אמר זחאלקה בריאיון לאולפן וואלה !  NEWS . " אני מצפצף על נתניהו ועל ההחלטות שלו .  אני רוצה להיכנס כי זה טבעי שאני אכנס להר הבית ,  אני בא להתפלל ולכבד את קדושתו ,  לעומת ח"כים מהימין שבאים לעורר פרובוקציות ".  
" מה שמתסיס את הרוחות זה ההחלטות של נתניהו .  והדרישה לחלק את מסגד אל-אקצא .  אני חושב שצריך לשמור על הסטטוס קוו ",  אמר זחאלקה קודם לכן בהודעה לתקשורת .
 לקריאה נוספת:בצעד חריג :  כתבי אישום נגד מוסלמיות המתפרעות בהר הביתברקת קורא לתושבים לשאת את נשקם האישי : " מכפיל כוח ותורם לתחושת הביטחון"סימנים של איבוד שליטה :  איך משתלטים על הטרור המשתולל ?  
בריאיון לדב גיל-הר ,  נשאל זחאלקה : " כמה דם אתה רוצה לראות ברחובות לפני שתבין שזה לא מסייע להרגעת הרוחות ? "בתגובה אמר חבר הכנסת : " הריאיון איתך הסתיים ,  אתה פשיסט "  - וניתק את השיחה .
 הבהרת ראש הממשלה נתניהו ,  לפיה ההנחיה לא לעלות להר הבית חלה גם על חברי כנסת ערבים ,  ניתנה לאחר לחץ רב שהפעיל יו"ר הבית היהודי נפתלי בנט ,  חבר מפלגתו השר אורי אריאל ,  וחברי הליכוד השר זאב אלקין וסגנית שר החוץ ציפי חוטובלי ,  שהביעו מורת רוח מההחלטה המקורית .  
מלשכתו של ראש הממשלה נמסר כי לא מדובר בשינוי בהחלטה ,  אלא שחלה טעות בהודעת שנמסרה לתקשורת .  עוד נמסר כי ההחלטה נובעת מהכוונה  " לצנן את האווירה סביב הר הבית ",  וכי נתניהו מנע בימים האחרונים מאנשי ציבור פלסטינים לעלות למתחם .
 חבר הכנסת אחמד טיבי  ( הרשימה המשותפת )  הודיע היום בתגובה להחלטה כי הוא וחברי מפלגתו יבקרו במתחם הר הבית בית יום ראשון בבוקר . " אין מנדט לנתניהו למנוע ממוסלמים ,  לרבות חברי כנסת ,  להיכנס לאל-אקצא ",  מסר בהודעה לעיתונות . " אם תימנע כניסתנו כל העולם יראה כי זה שינוי בסטטוס קוו ופגיעה בחופש פולחן .  אנחנו בעלי הבית ולא גורם זר ".  
השר אריאל ,  שתקף את ההחלטה המקורית ואמר כי הפרדה בין יהודים לערבים במקרה זה היא  " דבר בלתי מקובל ובלתי נתפס והדבר יובהר לראש הממשלה בתקיפות ",  קיבל את הוראתו החדשה של נתניהו בהכנעה . " ראיתי כרגע את ההודעה מלשכתו .  זה לא הופך אותה ליותר או פחות טובה ,  אבל זו ההוראה של לשכת ראש הממשלה ",  אמר בריאיון לאולפן וואלה !  NEWS .
 לדבריו ,  ההחלטה של נתניהו היא פרס לטרור . " זו הוראה שגויה ומוטית ,  לא היה דבר כזה בזמנו של אולמרט וברק .  זו החלטה חמורה ,  שלמעשה יכולה להתפרש בעיני הפורעים והמחבלים ככניעה לדרישות שלהם ,  וכמובן שזה יגביר את הטרור ,  זה לא יחליש את הטרור .  זו פעם ראשונה שראש הממשלה נותן הוראה כזו ",  תקף אריאל .  
אריאל הוסיף : " עוד מעט גם ללכת ברחוב הגיא או להגיע לכותל ייחשב לפרובוקציה .  מי שנכנע לטרור פעם אחת ,  כמו אישה מוכה ,  לצערי ,  הוא יעשה את זה עוד פעם ועוד פעם .  יש דרך אחת להילחם בטרור ,  וזה לא להיכנס אליו ". 
לדבריו , " בוודאי שראש הממשלה לא רוצה טרור ,  אבל ודאי בעניין הזה הוא לא עושה דבר שמחליש את הטרור .  כמו שאם אתה לא בונה בירושלים אתה מחליש את עמדתך ואתה מודה שאתה כנראה לא צודק ,  וזה מזמין את יריביך ללחוץ עוד יותר ,  כי הם מרגישים הצלחה והם ממשיכים הלאה ". 
שר החקלאות תקף את ראש הממשלה גם על כך שנודע לו על ההחלטה דרך אמצעי התקשורת . " אל תיכנע לטרור בשום צורה .  אדבר על זה איתו באופן ישיר ולא דרך אמצעי התקשורת .  הוא מודיע זאת לשרים דרך התקשורת ,  זו תופעה אומללה ",  אמר .  
ח"כ אחמד טיבי מהרשימה המשותפת אמר כי הוא לא מקבל את ההוראה ויגיע מחר להר הבית . " לא נתניהו ולא הימין יוכלו למנוע מאתנו להיכנס למסגד אל-אקצא שלנו .  מי שהחליט תחילה על מניעת כניסתם של פרובוקטורים מימין כמו אורי אריאל ,  שכניסתו הציתה את השטח ,  כדי לצנן את האווירה ,  עושה סיבוב פרסה וסלטה לאחור ומחליט במחי יד להסלים את המצב .  זו החלטה מטורפת ובלתי חוקית .  כולנו נהיה שם מחר במסגד אל-אקצא ,  כי זה המסגד שלנו ",  אמר .
 טיבי מחה על כך שנתניהו הקביל את עלייתו להר הבית כשווה להתנהגותו של השר אריאל . " לשים ח"כים ערבים ומוסלמים במישור אחד עם אריאל וחוטובלי ,  זה כמו לומר לבעל הבית שהוא והפורץ לביתו חד הם .  החלטה זו מוסיפה שמן למדורה ",  אמר .  
יו"ר הרשימה המשותפת ,  ח"כ איימן עודה ,  הוסיף : " נתניהו הולך סחור סחור ,  חסר עמדה ועמוד שדרה .  מתחם אל-אקצא הוא שטח כבוש שעל פי הסטטוס קוו נמצא בניהול מלך ירדן והווקף המוסלמי ,  אין לנתניהו סמכות חוקית או מוסרית למנוע מהח"כים הערבים להגיע למסגד .  נתניהו ממשיך להיגרר אחרי הנהגת המתנחלים בקואליציה ומדרדר את כולנו לפי תהום .  מי שחרד לביטחון ,  לא יכול לעסוק בניהול נקודתי של הסכסוך ,  אלא חייב לחתור להסדר כולל ולניהול משא ומתן אמיתי וכן שמטרתו סיום הכיבוש והקמת מדינה פלסטינית עצמאית ". 
חבר הכנסת עיסאוי פריג'  ( מרצ )  אמר : " גם אם באיחור ,  נתניהו מבין סוף סוף שהוא צריך לרסן את מציתי המהומות מהקואליציה שלו .  הבעיה היא שנתניהו כמו נתניהו תמיד נגרר ולא מוביל ,  ובמקום לנהל את הקואליציה הוא רק מנסה לרצות אותה והפעם באמצעות יצירת גזירה שווה בין יהודים לערבים - החלטה מופרכת שדומה לאיסור כניסת יהודים לכותל ".  
יו"ר המחנה הציוני והאופוזיציה ,  ח"כ יצחק הרצוג ,  סייר הבוקר עם עמיתתו לסיעה ח"כ ציפי לבני ואמר כי נתניהו החלטתו של נתניהו מגיעה באיחור . " הכתובת הייתה מזמן על הקיר .  ראש הממשלה חיכה וחיכה ומשך זמן ולא דאג להרחיק את הקיצוניים מהאזור בזמן .  הפוליטיקאים שעלו להר הבית הבעירו שטח שאסור היה להבעיר .  אני אדע לטפל במצב בצורה טובה בהרבה .  זו ממשלה שמברברת את עצמה לדעת ולא מצליחה לשלוט בשום דבר חוץ מדפי הפייסבוק של חבריה ",  אמר .
 לבני הוסיפה : " ההחלטה לאסור על עליית פרובוקטורים להר הבית נכונה ,  חבל שההנחייה באה רק שנה לאחר שהבטיח לירדנים לעשות זאת .  עכשיו נתניהו צריך לגלות אומץ ולהודיע שכפי שח"כים לא עולים להר הבית עד להודעה חדשה ,  כך גם לא בונים ביו"ש עד להודעה חדשה ,  ולא רק בשביל האמריקנים ,  אלא בשביל הביטחון הישראלי ". 
גם ח"כ זוהיר בהלול  ( המחנה הציוני )  הביע תמיכה באיסור הגורף . " לשם שינוי הפעם אני יכול לומר שזו החלטה נכונה ,  שיש בה לא רק תבונה ,  אלא הבנה בהכרת המציאות .  ברגע שאתה מוציא את הסממנים המסיתים והמדירים אתה יוצר מציאות אחרת שממנה והלאה אולי תיווצר רגיעה .  כן ,  אין לי בעיה עם הכללה זו ,  שתמנע אפילו ממני להגיע לאל-אקצא ,  ובתנאי שיש בה מציאות אחרת כי שמירה על הסטטוס קוו זה המפתח לחזרה לנקודת המוצא .  לא ייתכן ששר במדינת ישראל מגיע לרחבת אל-אקצא ויוצר התלהמות ",  אמר בריאיון לאולפן וואלה !  NEWS .  
יו"ר מרצ ,  זהבה גלאון אמרה כי מדובר בצעד נכון ואחראי שהגיע מאוחר מדי . " לשם שינוי השרים והח"כים מחרחרי המלחמה ,  שמוכנים לקנות הון פוליטי בחיי אדם ,  ייאלצו להתאפק ",  אמרה . " טוב שההחלטה המתבקשת הזאת הגיעה ,  עצוב שהיא הגיעה רק עכשיו אחרי שכבר שילמנו בחיים ובדם .  כבר חודשים שהר הבית בוער ,  נורא לחשוב שאם נתניהו היה פועל לכבות את הלהבות מוקדם יותר הימים האחרונים היו אולי נראים אחרת ",  אמרה .
 גם יו"ר יש עתיד ,  יאיר לפיד ,  הביע תמיכה בהחלטה . " ההחלטה שלא להיכנס לשום הרפתקאות עכשיו בתוך מצב נפיץ היא החלטה נכונה ואחראית ",  אמר במהלך סיור שערך בעיר העתיקה . " היות ושריו וחברי הכנסת מהקואליציה לא מגבים אותו ,  אז אנחנו מהאופוזיציה נגבה פעולות אלו ".  
ח"כ מוטי יוגב  ( הבית היהודי )  אמר בריאיון לרדיו  " קול ברמה "  כי מדובר בהחלטה נכונה שנועדה להרגיע את הרוחות . " מחובתנו לא להדליק את הלהבות שהם אלה שהזיו את ההסתה והשנאה האחרונה וגם בעבר ",  ציין .  
מנגד ,  יו"ר ועדת החוקה ח"כ ניסן סלומינסקי  ( הבית היהודי )  ,  הביעה התנגדות נחרצת להחלטה . " אפשר להודיע היום בכל תחנות הקשר של צה"ל כי הר הבית כבר לא בידנו ",  אמר . " אני חושש כי השלב הבא של ראש הממשלה הוא להרחיב את ההוראה שלו ולא לאפשר כניסת חברי כנסת לירושלים ,  וליהודה ושומרון ",  תקף .  
גינוי נוסף נמסר מתנועת  " חוזרים להר ",  שטענה כי  " איסור עליית חברי הכנסת להא הבית הינו צעד פחדני ,  שנועד למסמס את הבעיה האמיתי שבגללה יש פיגועים ".  לטענתם , " הר הבית הינו סמל המאבק באינתיפדה השלישית ,  אך אינה סיבת המאבק .  סיבת המאבק היא עצם הימצאותם של היהודים בארצם וככל שיוסיף ראש הממשלה להתקפל לדרישות הרוצחים המוסלמים בהר הבית ,  לא רחוק היום שבו יאסור ראש הממשלה להיכנס לעיר העתיקה ,  ובהמשך אף איסור כניסה גורף לירושלים ". 
 ( עדכון ראשון :  12:04 )  

ח"כ ג'מאל זחאלקה עלה להר הבית - ונבלם : " אני מצפצף על נתניהו "
 ראש הממשלה ,  שהורה לשרים וחברי כנסת שלא לעלות למקום הנפיץ ,  מסר כי ההנחייה חלה על ח"כים  " יהודים וערבים כאחד "  לאחר לחץ של גורמי ימין . " זה טבעי שאכנס ,  אני בא להתפלל ולכבד את קדושת המקום ",  אמר בריאיון לאולפן וואלה !  NEW

