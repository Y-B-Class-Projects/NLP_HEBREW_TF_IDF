נתניהו שוב תוקף את מוזס : " מוביל קמפיין נגדי ממניע עסקי "
 בפוסט שהעלה בעמוד הפייסבוק שלו ,  האשים ראש הממשלה את המוציא לאור של  " ידיעות אחרונות "  בכך שהוא פועל בתיאום עם ראשי המחנה הציוני ובסיוע עמותות זרות בניסיון להפילו . " הוא מנסה להחזיר את המונופול המסוכן שלו "
 לאחר המתקפה חסרת התקדים של ראש הממשלה בנימין נתניהו בחודש שעבר על נוני מוזס ,  המוציא לאור של  " ידיעות אחרונות "  ו-Ynet ,  אתמול  ( שישי )  הוא פרסם הודעה חריפה ,  שבה טען : " מוזס מוביל קמפיין מתוזמן ומתוזמר נגד הליכוד ונגדי ,  תוך שיתוף פעולה אינטנסיבי עם ארגונים ועמותות שפועלים למטרה זאת בתמיכת טייקונים מהארץ ומהעולם וכן בתמיכת ממשלות זרות ".   
" שלטון הימין בסכנה ",  פתח ראש הממשלה את דבריו . " גורמי שמאל ותקשורת בארץ ובחו"ל חברו יחד כדי להעלות את ציפי ובוז'י לשלטון באופן לא לגיטימי ,  תוך שימוש בהשמצות מבית ובכספים מחו"ל בהיקף חסר תקדים ".  לטענת נתניהו ,  דבריו מבוססים על  " עדויות רבות של עובדים בקבוצת 'ידיעות אחרונות' ",  שהגיעו לידיו לאחרונה . " הציבור צריך לדעת את האמת :  נוני מוזס מוביל את הקמפיין נגד הליכוד ונגדי מתוך אינטרס עסקי ,  במטרה להחזיר את המונופול המסוכן והלא-דמוקרטי שאפיין את עיתונו ועסקיו בעבר ",  כתב .  הוא אף טען כי מוזס ניסה להשתיק את המחאה החברתית ב-2011 כי חשב שהיא פגעה בעסקיו .
 עוד בוואלה חדשות:דיסקין הודיע על תמיכה בהרצוג : " נתניהו נכשל והתחמק מאחריות"בית המשפט קבע :  עיתונים חרדים יחויבו לפרסם מפלגת נשיםברוך מרזל הופך את עורו בדרך אל הכנסת 
נתניהו עוד טען כי מוזס וקבוצת ידיעות פועלים בשיתוף פעולה מלא ובתיאום עם ראשי  " המחנה הציוני ".   " מטרתו של מוזס היא להביא לעליית שלטון השמאל .  אליו מצטרפים גורמי שמאל בארץ ובחו"ל שמזרימים עשרות מיליוני דולרים לעמותות שפועלות בקמפיין 'רק לא ביבי' בצורותיו השונות ",  הוא הוסיף .
 הוא הסביר כי בניגוד לאינטרסים הכלכליים של מוזס לכאורה ,  המניע של העמותות המתגייסות נגדו נובע מסיבה מדינית . " הם מבינים שאם ציפי ובוז'י יעלו לשלטון הם יוותרו על הכול ,  ייסוגו לקווי 67' ויחלקו את ירושלים  כפי שבוז'י וציפי כבר התחייבו לעשות בעבר .  הם יודעים שבניגוד אליהם ,  אני וחברי בליכוד נעמוד בלחצים ולא ניכנע ",  הסביר .
 לסיכום ,  קבע נתניהו : " התשובה המוחצת למסע ההסתה של נוני מוזס ולמיליוני הדולרים שמוזרמים מחו"ל לעמותות השמאל ,  היא ללכת בשבוע הבא ולהצביע בפתק אחד :  רק מחל .  רק הליכוד ",  כתב נתניהו . " למצביעי המחנה הלאומי אין פריבילגיה להצביע למפלגות אחרות .  ניצחון הליכוד הוא התשובה המוחצת והיחידה לתחבולות השמאל ".  
אין זו הפעם הראשונה שבה יוצא ראש הממשלה במתקפה חזיתית נגד המוציא לאור של  " ידיעות אחרונות ".  לפני כחודש הוא האשים את מוזס ב"גל ההכפשות "  נגדו ונגד רעייתו בתקשורת . " הוא אינו בוחל באמצעים כדי להפיל את שלטון הליכוד בראשותי ,  לסגור את עיתון 'ישראל היום' ולהשיב את השליטה הדורסנית של 'ידיעות' בעיתונות הכתובה ",  הוא כתב בטוויטר .
 כדי להצדיק את טענתו ,  שלפיה  " ידיעות אחרונות "  ו-Ynet אינם פועלים באופן אובייקטיבי ,  הוסיף נתניהו כי דווקא  " ישנם גורמים רבים בתקשורת אשר עושים עבודתם נאמנה ,  המבקרים את השלטון בצורה עניינית ,  גם אם נוקבת ".  עם זאת ,  לטענתו , " מוזס מנהל מסע הכפשות שיטתי מתוך אינטרסים .  הליכוד ואני לא נירתע מהכפשות אלה .  נמשיך להיאבק ,  נגד כל ההכפשות הזדוניות ,  למען ביטחונה ושגשוגה של מדינת ישראל .  איש לא יעצור בעדנו ". 
 ( עדכון ראשון :  19:21 )  

נתניהו שוב תוקף את מוזס : " מוביל קמפיין נגדי ממניע עסקי "
 בפוסט שהעלה בעמוד הפייסבוק שלו ,  האשים ראש הממשלה את המוציא לאור של  " ידיעות אחרונות "  בכך שהוא פועל בתיאום עם ראשי המחנה הציוני ובסיוע עמותות זרות בניסיון להפילו . " הוא מנסה להחזיר את המונופול המסוכן שלו "
 
