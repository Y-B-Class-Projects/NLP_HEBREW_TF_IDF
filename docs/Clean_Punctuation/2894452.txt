גורם ביטחוני בכיר מזהיר : " לא לנקוט בצעדי ענישה קולקטיביים "
 טרם ההתייעצות בין ראשי מערכת הביטחון ונתניהו הדגיש הגורם כי  " יש להפריד בין 'פיגועי אווירה' בירושלים לאלו בגדה ,  שמתבצעות על ידי תשתיות טרור ".  השר ישראל כץ בסוכת מחאה מול בית ראש הממשלה : " הפלסטינים ישלמו את המחיר "
 ראש הממשלה בנימין נתניהו נחת היום  ( ראשון )  בישראל מביקורו בארצות הברית ויקיים לפני כניסת החג התייעצות ביטחונית עם ראשי מערכת הביטחון ,  נוכח גל הפיגועים האחרון .  לקראת הדיון מזהירים גורמים במערכת הביטחון מהתלהמות ומבקשים להוריד את גובה הלהבות . " אנחנו צריכים להפריד בין האוכלוסייה שומרת החוק ,  שלא מעוניינת באלימות גם במזרח ירושלים וגם בשטחים ,  לגורמים שמסיתים ואלו שפועלים באלימות ומבצעים פעולות טרור ",  אמר גורם ביטחוני בכיר .  לדבריו ,  אסור לנקוט בצעדי ענישה קולקטיביים .  
בין המשתתפים בהתייעצות הביטחונית ,  שר הביטחון משה יעלון ,  הרמטכ"ל רב-אלוף גדי איזנקוט וראש השב"כ יורם כהן . " מדובר בגל אלימות ואנחנו צריכים לגרום לו לרדת באמצעות יד קשה ,  יותר נוכחות של כוחות הביטחון ,  יותר מודיעין ופעילות יזומה ",  אמר הגורם הבכיר .  הוא הדגיש כי אין כוונה לסגור כבישים מאחר שפעילות חד צדדית מסוג זה פוגעת באלו שלא מעורבים בטרור ,  כמו גם באזרחים ישראלים שנעים על צירים משותפים .  
לקריאה נוספת:לראשונה :  מגבלת כניסה לעיר העתיקה לתושבי מזרח ירושליםריבלין ספד לרב לביא שנרצח בפיגוע : " נפלת על משמרתך למען מולדתך"לאור יום :  כוח דובדבן עצר מבוקשים בג'נין ,  15 פלסטינים נפצעו 
לדבריו ,  יש להפריד בין הפיגועים בירושלים לאלו הנעשים בגדה . " צריך להבחין בין פיגועים ביו"ש ,  שמאחוריהם עומדת תשתית ,  לפיגועי אווירה בירושלים .  95% מהפיגועים מאחוריהם עומדת תשתית של ארגוני הטרור מסוכלים על ידי צה"ל והשב"כ .  גם אלו שמתבצעים למרות המאמץ ,  נחשפים כמעט מיד לאחר המעשה .  בנוגע לפיגועי האווירה ,  צריך לנקוט יד קשה בצורה חד משמעית נגד המתפרעים ולהגביר את הנוכחות במקומות הרגישים ",  אמר .  
הגורם דחה את הקריאות במערכת הפוליטית לצאת למבצע רחב היקף נגד הטרור הפלסטיני בגדה . " אלו הם דברי הבל .  לפני מבצע 'חומת מגן' לא היה לצה"ל חופש פעולה בערים הפלסטיניות .  היום המצב הוא שונה .  רק בימים האחרונים התבצעו מעצרים בג'נין ובשכם .  יש לצה"ל חופש פעולה .  אז מבצע נגד מי ?  רוב האוכלוסייה הפלסטינית רוצה שקט ולהתפרנס .  כמו שניתן לראות ,  הציבור הפלסטיני לא יוצא להפגין ברחובות .  מדובר במיעוט שבו מתמקדת מערכת הביטחון ",  אמר .  
בתוך כך ,  שר התחבורה ישראל כץ ביקר היום במאהל המחאה שהוקם מחוץ לביתו של ראש הממשלה בנימין נתניהו .  כץ ,  שמילא את מקומו של נתניהו בזמן ששהה בניו יורק ,  שוחח עם מקים המאהל ראש המועצה האזורית שומרון ,  יוסי דגן . " מי שישלם את מחיר ההסתה והטרור הם הפלסטינים ",  אמר השר .
 כץ טען כי יש לנקוט בכמה צעדים לאלתר . " תופסק עבודתם של מאה אלף פלסטינים במדינת ישראל ,  תופסק הנסיעה המשותפת בצירים והמחסומים יוחזרו .  יחד עם ראש הממשלה נוציא לדרך את כל מה שמתוכנן כדי ליצור תמונה ביטחונית טובה יותר ",  הבטיח .  
לדבריו , " באתי גם לחזק ובעיקר להקשיב .  לשמוע מהם הדברים שכממשלה ניתן להוסיף כדי לחזק את ההתיישבות ,  כדי לאפשר ליישובים להתפתח וגם כדי להגדיל את הביטחון - מעבר למאמצים ולפעולות היוצאות מן הכלל שצה"ל ,  מערכת הביטחון והמשטרה עושים ".  
השר ,  שהיה בדרכו לדיון חירום הביטחוני ,  הוסיף : " ביקשתי מיוסי ומראשי היישובים להפנות את הדברים שהם חושבים לגבי צירים מסוימים שנפתחו וגרמו לבעיות ביטחוניות ,  גם לגבי מיקום מחסומים ודברים בהיבט האזרחי .  אני מדגיש שצה"ל עושה עבודה בלתי רגילה ,  ואין לנו צבא אחר ". 
במקביל ,  סגנית שר החוץ ציפי חוטובלי תגיע מחרתיים למאהל המחאה ותערוך ישיבה עם ראשי הרשויות במקום . " הביטחון האישי של תושבי ירושלים ויהודה ושומרון צריך להיות בראש סדר היום שלנו כממשלה .  לא מחר ,  ולא בעוד שעה ,  אלא מיד ",  נכתב בהודעה שנמסרה מלשכתה .  מאוחר יותר חוטובלי הבהירה כי  " אין כאן קריאת תיגר על תפקוד הממשלה והעומד בראשה ,  אלא להיפך ,  יש כאן אחריות של חברת ממשלה שמגיעה לדון ולשמוע את הבעיות הביטחוניות של אזרחי יהודה ושומרון מתוך הזדהות ואכפתיות ומתוך הרצון להחזיר את ביטחון התושבים ".  

גורם ביטחוני בכיר מזהיר : " לא לנקוט בצעדי ענישה קולקטיביים "
 טרם ההתייעצות בין ראשי מערכת הביטחון ונתניהו הדגיש הגורם כי  " יש להפריד בין 'פיגועי אווירה' בירושלים לאלו בגדה ,  שמתבצעות על ידי תשתיות טרור ".  השר ישראל כץ בסוכת מחאה מול בית ראש הממשלה : " הפלסטינים ישלמו את המחיר "
 
