שרה נתניהו זיהתה ילד במצוקה  וסייעה בהוצאתו מהבית
אשת ראש הממשלה ,  המשמשת פסיכולוגית חינוכית בבתי ספר בירושלים ,  פנתה לשר הרווחה כדי שיתערב במקרה של תלמיד שסבל מאלימות מצד אחיו הבוגר ,  והוא הועבר למרכז חירום בעיר
רעיית ראש הממשלה שרה נתניהו ,  העובדת במחלקה הפסיכולוגית של עיריית ירושלים ומשמשת פסיכולוגית חינוכית בבתי ספר בירושלים ,  פנתה השבוע לשר הרווחה ,  מאיר כהן ,  בבקשה להתערב באופן אישי בבחינת מקרה של תלמיד הנמצא לדעתה בסיכון גבוה . " תחושת הבטן שלי לא טובה ,  והילד משדר מצוקה גדולה מאוד ",  אמרה לשר .  
בהמשך ,  פנה השר למנהלת מחלקת הרווחה של העירייה ,  בוני גולדברג ,  ששלחה צוות מקצועי לבית הספר .  הילד ומשפחתו מוכרים למחלקת הרווחה בעיר ,  אך הבדיקה הבהולה העלתה כי חלה החרפה בסביבת הילד וכי הוא סובל מאלימות קשה מצד אחיו הגדול .  
הילד הועבר למרכז חירום ,  שם ישהה בשבועות הקרובים עד שתימצא חלופה ,  כגון משפחת אומנה ,  פנימייה או חזרה לחיק משפחתו - אם יחליטו עובדות הרווחה המטפלות בתיק כי אמו כשירה לכך .  הילד גדל במשפחה חד-הורית ,  ואמו נמצאת ברוב שעות היום מחוץ לביתה בשל הצורך לפרנס את ילדיה .
" המסר הוא שכל מי שרואה משהו ויודע משהו שידווח .  הערנות מאד חשובה ",  אמרה גולדברג .  היא הוסיפה כי מערך העבודה הסוציאלית בעיר הכיר את הנושא ,  ערך את הבדיקות המתאימות ,  הגן על הילד והביא להסכמה של האימא להוציא אותו ממוסד הלימודים . " בירושלים יש אלפי ילדים בסיכון ,  והעובדות הסוציאליות עושות ככל הנדרש כדי לטפל בכל מי שנזקק לעזרתם ". 
עוד בוואלה !  חדשותשכני התינוק שנחנק : " כמה מקרי רשלנות עוד יקרו ? "פירון נכנע למחאה ברשת :  צמצום מספר הכיתות בוטלחשד :  האם יצאה מהבית - הסבתא חטפה הנכדים ונעלמה 

שרה נתניהו זיהתה ילד במצוקה  וסייעה בהוצאתו מהבית
אשת ראש הממשלה ,  המשמשת פסיכולוגית חינוכית בבתי ספר בירושלים ,  פנתה לשר הרווחה כדי שיתערב במקרה של תלמיד שסבל מאלימות מצד אחיו הבוגר ,  והוא הועבר למרכז חירום בעיר

