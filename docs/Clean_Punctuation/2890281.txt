נתניהו : " נשנה מדיניות נגד מיידי אבנים  גם בנגב ובגליל "
 ראש הממשלה סייר במקום הפיגוע בירושלים ובכביש 443 ואמר כי ישראל תגביר את האכיפה נגד המתפרעים  ולא רק בירושלים : " נאמץ שינויים גם בהוראות פתיחה באש וגם בעונשי מינימום ".  לדבריו ,  יונהגו גם קנסות נגד קטינים ומשפחותיהם .  דיווח לאולפן וואלה !  NEWS
ראש הממשלה בנימין נתניהו התייחס היום  ( רביעי )  לריבוי מקרי יידוי אבנים בימים האחרונים ,  בהם המהומות בהר הבית ומותו של אלכסנדר לבלוביץ' ,  שלקה בלבו לאחר שאבנים הושלכו לעבר מכוניתו ,  וטען כי יש להגביר את האכיפה נגד המתפרעים . " אנחנו משנים מדיניות ,  המצב הקיים אינו מקובל עלינו .  ניתן את הכלים לחיילים ולשוטרים כדי לפעול בתקיפות רבה מאוד נגד מיידי אבנים ובקבוקי תבערה ",  אמר בסיור בכביש 443 ,  שבו אירעו כמה פיגועים קטלניים בחודשים האחרונים ,  ובירושלים ,  במקום שבו הושלכו אבנים לעבר מכוניתו של לבלוביץ' .  בסיור השתתפו גם השר לביטחון הפנים גלעד ארדן ,  שר התחבורה ישראל כץ וראש עיריית ירושלים ניר ברקת .
 לדבריו ,  ישראל לא תהסס לירות לעבר המתפרעים  גם בתוך שטחי ישראל . " האבן לא מבחינה בין כלי רכב שנפגע כאן ונהרג בו אזרח ישראלי לאותה אבן שנזרקת בתחום הקו הירוק .  אנחנו הולכים לאמץ שינויים גם בהוראות פתיחה באש וגם בעונשי מינימום על מיידי בקבוקים ואבנים ". 
נתניהו הוסיף כי ינקטו גם צעדים כלכליים . " אני מתכוון להחמיר בצורה אינטנסיבית את הקנסות לקטינים ולמשפחותיהם ,  כדי לגרום להרתעה קשה .  לא מקובל שזה יקרה בישראל .  אני לא מדבר רק על הצירים המובילים לירושלים או לירושלים עצמה ,  אני מדבר גם על הגליל והנגב .  אנחנו משנים את המדיניות ",  אמר .  
לקריאה נוספת:שינוי נהלים למוסלמים ועליית השר אריאל - הסיבות למהומות בהר הביתיידוי אבנים ,  בקבוקי תבערה :  חג אלים בעיר העתיקהנתניהו מציע :  מעצר מנהלי לחשודים ביידוי אבנים ובקבוקי תבערה  
" אנחנו בעד שמירה קפדנית על הסטטוס קוו .  הוא מופר כל הזמן על ידי פורעים שמתבצרים בהר הבית ומתנכלים למבקרים יהודים .  זה לא מקובל עלינו וגם בזה אנחנו מטפלים ,  תוך שיתוף והתדיינות עם ירדן ,  אך לא רק איתה ",  הוסיף .
 נתניהו הדגיש כי ישראל לא תתרגל להתפרעויות אלו . " כאן ,  בלבה של ירושלים ,  באי תנועה ,  בדרך מרכזית ,  פורע ופושע עומד כאן ,  על אי תנועה ,  לוקח אבן ,  וזורק פעם אחר פעם לתוך השמשה הקדמית של מכוניות של תושבי ירושלים ,  עד שהוא מצליח לגרום להרג - זה לא הרג ,  זה רצח ",  התייחס לפיגוע שו נהרג לבלוביץ' . " האבן הזאת היא אבן אחת יותר מדי ,  אנחנו מכריזים מלחמה על זורקי האבנים ,  מיידי הבקבוקים והפורעים למיניהם ".  
שרת התרבות והספורט ,  מירי רגב ,  התייחסה גם היא לאירועים האלימים והתייצבה לצד נתניהו .  לדבריה ,  יש לאכוף  " ענישה כלכלית למשפחות של זורקי האבנים מתחת לגיל 18 ,  בנוסף להחמרת הענישה עבור זורקי אבנים בוגרים .  כל זורק אבנים צריך להבין שהוא יכנס לכלא ,  ואם הוא קטין -משפחתו תיענש כלכלית ",  אמרה והוסיפה כי היא בטוחה ששרת המשפטים איילת שקד תאמץ את ההמלצות .  
בתוך כך ,  גבר נפצע היום באורח קל מאוד מיידוי אבנים לעבר מכוניתו בהתנחלות החרדית ביתר עילית שמדרום-מערב לירושלים .  הוא קיבל במקום ולא נזקק לפינוי לבית החולים .
 גם היום הורגשה מתיחות בהר הבית .  צעירים יהודים מתנועת  " חוזרים להר "  עלו למקום ונתקלו בהתפרעות של נשות המוראביטון ושל צעירים ערבים ,  שהחלו לנסות לתקוף יהודים .  שוטרים ניסו להרחיק את המתפרעים ,  אך ללא הועיל .  בשלב מסוים התפתחה תגרה בין אנשי הווקף לשוטרים . " המשטרה איבדה את השליטה בהר .  לא הבנתי איך השוטרים לא עצרו אפילו מתפרע אחד .  נתניהו והשר גלעד ארדן מכריזים הכרזות ,  אך הפועל המדיניות הרופסת נותרת בעינה ",  אמר רפאל מוריס ,  מחברי התנועה .
 השתתף בהכנת הידיעה :  שבתי בנדט 

נתניהו : " נשנה מדיניות נגד מיידי אבנים  גם בנגב ובגליל "
 ראש הממשלה סייר במקום הפיגוע בירושלים ובכביש 443 ואמר כי ישראל תגביר את האכיפה נגד המתפרעים  ולא רק בירושלים : " נאמץ שינויים גם בהוראות פתיחה באש וגם בעונשי מינימום ".  לדבריו ,  יונהגו גם קנסות נגד קטינים ומשפחותיהם .  דיווח לאולפן וואלה !  NEWS

