נתניהו למצרים : " הסיוע בעסקה מחמם את לבנו "
 ראש הממשלה הודה לראש המועצה הצבאית העליונה במצרים על תרומתם בעסקה להשבת שליט ,  והדגיש את המאמץ האינטנסיבי שהשקיעה בחודשים האחרונים . " הסיוע מחמם את לבם של כל אזרחי ישראל "
 ראש הממשלה בנימין נתניהו שוחח היום  ( חמישי )  עם ראש המועצה הצבאית העליונה של מצרים ,  הגנרל חוסיין טנטאווי ,  והודה לו בשם מדינת ישראל על התפקיד המרכזי שמצרים מילאה בהשבת החייל החטוף ,  גלעד שליט ,  ובמיוחד על המאמץ האינטנסיבי שהשקיעה בחודשים האחרונים בגיבוש העסקה .
 " הסיוע שלכם מחמם את לבם של כל אזרחי ישראל ",  אמר נתניהו לטנטאווי .  גם נשיא המדינה ,  שמעון פרס ,  שיבח אתמול את מאמציה של ממשלת מצרים ,  והודה לה על תרומתה בגיבוש העסקה .  
כזכור ,  ביום שלישי בערב ,  כשעתיים לפני הפרסום הראשון על אישור העסקה ,  פירסם שר הביטחון ,  אהוד ברק ,  הודעה על סיום התחקיר המשותף של הפיגוע שאירע בחודש אוגוסט בגבול ישראל-מצרים ,  במהלכו נהרגו גם חמישה שוטרים מצרים .  ברק הביע התנצלות בשם מדינת ישראל על התקרית .  במשרד הביטחון ציינו אמנם כי ההתנצלות הייתה חלק מהליך נפרד מהמגעים לעסקה ,  אך גם היא חלק מהניסיון הישראלי להפגת המתחים עם השלטונות בקהיר .
 גלעד בדרך הביתה - סיקור מיוחד בוואלה ! בשבת :  פגישה מכרעת לקראת ביצוע העסקהגרמניה ,  מצרים או דווקא טורקיה- למי יש להודות על העסקה ? חמאס מאשר :  העסקה תצא לפועל ביום שלישיהאחראים לפיגוע בדולפינריום ובסבארו ישוחררו בעסקהמרצועת עזה למצפה הילה :  שלבי העסקה בדרך לשחרור
על רקע אירועי החודשים האחרונים - חילופי השלטון במצרים ,  החשש מהשתלטות גורמי טרור קיצוניים על רקע חוסר היציבות בסיני ,  מותם של השוטרים המצרים ואירוע הפריצה לשגרירות בקהיר ,  בירושלים הביעו שביעות רצון מרובה מהמעורבות המצרית בהסכם ,  וכן מביעים אופטימיות גדולה לגבי חיזוק הסכם השלום ,  על אף התבטאויות קשות בנושא של בכירים מצרים בחודשיים האחרונים .
 בתוך כך ,  הבוקר דווח במצרים כי מתנהלים מגעים נוספים לשחרורו של הצעיר הישראלי-אמריקאי ,  אילן גרפל ,  בתמורה לשחרורם של 81 מצרים הנמצאים בבתי הכלא בישראל .  לפי הדיווח בעיתון  " אל-מסרי אל-יום ",  העסקה בין הצדדים תגובש בקרוב והיא  " נמצאת בשלב מתקדם ",  ולפי הערכות שונות שהושמעו בימים האחרונים ,  גם עסקה זו היא חלק מהניסיון הישראלי לספק מחוות למצרים על מעורבותם בתהליך .
 כמו כן ,  מזכירת המדינה האמריקאית ,  הילרי קלינטון התקשרה היום לראש הממשלה בנימין נתניהו ובירכה אותו על חתימת העסקה להשבת החייל החטוף גלעד שליט .  קלינטון בירכה את ראש הממשלה על האומץ והמנהיגות שהפגין ,  ונתניהו הודה לה על הברכות ואמר כי זאת הייתה החלטה קשה עבורו ,  אך אמר כי  " אלו הרגעים שבהם מנהיגות נבחנת ". 
עוד על יחסי ישראל-מצרים:הפריצה לשגרירות בקהיר ,  שלב אחרי שלבמבצע במצרים :  הורד את דגל ישראל - קבל דירה"תוגברה האבטחה סביב שגרירות מצרים בתל אביב
לפניות לכתבת :  tal_sh@walla.com

נתניהו למצרים : " הסיוע בעסקה מחמם את לבנו "
 ראש הממשלה הודה לראש המועצה הצבאית העליונה במצרים על תרומתם בעסקה להשבת שליט ,  והדגיש את המאמץ האינטנסיבי שהשקיעה בחודשים האחרונים . " הסיוע מחמם את לבם של כל אזרחי ישראל "
 
