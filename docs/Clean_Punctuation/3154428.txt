אחרי חשיפת הארכיון האיראני :  משלחות מאירופה יגיעו לישראל
יממה לאחר חשיפת ראש הממשלה על התוכנית האיראנית ,  ערך נתניהו תדרוך לכתבים בו התפאר כי  " הפכנו את סימני השאלה לסימני קריאה ".  גורם מודיעיני בכיר אומר כי החומר מחדש ומשמעותי מאוד : " מעולם לא הגיעה לנו בבת אחת כמות כזו של מידע מודיעיני "
 לאחר שראש הממשלה בנימין נתניהו חשף אתמול  ( שלישי )  במסיבת עיתונאים את חומרי הארכיון האיראני בדבר תכנית הגרעין ,  בסוף השבוע צפויים להגיע לישראל משלחות גורמי מודיעין מבריטניה ,  צרפת וגרמניה ,  זאת כדי לעיין בחומרי הארכיון .  לדברי נתניהו ,  הגורמים הביעו עניין רב בקיום פגישה מעמיקה כדי ללמוד את החומר . " הפכנו את סימני השאלה שלנו לסימני קריאה ",  אמר ראש הממשלה בתדרוך לעיתונאים . " אימתנו דברים שחשדנו ולא יכולנו להוכיח ,  וגם למדנו דברים חדשים על תכנית הגרעין הצבאית .  לכן החשיבות של הדבר הזה היא להעמיד את הדברים על דיוקם ".  
גורם מדיני בכיר אמר כי המידע הוצג לנשיא ארצות הברית דונלד טראמפ כבר בפגישתו עם נתניהו בחודש מרץ ,  והם הועברו לגורמי המודיעין האמריקניים . " אנחנו עומדים בפני החלטה מאג'ורית על הסכם הגרעין ",  אמר הגורם המדיני ,  שציין כי החומר יועבר גם לנשיא צרפת עמנואל מקרון ,  קנצלרית גרמניה אנגלה מרקל ,  ונשיא רוסיה ולדימיר פוטין . " הצענו גם לסין ולסבא"א לעיין בו ". 
חשיפת ארכיון הגרעין | לקריאה נוספת בוואלה !  NEWS:קלסרים ,  הפחדות ומצגת שקופיות :  כך נתניהו ניצח שוב את התקשורת"תיאטרון פוליטי ":  כך סיקרו בעולם את נאום  " הארכיון האטומי "  של נתניהונתניהו חשף מסמכים חשאיים של איראן :  ממשיכה לשאוף לנשק גרעיני  
" אם היה את המידע הזה ,  אנחנו בספק שהיו חותמים על ההסכם ב-2015 ",  הוסיף הגורם המדיני . " בשבוע שעבר מנהיגי צרפת וגרמניה אמרו את דעתם בארצות הברית לגבי עתיד ההסכם ,  מקרון דיבר בפני שני בתי הקונגרס .  זה היה השבוע שלהם - עכשיו זה השבוע שלנו .  אין לנו זמן אחר .  אנחנו מתקדמים לקראת החלטה ".  הגורם אף ציין כי  " אנחנו לא יודעים מה טראמפ יעשה ,  הוא יכול להחליט כל מיני החלטות .  הוא עצמאי ,  הוא יחליט לבד ,  אנחנו יכולים רק להציג את החומר ולהביע את דעתנו ". 
גורם מודיעיני בכיר שיבח את פעולת השגת חומרי הארכיון ,  ואמר כי מעולם לא הגיעה לישראל כמות גדולה כזו של מידע מודיעיני בבת אחת - הן מבחינת היקפו והן מבחינת האיכות . " זה אוצר בלום ,  ואנחנו במאמץ שעוד לא הסתיים לנתח את המידע ",  אמר . " אלו יותר ממאה אלף מסמכים בפרסית ".  הוא ציין כי לא כל הארכיון נלקח . " זה היה כבד ",  אמר .  
הגורם המודיעיני הבהיר כי  " החומר מחדש מאוד ביחס לדברים שלמדנו בעבר .  דוח סבא"א מ-2011 היה מבוסס על כאלף מסמכים והיום יש לנו מאה אלף - זה מחדש ואף משמעותי מאוד .  החומר שהיה לנו בעבר אפשר לנו לדעת שהייתה לאיראן תכנית נשק .  לעומת זאת ,  הארכיון מלמד אותנו הרבה מאוד פרטים חדשים על אותה תכנית ומספק תמונה הרבה יותר בהירה ומפורטת ממה שהיה שם .  הוא מהווה הוכחה אחרת לגמרי ממה שהיה לנו קודם בנוגע לעצם קיומה של תכנית נשק איראנית ".   
" היקף החומר לא יאפשר לאיראן להגיד עכשיו שזה מידע מזויף ",  המשיך הגורם המודיעיני . " יש גם פרטים מחדשים על אתרים שפעלו בהם ,  על אנשים שמעורבים ועל פעילויות שבוצעו .  יש לנו עוד אלפי תמונות ומסמכים .  את התמונות המרשיעות באמת לא יכולנו להראות לציבור ,  אבל כל תמונה כזו איראן תצטרך להסביר .  יש שם ציוד שלא אמור להיות לה ,  מקומות שאיראן תצטרך להתייחס אליהם ".  
הגורם המודיעיני הזכיר כי אחד התנאים של הסכם הגרעין הוא שאיראן תענה באופן מלא לסבא"א על דוח הפעילות הצבאית של איראן ולנהוג בשקיפות . " איראן נתנה תשובות רשמיות לדוח הזה ,  יש לנו עכשיו מאה הוכחות שונות לכל הצהרה כזו שהן שקריות .  זה הבסיס שיישום הסכם הגרעין נשען עליו .  כמו כן ,  איראן באופן פעיל וגם אחרי הסכם הגרעין שמרה על הארכיון והחביאה אותו ,  הארכיון עצמו נשמר בתצורה ".  

אחרי חשיפת הארכיון האיראני :  משלחות מאירופה יגיעו לישראל
יממה לאחר חשיפת ראש הממשלה על התוכנית האיראנית ,  ערך נתניהו תדרוך לכתבים בו התפאר כי  " הפכנו את סימני השאלה לסימני קריאה ".  גורם מודיעיני בכיר אומר כי החומר מחדש ומשמעותי מאוד : " מעולם לא הגיעה לנו בבת אחת כמות כזו של מידע מודיעיני "
 
