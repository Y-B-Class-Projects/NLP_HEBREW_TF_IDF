נתניהו בראיון לוואלה !  חדשות : " לא אפנה יישובים .  גם בהסכם "
 ראש הממשלה הצהיר בראיון ש"שיטת הבלודוזרים מיצתה עצמה "  ואמר שרק בתקשורת מדברים על המשך כהונת ברק כשר הביטחון .  ומה לגבי הטענה שהוא מסתובב עם כסף בגרב ?   " קשקוש מוחלט "
 קריצה לבוחרים מימין ?  ראש הממשלה בנימין נתניהו הצהיר היום  ( ראשון )  כי אין בכוונתו לפנות יישובים אחרי הבחירות לכנסת ,  בין אם באופן חד-צדדי ובין אם במסגרת הסכם מדיני .  בראיון מיוחד שהעניק במעונו בירושלים לוואלה !  חדשות אמר נתניהו : " לא עקרתי אף יישוב ,  ואני לא מתכוון לעקור אף יישוב .  כל השיטה הזאת של בולדוזרים מיצתה את עצמה ,  וראינו לאן היא הובילה .  אנחנו עקרנו יישובים וקיבלנו טילים .  אני לא מתכוון לעשות את זה ".  בתשובה לשאלה  " ואם זה יהיה בהסכם ?  ",  הצהיר נתניהו : " אז מה אם זה בהסכם ?  זה משנה משהו ?  מישהו יכול לתקוע לנו היום שכשאתה מפנה שטח ,  עוקר יהודים ,  ושהחמאס לא נכנס ,  ושבאי כוחה של אירן לא נכנסים ?  הרי כל אחד רואה מה קרה בפועל ". 
כל הדיווחים ,  הניתוחים והדעות - בוואלה !  בחירות 2013  
" אני לא רוצה לשלוט בפלסטינים ,  אני לא רוצה אותם כאזרחים של מדינת ישראל ,  ואני גם לא רוצה אותם כנתינים ",  הבהיר ראש הממשלה בראיון . " אז איזשהו שלטון עצמי במסגרת של פירוז יהיה פה ורצוי פה ,  אבל באופן מעשי צריך לראות מה ניתן לעשות עכשיו .  מבחינה מעשית ,  כשאבו מאזן מתחבק עם חמאס שקרא רק לפני חודש להשמדתנו ,  אני לא מציע לבוא ולנדב שטחים ,  כפי שעושים רבים ממפלגות השמאל שפשוט עוצמים עיניים ואומרים :  'לא אכפת לי ,  העיקר שיהיה לי הסכם' .  ואם היה לי הסכם או לא היה לי הסכם .. .מסרנו את עזה כך ,  בדיוק בשיטה הזאת ,  לידי אבו מאזן .  מה קיבלנו ?  חמאס השתלט על זה בן לילה ,  וקיבלנו בעצם עשרת אלפים טילים של אירן ". 
בתשובה לשאלה אם ישראל בונה גם מחוץ לגושי ההתיישבות ביהודה ושומרון אמר נתניהו : " אנחנו בונים גם מחוץ לגושים ,  אבל המכרזים הממשלתיים הם בתוך הגושים ".   " לא יהיו מכרזים ממשלתיים מחוץ לגושים ?  ",  נשאל ראש הממשלה ,  שהשיב : " בדרך כל אין .  הרוב הגדול זה שנים רבות הוא בתוך הגושים .  אנחנו לא קיבלנו הגבלה כזאת ,  ואנחנו מוכנים לבנות שם ,  רוצים לבנות שם .  כולם יודעים שגוש עציון ,  אריאל ,  מעלה אדומים ,  כל אלה יישארו חלק ממדינת ישראל ".  ומה לגבי שאר היישובים הישראלים ביהודה ושומרון ?   " השאר כמובן יהיו במשא ומתן אבל במידת האפשר ,  כמה שיותר שיהיו .  בכל מקרה ,  אני לא עוקר יישובים ,  הדבר הזה לא יהיה ",  הדגיש נתניהו .  
ראש הממשלה גם נדרש בראיון לסוגייה האירנית .  בתשובה לשאלה האם נתעורר לאירן גרעינית ,  הצהיר נתניהו : " אני עושה כל שביכולתי כדי שזה לא יהיה .  אני מקדיש את מיטב שנותיי ומאמציי .  אני מבטיח שכל עוד אני ראש ממשלה זה לא יהיה ,  אבל כדי שזה לא יהיה צריך לקבל את הכוח להנהיג את מדינת ישראל ולהתרכז בעיקר .  להתרכז בעיקר ,  זה אומר שאני יכול לעסוק בנושאים האלה וגם בנושאים אחרים ,  כמו הנשק הכימי בסוריה או הטילים בידי החיזבאללה וחמאס ,  או דברים אחרים בפנים שצריכים לעשות ,  כמו הורדת יוקר הדיור ,  כמו שהורדנו את מחירי הסלולר .  כדי להתעסק בזה אתה חייב שדרה מרכזית ,  צריך מפלגת שלטון חזקה ". 
נתניהו נשאל אם הוא רואה את שחרור גלעד שליט כהישג המשמעותי ביותר של ממשלתו ,  והשיב כי הוא חושב שזה היה צעד מאוד חשוב . " זה מבטא את הערך הבסיסי שגדלתי בו ,  כנער ואחר כך כחייל ,  להחזיר את חיילינו החטופים .  וזה דבר שאני לא רציתי שיהפוך לדבר פולמוסי .  הוא איחד את כל העם .  לא חשבתי שיש טעם להכניס אותו לקמפיין בחירות שבו הכל מתחיל ..  .  הרי תוקפים כל דבר ,  וחשבתי שמוטב להשאיר את זה בצד ".  
בתשובה לשאלה אם יכול להיות שאהוד ברק ימשיך בתפקידו כשר הביטחון ,  אמר ראש הממשלה : " לא דובר על זה .  זה רק בדיונים התקשורתיים ,  בערך כמו השריון שלו שהיה מובטח ברשימת הליכוד ".  ומה באשר ליו"ר  " התנועה "  ציפי לבני ,  שדורשת להוביל את התהליך המדיני בממשלה הבאה ?   " אמרתי כבר - מי שמוביל את המשא ומתן עם הפלסטינים זה אני ,  ואני לא יודע בכלל אם יהיה צירוף של לבני לקואליציה ",  הצהיר נתניהו . " בשלב זה יש להם הרבה פסילות .  מי שינהל את המשא ומתן עם הפלסטינים זה אני ולא אף אחד אחר ".  ראש הממשלה גם הביע בראיון את רצונו בכך שתיק החינוך יישאר בידי הליכוד-ביתנו . " אני לא מחלק קואליציות ,  אבל זאת השאיפה ",  הוא הצהיר .
" היה עכשיו קמפיין של אלדד יניב ,  שאומר שאתה מסתובב עם כסף בגרביים ",  נאמר לנתניהו בראיון . " קשקוש מוחלט ",  הוא הבהיר . " אין דבר כזה ?  ",  הוא נשאל . " בדיחה ,  נו ..  ."  ,  הוא הצהיר .
 בהתייחס לשאלה אם הוא מרגיש תחושת שליחות במסגרת תפקידו ,  אמר ראש הממשלה : " בוודאי .  אני בא מבית מאוד ציוני ,  מחינוך יהודי-פטריוטי ,  זה מה שהעברתי גם לבניי ,  שאחד מהם היה חתן התנ"ך של ישראל .  לא סתם חידשתי את חוג התנ"ך פה בבית ראש הממשלה ".  
ראיונות שנערכו באולפן וואלה !  חדשות:יאיר לפיד : " אני רוצה להיות שר"לבני : " אקדם תהליך מדיני או שאהיה באופוזיציה"בנט :  בליכוד השתגעו ,  הפכו אותנו לאויב 

נתניהו בראיון לוואלה !  חדשות : " לא אפנה יישובים .  גם בהסכם "
 ראש הממשלה הצהיר בראיון ש"שיטת הבלודוזרים מיצתה עצמה "  ואמר שרק בתקשורת מדברים על המשך כהונת ברק כשר הביטחון .  ומה לגבי הטענה שהוא מסתובב עם כסף בגרב ?   " קשקוש מוחלט "
 
