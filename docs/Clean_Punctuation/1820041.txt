שרה נתניהו לילדה המועמדת לגירוש :  אפעל להשאירך
אשת ראש הממשלה הצטלמה לקמפיין נגד גירוש ילדי העובדים הזרים ונפגשה עם כוכבת הסרט זוכה האוסקר על בי"ס ביאליק רוגוזין .  השתיים שתו שוקו ,  ניגנו בפסנתר ונתניהו סיפרה כי היא פועלת להשארת הילדים בארץ
אשת ראש הממשלה שרה נתניהו נפגשה אתמול  ( ראשון )  עם אסתר אייקפהאי בת ה- 12 ,  בת לעובד זר המועמדת לגירוש ,  כוכבת הסרט זוכה האוסקר  " Stranger no more ",  העוסק בילדים הלומדים בבית הספר ביאליק-רוגוזין .  הפגישה התקיימה במעון ראש הממשלה ורעייתו ,  במסגרת פרויקט של עמותת  " ילדים ישראלים "  ושל המגזין טיים אאוט ,  תחת הכותרת : " מאחורי כל ילד המועמד לגירוש יש אזרח אשר מתנגד לגירוש הילדים ". 
במסגרת הפרויקט נפגשו מעל 200 שחקנים ,  פוליטיקאים ,  אנשי עסקים ופעילים חברתיים עם ילדי מהגרי עבודה ותוצג תערוכת צילומים של הילדים יחד עם הסלבס .  בין המצולמים שהשתתפו בפרויקט :  משה איבגי ,  גילה אלמגור ,  קרן מור ,  שלומי שבן ,  אורנה בנאי ,  יהודה פוליקר ורבים נוספים .
 בפגישה שוחחו אסתר ונתניהו על גירוש הילדים ונתניהו סיפרה כי היא פועלת למען השארת הילדים בארץ .  היא סיפרה לאסתר על פגישה שקיימה בנושא עם שר הפנים אלי ישי ואמרה לה שהיא תמשיך לפעול גם בעתיד למען השארת הילדים בארץ .  השתיים סיירו בחצר הבית ובתוכו ,  שתו שוקו ותה ,  ניגנו בפסנתר ושוחחו על נושאים שונים .  אסתר סיפרה לנתניהו על משפחתה ועל אמה שנפטרה כשהייתה בת 8 .  כמענה לשאלתה האם טוב לה פה בארץ ,  השיבה אסתר שפה יותר טוב .  עוד שוחחו השתיים על הפעולות בצופים שאליהם הולכת אסתר ,  על צילומי הסרט בו השתתפה ועל אהבתן ללימודי התנ"ך .
 רותם אילן ,  מייסדת ארגון  " ילדים ישראלים "  מסרה כי  " התגייסותה החשובה של אשת ראש הממשלה מעניקה תקוה לילדים אשר חיים בחשש יומיומי מפני מעצר וגירוש .  ילדים אשר במשך שנים רבות המדינה בעצמה אפשרה להם לגדול ולהתחנך כאן וכעת מוענישם רטרואקטיבית על מצב שיצרנו במו ידינו .  אנו מקווים כי תתקבל ההחלטה הנכונה והמוסרית להשאיר את הילדים שישראל היא כבר ביתם ,  תוך גיבוש מדיניות הגירה ברורה למדינה ,  אחת ולתמיד ". 

שרה נתניהו לילדה המועמדת לגירוש :  אפעל להשאירך
אשת ראש הממשלה הצטלמה לקמפיין נגד גירוש ילדי העובדים הזרים ונפגשה עם כוכבת הסרט זוכה האוסקר על בי"ס ביאליק רוגוזין .  השתיים שתו שוקו ,  ניגנו בפסנתר ונתניהו סיפרה כי היא פועלת להשארת הילדים בארץ

