תכנית נתניהו למלחמה במסתננים :  גדר ,  קנסות וגירוש
ראש הממשלה מגבש מיזם חדש להילחם במהגרים הלא-חוקיים שבאים ממצרים .  בין היתר ,  תואץ בניית מתקני המעצר ויקודמו תכניות לקנוס מעסיקים . " הם צריכים להבין שאין כאן עבודה ",  אמרו בלשכתו
ברקע הנתונים שהתפרסמו בסוף השבוע האחרון על הגידול במספר המסתננים ממצרים לישראל ,  ראש הממשלה הציג תכנית חדשה לטיפול בתופעה ,  הכוללת האצה של בניית הגדר לאורך הגבול ,  והקמת בתי מעצר לכליאת המהגרים הבלתי-חוקיים .  כמו כן ,  מתכנן נתניהו לשלב תכנית חדשה לגירוש המסתננים לחו"ל ,  וחקיקת בזק להגדלת הקנסות המוטלים על מעסיקיהם ,  שתכלול את סגירת בתי העסק שלהם .
 את התכנית הציג ראש הממשלה ,  בנימין נתניהו ,  אתמול  ( שני )  בפני חברי סיעת הליכוד .  ברקע החשש מהסלמה ביטחונית בסיני ,  וכמות המסתננים ומבקשי המקלט לאורך הגבול ,  כמות המגיעה לשיא חדש כמעט מדי חודש ,  ערך נתניהו בשבועיים האחרונים התייעצויות נרחבות בנושא ,  והורה להקצות מאות מיליוני שקלים נוספים למאבק במהגרים הבלתי-חוקיים .
 התכנית מתלווה לכמה החלטות שעברו בממשלה ,  בהן ההחלטה מינואר 2010 ,  עת אישר ראש הממשלה להקים גדר הפרדה לאורך 230 קילומטרים בגבול מצרים ,  בעלות של 1.3 מיליארד שקלים .  הרמטכ"ל ,  בני גנץ ,  העריך בחודש שעבר כי הגדר תושלם עוד במהלך השנה הקרובה .  בנוסף ,  הממשלה אישרה לפני כשנה להקים מתקן כליאה למסתננים ,  שנועד לאכלס כעשרת אלפים בני אדם ,  חלק מהמלצות ועדה בין-משרדית שבראשה עמד מנכ"ל משרד ראש הממשלה ,  אייל גבאי .  הוועדה המליצה גם להגביר את האכיפה נגד מי שמעסיק בישראל את המסתננים .  
בשבועיים האחרונים ,  ערך נתניהו התייעצויות נוספות בנושא ,  וביקר בשכונת יעלים באילת ,  שם נפגש עם תושבי העיר ,  והבטיח להם שהגדר תושלם תוך שנה .  הוא נפגש גם עם כמה מהגרים שהסתננו לישראל בניגוד לחוק . " אני רואה בתופעה איום על הכלכלה ועל החברה ,  על הביטחון וגם על המרקם הדמוגרפי העדין עליו מבוססת מדינת ישראל ",  אמר בפתח ישיבת הממשלה .  
גם ראש העיר תל אביב ,  רון חולדאי ,  שיגר השבוע מכתב לנתניהו ,  בו ביקש להתריע על המצוקה ,  כלשונו ,  נוכח  " שטף מהגרי העבודה המציף את העיר ".  במקביל ,  פרסמה בשבוע שעבר רשות ההגירה והאוכלוסין נתונים ,  מהם עולה כי כמות ההסתננויות בחודש נובמבר שברה שיא של כל הזמנים - 2,676 מסתננים ומבקשי מקלט נכנסו לישראל ,  ומתחילת השנה אותרו ונתפסו 13,581 מסתננים .  
בישיבת שרי הליכוד ,  אמר נתניהו כי הורה למשרדי הממשלה השונים לפעול לקידום מהלכים נוספים למאבק בתופעת המסתננים ,  תוך תוספת של מאות מיליוני שקלים מעבר לתקציב התוכניות שכבר אושרו .  ברקע האי-יציבות במצרים ,  החשש מהסלמה ביטחונית בסיני ואיבוד השליטה של צבא מצרים בסיני ,  אמר הרמטכ"ל גנץ בחודש שעבר כי משרד הביטחון צפוי לסיים את בניית הגדר בגבול ב-2012 .  עם זאת ,  נתניהו כבר הורה למשרד הביטחון להתחיל לפזר מכשולים פיזיים במקומות בהם הגדר טרם הושלמה .  
בהתייחס לדרישה להגדיל את הקנסות על מעסיקי מהגרים לא-חוקיים ,  אמרו בלשכת נתניהו כי התגבשה הבנה לפיה המניע העיקרי להגעת מסתננים לישראל הוא כלכלי ,  וכי יש לטפל בבעיה גם מצד הגורם המבקש את שירותי העבודה הזולים שהם מספקים . " המעסיקים אינם מפחדים ,  כי הקנסות שהם מקבלים קטנים מדי .  אם זה עסק ,  צריך להפסיק את הרווחיות שלו ",  הסבירו בירושלים . " המנגנון הוא מנגנון כלכלי .  המסתננים יודעים שיש כאן עבודה .  אם הם יבינו שאין כאן עבודה ,  אז שיטפון החדירה לארץ ייפסק ". 
במקביל ,  ביקש נתניהו מהמשרד לביטחון פנים לזרז הקמת בתי מעצר שיוכלו להכיל כמויות גדולות של מסתננים ,  שלאחריה תשולב תוכנית בין משרדית לגירוש של המסתננים שאינם מוגדרים כפליטים למדינות שונות בעולם .  בלשכת נתניהו הסבירו כי המטרה היא תוכנית משולבת ,  שתתקוף את בעיית המסתננים מצדדים שונים על מנת לשנות את כיוון הכניסה של המסתננים לישראל ,  ושכמות המסתננים שייצאו מהמדינה מדי חודש תגבר על כמות המסתננים שייכנסו .
 עוד על  " המלחמה במהגרים"חולדאי מתלונן :  נתניהו ,  אנו מופקרים מול הפליטיםנתניהו באילת :  הגדר בדרום תיבנה תוך פחות משנהובינתיים - הדרום מתחמם :  התראות מפיגוע בגבול
לפנייה לכתבת :  tal_sh@walla.net.il 

תכנית נתניהו למלחמה במסתננים :  גדר ,  קנסות וגירוש
ראש הממשלה מגבש מיזם חדש להילחם במהגרים הלא-חוקיים שבאים ממצרים .  בין היתר ,  תואץ בניית מתקני המעצר ויקודמו תכניות לקנוס מעסיקים . " הם צריכים להבין שאין כאן עבודה ",  אמרו בלשכתו

