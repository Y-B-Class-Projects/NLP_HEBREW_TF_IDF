עד מדינה שלישי נגד נתניהו :  חתימת חפץ מסמנת דרך ברורה לפרקליטות
ההחלטה לחתום על הסכמים עם לא פחות משלושה עדי מדינה ,  שהודו בעבירות פליליות ,  יכולה להצביע על כך שבמשטרה ובפרקליטות מתקשים בהוכחת העבירות המיוחסות לנתניהו - או שמא ,  מאפשרות להציג יריעה משמעותית של ראיות נגדו
חקירות תיקי 1000 ו-2000 התנהלו  " לפי הספר ",  הצהיר לפני פחות משלושה שבועות היועץ המשפטי לממשלה ,  אביחי מנדלבליט ,  בדברים שנשא בכנס שנערך באוניברסיטת תל אביב .  מנדלבליט לא רמז בדבריו ,  ולא יכול היה לרמוז ,  על מה שגילינו כולנו בחלוף שלושה ימים בלבד .  חקירות פרשות ראש הממשלה בנימין נתניהו לא  " התנהלו ",  בזמן עבר .  החקירות בפרשות 1000 ו-2000 אולי הסתיימו ,  אך החקירה המשמעותית ביותר ,  תיק 4000 ,  התנהלה ממש בשעה שמנדלבליט נשא את דבריו ,  ואף עמדה בפני הפיכתה מחקירה סמויה לגלויה ,  כפי שאירע אך בחלוף ימים בודדים .
 הרבה מאוד התרחש מאז .  בכירי תאגיד בזק נעצרו ,  מנכ"ל משרד התקשורת שלמה פילבר שנעצר אף הוא הפך לעד מדינה ,  פרשת המסרונים שהוחלפו בין איש הרשות לניירות ערך לשופטת המעצרים התפוצצה ,  ראש הממשלה ורעייתו נחקרו במקביל לחשודים נוספים ,  ואתמול התבשרנו על כך שאף ניר חפץ ,  אשר שימש דוברו של נתניהו ,  חתם על הסכם עד מדינה .  
נניח לרגע בצד את השאלה מה הביא את חפץ לחתימה על ההסכם - האם היו אלה הפשפשים עליהם הלין ,  דאגה לביטחון המדינה וציונות לשמה או ההבנה שחלחלה כי עונש מאסר ארוך ממתין לו - ונתפנה לשאלה חשובה יותר ,  מה ניתן ללמוד מן העובדה שפרקליטות המדינה ,  אשר ליוותה ופיקחה מקרוב מאוד אחר חקירת כל הפרשיות ,  נתנה את ידה לחתימה על הסכמי עד מדינה עם שלושה עדים שונים בפרשות הנחקרות ?  
כאשר היועמ"ש אומר שחקירות ראש הממשלה מתנהלות  " לפי הספר ",  כדאי לשאול מה קובע ה"ספר "  ביחס לחתימה על הסכמי עד מדינה .  עד מדינה הוא שותף לעבירה המעיד מטעם התביעה לאחר שניתנה או שהובטחה לו טובת הנאה .  בהנחיית היועמ"ש בנושא נקבע כך : " ככלל עבריין צריך לבוא על עונשו ,  ועל כן ,  הפיכתו של עבריין לעד מדינה תהיה רק במקרים בהם יש להעדיף למען טובת הציבור הבאתו לדין של עבריין אחר ".  
בפרקליטות סבורים שכל אחד משלושת עדי המדינה - הרו ,  פילבר וחפץ ,  הוא עבריין שעדותו תסייע לאסוף ראיות ולהעמיד לדין שותף בכיר יותר לעבירה .  אז נכון שייתכן שפילבר וחפץ יסבכו בדברים שימסרו בעדויותיהם גם גורמים כמו שאול אלוביץ' ,  ארנון מילצ'ן ואחרים ,  אך ברור שהפרקליטות לא הייתה נותנת את ידה להסדר עד מדינה מקל מאוד עם מנכ"ל משרד ממשלתי ,  אדם בכיר ביותר בשירות הציבורי ,  כדי שיפליל איש עסקים כזה או אחר .  מכאן שבפרקליטות סבורים כנראה שפילבר ,  וכמוהו גם הרו וחפץ ,  יסייעו באיסוף ראיות נגד ראש הממשלה לעבירות של הפרת אמונים ולקיחת שוחד .  אחרת ,  לפי ה"ספר "  אין מקום לכריתת ההסכמים האלה .  
בהקשר זה אציין שראוי לטעמי להתייחס בספקנות רבה לכותרות לפיהן חפץ יעיד על החלטות שראש הממשלה קיבל תוך פגיעה באינטרסים ביטחוניים של מדינת ישראל בשל לחצים מבית .  הרצון להופכו לעד מדינה נבע מכך שהוא יכול למסור מידע שערכו הראייתי רב בפרשת 4000 ביחס לחשדות שהיו יחסי תן וקח בין נתניהו לאלוביץ' ,  בפרשת 2000 על מערכת היחסים נתניהו-מוזס ,  ואף על פרשת המתנות ,  הלא היא תיק 1000 .  
מנדלבליט הזכיר בדבריו באוניברסיטת תל אביב את ההסכם שנחתם עם הרו ,  ההסכם היחיד שנחתם נכון לאותו מועד ,  כשאמר  " כאשר סברנו כי האינטרס של גילוי האמת מצדיק זאת ,  חתמנו על הסכם עד מדינה ".  מדובר באמירה מדודה וזהירה ,  אך היא אומרת למעשה שהיה נכון להגיע להסדר בו יזכה הרו להקלה משמעותית כשהתמורה בה מדובר היא מידע מפליל שימסור על נתניהו .  כעת נוספו להם שני הסכמים נוספים .
 בהקשר זה חשוב לשים לב לנקודה נוספת .  בניגוד להמלצות המשטרה שמשקפות את הערכת המשטרה ביחס לראיות שנאספו במהלך החקירה ,  ואינן מתקבלות בשיתוף גורמי הפרקליטות ,  הרי שהחלטה להיקשר בהסכם עד מדינה מתקבלת בשיתוף מלא של גורמי הפרקליטות ,  ובתיקים כמו פרשיות 1000 ,  2000 ,  ו-4000 ,  בדרגים הבכירים ביותר בפרקליטות המדינה ,  לאחר בחינת החומר בו מדובר .  
ואחרון ,  הנחיית היועמ"ש מתייחסת גם לעניין ריבוי עדי מדינה בפרשה אחת . " יש להימנע ככל הניתן מהפיכת יותר מעבריין אחד לעד מדינה באותה פרשה ",  קובעת ההוראה כלל ,  ובצדו חריגים .  חתימת הסכמי עד מדינה עם שני עבריינים או יותר באותה פרשייה תישקל ,  למשל ,  כאשר קיים קושי  " להוכיח את כל העבירות בעדותו של עד אחד בלבד ",  ובשים לב גם ל"מורכבות העבירות הנחקרות וחומרתן ,  מהות הראיות המסייעות הקיימות וריבוי החשודים או הנאשמים בעניינם יכולים עדי המדינה להעיד ". 
ההחלטות שהתקבלו לחתום הסכמים עם לא פחות משלושה עדי מדינה שהודו בביצוע עבירות פליליות יכולות להצביע ,  לכאורה ,  על כך שלא רק במשטרה ,  אלא גם בפרקליטות ,  סבורים שעדי המדינה עתידים להציג ראיות משמעותיות לכך שראש הממשלה ביצע עבירות על טוהר המידות בפרשיות השונות הנחקרות .  באותה נשימה יכול הצורך לחתום על לא פחות משלושה הסכמי עד מדינה שונים להצביע גם על הקושי להוכיח את אותן עבירות ועל היעדרה של דרך אפקטיבית אחרת לאתר ראיות מפלילות .  כך או כך ,  הדרך המשפטית עוד ארוכה ,  אבל הפרקליטות סימנה כיוון ברור .  

עד מדינה שלישי נגד נתניהו :  חתימת חפץ מסמנת דרך ברורה לפרקליטות
ההחלטה לחתום על הסכמים עם לא פחות משלושה עדי מדינה ,  שהודו בעבירות פליליות ,  יכולה להצביע על כך שבמשטרה ובפרקליטות מתקשים בהוכחת העבירות המיוחסות לנתניהו - או שמא ,  מאפשרות להציג יריעה משמעותית של ראיות נגדו

