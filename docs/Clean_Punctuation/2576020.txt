 " נשיא ארה"ב הנבחר ייאלץ לשקם היחסים עם נתניהו "
 במאמר ב"וושינגטון פוסט "  נטען כי הבחירות הן הזדמנות ל"אתחול "  יחסי המדינות ,  שנפגעו בין היתר בשל התנהלות אובמה . " יש למצוא דרך טובה יותר לעשות עסקים עם נתניהו הבעייתי "
 ההכרזה על קיום הבחירות לכנסת בישראל ,  זמן קצר לאחר הבחירות לנשיאות ארצות הברית ,  עשויה להוות עבור שני הצדדים הזדמנות ל"אתחול "  היחסים בין המדינות  כך נטען במאמר מערכת שפרסם היום  ( שלישי )  עיתון ה"וושינגטון פוסט "  המוערך .  במאמר סוקר הכותב את התרחישים השונים שעשויים להיווצר בעקבות הבחירות החופפות ,  ומתמקד בתרחיש הסביר לפיו ראש הממשלה בנימין נתניהו ייבחר לכהונה נוספת ,  לצד מיט רומני או נשיא ארצות הברית ,  ברק אובמה .
" בעוד ממשל אובמה עבד באופן צמוד עם ישראל בתחומים רבים ,  הנשיא ומר נתניהו חירבו את היחסים האישיים ביניהם ",  נכתב .  בין היתר האשים העיתון את אובמה בכך ש"הרחיק את עצמו מישראל בתחילת כהונתו ,  ושגה בכך שהתמקד בנושא הפסקת הבנייה בהתנחלויות לצורך המשא ומתן עם הפלסטינים .  בנוסף ,  הוא לא ביקר בישראל ".  
נתניהו ,  מצדו ,  הואשם בכך ש"הטיף בפומבי "  לאובמה במהלך ביקורו בבית הלבן ,  דחק בו להציב קווים אדומים לאירן ו"הבהיר כי הוא יקבל בברכה את בחירתו של מיט רומני ".  במאמר העריכו כי כעת מנסה נתניהו להפגין עמדה מתונה יחסית ,  אולם אם ייבחר ,  הוא עשוי להרגיש  " חופשי יותר "  לנקוט צעד חד צדדי כמו תקיפת אירן מבלי להתחשב בדעתה של ארצות הברית .  
עם זאת ,  להערכת כותב המאמר ,  גם רומני עלול להיתקל בקשיים מול ישראל אם ייבחר .  כנשיא ,  יידרש רומני ליישב בין האינטרס האמריקאי לזה הישראלי בנושאי מפתח כגון סוגיית אירן ,  משימה שטרם ברור כיצד יבחר לגשת אליה .  בשבוע שעבר אמר רומני לרשת CNN כי הוא תומך בדעת נתניהו לפיה יש למנוע מאירן השגת אורניום מועשר בכמות מספקת להרכבת פצצה ,  אולם ציין באותה נשימה כי  " ישנה עדיין דרך ארוכה עד שנידרש לפעולה צבאית ".  
" השאלה היא האם הנשיא אובמה או מיט רומני יוכלו להשתמש בתקופות הכהונה החדשה בוושינגטון וירושלים כדי לספק ליחסי ישראל-ארצות הברית את האתחול שהן כה זקוקות לו ",  סיכם כותב המאמר . " ייתכן שאובמה רוצה לראות את נתניהו מודח ,  ייתכן שגם רומני חולק באופן סודי את אותה משאלה .  אולם כפי הנראה ,  אחד מהם ייאלץ למצוא דרך לעשות עסקים עם המנהיג הישראלי הבעייתי בארבע השנים הקרובות ,  באופן מוצלח יותר מזה שאובמה דבק בו בכהונה הראשונה שלו ".  
לקריאה נוספתהאם מיט רומני באמת תומך בהקמת מדינה פלסטינית ? רומני : " אובמה יצר בקיעים ביחסים עם ישראל"נתניהו שוחח בטלפון עם אובמה - וגם עם רומני  

" נשיא ארה"ב הנבחר ייאלץ לשקם היחסים עם נתניהו "
 במאמר ב"וושינגטון פוסט "  נטען כי הבחירות הן הזדמנות ל"אתחול "  יחסי המדינות ,  שנפגעו בין היתר בשל התנהלות אובמה . " יש למצוא דרך טובה יותר לעשות עסקים עם נתניהו הבעייתי "
 
