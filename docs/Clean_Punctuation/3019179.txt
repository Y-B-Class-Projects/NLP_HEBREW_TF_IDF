לא לילדים בלבד :  פינס עושה לוואלה ברנז'ה ביבי
האם גיא פינס שיבח את ערוץ הילדים בעקבות הבעלות המשותפת של ערוץ 10 ?  גיא פינס : " אנו תוכנית חדשות בידור ולא מדור בראנז'ה תקשורתית ".  וזאת רק ההתחלה .  ההמשך ,  דווקא ממי שביקר את תגובותיו המשתלחות של רה"מ ,  הפתיע אפילו אותנו
האם גיא פינס שיבח את ערוץ הילדים בעקבות הבעלות המשותפת של ערוץ 10 ?  ביום שלישי בשבוע שעבר שודר אייטם באורך של כ-3 דקות ב"ערב טוב עם גיא פינס "  על ערוץ הילדים .  האייטם הראה את הקרנת הבכורה לקליפ החדש של ערוץ הילדים עם הזמרת עדן בן זקן ,  כוכבי הערוץ וילדים  " ברי מזל "  שנבחרו להשתתף באירוע .  פינס אמר בכתבה כי  " ערוץ הילדים הוותיק חוצה עוד ועוד דורות .  לאחרונה פורסם שב-yes שוקלים להחליף אותו בערוץ מתחרה זול יותר - אבל את תצוגת התכלית מהסוג הזה יתקשו להחליף ".  
אלא שמה שמעניין הוא דווקא מה שלא צוין בו :  קבוצת rge הנה בעלי ערוץ 10 וערוץ הילדים .  בנוסף ,  לא ממש ברור כיצד המשפט הזה - המשלב בתוכו קביעה חד-משמעית הטומנת בחובה מאבק מתוקשר בין החברות על ערוץ הילדים - משתלב באייטם רכילותי לכאורה על בן זקן וכוכבי ערוץ הילדים .  לא ברור כיצד ועל פי מה פינס קבע כי לא ניתן להחליף את ערוץ הילדים בערוץ אחר עם כוכבים אחרים שיזכה לאותה הצלחה ורמת הערצה מצד הצופים .  בהקשר זה יצוין כי גם וואלה נמצאת עם חברת הלוויין תחת בעלות משותפת של בזק .   ממערכת  " ערב טוב עם גיא פינס "  נמסר בתגובה : " נתחיל בגילוי נאות :  הקשרים בין ערוץ 10 לקבוצת RGE דומים לקשרי הבעלות שבין וואלה לyes- רק חשופים יותר .  אם כך ,  חשוב שתציינו בשליחות מי יצאתם לבקש תגובה שמשתמעת ממנה לשון רעה מאוד .  אנחנו לא קבלני שירות של אף שותף או בעל מניות בערוץ 10 .  הפרטים שהובאו בכתבה בתוכניתנו נכונים עובדתית .  היא תיארה תצוגת תכלית מאסיבית של ערוץ הילדים הוותיק ,  שאחרים יתקשו להשיג .  זו לא היתה כתבת  " רכילות "   ( המחמאה החדשה ,  וד"ש לרה"מ )  אלא כתבה אינפורמטיבית על סדרה חדשה .  ביצת התקשורת בארץ קטנה ומצטלבת וגילוי נאות על כל קשר או היכרות היה הופך את השידור לבלתי נסבל .  אנו תוכנית חדשות בידור ולא מדור בראנז'ה תקשורתית .  Yes על שלל ערוציה ותוכניותיה זוכה לסיקור מאסיבי ענייני ואוהד לפי הצורך בתוכניתנו בכמויות גדולות ועל בסיס יומיומי וכל רמיזה אחרת היא שקר דיבתי ".  

לא לילדים בלבד :  פינס עושה לוואלה ברנז'ה ביבי
האם גיא פינס שיבח את ערוץ הילדים בעקבות הבעלות המשותפת של ערוץ 10 ?  גיא פינס : " אנו תוכנית חדשות בידור ולא מדור בראנז'ה תקשורתית ".  וזאת רק ההתחלה .  ההמשך ,  דווקא ממי שביקר את תגובותיו המשתלחות של רה"מ ,  הפתיע אפילו אותנו

