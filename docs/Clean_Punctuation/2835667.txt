נתניהו על חשיפת מסמך הוויתורים : " לא הסכמתי לגבולות 67' "
 ראש הממשלה הגיב למסמך ההבנות החשאי שגיבש איש אמונו עם מקורבו של אבו מאזן ,  ואמר : " זה גיבובי שטויות .  מעולם לא הסכמתי לחלק את ירושלים ולזכות השיבה ".  בנט מצדו טען : " המסמך אמיתי "
 ראש הממשלה ,  בנימין נתניהו ,  הגיב היום  ( שישי )  לפרסום מסמך ההבנות הסודי שגיבש שליחו ,  עו"ד יצחק מולכו ,  עם יועץ קרוב ליו"ר הרשות הפלסטינית ,  אבו מאזן ,  ובו נכונות להקמת מדינה פלסטינית על בסיס גבולות 1967 עם חילופי שטחים . " זה גיבובי שטויות ",  אמר נתניהו בכנס ראשי ערים ופעילים מרכזיים של הליכוד שנערך ביהוד . " מעולם לא הסכמתי לחלק את ירושלים ,  מעולם לא הסכמתי לחזור לקווי 67' ,  מעולם לא הסכמתי להכיר בזכות השיבה ,  מעולם לא הסכמתי לוותר על הנוכחות שלנו בבקעת הירדן ,  מעולם ".  
לדברי ראש הממשלה , " מה שהיה שם זה ניסיון להשיג טיוטה אמריקנית ,  שמראש אמרתי שאני אתנגד לסעיפים שם שאינם מקובלים עליי - כמו הסעיפים האלה .  אז שלא יציגו לנו מצג שווא ".   " הנה המציאות ",  הוסיף נתניהו , " אף ראש ממשלה לא עמד בתוקף על ירושלים מאוחדת ,  על בנייה ,  על התיישבות ועל הבקעה .  עובדה שבנינו בזמן הזה - גם בירושלים וגם ביהודה ושומרון ,  ושמרנו על הבקעה - מול לחצים בלתי רגילים ".  
חשיפת מסמך ההבנות - כותרות נוספות:מסמך ההבנות החשאי :  שליח נתניהו הסכים לגבולות 67'בחזרה ל-96' :  מסמך נחשף ,  המנהיגים מכחישים - והבחירות בפתח 
המסמך המדובר גובש בסוף 2013 במסגרת ערוץ שיחות חשאי שניהל מולכו עם גורם המקורב ליו"ר הרשות הפלסטינית בשנים 2014-2010 ,  ואשר קיומו נחשף לראשונה בוואלה חדשות לפני כחמישה חודשים .  גורמים בכירים בישראל ,  ברשות הפלסטינית ובארה"ב אישרו כי המסמך ,  שנפרש על פני שניים וחצי עמודים ,  נוסח על ידי מולכו ואיש אמונו של אבו מאזן באופן עצמאי ,  ללא מעורבות של גורם אמריקני רשמי כלשהו .  האמריקני היחיד שליווה את העבודה היה הדיפלומט הוותיק לשעבר דניס רוס ,  שאינו מכהן בתפקיד רשמי מאז שנת 2011 .
 מלבד התייחסות למדינה פלסטינית בגבולות 67' ,  כלל המסמך גם התייחסות לנכונות ישראלית לכניסה מוגבלת של פליטים פלסטינים לשטח ישראל ,  על בסיס הומניטרי בלבד ובכפוף לשיקול דעתה הבלעדי של ממשלת ישראל .  בתמורה לוויתורים הישראליים ,  הסכים הגורם המקורב לאבו מאזן לוויתורים בסוגיות רגישות כגון ירושלים ,  סידורי הביטחון בגבולות וזהותה של ישראל כמדינה יהודית .  גורם אמריקני אמר לוואלה חדשות כי  " בתמורה להסכמה הישראלית מפורשת לכך שגבולות המדינה הפלסטינית יתבססו על קווי 1967 עם חילופי שטחים מוסכמים ,  הצד הפלסטיני 'מכר את כל החנות' ,  מה שהיה נראה בזמן אמת יותר מדי טוב מכדי להיות אמיתי ".  
יו"ר הבית היהודי נפתלי בנט הגיב אף הוא לפרסום ,  ובהודעה שפרסם בדף הפייסבוק שלו כתב : " המסמך שפורסם הבוקר הוא אמיתי .  עזבו כרגע את המניעים של מי שפרסם אותו .  העובדות הן נכונות ".  לדבריו ,  הפרטים פורסמו בעבר בכלי תקשורת שונים , " ואני מכיר את העובדות גם דרך ערוצים דיפלומטיים ".   
" ראש הממשלה נתניהו נמצא תחת לחץ כבד של הממשל ",  הוסיף בנט . " הוא הגיש הצעה לאבו מאזן שעיקריה חזרה לקווי 67' עם חילופי שטחים ,  דחיית נושא ירושלים והפליטים להמשך ,  יישובים יהודים לא ייהרסו אלא יועברו לריבונות פלסטינית או יתפנו בהסכמה עם פיצויים .  כן ,  אלו העובדות ".  
לטענתו של בנט , " הנשיא אובמה פגש את אבו מאזן בבית הלבן ,  ודרש ממנו תשובה .  אבו מאזן לא נתן תשובה עד היום ".  הוא הוסיף : " כולם ,  כל המפלגות נשברו ,  ותומכות בהקמת מדינה פלסטינית ,  לא תמיד מרצון או אהבה ,  אלא תחת לחץ כבד של השמאל ושל העולם ". 
לפניות לכתבים:אמיר תיבון :  amir.tibon@walla.co.ilעמרי נחמיאס :  omri_n@walla.net.il 

נתניהו על חשיפת מסמך הוויתורים : " לא הסכמתי לגבולות 67' "
 ראש הממשלה הגיב למסמך ההבנות החשאי שגיבש איש אמונו עם מקורבו של אבו מאזן ,  ואמר : " זה גיבובי שטויות .  מעולם לא הסכמתי לחלק את ירושלים ולזכות השיבה ".  בנט מצדו טען : " המסמך אמיתי "
 
