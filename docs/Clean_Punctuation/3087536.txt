פרסום ראשון :  נתניהו וכחלון סיכמו על מתווה לתקצוב חגיגות ה-70 למדינה
בהתערבותו של ראש הממשלה הושג המתווה לאירועי יום העצמאות ,  במה שהביא לסיומו של משבר ארוך בין שרת התרבות רגב לשר האוצר כחלון .  בפגישה שקיים נתניהו עם כחלון הוסכם כי 50 מיליון שקלים יועברו מתקציב המדינה למימון החגיגות - בנוסף ל-50 מיליון שקלים שתעביר קק"ל
ראש הממשלה בנימין נתניהו סיכם היום  ( שלישי )  עם שר האוצר משה כחלון על מתווה לתקצוב חגיגות השבעים למדינה ,  והביא לסיומו משבר בן חודשים בין שרת התרבות והספורט מירי רגב וכחלון סביב הנושא .  בפגישה שקיים נתניהו עם כחלון היום הוא הסכים להעביר 50 מיליון שקלים מתקציב המדינה למימון החגיגות - שיתוקצבו ב-50 מיליון שקלים נוספים על ידי קרן קיימת לישראל .
 השרה רגב ,  המשמשת גם יו"ר הוועדה לסמלים וטקסים האחראית על החגיגות ,  בירכה על המתווה שסוכם ,  ואמרה כי היא  " שמחה ומודה לראש הממשלה נתניהו על שפתר את משבר תקציב אירועי ה-70 למדינה ומודה לקק"ל ולשר האוצר על שאפשרו לציין את אירועי ה-70 כפי שציינו בכל עשור ".  
רגב ביקשה לציין כי תקציב חגיגות ה-70 מקופת המדינה הוא הנמוך ביותר שהוקצה לציון אירועי עשור עד כה . " מאז ומתמיד דאגו ממשלות ישראל למימון אירועי הדגל לציון עשור לעצמאות המדינה .  כך נעשה ,  בחגיגות ה-60 למדינה הועמד תקציב בסך כולל של כ-140 מיליוני שקלים ובחגיגות היובל הועמד תקציב של כ- 120 מיליוני שקלים ",  אמרה רגב .  
עוד בוואלה !  NEWS:בית הדין הצבאי דחה את בקשת העיכוב :  אלאור אזריה ייכנס מחר לכלאפרסום ראשון :  נתניהו וכחלון סיכמו על מתווה לתקצוב חגיגות ה-70 למדינהלאחר שתקף את ארגון מולד - יאיר נתניהו נתבע בכ-140 אלף שקלים 
מוקדם יותר היום פורסם כי במכתב דחוף ששיגרה רגב לראש הממשלה והגיע לידי וואלה !  NEWS ,  התריעה רגב כי ישנו  " חשש ממשי לקיום אירועי ה-70 ",  לאור התנגדותו של שר האוצר למימון החגיגות מתקציב המדינה .
 העימות בין כחלון ורגב סביב חגיגות השבעים נמשך זה חודשים והחל כבר בחודש דצמבר ,  על רקע דיוני התקציב הדו שנתי בכנסת .  רגב דרשה אז תקציב מיוחד לחגיגות ,  אך כחלון סירב ,  בטענה שרגב היתה צריכה לכלול את הדרישה כשהתקציב הדו-שנתי אושר בממשלה ,  במסגרתו רגב השיגה תוספת דרמטית של 455 מיליון שקלים למשרדה ,  ובכך הביאה את תקציב המשרד לסכום הגדול ביותר אי פעם . " אם חגיגות השבעים ככ חשובות לרגב קצת מפתיע שהיא לא דרשה לזה תקציב במסגרת דיוני התקציב אבל כנראה שהיא לא ידעה שאחרי 69 מגיע 70 ",  אמרו אז בסביבת כחלון .
 ראש הממשלה התערב אז והעלה יוזמה במסגרתה התקציב יגויס באמצעות תרומות מיהדות התפוצות ,  אך בחודשים האחרונים התברר כי היוזמה הזו נכשלה ורגב פנתה שוב לראש הממשלה ושר האוצר במטרה לגייס תקציב .  כחלון עמד בסירובו להקצות תקציב מיוחד לחגיגות ,  ובינו לבין רגב קיים נתק מוחלט .  לוואלה !  NEWS נודע כי בשבוע שעבר השניים טסו באותה טיסה לארצות הברית ובחזרה ממנה ,  ובמהלך הטיסות כמעט ולא החליפו מילה .  

פרסום ראשון :  נתניהו וכחלון סיכמו על מתווה לתקצוב חגיגות ה-70 למדינה
בהתערבותו של ראש הממשלה הושג המתווה לאירועי יום העצמאות ,  במה שהביא לסיומו של משבר ארוך בין שרת התרבות רגב לשר האוצר כחלון .  בפגישה שקיים נתניהו עם כחלון הוסכם כי 50 מיליון שקלים יועברו מתקציב המדינה למימון החגיגות - בנוסף ל-50 מיליון שקלים שתעביר קק"ל

