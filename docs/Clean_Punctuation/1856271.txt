נתניהו שב לכיתה א' : " תקראו ספרים - תגיעו רחוק "
 לרגל פתיחת שנת הלימודים ביקרו ראש הממשלה בנימין נתניהו ושר החינוך ,  גדעון סער ,  בבית ספר במגדל העמק .  סער הקריא לילדים סיפור וראש הממשלה הסביר להם את החשיבות שבקריאת ספרים
 ( עריכה :  יאיר דניאל ) 
עולים כיתה :  ראש הממשלה בנימין נתניהו ושר החינוך גדעון סער ביקרו אתמול  ( חמישי )  בבית הספר היסודי  " נופים "  שבמגדל העמק לרגל פתיחת שנת הלימודים .  ראש עיריית מגדל העמק ,  אלי ברדה ,  ומנהלת בית הספר ,  לילי נודל ,  ליוו את הביקור .
 ראש הממשלה ושר החינוך פתחו את הביקור בכיתתם של תלמידי כיתה א' .  ראש הממשלה שוחח עם התלמידים והדגיש בפניהם את החשיבות של קריאת ספרים מרובה .  שר החינוך גדעון סער אף הקריא לילדים את הספר  " המעיל המופלא של יוסף "  ואמר לילדים כי מי שיקרא הרבה יגיע רחוק בחיים .
 בהמשך הביקור קיימו נתניהו וסער שיחה עם מורי ומנהלי בתי הספר במגדל העמק ודנו בסוגיות חינוכיות שונות וביניהן תכנית אופק חדש ,  רפורמת עוז לתמורה ,  תכנית התקשוב הלאומית וחינוך לערכי מורשת .  בשיחה לקחו חלק שני ראשי ארגוני המורים ,  יו"ר ארגון המורים ,  רן ארז ,  ומזכ"ל הסתדרות המורים ,  יוסי וסרמן .
 את הביקור חתמו בטקס מרכזי בבית הספר בנוכחות כל תלמידי בית הספר ,  ההורים וצוות המורים .  את פניהם קיבלו ילדי בית הספר בשירה ובדגלי ישראל מונפים .
 ראש הממשלה אמר במהלך הביקור כי ניתן להרגיש את השינוי במערכת החינוך . " כבר לפני עשר שנים היה לי חזון להעביר רפורמה כוללת במערכת החינוך ,  המושתתת על ציונות ומצוינות .  את השינוי שהעבירה הממשלה הזו ניתן כבר לראות בשטח ולשם כך הושקעו כספים רבים .  אנו מעודדים ומתגמלים את המורים על מנת שידעו להוציא את המיטב מכל תלמיד ותלמידה .  השינוי בחינוך הוא אשר יבטיח את עתיד המדינה ואת שוויון ההזדמנויות ",  אמר נתניהו .
 שר החינוך ציין כי  " אנחנו פותחים שנה שלישית ,  בצורה תקינה ומסודרת .  יש לנו את הילדים הכי טובים בעולם ,  אין סיבה שלא נשאף הכי גבוה .  הממשלה הנוכחית משקיעה בחינוך בפועל ,  בכל שכבות הגיל ,  מהגיל הרך ועד להשכלה הגבוהה .  השקעה בחינוך היא השקעה בעתיד של כולנו ". 
עוד על פתיחת שנת הלימודים:סער :  מעולם לא נפתחה שנת לימודים בצורה כה חלקהשני מיליון תלמידים חוזרים היום לבתי הספרהרצוג לתלמידים :  הפסידו לימודים וצאו להפגין
 ( עדכון ראשון :  16:45 ) 

נתניהו שב לכיתה א' : " תקראו ספרים - תגיעו רחוק "
 לרגל פתיחת שנת הלימודים ביקרו ראש הממשלה בנימין נתניהו ושר החינוך ,  גדעון סער ,  בבית ספר במגדל העמק .  סער הקריא לילדים סיפור וראש הממשלה הסביר להם את החשיבות שבקריאת ספרים

