 " חוק איסור ההקלטות - מוות לעיתונות החוקרת "
 הצעת חוק חדשה שמקדם נתניהו עשויה להטיל צל כבד על העיתונות ,  ובינתיים ,  שרון שפורר נלחמת בתביעת השתקה באמצעות קמפיין לגיוס כספים שרשם הצלחה עם 3,000 מצטרפים ביומיים .  וואלה ברנז'ה כינסה דיון חירום באולפן .  צפו
 
הצעת חוק חדשה שמקדם ראש הממשלה לאיסור הקלטות אדם ללא ידיעתו ,  כפי שחשף אתמול עקיבא נוביק בערוץ 10 ,  עשויה להטיל צל כבד על העיתונות החוקרת .  בינתיים ,  מתמודדת העיתונאית שרון שפורר עם תביעת השתקה ונעזרת בקמפיין לגיוס כספים שרושם הצלחה - וכבר הגיע ליעד של 3,000 מצטרפים ביומיים .  
בדיון באולפן בהשתתפות אבנר הופשטיין ,  ראש דסק התחקירים בגל"צ ,  ותהילה שוורץ אלטשולר ,  חוקרת תקשורת ,  ראשת הפרויקטים לרפורמות במדיה וממשל פתוח במכון הישראלי לדמוקרטיה ,  דנו בשאלות מהי תביעת השתקה ואולי והאם הקמפיין אולי דווקא משרת את המסר ההפוך - שבשם חופש הביטוי מותר להגיד הכל .
 הופשטיין אמר כי  " הביטוי הזה 'תביעות השתקה' נכנס לז'רגון העיתונאי ישראלי ברנז'אי בשנים האחרונות ,  לפני כחמש שנים לא דיברו הרבה על תביעות השתקה .  זה היה דבר שפחות הכירו בזמנו .  אני חושב שהיום ,  יש ארגון עיתונאים ויש יותר מודעות  אם היו אז מתייצבים לצידנו יותר ,  גם אנחנו היינו מופתעים פחות מהשיטה הזאת ". 
עוד אמר הופשטיין ,  כי  " במקרה של שרון שפורר אנחנו מרגישים שהיא אמרה אמת ונטפלים פה לעניינים סמנטיים דקדקנים כדי לנסות ולהרתיע אותה בהמשך ". 
באשר לחוק שכבר קיבל את השם  " חוק ההקלטות ",  אותו מקדם ראש הממשלה אשר מגיע על רקע פתיחה  אולי  של חקירה פלילית נגדו ,  הסכימו השניים כי מדובר בחוק המכוון נגד העיתונות החוקרת .  הופשטיין אמר כי  " המשמעות של החוק הזה ,  אפילו בפרשנות היותר מצומצמת שלו  היכולת לשדר את ההקלטה שביצעת - הוא סוג של מוות לעיתונות החוקרת .  המצב כיום שבו עיתונאי חוקר מקבל איום בתביעה כמעט עוד לפני ששידר את הכתבה  ההקלטות הן הדבר היחיד שעומד לראשותו ". 
שוורץ אלטשולר אומרת כי  " זה חוק שמאוד ייפגע בעיתונות החופשית מפני שעיתונאים לא יוכלו לטעון 'אמת דיברתי' וזאת הטענה החשובה ביותר בדיני לשון הרע .  הסיפור של האזנות הסתר הוא לא אינטואיטיבי עבורנו ,  מפני שהוא פוגע בפרטיות  היכולת להאזין למישהו כשהוא לא מודע לזה אינו דבר פשוט .  אבל ,  יש הבנה ברוב המדינות הדמוקרטיות שהוא הרבה פעמים נדרש לצורך חקר האמת .  מדובר על חקר האמת העיתונאית ,  המשטרתית וחקר האמת ביחסים בין אנשים  חקירה בין בעל לאישה ,  או מעקב אחרי מטפלת ילדים וכו .  כלומר ,  החוק הזה לא יפגע רק בעיתונות אלא במעגלים הרבה יותר נרחבים ". 
עוד אומרת שוורץ אלטשולר : " נוצר פה מצב בלתי נסבל ,  ביד אחת הממשלה הזאת הולכת להעביר את חוק המאגר הביומטרי  אחת הפגיעות הכי חמורות שתהיה בפרטיות  ומצד שני פתאום מספרים לנו סיפורי פרטיות ".  
גם מועצת העיתונות התייחסה לכוונתו של נתניהו לחוקק חוק נגד הקלטות .  מהמועצה נמסר כי  " חברי מועצת העיתונות מתנגדים בתוקף ליוזמה לחוקק חוק האוסר הקלטת שיחה שלא בהסכמת כל המשתתפים . 
" חוק זה ,  אם יחוקק ,  עלול לפגוע קשות ביכולת לבצע תחקירים עיתונאים .  הוא יקשה על עיתונאי להוכיח את אמיתות הפרסום במקרה ותוגש נגדו תביעת לשון הרע ,  ויפגע ביכולתו להוכיח תום לב בפרסום .  החוק יביא לכך שמידע חשוב לא יגיע לציבור ויפגע בזכות הציבור לדעת וביכולתו של האזרח לתעד ולחשוף עוולות .  יצוין ,  כי ברוב מדינות ארה"ב מבכר החוק את זכות הציבור לדעת בנושאים בעלי עניין ציבורי מובהק על פני הזכות לפרטיות ".   

" חוק איסור ההקלטות - מוות לעיתונות החוקרת "
 הצעת חוק חדשה שמקדם נתניהו עשויה להטיל צל כבד על העיתונות ,  ובינתיים ,  שרון שפורר נלחמת בתביעת השתקה באמצעות קמפיין לגיוס כספים שרשם הצלחה עם 3,000 מצטרפים ביומיים .  וואלה ברנז'ה כינסה דיון חירום באולפן .  צפו

