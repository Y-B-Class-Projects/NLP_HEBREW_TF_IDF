אחרי נתק של 46 שנים :  נשיא צ'אד יגיע היום לביקור היסטורי בישראל
נשיא המדינה האפריקנית אידריס דבי ינחת בישראל לביקור היסטורי ראשון מסוגו .  בין המדינות התקיימו יחסים דיפלומטיים בשנות ה-60 אך אלה נותקו בשנות ה-70 בלחץ ערבי .  נתניהו : " פריצת דרך מדינית נוספת על רקע המאמצים שהובלנו "
 נשיא צ'אד ,  אידריס דבי ,  ינחת היום  ( ראשון )  בישראל לביקור היסטורי ראשון מאז קום המדינה - כך הודיעה לשכת ראש הממשלה .  דבי יתקבל על ידי נתניהו בלשכתו בירושלים לפגישה בארבע עיניים ובהמשך יסעד עמו ארוחת ערב .  הנשיא האפריקני ייפגש גם עם נשיא המדינה ראובן ריבלין לפגישת עבודה .
 ישראל וצ'אד קיימו בעבר יחסים דיפלומטיים אך אלו מנותקים מאז 1972 ,  והגעתו של דבי לישראל היא ציון דרך משמעותי לקראת חידוש היחסים .  נתניהו אמר היום כי  " זוהי פריצת דרך מדינית נוספת .  מדובר בביקור היסטורי וחשוב שמגיע על רקע המאמצים שהובלנו .  אני מברך את נשיא צ'אד עם הגעתו לישראל "
 עוד בוואלה !  NEWS:אחרי נתק של 46 שנים :  נשיא צ'אד יגיע היום לביקור היסטורי בישראלמכה לרגב :  ח"כים מהקואליציה הסירו תמיכתם מחוק הנאמנות בתרבותפרסום ראשון :  קטאר בוחנת מחדש את העברת מזוודות הכסף לרצועה 
ישראל וצ'אד ,  מדינה מוסלמית גדולה במרכז אפריקה ,  קיימו יחסים דיפלומטיים קרובים בשנות ה-60 אך אלו נותקו מאז תחילת שנות השבעים בלחץ ערבי .  בשנתיים האחרונות ,  במסגרת המאמץ של ראש הממשלה בנימין נתניהו לחזק את הקשרים ביבשת אפריקה ,  מתנהלים מגעים לחידוש היחסים הדיפלומטיים בין שתי המדינות .  
ביולי 2016 מקורבו של ראש הממשלה ומנכ"ל משרד החוץ דאז דורי גולד ביקר בצ'אד ודן עם הנשיא אידריס דבי בחידוש היחסים ,  אך ללא תוצאה .  בחודשים האחרונים חודש המאמץ הישראלי להביא לפריצת דרך מול צ'אד .  
ביקורו של נשיא צ'אד מתקיים על רקע שורה של פריצות דרך מדיניות עם מדינות ערביות שלישראל אין עמן יחסים דיפלומטיים .  בשבוע שעבר ראש המל"ל מאיר בן שבת ביקר במדינה ערבית שאינה מקיימת עם ישראל יחסים רשמיים ,  זאת בהמשך לביקורו של ראש הממשלה בחודש שעבר בנסיכות עומאן ,  שגם עמה אין לישראל יחסים רשמיים .  
נתניהו היה אורחו של שליט עומאן ,  הסולטן קאבוס בן סעיד ,  והיה לראש הממשלה הישראלי הראשון שמבקר בעומאן מאז 1996 .  בסוף ספטמבר ,  בשולי העצרת הכללית של האו"ם ,  נתניהו נפגש עם סגן נשיא אינדונזיה ,  המדינה המוסלמית הגדולה בעולם .  ביוני האחרון חלה התחממות ביחסים ,  כאשר שתי המדינות הודיעו על הסרת ההגבלות על כניסת תיירים ישראליים לאינדונזיה ועל כניסת תיירים אינדונזיים לישראל .  

אחרי נתק של 46 שנים :  נשיא צ'אד יגיע היום לביקור היסטורי בישראל
נשיא המדינה האפריקנית אידריס דבי ינחת בישראל לביקור היסטורי ראשון מסוגו .  בין המדינות התקיימו יחסים דיפלומטיים בשנות ה-60 אך אלה נותקו בשנות ה-70 בלחץ ערבי .  נתניהו : " פריצת דרך מדינית נוספת על רקע המאמצים שהובלנו "
 
