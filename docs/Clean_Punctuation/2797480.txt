 " משפחת נתניהו בזבזה אלפי שקלים בחודש על אוכל ממסעדות "
 בתצהיר שהגיש מני נפתלי ,  אב הבית לשעבר במעון ראש הממשלה ,  שתובע את בני הזוג על סך 650 אלף שקלים ,  סיפר כי  " שרה הורתה לעובדים להחליף 3 זוגות בגדים במשמרת ".  משפחת נתניהו :  לנפתלי רקע של התנהגות אלימה "
 מני נפתלי ,  אב הבית לשעבר במעון ראש הממשלה ,  הגיש היום  ( חמישי )  תצהיר לבית הדין האזורי לעבודה בירושלים אשר חושף התנהלות בעייתית ובזבזנית לכאורה מצד בני הזוג נתניהו .  מהתצהיר עולה כי התבצעו הוצאות בניגוד לנהלים ,  בהן הזמנת מזון באלפי שקלים על אף שהועסקה במקום טבחית במשרה מלאה .  יתרה מכך ,  העובדת ששימשה טבחית ,  הועסקה ,  לדבריו ,  באופן רשמי כעובדת ניקיון . " משפחת נתניהו נהגה להוציא אלפי שקלים מדי חודש לרכישת מזון מוכן ממסעדות שונות בירושלים ,  ובה בעת להעסיק עובדת מיקוד ,  שעליה דווח כי היא עוסקת בניקיון ,  כטבחית במשרה מלאה ". 
לדברי נפתלי ,  כאשר לא מועסק במעון הרשמי מבשל ,  ניתן להזמין על פי הצורך מזון מבושל מוכן  " במסגרת התקשרויות עם קבלנים ונותני שירותים ו/או רכישות שימומנו באמצעות קופה קטנה ",  אלא שלדבריו ,  סעיף זה לא כובד ובמעון ראש הממשלה  " עשו ככל העולה על רוחם ".  הוא הוסיף וסיפר כי  " כאחראי על תפעול מעון ראש הממשלה נקלעתי ,  שלא בטובתי ,  לחיכוכים בלתי פוסקים עם הגברת נתניהו בשל החובה המוטלת עליי לשמור על מסגרת ההוצאות הביתיות שהוקצבה למעון ראש הממשלה מחדש ,  ובשל הצורך להתעמת עם דרישות בלתי פוסקות של גברת נתניהו להוציא כספים בניגוד לנהלים המחייבים מאידך ".  
נפתלי ,  המיוצג על ידי עורכות הדין נעמי לנדאו ונאוה פינצ'וק אלכסנדר ,  תובע את מעון ראש הממשלה על סך 650 אלף שקלים .  
עוד על הפרשה:אב הבית הגיש כתב תביעה נגד בני הזוג נתניהומשפחת נתניהו נגד אב הבית : " פגע בשאר העובדים"אב הבית של נתניהו : " הייתי מוכן לחטוף בשבילם כדור " 
" כאשר נושא הוצאת הכספים המופרזת במעון ראש הממשלה הגיע לתקשורת ,  הטיחה בי גברת נתניהו האשמות קשות ,  כאילו איני יודע לנהל כראוי את משק הבית ולחסוך בהוצאות השוטפות .  בפועל ,  גברת נתניהו היא זו שדרשה כל הזמן להוציא עוד ועוד כספים מעל ומעבר למסגרות המאושרות למעון ראש הממשלה ,  ובנוסף דרשה ממני לפעול בניגוד לנהלים במה שנוגע לתשלום עבור אירועים פרטיים שדווח עליהם כממלכתיים ולכיסוי הוצאות פרטיות שדווחו כהוצאות משק בית ".  כמו כן ,  הוא העיד , " בני הזוג נתניהו אירחו בביתם מוזמנים פעמיים-שלוש בחודש ולשם כך דרשה שרה נתניהו כי יועמדו לרשותה שירותים של שפים ומלצרים ממסעדות עלית בירושלים ,  ובנוסף יסייעו להם עובדים מצוות הבית ".  
חריגה נוספת מהנוהל שעליה הצהיר נפתלי היא אירוח ממלכתי של אורחים פרטיים . " גברת נתניהו אסרה עלי לרשום בסידור העבודה השבועי מי יגיע לביקור או לארוחת ערב ומתי ,  כנראה בשל העובדה שאורחים פרטיים ואף פוליטיקאים המקורבים לבני הזוג זכו לאירוח בסטנדרט ממלכתי  ( דהיינו אירוח הכולל שף והגשה מקצועית )  בניגוד לרשום בנוהל ".  כך לדוגמא התארחו במעון ראש הממשלה בני הזוג מופז ובני הזוג כץ ,  וכן חברים פרטיים של משפחת נתניהו שזכו לאירוח ממלכתי .  לדבריו , " עלות כל ארוחה כזאת הייתה מגיעה לפעמים לסכומים כפולים ויותר ממאלו המאושרים על פי הנוהל ".  
בתחילת הדרך ,  כך הוא מציין ,  הועלו מצד חשב משרד ראש הממשלה ,  יוסי שטראוס ,  תהיות לגבי ההוצאות הבלתי סבירות במעון ,  כגון 7,000 שקלים בחודש על פרחים . " כאשר אשת ראש הממשלה שמעה שמר שטראוס מבקש לדעת מה קורה ,  התרגזה עלי ואמרה בכעס 'חכה חכה ,  זה החשב של אולמרט ,  עוד מעט הבחור שלנו איצקוביץ יגיע ".  

מלבד ההוצאות המוגזמות לכאורה ,  הוסיף וסיפר נפתלי על התנהגות בלתי הולמת ופוגענית מצד שרה נתניהו . " חלק ניכר מעבודתי סובב סביב טיפול בשיגיונות חסרי פשר .  נאלצתי לספוג ממעסיקי יחס מתנשא ומזלזל שלעיתים הגיע לכדי השתלחויות ,  צעקות ,  וגידופים מצד אשת ראש הממשלה ".  הוא טען כי  " גברת נתניהו ראתה בכל העובדים כמי שמהווים 'בעיה הגיינית' .  הגברת נתניהו הורתה לכל מי שעובד בקומה השנייה של המעון להחליף שלושה זוגות בגדים במשמרת ,  ולשטוף את הגוף לפני שהוא נכנס לחדר השינה ."  לדבריו ,  הבגדים מוספרו מאחת עד שלוש ,  לפי המיקום שבו נלבשו בעת העבודה :  בגד מספר אחת לובשת העובדת בזמן שהיא מטפלת בשירותים ,  בגד מספר שתיים בעת ששוהים בחדר כביסה ובגד מספר שלוש לשימוש בעת הטיפול בחדר השינה .  בין לבין נדרשה העובדת להתקלח .  אם היו צובעים קיר בקומה זו ,  היו צריכים העובדים לכסות בניילון את כל הקומה ".  
נפתלי סיפר כי שרה נתניהו דרשה שכל עובדי הבית יקראו לה  " הגברת "  וכי לאחר פרשת ליליאן פרץ - העוזרת לשעבר של משפחת נתניהו בביתם בקיסריה שהגישה ב-2010 תביעת פיצויים נגד שרה נתניהו בסך 300 אלף שקלים לאחר שפוטרה מתפקידה - החתימה נתניהו את העובדים על התחייבות לשמירת סודיות כלפיה אישית מעבר לטופס הרגיל שעליו מוחתם עובד מדינה . " זכור לי כי באחת הפעמים שאשת ראש הממשלה 'גילתה' שאחת העובדות ארזה בטעות כמה ביצים בשקית אחת ,  היא דרשה ממני לחזור למטבח עם העובדת ותוך 20 שניות לדאוג שהיא תארוז כל ביצה בשקית נפרדת .  ברקע שמעתי אותה צועקת  'עשר ,  תשע ,  שמונה ,  שבע ,  שש ..  .  אתה מעכב את ראש הממשלה .  בגללך תתפרק הקואליציה כי ראש הממשלה ייסע בשבת ".  
מקרה נוסף שעליו סיפר נפתלי הוא על ההתייצבות לעבודה בימי חופש . " בשנה השנייה לעבודתי במעון ראש הממשלה ,  ביום העצמאות ,  לא היו עובדים שהסכימו להגיע בחג ואני נדרשתי להתייצב לעבודה כדי לערוך לבני משפחת נתניהו ואורחיהם הפרטיים ברביקיו מפואר  ( עלות הבשר בלבד הייתה כ- 11,000 שקלים )  .  לאחר שתקופה ארוכה לא ראיתי ושהיתי עם ילדיי ,  החלטתי להביא אותם איתי למעון ראש הממשלה ,  כדי שיהיו בקרבתי ,  לפחות ,  בעת הכנת ארוחת החג ,  כשמראש היה ברור שבסוף אוכל לעזוב עמם לביתי ".  עם זאת ,  לדבריו הגברת נתניהו מסרה לו באמצעות אחד העובדים האחרים במעון שהיא דורשת שהוא  " יעיף את הילדים ".   " כשניגשתי אליה ואמרתי שאם הילדים הולכים - גם אני הולך ,  השיבה אשת ראש הממשלה כי מעון ראש הממשלה אינו מקום לילדים .  משהסברתי לה שאני לא רואה את הילדים שלי בכלל כי אני עובד בלי סוף ,  גברת נתניהו השיבה 'גם ראש הממשלה לא רואה את הילדים שלו' ". 
לבסוף העיד נפתלי על תגובות הזוג נתניהו כששמעו שהוא מתכנן להגיש תביעה :  לדבריו ,  כששרה נתניהו ראתה את המכתב ששלח על הפסקת עבודתו ,  היא קרעה אותו לנגד עיניו וצעקה : " ראש הממשלה עסוק עם איראן ..  .  אין לו זמן לדברים האלה ..  .  אתה עובד פה לא בשביל הכסף .  אתה עובד פה לשרת את ראש הממשלה ..  .  המשכורת שלי היא רק 3,500 שקל ,  ואני אחראית על שלושה בתים .  אני פסיכולוגית ויש לי צרות משלי ".  
לאור הדברים ,  טען נפתלי כי ניסה לפנות ישירות לראש הממשלה . " מר נתניהו לא התרשם כלל ממצבי ואמר לי לפנות לעזרא סיידוף  (  סמנכ"ל משרד ראש הממשלה )  ,  וכאשר התלוננתי על כך שמר סיידוף אינו מטפל כראוי בעניין הפנה לי כתף ,  העביר נושא ,  ושאל - " מה יש לאכול ?  ". 
נפתלי סיפר כי ב-19 החודשים שבהם עבד במעון ראש הממשלה עזבו 29 עובדים . " שיטת ההעסקה במעון ראש הממשלה בנויה על כך שעובדים חלשים יפחדו להתלונן ,  וככל שהעובדים מתחלפים ביתר מהירות ,  כך קטנים הסיכויים כי יבינו מה מתרחש או ימחו כנגד העסקתם הפוגענית ".  
ממשפחת נתניהו נמסר : " מצער שבימים אלה ,  שבהם ראש הממשלה משקיע את כל מעייניו בטיפול בבעיות ביטחון הרות גורל לאזרחי ישראל ,  הוא נאלץ להתייחס לגיבובי רכילות שקרית ,  זדונית וקטנונית נגדו ונגד רעייתו .  מדובר בניסיון ציני וזדוני מצדו של מני נפתלי להוציא כספים מקופת המדינה ,  שאינם מגיעים לו ,  על ידי פגיעה בראש הממשלה ורעייתו .  מני נפתלי מציג עצמו כעובד מסור ,  מקצועי ואחראי .  אך האמת הפוכה והיא תוכח על ידי עדויות וראיות רבות שיוצגו במשפט ". 
עוד נמסר כי  " דוגמה אחת מני רבות  סמנכ"ל ביטחון וחירום במשרד ראש הממשלה קובע כי 'עבודתו של מני נפתלי כמאבטח ביחידת מגן הופסקה בדצמבר 2010 כתוצאה מהתנהגות שאינה הולמת שבאה לידי ביטוי בעימות מילולי ופיזי עם מאבטח נוסף' ,  כלומר כתוצאה מהתנהגות אלימה של נפתלי .  השקרים וטענות השווא של מני נפתלי נגד רעיית ראש הממשלה נועדו להכפשתה במטרה להשיג כותרות ואינן נשענים על שום בסיס עובדתי ,  ענייני ומשפטי .  
צר לנו על כך שכלי תקשורת מסוימים משתפים פעולה עם הקמפיין המרושע הזה לשפיכת דמה של רעיית ראש הממשלה ,  מבלי שיש לה אפשרות אמיתית להתגונן בפני גל הפרסומים המשמיצים ,  והכול כדי לפגוע באמצעותה בראש הממשלה ולהוציא כספים שלא כדין מקופת המדינה ",  לשון ההודעה .
 לפניות לכתבת :  gali.gnt@walla.com  

" משפחת נתניהו בזבזה אלפי שקלים בחודש על אוכל ממסעדות "
 בתצהיר שהגיש מני נפתלי ,  אב הבית לשעבר במעון ראש הממשלה ,  שתובע את בני הזוג על סך 650 אלף שקלים ,  סיפר כי  " שרה הורתה לעובדים להחליף 3 זוגות בגדים במשמרת ".  משפחת נתניהו :  לנפתלי רקע של התנהגות אלימה "
 
