שיחת פיוס ?  נתניהו הפגיש את ליברמן וראש המוסד
בשבוע שעבר דיווח כי ליברמן ינתק את יחסי העבודה עם המוסד ,  לאחר שבירושלים חשו כי גוף הביון ממדר את המשרד בעניינים שונים .  ראש הממשלה החליט להתערב - וליישר את ההדורים
מסתמנת רגיעה ביחסים בין שר החוץ למוסד למודיעין ולתפקידים מיוחדים :  ראש הממשלה ,  בנימין נתניהו ,  זימן אליו היום  ( ראשון )  שר החוץ ,  אביגדור ליברמן ,  ואת ראש המוסד ,  תמיר פרדו ,  לפגישה משותפת - כך נודע לוואלה !  חדשות .  בימים האחרונים דווח כי חל נתק ביחסים בין משרד החוץ בירושלים לראשי המוסד ולפקידיו ,  וראש הממשלה החליט להתערב בנושא - וליישר את ההדורים .
 בשבוע שעבר דווח כי שר החוץ זעם על התנהלות המוסד ,  וסרב להמשיך את הקשר הרציף עמו ,  צעד שכלל בין היתר את עצירת שיגור המברקים מהשגרירויות השונות ברחבי העולם .  הנתק נבע ,  בין היתר ,  מתחושה של פלישה ,  לכאורה ,  של המוסד לסמכותו של משרד החוץ .  במספר מקרים קיים המוסד יחסים דיפלומטיים עם מדינות ,  שמחרימות את משרד החוץ ,  ואינן מקיימות עם ישראל יחסים ישירים ,  ובכך יצר מסלול נפרד ועקיף של תקשורת .  בנוסף ,  במשרד החוץ זועמים על חוסר שיתוף הפעולה מצד המוסד ,  בכל הקשור למידע שנמצא בידיו ,  שאינו מועבר אליו .
 כמו כן ,  במשרד החוץ אומרים כי מגעים שנוהלו בין אנשי המוסד לדיפלומטים טורקים ,  שהביאו לחידוש מסוים של היחסים שנותקו בין ירושלים לאנקרה אחרי המשט לעזה ,  נוהלו תוך מידורו המוחלט של משרד החוץ .  לדברי אנשי המשרד ,  הדבר חזר על עצמו במקרים נוספים .
 עוד בנושאליברמן :  הדחנו את סגן השגריר בשל בעיה בביטחון המדינהליברמן :  זכות הציבור לדעת - לא זכות הציבור להתאבד
לפנייה לכתבת tal_sh@walla.net.il

שיחת פיוס ?  נתניהו הפגיש את ליברמן וראש המוסד
בשבוע שעבר דיווח כי ליברמן ינתק את יחסי העבודה עם המוסד ,  לאחר שבירושלים חשו כי גוף הביון ממדר את המשרד בעניינים שונים .  ראש הממשלה החליט להתערב - וליישר את ההדורים

