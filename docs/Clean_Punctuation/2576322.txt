נתניהו : " אם נצטרך ,  נשקול לפעול צבאית בסוריה "
 בפגישה עם שגרירים אירופים בירושלים ,  הבהיר ראש הממשלה כי יעשה  " כל שצריך כדי שהנשק הכימי שבידי סוריה לא ייפול בידי ארגוני טרור ".  על אירן : " לא יכולים לקחת סיכונים "
 ראש הממשלה ,  בנימין נתניהו ,  אמר היום  ( שלישי )  כי במקרה הצורך ,  ישקול להורות על פעולה צבאית של צה"ל בסוריה . " נעשה כל שצריך כדי שהנשק הכימי שבידי סוריה לא ייפול בידי ארגוני טרור ,  ואם נחשוש שזה המצב ,  נשקול לפעול צבאית ",  אמר נתניהו בארוחת צהריים שקיים עם שגרירי מדינות האיחוד האירופי המכהנים בישראל במלון המלך דוד בירושלים .  כמו כן ,  הוא הדגיש את המעורבות האירנית בהישרדות משטרו של הנשיא הסורי ,  בשאר אסד ,  ומעורבות חיזבאללה בטבח שהוא מבצע .  
יממה לאחר החלטת האיחוד האירופי על הטלת סבב סנקציות נוסף על המשטר האירני ,  הודה נתניהו לשגרירים על ההחלטה ,  אך גם השיב לביקורת שנמתחה באירופה בחודשים האחרונים על כוונת ישראל ליזום תקיפה צבאית באירן ,  וחזר על קביעתו שהסנקציות טרם השיגו את מטרתן ולכן יש צורך ב"אופציה צבאית אמינה ".  לדבריו , " השיעור הכללי מהשינויים במזרח התיכון הוא שכל יכולת צבאית יכולה להיות מופנית כלפינו ". 
נתניהו בפתח הפגישה : " נדע שהסנקציות עובדות כשצנטריפוגות יעצרו "  
אמש אמר ראש ממשלת בריטניה ,  דיוויד קמרון ,  במהלך נאום בפני הקהילה היהודית כי אמר לנתניהו ש"זה לא הזמן "  לפעולה צבאית ישראלית .  בהקשר זה ,  הדגיש נתניהו בפני השגרירים : " אנחנו לא יכולים לקחת סיכונים או לעשות ניסויים שיסתיימו בכישלון .  המדיניות שלנו חייבת להיות זהירה ולמנוע מאזרחי ישראל סיכונים ביטחוניים גדולים כשעוד אפשר ". 
בנוגע לגבול הדרומי ,  הדגיש נתניהו כי  " ישראל מצפה ממצרים למנוע מתקפות מסיני ",  והביע התנגדות נחרצת לפתיחת הסכמי השלום עם מצרים . " כל שינוי עשוי לסכן את כל ההסכם ,  ועלול לפגוע בכלל ביכולת להגיע להסכמי שלום במזרח התיכון ,  כי יפחת האמון בעצם היכולת לשמור ולשמר הסכמים ",  הסביר .  
נתניהו גם ניצל את הפגישה עם השגרירים ,  בהם בין היתר שגריר צרפת בישראל ,  כריסטוף ביגו ,  השגריר הגרמני אנדריאס מיכאליס והשגרירה הדנית ליזלוט פלסנר ,  כדי להשיב לטענות האירופיות באחד הנושאים הרגישים בדעת הקהל האירופית ובקרב הממשלים במדינות השונות - הקיפאון המדיני .  בעוד דברי הפתיחה של שגריר האיחוד בישראל ,  אנדרו סטנדלי ,  הדגישו את החשש של אירופה מהיחלשות האפשרות לפתרון של שתי מדינות לשני עמים ,  וכללו ביקורת חריפה על הבנייה בהתנחלויות ,  אלימות מתנחלים ואירועי תג מחיר  " שמהווים מכשול לשלום ",  דחה נתניהו את הביקורת : " כמה מכם יודעים איזה מאמצים עשינו בארבע השנים האחרונות במטרה לקדם את המשא ומתן עם הפלסטינים .  אבל הפלסטינים בחרו לבזבז ארבע שנים עם התעקשות על תנאים מוקדמים ,  דבר שאני לא מוכן אליו ".   
" הכרזה פלסטינית חד-צדדית תקשה על מציאת פתרון בינינו ",  אמר נתניהו ,  וקרא למדינות אירופה להתנגד לצעדיהם החד-צדדיים של הפלסטיניים .  כמו כן ,  התייחס נתניהו ליוזמות באיחוד האירופי לסימון מיוחד למוצרים מההתנחלויות ,  והבהיר כי  " התוצאה של חרם על מוצרים מיהודה ושומרון תהיה פיטורים של 25 אלף פלסטינים שמועסקים במפעלים ביהודה ושומרון ". 
במהלך הפגישה ,  קרא נתניהו למדינות האיחוד האירופי לסייע בשיקום יחסי ישראל עם טורקיה ,  שנכנסו לקיפאון עמוק מאז אירועי המרמרה ,  וסירובה של ישראל להתנצל על הרג תשעת האזרחים הטורקים בידי חיילי צה"ל . " אשמח לסיוע של כל אחד מכם לשיקום יחסינו עם טורקיה .  זה אינטרס של שני הצדדים ",  אמר נתניהו .  
לפניות לכתבת :  tal_sh@walla.net.il

נתניהו : " אם נצטרך ,  נשקול לפעול צבאית בסוריה "
 בפגישה עם שגרירים אירופים בירושלים ,  הבהיר ראש הממשלה כי יעשה  " כל שצריך כדי שהנשק הכימי שבידי סוריה לא ייפול בידי ארגוני טרור ".  על אירן : " לא יכולים לקחת סיכונים "
 
