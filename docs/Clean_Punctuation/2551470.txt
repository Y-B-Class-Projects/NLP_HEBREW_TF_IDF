נתניהו : " חיזבאללה ביצע את הפיגוע בבורגס "
" נרדוף אחרי משלחי הטרור ונגבה מחיר ",  אמר ראש הממשלה בתגובה לפיגוע בבורגס . " אין דבר שחושף את פרצופם של אויבינו יותר מאירועים כאלה ",  אמר נתניהו ,  שהאשים גם את אירן
שליח וואלה !  יהושע בריינר מדווח מבורגס : 
" הפיגוע אתמול בבולגריה בוצע על ידי חיזבאללה ,  הזרוע הארוכה של אירן "  - כך אמר היום  ( חמישי )  ראש הממשלה ,  בנימין נתניהו ,  במסיבת עיתונאים שערך במשרדו בעקבות הפיגוע בבורגס ,  בו נהרגו שבעה בני אדם . " אין דבר שחושף יותר את פרצופם האמיתי של אויבינו מאשר מעשיהם הנתעבים נגדנו ",  אמר נתניהו , " הם פוגעים ורוצחים באזרחים חפים מפשע ,  במשפחות ,  בצעירים ,  בילדים ,  באנשים שיצאו לחופשת קיץ תמימה ושכל חטאם הוא היותם ישראלים ".   " מזה למעלה משנה מנהלות חיזבאללה ואירן מסע טרור חוצה יבשות .  היו פיגועי טרור ,  ניסיונות לפיגועים והנחת תשתית באסיה ,  באירופה ,  באפריקה ,  בצפון אמריקה וגם בדרום אמריקה ".  בין המדינות מנה נתניהו את תאילנד ,  הודו ,  טורקיה ,  גאורגיה ,  יוון ,  דרום אפריקה ,  קפריסין וכן ארצות הברית , " שם ניסתה אירן להתנקש בשגריר הסעודי ".  בהמשך אמר גם : " הפיגוע אתמול בבולגריה בוצע על ידי חיזבאללה ,  הזרוע הארוכה של אירן ",  שהזהיר : " נרדוף אחרי משלחי הטרור ונגבה מחיר ". 
עוד אמר ראש הממשלה : " אני מבקש לשלוח תנחומים למשפחות ההרוגים ,  ואיחולי החלמה לפצועים .  אני רוצה להודות לממשלת בולגריה ולעומד בראשה ,  ידידי בויקו בוריסוב ,  ולאזרחי בולגריה ,  על הסיוע המהיר שנתנו לנפגעי הטרור שהצליח חיים .  דווקא ברגעים קשים אלה נבחנת הידידות בין האומות ,  ובולגריה היא ידידת אמת ".  
לדברי נתניהו ,  פעילי חיזבאללה נתפסו  " לאחר מעשה וחלקם לפני מעשה ,  כשברשותם אמצעי חבלה .  חלקם נתפסו בהכנה להנחת תשתית טרור לפיגועים בעתיד .  מאמין שכל המדינות שיודעות את האמת ,  ולא רק ישראל ,  יראו את האמת בצורה ברורה .  אירן היא יצואנית הטרור מספר 1 בעולם .  אסור שיהיה לה נשק גרעיני ". 
נתניהו ושר החוץ ליברמן סיכמו אמש עם מקביליהם הבולגרים על שיתוף פעולה מלא בחקירה ,  וכך גם ארצות הברית ,  שהכריזה כי תסייע להביא את האחראים לדין .  בין היתר סוכם כי ברגע שיתגבשו ראיות חותכות למעורבותה של אירן בפיגוע מממצאי החקירה ,  בולגריה תגיש בקשת גינוי במועצת הביטחון .
 בישראל מביעים מורת רוח מכך שחלק ממדינות אירופה ,  ובראשן צרפת ,  טרם הוציאו את חיזבאללה מחוץ לחוק ומגדירות אותה עדיין כמפלגה ולא כארגון טרור ,  ומתכוונים לפעול בנושא בעקבות הפיגוע .  שר החוץ אביגדור ליברמן צפוי להעלות את הנושא בפגישות בבריסל בשבוע הבא ,  וסגן שר החוץ דני אילון הנחה את נציגויות ישראל במדינות אלו לפעול מול משרדי החוץ וללחוץ על בחינה מחדש של המדיניות ולהכללת חיזבאללה ברשימת ארגוני הטרור האסורים על פי חוק .  במקביל ,  נבחנת בישראל אפשרות לבקש ממדינות אירופה למנוע נחיתה של מטוסים אירניים בשדות התעופה שלהם .  
טרור בבולגריה - סיקור מיוחד בוואלה !  חדשותהנפגעים מבורגס נחתו : " כמעט ואיבדתי את החיים ברגע"חקירת הפיגוע בבורגס : " המתאבד תועד במצלמת אבטחה"הפצועים מבורגס שבו לארץ : " מראות שלא יוצאים מהראש "  
ניקולאי מלדנוב ,  שר החוץ הבולגרי סיפר כי סופיה רואה בחומרה רבה את הפיגוע שהיה לדבריו הראשון על אדמתה . " החקירה נמשכת ,  אנחנו חושבים שבסבירות גבוהה מדובר באירוע טרור שבוצע על ידי מחבל מתאבד שניגש לאוטובוס הישראלים מחוץ לשדה התעופה ופוצץ מטען שהרג חמישה בני אדם ",  סיפר מלדנוב .  שר החוץ ציין כי מצבם של שלושה מהפצועים מוסיף להיות קריטי וכי חלק מהתיירים הישראלים החליטו להישאר במדינה ,  למרות הפיגוע . " אני רוצה להביע את תנחומי למשחות הנפגעים אבל גם לכל עם ישראל שחווה טרור במשך שנים ארוכות ,  בין אם בשדרות בדרום ובין אם במקומות אחרים .  לא מתקבל על הדעת במדינות מתורבתות שבני אדם שרוצים לנפוש כמו חוף הים הבולגרי ייאלצו להתמודד עם אירועים כמו אלה ",  הוסיף .  בנוגע למבצעי הפיגוע הבהיר מלדנוב כי כרגע בולגריה אינה מפנה אצבע מאשימה לשום גורם .
 בתוך כך ,  רשת הטלוויזיה האמריקאית ABC הצליחה לשים יד על רשיון הנהיגה המזויף שבו השתמש המחבל ,  שהונפק לכאורה על ידי מדינת מישיגן בארצות הברית .  על פי רשיון הנהיגה ,  שמו של המחבל הוא ז'אק פליפה מרטין ,  סוג דמו O ,  וכתובת מגוריו היא העיר באטון רוז' במדינת לואיזיאנה .  
בהכנת הידיעה השתתפה טל שלו 

נתניהו : " חיזבאללה ביצע את הפיגוע בבורגס "
" נרדוף אחרי משלחי הטרור ונגבה מחיר ",  אמר ראש הממשלה בתגובה לפיגוע בבורגס . " אין דבר שחושף את פרצופם של אויבינו יותר מאירועים כאלה ",  אמר נתניהו ,  שהאשים גם את אירן

