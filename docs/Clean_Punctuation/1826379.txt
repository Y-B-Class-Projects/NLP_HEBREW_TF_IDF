 " קרע הברית עם חמאס ,  עשה שלום - ונכיר בפלסטין "
 רה"מ נתניהו נאם בפני הקונגרס בארה"ב ופנה אל אבו מאזן : " ישראל לא תדון עם רשות שנתמכת על ידי אל קאעדה פלסטינית .  בטל הברית עם חמאס ,  עשה שלום - ונהיה ראשונים להצביע בעד פלסטין "
  ( צילום :  רויטרס .  עריכה :  טל רזניק ,  קריינות :  אביב אברמוביץ' )  ) 
רה"מ בנימין נתניהו נאם הערב  ( שלישי )  בפני שני בתי הקונגרס האמריקאי ,  נאום שהיווה את פסגת ביקורו בארה"ב . " אני רואה כאן הרבה ידידים ותיקים וחדשים ,  דמוקרטים ורפובליקנים כאחד ",  פתח נתניהו את נאומו . " לישראל אין חברה טובה יותר מאשר ארה"ב ולאמריקה אין חברה טובה מישראל ",  אמר ראש הממשלה והתקבל בתשואות .  
נתניהו התייחס לתהליך המדיני ואמר כי  " צריך להגיע להסכם עם הפלסטינים .  אני מוכן לעשות פשרות כואבות כדי להשיג את השלום .  אחריותי להנהיג את עמי לשלום .  זה לא קל עבורי .  זה לא קל כי אני מזהה שבשלום אמיתי ,  ניאלץ לוותר על חלק מהמולדת היהודית של אבותינו .  וצריך להבין שהיהודים ביהודה ושומרון אינם כובשים זרים .  אי אפשר לעוות את ההיסטוריה .  שום עיוות לא יכול להחליש את הקשר בן 4,000 השנים בין העם היהודי לאדמתו ".  
" הפשרה חייבת לשקף את השינוי הדמוגרפי הדרמטי שהתרחש מאז 1967 .  רוב הישראלים מעבר לקווי 67' גרים באזורים צפופים אך מאוד קטנים ,  ובכל הסכם אזורים אלה יהיו כלולים בגבולות ישראל הסופיים .  הסטטוס של ההתנחלויות יוכרע רק במו"מ ,  אבל צריך לומר את מה שחייב להיאמר :  בכל הסכם שלום אמיתי שיסיים את הסכסוך ,  כמה התנחלויות יהיו מחוץ לגבולות ישראל .  אנחנו נהיה נדיבים ,  אך כפי שהנשיא אובמה אמר ,  הגבול יהיה שונה מקווי 67' .  ישראל לא תחזור לגבולות 67 שאינם ברי הגנה ",  חזר רה"מ על עמדתו .
" בעיית הפליטים תיפתר מחוץ לגבולות ישראל .  כולם יודעים את זה ,  הגיע הזמן להגיד את זה .  לגבי ירושלים ,  רק ישראל דמוקרטית הגנה על חופש הפולחן לכל הדתות בירושלים לאורך ההיסטוריה של המדינה היהודית .  אסור לחלק את ירושלים ,  היא חייבת להישאר הבירה המאוחדת של ישראל .  אני יודע שזה נושא קשה אבל אני מאמין שעם יצירתיות אפשר לפתור גם אותו ".   
" ישראל צריכה סידורי ביטחון בגלל גודלה .  היא אחת המדינות הקטנות בעולם .  לכן חיוני ביותר שלפלסטין תהיה מדינה מפורזת ,  ושישראל תשמור על נוכחות צבאית לאורך נהר הירדן .  סידורי ביטחון על הקרקע מחויבים לא רק כדי להגן על השלום ,  אלא גם על ישראל ,  במקרה שהשלום יתרסק ".  
" אך עד עכשיו הפלסטינים לא היו מוכנים לקבל מדינה ,  אם פירושה מדינה יהודית בסמוך לה .  הסכסוך אף פעם לא היה על מדינה פלסטינית ,  אלא על קיומה של מדינה יהודית .  אבו מאזן חייב לעשות מה שאני עשיתי .  אמרתי לעמי שאקבל מדינה פלסטינית ,  הגיע הזמן שהוא יכיר במדינה יהודית ".  
" אפשר להשיג שלום רק ליד שולחן המשא ומתן .  הפלסטינים מנסים לכפות מהלך על האו"ם ויש להתנגד לכך .  אי אפשר לכפות שלום .  אפשר לנהל מו"מ רק עם צדדים המחויבים לכך .  חמאס אינו שותף לשלום .  הוא נשאר מחוייב לטרור ולהשמדת ישראל .  יש להם אמנה שקוראת להרוג את היהודים .  מנהיג חמאס גינה את חיסול בן לאדן ושיבח אותו כלוחם קודש .  אני רוצה להיות ברור .  ישראל מוכנה לדון עם הרשות על שלום ,  אבל ישראל לא תדון עם ממשלה פלסטינית שנתמכת על ידי אל קאעדה הפלסטינית .  אני אומר לאבו מאזן :  קרע את הברית עם חמאס .  שב ונהל מו"מ .  עשה שלום עם המדינה היהודית .  אם תעשה זאת אני מבטיח - ישראל לא תהיה האחרונה שתצביע בעד מדינה פלסטינית באו"ם ,  אלא הראשונה שתעשה זאת ".  
" יש מלחמה במזרח התיכון נגד דיקטטורים ",  המשיך נתניהו בנאומו . " יש רעידת אדמה שהפילה ממשלות .  זהו רגע היסטורי ,  עם הבטחה לשחר חדש של חופש והזדהות .  המוני צעירים רוצים לשנות את עתידם .  אנחנו מסתכלים עליהם :  יש להם אומץ .  הם מסכנים את חייהם .  הם דורשים חירות וכבוד עצמי ". 
בשלב זה זעקה אישה באולם : " זכויות שוות לפלסטינים ".  נתניהו התייחס לכך מיד ,  ואמר כי  " זהו כבוד גם לכם .  בחברה החופשית אתם יכולים לשמוע מחאות כאלה ,  אך לא בטהרן או בטריפולי .  זו דמוקרטיה אמיתית ".   
" יש לנו עיתונות חופשית ,  כלכלה חופשית ,  בתי משפט ודיונים קשים בפרלמנט ",  הוסיף נתניהו . " מזכויות אלה נהנים יותר ממיליון אזרחים ערבים בישראל עשרות שנים .  מבין 300 מיליון ערבים במזרח התיכון ,  רק הערבים בישראל נהנים מזכויות דמוקרטיות אמיתיות .  ישראל אינה מה שרע במזרח התיכון ,  אלא מה שנכון במזרח התיכון ".  
" ישראל תומכת בשאיפות הערבים באזור לחיות בחופשיות .  אנחנו רוצים להיות אחת מהרבה דמוקרטיות .  אך כשעובדים להשגת מטרה זו ,  צריך להבין שיש כוחות חזקים המתנגדים למודרניות ולשלום .  בראש כוחות אלה עומדת אירן ".  
" הדיקטטורה שם מתאכזרת לאנשיה ,  שולטת בעזה ולבנון ומממנת טרור בעולם .  משטר איסלמי קיצוני עם נשק גרעיני יאיים על האולם ועל האיסלם .  הזמן מתקצר ,  הסכנה עלולה להתגשם בקרוב .  אני מאמין שנביס את זה .  השלטון האירני ייכנע לכוחות הקידמה .  הוא נתלה בדיכוי ,  אבל ייכשל בסופו של דבר .  אך המשטר עלול לגבות מחיר עצום לפני הירידה מהבמה .  אירן גרעינית תגרור מירוץ חימוש גרעיני במזרח התיכון .  סכנה של טרור גרעיני ".  
" גיניתם את המשטר האירני על תכניות ההשמדה שלו .  הטלתם סנקציות .  ההיסטוריה תצדיע לכם .  הנשיא אובמה אמר כי ארה"ב נחושה למנוע נשק גרעיני מאירן .  הנשיא הוביל את מועצת הביטחון של האו"ם לסנקציות כנגדם .  אתם כאן בקונגרס הטלתם סנקציות נוספות .  לכן אני מבקש מכם להמשיך לשלוח מסר בלתי משתמע לשתי פנים ,  שארה"ב לא תרשה לעולם לאירן להחזיק בנשק גרעיני ".  

" קרע הברית עם חמאס ,  עשה שלום - ונכיר בפלסטין "
 רה"מ נתניהו נאם בפני הקונגרס בארה"ב ופנה אל אבו מאזן : " ישראל לא תדון עם רשות שנתמכת על ידי אל קאעדה פלסטינית .  בטל הברית עם חמאס ,  עשה שלום - ונהיה ראשונים להצביע בעד פלסטין "
 
