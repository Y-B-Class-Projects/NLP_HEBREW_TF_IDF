נתניהו : " הפלסטינים מתחמקים ממשא ומתן "
 ראש הממשלה בנימין נתניהו ,  נפגש עם נשיא צ'ילה ,  סבסטיאן פניירה ,  במשרדו בירושלים .  לדבריו , " אנו מוכנים לשבת למשא ומתן ,  אך הפלסטינים מצאו מגוון תירוצים לא לעשות זאת "
  ( צילום :  גדעון צנטנר ,  עריכה :  גדי וינסטוק ) 
ראש הממשלה ,  בנימין נתניהו ,  קיים הבוקר  ( ראשון )  פגישה עם נשיא צ'ילה ,  סבסטיאן פניירה ,  במשרדו בירושלים בה בלטו חילוקי הדעות בין השניים ביחס למשא ומתן עם הפלסטינים .  
נתניהו אמר לפניירה ,  כי  " אנו מוכנים לשבת למשא ומתן ,  אך הפלסטינים מצאו מגוון תירוצים לא לעשות זאת עד היום .  לא צריך לקיים משא ומתן בכפייה מבחוץ ,  אלא פנים אל פנים ".  נתניהו הוסיף כי  " אנו מקווים שהפלסטינים יגיבו בזמן ".  לדבריו , " ביום הראשון קראנו לשיחות ישירות עם הפלסטינים ,  ביום השני נשאתי את נאום בר אילן ,  ביום השלישי הורדנו 400 נקודות בידוק במחסומים ולאחר מכן הסכמנו להקפאה ,  ולהקפאה נוספת בת שלושה חודשים .  הדבר לא הביא לתגובה מהפלסטינים שעשו כל שביכולתם להימנע מלשבת ולדון בשלום .  למה ?  שלום זה קשה גם בשבילי וצריך ויתורים ,  אך לא ראיתי רצון מקביל מהצד הפלסטיני ".  
נשיא צ'ילה אמר בתגובה ,  כי  " צ'ילה הכירה בפלסטין כי כמו שחשבנו שלישראל יש זכות לחיות בגבולות ברורים ,  כדי שתוכל לפתח את עצמה ,  גם לפלסטינים יש זכות למדינה חופשית ודמוקרטית .  הבהרנו שהדרך היא במו"מ ישיר  .  אני מייעץ לך  אל תאבד הזדמנות ". 
נתניהו התייחס גם למהומות בעולם הערבי ובאירן אותן הגדיר כשינויים ענקיים באזור . " העולם משתנה סביבנו .  אנו רוצים לראות את העולם הערבי וחלק ממדינות האיסלם הופכות למדינות דמוקרטיות יציבות ,  זה טוב לשלום ".  עם זאת ,  ראש הממשלה ציין כי  " אנו מודאגים מהאפשרות שאירן תהיה חסינה מלחצים ותמשיך לפגוע בזכויות אדם .  צריך להפעיל עליה לחץ וכוח ככל שניתן ובנחרצות כמו שיש עכשיו על לוב ".  הוא הוסיף כי  " עד לאחרונה לוב היתה חברה במועצת זכויות האדם של האו"ם ,  שגינתה את מדינת ישראל על מעשיה בעופרת יצוקה באמצעות דו"ח גולדסטון .  האבסורד ,  השקר והצביעות חגגו לא מעט וכעת פרצופה האמיתי של לוב נחשף ". 

נתניהו : " הפלסטינים מתחמקים ממשא ומתן "
 ראש הממשלה בנימין נתניהו ,  נפגש עם נשיא צ'ילה ,  סבסטיאן פניירה ,  במשרדו בירושלים .  לדבריו , " אנו מוכנים לשבת למשא ומתן ,  אך הפלסטינים מצאו מגוון תירוצים לא לעשות זאת "
 
