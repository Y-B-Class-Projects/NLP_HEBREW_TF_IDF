תאגיד השידור יהיה כפוף לרשות השנייה ? 
 ( עדכון :  13:30 )  משרד רה"מ מעוניין בהכפפת מועצת התאגיד לרגולציה חיצונית ,  כשאחת האפשרויות שנבחנות היא להעביר את התאגיד לפיקוח של הרשות השנייה .  העתירה לתחילת שידורי התאגיד ב-1 בינואר תובא לדיון דחוף בבג"ץ במהלך השבועיים הקרובים
 ( עדכון :  13:30 ) 
האם תאגיד השידור יהיה כפוף לרשות השנייה לטלוויזיה ורדיו ?  היום  ( חמישי )  פורסם ב"כלכליסט "  כי משרד ראש הממשלה מעוניין בהכפפת מועצת התאגיד לרגולציה חיצונית .  אחת האפשרויות היא הכפפת התאגיד לרשות השנייה ,  המפקחת כיום על ערוצים 2 ו-10 ועל תחנות הרדיו האזורי .
 הדבר יאפשר לצמצם את חופש פעולה של המועצה הקיימת ,  מבלי לגרום לפיטוריהם של יו"ר מועצת התאגיד גיל עומר ושל המנכ"ל אלדד קובלנץ .  עוד אופציה שנבחנה היא הכפפת סמכויות מועצת התאגיד לשר התקשורת ,  והדחתם של קובלנץ ועומר .
 ראש הממשלה בנימין נתניהו ושר האוצר משה כחלון סיכמו בתחילת השבוע כי יפעלו לקדם בהקדם תיקון לחוק השידור הציבורי הישראלי ,  כך שמועד תחילת שידורי התאגיד יחול ב-30 באפריל .  במקביל ,  יבוטל ההסדר בחוק המאפשר לשרים להקדים את יום תחילת השידורים בהתאם להודעה מנומקת של מועצת התאגיד ,  בדבר מוכנותו להתחיל לשדר החל מ-1 בינואר .  המדינה תעדכן תוך 14 יום את בג"ץ לגבי ההחלטות שהתקבלו בין נתניהו לכחלון לגבי גורל התאגיד ומשמעותן לגבי הבג"צים שהוגשו .
 בתוך כך ,  שופטת בג"ץ ,  דפנה ברק-ארז ,  החליטה כי העתירה לתחילת שידורי תאגיד השידור ב-1 בינואר תובא לדיון דחוף בפני הרכב שופטים במהלך השבועיים הקרובים .  בתגובה מסרו עו"ד יובל יועז ועו"ד אלעד מן ,  המייצגים בעתירה את העותרים ח"כ איתן כבל ,  עו"ד אלדד יניב ותנועת  " הצלחה ":   " אנו שמחים על שבית המשפט העליון ער לחשיבותו של ממד הזמן בנושא תחילת שידורי התאגיד ,  ובכוונתו לבחון בהקדם את התנהלות שר התקשורת בנימין נתניהו ,  שכל מטרתו לדחות ,  למסמס ולעכב את תחילת שידורי התאגיד ".  

תאגיד השידור יהיה כפוף לרשות השנייה ? 
 ( עדכון :  13:30 )  משרד רה"מ מעוניין בהכפפת מועצת התאגיד לרגולציה חיצונית ,  כשאחת האפשרויות שנבחנות היא להעביר את התאגיד לפיקוח של הרשות השנייה .  העתירה לתחילת שידורי התאגיד ב-1 בינואר תובא לדיון דחוף בבג"ץ במהלך השבועיים הקרובים

