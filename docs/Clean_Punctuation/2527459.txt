בעקבות ההשחתה :  הממשלה תקיים ישיבה בגבעת התחמושת
ראש הממשלה החליט כי ישיבת הממשלה שתיערך ביום ירושלים בחודש הבא ,  שיציין 45 שנים לשחרור העיר ,  תתקיים באתר . " לא ניתן ליד המבקשת לפגוע בזיכרון הלוחמים להשיג את מבוקשה "
  ( באדיבות הערוץ הראשון )  
על רקע ההשחתה החמורה של אתר גבעת התחמושת בירושלים ,  החליט אתמול  ( שני )  ראש הממשלה בנימין נתניהו ,  לקיים את ישיבת הממשלה ביום ירושלים במקום .  בישיבה ,  שבין היתר תציין 45 שנים לאיחוד ירושלים ,  תובא לאישור השרים תכנית בהיקף של כ-20 מיליון שקלים לשימור ,  שיקום וחידוש האתר והתצוגה בו . " לא ניתן ליד המבקשת להשחית ולפגוע באתר ,  בזיכרון הלוחמים ובסיפור הגבורה של מלחמת ששת הימים - להשיג את מבוקשה ",  הגיב נתניהו למעשי ההשחתה , " אנחנו חבים חוב גדול הן ללוחמינו ,  והן להנצחת זיכרונם .  מורשת הגבורה של חיילי צה"ל תמשך ואנחנו אף נפעל לשקם ולשדרג את האתר ". 
אמש ,  פחות מיומיים לפני פתיחת אירועי יום הזיכרון לחללי מערכות ישראל ,  השחיתו אלמונים את האתר וריססו כתובות בגנות הציונות ,  בהן  " גינטר גראס צדק "  ו"ציונים עלובים "  וחבל המחובר לדגל ישראל נשרף .  גבעת התחמושת ,  בה התרחש אחד הקרבות הקשים במערכה לכיבוש ירושלים במלחמת ששת הימים ,  מנציחה את לוחמי כל החטיבות - 182 במספר - שנפלו בקרב לאיחוד העיר .  מדי שנה נפתחים באתר אירועי ערב יום הזיכרון לחללי מערכות ישראל בטקס המתקיים במעמד ראש הממשלה .
 כבר בפברואר האחרון ,  בעקבות קשיים כלכליים קשים בניהול האתר שהעמידו אותו בסכנת סגירה ,  הוחלט להזרים מיליון שקל מיידית מתקציב הממשלה לניהול השוטף של האתר ,  וכן להכליל את האתר כחלק מתכנית אתרי המורשת של הממשלה ,  שהושקה ב-2010 .  מזכיר הממשלה צבי האוזר ,  העומד בראש  " תכנית מורשת ",  ביקר באתר לאחר ההשחתה ,  והחליט שכבר בחודש הבא יביא את התכנית המקיפה לשימור האתר לאישור השרים .  בנוסף ,  פנה האוזר לרמטכ"ל ,  רב אלוף בני גנץ ,  וביקש ממנו לשוב ולקיים מיום העצמאות את תערוכת הנשק של חטיבת הצנחנים במוזיאון בגבעת התחמושת ,  אשר תוכננה להתקיים ובוטלה מטעמים תקציביים . " עלינו להעביר מסר למשחיתים שלא ניתן לפגוע בגבעת התחמושת ",  אמר האוזר , " האתר מספר את סיפור המערכה על ירושלים ,  שחרורה ואיחודה ,  וככזה אנחנו נפתח ונטפח אותו ". 
כתובות נאצה בגבעת התחמושת : " גינטר גראס צדק"בפברואר :  הושג תקציב להפעלת גבעת התחמושת
לפניות לכתבת :  tal_sh@walla.net.il 

בעקבות ההשחתה :  הממשלה תקיים ישיבה בגבעת התחמושת
ראש הממשלה החליט כי ישיבת הממשלה שתיערך ביום ירושלים בחודש הבא ,  שיציין 45 שנים לשחרור העיר ,  תתקיים באתר . " לא ניתן ליד המבקשת לפגוע בזיכרון הלוחמים להשיג את מבוקשה "
 
