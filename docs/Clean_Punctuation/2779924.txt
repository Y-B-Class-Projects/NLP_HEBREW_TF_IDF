הסכם הפסקת האש :  מה כל צד קיבל ונתן
ההסכם מבוסס על הבנות  " עמוד ענן ",  ותביעותיו של חמאס לקבל נמל ימי ושדה תעופה נדחו למועד לא ידוע ,  כמו דרישתה של ישראל לפירוז הרצועה .  אין הישג משמעותי לאף צד
אחרי חודשיים של לחימה ,  אלפי הרוגים ופצועים ונזק חסר תקדים בשני הצדדים ,  ישראל וחמאס הסכימו אמש  ( שלישי )  להפסקת אש ארוכת טווח .  הפסקת האש גובשה על ידי מצרים והרשות הפלסטינית ,  בסיוע הקהילייה הבינלאומית ,  והיא מבוססת על הבנות  " עמוד ענן "  שהושגו בנובמבר 2012 .  אם הצדדים יכבדו את הפסקת האש ,  יחלו בעוד כחודש מגעים בתיווך מצרי על סוגיות שחורגות מההבנות הללו ,  כגון דרישת חמאס לנמל ימי בעזה ודרישת ישראל לפירוז הרצועה .  
מלחמה בדרום - סיקור מיוחד בוואלה !  חדשותהפסקת האש ברצועת עזה נכנסה לתוקףראש מועצת אשכול לתושבים :  אל תשובו הביתהשרי ישראל ביתנו בקבניט מתנגדים להפסקת האש
הפסקת האש שהתקבלה אמש דומה להצעה המצרית המקורית להפסקת אש שהוצגה לשני הצדדים ב-15 ביולי ,  כאשר בעזה היו 200 הרוגים - עשרה אחוזים ממניין ההרוגים כעת .  המצרים הציעו אז להפסיק מידית את האש על בסיס הבנות  " עמוד ענן "  ולאחר מכן לכנס דיונים בקהיר ,  שבמסגרתם ידונו הצדדים בתביעות ארוכות טווח .  ישראל הסכימה להצעה ,  חמאס דחה אותה ,  וההמשך ידוע .  
המשמעות המידית של הבנות  " עמוד ענן "  היא הרחבת פעילות המעברים היבשתיים בין ישראל לרצועת עזה ,  שהמשיכו לפעול כמעט בכל תקופת הלחימה .  ישראל תאפשר הכנסת ציוד הומניטרי וציוד הדרוש לשיקום הרצועה .  גורמים בכירים הבטיחו אמש כי על החומרים שייכנסו לעזה יהיה פיקוח הדוק ,  כדי לוודא שהם משמשים לשיקום הרצועה ולא לשיקום תשתיות הטרור .  מנגנון הפיקוח עדיין אינו ברור .  בנוסף ,  טווח הדיג המותר לתושבי הרצועה יורחב לעשרה קילומטרים ימיים .  
סוגיה מרכזית אחת שלגביה ישראל וחמאס מציגים גרסאות סותרות היא סוגיית תשלום המשכורות לאנשי חמאס ברצועה .  גורמים מדיניים בישראל טענו עם כניסת הפסקת האש לתוקף שסוגיה זו תטופל אך ורק במסגרת המשא ומתן על הסדרה ארוכת טווח שייפתח בקהיר ,  והדגישו כי אין כל הסכמה מיידית בנושא .  בכירי חמאס ,  לעומת זאת ,  אמרו לתקשורת כי במסגרת הפסקת האש כבר הובטח תשלום משכורות לאלפי  " פקידים "  ברצועה .  
הצעדים המידיים הללו אינם מהווים ויתורים מצד ישראל ,  וכאמור הוסכמו כבר במסגרת הבנות  " עמוד ענן ".  למעשה ,  הפסקת האש המצרית מחזירה את המצב בשטח לקדמותו ,  כפי שהיה לפני  " צוק איתן ".  זו גם הסיבה לכך שהקבינט המדיני-ביטחוני לא נדרש לקיים הצבעה בנושא :  חוות דעת משפטית קבעה כי ראש הממשלה ושר הביטחון הוסמכו לקבל הפסקות אש שאינן גוררות שינוי משמעותי של המצב הקיים בשטח ,  והפסקת האש הנוכחית עומדת בקריטריון הזה .  
ההצעה המצרית הנוכחית אינה כוללת בתוכה הישגים משמעתיים לאף אחד מהצדדים .  תביעותיו של חמאס לקבל נמל ימי ,  שדה תעופה ושחרור של אסירים שנעצרו על ידי ישראל ,  נדחו למועד לא ידוע .  מצד שני ,  אותו הדבר נכון לגבי דרישתה של ישראל לפירוז רצועת עזה .  הדרישה הפלסטינית לפתיחת מעבר רפיח כנראה התקבלה ,  אבל בכפוף לתנאים שהציגה מצרים - כלומר ,  כאשר האחריות על המעבר תהיה בידי הרשות הפלסטינית .  ההישג האמיתי בהקשר הזה הוא של אבו מאזן .  
ישראל יכולה להכריז על  " ניצחון בנקודות "  לפחות בסוגיה אחת :  היא התעקשה לכל אורך הדרך שמצרים תהיה המתווכת בדיוני הפסקת האש ,  ולא קטאר או טורקיה התומכות בחמאס .  למרות התנגדות מצד חמאס וגם מצד ארה"ב ,  ההתעקשות הזו נשאה פירות ,  שכן תיווך של קטאר או טורקיה היה מוליד תנאים נוחים יותר עבור חמאס ,  אולם קשה לראות כיצד נתניהו יוכל לשכנע את הציבור בהישג כזה ,  שמבוסס על שאלת  " מה היה קורה אילו ".  
אם הפסקת האש תחזיק מעמד ,  יתחדש הלחץ הבינלאומי בנושא הפלסטיני .  תכניתו המדינית החדשה של אבו מאזן ,  שזוכה לגיבוי מצד מצרים וסעודיה ,  שותפותיה החשובות ביותר של ישראל במהלך הלחימה ,  תציב את נתניהו בפני אתגר חדש :  האם יעז ,  למרות הביקורת הפוליטית הקשה שהוא יספוג מימין בזמן הקרוב ,  ליזום מהלך מדיני עצמאי של ישראל ,  או שמא יבחר באסטרטגיה של מתקפה נגד אבו מאזן ומגננה אל מול הביקורת הבינלאומית .
 לפניות לכתב :  amir_t@walla.net.il
 ( עדכון ראשון :  20:30 )  

הסכם הפסקת האש :  מה כל צד קיבל ונתן
ההסכם מבוסס על הבנות  " עמוד ענן ",  ותביעותיו של חמאס לקבל נמל ימי ושדה תעופה נדחו למועד לא ידוע ,  כמו דרישתה של ישראל לפירוז הרצועה .  אין הישג משמעותי לאף צד

