הממשלה אישרה המאבק במסתננים ;  נתניהו :  אצא לאפריקה
שרי הממשלה אישרו פה אחד את תוכנית ראש הממשלה לטיפול בבעיית המסתננים הבלתי-חוקיים .  נתניהו גילה כי בכוונתו לצאת לאפריקה כדי לקדם את סידורי החזרה למסתננים שיגורשו
 ( צילום :  מערכת וואלה ,  עריכה :  יאיר דניאל )  
הממשלה אישרה בצהריים  ( ראשון )  פה אחד את תכניתו של ראש הממשלה בנימין נתניהו לטיפול במסתנני עבודה בלתי-חוקיים .  כל משרדי הממשלה ישתתפו במימון התוכנית שעלותה 630 מיליון שקל  ( שמגיעים מקיצוץ רוחבי של 2% מכל משרדי הממשלה )  .  הדגש המרכזי בתוכנית החדשה הוא על הגדלת האכיפה והגדלת הקנסות על מעסיקי מסתנני עבודה בלתי-חוקיים .  
על פי הצעת החוק שתובא לאישור הכנסת ניתן יהיה לקנוס תאגידים שמעסיקים מסתנני עבודה בלתי-חוקיים בסכומים של 75,000 שקלים ובמקרים מסוימים אף להביא לסגירת העסק .  בנוסף ישונה החוק כך שיתאפשר להאריך את מעצר מסתנני העבודה הבלתי חוקיים מ-60 יום ל-3 שנים .  לאחר אישור התוכנית בממשלה אמר נתניהו כי  " אם צריך נסגור עסקים כדי שהמפעל שנקרא מדינת ישראל לא ייסגר .  אני מודה לשרי הממשלה על ההתגייסות התקציבית של משרדיהם כדי לטפל בהקדם בתופעת המסוכנת לכלכלה ,  לחברה ולביטחון אזרחי ישראל ". 
בפתח ישיבת הממשלה הבוקר אמר נתניהו כי  " זו מכת מדינה בכל תחום - כלכלה ,  חברה ,  תשתיות ,  רווחה וביטחון פנים .  אנו שומעים את הזעקות שעולות מערי ישראל .  אוכלוסיות שלמות מתחילות לנוע לכיוון ישראל .  אם לא נפעל לעצור את השיטפון פשוט נישטף ".  בהמשך דבריו הדגיש נתניהו כי במסגרת התוכנית הוא ייצא בהמשך לאפריקה על מנת לטפל בסוגיה .  לדבריו , " בהחלטות שנקבל היום נשלים קטע של הגדר - הקטע הקשה ביותר מבחינה טופוגרפית והכוונה היא לגמור את כל הגדר עד סוף השנה .  המרכיב השני הוא הקמת מתקני השהייה והמעצר ,  כדי לאפשר לקלוט את אותם פליטים שייפלטו ממקומות העבודה שלהם ,  כתוצאה מהעצמת האכיפה .  המרכיב השלישי  שלא יאושר היום בממשלה  אני מתכוון לנסוע לאפריקה בהמשך ולקדם סידורי החזרה למסתננים שיגורשו ". 
יו"ר ש"ס ,  השר אלי ישי בירך את נתניהו על הבאת התוכנית .  לדברי השר ישי , " סוף סוף התקבלה הדעה שלי אחרי שנתיים .  אמרו שאני חשוך ,  גזען ,  אדם שלא מגלה רגישות .  היום כבר כל עם ישראל מבין שצדקתי .  אפעל בכל כוחי עד שאחרון המסתננים יחזור לביתו .  אני רוצה לשמור פה על הרוב היהודי .  אני מרחם על עם ישראל וילדי ישראל .  אם זה יימשך ,  זה איום קיומי על מדינת ישראל ". 
גם שר החינוך גדעון סער התייחס לנושא . " יש לנקוט בפעולות תקיפות כדי לבלום את ההצפה של המסתננים מאפריקה ",  אמר השר סער , " ההסתננות היא של מהגרי עבודה שהכמות הפוטנציאלית שלהם היא בלתי מוגבלת ". 
בישיבת הממשלה הוצגו גם נתונים על מספר המסתננים שמגיעים לישראל .  בישראל יש 52,487 מסתנני עבודה בלתי חוקיים ,  כשקצב ההסתננות הנוכחי עומד על 30,000 מסתנני עבודה בלתי חוקיים בשנה .  בהמשך ניתנה סקירה על הקנסות המוטלים כיום ועומדים על 5,000 שקלים להעסקת מסתנן עבודה בלתי חוקי . " בלי התכנית לטיפול במסתנני העבודה הבלתי חוקיים ,  נגיע ל-100 אלף מסתננים בשנה ",  אמר נתניהו .  

הממשלה אישרה המאבק במסתננים ;  נתניהו :  אצא לאפריקה
שרי הממשלה אישרו פה אחד את תוכנית ראש הממשלה לטיפול בבעיית המסתננים הבלתי-חוקיים .  נתניהו גילה כי בכוונתו לצאת לאפריקה כדי לקדם את סידורי החזרה למסתננים שיגורשו

