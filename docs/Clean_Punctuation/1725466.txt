בכיר אמריקאי : " אין ציפייה למחוות ישראליות "
 כשבוע לפני פתיחת השיחות הישירות בין ישראל לפלסטינים ,  מעיד גורם אמריקאי כי בכוונת הממשל לנקוט במדיניות פעילה במהלך הדיונים .  הבכיר ציין כי  " עמדתנו באשר להתנחלויות ברורה ,  אך אין ציפייה למחוות ישראליות "
" המטרה של הממשל האמריקאי היא לסיים את המשבר הישראלי-פלסטיני .  זהו אינטרס לאומי של ארצות הברית ,  וננקוט מדיניות פעילה במהלך המשא ומתן "   כך אמר היום  ( שלישי )  גורם אמריקאי בכיר ,  שבוע לפני השקת השיחות הישירות שתיערך בוושינגטון .  כדי להסביר עד כמה הדבר חשוב לאמריקאים ,  הוסיף הבכיר כי עובדה היא שנשיא ארצות הברית ברק אובמה השקיע זמן רב בנושא , " ובניגוד לטענות נגדו ,  לא ברור כיצד הוא מקדם בכך אינטרסים פוליטיים ".   השקת השיחות הישירות ב-1 בספטמבר תיערך על ידי נשיא ארצות הברית ברק אובמה ,  ואילו מזכירת המדינה הילרי קלינטון תארח את המנהיגים לארוחת ערב .  ההערכה היא שהשיחות יימשכו במקומות שונים לפי הסכמת ישראל והפלסטינים .   בדבריו ,  חזר הגורם האמריקאי על דברי קלינטון ,  לפיהם השיחות נפתחות ללא תנאים מוקדמים . " אין ציפייה למחוות ישראליות .  המשא ומתן הישיר הוא המקום בו צריכים להעלות נושאים שדורשים פתרון ",  הוא אמר ,  אך הדגיש כי  " הבהרנו לשני הצדדים שדרושה אווירה חיובית כדי לקדם את המשא ומתן .  אנו מצפים שהצדדים ינהגו בדרך ראויה ,  יעזרו בקידום השיחות ולא יעשו דברים שיפריעו ".   האמריקאים ממשיכים להתעקש שלא להביע עמדה פומבית על המשך הקפאת הבנייה שאמורה להסתיים ב- 26 בספטמבר .  עם זאת ,  הפקיד הבהיר כי , " עמדתנו באשר להתנחלויות ברורה .  היא לא השתנתה ". 
כפי שכבר פורסם בעבר ,  הישראלים והפלסטינים ידונו בשיחות הישירות על כל נושאי הליבה . " העמדה של הממשל היא שכל נושאי הליבה יהיו על שולחן הדיונים  ירושלים ,  פליטים ,  גבולות וביטחון ",  הוא אמר . " מן הסתם הפלסטינים יבקשו להתמקד בהתנחלויות ואילו ישראל תבקש לדבר על נושא הביטחון ".  לדבריו , " אנו מבינים שתהליך קשה לפנינו ,  אבל אנו מאמינים ששני המנהיגים רוצים להגיע לפתרון .  אנו שם כדי לסייע להם לעשות זאת .  יש שיחות עם הצדדים במטרה לראות איך להשיק את השיחות הישירות ואיך לגרום להן להצליח .  אנו מבינים שיש שחקנים כמו חמאס וחיזבאללה שינסו לחבל בתהליך המדיני ונעשה כל מה שנדרש כדי למנוע מהם לחתור תחת התהליך .  אנו רוצים לאפשר לצדדים להגיע לפתרון ולהצלחה ".  הגורם שיבח את מנהיגי מצרים ,  ירדן וסעודיה ,  שלדבריו סייעו לחדש את המשא ומתן הישיר . " זה עדיין לא הפתרון ,  עבודתנו לא הסתיימה ,  אבל מתחילות שיחות ישירות לאחר 20 חודשים שלא היו שיחות ",  הוא סיכם .
 
בכיר אמריקאי : " אין ציפייה למחוות ישראליות "
 כשבוע לפני פתיחת השיחות הישירות בין ישראל לפלסטינים ,  מעיד גורם אמריקאי כי בכוונת הממשל לנקוט במדיניות פעילה במהלך הדיונים .  הבכיר ציין כי  " עמדתנו באשר להתנחלויות ברורה ,  אך אין ציפייה למחוות ישראליות "
 
