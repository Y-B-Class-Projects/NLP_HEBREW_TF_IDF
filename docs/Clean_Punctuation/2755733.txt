חטיפת הנערים :  צה"ל הכריז מלחמה על חמאס
נתניהו נחוש להגביר באמצעות צה"ל והשב"כ את הלחץ על הארגון ,  שהחליט  " להרים ראש גם במחיר התלקחות ".  במקביל ,  הסיכוי לאתר את שלושת הנערים החטופים בחיים הולך ופוחת .  פרשנות
המהלכים האגרסיביים של צה"ל נגד חמאס בגדה המערבית בעקבות חטיפתם של גיל-עד שער ,  איל יפרח ונפתלי פרנקל ,  נפתחו אתמול לאחר שראש הממשלה בנימין נתניהו נתן את האות והעביר הנחיות ברורות לצה"ל בנושא . " המטרה היא ריסוק התנועה ,  מלחמה נגד החמאס בגדה ",  אמר גורם ביטחוני בכיר .  עם זאת ,  המהלכים יבוצעו בצורה שקולה ומדודה כדי לא לטלטל את האזור ולהביא להסלמה .
 ביממה האחרונה נעצרו יותר מ-150 פעילים מהתנועה ,  בהם חברי המועצה המחוקקת ופעילים ברמות שונות .  ההערכה היא כי גל המעצרים יימשך בימים הקרובים ובמסגרתו ייסגרו משרדים של התנועה ,  כלי תקשורת ,  מקומות מפגש ,  אתקים לחלוקת מזון ועוד . " המטרה היא לגבות כבר עכשיו מחיר מתנועת חמאס ,  שהחליטה להרים ראש נגד ישראל בגדה המערבית גם במחיר של התלקחות ",  הוסיף הגורם הביטחוני ,  והסביר כי מצבו של החמאס בעייתי מאוד . " הוא נתון ללחץ הציבור ,  הדורש ממנו לבצע פעילות לשחרור אסירים הכלואים בישראל ".  
חטיפת הנערים  כותרות אחרונות:דיווח :  פלסטיני נורה למוות בעימותים עם צה"לצה"ל כיתר בית בחברון : " 2 אנשי חמאס נעצרו"קרי גינה את החטיפה : " חמאס אחראי למעשה הבזוי "  
במקביל ממשיך להתנהל המבצע לאיתור שלושת הנערים החטופים .  72 שעות לאחר היעלמותם והפרשה עדיין לא הגיעה לסיומה .  כוחות צה"ל בשטח ,  בהובלת שירות הביטחון הכללי ,  מנהלים מרוץ נגד הזמן על מנת לאתרם בעודם בחיים ,  אך ככל שחולפות השעות וחולפים הימים ,  קטן הסיכוי לסוף טוב .
 עם זאת ,  גורמים בכירים בצבא מעריכים כי ייתכן מאוד שההכנות של חוליית החטיפה היו כל כך מקצועיות ואיכותיות ,  כפי שהגדיר אותן קצין בכיר בצה"ל ,  עד שהם עברו למצב של  " דממת אלחוט "  במקום מסתור .  זאת ,  על מנת לאפשר לדרג המדיני של חמאס לנהל משא ומתן עם ישראל לשחרור אסירים .  
משישי בבוקר עסוק שב"כ ,  בסיוע אגף המודיעין ושאר זרועות הביטחון ,  בשחזור נתיב החטיפה ,  וכן בהערכת נתיבי בריחה והסתרה אפשריים של החטופים .  ככל שחולף הזמן מספיקים הכוחות לסרוק יותר אזורים ולבצע עוד פעולות שנועדו לשבש את העברת החטופים מהגדה ,  ולמנוע מעבר של חברי החוליה ממקום למקום .  לשם כך ,  צה"ל מבודד אזורים בנפת חברון ולא מן הנמנע שהסגר שהוטל ביום שבת יתרחב לאזורים נוספים בגדה ,  על מנת להרחיב את הלחץ על החוטפים ולצמצם מקומות שבהם הם יכולים להסתתר .  
הגורם הצבאי העריך כי לחוטפים יש אינטרס מובהק לשמור את החטופים בחיים ,  מאחר שכך הסיכוי שלהם להפוך לקלפי מיקוח יקרים עולה .  הגורמים הבכירים במערכת הביטחון מעריכים כי הזרוע הצבאית של חמאס פעלה בניתוק מהנחיות הדרג המדיני של התנועה ומהאווירה שנוצרה על רקע הפיוס עם פתח .  הגורמים הללו מעריכים כי הזרוע הצבאית היא זו שהכתיבה את הפעולה .  כעת הקושי של החמאס הוא כפול :  לשמור על החטופים בחיים ולנהל משא ומתן עם ישראל .  

חטיפת הנערים :  צה"ל הכריז מלחמה על חמאס
נתניהו נחוש להגביר באמצעות צה"ל והשב"כ את הלחץ על הארגון ,  שהחליט  " להרים ראש גם במחיר התלקחות ".  במקביל ,  הסיכוי לאתר את שלושת הנערים החטופים בחיים הולך ופוחת .  פרשנות

