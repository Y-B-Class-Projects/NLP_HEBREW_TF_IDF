להצליח זה לא מובן מאליו
השנה ,  כך פורסם ,  יישבר שוב מספר הישראלים הנופשים בחו"ל .  יחסית למספר התושבים ,  אנחנו במקום הראשון בעולם בנסיעות לחו"ל .  השיא במסירת מכוניות חדשות כבר נשבר השנה ,  שוב .  אחרי כל הקיטורים ,  ועם כל הבעיות שנותרו  ( ובראשן מחירי הדיור ויוקר המחיה )  ,  החיים של הישראלים די טובים .  האבטלה אצלנו הנמוכה ביותר ,  ועם כל הביקורת על מערכת החינוך הממלכתית ,  היא שייצרה את אומת הסטארט ? אפ .  מערכת הכבישים נעשית טובה יותר ,  בטוחה יותר ,  וזמני הנסיעות מתקצרים .  כבר כמה שנים טובות שלא היתה לנו מלחמה  ( מה שלא קרה בממשלות של רודפי שלום למיניהם )  ,  ואחרי כל הדיבורים על בידוד בינלאומי וצונאמי מדיני ,  ראשי מדינות מכל העולם עולים אלינו לרגל .  והחידוש האחרון :  אוסטרליה הודיעה שאי אפשר להתייחס אל ירושלים כאל שטח כבוש .  במערכת  " הארץ "  הורידו את הדגל הפלשתיני לחצי התורן .
 ככה שבאופן כללי ,  כבר כמה שנים שמשהו אצלנו נעשה נכון .  זה לא אומר שאין בכלל טעויות ,  אבל בגדול ,  המאזן חיובי .  מאוד .  וזה לא מובן מאליו :  מישהו עובד קשה כדי שכל זה יקרה .
 ועכשיו רה"מ ,  שאחראי לסיפור ההצלחה הזה ,  בנימין נתניהו ,  משלם את מחיר ההצלחה .  בפרפראזה על פתגם ידוע :  אחרי שדאגו ללחם ,  בואו ניתן להמון שעשועים :  הבה נזרוק לזירה את מפלגת השלטון .
 זה הרי לא סוד :  בימין מתחולל סוג של ניצני מרד .  בתוך הליכוד ,  ומחוצה לו .  רה"מ לא יכול לשבת לדיונים על איראן והמו"מ עם הפלשתינים והאיומים האמריקניים - ולהתרכז בכך .  כי בתוך המחנה שלו יש המחכים לרגע שלא ישים לב ,  ומנסים לנסר את הכסא שעליו הוא יושב .
 וכך ,  יו"ר הבית היהודי בקושי סיים שנה ראשונה בתור הממונה על הורדת מחירי הקוטג' ,  וכבר הודיע שהוא ? ואין ? בלתו מנהיג הימין .  נו ,  באמת ?  אחרי שמנע הקמת ממשלת ימין ? דתיים בכך שהציב אולטימטום להכניס לממשלה את אחיו ,  מפלגת יש עתיד - זו שמונעת כעת באיומי פירוק הקואליציה הכנסת יישובים ביו"ש לתחומי החלת החוק הישראלי - הוא מקדם הצעת חוק לסגירת  " ישראל היום ",  בשירותו של נוני מוזס ,  זה שעיתונו עושה הכל כדי להקים  " ממשלת תהליך השלום ",  שבה לא יהיה מקום למפלגתו של בנט .
 הבעיה היותר קשה היא מה שנראה כניסיון להתסיס את שורות מפלגת השלטון .  חבל מאוד אם יש מי שחושב שהפלת רה"מ תחזק אותו אישית ,  ולעזאזל מי ישלוט אחר כך במדינה .  כי במילים אחרות ,  אם יש מי שמפנטז על  " המרד "  הזה - הוא עלול לקרב את קיצו של שלטון הימין ,  ולהעלות לשלטון ברית של העבודה ? מרצ ? לפיד ? התנועה .
 זה יקרה כי החלוקה בין שמאל לימין בישראל קרובה לפיפטי ? פיפטי .  בסופו של דבר ,  השלטון יקום או ייפול על דימוי .  על התחושה שיש או אין שלטון מסודר .
 כאשר שרים נוהגים כאילו שהם מצפצפים על רה"מ ,  הם מקיימים את מה שהיה כתוב לאורך כל הקיר של חדר הפלוגה שאיתה עשיתי טירונות : " אם לא נהיה תלויים זה בזה - נהיה תלויים זה ליד זה ". 
אם יש במפלגת השלטון מישהו שחושב שהוא יכול להביא קולות יותר מנתניהו - הוא חי בסרט .  מצויר .  אדרבא ,  שיתמודד ,  כי זו הדמוקרטיה :  לשם כך יש פריימריז ובחירות .  אבל הסתמכות על  " ידיעות אחרונות ",  המנסה להוכיח בכל יום כי ישראל היא מדינת עולם שלישי מטה ליפול ,  היא אשליה עצמית .  מישהו שכח את הכלל שאצל נוני מוזס יש מקל וגזר ,  משתמש וזורק .
 כדי לנהל מדינה וממשלה צריך להתנהג כמבוגרים אחראים .  כך גם במפלגת שלטון ,  כך גם בקואליציה ,  כך בכל תחום הנוגע לחיי האזרחים .  כדאי שכל  " המורדים "  בפוטנציה ייקחו את זה בחשבון .  ודיבורים אינם תחליף אמיתי למעשים .
 בעבר היו מקרים שבהם הימין כבר הפיל ממשלות ימין ,  אך המורדים תמיד גילו כי התוצאה היתה העלאת ממשלת שמאל .  כדאי ,  ורצוי ,  ללמוד מההיסטוריה .  

להצליח זה לא מובן מאליו
nan
