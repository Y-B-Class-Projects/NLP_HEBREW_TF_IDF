סערה על משאל עם :  נתניהו לזחאלקה - לא הייתם לפנינו
החוק המחייב משאל עם במקרה של העברת שטחים מריבונות ישראל עורר סערה .  ראש הממשלה ביקש להשיב לחבר הכנסת מבל"ד שאמר בדיון על החוק : " היינו כאן לפניכם ונהיה פה אחריכם "
 הכנסת אישרה הלילה  ( חמישי )  בקריאה ראשונה את חוק יסוד :  משאל עם ,  הקובע כי כל העברה של שטחים מריבונותה של מדינת ישראל למדינה אחרת תחייב עריכת משאל עם .  ההצעה הממשלתית עברה ברוב של 66 תומכים ,  למול 45 מתנגדים .  ההצעה נוגעת באופן ישיר למזרח ירושלים ולרמת הגולן - שטחים שנכבשו ב-1967 ,  אך נמצאים תחת ריבונות ישראלית .  בעקיפין ,  יש לה השלכות גם על שטחי יהודה ושומרון ,  שכן על מנת לספח לישראל גושי התיישבות גדולים בגדה תיאלץ ישראל לבצע חילופי שטחים עם הרשות הפלסטינית - צעד שכאמור ,  יצריך משאל עם במסגרת חוק היסוד החדש שמקדם ראש הממשלה .  ההצעה תועבר לוועדת הכנסת ,  שתכריע היכן תוכן לקריאה שנייה ושלישית .  
ההצעה עוררה ויכוחים סוערים מעל בימת הכנסת .  חבר הכנסת ג'מאל זחאלקה  ( בל"ד )  אמר טרם ההצבעה : " מכיוון שמדובר במשאל על שטח כבוש ,  מה שחל הוא החוק הבינלאומי ולכן לא צריך משאל עם אלא משאל עמים ".  חבר הכנסת מוטי יוגב מהבית היהודי התפרץ לדבריו ואמר  " ארץ ישראל שייכת לעם ישראל ואתם הזרים כאן ".  ואילו זחאלקה השיב : " אנחנו היינו כאן לפניכם ונהיה פה אחריכם ". 
במליאה פרצה מהומה וחילופי דברים קשים בין זחאלקה לבין השר יובל שטייניץ .  בנקודה הזו ביקש ראש הממשלה בנימין נתניהו את זכות הדיבור באופן לא מתוכנן ועלה לדוכן הנואמים . " שמעתי את אמירתו של זחאלקה ",  אמר נתניהו . " אתה אמרת היינו לפנייך ונהיה אחרייך .  החלק הראשון לא נכון .  החלק השני לא יהיה ".  זחאלקה ביקש להבהיר את דבריו : " לא התייחסתי אל חבר הכנסת יוגב בתור יהודי ,  אלא התייחסתי לעמדותיו הקיצוניות .  אנחנו נהיה פה אחרי הגזענים ,  ונבנה עתיד של שלום משותף - יהודים וערבים ביחד ".  
שר הכלכלה נפתלי בנט שתמך בהצעה ,  אמר בדיון לחברי הכנסת של ש"ס : " בטח אתם תלמדו אותי על אהבת הארץ .  אני שומע את אריה דרעי מטיף לי .  על הגב שלכם חילקו את הארץ .  לא האמנתי שמפלגה שנשענת על התורה מפלגת את הארץ אז אל תטיפו לי ".  בהמשך פנה לחבר הכנסת חיליק בר  ( העבודה )  שארגן אתמול בכנסת כנס של שדולת שתי המדינות : " תגיד לי ,  אתה השתגעת ?  דגל פלסטין בכנסת ?  נפלת על הראש ?  איפה הגאווה הלאומית ?  איזה מזל שמחוללי הציונות לא היו תבוסתנים כמוך ". 
גם חברת סיעתו של בנט ,  איילת שקד  ( הבית היהודי )  ,  תמכה בהצעה ואמרה כי מדינת ישראל  " מיום היווסדה מעולם לא התפרקה מסמכות ריבונית .  כשמדינות באיחוד האירופי ויתרו על המטבע שלהן הן גם עשו משאל עם ".  לחברי האופוזיציה אמרה : " אתם מסתכלים כאילו יש לנו כוונות נסתרות .  אין לנו כוונות נסתרות ,  הכל על השולחן .  אותי זה מדאיג שידו של ראש הממשלה תהיה יותר קלה על העט כי אני לא מעוניינת בהסכם הזה .  אבל אם חלילה נגיע לסיטואציה זה מה שימנע מלחמת אחים .  אם אתם אומרים שיש רוב להסכם אני לא מבינה ממה אתם מפחדים ?  ".  
עוד על חוק משאל העם:הממשלה אישרה :  מסירת שטחים - רק לאחר משאל עםנתניהו יציג טיוטת חוק יסוד :  העברת שטחים במשאל עםהסחטנות של בנט :  תקציב תמורת משאל עם
לפניות לכתב :  omri_n@walla.net.il 

סערה על משאל עם :  נתניהו לזחאלקה - לא הייתם לפנינו
החוק המחייב משאל עם במקרה של העברת שטחים מריבונות ישראל עורר סערה .  ראש הממשלה ביקש להשיב לחבר הכנסת מבל"ד שאמר בדיון על החוק : " היינו כאן לפניכם ונהיה פה אחריכם "
 
