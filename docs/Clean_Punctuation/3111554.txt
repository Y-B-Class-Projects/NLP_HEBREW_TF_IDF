פטריוטים מינוס אחד :  מדוע גנזו בערוץ 20 את הסרט של ריקלין על נתניהו ? 
המאבק על שידור מהדורות חדשות גובה מחיר ,  ולוואלה ברנז'ה נודע כי ערוץ 20 הקפיא את הדוקו על רה"מ  ככל הנראה מתוך חשש מביקורת ציבורית סביב קבלת הרישיון .  בערוץ טוענים כי עדיין לא נקבע תאריך לשידור הסרט ,  אך מכחישים שהוא נגנז
המאבק על שידור מהדורות חדשות גבה מחיר ,  וערוץ 20 הקפיא את הדוקו על רה"מ בנימין נתניהו  כך נודע לוואלה ברנז'ה .  כזכור ,  כתב ערוץ 20 ,  שמעון ריקלין ,  מלווה את רה"מ בחודשים האחרונים עבור תיעוד הפעילות שלו בחו"ל עבור צילום סרט דוקו על נתניהו .  בערוץ טוענים כי עדיין לא נקבע תאריך לשידור הסרט ,  אך מכחישים שהוא נגנז .
 כזכור ,  ריקלין היה מעורב גם בראיון מיוחד עם שרה נתניהו  שנערך במטוס באחת מהנסיעות של בני הזוג לחו"ל ואף ספג ביקורות רבות טרם שידורו  כאשר לבסוף הראיון נגנז .  גם בזמנו הכחישו בערוץ כי מדובר בביטול שידורו ובמקום שידרו ראיון אחר עימה ,  מהאולפן של ערוץ 20 .
 בקיץ האחרון נתניהו העניק שני ראיונות לריקלין בתוך כחודש וחצי ,  כשהאחרון עסק בפגישתו עם נשיא רוסיה ולדימיר פוטין - זאת בזמן שרה"מ לא התראיין במשך כשנה לרוב כלי התקשורת בישראל .  ריקלין והצלם שליווה אותו אף היו היחידים שהצטרפו לביקור נתניהו בסוצ'י .  כתב מדיני אמר בזמנו לוואלה ברנז'ה כי הצטרפותו של ריקלין לא נבעה רק משיקולים מידיים שכן הוא  " עושה סרט על ביבי ופעילותו הבינלאומית והוא מקורב לנתניהו ".  עם זאת ,  לדבריו , " אם אני הייתי טס עצמאית לא הייתי מקבל שום ראיון ,  וגם לא כתבים אחרים ". 
לפני כן ,  כאשר פורסם על ההתקדמות המשמעותית בחקירות פרשות השחיתות בהם נתניהו מעורב ,  זימן אליו נתניהו באופן בהול בשעת לילה מאוחרת את ריקלין ואלירן טל מערוץ 20 .  הביקורת סביב הראיון המלטף הייתה גדולה ואנשי תקשורת רבים טענו כי הראיון היה חסר את השאלות הנוקבות שרה"מ היה צריך להישאל על תיק 1,000 ו-2,000 .
 ברקע לגניזת הסרט על נתניהו והראיון על רעיית רה"מ יש לציין שני מאבקים חשובים שערוץ 20 מנהל בימים אלה בעקבות עתירות שהוגשו נגדו לבג"ץ על הזכייה במכרז ערוץ הכנסת והאישור לשדר חדשות .  לא מן הנמנע שבעקבות המצב שנוצר בגלל העתירה של RGE  ( בעלת ערוץ עשר )  ,  הדורשת ממועצת הכבלים והלווין לנמק את השינוי שבוצע ברישיון הערוץ המאפשר זאת ,  וכאשר ערוץ 20 נמצא כיום יותר מתמיד  " באור הזרקורים "  ומזוהה עם נתניהו  הערוץ החליט לגנוז את הדוקו המדובר .  

פטריוטים מינוס אחד :  מדוע גנזו בערוץ 20 את הסרט של ריקלין על נתניהו ? 
המאבק על שידור מהדורות חדשות גובה מחיר ,  ולוואלה ברנז'ה נודע כי ערוץ 20 הקפיא את הדוקו על רה"מ  ככל הנראה מתוך חשש מביקורת ציבורית סביב קבלת הרישיון .  בערוץ טוענים כי עדיין לא נקבע תאריך לשידור הסרט ,  אך מכחישים שהוא נגנז

