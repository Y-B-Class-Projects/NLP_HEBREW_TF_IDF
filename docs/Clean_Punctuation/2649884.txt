לבני : " על נתניהו לבחור אם ה'דנוניזם' ישתלט "
 שרת המשפטים ביקרה את דברי סגן שר הביטחון שטען כי אין רוב בממשלה לפתרון שתי המדינות ,  ודרשה מיש עתיד לקחת חלק בקידום התהליך המדיני . " היא צריכה להיות יותר אקטיבית "
 הביקורת על דבריו של סגן שר הביטחון נמשכת :  אחרי השרים פרץ ויעלון ,  גם שרת המשפטים ציפי לבני  ( התנועה )  מבקשת להתנער מהאמירה של סגן השר דני דנון ,  שטען בראיון כי  " הממשלה מתנגדת לפתרון של שתי מדינות לשני עמים ". 
בפתח ישיבת סיעתה אמרה יו"ר התנועה כי  " ראש הממשלה יצטרך להחליט אם הוא נותן ל'דנוניזם' - קבוצה קיצונית שלא רוצה בהסדר שלום - להשתלט על עמדת הממשלה ,  או  ( לתת יד )  לקבוצה שמאמינה שהסדר שלום הוא אינטרס חיוני לישראל ".  
לבני לא הסתפקה בביקורת נגד דנון והפנתה אצבע מאשימה גם לעבר שותפה אחרת בקואליציה . " הציפייה שלי היא גם מיש עתיד ,  שהודיעה שלא תשב בממשלה שלא תקדם הסדר מדיני ,  שתהיה יותר אקטיבית בנושא הזה .  ראש הממשלה אמר 'שתי מדינות לשני עמים' ,  אנחנו התחייבנו בנושא הזה ,  וגם יש עתיד ". 
שרת המשפטים התייחסה גם לחוק השוויון בנטל שאושר בוועדת השרים המיוחדת ,  ואמרה שעמדתה היא כי אבחנה  " בין כיפה וכיפה ובין ישיבה לישיבה היא אינה חוקתית ".  היא הצהירה שהתנועה לא תתמוך בהצעת חוק שאינה שוויונית בין ישיבות חרדיות לבין ישיבות הסדר . " שוויון בנטל צריך להיות שוויון אמיתי ",  סיכמה .  
אתמול התייחס ראש הממשלה ,  בנימין נתניהו ,  למתיחות שהתגלעה בממשלה לאור דבריו של דנון שטען כי יש רוב לדעתו - נגד פתרון שתי המדינות . " אשוחח עם שר החוץ קרי ,  ויחד ננסה למצוא פתח למשא ומתן שיתבסס על מדינה פלסטינית מפורזת שמכירה במדינה היהודית .  וכדי שזה יקרה הממשלה חייבת לתפקד כמקשה אחת ",  אמר נתניהו .  
לקריאה נוספת:דעה :  דוקטור ביבי ומיסטר דנון 

לבני : " על נתניהו לבחור אם ה'דנוניזם' ישתלט "
 שרת המשפטים ביקרה את דברי סגן שר הביטחון שטען כי אין רוב בממשלה לפתרון שתי המדינות ,  ודרשה מיש עתיד לקחת חלק בקידום התהליך המדיני . " היא צריכה להיות יותר אקטיבית "
 
