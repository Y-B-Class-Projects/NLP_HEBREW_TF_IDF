גורם בכיר מודה :  יש חילוקי דעות עם ארה"ב
לדברי גורם מדיני בכיר  " אין מפולת ביחסי ישראל וארצות הברית .  הידידות חזקה מספיק כך שאין צורך להסתיר את חילוקי הדעות "
" בין ידידים יש תקופות של חילוקי דעות "   כך אמר היום  ( שלישי )  לוואלה !  חדשות גורם מדיני בכיר שהתייחס ללחץ האמריקאי להקפיא את הבניה בהתנחלויות .  לדבריו , " אין מפולת ביחסי ישראל וארצות הברית .  היחסים יציבים ואינטימיים באופן שאין כמותם עם שום מדינה אחרת ,  והם אינם תלויי ממשל או ממשלה .  בין ידידים יש תקופות של חילוקי דעות .  הבשלות ביחסים הגיעה לרמה כזו שאין צורך להסתיר את חילוקי הדעות ". 
בעניין הבחירות בלבנון ,  אמר הגורם המדיני כי  " המבחן החשוב מבחינת ישראל הוא שכל ממשלה לבנונית עתידית תעמוד בהתחייבויותיה ותכבד את החלטות מועצת הביטחון והאו"ם כלשונן .  ישראל עוקבת בערנות אחר המתרחש מתוך אחריות ליציבות במזרח התיכון ". 
גם דובר תקשורת ישראלית במשרד החוץ ,  יוסי לוי ,  התייחס בצהרים לחילוקי הדעות בין ממשלת ישראל לממשל האמריקאי . " כפי שידידנו האמריקאים מביעים את דעתם בכנות ,  כך אנו מביעים עמדותינו באותה מידה של כנות ",  הוא אמר . " בין ישראל לארצות הברית מחבר אוקיינוס עמוק של אינטרסים משותפים ,  של ערכים משותפים ושל מסורת פוליטית ותרבותית ששום גורם לא יערער אותם ". 
בתוך כך ,  הגורם המדיני הבכיר העריך כי באזור חודש מרץ 2010 ישראל תוכל להצטרף למדינות ה OECD . " בשנים האחרונות עשינו מאמץ לא קטן כדי להתקבל לארגון ",  הוא אמר . " כרגע הנושא חזר למדינות שיצטרכו לקבל את ההחלטה באופן סופי ".  בשנה הקרובה צפויים לבקר במטה הארגון שרי האוצר ,  הגנת הסביבה ,  התמ"ת ,  הרווחה ,  וייתכן שגם שר החוץ .
 
גורם בכיר מודה :  יש חילוקי דעות עם ארה"ב
לדברי גורם מדיני בכיר  " אין מפולת ביחסי ישראל וארצות הברית .  הידידות חזקה מספיק כך שאין צורך להסתיר את חילוקי הדעות "
 
