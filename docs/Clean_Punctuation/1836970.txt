למרות המעצר ,  הפעילים עדיין נחושים - ומחייכים
ברקע הצהרות תמיכה מחמאס ופרסומים תקיפים מהרשויות ביוון ,  אנשי הספינה  " תעוזת התקווה "  מסרבים להתרגש מגרירתה חזרה אל החוף . " שמחים שהפננו זרקור תקשורתי אל עזה ",  אמרו
לשכת חמאס בדמשק גינתה הלילה  ( שישי )  את ממשלת יוון ,  לאחר שמשמר החופים שלה עצר את ספינת הסיוע האמריקאית  " תעוזת התקווה ",  שהפליגה מפיראוס לרצועת עזה .  כך דיווחה סוכנות הידיעות הצרפתית . " מדובר בפעולה בלתי-אנושית ,  המנוגדת לחוק הבינלאומי ולנורמות המקובלות ",  נכתב בהצהרת הארגון .  
לדברי חמאס ,  עצירת הספינה בלב ים היא תוצאת לחץ ,  שהופעל על ראש הממשלה ג'ורג' פפנדראו מצד  " הכובש הציוני ".  פעילי המשט דיווחו לאחרונה כי צוללנים  " מיומנים באופן חשוד "  חיבלו במדחפים של כמה מהספינות .  במערכת הביטחון ובצה"ל לא הכחישו במפורש את הדיווחים בתקשורת הזרה כי מדובר בפעולה ישראלית ,  אך בירכו על הנזק שנגרם לספינות .
 מוקדם יותר אתמול נעצרה הספינה האמריקאית מול חופי אתונה ,  במקביל להודעה שפרסם משרד ההגנה האזרחי של יוון כי לא יאפשר לספינות המשט להפליג לכיוון ישראל ולהגיע לעזה .  כמו כן ,  הצהירו ביוון כי יעשו שימוש ב"אמצעי מעקב אלקטרוניים ",  כדי לעקוב אחר פעילי הסיוע ואחר הספינות ,  וינטרו את שיתוף הפעולה האינטרנטי ביניהם .
 ניתן להניח שהפעילים לקחו בחשבון שייעצרו ,  אך ייתכן כי הם הופתעו מכך שהדבר קרה אחרי זמן כה קצר - או דווקא על ידי היוונים .  כך או כך ,  הדבר לא שבר את רוחם .  לפי פרסומים ברשתות החברתיות ,  הם דיווחו כי בתחילה ,  לכל הפחות ,  חילופי הדברים עם שוטרי משמר החופים התנהלו באווירה טובה ,  וכי הסיטואציה הייחודית רק עודדה אותם .  
אנשי משמר החופים עיכבו את הספינה כעשרים דקות אחרי צאתה מהנמל .  במשך קרוב לארבע שעות ,  הם ניהלו משא ומתן עם הקפטן ,  בטענה כי הפליג ללא התעודות הנדרשות .  לקראת ערב ,  חסמו השוטרים החמושים את דרכה של הספינה ,  והשיבו אותה לבסיס צבאי ביוון .  שם ,  היא הוקפה בגדר תיל ,  אך הפעילים לא הורשו לרדת ממנה .  העיתונאים הרבים שהיו על הסיפון ,  עם זאת ,  שוחררו אל שטח הבסיס .
 עוד בנושא  " המשט השני "  לעזה:הספינה האמריקאית - נעצרה דווקא ע"י היווניםלחיי המשאיות שבדרך :  המשט הקרקעי מאפריקהבכירים טורקים :  ללא המשט - לא נתפייס עם ישראלמפקד חיל הים ,  אלי מרום : " נעצור את משט השטנה "  הפעילים טוענים : " איתרנו חבלה באחת הספינות"הסופרת אליס ווקר מנמקת למה החליטה לצאת למשטנתניהו החליט שלא לגרש את הכתבים הזרים במשט
מדיאה בנג'מין ,  שהייתה על הספינה האמריקאית ,  סיפרה כי הפעילים אמרו לאנשי משמר החופים היווני שהם מפחדים לשוב לנמל ממנו יצאו . " אתם לא תצליחו להגן עלינו שם ,  הרי שם מחבלים לנו בספינות ",  סיפרה בראיון לרדיו אינטרנטי . " הפלגנו עם כל האישורים הדרושים ,  מדוע עצרו אותנו ?  ".  היא סיפרה שבזמן שהקפטן נעמד על קצה הסיפון ושוחח עם אחד השוטרים ,  שוטר אחר התלוצץ עם הפעילים ,  שרקדו ושרו לצלילי מוזיקה עליצה ,  שהושמעה מרמקול שהוצב על הספינה .  הסופרת זוכת הפוליצר אליס ווקר ,  שהייתה על הסיפון ,  אף חיברה פואמה בהשראת האירוע ,  והבטיחה לפרסמה בקרוב .
" השוטר צחק איתנו בנושא מזג האוויר ועל כמה שאנחנו מזיעים ומרוגשים "  המשיכה וסיפרה בנג'מין . " הוא בעיקר 'תיחקר' אותנו מדוע המזגן שבספינה אינו עובד ",  התלוצצה . " אנחנו מאוד מתרגשים מכך שהצלחנו להפליג ,  וגם מהסיקור העיתונאי שמלווה אותנו .  יש כאן כתבים של ה'ניו יורק טיימס' וסי-אן-אן .  מה שחשוב הוא שהצלחנו להפנות זרקור עולמי אל מה שמתרחש בעזה ",  סיכמה .
 חלק מהפעילים האחרים ,  עם זאת ,  התבטאו באופן כעוס יותר .  הם פרסמו גינויים קשים ברשתות החברתיות נגד ממשלות יוון ,  ישראל וארצות הברית .  אחרים תבעו לקבל סיוע מהשגרירות האמריקאית ,  כדי שזו תדרוש מהיוונים  " להניח להם לנפשם ".  פעילים נוספים מארגונים הומינטרים קראו לקיים הפגנות בניו יורק מול מחלקת המדינה ומול הקונסוליה היוונית ,  בקריאה לאפשר את צאת הספינות האחרות בכל מחיר .  
בקריאה להפגין ,  אמרו הפעילים כי יניפו שלטים שעליהם ייכתב : " היי ,  היי ,  ברק אובמה - תן לנו להפליג לעזה ".  לטענת הפעילים ,  כאשר הספינות עוגנות ביוון ,  הדבר  " מאפשר לישראל לחבל בהן .  הרי נתניהו כבר הודה לראש הממשלה פפנדראו על שנתן לו פתח לפעול בנמל ".  שלט רחב שהוצב על הספינה  " תעוזת התקווה ",  ביטא היטב את טענתם . " מי שולט בים - פוסידון או נתניהו ?  ",  נכתב באותיות ענק .
 
למרות המעצר ,  הפעילים עדיין נחושים - ומחייכים
ברקע הצהרות תמיכה מחמאס ופרסומים תקיפים מהרשויות ביוון ,  אנשי הספינה  " תעוזת התקווה "  מסרבים להתרגש מגרירתה חזרה אל החוף . " שמחים שהפננו זרקור תקשורתי אל עזה ",  אמרו

