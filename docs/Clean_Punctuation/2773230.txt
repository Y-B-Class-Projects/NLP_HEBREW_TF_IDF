נתניהו ענה לבאן : " חמאס אשם בהרג האזרחים בעזה "
 ראש הממשלה הציג במהלך הצהרה שמסר לתקשורת הזרה סרטונים של כתבים זרים המוכיחים את השימוש שעשה הארגון באזרחים ובמתקנים אזרחיים . " אנו ערוכים למקרה שהפסקת האש תופר "
  ( צוות הודי תיעד :  חמאס משגר רקטות מאזורי מגורים )  
ראש הממשלה ,  בנימין נתניהו ,  הצהיר אמש  ( רביעי )  במסיבת עיתונאים שנערכה במשרדו בירושלים בפני התקשורת הזרה כי  " ישראל עוקבת מקרוב אחר יישום הפסקת האש בשטח ,  ואנו ערוכים לכל מקרה שהיא תופר ".  נתניהו הוסיף כי  " צה"ל נמצא בשטח בכוחות מתוגברים כדי לתת מענה לכל תרחיש .  בכל מקרה ,  סביב יישובי עוטף עזה נשארו כוחות שלא היו שם לפני המבצע ,  וזאת כדי לתת הגנה טובה יותר לתושבי האזור ".  
" במשך השנים האחרונות חפר חמאס מערכת של מנהרות במטרה לבצע פיגועים נגד אזרחי ישראל ",  המשיך ראש הממשלה . " יצאנו מהשטח רק לאחר שצה"ל וידא שמערך המנהרות הושמד .  חמאס בנה גם מערך רקטות שנועד לפגיעה המונית באזרחי ישראל .  'כיפת ברזל' ,  יחד עם משמעת הברזל של אזרחי ישראל ,  מנעה את המהלך הזה ".  
מלחמה בדרום - כותרות אחרונותמפקד  " כיפת ברזל "  בגוש דן : " עוברים להסתכל צפונה"טיבי לאובמה :  ילדי עזה לא ראויים לחיים ולחירות ? הרמטכ"ל : " נפגע בבכירי חמאס בכל מקום שנוכל "  
ראש הממשלה הציג את הסרטונים שבהם דיווחו כתבים זרים על ירי רקטות לעבר ישראל מתוך אזורים מאוכלסים ומתוך מתקנים אזרחיים . " אנחנו משקיעים מאמצים גדולים כדי להסביר לעולם כי מי שאחראי להרג אזרחים הוא חמאס ",  הדגיש נתניהו ,  כשהוא רומז לגינוי שהשמיע מזכ"ל האום ,  באן קי מון ,  על הפצצת מתקני האו"ם ברצועת עזה על ידי צה"ל  . " רק עכשיו ,  כשיוצאים כתבים זרים מרצועת עזה ,  התאפשר להם לשדר את האמת שחמאס מנע מהם להפיץ ".  
" כמעט כולם אומרים שהם תומכים בזכותה של ישראל להגן על עצמה ,  אך הם מגנים את ההוצאה לפועל ",  אמר נתניהו . " האם אנחנו יכולים לקבל מצב בו טרוריסטים יהיו מזוכים וקורבנותיהם אשמים ?  זוהי סוגייה אשר עומדת בפני הקהילה הבינלאומית .  זה בדיוק מה שדאעש ,  'בוקו חראם' ,  אל קאעדה וחיזבאללה עושים .  המבחן הוא לא ביחס של הקהילה הבינלאומית כלפי ישראל ,  אלא אם העולם המודרני יכול להגן על עצמו ". 
ראש הממשלה הוסיף : " אנחנו משתפים פעולה עם הרשות הפלסטינית בנוגע לעניינים חשובים .  אני חושב שזה חשוב עבור השיקום של עזה ".  לדבריו , " הייתה לי שיחה מעולה עם ג'ון קרי .  אני חושב שהוא צודק באמרו כי ישנן אפשרויות חסרות תקדים כעת לעצב מציאות חדשה במזרח התיכון .  שקט יחסי יכול להוביל לדברים נוספים ".  
אתמול אחר הצהריים תקף באן את ישראל בדיון בעצרת הכללית של האו"ם על המאמצים להפסקת האש בין ישראל לחמאס ,  בעקבות הלחימה ברצועת עזה . " ההרג ההמוני וההרס העצום בעזה זעזעו את העולם וביישו אותו ".  לדבריו ,  יש לסיים את  " מעגל הסבל חסר ההיגיון "  שגורם הסכסוך הישראלי-פלסטיני .
" מה שמסמל אולי את הזוועות בעזה יותר מכל הוא ההפגזות החוזרות ונשנות של מתקני האו"ם ,  שהיוו מקום מקלט לתושבים שהתבקשו לעזוב ",  הוסיף באן , " ההתקפות האלה מקוממות ,  בלתי מקובלות ובלתי מוצדקות .  היו מקרים בהם נשק אוכסן בבניינים נטושים .  התקפות נגד מתקני האו"ם ,  כמו גם הפרות אחרות של החוק הבינלאומי ,  צריכות להיחקר במהרה ".  
במקביל ,  כמה מדינות באיחוד האירופי פעולות לקדם יוזמה שתספק מענה לאחת הדרישות של חמאס  פתיחת מעבר רפיח המחבר בין הרצועה לבין מצרים ,  לתנועת תושבי עזה .  גורם דיפלומטי גרמני מסר הערב לסוכנות הידיעות רויטרס כי גרמניה ,  צרפת ובריטניה הציעו לחדש את נוכחותה של משלחת מטעם האיחוד האירופי במעבר כדי לפתוח אותו מחדש .
 על פי הגורם ,  שר החוץ של גרמניה ,  פרנק-וולטר שטיינמאייר ,  ועמיתיו מצרפת ומבריטניה ,  לורן פביוס ופיליפ המונד ,  תומכים בהפעלתו מחדש של המעבר ,  המהווה את צינור הגישה העיקרי של הפלסטינים המתגוררים ברצועה לעולם .  כבר לפני כמה ימים הגיעו בכירים אירופיים רמי דרג לקהיר כדי להציג את היוזמה להסיר את המצור מעל רצועת עזה ,  שמבסגרתה יגיעו משקיפים אירופיים למעבר רפיח ולמעברים נוספים .  על פי דיווח ברשת  " אל-ערביה "  בסוף השבוע ,  הממונה על יחסי החוץ של האיחוד האירופי ,  קתרין אשטון ,  תומכת ביוזמה .
  ( עדכון ראשון :  19:10 )  

נתניהו ענה לבאן : " חמאס אשם בהרג האזרחים בעזה "
 ראש הממשלה הציג במהלך הצהרה שמסר לתקשורת הזרה סרטונים של כתבים זרים המוכיחים את השימוש שעשה הארגון באזרחים ובמתקנים אזרחיים . " אנו ערוכים למקרה שהפסקת האש תופר "
 
