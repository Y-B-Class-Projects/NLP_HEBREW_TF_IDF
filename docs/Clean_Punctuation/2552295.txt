המסר של נתניהו לחילונים
המתווה לגיוס חרדים שמקדם ראש הממשלה אינו משנה באופן ממשי את הסטטוס קוו .  ארז מיכאלי סבור כי לנתניהו הייתה הזדמנות לממש את השוויון בנטל אך שוב בחר להושיט ידו לחרדים
חוק שירות הביטחון שחוקק בשנת 1986 הוא חוק שוויוני .  כולם מיועדים לשירות ביטחוני ,  כולם אמורים להתגייס באותו גיל .  אבל אחרי שנקבעה אידיאה יפה בכותרתו ,  החלו להיערם הסעיפים אשר ממסמסים את אותו שוויון .  ככה זה עם אידיאות ,  המציאות מורכבת מדי עבורן .  
סעיף 39 ,  לדוגמה ,  מקנה פטור לאימהות ולנשים הרות .  סעיף 40 פוטר מיועדת לשירות ביטחון מגיוס מטעמי הכרה דתית .  שני סעיפים מתוך 57 ,  שמקלים בעיקר על המגזר החרדי .  בסעיף 36 כתוב כי לשר הביטחון סמכות לפטור משירות ולדחות שירות ,  בין השאר מ"טעמים הקשורים בצרכי החינוך ,  ההתיישבות הביטחונית או המשק הלאומי ,  או מטעמי משפחה ,  או מטעמים אחרים ".  אותם  " טעמים אחרים "  היוו במשך שנים בסיס לפטור עבור בחורי הישיבות ,  והובילו לאחר החלטת בג"ץ בנושא להקמת ועדת טל .  בהיעדר חלופה ,  החל מ-1 באוגוסט ,  יחול חוק שירות הביטחון על כולם ,  וסעיף 36 יאפשר לשר הביטחון ברק לשמור על אותה שגרה מבורכת בזכות אותם  " טעמים אחרים ".  חוק שירות הביטחון שחוקק בשנת 1986 מעולם לא היה שוויוני .  
במקום חלופה שתשנה את פני החברה בישראל ,  ראש הממשלה נתניהו מציג לציבור את  " מתווה יעלון ",  הקובע כי יינתנו תמריצים לחרדים המתגייסים מגיל 18 ,  ועד גיל 22 יוכלו המיועדים לשירות לבחור מסלול מועדף  שירות צבאי או שירות אזרחי - כאשר מגיל 26 יוטלו סנקציות אישיות על המשתמטים מגיוס .  אלה תנאים שמתגייסים חילוניים לא מקבלים ולא יקבלו .  בנוסף ,  מדובר במתווה שהוא האיוולת בהתגלמותה ,  שכן לא מעט בחורי ישיבות הופכים לבעלי משפחות בגיל צעיר והמדינה תהיה חייבת להעניק להם סכומי כסף שיבטיחו את מחיית משפחתם .  מעקב ביומטרי אחרי נוכחות התלמידים בישיבות ,  כפי שמציע הליכוד ,  אינו יעיל ,  בלתי ניתן לאכיפה ממשית וניתן להגדירו כשערורייתי .  
יעד המתווה :  גיוס 6,000 חרדים ו-5,000 ערבים עד שנת 2016 .  כלומר ,  היעד זמני ,  לא מוגדר כשלב בדרך למטרה סופית שהיא שוויון בנטל ,  ומטרתו להשיג שקט זמני בלבד .  כתוצאה מכך ,  יצטרכו צה"ל והמוסדות האזרחיים הקשורים אליו לממן שינויים מבניים יקרים ,  על אף שמספר המתגייסים לא יגדל באופן משמעותי .  אגב ,  הממסד החרדי צפוי להתנגד גם למתווה זה ,  ואיש לא ירים גבה אם בעתיד הסוגיה תתגלגל לפתחו של בג"ץ .  
המתווה של השר משה יעלון אינו שוויוני ,  והוא יותר בזבזני מהמציאות המתקיימת כיום .  ובהומאז' לא ? מרה של נתניהו :  האיש החילוני הרזה ימשיך לשאת על גבו את האיש החרדי השמן ,  גם בסוגיית הגיוס .  
לנתניהו הייתה קואליציה של 94 חברי כנסת ,  אשר נשענה על רוב חילוני מוצק .  האפשרות לממש את אותו שוויון בנטל  על אף היותו יקר ,  מורכב וכזה שישנה את פני צה"ל  הייתה לכאורה בהישג יד ,  אבל ידו של ראש הממשלה שוב הושטה לעבר החרדים .  בשורה התחתונה ,  חובב ההיסטוריה שוב פספס הזדמנות לעשות היסטוריה .  במקום זאת אנו מקבלים בחודשים האחרונים פוליטיקה רעה במיטבה .  
המתווה שמציג יעלון עבר את אישור המפלגות החרדיות ,  משום שגם הן יודעות שאין בו שום שינוי ממשי של הסטטוס קוו המעוות שמתקיים בישראל זה שנים .  מצופה היה מראש הממשלה ,  שגדל בבית חילוני ,  שירת כקצין בסיירת מטכ"ל ושכל את אחיו במבצע אנטבה ,  להיות ראש וראשון לדורשים שוויון בנטל ,  אבל נתניהו שוב מעדיף את המיעוט החרדי על פני הרוב החילוני .  
לנתניהו הייתה קואליציה יציבה לפני כניסת קדימה ,  והיא צפויה להיות כזאת גם אחרי יציאתה מהממשלה .  נתניהו לא יסכן את עתידו הפוליטי ,  שנשען על תמיכת המפלגות החרדיות ,  ועתה בליכוד מנסים לפלג את קדימה ,  מטרה ששם לעצמו עוד בתחילת הקדנציה .  הוא ומופז רצו למנוע בחירות ,  איש איש ומניעיו ,  ומשהצליחו במימוש האינטרס המידי נפרדו דרכיהם .  מופז קנה זמן שא ? פשר לו לא להתרסק בקלפי ולהחדיר כאילו-אג'נדה לכאילו-מפלגת הצפלין שלו ,  מפלגה גדולה המלאה באוויר חם שעתה יוצא ממנה אט-אט .  נתניהו לא הסתבך בבחירות לפני הבחירות בארצות הברית בנובמבר הקרוב ,  ושימר את בריתו עם המפלגות החרדיות כשעמד לצדן ונגד קדימה .  ספק רב אם נתניהו יצליח להעביר את מתווה יעלון כחלופה לחוק טל ,  ועוד ייתכנו סערות סביב זה ,  אבל לאיש בקואליציה החדשה-ישנה אין רצון להקדים את הבחירות לפני תחילת 2013 ,  אז גם התקציב יוסיף שמן למדורה הפוליטית .
 בקמפיין הבחירות ,  ינסה נתניהו  " למרכז "  את עצמו ולהציג ראש ממשלה שמיטיב עם כולם .  לאחר הבחירות הבאות ,  המפלגות החרדיות יזכרו לנתניהו את האופן בו פוגג את איום הגיוס לפי עקרונות ועדת פלסנר ,  בבואם להמליץ לנשיא על מי להרכיב את הממשלה .  מהלכיו של נתניהו בנושא הגיוס מעבירים לחילונים מסר פשוט :  אתם תמשיכו לייצר ,  לשלם ולשרת ,  ואני אמשיך למשול .  

המסר של נתניהו לחילונים
המתווה לגיוס חרדים שמקדם ראש הממשלה אינו משנה באופן ממשי את הסטטוס קוו .  ארז מיכאלי סבור כי לנתניהו הייתה הזדמנות לממש את השוויון בנטל אך שוב בחר להושיט ידו לחרדים

