רה"מ :  מקווה שהתכנית לשיקום לוד תישא פרי בקרוב
שרי הממשלה צפויים לאשר תכנית רב מערכתית לפיתוח העיר לוד ,  בעלות של למעלה ממאה מיליון שקלים .  עם זאת ,  חלק מהשרים הביעו הסתייגויות .  הרצוג : " ביקשנו תקנים לחיזוק לשכת הרווחה ,  אבל האוצר סירב "
 שרי הממשלה צפויים לאשר הבוקר  ( ראשון )  בישיבתם השבועית את תכניתו של ראש הממשלה בנימין נתניהו לשיקום העיר לוד .  לפני הישיבה הביע שר הרווחה יצחק הרצוג הסתייגות מהתכנית המוצעת . " אני מקווה שהחלטת הממשלה תביא לשינוי בעיר ",  אמר הרצוג ,  אך הוסיף : " כדי לחזק את הרווחה בלוד שנמצאת תחת עומס קיצוני ביקשנו תוספת של שישה תקנים ללשכת הרווחה בעיר ,  והאוצר סירב בתוקף למרות פניית לשכת רה"מ ".  
לדברי הרצוג , " אם רוצים לקחת ברצינות את הבעיות בלוד ,  צריך לפעול בכל הפרמטרים .  מספיק עם הטענות שלוד צריכה להיות של יהודים או של ערבים .  אלה מילים שדופות שכותרת המשנה שלהן היא הדרת ערבים .  לא יעזור :  צריך לפתח את השכונות הללו כדי שערבים ויהודים יוכלו לחיות ביחד ". 
נתניהו אמר הבוקר בפתח ישיבת הממשלה השבועית בירושלים : " לפני מספר שבועות ביקרתי בלוד .  אמרתי שאיננו יכולים לתת לעיר להמשיך להידרדר ולהיות מערב פרוע בלב הארץ .  בתום הסיור ביקשתי ממנכ"ל משרדי להכין תכנית כוללת שמובאת היום לאישור הממשלה ".  ראש הממשלה ציין ,  כי"התכנית כוללת איסוף נשק ,  שיטור עירוני ,  שיקום תשתיות ,  נגישות תחבורתית ועוד .  אני מקווה שהתכנית תוכל להניב פירות גם בזמן הקרוב ,  ואני מצפה מכל השרים לתרום את חלקם למטרה נעלה זו ".  
שר התיירות סטס מיסז'ניקוב התרעם על הבקשה להעביר כסף ממשרדו ללוד . " אני תומך בשיקום ,  לוד אבל אי אפשר לבנות בניין מקורת גג .  כרגע הביקוש לתיירות לא מצדיק את הגדלת התקציב .  אני לא מכיר אף תייר שיבוא במצב הנוכחי ללוד .  מה התיירים יעשו שם ?  ישתתפו בקרבות רחוב וילכו לכספומטים ?  ".  לדבריו , " צריך להילחם בפשע ולהציל את החינוך והרווחה ,  אך לקחת כסף ולשים בלוד לתיירות זה מוגזם ".  עם זאת ,  הדגיש מיסז'ניקוב כי לא יצביע נגד התכנית הממשלתית המוצעת .
 
רה"מ :  מקווה שהתכנית לשיקום לוד תישא פרי בקרוב
שרי הממשלה צפויים לאשר תכנית רב מערכתית לפיתוח העיר לוד ,  בעלות של למעלה ממאה מיליון שקלים .  עם זאת ,  חלק מהשרים הביעו הסתייגויות .  הרצוג : " ביקשנו תקנים לחיזוק לשכת הרווחה ,  אבל האוצר סירב "
 
