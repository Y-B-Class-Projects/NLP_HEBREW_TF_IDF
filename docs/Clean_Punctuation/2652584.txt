מסתמן :  נתניהו יכריז מחר על החלטתו בנושא יצוא הגז
ל"גלובס "  נודע כי מחר תתקיים פגישה מכרעת לגיבוש טיוטת החלטת הממשלה בנושא יצוא הגז .  אם תושג הסכמה בסוגיות הפתוחות ,  תפורסם הצהרה משותפת של ראש הממשלה ,  שר האוצר ושר האנרגיה והמים
נתניהו שלום ולפיד עשויים להכריז מחר על המלצתם בנושא יצוא הגז .  ל"גלובס "  נודע כי מחר  ( ד' )  תתקיים פגישה מכרעת לגיבוש טיוטת החלטת הממשלה בנושא יצוא הגז ,  בה ישתתפו מנכ"ל משרד ראש הממשלה הראל לוקר ובכירים נוספים .  אם תגובש החלטה ,  היא תובא לאישור הממשלה ביום ראשון .  
למעשה ,  מדובר בפגישת המשך לפגישה שערכו נתניהו ,  שלום ,  לפיד ופישר לפני כשבוע .  מטרת הפגישה מחר היא להשיג סיכומים בסוגיות שנותרו פתוחות ,  כגון האם יצוא גז ישראלי לירדן ולרשות הפלסטינית יכלל במסגרת כמות הגז המותרת לייצוא .  במידה ותושג הסכמה ,  תפורסם הצהרה משותפת של ראש הממשלה והשרים ,  שבה יפורטו עיקרי הצעת ההחלטה שתובא לאישור הממשלה ביום ראשון .  
כפי שנחשף  " בגלובס ",  לפי הערכות בשוק ,  החחלטה שתתקבל תהיה סביב המלצתו של שר האנרגיה ,  לפיה ישראל תקטין את כמות הגז שתותר ליצוא ל-40% ,  זאת בניגוד לעמדתה של ועדת צמח ,  שהמליצה להתיר לייצוא כמות של 50% .  
ההחלטה המסתמנת שתובא לאישור הממשלה צפויה לעורר התנגדות עזה מצד מתנגדי יצוא והשדולה בכנסת בראשות מנהיגת מפלגת העבודה ח"כ שלי יחימוביץ' .  סיעת התנועה של ציפי ליבני הצטרפה לעצומה שעליה חתמו כ-60 ח"כים ,  ואשר קוראת לממשלה להעביר את ההכרעה הסופית בשאלת יצוא הגז לכנסת .  
גורמים במשק האנרגיה העריכו כי ההחלטה בנושא יצוא הגז התעכבה עד כה בשל רצונם של ראש הממשלה ושר האנרגיה להגיע להסכמה רחבה בין שרי הממשלה .  נכון להיום מוביל את ההתנגדות להמלצות הדוח השר להגנת הסביבה עמיר פרץ שסבור כי יש להגדיל את כמות הגז שלא תותר לייצוא מ-450 - לפי דוח צמח - ל-600 BCM .  

מסתמן :  נתניהו יכריז מחר על החלטתו בנושא יצוא הגז
ל"גלובס "  נודע כי מחר תתקיים פגישה מכרעת לגיבוש טיוטת החלטת הממשלה בנושא יצוא הגז .  אם תושג הסכמה בסוגיות הפתוחות ,  תפורסם הצהרה משותפת של ראש הממשלה ,  שר האוצר ושר האנרגיה והמים

