שיפור במצבו של ראש עיריית עכו שנורה : " איש חזק "
 ראש עיריית עכו שמעון לנקרי ,  שניצל מניסיון התנקשות בחייו ,  מאושפז במצב קל-בינוני .  בכירים פקדו את מיטתו במהלך השבת ,  בהם השר אהרונוביץ' ונתניהו התקשר לשאול לשלומו
 ( בית החולים בנהריה ,  שישי )  
שיפור חל במצבו של ראש העיר עכו ,  שמעון לנקרי ,  המאושפז ביחידה לטיפול נמרץ בבית החולים בנהריה לאחר שנורה במכוניתו אתמול  ( שישי )  בלילה בניסיון התנקשות בחייו .  פציעתו מוגדרת כעת באורח קל עד בינוני והוא צפוי לשהות ביחידה גם בימים הקרובים בשל פגיעה באחת מריאותיו .  במהלך השבת ביקרו אותו נבחרי ציבור שונים ,  בהם השר לביטחון פנים ,  יצחק אהרונוביץ' ,  ראשי רשויות רבים ויו"ר קדימה ,  שאול מופז .  ראש הממשלה ,  בנימין נתניהו ,  שוחח בסוף השבוע עם לנקרי ,  דרש בשלומו ואיחל לו החלמה מהירה .  
מנהל בית החולים בנהריה ,  ד"ר מסעד ברהום ,  מסר : " חל שיפור במצבו של ראש העיר .  שמעון הוא אדם בריא ואיש חזק ואני מאמין כי יתאושש במהרה .  בשל הפגיעה באחת מריאותיו ,  יש לו נקז בחזה ,  אך חשוב להדגיש כי לאורך כל שהותו אצלנו הוא מצוי בהכרה מלאה .  מוקדם עדיין לומר בשלב זה מתי הוא ישוחרר מהיחידה לטיפול נמרץ ומבית החולים ".  
במהלך סוף השבוע הגיעו מבקרים רבים אל בית החולים ,  חלקם פגשו בו לזמן קצר מאוד ואחרים שוחחו עם בני משפחתו שלא עוזבים את מיטתו מאז האירוע .  השר לביטחון הפנים הגיע מלווה במפקד מחוז חוף במשטרה ,  ניצב חגי דותן .  שרת הבריאות ,  יעל גרמן שביקרה אף היא את לנקרי אמרה בסיום ביקורה : " הנושא של תקיפת אישי ציבור יועלה בישיבת הממשלה .  צריך להתחיל להתייחס ברצינות לאיומים לא רק על ראשי ערים ,  אלא גם על נבחרי ציבור כמו חברי מועצה וחברי ועדת תכנון ובנייה .  יש לפעול להחמרת הענישה על איום כזה או אחר ,  כי לא פעם החלטות כאלו ואחרות שאנו מקבלים כנציגי ציבור ,  גורמות לכעס בקרב גורמים שונים ועלולות להביא למקרים קיצוניים ".  עבור השרה גרמן היה זה ביקורה הראשון במרכז רפואי מאז נכנסה לתפקידה .  
לנקרי חבר במפלגת קדימה ונחשב לאחד מבכיריה .  את מיטתו פקד יו"ר המפלגה ,  שאול מופז ,  שביקש לעודד אותו ואת רעייתו .  גם חברי הכנסת דוד אזולאי  ( ש"ס )  ורינה פרנקל  ( יש עתיד )  פקדו את מיטתו של לנקרי וראשי רשויות רבים ,  בהם שלמה בוחבוט ממעלות-תרשיחא ,  שלומי לחיאני מבת ים ,  צבי בר מרמת גן ,  איש התקשורת העכואי זוהיר בהלול ואשת העסקים רעיה שטראוס  בן דרור ,  הנמצאת בקשרי ידידות שנים רבות עם לנקרי .  
לנקרי נורה בשישי בלילה בחזהו כשהיה לבדו במכוניתו ,  סמוך לצומת ג'וליס .  הוא הצליח להתקשר לכוחות ההצלה ואמבולנס שהגיע למקום פינה אותו לבית החולים בנהריה .  מחקירת נסיבות הירי עולה כי לנקרי היה באירוע בת מצווה בעכו ומסיבה לא ברורה נסע לכפר מכר .  זמן קצר לאחר מכן ,  הוא נורה בחזהו ירייה אחת בידי אלמוני רעול פנים ,  סמוך לצומת ג'וליס .  לנקרי הצליח להימלט מהיורה ונסע במכוניתו מספר קילומטרים עד לצומת כפר מכר ,  על כביש עכו כרמיאל ,  תוך שהוא מזעיק את כוחות ההצלה .  היורה נמלט מהמקום רגלית .
 עוד עולה מחקירת המשטרה כי בירי היה מעורב יותר מאדם אחד .  חוקרי יחידת מרחב חוף ממשיכים בגביית עדויות ובודקים מספר כיווני חקירה .  עדיין לא ידוע מה המניע למעשה וטרם נעצרו חשודים .  
עוד על ניסיון ההתנקשות בלנקרי:לנקרי לא לבד :  עשרות בכירים ברשימת המאוימיםאהרונוביץ' ביקר את לנקרי : " להגן על נבחרי הציבור"ראש עיריית עכו שמעון לנקרי נורה ;  מצבו בינוני 

שיפור במצבו של ראש עיריית עכו שנורה : " איש חזק "
 ראש עיריית עכו שמעון לנקרי ,  שניצל מניסיון התנקשות בחייו ,  מאושפז במצב קל-בינוני .  בכירים פקדו את מיטתו במהלך השבת ,  בהם השר אהרונוביץ' ונתניהו התקשר לשאול לשלומו

