נתניהו לאפיפיור : " גנה את התנהגות אירן "  
בפגישה שהתקיימה בין השניים בנצרת ,  ביקש רה"מ מבנדיקטוס ה-16 שיגנה את שנאת ישראל והאנטישמיות שבאה מכיוון אירן
 ( צילום :  רויטרס ,  עריכת וידאו :  גדי וינסטוק ) 
ראש הממשלה בנימין נתניהו נועד היום  ( חמישי )  בנצרת עם האפיפיור בנדיקטוס ה-16 .  בפגישה ביקש נתניהו מהאפיפיור שיגנה את האנטישמיות ואת שנאת ישראל שבאים מכיוון אירן .  האפיפיור מצידו ביקש לדון בסוגית המקומות הקדושים לנצרות .
 דובר הוותיקן ,  האב פדריקו לומברדי ,  נשא מוקדם יותר היום דברים במסיבת עיתונאים במעמד ראש עיריית נצרת .  מסיבת העיתונאים התקיימה במלון  " גולדן קראון "  בעיר ,  לאחר שהסתיימה המיסה ההמונית שקיים האפיפיור ב"הר הקפיצה ".  לומברדי אמר כי הוא רואה בסיומה המוצלח של המיסה  " סימן לתקווה ",  לנוכח המתיחות ששררה בעיר בעת ביקורו הקודם של האפיפיור יוחנן פאולוס ה-2 באיזור .  
לדברי לומברדי ,  האפיפיור היה מרוצה מאוד מביקורו באיזור ,  ביקור  " שהיה מורכב יחסית מבחינה פוליטית ודתית ".  לדבריו ,  הביקור תרם לשלום באזור על ידי שקידם קונצנזוס בקרב האנשים הצעירים וקרא להם שלא לפנות לאלימות ולטרור ,  זאת על אף שהאפיפיור סבור שהאחריות המרכזית לשלום וביטחון מוטלת בראש ובראשונה על ישראל והפלסטינים .  לדבריו , " שני הצדדים חייבים להיעזר בקהילה הבין לאומית ובגורמים כמו הוותיקן כדי לקדם את התהליך ".  
באשר לגורל המקומות הקדושים אמר לומברדי ,  כי  " האידיאל עבורנו הוא שירושלים והמקומות הקדושים בארץ הקודש יהיו נגישים לכל בני שלוש הדתות ,  וזהו מסר שניסינו להעביר ".  לומברדי הוסיף ,  כי מטרת המפגש בין האפיפיור לראש הממשלה בנימין נתניהו היא מחשבה משותפת על דרכים לקידום תהליך השלום ,  כמו גם חיזוק הקשר האישי בין המנהיגים .  

נתניהו לאפיפיור : " גנה את התנהגות אירן "  
בפגישה שהתקיימה בין השניים בנצרת ,  ביקש רה"מ מבנדיקטוס ה-16 שיגנה את שנאת ישראל והאנטישמיות שבאה מכיוון אירן

