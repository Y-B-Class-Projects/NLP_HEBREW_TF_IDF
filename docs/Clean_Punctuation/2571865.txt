עובדי מעריב מחריפים את המאבק
 ( עדכון )  היום הקימו העובדים סוכה מול ביתו של נוחי דנקנר ומחר יערכו הפגנה מול בית ראש הממשלה .  בתוך כך ,  שכר הבכירים בעיתון יקוצץ לכ-23 אלף ש"ח
 ( עדכון אחרון :  18:00 ) 
מאבק עובדי מעריב למען הצלת העיתון ולמען זכויותיהם ,  נמשך :  היום בצהריים  ( שלישי )  הקימו העובדים סוכה מחוץ לביתו של נוחי דנקנר בהרצליה פיתוח ,  ומחר יערכו הפגנת מחאה מול ביתו של ראש הממשלה ,  בנימין נתניהו ,  בירושלים . " עובדי מעריב דורשים מדנקנר לקחת אחריות ולשלם את משכורות ספטמבר ולא לגלגל את האחריות לקופת הנאמנים החדשים של מעריב ",  אמרו היום בוועד העובדים . " אנחנו דורשים מנוחי דנקנר לחתום עמנו על הסכם שיבטיח שהעובדים יקבלו מאה אחוז מהזכויות שלהם  ולא פחות ". 
את ההפגנה מול ביתו של ראש הממשלה יקיימו העובדים על מנת למחות על הימנעותו מהתערבות או התייחסות לנעשה בעיתון . " לא ניתן לראש הממשלה להתבצר בשתיקתו כאשר מעריב ,  מפעל ובו אלפיים עובדים ,  נמצא בתהליך קריסה ",  אמרו העובדים ששלחו לראש הממשלה מכתב לפני כשבועיים ,  אולם טרם נענו . 
" אנו ,  קוראים לך ולשרי הממשלה להתערב במשבר הגדול הפוקד את המפעל שלנו ,  אי התערבותכם עלולה להוביל למציאות בלתי נסלחת שבה ניזרק כולנו למעגל האבטלה ",  כתבו במכתבם . " החלטתך לשתוק נוכח המשבר במעריב תמוהה .  גם שתיקת השרים בממשלה רועמת .  בשתיקה החמורה הזו ,  אדוני ראש הממשלה ,  אתם זונחים ערכים חיוניים לדמוקרטיה ולאזרחים החיים בה :  שמירה על חופש הביטוי העיתונאי ,  שמירה על שוק העבודה ופרנסה כבסיס לכבוד האדם .  אנו מבקשים ממך להתערב במשבר ולסייע לנו במאבקנו על שמירת מקום העבודה שלנו ".  
בתחילת השבוע שלחו נאמני מעריב ,  הנמצא בהקפאת הליכים ,  מכתב לעובדי העיתון .  במכתבם הבטיחו עו"ד ירון ארבל ועו"ד שלמה נס כי נמצא המימון למשכורות חודש ספטמבר והן יועברו במועדן ,  וכי סוגיית חובות העבר לעובדים תיבחן גם היא על ידם . " אנחנו רואים כמטרה עליונה לפעול לטובתכם ,  העובדים ,  שכן אנו ערים למצב התקשורת בישראל על כל המשמעויות התעסוקתיות הנגזרות מכך גם לגביכם ",  כתבו לעובדים . " אנו פונים אליכם להתגייס ,  כל אחד בתחומו ,  למלחמה להצלת העיתון .  על כולנו לפעול יחדיו להגברת הכנסות ,  הוצאה סדירה של העיתון וחיסכון בהוצאות ככל שניתן ,  דווקא בתקופת חירום זו ,  על מנת להבטיח את קיומו של העיתון ואפשרות המשך קיומו כעסק חי ".  
עוד התייחסו הנאמנים במכתב לשכר הבכירים בעיתון . " על פי החוק ,  סכום השכר ברוטו המקסימלי לחישוב תשלום דין קדימה עומד על 22,831 שקלים ",  כתבו ,  במכתבם לעובדים ,  ובכך הודיעו למעשה כי שכרם של כל הבכירים במעריב לרבות המנכ"ל טל רז והסמנכ"לים ,  עורך העיתון ניר חפץ וסגנו שי גולדן ועיתונאים בכירים אחרים ,  יעמוד על הסכום המקסימלי הקבוע בחוק הביטוח הלאומי .  
במהלך החג פרסמו הנאמנים ,  באישור בית המשפט ,  קריאה למשקיעים להציע הצעות לרכישת מניות העיתון או חלקים מפעילותו ונכסיו .  הנאמנים מקווים לקבל גם הצעות לעסקת רכישה כוללת של הפעילות  הצעות טובות יותר מזו של מו"ל  " מקור ראשון "  שלמה בן צבי .  המועד האחרון להגשת הצעות כאלה הוא יום שלישי הבא ,  ה-9 באוקטובר .  לפי ההערכות בתעשייה ,  הנאמנים צפויים לקבל הצעת רכישה מאיש העסקים אלי עזור  מו"ל הג'רוזלם פוסט ,  והבעלים של רדיו 99FM .  
הבוקר פרסם מעריב גילוי דעת שכתבו עיתונאים ,  אנשי רוח ואקדמיה ובו קראו להתגייסות למען העיתון . " מצבם העגום של אמצעי התקשורת בארץ הוא נדבך נוסף למצב הבלתי אפשרי של הון ושלטון .  העומדים בצמרת השלטון והממון במדינת ישראל רואים את עצמם כיכולים להוריד ולהעלות מתג בכל רגע נתון - כפי שנוח להם ,  מבחינת שמיעת דעות פוליטיות ,  ביקורת כלכלית ,  חברתית וכדומה ",  נכתב בגילוי הדעת ,  עליו חתמו בין עיתר עמוס עוז ,  סמי מיכאל ,  יורם קניוק ,  אברי גלעד ,  גדי טאוב ,  אושרת קוטלר ודוד טרקטובר .
 מעריב :  הנאמנים פרסמו הזמנה להציע הצעות לרכישת מניות 

עובדי מעריב מחריפים את המאבק
 ( עדכון )  היום הקימו העובדים סוכה מול ביתו של נוחי דנקנר ומחר יערכו הפגנה מול בית ראש הממשלה .  בתוך כך ,  שכר הבכירים בעיתון יקוצץ לכ-23 אלף ש"ח

