רה"מ למזוז :  חבל שאתה לא נשאר עוד 6 שנים
נתניהו נפרד מהיועמ"ש מני מזוז ,  שמשתתף היום בפעם האחרונה בישיבת הממשלה : " הוא עוזב אחרי שש שנים של שירות למופת והציב סטנדרט גבוה "
  ( עריכת וידיאו :  גדי וינסטוק ) 
ראש הממשלה בנימין נתניהו הודה הבוקר  ( ראשון )  ליועץ המשפטי מני מזוז על פועלו בשש השנים האחרונות .  בפתח ישיבת הממשלה השבועית ,  הנערכת בנוכחות מזוז ,  אמר נתניהו : " אנחנו ניפרד היום ממני מזוז אחרי שש שנים של שירות למופת .  הוא הציב סטנדרט גבוה .  הוא ברח מוקדם מדי ,  ואמרתי לו שמבחינתי הוא יכול להיות עוד שש שנים בתפקיד .  הוא עמד קשה מאוד במטלות ובאתגרים שמעטים עמדו בהם ".  נתניהו פנה למזוז ואמר לו : " הצבה דוגמה לעבודה מקצועית לאחרים באחד התפקידים הקשים ביותר בשירות הציבורי .  עשית את זה גם בתבונה וגם מתוך אחריות לאומית ".  
שר החינוך גדעון סער אמר בישיבה כי  " מני מזוז עמד בכבוד בביצוע אחד התפקידים החשובים והקשים ביותר בשירות הציבורי .  גישתו איזנה היטב בין חשיבות יכולת הדרג המדיני הנבחר להוביל מדיניות לבין הצורך לתחם את פעילותו בגדרי החוק והנורמות .  פעמים רבות גיליתי אצל מני מזוז גישה ערכית שאופיינה ברגישות כלפי אוכלוסיות חלשות ".  
ראש הממשלה נתניהו התייחס בפתח הישיבה גם להחלטה הצפויה בעניין חיבור מפרץ חיפה לתשתיות הגז הטבעי .  לדבריו , " היום נקבל החלטה חשובה בדבר מפעל קישון עם היכולת להניח צינור גז שיחבר את חיפה עם מערכת אספקה של גז טבעי .  זה משפיע על בריאותם של מאות תושבי חיפה והקריות .  אספקת הגז תנקה דרמטית את האוויר ,  ומעבר להגנת הסביבה זה יהיה גם זול יותר וישרת גם את נתיבי התחבורה של כביש שש ושל הרכבת .  אנו רוצים להגיע להבנות ,  ועשינו כברת דרך בעניין עם בעלי הקרקעות הדרוזים .  הם ציבור יקר ותורם למדינה ,  ויש לנו הצעה מאוד נדיבה .  מדובר בתרומה לאיכות הסביבה ולאיכות התחבורה ". 
נתניהו התייחס גם לכוונה לפטור את אזרחי אוקראינה מהצורך לקבל אשרות כניסה לישראל .  לדבריו , " הממשלה הקודמת עשתה פעולה דומה שפטרה את אזרחי רוסיה מוויזות ,  והתיירות גדלה פי ארבע .  זוהי הוספת מאות אלפי מקומות עבודה .  נדון בנושא היום ,  ונקבל החלטה ".  
שר הפנים ויו"ר ש"ס אלי ישי אמר בתגובה כי  " מבחינתי אפשר להסיר את הוויזות מצרפת וארה"ב אבל אוקראינה היא מחמש המדינות המובילות בסחר בבני אדם לכן הצענו הצעה מדורגת .  הסרת הויזות באופן מיידי היא בניגוד לעמדת משרד המשפטים ,  היועץ המשפטי לממשלה והמשטרה .  זה מנוגד למדינת ישראל כמדינה שומרת חוק ". 
לדברי שר התיירות סטס מיסז'ניקוב  ( ישראל ביתנו )  אמר בתגובה כי  " גם לפני שנה וחצי כשדובר על ביטול הוויזות מרוסיה היו חששות שיבואו גורמים פליליים וחשדות אלו התבטלו .  מאז מספר התיירים מרוסיה עלה ממאה אלף ל-420 אלף בשנה ,  ויחד עם זאת עלתה תדמיתה של ישראל וגם הסחר בין המדינות .  אותו דבר יהיה עם אוקראינה .  היא תומכת בנו בכל הפורומים האירופים .  חייבים לבטל את הוויזה עם מדינה זו .  התקופות האפלות של תחילת שנות ה-90 בהן כל בחורה בלונדינית נחשדה כעוסקת בעבודה העתיקה בעולם וכל גבר עם כמה גרושים שהגיע ממדינות חבר העמים נחשד כשייך למשפחת פשע עברו מהעולם ,  ואני מקווה שאנחנו לא חוזרים לאותם ימים אפלים .  ביטול הוויזה יסייע גם לחסידי ברסלב להשתטח על קברו של רבי נחמן בלי שייאלצו לשלם 120 דולר לוויזה ". 

רה"מ למזוז :  חבל שאתה לא נשאר עוד 6 שנים
נתניהו נפרד מהיועמ"ש מני מזוז ,  שמשתתף היום בפעם האחרונה בישיבת הממשלה : " הוא עוזב אחרי שש שנים של שירות למופת והציב סטנדרט גבוה "
 
