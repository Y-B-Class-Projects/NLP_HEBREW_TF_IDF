יו"ר ועדת החוץ והביטחון על ברק : " דבריו מצביעים על אובססיה שלטונית "
 ח"כ דיכטר התבטא בבחריפות נגד ראש הממשלה לשעבר ,  שטען כי נתניהו מחבל בהסכם הסיוע האמריקני ואף פגע בביטחון המדינה . " אם יש לו מידע ,  מוטב שיעביר זאת אליי ולא יספר חידות חמיצר "
  ( בווידאו :  ח"כ עמר בר-לב בריאיון לאולפן וואלה !  NEWS )  
יו"ר ועדת החוץ והביטחון ,  ח"כ אבי דיכטר  ( הליכוד )  ,  תקף היום  ( חמישי )  בחריפות את אהוד ברק ,  שטען כי ראש הממשלה בנימין נתניהו התנהל בצורה מופקרת מול הבית הלבן והוביל לפגיעה בהיקף הסיוע הביטחוני . " כל התבטאות של מומחים אמיתיים או מומחים בעיני עצמם כי הם כראש ממשלה היו עושים זאת טוב יותר ,  מצביעים במקרה הטוב על אובססיה שלטונית ובמקרה הרע על דיפרסיה ",  אמר דיכטר .  
לדבריו ,  ברק התבטא באופן פופוליסטי . " המשא ומתן עם ארצות הברית על הסיוע הביטחוני אינו קזינו של הימורים על המספר הזוכה ,  אלא מהלך שנמשך שנים - ובדגש על החודשים האחרונים בהובלה של ראש הממשלה נתניהו - כדי לגבש את חבילת הסיוע האופטימלית עד לשנת 2028 ",  אמר .
 לקריאה נוספת:רמז לפעולה חשאית : " חובה לזמן את ברק לוועדת המודיעין"ברק : " אנחנו רואים ניצני פאשיזם בממשלת נתניהו"ברק : " נתניהו וממשלתו חלשים ,  יש להפילם במחאה עממית ובקלפי "  
דיכטר התייחס גם לטענת ברק כי שיקול דעת מוטעה של נתניהו הוביל לפגיעה בביטחון המדינה . " אדם מן היישוב ,  קל וחומר ראש ממשלה ושר ביטחון לשעבר ,  הסבורים שיש בידיהם מידע על פגיעה אסטרטגית בביטחון המדינה ,  טוב יעשו אם יעבירו מידע זה אלי כיו"ר ועדת החוץ והביטחון ולא בסגנון חידות חמיצר לציבור .  לאהוד ברק יש את מספרי הטלפון שלי והוא יודע לעשות בהם שימוש בעניינים טקטיים ומיקרו-טקטיים כשהדבר חשוב בעיניו .  הייתי מצפה כי יעשה כך גם בעניין שעל אודותיו רמז בדבריו המתוקשרים ",  אמר .
 על פנייתו של ח"כ עמר בר-לב  ( המחנה הציוני )  לכינוס ועדת החוץ והביטחון לאור דבריו של ברק ,  השיב דיכטר : " הבקשות ייבחנו לכשיתברר אם מדובר ברעמים וברקים בלבד ,  או שבעקבותיהם יש גם גשם ".  
בר-לב אמר היום בשיחה עם אולפן וואלה !  NEWS כי פנה לדיכטר במטרה לזמן את ברק לוועדת המשנה לענייני מודיעין . " חובה לשמוע את מה שיש לו לומר ,  והמקום לדבר בחופשיות הוא ועדת המשנה לענייני מודיעין ",  אמר .
 לדבריו ,  הוא לא יודע למה רמז ברק . " ברק מודאג מעניינים מסוימים שאנחנו לא מודעים להם .  ברור שהוא רמז כי הוא לא רוצה לדבר על המהות .  אני לא יודע על מה הוא מדבר ,  יש לי השערות שלא אכנס אליהן .  למה להסתפק בהערכות ?  זה הזמן להזמין אותו לוועדה לענייני מודיעין ,  לשמעו את דבריו ולהתרשם .  צריך להסיר או לצמצם את האיום הביטחוני ".  
ברק דיבר אתמול בפאנל פוליטי של תנועת  " דרכנו "  על עתיד ישראל .  בין היתר תקף את נתניהו וטען כי הוא וממשלתו פוגעים בביטחון המדינה ,  ורמז להתרחשות ביטחונית עליה סירב לפרט .
" מחיר כבד יש גם להתרחשות נוספת ,  שגם בה ,  שוב ,  צירוף מדאיג של חוסר יכולת לשפוט אינטרסי ביטחון עמוקים ואת סדר העדיפויות שהם מכתיבים ",  אמר ברק . " זאת ,  לצד היעדר הפנמה של פוטנציאל שיתוף הפעולה עם ארצות הברית וכן התנהלות אופרטיבית לא מוקפדת ,  הובילו לחשיפה מטרידה ביותר של ישראל מול אתגר ביטחוני מרכזי ". 
הוא התייחס גם להסכם הסיוע האמריקני . " כאשר ייחתם בקרוב הסכם הסיוע הצבאי האמריקני לעשור הבא ,  יסתבר לכל היקף הנזק מהימורו המופקר של נתניהו בניהול היחסים עם הבית הלבן ".  לדבריו , " במקום לקבל ארבעה וחצי מיליארד דולרים לשנה ,  כפי שהיה צפוי ומעשי לפני שנה ,  מיד לאחר חתימת ההסכם בווינה תקבל ישראל 3.8 מיליארד ,  וגם זאת רק בכפוף להתחייבות שלא לדרוש תוספות מהקונגרס .  מלבד זאת ,  ישראל תידרש לוותר בהדרגה על יותר מ-750 מיליון דולרים של המרות לשקלים .  זהו נזק נוסף ישיר של שלושה מיליארד שקלים בשנה לתעשיות הביטחוניות שלנו "  

יו"ר ועדת החוץ והביטחון על ברק : " דבריו מצביעים על אובססיה שלטונית "
 ח"כ דיכטר התבטא בבחריפות נגד ראש הממשלה לשעבר ,  שטען כי נתניהו מחבל בהסכם הסיוע האמריקני ואף פגע בביטחון המדינה . " אם יש לו מידע ,  מוטב שיעביר זאת אליי ולא יספר חידות חמיצר "
 
