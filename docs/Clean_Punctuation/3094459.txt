הרבנות הראשית נגד כדורגל בשבת : " אסור לנו לשתוק על זה "
 בישיבת מועצת הרבנות תקפו את כוונת נתניהו ,  שנחשפה בוואלה !  NEWS ,  להתיר משחקים בשבת שתביא ל"חילול השבת הכי המוני שיש ".  אחיו של דרעי זקף את הישיגיה של הפועל באר שבע לשמירת השבת , " לא מחללים שבת כבר שנתיים  ומאז רק מצליחים "
 - נתניהו וראשי הסיעות החרדיות נפגשו בנוגע לכוונה להעניק היתר למשחקים- גורמים שנכחו בפגישה :  טרם הושג פתרון בסוגיה ,  דיון נוסף יתקיים בשבוע הבא- לדברי הגורמים ,  ראש הממשלה לא ייתן היתר למשחקים עד לדיון נוסף בנושא- הרב הראשי יוסף : " צריך להתפלל על המנהיגים שלנו ,  שיחזרו בתשובה "  
מועצת הרבנות הראשית לישראל יצאה אתמול  ( שני )  בישיבתה נגד כוונתו של ראש הממשלה בנימין נתניהו להתיר משחקי כדורגל בשבת ,  כפי שנחשף בוואלה !  NEWS .  בישיבה טען אחד מחברי המועצה ,  הרב יהודה דרעי ,  המכהן כרב העיר באר שבע כי , " מנסים לפתות את הנציגים החרדים שתמורת הפסקת עבודות הרכבת יוותרו על ההיתר בכדורגל ".  
הרב דרעי ביקש מחבריו ברבנות , " לצאת בקריאה שיעמדו על כך שהנציגים החרדים לא יוותרו בשום אופן ".  רבנים נוספים ,  בהם הרב הראשי דוד לאו והרב יוסף גליקסברג מגבעתיים סיפרו מקרים שיעידו על חשיבות השבת ,  ודרעי ,  אחיו של יו"ר ש"ס השר אריה דרעי הוסיף כי , " אסור שהרבנות תשתוק על זה .  אנחנו יכולים לקנות את עולמנו בשעה אחת אם נצליח למנוע את זה ".  הוא ציין כי  " בבאר שבע אין משחקים בשבת בשנתיים האחרונות ,  ומאז כל הזמן מצליחים ".  
עוד בנושא:רגב על כדורגל בשבת :  לשמור על יום המנוחה ,  לא לכפות על דתיים לשחקנתניהו ביקש לאשר משחקי כדורגל בשבת - החרדים זעמו וביטלו פגישה עמוהפרוטוקול נחשף :  נתניהו הורה להתיר כדורגל בשבת - ללא נציג חרדי בוועדה 
רבנים אחרים הוסיפו בישיבה כי כוונת נתניהו עלולה לגרום ל"חילול השבת הכי המוני שיש ",  היות ו"זה כולל גם שידורים ברדיו ובטלוויזיה ודברים נלווים לכך ".  בעקבות הדיון היום ,  ייתכן גם וברבנות יוציאו קריאה רשמית לפוליטיקאים .  
דבריהם של הרבנים בישיבת המועצה מצטרפים למתקפה של הרב הראשי הספרדי יצחק יוסף ,  בשיעורו השבועי בירושלים במוצאי שבת . " צריך להתפלל על המנהיגים שלנו ,  שיחזרו בתשובה ",  אמר הרב . " זה יותר גרוע מהרכבת  ( עבודות התשתית של רכבת ישראל שנערכו בסופי שבוע ,  י"א )  ,  שם זה רק פועלים ,  פה זה כל הספרדים שלנו שייכשלו בחילול שבת כזה גדול ". 
שלשום נפגשו ראשי הסיעות החרדיות - יעקב ליצמן ,  אריה דרעי ומשה גפני עם נתניהו .  בפגישה השתתפו גם השר יריב לוין ומזכיר הממשלה צחי ברוורמן .  במהלכה דנו הנציגים החרדים על עבודות הרכבת בשבת בתקופה האחרונה ובמשבר הכדורגל ,  אך לא הושגה בה התקדמות משמעותית .  
סוגיית הכדורגל בשבת הכניסה את הממשלה הנוכחית למורכבות רגישה בעקבות עתירה שהגישה  " התנועה למדינה יהודית ",  בשמם של שחקני כדורגל דתיים ומסורתיים שביקשו לאסור את המשחקים בשבת ,  משום שלפעילות הענף אין היתר עבודה חוקי מטעם המדינה .  הדיון הקרוב בעתירה צפוי להתקיים ב-18 בספטמבר ,  וכדי להימנע ממצב שבו בג"ץ יאסור משחקים בשבת ,  נתניהו מעוניין להעניק את ההיתר החריג לענף הכדורגל .
  ( עדכון ראשון :  19:49 )  

הרבנות הראשית נגד כדורגל בשבת : " אסור לנו לשתוק על זה "
 בישיבת מועצת הרבנות תקפו את כוונת נתניהו ,  שנחשפה בוואלה !  NEWS ,  להתיר משחקים בשבת שתביא ל"חילול השבת הכי המוני שיש ".  אחיו של דרעי זקף את הישיגיה של הפועל באר שבע לשמירת השבת , " לא מחללים שבת כבר שנתיים  ומאז רק מצליחים "
 
