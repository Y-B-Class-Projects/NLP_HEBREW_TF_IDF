אובמה בדרך לניצחון בקונגרס - ומחפש פיוס עם ישראל
הריאיון של נשיא ארה"ב לארגונים היהודיים-אמריקניים היה שונה מהריאיון הלוחמני שהעניק נתניהו לפני כחודש .  אובמה ,  שדיבר אתמול כמנצח ,  מנסה לפייס את נתניהו אך לא בטוח שהעימות ביניהם עומד בפני סיום
נשיא ארצות הברית ברק אובמה הגיע ביום שישי לריאיון ,  ששודר לאלפי פעילים בארגונים יהודיים-אמריקניים ,  כשמאזן הכוחות בקונגרס בכל הנוגע להסכם הגרעין עם איראן נוטה לטובתו .  אובמה ,  שדיבר כמי שכבר בטוח בניצחונו ,  עוסק כעת בניסיון לפייס את הקהילה היהודית ולמנוע התרחקות בינה לבין המפלגה הדמוקרטית ,  שיותר מ-70% מיהודי ארה"ב תומכים בה .  
הרעיון לריאיון נולד לאחר שלפני כשלושה שבועות ערך ראש הממשלה בנימין נתניהו ריאיון דומה ,  שבמהלכו הסביר מדוע הוא מתנגד להסכם עם איראן .  בריאיון משלו הציג אובמה את הצד של הממשל ופירט מדוע לדעתו ההסכם עם איראן הוא הדרך הטובה ביותר למנוע מהרפובליקה האיסלאמית נשק גרעיני .  
לקריאה נוספת :  אובמה : " אנחנו לא בוטחים באיראן ,  אם תרמה - נעניש אותה"סבא"א חושדת :  איראן הרחיבה חלק ממתקן פרצ'יןבעקבות הסכם הגרעין :  אקטיביסטים איראניים מקווים לרפורמות חברתיות 
הוויכוח בין נתניהו לאובמה על העובדות מוכר היטב לקהל הצופים ,  וקשה להצביע על חידושים משמעותיים שעלו באחד הריאיונות הללו .  אלא שמעבר לטיעונים הטכניים ,  המדיניים והביטחוניים ,  אפשר היה בכל זאת לזהות הבדל משמעותי בין הריאיון עם נתניהו מתחילת החודש לבין הריאיון עם אובמה אמש .  נתניהו דיבר כמי שעסוק עדיין במאבק על הצבעת הקונגרס .  המאבק של אובמה ,  כך נראה ,  כבר מאחוריו .  
הריאיון עם נתניהו התקיים לפני שלושה שבועות ,  כאשר תוצאות ההצבעה בקונגרס האמריקני טרם היו ברורות .  באותה העת ,  נראה היה שיש עדיין סיכוי - גם אם נמוך - לניצחון של מתנגדי ההסכם בקונגרס .  נתניהו ,  בהתאם למצב הזה ,  היה במצב רוח  " לוחמני "  והפציר ביהודי ארה"ב להתנגד להסכם עם איראן ללא קשר למחלוקות הפוליטיות ביניהם .  מנהיגים של כמה ארגונים יהודיים חשובים ,  שלוקחים חלק פעיל במאבק נגד ההסכם עם איראן ,  הביעו חוסר נוחות מהקריאה החריגה הזו של ראש ממשלת ישראל ליהודי ארה"ב .  
אובמה ,  לעומת נתניהו ,  הגיע לראיון ביום שישי בערב כאשר מצב הכוחות בקונגרס שונה לחלוטין .  בסנאט ,  שם זקוק אובמה לתמיכתם של 34 סנאטורים כדי להעביר את ההסכם ,  הוא זכה כבר לתמיכתם של 30 ,  ונותרו לו עוד כשבועיים לגייס את הקולות החסרים .  בבית הנבחרים מצבו נראה בטוח עוד יותר .  מתנגדי ההסכם זקוקים לרוב של שני-שלישים בשני הבתים של הקונגרס כדי להפיל את ההסכם .  כפי שאמר בעצמו אחד מבכירי הרפובליקנים ,  הסנאטור בוב קורקר ,  הסיכוי לכך כרגע הוא כמעט אפסי .  
בהתאם למצב הזה ,  אובמה אמנם הקדיש חלק גדול מהריאיון להגנה על תוכן ההסכם ,  אבל אפשר היה לזהות גם רצון מצדו להמשיך הלאה . " הגבלת הסיוע הביטחוני הולכת לקרות במהרה משום שלשתי המדינות יש אינטרס משותף - לא רק למנוע מאיראן להשיג נשק גרעיני - אלא גם לוודא שהיא לא שולחת נשק לחיזבאללה ושהיא לא גורמת לאי-יציבות אצל שכנותיה ",  אמר אובמה .  
הנשיא דיבר על חשיבותו של שיתוף הפעולה הביטחוני עם ישראל והתייחס בצורה פיוטית ל"יחסי החברות והאהבה בין העם האמריקני והעם הישראלי ",  שלדבריו ,  ישרדו למרות כל המחלוקות הפוליטיות . " אנחנו חולקים היסטוריה ואינטרסים משותפים ,  אנחנו משפחה ואפילו בנושא הספציפי הזה ,  אנחנו יותר מסכימים משאנחנו חלוקים ".  
זה היה ריאיון של כמעט-מנצח ,  שנעדרו ממנו ההתבטאויות התקיפות והמעליבות שליוו את חלק מהופעותיו הקודמות של אובמה בנושא .  אם אובמה אכן ישיג את הקולות הדרושים לו וההסכם יעבור ,  הוא צפוי לנסות ליזום מהלך פיוס עם נתניהו ,  כמעט באופן מיידי .  הקרע שנוצר בתוך הקהילה היהודית בארה"ב הפך להפרעה מיותרת עבור המפלגה הדמוקרטית עם התקרבות הבחירות לנשיאות ב-2016 ,  ולאובמה עצמו חשוב מאוד ליישר את ההדורים עם הקהילה היהודית בארה"ב ,  שהייתה ועודנה אחת ממקורות התמיכה החשובים ביותר שלו .  במסגרת ניסיון הפיוס הזה ,  סביר להניח שתתקיים גם פגישה עם נתניהו ,  ושיחד איתה יחלו המגעים על הרחבת החבילה הביטחונית לישראל .
 עם זאת ,  בטווח הארוך יותר כלל לא בטוח שסיומה של סאגת ההסכם עם איראן ,  מבשרת גם על סיומו של העימות החזיתי בין נתניהו לאובמה .  נותר עוד לראות כיצד יפעל הממשל האמריקני בשנה וחצי הקרובות בנושא הפלסטיני ,  ומצד שני ,  האם נתניהו יעז להתערב בבחירות לנשיאות ארה"ב ,  כפי שעשה בשנת 2012 .  כמו במקרים קודמים במערכת היחסים הזו ,  בסיומו של כל משבר מגיע פיוס זמני ,  אבל המשבר הבא כבר מתחיל להתבשל ברקע .
  ( עדכון ראשון :  23:23 )  

אובמה בדרך לניצחון בקונגרס - ומחפש פיוס עם ישראל
הריאיון של נשיא ארה"ב לארגונים היהודיים-אמריקניים היה שונה מהריאיון הלוחמני שהעניק נתניהו לפני כחודש .  אובמה ,  שדיבר אתמול כמנצח ,  מנסה לפייס את נתניהו אך לא בטוח שהעימות ביניהם עומד בפני סיום

