מנהיג סרבן ,  אך עוצמתי :  נתניהו בעיני הקהילה הבינלאומית
ראש הממשלה מתרכז באיום האיראני ,  וסופג ביקורות על חוסר מוכנותו לפשרה - אך המערב חושב על דאעש .  נתניהו פתח בקרב תקשורתי ופוליטי לקראת ההצבעה בקונגרס על הסכם הגרעין ,  אולם אובמה מתעקש להבחין בין התמיכה בישראל ליחסים עם נתניהו
השבוע האחרון הוא שבוע היסטורי ואחד מהקשים ביותר בכהונתו של ראש הממשלה בנימין נתניהו .  הסכם הגרעין בין שש המעצמות לאיראן העניק למשטר האיראני לגיטימציה בינלאומית והכניס את האיראנים למשפחת העמים .  לאיראן ולמערב יש אינטרסים משותפים מבחינה מדינית ,  כלכלית וצבאית ,  וב"סולחה "  בין איראן לעולם ,  נתניהו שימש בתפקיד הכבש . 
" כשאתה לא מוכן לגלות שום סוג של גמישות פוליטית ,  אתה מאבד את הקהילה הבינלאומית ובסוף נשאר לבד ",  אמר לוואלה ! NEWS מקור דיפלומטי . " המעמד של נתניהו כסרבן בזירה הבינלאומית מהווה חיסרון ,  אבל יכול להוות עבורו גם יתרון .  אמנם כשאתה מבודד זה מקשה עליך להניע מהלכים ולקבל תמיכה מהעולם ,  אבל מצד שני המאבק בונה את נתניהו כמנהיג חזק ועיקש ,  ועשוי לעשות לו שירות פוליטי טוב ברמה האישית והלאומית ". 
נתניהו צייץ השבוע בטוויטר ש"איראן מסוכנת יותר מדאעש ".  דברים כאלה עשויים להתקבל בהבנה באוזניים ישראליות ,  אבל בבריטניה עוד מלקקים את הפצעים אחרי ש-30 בריטים נרצחו בתוניסיה על ידי פעיל דאעש .  במערב אירופה ,  בארצות הברית ובאוסטרליה אלפי אזרחים מתגייסים לשורות דאעש ,  והארגון האיסלאמיסטי מצדו לא מסתיר את שאיפותיו ותוקף ורוצח באכזריות את כל  " הכופרים ".  המערב סימן את דאעש כאויב אסטרטגי ,  וכך גם איראן ,  שנלחמת בארגון בעיראק ובסוריה .  
עוד ידיעות בעקבות הסכם הגרעין האיראני:אובמה לנתניהו : " טעות היסטורית ?  לא שמעתי מה האלטרנטיבה שלך"פילוג בוועדת חוץ וביטחון על הסכם הגרעין : " קמפיין של נתניהו"חרדים מגרעין ?  כך משפיע ההסכם עם איראן על הרחוב הישראלי 
מרבית מדינות המערב יפתחו מחדש את שגרירויותיהן בטהראן ,  והקשרים המסחריים של העולם עם איראן ,  מעצמת מדע והיי-טק ,  יתחדשו במהרה .  מדובר בשינוי היסטורי במפה הגיאופוליטית של המזרח התיכון .  מדינות המערב מנסות להפוך את השיעים במזרח התיכון לבעלות בריתן ,  במאבק נגד הג'יהאד הסוני של ארגונים סלפים ,  בהובלת דאעש .  מי שנפגע כתוצאה מכך הוא נתניהו ,  שהציב את איראן כאיום האסטרטגי על ישראל ,  שמולו הוא לא מוכן לשום פשרה .  
שר החוץ של בריטניה פיליפ המונד אמר אתמול : " השאלה שצריך לשאול היא איזה הסכם היה מתקבל בתל אביב ,  והתשובה היא שישראל לא הייתה מרוצה מאף הסכם מול איראן אלא מעדיפה המשך מצב של קיפאון ".  שר החוץ של גרמניה ,  פרנק-וולטר שטיינמאייר הוסיף : " אני מאמין שההסכם אחראי ובטוח ,  לכן כדאי שידידתנו ישראל תבדוק בדיוק את התנאים ,  ולא תטיח סתם ביקורת בוטה ".  שר החוץ האמריקני ג'ון קרי הבהיר : " ישראל היא מקום בטוח יותר אחרי ההסכם ".  
ביממה שאחרי חתימת ההסכם ,  התייצב נתניהו כמי שמובילו לבדו את החזית נגדו .  הוא התראיין ברשתות הגדולות ,  נאם מעל כל במה אפשרית באנגלית ובעברית ,  והפך לקול הביקורתי היחיד שצוטט בכל העולם .  בניגוד לנתניהו ,  בשאר מדינות המזרח התיכון אף מנהיג לא התבטא נגד ההסכם ,  ובמקום זאת נשלחו אנשי תקשורת שלהם לבטא את דעתם המסויגת של מנהיגיהם .  
כעת המערכה המרכזית תהיה סביב אישור ההסכם בקונגרס .  ולכן ביממה האחרונה התנהל קרב פינג פונג תקשורתי בין נתניהו לאובמה .  נשיא ארצות הברית שמנסה לשווק לחברי בית הנבחרים את ההסכם התראיין אף הוא לכל הרשתות הגדולות ,  נשא נאום לאומה וקינח אתמול במסיבת עיתונאים שארכה שעה .  
אובמה הסביר באריכות את כל היתרונות וההיבטים החיוביים שהוא מוצא בהסכם ,  והדגיש שאין אלטרנטיבה טובה יותר .  כשלעיתונאים נגמרו השאלות ,  אובמה עשה צעד חסר תקדים בשש וחצי שנות כהונתו  הפנה שאלה לעצמו . " אני לא רוצה שתישאר שום אבן שלא נהפכה ביחס להסכם ,  ורוצה לענות לכל מבקרי ההסכם ",  אמר הנשיא והוסיף שנשיאים שיבואו אחריו יהיו בעמדה הרבה יותר טובה להתמודד מול איראן מאשר העמדה שהוא היה בה לפני ההסכם .  
הקרב על הקונגרס נפתח .  סנאטורים רפובליקנים מסננים את דף המסרים של נתניהו נגד ההסכם ,  ו"לאובמה ברור שנתניהו מוביל את המאבק בקונגרס מבחוץ ",  אמר המקור הדיפלומטי שמתריע מפני  " ערעור של ראש הממשלה על ריבונות הנשיא האמריקני ". 
התוצאה של חילוקי הדעות המהותיים בין אובמה לנתניהו הובילה את אובמה לעשות אבחנה ברורה בין  " נתניהו "  לבין  " ישראל ".   " ההסכם הזה ישמור על בטחון ישראל ",  הבהיר הנשיא והזכיר שהוא מחויב בכל מאודו להגנתה של ישראל .  כדי להוכיח זאת אובמה הודיע שהוא שולח את שר ההגנה אשטון קרטר לישראל ,  ודווח כי האמריקנים יעבירו סיוע בטחוני נוסף ומשמעותי לישראל .  מצד שני ,  ביחס לראש ממשלת ישראל אובמה טען ש"לא קיבלנו ממנו שום אלטרנטיבה ממשית להסכם ".  
השאלה היא אם נתניהו מסוגל להתגמש מול המערב ,  ולפחות לתת סיכוי להסכם הגרעין .  בינתיים ,  הוא ימשיך במאבק שכבר החל בו בקונגרס ,  ויחזיק אצבעות למועמד הרפובליקני בבחירות לנשיאות שייערכו ב-2016 .  

מנהיג סרבן ,  אך עוצמתי :  נתניהו בעיני הקהילה הבינלאומית
ראש הממשלה מתרכז באיום האיראני ,  וסופג ביקורות על חוסר מוכנותו לפשרה - אך המערב חושב על דאעש .  נתניהו פתח בקרב תקשורתי ופוליטי לקראת ההצבעה בקונגרס על הסכם הגרעין ,  אולם אובמה מתעקש להבחין בין התמיכה בישראל ליחסים עם נתניהו

