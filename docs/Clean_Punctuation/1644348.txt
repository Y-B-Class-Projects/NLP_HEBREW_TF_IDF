ישי מאיים לטרפד את  " חוק המסתננים "
 שר הפנים שיגר מכתב לרה"מ ,  בו הבהיר כי יתנגד להצעת החוק במתכונתה הנוכחית .  הסיבות :  החוק ייצור  " פרצה חמורה "  במדיניות ההגירה של ישראל ומהווה הפרה של הסטטוס קוו
שר הפנים אלי ישי  ( ש"ס )  שיגר היום  ( רביעי )  מכתב לראש הממשלה בנימין נתניהו ,  בו הודיע לו כי לא יתמוך ב"חוק ההגירה "  במתכונתו הנוכחית .  הצעת החוק ,  שתובא להכרעת ועדת השרים לענייני חקיקה ,  נועדה להסדיר את הגדרת הזכאות של המבקשים להיכנס לארץ ולמנוע הסתננות לתחומה .  ישי מאשים את ראש הממשלה בכך שהדיונים לגיבוש טיוטת הצעת החוק נערכו ללא ידיעתו ואיים כי אם לא תוסר מסדר היום ,  בכוונתו להתנגד לה .
 במכתב נאמר כי  " לסדר היום צורפה 'טיוטת חוק ההגירה' שעיון ראשוני מראה כי יש בו כדי להוביל לפריצה קיצונית במדיניות ההגירה הנוהגת היום כלפי זרים בישראל ,  וזאת בניגוד גמור להחלטות הממשלה בנושא ולעמדתך כפי שהובעה על ידך לאחרונה ".  ישי המשיך וכתב כי טיוטת החוק  " מהווה הפרה גסה של הסטטוס קוו בישראל ".  
ישי הביע גם זעם על גיבוש הטיוטה ללא ידיעתו .  דבריו , " מהתנהלות הדברים עולה בבירור כי טיוטה זו היתה כתובה כבר בעת קבלת החלטת הממשלה ביום ראשון האחרון ,  אך על אף דיונים שנערכו עד לרגע האחרון בנוגע לנוסח החלטת הממשלה ,  בין היתר עם נציגי משרדי ,  דבר קיומה של הטיוטה לא הובא לידיעתי ". 
ישי סיכם את דבריו וכתב כי  " כשר הממונה על תחום ההגירה בישראל אבקש למחות על דרך התנהלות זו ולהודיע כי אם טיוטת החוק כפי שהופצה לא תוסר מסדר היום של צוות הבדיקה ,  אין בכוונתי לאשר את החוק כשר הפנים ". 
ראש הממשלה התייחס בפתח ישיבת הממשלה שנערכה ביום ראשון לנושא ההגירה והודיע כי הוא יקים צוות בראשותו לקביעת חוק ההגירה . " למדינת ישראל אין חוק הגירה ",  אמר . " אין מדיניות אחידה ,  ממלכתית ,  ברורה לגבי חוק ההגירה שאמורה להבטיח את אופייה היהודי והדמוקרטי של מדינת ישראל .  אני חושב שהדבר הזה מתבקש ,  יכול להיות שהוא מתבקש כבר שנים רבות ,  אבל אנחנו מתכוונים לממש אותו גם כן .  אנחנו נקים את הצוות הזה והוא יגיש את המלצתו לממשלה בזמן הקרוב ". 

ישי מאיים לטרפד את  " חוק המסתננים "
 שר הפנים שיגר מכתב לרה"מ ,  בו הבהיר כי יתנגד להצעת החוק במתכונתה הנוכחית .  הסיבות :  החוק ייצור  " פרצה חמורה "  במדיניות ההגירה של ישראל ומהווה הפרה של הסטטוס קוו

