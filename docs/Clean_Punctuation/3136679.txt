ח"כ מיקי זוהר תוקף : " מה שעושים לנתניהו זה כמו רצח רבין "
 יו"ר ועדת הכנסת התבטא בחריפות בריאיון לרדיו חיפה והשווה שוב ושוב בין יחס המשטרה והתקשורת לנתניהו ובין הרצח הפוליטי של ראש הממשלה לשעבר . " המשטרה מוטה ,  זו קנוניה של לפיד ".  מפלגת העבודה : " אבדן ערכים מוחלט "
  ( בווידאו :  תגובתו של ראש הממשלה להמלצות המשטרה ,  בשבוע שעבר )  
ח"כ מיקי זוהר  ( הליכוד )  התבטא היום  ( שני )  באופן שנוי במחלוקת כשהשווה בין חקירותיו של ראש הממשלה בנימין נתניהו לבין רצח רבין . " כן ,  אני משווה בין רצח רבין לבין מה שעושים לראש הממשלה ",  אמר זוהר , " כי מה שעושים לו זה הכל למעט ליטול את חייו .  זה מה שנשאר שיעשו כדי להראות שהצליחו להדיח את ראש הממשלה מתפקידו באמצעים לא דמוקרטיים ".  את הדברים אמר זוהר בריאיון לרדיו חיפה .
" הרי מה עשו עם רבין ?  בא רוצח מתועב והוציא את ראש הממשלה מתפקידו באמצעים לא דמוקרטיים באמצעות לקיחת חייו ",  אמר זוהר . " מה שעושים לנתניהו ,  למעט נטילת חייו ,  עושים הכל כדי להוציא אותו מתפקידו .  ולכן זה לא פחות חמור ".  
כשנשאל לגבי התנהלות המשטרה בתיקי נתניהו ,  אמר זוהר כי  " משטרת ישראל מוטה ,  היא לא אובייקטיבית ".   " יש לי תיאוריית קונספירציה שקובעת שראש אגף החקירות לשעבר יואב סגלוביץ' ,  בוגר יחידת 433 ,  יחד עם יאיר לפיד ,  רוקמים איזושהי קנוניה כדי להוציא את ראש הממשלה מתפקידו ",  הוסיף . " אנחנו רואים שב-433 בודקים גם את אלדד יניב מהשמאל .  רק ביאיר לפיד לא נוגעים ".  
לדברי ח"כ זוהר , " המשטרה עושה עבודה נפלאה במדינת ישראל .  יש רק דבר אחד שהיא לא יודעת לעשות והיא נכשלת בו פעם אחר פעם - חקירות של אישי ציבור ואנשים מפורסמים .  שם ,  מכוח התקשורת המלטפת או האהדה הציבורית היא מאבדת את זה לחלוטין .  היא עוצרת אנשים סתם ,  ובסוף היא משחררת אותם ולא מגישה נגדם כתב אישום ". 
במפלגת העבודה תקפו את דבריו של זוהר וכינו אותם  " אבדן ערכים מוחלט ".  בהודעת המפלגה נמסר עוד  " לא נשכח ולא נסלח לכל אלה שעמדו על המרפסת ,  שלקחו חלק בתהלוכת ארון הקבורה והובילו את מסע ההסתה הפרוע ומשולח הרסן שתידלק את רוצח ראש ממשלת ישראל ,  יצחק רבין ז"ל .  מיקי זוהר מבייש את הליכוד ,  מבייש את הכנסת ומבייש את המדינה .  אם עוד נשאר בתנועת הליכוד משהו מערכי הממלכתיות עליהם להתנער מדבריו ולגנותם מיד ובפה מלא ". 
 ( עדכון ראשון :  14:57 )  

ח"כ מיקי זוהר תוקף : " מה שעושים לנתניהו זה כמו רצח רבין "
 יו"ר ועדת הכנסת התבטא בחריפות בריאיון לרדיו חיפה והשווה שוב ושוב בין יחס המשטרה והתקשורת לנתניהו ובין הרצח הפוליטי של ראש הממשלה לשעבר . " המשטרה מוטה ,  זו קנוניה של לפיד ".  מפלגת העבודה : " אבדן ערכים מוחלט "
 
