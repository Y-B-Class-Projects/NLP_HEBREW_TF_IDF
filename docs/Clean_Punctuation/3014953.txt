הוצאות מעון ראש הממשלה בשנה החולפת :  הנמוכות זה שבע שנים
כשני מיליון שקלים הושקעו ב-2015 באחזקת המעון הרשמי והפרטי של נתניהו ,  הסכום הנמוך ביותר מאז נבחר בשנית לראשות הממשלה ב-2009 .  עם זאת ,  בניגוד לשנים קודמות לא נמסר פירוט של החשבוניות המרכיבות את הסכום
הוצאות מעונות ראש הממשלה נמצאות בירידה בשנים האחרונות - כך עולה מתשובת המדינה לבקשה שהגישה התנועה לחופש המידע .  1,844,000 שקלים הוא הסכום שהושקע באחזקתם של המעון הרשמי של ראש הממשלה בנימין נתניהו ורעייתו והמעון הפרטי של בני הזוג בקיסריה במהלך שנת 2015 .  מדובר בסכום הנמוך ביותר מאז נבחר נתניהו בשנית לתפקיד ראש הממשלה ,  ובהמשך של מגמת ירידה הנמשכת מאז שנת 2012 .  
על פי הנתונים ,  ההוצאות על גינון גדלו ב-2015 לעומת 2014 ,  מ-77 אלף ל-125 אלף שקלים .  הוצאות הניקיון ומשק הבית דווקא פחתו בכמחצית ,  מ-567 אלף שקלים ב-2014 ל-294 אלף בשנה שעברה .  בהוצאות התפעול לא חל כל שינוי ,  והן נותרו 138 אלף שקלים .  
עוד בוואלה !  NEWS:נתניהו הגיב על פרשת הצוללות : " הכול ממוסמך ,  הכול מתועד"במשטרה מעריכים :  תאונת השרשרת בחולון נגרמה מתקלה בדוושת הגזה-OECD :  ישראל ראשונה בשיעור הילדים שנהרגים בתאונות דרכים 
בניגוד לשנים קודמות ,  הממונה על חופש המידע במשרד ראש הממשלה לא כללה בתשובתה פירוט של החשבוניות המרכיבות את הסכום ,  אלא רק את סיכומן הכללי של ההוצאות .  בתשובתה לבקשת התנועה לחופש המידע כתבה ענת רביבו ,  הממונה על יישום חוק חופש המידע במשרד ראש הממשלה ,  כי לצורך הנפקת החשבוניות דרושות מאות שעות עבודה של עובדי החשבות במשרד .  עוד נכתב בתשובה כי כמות החשבוניות בשנת 2015 גדולה מזו של שנת 2014 ,  וכי לצורך סינון פירוטים הפוגעים בפרטיותה של משפחת נתניהו או בביטחונה יידרשו שעות עבודה רבות בהיקף  " בלתי סביר ".  
" אכן ,  הוצאות מעונות ראש הממשלה ממומנות מכספי הציבור ויש חשיבות לכך שהציבור יקבל מידע על היקפן באופן אשר יאפשר לו לבקרן במידת הצורך ",  כתבה רביבו ,  אולם הוסיפה כי  " אין מקום להיענות לבקשה למסירת החשבוניות שמשמעותה היא הסטת משאבים משמעותית של גורמים שונים במשרד לרבות גורמים בכירים  הסטה שתגרום לשיבוש קשה בפעילות המשרד השוטפת ".  
בטבלה שצורפה לתשובה ישנם נתונים כלליים בלבד אודות ההוצאות במעון .  הנתונים מלמדים כי מ-2012 נמשכת הירידה בהיקף ההוצאות ,  וכי ב-2015 הוצא הסכום הנמוך ביותר זה שש שנים .  הטבלה כוללת התייחסות מפורטת לגבי הקטגוריות השונות של סוגי ההוצאות הכרוכות באחזקת המעון בבלפור ,  וביניהן :  הוצאות אחזקה  ( ארנונה ,  חשמל ,  מים ,  טלפון ,  מעליות )  והוצאות תפעול  ( הדברה ,  אינסטלציה ,  אדריכלות ,  תריסים ,  סיוד ,  צבע ותיקונים ,  סידורי פרחים ,  כביסה ,  ציוד משרדי ופריטים מתכלים )  .  
בנוסף ,  ישנה התייחסות גם להוצאות מזון ,  שירותי בישול ואירוח רשמי  ( למעט הוצאות בגין אירוח אישים מחו"ל )  ,  הוצאות ניקיון ,  משק בית וכוח אדם במיקור חוץ ,  הוצאות גינון ,  הוצאות בגין רכש ,  ריהוט וכלי בית .  הטבלה כוללת התייחסות כללית בלבד להוצאות הנוגעות למעון הפרטי בקיסריה .
  דבר נוסף שבלט בדוח הוא העדר כל התייחסות להוצאות אבטחת המעונות וכן הוצאות בגין  " שכר עבודה של משרות אמון במעון ".  מהדוח עולה כי בשנת 2015 הוצאו 298 אלף שקלים שנועדו לאחזקת המעון הפרטי של בני הזוג נתניהו בקיסריה .  יתר הסכום ,  1,564,000 שקלים  נוגע להוצאות הקשורות למעון הרשמי ברחוב בלפור בלבד .  
עו"ד נירית בלייר ,  מנכ"לית התנועה לחופש המידע ,  מסרה בתגובה כי  " התשובה שקיבלנו חלקית ,  אינה מספקת ונערמת לכדי הר של תירוצים .  משרד ראש הממשלה נמצא בנסיגה בכל הקשור לנאמנותו לציבור ,  לזכות הציבור לדעת ,  לחופש מידע ושקיפות בפעולותיו ובשימוש בכספי הציבור .  ניכר כי הושקעה מחשבה או לפחות זמן בתגובת המשרד לבקשת התנועה לחופש המידע לחשיפת הוצאות מעונות ראש הממשלה ב-2015 ,  מוטב היה לו השקיע המשרד את זמנו בארגון המידע וניהול ההוצאות כיאות ".  
עוד נמסר כי  " הוצאות וחשבוניות אינן מידע שיש ללקט רק עם קבלת בקשת חופש מידע .  שימוש בכספי ציבור חייב להיות מסודר ,  מתועד היטב ונגיש תמיד .  תגובת משרד ראש הממשלה אינה סבירה ואין היא אלא התחמקות ממתן מידע בתירוצים חסרי היגיון ובסיס ". 
ממשרד ראש הממשלה נמסר בתגובה : " הוצאות מעונות ראש הממשלה בשנת 2015 הן הנמוכות ביותר בשבע השנים האחרונות .  כל התשלומים נעשו באישור גורמי המקצוע ועל פי החוקים שחלו על כל ראשי הממשלה והם נובעים מהחלטות הכנסת והיועץ המשפטי לממשלה ".  
באשר לבקשה על החשבוניות נמסר : " עבור הטיפול בבקשה נדרשים משאבים רבים ומאות שעות עבודה של אנשי המשרד ,  שעות אלה נגזלות מהעבודה המקצועית של אותם העובדים .  לכן ,  הגורמים הרלוונטיים במשרד לא נענו לבקשה בהתאם לסעיפים 8 ( 1 )  ,  9 ( א )  ( 1 )  ,  9 ( א )  ( 3 )  ו-11 לחוק ,  הקובעים שרשות ציבורית רשאית לדחות בקשה לקבלת מידע אשר הטיפול בה מצריך הקצאת משאבים בלתי סבירה ".  

הוצאות מעון ראש הממשלה בשנה החולפת :  הנמוכות זה שבע שנים
כשני מיליון שקלים הושקעו ב-2015 באחזקת המעון הרשמי והפרטי של נתניהו ,  הסכום הנמוך ביותר מאז נבחר בשנית לראשות הממשלה ב-2009 .  עם זאת ,  בניגוד לשנים קודמות לא נמסר פירוט של החשבוניות המרכיבות את הסכום

