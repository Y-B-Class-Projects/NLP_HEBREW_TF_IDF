לבני :  רדיפת שוברים שתיקה נועדה להסיט השיח מהמצב הביטחוני
חברת הכנסת מהמחנה הציוני אמרה שאינה מסכימה עם פעילות הארגון ,  אך מסרבת להשתתף בגינויים נגדו ,  שמטרתם הוא  " רווח פוליטי ".  לדבריה , " נתניהו תרגם את 'הערבים נוהרים' למדיניות מלחמה באויבים מבית ,  כי אינו מתמודד עם אויבים מבחוץ "
  ( אולפן וואלה !  NEWS :  סרטון  " השתולים "  של ארגון  " אם תרצו ")  
ח"כ ציפי לבני  ( המחנה הציוני )  השתתפה היום  ( שבת )  באירוע  " שבתרבות "  בגבעת שמואל והתייחסה לפעילות הארגון  " שוברים שתיקה ".  לדבריה ,  היא אינה מסכימה עם פעילות הארגון אך מסרבת לקחת חלק ביציאה נגדו . " השקפת עולמי שונה משלהם ,  אבל אני לא הולכת להצטרף למדורת השבט של הפוליטקאים ,  שצולים אותם על האש בשביל רווח פוליטי ",  אמרה והוסיפה : " הרדיפה הזו נועדה להסיט את דעת הקהל מהמצב הנוכחי ,  שבו היו יותר מ-200 פיגועים ,  ולממשלה אין פתרון באופק ". 
עוד היא הוסיפה כי  " בעיניי צה"ל הוא הצבא הכי מוסרי ואני פועלת בעולם כדי להוכיח זאת .  עשיתי זאת השבוע באירופה ".  לדבריה , " אם שוברים שתיקה עברו על החוק  אז שייחקרוויענשו ". 
ידיעות נוספות בוואלה !  NEWS:טורקיה :  ארבעה הרוגים ו-36 פצועים בפיגוע התאבדות בלב איסטנבולעורק התחבורה המרכזי שמסכן את חייהם של מאות אלפי ישראליםפיגוע דקירה בחברון :  שוטר מג"ב כבן 20 נפצע קל ,  המחבל חוסל  
" אני נוסעת להסביר בעולם ,  כי המגרש המדיני ריק ",  המשיכה לבני בעודה מתייחסת למסעות הסברה שהיא עורכת באירופה . " כל מקום שהגעתי אליו  יום או יומיים קודם לכן היה שם נציג פלסטיני ,  שניסה להשיג הישגים והכרה בינלאומית עבורם ",  ציינה ,  בעודה מבקרת את היעדר הפעילות המדינית בענייני חוץ של הממשלה המכהנת .
 בדברים שנשאה במהלך האירוע ,  התייחסה לבני גם לעובדה כי השבוע ציינו שנה לבחירות לכנסת ה-20 . " זו שנה שבה נתניהו תרגם את ה'ערבים נוהרים' למדיניות ממשלתית של מלחמה באויבים מבית  כי הוא לא מסוגל לתת פתרונות אמיתיים לאויבים מבחוץ ".  
בסיום דבריה ,  ספדה לבני לראש המוסד לשעבר אשר הלך לעולמו השבוע ,  מאיר דגן ,  וציינה כי הוא היה  " פרגמטי ולא פופוליסט ,  בניגוד לממשלה הנוכחית ".  עוד היא הוסיפה : " דגן היה אמיץ .  הוא ידע שיתקפו אותו על עמדותיו ,  ותקפו אותו בצורה מכוערת ,  ועדיין הוא אמר את מה שחשב ".  
לדבריה , " הגישה המדינית והביטחונית של דיסקין ,  גנץ ואיזנקוט אינה פופוליסטית ,  היא פרגמטית ,  יודעים מה צריך לעשות כדי לשנות את האווירה .  הם יודעים שכלכלה פלסטינית טובה היא אינטרס ישראלי ביטחוני .  הממשלה הנוכחית פחדנית ופופוליסטית ולא מבצעת מה שצריך ,  לא עושה מהלך מדיני מתוך פחד פוליטי ".  

לבני :  רדיפת שוברים שתיקה נועדה להסיט השיח מהמצב הביטחוני
חברת הכנסת מהמחנה הציוני אמרה שאינה מסכימה עם פעילות הארגון ,  אך מסרבת להשתתף בגינויים נגדו ,  שמטרתם הוא  " רווח פוליטי ".  לדבריה , " נתניהו תרגם את 'הערבים נוהרים' למדיניות מלחמה באויבים מבית ,  כי אינו מתמודד עם אויבים מבחוץ "
 
