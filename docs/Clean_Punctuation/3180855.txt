העיתונאי שעוכב בנתב"ג לוואלה !  NEWS : " התנצלות נתניהו חלולה "
 פיטר ביינרט אמר כי על הממשלה לשנות את מדיניותה ,  אחרי שתחקורו על פעילותו בארגוני שמאל עורר סערה . " אם ישראל באמת רוצה להחליש את ה-BDS ,  עליה לעשות מהלך לסיום הכיבוש ",  אמר העיתונאי היהודי-אמריקני
העיתונאי היהודי-אמריקני פיטר ביינרט ,  שתוחקר בנתב"ג במהלך ביקורו בישראל ,  אמר היום  ( שלישי )  לוואלה !  NEWS כי ההתנצלות של ראש הממשלה בנימין נתניהו  " חלולה ".  ביינרט ,  שתושאל על פעילותו בארגוני שמאל ,  אמר כי על הממשלה לשנות את המדיניות שלה .
 הביקורת על ישראל ,  בעיקר בארצות הברית , " נובעת מהתנגדות למדיניות הישראלית ",  אמר . " כמובן שיש אנטישמיות ,  אבל הבעיה שאני חושב שיש לישראל ,  היא לא בעיקרה בעיית יחסי ציבור ,  היא בעיה מוסרית ופוליטית .  אם מחזיקים מיליוני פלסטינים בגדה המערבית במשך 50 שנה בלי זכויות יסוד ,  אנשים במערב ,  במיוחד שמאמינים בזכויות אדם ,  יגידו שזו בעיה ושאי אפשר לסובב את זה ".  
לדבריו של ביינרט , " אם ישראל רוצה להחליש את תנועת ה-BDS ,  הדבר היחיד שבאמת יהרוס אותה הוא מהלך ישראל רציני לכיוון סיום הכיבוש - שהוא לא דמוקרטי ולא מוסרי .  זה לא משהו שקל לעשות ,  אבל ישראל יכולה להגיד שהיא תומכת במדינה פלסטינית בקווי '67 ,  להפסיק לממן את גידול ההתנחלויות .  כל היתר ,  אני חושב ,  הוא משחק של יחסי ציבור ". 
ביינרט נחשב לאחד הקולות הבולטים ביהדות ארצות הברית וידוע בביקורת החריפה שלו כלפי ממשלת נתניהו .  תחקורו עורר סערה רבה ,  ובעקבות זאת נמסר מלשכת ראש הממשלה כי נתניהו שוחח עם גורמי הביטחון וביקש להבין איך קרה האירוע .  בלשכת ראש הממשלה אמרו כי נמסר לנתניהו כי  " מדובר בטעות מנהלית ".  
בחודשים האחרונים ישנו ריבוי דיווחים על עיכובים ותשאולים ביציאה ובכניסה מהארץ על רקע פעילות או עמדות שמאל .  בחודש האחרון היו עוד שני מקרי עיכוב של יהודים אמריקנים בולטים .  עורך הדין מאייר קופלו תושאל לאחר שבחיפוש במזוודתו נמצאה חוברת תעמולה פלסטינית באנגלית ,  וסימון צימרמן ואביגיל קירשנבאום תושאלו בכניסה במעבר טאבה על עמדותיהן ופעילותן הפוליטית .  
ביולי דווח גם על תשאולו של מוריאל רוטמן-זכר ,  אזרח ישראלי ,  על מעורבותו בפעילות ב"שוברים שתיקה ",  ובחודשים שלפני כן טניה רובינשטיין עוכבה בשל עבודתה בקואליציית נשים למען שלום .  גם יהודית אילני עוכבה בשל ביקורה בהכנות למשט בעזה .  

העיתונאי שעוכב בנתב"ג לוואלה !  NEWS : " התנצלות נתניהו חלולה "
 פיטר ביינרט אמר כי על הממשלה לשנות את מדיניותה ,  אחרי שתחקורו על פעילותו בארגוני שמאל עורר סערה . " אם ישראל באמת רוצה להחליש את ה-BDS ,  עליה לעשות מהלך לסיום הכיבוש ",  אמר העיתונאי היהודי-אמריקני

