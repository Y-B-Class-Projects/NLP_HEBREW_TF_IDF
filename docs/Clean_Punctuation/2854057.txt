צפו :  ח"כ גטאס קטע את נאום נתניהו על יום הניצחון על הנאצים
הח"כ מהרשימה המשותפת התרעם על כך שראש הממשלה העלה את הגרעין האיראני בדיון בכנסת לציון יום השנה לניצחון על גרמניה הנאצית . " מה זה קשור ?  ",  שאל לפני שיצא מהמליאה .  נתניהו לא נשאר חייב
ראש הממשלה בנימין נתניהו נשא היום  ( רביעי )  נאום בדיון לציון יום הניצחון על גרמניה הנאצית במליאת הכנסת .  במהלך הנאום התייחס נתניהו בין היתר לסוגיית הגרעין האיראני ,  ובשלב זה התפרץ לדבריו ח"כ באסל גטאס  ( הרשימה המשותפת )  בקריאות ביניים בטענה שהוא מבזה את המעמד של הדיון .
 נתניהו ציטט מדבריו של בכיר איראני שהובאו בכלי התקשורת הערביים היום ,  ובהם אמר כי  " לאיראן יש הרשאה אלוהית לחסל את ישראל ",  וכי ארצו לא תוותר על המשימה הזו גם אם לא יושג הסכם גרעין . " את הדברים הללו שומעים הנציגים שמנהלים משא ומתן עם איראן ,  והם ממשיכים כרגיל ",  אמר נתניהו .  
עוד בוואלה !  NEWS:המפכ"ל הפתיע : " יש לבחון מחדש את העמדה לגבי סמים קלים"הסתיים הדיון בהרחבת הממשלה ;   " נתניהו מוכר את המדינה"הוריה של לינוי תובעים :  זיהום האוויר בחיפה גרם לסרטן שלה 
בשלב זה התפרץ ח"כ גטאס לדבריו וצעק : " זה יום ל-70 שנה לניצחון על הנאצים .  אתה מבזה את המעמד הזה ".  נתניהו המשיך את נאומו ,  וח"כ גטאס שב וקטע אותו כמה פעמים ,  כשקרא : " מה זה קשור ?  "  על התייחסותו לאיום האיראני ,  ובהמשך חזר ואמר : " אתה מבזה את המעמד ".  לאחר מכן הוא קם ויוצא מהמליאה . 
" האיום של איראן אינו פוסח על אף אחד מאיתנו  יהודי וערבי כאחד ",  אמר נתניהו בנאומו . " מאמצי איראן לייצר נשק גרעיני ,  במקביל להתארכות זרועות הטרור שלה ברחבי המזרח התיכון ,  מחייבים אותנו להגן בנחישות על ריבונותו וביטחוננו ".  הוא דיבר על המאמץ לשכנע את מעצמות המערב כי הסכם פשרני עם איראן יהיה טעות והוסיף : " בכל מקרה ישראל תגן על עצמה בכוחות עצמה מול כל איום ".  
לפניות לכתב :  omri_n@walla.net.il 

צפו :  ח"כ גטאס קטע את נאום נתניהו על יום הניצחון על הנאצים
הח"כ מהרשימה המשותפת התרעם על כך שראש הממשלה העלה את הגרעין האיראני בדיון בכנסת לציון יום השנה לניצחון על גרמניה הנאצית . " מה זה קשור ?  ",  שאל לפני שיצא מהמליאה .  נתניהו לא נשאר חייב

