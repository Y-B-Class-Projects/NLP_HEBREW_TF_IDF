מארגני האירוויזיון לנתניהו : " אל תתערב בתכנים ואפשר חזרות בשבת "
 ימים ספורים לפני בחירת העיר שתארח את האירוויזיון בישראל ,  שלחו נציגי איגוד השידור האירופי מכתב לראש הממשלה ובו מספר תנאים מוקדמים :  עצמאות לתאגיד השידור ,  התנערות מפוליטיקה והתחייבות לחזרות בשבת
בימים הקרובים צפוי איגוד השידור האירופי לקבל הכרעה לגבי זהות העיר שתארח בישראל את האירוויזיון ,  כאשר הבחירה תהיה בין תל אביב וירושלים בעקבות ירידתה של אילת מהפרק .  אולם בטרם נבחרה העיר ,  שלחו היום  ( שני )  נציגי איגוד השידור לראש הממשלה בנימין נתניהו מכתב ובו דרישות ותנאים מוקדמים שישראל תהיה חייבת לעמוד בהם .  כך פורסם הערב במהדורה המרכזית של  " החדשות ". 
לפי הפרסום ,  נציגי איגוד השידור דורש מנתניהו להתחייב בכתב על כמה דרישות ותנאים מוקדמים ,  ביניהם התחייבות לאפשר קיום חזרות גנרליות בשבת ,  חופש עיתונות וביטוי מוחלט לכל המשלחות והמבקרים ,  לתת אשרות כניסה לישראל ללא שום קשר לדעות הפוליטיות של המבקרים ,  לאפשר למבקרים לטייל בישראל ללא הגבלה ולהעניק עצמאות מוחלטת לתאגיד בעריכת משדר האירוויזיון .
 השבוע ביקר בישראל נציג בכיר של איגוד השידור האירופי ונפגש עם נציגים של שלוש הערים שהתחרו על הזכות לארח את האירוויזיון בישראל - אילת ,  ירושלים ותל אביב .  מאוחר יותר כאמור ירדה אילת מהפרק וכעת מתחרות ביניהן על הזכות שתי ערים בלבד - תל אביב וירושלים .  ההכרעה הסופית בנושא תתקבל השבוע .  

מארגני האירוויזיון לנתניהו : " אל תתערב בתכנים ואפשר חזרות בשבת "
 ימים ספורים לפני בחירת העיר שתארח את האירוויזיון בישראל ,  שלחו נציגי איגוד השידור האירופי מכתב לראש הממשלה ובו מספר תנאים מוקדמים :  עצמאות לתאגיד השידור ,  התנערות מפוליטיקה והתחייבות לחזרות בשבת

