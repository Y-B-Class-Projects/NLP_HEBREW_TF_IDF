 " נתניהו המציא שדרשנו סגן שר כדי להדיח את דנון "
 ח"כ שלח תקף את ראש הממשלה והכחיש כי דרש את תפקיד סגן שר הביטחון כפיצוי על כך שלא מונה ליו"ר ועדת החוץ והביטחון .  על סילבן שלום : " לא בטוח שדבק בו רבב ,  קל להרוס בן אדם "
 מתקפה חריפה של יו"ר סיעת  " יש עתיד ",  ח"כ עפר שלח ,  על ראש הממשלה ,  בנימין נתניהו .  באירוע  " שבתרבות "  בתיאטרון הבימה שבתל אביב התייחס שלח להצעה למנות אותו לסגן שר הביטחון ,  כפיצוי על כך שלא נבחר ליו"ר ועדת החוץ והביטחון .  בתחילת השבוע אישרה ועדת הכנסת כי ח"כ זאב אלקין  ( הליכוד-ביתנו )  ימונה לתפקיד ,  לאחר חצי שנה שבה לא היה לוועדה יו"ר קבוע .  הוא ימלא את התפקיד ברוטציה עם חבר סיעתו יריב לוין . 
" חצי שנה לא קרה כלום בעניין ,  ממש כמו ההחלטה על מינוי נגיד בנק ישראל ועל תקציב הביטחון ",  אמר שלח . " סיעות שונות בקואליציה ,  כולל ליברמן שזוכה וחזר לתפקיד שר החוץ ,  תמכו במינוי שלי לתפקיד .  כולם ניהלו שיחות עם ראש הממשלה ,  ובכל זאת ,  לא קרה כלום כחצי שנה ".  לדבריו , " ההצעה לפצות אותי בתפקיד סגן שר זו המצאה של ראש הממשלה כדי להדיח את ח"כ דני דנון  ( מתפקיד סגן שר הביטחון - ע"נ )  ולא מדובר בדרישה שלנו ".  
שלח התייחס בדבריו גם לישיבת מפלגתו בממשלה אחרי הפיצוץ במשא ומתן עם הפלסטינים . " לממשלה הזו יש אג'נדה בתחומים אחרים שאינם קשורים למו"מ המדיני ",  הסביר . " אנחנו קידמנו את החוק לשוויון בנטל ,  אנחנו נאבקים על חוק הפונדקאות ,  על ברית הזוגיות ,  ולא נוותר  (  ..  .)  לדעתי ,  המו"מ המדיני יתחדש ,  ואם הוא יתחדש  זה בגלל ש'יש עתיד' ממשיכה לשבת בקואליציה .  אם נצא מהקואליציה ,  יגיע מישהו יותר טוב ?  ",  תהה .  בנוגע למשא ומתן עצמו ,  טען שלח : " לא התנהל מו"מ עם הפלסטינים תשעה חודשים ,  למעשה ,  כי היה מחסום אי-אמון בין הצדדים והאמריקנים לא ידעו לגשר ביניהם .  אבל צריך להגיד ביושר ,  שהפלסטינים אחראים על כישלון המו"מ לא פחות מאתנו ". 
עוד על סאגת מינוי יו"ר הוועדה:הביזיון של ועדת חוץ וביטחון | פרשנותאחרי 7 חודשים :  דיל בין נתניהו ללפיד על ועדת חוץ וביטחוןבג"ץ הורה לנמק :  למה אין יו"ר לוועדת החוץ והביטחון ?  
באשר למרוץ לנשיאות ולבדיקה שעשתה המשטרה בעניין טענות על הטרדה מינית לכאורה מצד מועמד אפשרי ,  שר האנרגיה והמים סילבן שלום ,  הוסיף שלח : " אני לא בטוח שדבק בסילבן שלום רבב לפי איך שהדברים התנהלו ".  הוא ציין כי  " קל מאוד להרוס בן אדם ".  
באירוע השתתף מועמד אחר לתפקיד הבכיר ,  ח"כ בנימין בן אליעזר  ( העבודה )  . " אני רץ לנשיאות משום שסיפור חיי הוא הסיפור של הארץ הזו ואני רוצה שיהיה כאן טוב ",  אמר למראיינת יעל דן .  הוא התייחס לפרסומים על ביקורים שערך בקזינו יוקרתי בלונדון . " חפרו וחפרו עליי ומה מצאו ?  שלפני כ-15 שנה הייתי עם משפחתי בקזינו ",  אמר . " היה שם נוהל שמי שנכנס פנימה צריך כרטיס חבר ,  גם בשביל לאכול שם ".  
בעניין השר שלום ,  הגדיר אותו בן אליעזר  " חבר שלי ",  ואמר כי איחל לו בהצלחה . " אני מקווה שהפרשה מאחוריו ",  אמר . " מבחינתי ,  אני מרגיש שנעשה לו עוול .  גם כאן חיפשו ומצאו פרשה שאולי התרחשה לפני שנים .  בכלל ,  אני חושב שיש מועמדים מצוינים לתפקיד הנשיא עם אג'נדות חשובות ".  הוא הוסיף כי הוא סבור שסיכוייו לנצח במרוץ  " מצוינים ". 
לפניות לכתב עמרי נחמיאס :  omri_n@walla.net.il  

" נתניהו המציא שדרשנו סגן שר כדי להדיח את דנון "
 ח"כ שלח תקף את ראש הממשלה והכחיש כי דרש את תפקיד סגן שר הביטחון כפיצוי על כך שלא מונה ליו"ר ועדת החוץ והביטחון .  על סילבן שלום : " לא בטוח שדבק בו רבב ,  קל להרוס בן אדם "
 
