גורם ביטחוני : " קיצוץ בצה"ל ?  עדיף בשב"כ ובמוסד "
 במערכת הביטחון יש מי שמתריע כי הצבא לא יוכל לעמוד בקיצוץ בתקציב שהאוצר רוצה ,  ומציע לפגוע בגופי ביטחון אחרים . " יש סף שצה"ל לא יוכל לרדת ממנו .  במלחמה הבאה לא יזכרו שרה"מ לקח אחריות לקיצוץ "
" הגיע הזמן לקצץ בתקציב המוסד והשב"כ .  צה"ל לא יוכל לעמוד בקיצוץ שהאוצר רוצה "  - כך אמר היום  ( שני )  גורם ביטחוני בכיר ,  בהתייחסו לקיצוץ הצפוי בתקציב הביטחון בשל המלצות ועדת טרכטנברג ,  שאושרו אתמול בממשלה .  גורמים בצה"ל העריכו אמש כי לא יהיה מנוס גם מקיצוץ בתקציב משרד הביטחון כדי להקל על היכולת של הממשלה להסיט משאבים מהביטחון למוקדים אחרים בתחום החברתי . " אם במלחמה הבאה יהיו 500 הרוגים ,  אף אחד לא יזכור שראש הממשלה לקח אחריות על תקציב הביטחון .  יש סף שממנו צה"ל לא יכול לרדת ",  הוסיף .
 עוד בנושא:המלצות ועדת טרכטנברג אושרו ברוב גדול בממשלההסטודנטים אחרי אישור טרכטנברג :  נחריף המאבק ברחובות"ההמלצות העיקריות של ועדת טרכטנברגהקיצוץ בביטחון :  פחות טנקים ,  תחמושת וגדרותהרמטכ"ל על הכוונה לקצץ : " מדברים בנו סרה"גנץ מזהיר : " לא נתפשר על כשירות הכוחות "
 הרמטכ"ל ,  רב אלוף בני גנץ ,  העביר אתמול בישיבת הממשלה את המסר כי אין בכוונתו להשלים עם הקיצוץ ,  וציין אז כי בזמן שהשרים מדברים על צדק חברתי ,  בצה"ל משרתים אלפי משרתי קבע ,  חלקם נגדים וקצינים ,  ששכרם נע בין שכר מינימום ל-7,000 שקלים . " הם חלק מהפסיפס הישראלי ",  הוסיף גנץ .  אולם כאמור ,  ראש הממשלה לא השתכנע והודיע כי הוא לוקח את האחריות להשלכות הקיצוץ על עצמו .  
הגורם הביטחוני סיפר ,  כי  " הרמטכ"ל יצא עצבני מישיבת הממשלה ",  והוסיף : " בסופו של דבר ,  מבחן התוצאה מדבר .  יש לו אחריות מול החברה וכלפי הצבא ,  וצה"ל לא יוכל לעמוד בקיצוץ שהאוצר רוצה ". 
הגורם העריך כי הדיונים על אופן הקיצוץ יימשכו חודשים ועשויים להסתיים בסוף חודש ינואר . " הרמטכ"ל לא יוותר מהר ויתעקש על הפרטים הקטנים ".  עם זאת ,  גורמים אחרים בצה"ל העריכו אמש כי למרות המאבקים ,  לא יהיה מנוס גם מקיצוץ בתקציב משרד הביטחון כדי להקל על היכולת של הממשלה להסיט משאבים מהביטחון למוקדים אחרים בתחום החברתי .
 לפניות לכתב :  amirbohbot@walla.com

גורם ביטחוני : " קיצוץ בצה"ל ?  עדיף בשב"כ ובמוסד "
 במערכת הביטחון יש מי שמתריע כי הצבא לא יוכל לעמוד בקיצוץ בתקציב שהאוצר רוצה ,  ומציע לפגוע בגופי ביטחון אחרים . " יש סף שצה"ל לא יוכל לרדת ממנו .  במלחמה הבאה לא יזכרו שרה"מ לקח אחריות לקיצוץ "
 
