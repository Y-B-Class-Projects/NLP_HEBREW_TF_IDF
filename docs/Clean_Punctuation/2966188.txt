יעלון נפגש עם תורמים מרכזיים בליכוד : " יחליט על עתידו בקרוב "
 לוואלה !  NEWS נודע כי שר הביטחון לשעבר נפגש בי-ם עם משלחת תורמים .  יעלון טען ,  לדברי אחד מהנוכחים ,  כי הוא  " מודאג ממה שקורה בליכוד ".  מקורב ליעלון : " הוא נחוש להמשיך ,  יקבל החלטה בקרוב "
 שבוע וחצי לאחר פרישתו מהכנסת ,  שר הביטחון לשעבר משה יעלון נפגש אמש  ( שני )  עם משלחת של ארגון ידידי הליכוד בארצות הברית  כך נודע לוואלה !  NEWS .  בפגישה ,  שנערכה במסעדה בירושלים ,  השתתפו כ-15 מחברי משלחת של הנהגת ארגון תורמים מרכזי עבור חברי כנסת בליכוד .  ארוחת הערב עם חברי המשלחת נקבעה זמן רב לפני התהפוכות הפוליטיות בישראל .
 לדברי אחד מהמשתתפים ,  במהלך הפגישה הסביר יעלון את החלטתו לפרוש מהחיים הציבוריים ,  אך הבהיר כי הוא  " לוקח את הזמן להבין לאן פני הליכוד ".  השר הפורש הסביר בפגישה : " אני מודאג ממה שקורה בליכוד .  רק בני בגין ואני שומרים על מה שהליכוד אמור להיות - גם על פי האידיאולוגיה של ותיקים כמו בגין האב ,  משה ארנס ואחרים ".  
עוד בוואלה !  NEWS:בני בגין :  מי שהעדיף את ליברמן על פני יעלון - ימין טיפשליברמן הושבע לתפקיד שר הביטחון :  תומך בפתרון שתי המדינותהרצוג לכחלון : " יש רגעים שמנהיג צריך להעז לשלם את המחיר "  
יעלון סיפר כי הוא מצא את עצמו  " מבודד "  עם בגין בסיעת הליכוד ,  בכל הקשור לשלטון החוק והיחס לערכים ,  אך הדגיש : " זה לא הבסיס הליכודי .  הסתובבתי בסניפים לפני חג הפסח והתרשמתי שיש תמיכה בדרך שלי מצד הציבור השפוי בליכוד ,  ומדובר בהרבה אנשים ".  
" התרשמנו שיש לו ביקורת על ראש הממשלה ,  אך שהוא מעוניין להמשיך בקשר עם הקהל הרחב של המפלגה ",  סיפר אחד הנוכחים בפגישה ,  שהוסיף כי יעלון תיאר בפגישה את השתלשלות האירועים שהובילה להתפטרותו והציג את התפיסות הערכיות והמקצועיות שהניעו אותו לפרוש מהליכוד .  לדברי אותו גורם ,  חברי המשלחת הביעו צער על פרישתו ודאגה לנוכח התיאורים על המתרחש בליכוד ,  ואמרו ליעלון כי ימשיכו לתמוך בו ובדרכו .  
מאז שהודיע על פרישתו לפני כשבועיים ,  במחאה על החלטתו של ראש הממשלה בנימין נתניהו להדיח אותו ממשרד הביטחון לטובת צירופו של אביגדור ליברמן לממשלה ,  המערכת הפוליטית רוחשת ספקולציות בנוגע לעתידו הפוליטי .  בנאום ההתפטרות שלו ,  שבו הטיח יעלון ביקורת קשה על נתניהו ועל הכיוון הערכי שאליו צועדת המפלגה ,  הוא הבהיר כי הוא מתעתד  " לשוב ולהתמודד על הנהגת המדינה ".  
במערכת הפוליטית משרטטים שלושה תרחישים מרכזיים לגבי המסגרת הפוליטית שבה עשוי יעלון לשוב ולהתמודד על תפקיד ציבורי .  התרחיש הראשון הוא הקמת מפלגת ימין ,  יחד עם פורשים אחרים מהליכוד כמו גדעון סער ומשה כחלון .  תרחיש נוסף הוא חבירה למפלגת יש עתיד ,  בראשותו של יאיר לפיד ,  והתרחיש השלישי הוא חזרה לשורות הליכוד לאחר לכתו של נתניהו .  
גורמים ששוחחו עם יעלון בשבוע האחרון מעידים כי הוא  " במצב רוח מצוין ,  נחוש ורוצה להמשיך בפעילות פוליטית ",  וכי הוא בודק את האפשרויות העומדות בפניו . " כל האופציות על השולחן ",  אמר מקורב ליעלון ,  שהוסיף כי הוא  " יקבל החלטה לאן פניו בזמן הקרוב ".  
סקר רשת ב' שפורסם בסוף השבוע חזה כי מפלגה בהנהגת יעלון ,  כחלון וסער עשויה הייתה לגרוף 25 מנדטים ,  במידה והבחירות היו נערכות כעת ,  ולגבור על הליכוד ,  שזכה לפי הסקר ל-21 מנדטים .  אתמול פורסם ב"ג'רוזלם פוסט "  מכתב שהעביר יעלון לתורמים לשעבר ,  שבו הבהיר : " נכנסתי לפוליטיקה מתוך תחושת מחויבות למדינת ישראל ולביטחונה ,  ולכן איני שוקל לצאת לחלוטין מהזירה הציבורית או הפוליטית ".  הוא הוסיף : " חבל שחלק מהפוליטיקאים הכי בכירים בישראל בוחרים בדרך ההפרדה וההסתה .  אין בי חרטה על העמדה המוסרית המקצועית שבה נקטתי ואיני מוכן לשנות את עמדותיי ".  

יעלון נפגש עם תורמים מרכזיים בליכוד : " יחליט על עתידו בקרוב "
 לוואלה !  NEWS נודע כי שר הביטחון לשעבר נפגש בי-ם עם משלחת תורמים .  יעלון טען ,  לדברי אחד מהנוכחים ,  כי הוא  " מודאג ממה שקורה בליכוד ".  מקורב ליעלון : " הוא נחוש להמשיך ,  יקבל החלטה בקרוב "
 
