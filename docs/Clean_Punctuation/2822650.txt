הכותרות המרכזיות שעשו את סוף השבוע
לאחר הדיווח בוואלה !  :  מפקד מחוז ש"י פורש מהמשטרה ,  לבני תוקפת את נתניהו על הנאום בארה"ב ועד במשפט נגד העבריין אבי רוחן חוסל בפיצוץ .  אלה הכותרות שעשו את השבת
מפקד מחוז ש"י במשטרה ,  ניצב קובי כהן ,  החליט לפרוש מהמשטרה בשל החשד לכך שקיים קשר אסור עם פקודה שלו .  מפכ"ל המשטרה יוחנן דנינו קיבל היום  ( שבת )  את בקשתו של ניצב כהן ,  שיפרוש מהשירות כבר בימים הקרובים .  כהן הוא הניצב השישי שפורש בתקופתו של המפכ"ל דנינו .  קדמו לו ניסו שחם ,  רוני עטיה ,  ברונו שטיין ,  מנשה ארביב ויוסי פריינטי .
" המפכ"ל קיבל את בקשתו ואמר כי הוא מצר על הנסיבות שבהן ניצב כהן מסיים את תפקידו ",  נמסר מהמשטרה . " המפכ"ל הודה לניצב כהן על שירות מסור ומקצועי לאורך שנים ,  שבהן ביצע שורה ארוכה של תפקידים מבצעיים ומרכזיים במשטרת ישראל ובהן תרם רבות לארגון לציבור ולבטחון מדינת ישראל "   .  
יו"ר התנועה ומספר 2 ברשימת  " המחנה הציוני "  לכנסת ,  ח"כ ציפי לבני ,  תקפה היום  ( שבת )  בחריפות את ראש הממשלה ,  בנימין נתניהו ,  בגין החלטתו לצאת לנאום בקונגרס בארצות הברית ללא תיאום עם הממשל . " היחסים שלנו עם ארצות הברית חיוניים לביטחון שלנו ",  אמרה לבני באירוע  " שבתרבות "  בבת ים .
" נתניהו פוגע ביחסים האלה ועושה צעד שאולי שמשרת אותו פוליטית ,  אבל פוגע בביטחון ישראל .  ראש ממשלה אחראי היה יודע לשמור על האינטרסים הכי חשובים שלנו .  נתניהו אוהב לדבר באנגלית ולשמוע שמוחאים לו כפיים ,  אבל כשזה בא על חשבון היחסים עם בעלת הברית הגדולה שלנו - זה חוסר אחריות ".  
ארצות הברית הפסיקה חלק מפעילותה המבצעית נגד ארגון אל-קאעדה בתימן בעקבות הטלטלה הפוליטית במדינה - כך מסרו הלילה  ( שבת )  גורמים אמריקניים .  לדברי שני גורמי ביטחון בארצות הברית ,  קריסת ממשלת הנשיא הפרו-מערבי עבד רבו מנסור האדי הביאו ל"שיתוק "  המערכה נגד הטרור במדינה .  שלושה גורמים רשמיים מסרו כי הפסקת הפעילות כוללת לעת עתה גם את השימוש במל"טים בשמי המדינה ,  שחיסלו אשתקד יותר ממאה חמושים של שלוחת אל-קאעדה בחצי האי ערב ,  הנחשבת לזרוע המסוכנת ביותר של הארגון הקיצוני .
 גורם אחרים טענו כי המצב בשטח הוא דינמי ותיארו את הפסקת הפעילות המבצעית כאמצעי זמני שיסייע בבחינת האנרכיה במדינה הענייה .  עם זאת ,  דובר הבית הלבן ,  ג'וש ארנסט ,  הכחיש כי יש שינוי במדיניות של ארצות הברית .  לדבריו ,  וושינגטון מעוניינת להמשיך את שיתוף הפעולה הקרוב שלה עם תימן במסגרת המאבק בטרור והיא מחויבת להמשיך באסטרטגיה שנקטה עד כה . " אין שום שינויים במדיניות שאני יכול להכריז עליהם בשלב זה ",  הבהיר ארנסט .  
מאמר המערכת של העיתון  " ניו יורק טיימס "  שפורסם הבוקר  ( שבת )  תקף את ביקורו הקרוב של ראש הממשלה ,  בנימין נתניהו ,  בוושינגטון וכינה אותו  " ניסיון עוין "  להפעיל לחץ על הקונגרס במטרה שיטיל סנקציות נוספות על איראן .  נתניהו הוזמן על ידי יו"ר בית הנבחרים ,  ג'ון ביינר ,  לנאום בפני חברי הקונגרס והדבר נעשה ללא ידיעת הבית הלבן .  נאומו נקבע ל-3 במרץ  שבועיים בלבד לפני הבחירות בישראל .
" לרוב ,  ביקור של מנהיג מדינה זרה בארצות הברית מאורגן על ידי הבית הלבן ",  נכתב . " עם זאת ,  בהפרת עקרונות ההיגיון והדיפלומטיה ,  יו"ר בית הנבחרים ורון דרמר ,  שגריר ישראל ,  החליטו על דעת עצמם להזמין את נתניהו לקונגרס כדי שהוא יערער על גישתו של הנשיא אובמה כלפי הסכם גרעיני עם איראן ".  עוד נכתב כי  " נתניהו ,  שעומד בפני בחירות ב-17 במרץ ,  ככל הנראה סבור שמחיאות כפיים שישיג בקונגרס אחרי שיתקוף את אובמה ישפר את תדמיתו כמי שמסוגל לשמור על ביטחון ישראל .  ביינר נראה נחוש להשתמש בכל אמצעי אפשרי כדי לתקוף את אובמה סביב מדיניות הביטחון שלו .  למחוקקים ולמנהיגים זרים יש את הזכות לא להסכים עם נשיאי ארצות הברית ,  אבל האירוע הזה הוא ניסיון עוין לשדל את הקונגרס להטיל סנקציות נוספות נגד איראן ,  צעד שעליו אובמה איים להטיל וטו ".  
תושב רעננה בן 40 נהרג אתמול  ( שישי )  בפיצוץ כלי רכב בתחנת הרכבת בהוד השרון ,  והביא לפני כארבעה חודשים למעצרו של ראש ארגון הפשיעה אבי רוחן .  כמו כן ,  הוא היה צפוי להעיד במשפט נגד רוחן ואנשיו  כך על פי הערכת המשטרה .  הכיוון המרכזי שנבדק בחקירת האירוע הוא כי מדובר בבעל חנות ירקות ,  שעל פי החשד נסחט על ידי אנשיו של רוחן .
 לפני כמה חודשים ,  התפתחה מחלוקת בין ההרוג לאיש הייטק ,  לאחר שלטענתו של איש ההייטק הוא הלווה לירקן סכום כסף ,  וזה לא החזיר לו אותו .  על פי החשד ,  לאחר שלא הושב הכסף ,  פנה איש ההייטק לאבי רוחן ,  על מנת שיפעל להחזיר את החוב מהירקן .  לאחר פנייה למשטרה ,  חוקרי יאחב"ל  ( היחידה הארצית לחקירות בינלאומיות )  עצרו את רוחן ועוד כמה מאנשיו בחשד שניסו לסחוט את ההרוג .  
שני רוכבי אופנוע תושבי מזרח ירושלים נהרגו היום  ( שישי )  לאחר שנפגעו מכלי רכב פרטי בכביש 90 ,  סמוך למצוקי דרגות שבים המלח .  כמו כן ,  שלושה נוסעים במכונית נפצעו אחד בינוני ושניים קל .  מחקירה ראשונית של המשטרה עולה כי הרוכבים ביצעו עקיפה ובמהלכה חצו קו הפרדה רצוף והתנגשו חזיתית ברכב שבא ממול .  חובשים ופרמדיקים של מגן דוד אדום שהוזעקו למקום החלו לבצע פעולות החייאה בשני רוכבי האופנוע ,  אולם מותם נקבע כבר בשטח .
 מדובר בתאונת אופנועים קשה שנייה בתוך 12 שעות .  הלילה נהרגו שני גברים כבני 30 בתאונת דרכים בשדרות רוטשילד שבתל אביב .  השניים התנגשו מסיבה לא ברורה עם האופנוע בעמוד תאורה .
 חובשים ופרמדיקים של מד"א קבעו את מותו של הרוכב לאחר ניסיונות החייאה שנמשכו כמה דקות .  הגבר השני קיבל טיפול רפואי במקום ופונה לאחר מכן לבית החולים איכילוב בעיר ,  כשהוא סובל מפגיעת ראש ,  מורדם ומונשם ובמצב קשה מאוד ,  אולם שם נקבע הבוקר מותו .  

הכותרות המרכזיות שעשו את סוף השבוע
לאחר הדיווח בוואלה !  :  מפקד מחוז ש"י פורש מהמשטרה ,  לבני תוקפת את נתניהו על הנאום בארה"ב ועד במשפט נגד העבריין אבי רוחן חוסל בפיצוץ .  אלה הכותרות שעשו את השבת

