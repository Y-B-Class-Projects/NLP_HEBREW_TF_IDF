נתניהו על היוזמה הצרפתית : " מהווה תמריץ לפלסטינים לא להתפשר "
 ראש הממשלה אמר כי דבריו של שר החוץ לורן פביוס  " נותנים לפלסטינים מראש את הסיבות "  לא להתגמש במהלך מו"מ עתידי .  שגריר ישראל בצרפת לשעבר בריאיון לאולפן וואלה !  NEWS : " הרימו לממשלה להנחתה והקלו עליה את הדחייה על הסף של היוזמה "
 ראש הממשלה בנימין נתניהו התייחס היום  ( ראשון )  לסערה סביב יוזמת ועידת השלום הצרפתית . " ההצעה שעלתה מכיוון הצרפתים לכנס ועידה בינלאומית ,  עם איום בסופה ,  כי אם היא לא תצליח צרפת תאמץ במידה רבה את העמדה הפלסטינית ,  מהווה תמריץ לפלסטינים לבוא ולא להתפשר ".  לדבריו , " מהות המשא ומתן היא פשרה והיוזמה הצרפתית ,  כפי שדווחה ,  נותנת לפלסטינים מראש את הסיבות לא לעשות זאת ".  
נתניהו הוסיף ,  בפתח ישיבת הממשלה השבועית : " אני מעריך שתהיה התפכחות בנושא זה .  בכל מקרה ,  נפעל בנושא .  העמדה שלנו מאוד ברורה - אנחנו מוכנים להיכנס למשא ומתן ללא תנאים מוקדמים ". 
לקריאה נוספת:דני דנון על היוזמה הצרפתית : " לא מנהלים מו"מ עם אקדח לרקה"גורם ישראלי בכיר : " האם צרפת תציע ועידה בינלאומית עם דאעש ? "האיום הצרפתי להכיר בפלסטין עלול להוביל לצעדים חריפים עוד יותר 

שגריר ישראל בצרפת לשעבר ,  דניאל שק ,  העריך בריאיון לאולפן וואלה !  NEWS כי  " פרנסואה הולנד ידע ללא כל ספק מהיוזמה הזאת ".  לדבריו , " אני יודע את זה מכלי ראשון .  יו"ר האופוזיציה יצחק הרצוג ואני נפגשנו איתו לפני קצת יותר משבוע ".  
הוא הוסיף : " לא התרשמתי שיש מיידיות בתכניות שלהם .  יכול להיות שה'פוש' האחרון היה העובדה שפביוס עומד לסיים את תפקידו ,  ורצה להשאיר מורשת בנושא המזרח התיכון ".  שק הבהיר כי דברים דומים נאמרו בעבר ,  וגם הפעם  " לא היה רושם שהיוזמה הצרפתית מגובשת ".   
" אני חייב לומר שיש שלומיאליות בהצגה הצרפתית ",  הוסיף . " אילו הייתי במקומם ,  הייתי מציע רק את התהליך ,  את הוועידה ,  שלא מתרשם ממש שהם מגובשים מה תהיה הוועדה ".  לדבריו , " לו רק היה קצת רצון טוב בממשלת ישראל ,  היה אפשר להשפיע על תוכן הוועידה ,  אך הרימו לממשלה להנחתה והקלו עליה את הדחיה על הסף של העניין הזה .  אני מצר על כך כישראלי ,  כי אני לא רואה כיוזמה לתהליך שלום איום קיומי למדינת ישראל ".  
אתמול התייחס גורם ישראלי בכיר להצעתו של שר החוץ הצרפתי לורן פביוס . " אנחנו תוהים אם צרפת תציע ועידה בינלאומית עם דאעש ,  שזורע ומפיץ טרור בצרפת ",  עקץ .
 שלשום הודיע פביוס כי אם לא יחל משא ומתן בין ישראל והפלסטינים ,  צרפת תכיר במדינה פלסטינית . " צרפת תעסוק בשבועות הקרובים בכינוס בינלאומי שאליו יגיעו כלל הצדדים ושותפיהם - האמריקנים ,  האירופים והערבים ,  על מנת להביא למימוש פתרון שתי המדינות ",  אמר .  הוא הוסיף כי כחברה קבועה במועצת האו"ם ,  לצרפת יש אחריות בנושא ,  ומחובתה לנסות לקדם את פתרון שתי המדינות .  

נתניהו על היוזמה הצרפתית : " מהווה תמריץ לפלסטינים לא להתפשר "
 ראש הממשלה אמר כי דבריו של שר החוץ לורן פביוס  " נותנים לפלסטינים מראש את הסיבות "  לא להתגמש במהלך מו"מ עתידי .  שגריר ישראל בצרפת לשעבר בריאיון לאולפן וואלה !  NEWS : " הרימו לממשלה להנחתה והקלו עליה את הדחייה על הסף של היוזמה "
 
