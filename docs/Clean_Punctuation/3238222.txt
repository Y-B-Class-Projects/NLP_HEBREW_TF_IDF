נתניהו הציע לשרים  " לרצ'רץ' "  את כחלון בליכוד ,  השרים התנגדו
פרסום ראשון :  בישיבת שרי הליכוד הסביר רה"מ כי אם אכן תתממש הכוונה ללכת לבחירות מוקדמות ,  בכוונתו לרוץ באותה רשימה ללא פריימריז והבהיר כי  " צריך לדאוג לחברנו כחלון ".  השרה רגב טענה כי  " אסור לגעת ברשימה "  אך התנגדה לשריון .  אלקין הזהיר מדחיקת ח"כים מהרשימה
נתניהו לשרי הליכוד בישיבת שרי המפלגה : " נצטרך לרצ'רץ' את חברנו כחלון"נתניהו הבהיר לשרים כי אם יתקיימו בחירות נוספות ,  אין בכוונתו לקיים פריימריז השרה רגב התנגדה לשריון לכחלון ,  השר אלקין התריע מפני דחיקת ח"כים למקומות אחרונים 
ראש הממשלה בנימין נתניהו הפציר היום  ( ראשון )  בשרי הליכוד לשלב את מפלגת כולנו בבחירות הבאות ברשימת המפלגה בבחירות נוספות - ככל שיתקיימו .  ההצעה שהובאה על ידי ראש הממשלה בישיבת שרי המפלגה נתקלה בהתנגדות גדולה מצד השרים שהשתתפו בה . " נצטרך לרצ'רץ' את חברנו משה כחלון ",  הבהיר נתניהו לשרים לאחר שהסביר להם שאם אכן תתממש הכוונה ללכת לבחירות מוקדמות הוא מתכוון לרוץ באותה רשימה ולא לערוך פריימריז מחודשים בליכוד . " נצטרך להקפיא את המצב שאין פריימריז וצריך לדאוג לחברנו כחלון ",  אמר .
 שרת התרבות מירי רגב הביעה הסכמה להקפאת הרשימה שתמנע את ההתמודדות המתישה בפריימריז ואמרה  " אסור לגעת - תעשה קופי פייסט ",  אבל השמיעה התנגדות לשריון של כחלון ואמרה שזו טעות .  השר זאב אלקין העיר כי עלולה להיווצר בעיה משפטית בשילוב ח"כים מכולנו ברשימת הליכוד אם לא מבוצעים בה שינויים אחרים ,  שכן שילוב של ח"כים מכולנו ידחק חלק מהח"כים של הליכוד למקומות האחוריים ברשימה .  נתניהו השיב והבהיר את ההיגיון : " אם אתה לא נדיב לזה שאתה צריך אותו ,  אם אתה גרידי  ( תאב בצע - ט"ש )  ורשע ,  אתה בעצם דוחף אותו למקום אחר ". 
לקריאה נוספת:נתניהו : " לא צריך להיגרר לבחירות מיותרות ";  ליצמן : " לא מפחדים"ליברמן :  פנו אלי מתוך הליכוד ללכת למסלול של ממשלה אחרת 
ההצעה לשילובו של כחלון וכולנו בליכוד נמצאת על השולחן עוד טרם הבחירות .  המגעים בין שר האוצר לבין מפלגת האם הקודמת שלו התחדשו ביתר שאת אחרי הבחירות והתוצאה המאכזבת של כולנו - ארבעה מנדטים בלבד .  כחלון לא הגיע היום לישיבת הממשלה אך לוואלה !  NEWS נודע כי הוא נועד עם ראש הממשלה בנושא .
 במקביל נתניהו ממשיך במאמצים לגייס הסכמות במשא ומתן הקואליציוני שנתון בקשיים רבים .  נתניהו מחויב על פי חוק להציג לנשיא ראובן ריבלין קואליציה עד ליום רביעי ,  ולפי שעה מתקשה נוכח התנגדותו של ליברמן להצטרף לממשלה אם לא יאושר חוק הגיוס בניסוחו הנוכחי .  מזכירות הליכוד צפויה להתכנס מחרתיים כדי לבטל את הפריימריז לרשימה וליו"ר במקרה שייערכו בחירות חוזרות . 
" ברצון טוב אפשר לפתור את הבעיה ,  אם רוצים לתעל את זה לכיוון מסוים ",  אמר נתניהו . " לא צריך לגרור את המדינה לבחירות מיותרות ".  נתניהו אמר את הדברים בפתח ישיבת הממשלה וסירב להשיב לשאלה אם בליכוד יגישו הצעה לפיזור הכנסת .  לדברי גורמים בליכוד הכוונה היא להיערך לאפשרות של פיזור הכנסת ובחירות חוזרות ,  אך הגורמים טענו שטרם הוחלט סופית ללכת על בחירות ואומרים כי מדובר בהיערכות לקראת תרחיש זה .  ייתכן שמדובר בצעד שנועד ללחוץ על ליברמן והחרדים בלבד להתגמש לקראת המועד הסופי להרכבת הממשלה .
 בליכוד הדגישו גם כי  " נתניהו מגבש פתרון שיאפשר הקמת ממשלת ימין יחד עם חוק הגיוס .  במידה וליברמן ימשיך להתעקש על הפלת הממשלה ,  הליכוד החל בהיערכות לקראת בחירות ".  בתום ישיבת הממשלה זומנו שרי הליכוד לפגישת עדכון אצל נתניהו ,  והשר יריב לוין עדכן כי הושג סיכום על נושאי דת ומדינה עם ש"ס ,  יהדות התורה ואיחוד מפלגות הימין .  נתניהו אמר כי  " החרדים באו 90% לקראת ליברמן .  אפשר לפתור את המשבר ,  אבל כנראה לא רוצים ".  

נתניהו הציע לשרים  " לרצ'רץ' "  את כחלון בליכוד ,  השרים התנגדו
פרסום ראשון :  בישיבת שרי הליכוד הסביר רה"מ כי אם אכן תתממש הכוונה ללכת לבחירות מוקדמות ,  בכוונתו לרוץ באותה רשימה ללא פריימריז והבהיר כי  " צריך לדאוג לחברנו כחלון ".  השרה רגב טענה כי  " אסור לגעת ברשימה "  אך התנגדה לשריון .  אלקין הזהיר מדחיקת ח"כים מהרשימה

