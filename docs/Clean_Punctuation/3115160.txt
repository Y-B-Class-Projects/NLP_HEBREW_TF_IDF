כחלון : " מי שאומר שחוק ההמלצות נוגע לנתניהו משקר במצח נחושה "
 השר הודה כי העיתוי להעברת החוק האוסר על המשטרה לפרסם סיכומי חקירה  " חמוץ ",  אך הביע תמיכה : " הוא מפריד בין חקירות מהיום והלאה לחקירות מתנהלות ,  זה פסטיבל צביעות של אנשים שלא מבינים את ההחלטה "
 יו"ר כולנו ושר האוצר משה כחלון אמר היום  ( שלישי )  כי  " חוק ההמלצות הוא חוק טוב ,  ומי שאומר שהוא נוגע לראש הממשלה משקר במצח נחושה .  החוק מפריד בין חקירות מהיום והלאה לחקירות מתנהלות ".  כחלון ,  שדיבר בכנס לשכת שמאי המקרקעין באילת ,  האשים : " גם אם תחזרו על זה 200 פעמים ,  זה לא יהיה נכון .  זה פסטיבל צביעות של אנשים שלא מבינים את ההחלטה ".  
" היועץ המשפטי לממשלה הוא איש המקצוע המחליט אם לקחת את ההמלצה ,  כן או לא  כלומר שיקול הדעת שלו יחול על ראש הממשלה ,  ולכן תמכנו בזה ",  אמר כחלון ,  שהודה : " העיתוי הוא חמוץ ,  הוא לא היה צריך לקרות .  אבל החוק הזה הוגש לפני שנתיים ,  יש אווירה ציבורית לא טובה והלוואי שהרבה חוקים לא היו ,  אבל בואו נפריד בין העיקר למה שסביב ".  
עוד בוואלה !  NEWS :" חוק ההמלצות "  החדש :  לא יפורסמו המלצות המשטרה על נתניהומשלחת באיסלנד וימי מחלה :  איפה היו מתנגדי חוק ההמלצות ? בשל התנגדותו לחוק ההמלצות :  ח"כ בגין הודח מוועדת הפנים ;  ביטן יחליפו 
כחלון הביע תמיכה בחוק ,  ואמר כי זו עמדתו עוד מהתקופה שבה היה ראש לשכת השר לביטחון הפנים עוזי לנדאו ,  בראשית העשור שעבר . " המלצות לא צריכות להיות מפורסמות ,  זה פוגע בעשרות אלפי אנשים .  אני לא רוצה שיהיה אזרח אחד שיהיה כתוב עליו בגוגל שהמשטרה המליצה  ובשום מקום לא יהיה כתוב שלא הוגש כתב אישום ". 
על חקירות ראש הממשלה עצמן ,  אמר כחלון : " הסיפור הזה לא נעים .  לא נעים להיות שר בממשלה שהאירועים האלה קורים ,  אין ספק .  התחושה היא לא נעימה .  מצד שני ,  בואו ניתן למנגנונים לעבוד ולחקור .  אני לא שותף לדעה שיש פגיעה במנגנונים האלה .  הפרקליטות והיועץ המשפטי לממשלה עובדים והם אוטונומיים .  אז אפשר לאהוב את ראש הממשלה או לא ,  אבל צריך לבדוק ".  
" היום במצב הזה אי אפשר לצאת בהצהרות .  צריכים להיות ריאליים ,  אי אפשר לבוא לציבור ולהגיד לו  עוצרים את כל המדינה כי האווירה לא נעימה .  זה לא מעשי .  החיים הציבוריים והפוליטיים מורכבים .  לא הולכים הביתה בגלל זה .  האם אני מרגיש בנוח ?  אני אומר ביושר ובכנות ,  לא .  זה לא נעים ".  
הכנסת אישרה אתמול את חוק ההמלצות ,  בתום דיון סוער שארך כשלוש שעות ,  זאת לאחר שוועדת הפנים אישרה את נוסחו החדש של החוק האוסר פרסום המלצות משטרה בתום חקירותיה .  46 חברי כנסת הצביעו בעד ,  ו-37 התנגדו .  נתניהו ,  השרים איילת שקד וגלעד ארדן לא נכחו ,  וגם חברי הכנסת רחל עזריה ובני בגין שהביעו התנגדות לחוק .
 לפי פשרה בין סיעות הקואליציה ייאסר על פרסום המלצות בכל התיקים .  בתיקים רגישים שלהם הוצמד פרקליט מלווה ,  כמו בתיקים של נבחרי ציבור ,  לא תוגש המלצה אלא אם היועץ המשפטי לממשלה סבור שיש צורך .  אם היועץ המשפטי לממשלה יהיה סבור שיש צורך ,  הוא יפנה למשטרה ויקבל בעצמו את ההמלצה ,  אותה לא ניתן יהיה לפרסם .  סעיף זה הוכנס לדרישת מפלגת כולנו .  

כחלון : " מי שאומר שחוק ההמלצות נוגע לנתניהו משקר במצח נחושה "
 השר הודה כי העיתוי להעברת החוק האוסר על המשטרה לפרסם סיכומי חקירה  " חמוץ ",  אך הביע תמיכה : " הוא מפריד בין חקירות מהיום והלאה לחקירות מתנהלות ,  זה פסטיבל צביעות של אנשים שלא מבינים את ההחלטה "
 
