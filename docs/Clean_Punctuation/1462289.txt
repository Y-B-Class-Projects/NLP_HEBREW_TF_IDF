כאן זה לא ישראל היום ? 
ראש הממשלה פנה למו"ל מעריב בבקשה שיגנוז ראיון עם אביו ,  בן ציון נתניהו .  בסופו של דבר הוסכם שאחיו ,  עידו נתניהו יאשר את הכתבה בטרם ירידתה לדפוס
ראש הממשלה בנימין נתניהו ניסה למנוע את פרסום הראיון עם אביו בן ציון במוסף  " סופשבוע "  של מעריב .  לוואלה !  ברנז'ה נודע ,  כי נתניהו פנה למוציא לאור של מעריב עפר נמרודי וביקש ממנו לבטל את פרסום הראיון ,  בו מופיעים דברי ביקורת על התנהלותו .  נתניהו טען כי אביו כבר מבוגר .  מקורבים למשפחת נתניהו אמרו היום לוואלה !  ברנז'ה : " לראיין אדם בן 99 בלי אישור וסמכות זו חוצפה ".  
בעקבות בקשתו של נתניהו פנה נמרודי לעורכי העיתון רותי יובל ודורון גלעזר שהתנגדו נחרצות לבקשה .  בימים האחרונים התנהלו ויכוחים חריפים במערכת מעריב בין יובל וגלעזר לבין נמרודי כמו גם שיחות נוספות בין נתניהו ונמרודי בניסיון למנוע את הפרסום .  לבסוף הגיעו הצדדים לפשרה לפיה עידו נתניהו ,  אחיו של ראש הממשלה יעבור על הראיון טרם פרסומו ויאשר אותו בשם המשפחה .  
ממעריב נמסר בתגובה : " אנחנו שמחים על ההישג העיתונאי ומזמינים את הקוראים לקרוא ראיון מעניין ,  מאוזן ומרתק ".  את תגובתו של עפר נמרודי לא ניתן היה להשיג .  מלשכת ראש הממשלה נתניהו נמסר בתגובה : " לא נגיב לידיעות רכילות מסוג זה ". 

כאן זה לא ישראל היום ? 
ראש הממשלה פנה למו"ל מעריב בבקשה שיגנוז ראיון עם אביו ,  בן ציון נתניהו .  בסופו של דבר הוסכם שאחיו ,  עידו נתניהו יאשר את הכתבה בטרם ירידתה לדפוס

