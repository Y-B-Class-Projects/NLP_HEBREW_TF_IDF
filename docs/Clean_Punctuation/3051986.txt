שגריר ישראל : " לראשונה זה שנים אין פער עם הממשל האמריקני "
 רון דרמר טען בוועידת השדולה הפרו-ישראלית איפא"ק בוושינגטון כי  " השותפות האסטרטגית בינינו תתחזק בשנים הקרובות ",  וציין את המחויבות המשותפת למנוע מאיראן להשיג גרעין .  בלייר : " נדרשת גישה חדשה לתהליך השלום "
 שגריר ישראל בוושינגטון רון דרמר התייחס היום  ( ראשון )  בוועידת המדיניות של השדולה האמריקנית הפרו-ישראלית איפא"ק ליחסים בין ממשלת ישראל לממשלו של נשיא ארצות הברית דונלד טראמפ ,  וטען כי  " לראשונה זה שנים רבות ,  או אולי עשורים רבים ,  אין פער בין העמדות של ממשלותינו ".  לדבריו , " הדבר הנפלא ביותר בוועידת איפא"ק הוא שכולנו באותו הצד ".   
" היום ,  לאחד אנשים נהיה קשה מתמיד ",  הוסיף דרמר ,  שנודע ביחסיו הרעועים עם ממשלו של הנשיא הקודם ברק אובמה , " לכן ,  עבודתה של איפא"ק חשובה מתמיד ,  ותודתה של ישראל היא גדולה מתמיד ".  לטענת השגריר ,  יש הסכמה מלאה בין ממשלת נתניהו לבית הלבן בנוגע לחומרת האיום האיראני ולגבי המצב במזרח התיכון ,  שמתבטאת בין היתר בתמיכה האמריקנית בישראל באו"ם .  
עוד בוואלה !  NEWS:בפעם השנייה בשבועיים :  לבני נפגשה עם שליחו של טראמפ למזרח התיכוןבריטניה למועצת זכויות האדם : " אתם מתעלמים מהטרור הפלסטיני"מרקל נפגשה עם אבו מאזן : " אין חלופה הגיונית לפתרון שתי המדינות "  
דרמר הוסיף ,  כשהציג את שגרירת ארצות הברית באו"ם ניקי היילי ,  שתנאם גם היא בפני באי הוועידה ,  כי היא  " סוף סוף הביאה מעט בהירות מוסרית לאו"ם ".  לדבריו , " סוף סוף נסדוק את הרוב האנטי-ישראלי האוטומטי אחת ולתמיד .  ארצות הברית מוצאת את קולה המוסרי באו"ם ".  השגריר עוד הבטיח כי  " השותפות האסטרטגית בינינו תתחזק בשנים הקרובות ".  
" במהלך ביקורו של ראש הממשלה נתניהו בוושינגטון בחודש שעבר ,  היה ברור שהייתה תמימות דעים בין שתי הממשלות שלנו לגבי האתגרים האסטרטגיים שבפניהם אנו ניצבים ",  הבהיר דרמר . " זה הגביר עבורי את הביטחון בכך שהברית בינינו תתחזק באופן משמעותי בשנים הקרובות ".  
המונח שבו השתמש דרמר באנגלית   " no daylight "   לטעון כי  " אין פער "  בין הממשל הישראלי לזה האמריקני ,  זכור לרבים מאמירה של הנשיא לשעבר אובמה ,  שהשתמש בו על מנת לטעון כי יש הסכמה מלאה בין וושינגטון לירושלים לגבי הסכם הגרעין עם איראן .  לאחר שאמר זאת ,  דרמר מיד הבהיר כי עם הממשל הנוכחי , " שנינו מכירים בכך שהסכם איראן לא חוסם את הנתיב האיראני לפצצה ".  
מלבד דרמר ,  נאמו בישיבה הראשונה של כינוס השדולה בוושינגטון ראש ממשלת בריטניה לשעבר טוני בלייר ונשיא רואנדה פול קגאמה .  בלייר ,  שכיהן גם כשליח המיוחד של הקוורטט למזרח התיכון ,  אמר כי נדרשת  " גישה חדשה "  לקידום פתרון מדיני בין ישראל לפלסטינים ,  אולם הבהיר כי הוא תומך בפתרון שתי המדינות .  לדבריו ,  קידום היחסים בין ישראל למדינות הערביות הוא  " המפתח לשינוי ההקשר האזורי ",  אולם ציין כי ללא דרך מוסכמת לפתרון הסוגיה הפלסטינית ,  שיתוף הפעולה האזורי יישאר מוגבל .
 הנשיא קגאמה הכריז כי  " רואנדה היא ללא שום ספק ידידה של ישראל ".  קגאמה ,  המנהיג הראשון של מדינה אפריקנית לנאום בפני הכינוס השנתי ,  הוסיף : " אנחנו שמחים שישראל חזרה לאפריקה ,  ואפריקה מגיבה לכך בחיוב ".  לדבריו , " לישראל יש זכות להתקיים ולשגשג ,  כחברה מלאה בקהילה הבינלאומית .  אין בכך פגיעה בזכות של אף אחד ".  
הלילה ,  החל מהשעה 2:30  ( שעון ישראל )  ,  ינאמו בפני הוועידה ראש ממשלת קנדה לשעבר סטיבן הרפר וסגן נשיא ארצות הברית מייק פנס .  מחר בשעות הצהריים ינאם בוושינגטון יצחק הרצוג ,  ולאחר מכן ראש הממשלה נתניהו יישא דברים בפני הכינוס בשידור לווייני .  בלילה ינאמו שגרירת ארצות הברית באו"ם ניקי היילי ויו"ר בית הנבחרים פול ראיין .  ביום שלישי ,  יומה האחרון של ועידת המדיניות ,  ינאמו שורה של מחוקקים משתי המפלגות  מיץ' מקונל ,  צ'אק שומר ,  ננסי פלוסי ,  קמאלה האריס ובוב מננדז .  

שגריר ישראל : " לראשונה זה שנים אין פער עם הממשל האמריקני "
 רון דרמר טען בוועידת השדולה הפרו-ישראלית איפא"ק בוושינגטון כי  " השותפות האסטרטגית בינינו תתחזק בשנים הקרובות ",  וציין את המחויבות המשותפת למנוע מאיראן להשיג גרעין .  בלייר : " נדרשת גישה חדשה לתהליך השלום "
 
