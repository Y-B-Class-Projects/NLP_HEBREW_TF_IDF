הסכם גרוע עם איראן - אז מה ? 
אובמה מרגיש מחויב להגיע להסכם עם האיראנים ,  ורוחאני מצדו חייב להביא לעמו הקלה בסנקציות .  האמריקנים לא מצליחים להחליט מה עדיף ,  ומנסים לאזן את היחסים הרעועים עם ישראל
מה בוער כל כך לברק אובמה לסגור עסקה עם איראן ?  ראשית ,  הוא הבטיח לנהל דיאלוג עם איראן ,  סוריה וצפון קוריאה עוד במהלך הפריימריז במפלגה הדמוקרטית לקראת בחירות 2008 .  
אובמה היה עקבי בהעדפת הדיאלוג במדיניות החוץ - למרות שבחמש שנות שלטונו ,  המציאות כבר טפחה על פניו בשלושת המדינות .  כשחסן רוחאני  ? המתון ?  הפך לנשיא איראן ואותת כי טהראן פתוחה לדיאלוג ,  בוושינגטון מיהרו לקפוץ על ההזדמנות .  התקדמות תוכנית הגרעין של איראן והתקנתן של סרכזות מתקדמות תרמו גם הן לא מעט להחזרתה של איראן לראש סדר העדיפויות של מדיניות החוץ האמריקנית .  
לכולם ,  כולל טהרן ,  היה ברור שהסיכוי לתקיפה צבאית אמריקנית בעת כהונתו של ברק אובמה קלוש ,  אך החשש מקריסתה של הכלכלה האיראנית בעקבות הסנקציות היה ממשי ,  והוביל למחוות הדיפלומטיות של רוחאני .  שעתיים ששר החוץ ג ? ון קרי בילה ביום שישי בפגישה עם נתניהו לא הרגיעו את ראש הממשלה ,  שהזכיר לאמריקנים את הבטחתם שלא לסגור  " עסקה גרועה "  עם איראן - ומבחינת ישראל ,  הסכם ביניים זו עסקה גרועה .  
הממשל האמריקני הביע התנגדות חריפה להטלת סנקציות חדשות במהלך המשא ומתן ,  בטענה שזה יפגע בצורה חמורה בתהליך ,  אך גם בקונגרס נשמעו קולות אזהרה מפני שחרור הלחץ בטרם הושגו ויתורים ממשיים מצד טהראן .  החוק מאפשר לאובמה להחליט על ויתורים על יישום חלקים מהסנקציות בהתבסס על שיקולי ביטחון לאומי ,  אולם יש לחדש ויתור שכזה מדי שלושה חודשים ,  כך שאין לאיראנים ערבות שהנשיא הבא לא ישנה מדיניות .  הסנאטור הרפובליקני בוב קורקר ,  חבר בוועדת קשרי החוץ של הסנאט ,  כבר החל לעבוד על הצעת חוק שמטרתה למנוע מהממשל אפשרות לבטל את הסנקציות - עד להקפאה מוחלטת של תוכנית הגרעין של איראן ותוכנית פיתוח הטילים הבליסטיים .  
גם תומכיו של אובמה בקונגרס לא אהבו את חוסר הוודאות של הסכם הביניים .  חבר הקונגרס הדמוקרטי אליוט אנגל ,  חבר בוועדת החוץ של בית הנבחרים ,  אמר שהוא אמנם תומך במאמציו של אובמה לנהל דיאלוג עם איראן - אך גם  ? מודאג עמוקות ?  מהדיווחים לפיהם הסכם הביניים עשוי שלא לכלול דרישה שטהראן תפסיק את פעילות העשרת אורניום .   ? אם איראן מתכוונת להפגין רצון טוב במהלך השיחות ,  עליה לכל הפחות לעמוד בדרישות ההחלטות של מועצת הביטחון של האו ? ם שקוראות להפסקת ההעשרה ?  .  
הסנטור הרפובליקני מארק קירק אמר :   ? זה ברור לי שההצעה על השולחן בז'נבה לא תעשה כלום למניעת עתיד עם איראן שמחזיקה בנשק גרעיני .  אני אמשיך ללחוץ לקידום סנקציות נוספות ,  עד שאשתכנע שאנו משאירים לילדים שלנו עולם ללא איראן גרעינית ?  .  מנהיג הרוב בבית הנבחרים ,  אריק קנטור ,  הגיב גם הוא להסכם הנרקם עם האיראנים :   ? כל הסכם שלא דורש הפסקה מלאה ומוחלטת של תוכנית הגרעין האיראנית גרועה יותר מהעדר הסכם ?  .
 ביום שישי ,  הנשיא אובמה עצמו נאלץ להתקשר לנתניהו ,  לדווח לו על ההתקדמות בשיחות ולהבטיח שהוא עדיין מחויב למנוע מאיראן להגיע לנשק גרעיני ,  ושזו בדיוק מטרת השיחות בז ? נבה .  סגן דובר הבית הלבן ,  ג ? וש ארנסט ,  דחה את הביקורת מישראל וטען כי היא  ? מוקדמת מדי ?  ,  מאחר והעסקה טרם הושלמה .  
למרות שבאופן תיאורטי כל האופציות עודן על השולחן ,  בוושינגטון הגיעו למסקנה שאיראן תהפוך לגרעינית אם תרצה ,  למרות המחיר ,  והחמרת הסנקציות עשויות רק לשכנע את המשטר כי נשק גרעיני הוא הערובה הטובה ביותר להישרדותו .  לכן ,  עדיף להגיע להסכם כלשהו כל עוד נשארה תנופה ורצון טוב אחרי זכייתו של רוחאני ,  הנהנה מאמונו של המנהיג עלי ח ? מינאי .  
הסנקציות הוכחו כיעילות ופגעו קשות בכלכלה האיראנית ,  אך המחוקקים האמריקנים שמנופפים בתוכניות להחמרתן יודעים שלחץ כבד מדי עשוי לחזור כבומרנג אל אמריקה .  שורה של מדינות כבר זכו לפטור מענישה בגין הפרת הסנקציות ,  מתוך הכרה שלחץ כבד מדי עשוי לפגוע בשיתוף הפעולה שלהן עם ארצות הברית .  בנוסף ,  אישורן ויישומן של הסנקציות החדשות ייקח זמן - וחלון ההזדמנויות להגיע להסכם עשוי להיסגר בינתיים .  
הצלחת המו ? מ מאוד תלויה בפוליטיקה הפנימית בוושינגטון וטהראן - רוחאני צריך להביא קבלות של הקלת הסנקציות ,  בעוד אובמה צריך לשכנע את הקונגרס שהקלת הסנקציות היא מנוף רציני לא פחות מאיום בהטלת סנקציות חדשות .  מומחים טוענים כי מנהיגי הרפובליקה האיסלאמית שינו מדיניות רק עקב איום ממשי של שימוש בכוח .  לעומת זאת ,  חוקרים ממכון פטרסון לכלכלה בינלאומית הגיעו למסקנה ,  על סמך בדיקת כ-200 מקרים של הטלת סנקציות במאה ה-20 ,  שרק בשליש מהמקרים המהלך הביא לתוצאות הרצויות ,  וברובם המוחלט ההצלחה היתה חלקית .  
ככל שהיחסים בין הנושאים ונותנים היו טובים יותר ,  השלטון עליו מוטלות סנקציות דמוקרטי יותר והמטרות צנועות יותר ,  כך הצלחת הסנקציות היתה גדולה יותר .  במקרה של ארה ? ב ואיראן ,  מדובר בשלושה עשורים של עוינות ,  תקשורת לקויה וטענות הדדיות .  שיתוף פעולה בינלאומי חלק יגדיל את סיכויי ההצלחה של הסנקציות במקרה של איראן .  
בנימין נתניהו צודק כשהוא אומר שמדובר בעסקה גרועה ,  ושזו  ? עסקת המאה ?  בשביל איראן - רוב הסיכויים הם שהסכם הביניים אכן יחליש את המחויבות של הקהילה הבינלאומית לסנקציות ,  כשטהראן שומרת על יכולתה לפריצה אם וכאשר תתקבל החלטה על כך .  במשחק השח הזה ,  רוחאני מנצח .  במערב מעדיפים כרגע את  ? התקפת הקסם ?  של רוחאני על נבואות הזעם של נתניהו .  
בעבר ,  המנטרה של הממשל האמריקני היתה דיבור על בדידותה של איראן .  אך כשהנהגת ישראל מזכירה שאינה מחויבת להסכם המתגבש בז ? נבה ,  וראש הממשלה מותח ביקורת גלויה על שר החוץ קרי - זה רק מדגיש את בדידותה ,  כאילו הנושא הפלסטיני לא היה מספיק .  דוברי הבית הלבן ודיפלומטים ישראלים השקיעו שנים בניסיון לשכנע את הציבור הרחב ,  ובעיקר את התורמים היהודים ,  שבין המנהיג האמריקאי לבין ראש ממשלת ישראל קיימים יחסים תקינים לפחות .  השכנועים לא באמת עבדו .  הספר החדש של מארק הלפרין וג ? ון היילמן ,   ? הימור כפול ?  ,  על קמפיין הבחירות האחרון של אובמה ,  מביא עוד ציטוט מפי הנשיא לפיו נתניהו הוא  ? קוץ בתחת ?  .  לא נעים ,  אך גם לא ההתבטאות הגרועה ביותר כלפי אנשים שאובמה נאלץ לתקשר אתם במסגרת תפקידו שמופיעה בספר .  
להגנתו של אובמה יצוין כי מדובר בפליטות פה באשמת  ? מיקרופון חם ?  והדלפות של מקורביו ,  שלפי הדיווחים ,  מעוררות את זעמו של הנשיא .  נתניהו מתגרה בממשל האמריקאי בגלוי - נוזף במארחו האמריקאי במסיבת העיתונאים המשותפת בבית הלבן ,  מתגרה בו בקונגרס ,  מותח ביקורת על המדיניות .  העסקה עם איראן יכולה להיות גרועה - אך היא קורית ,  וכרגע הפער בין וושינגטון לירושלים לא נראה כמו חלוקת תפקידים לשוטר הרע והשוטר הטוב - היא נראית כמו מסיבה דיפלומטית בז ? נבה שכולם הוזמנו אליה - ומחריב שמחות אחד .  
לקריאה נוספתאובמה לנתניהו :  מחויבים למנוע מאיראן גרעין"ארה"ב החלה להקל בסנקציות על איראן כבר ביוני"ממשיכים בתיאום :  נתניהו ואובמה דנו במומ ובאיראן 

הסכם גרוע עם איראן - אז מה ? 
אובמה מרגיש מחויב להגיע להסכם עם האיראנים ,  ורוחאני מצדו חייב להביא לעמו הקלה בסנקציות .  האמריקנים לא מצליחים להחליט מה עדיף ,  ומנסים לאזן את היחסים הרעועים עם ישראל

