מחלוקת בקואליציה :  נתניהו דחה הצבעה על  " החוק לביטול ההתנתקות "
 ההצבעה נדחתה בעקבות הצורך בתיאום עם הממשל האמריקני ,  אך בבית היהודי מתעקשים על קיומה .  החוק יאפשר חופש תנועה של יהודים בצפון השומרון ,  אך יוזמי הצעת החוק אומרים בבירור שזו איננה המטרה בלבד וכי הוא אמצעי לבניית היישובים מחדש
ראש הממשלה בנימין נתניהו ביקש לדחות את ההצבעה על החוק לביטול ההתנתקות בצפון השומרון מחר  ( ראשון )  בוועדת שרים לחקיקה בשל הצורך בתיאום הדוק עם הממשל האמריקני ורגישותו המדינית .  עם זאת ,  בסיעת הבית היהודי מתעקשים להעלות את החוק להצבעה .  החוק היה אמור לעלות להצבעה בשבועיים האחרונים אך נדחה שוב ושוב בגלל המחלוקות בתוך הקואליציה על הצעת החוק שאוסרת חקירת ראש ממשלה מכהן שבגללה לא יתקיימו הצבעות על הצעות חוק פרטיות של הקואליציה .
 החוק הוא יוזמה משותפת של יו"ר סיעת הבית היהודי ח"כ שולי מועלם רפאלי ויו"ר הקואליציה ח"כ דוד ביטן יחד עם ראש המועצה אזורית שומרון יוסי דגן ,  ממגורשי שא-נור .  בדברי ההסבר להצעת החוק נכתב כי  " מטרת התכנית להוביל למציאות ביטחונית מדינית כלכלית ודמוגרפית טובה יותר .  אולם כיום ברור לכל שההתנתקות לא רק נכשלה בהשגת תכלית זו ,  אלא גרמה לנזקים אדירים למדינת ישאל בדיוק בתחומים אלה .  על אף גירוש התושבים מצפון השומרון ,  לא חל בשטח כל שינוי מבחינת מעמד הקרקע והנוכחות הצבאית בו ".  
עוד בוואלה !  NEWS:ברקס מתואם לגבאי ?  כחלון וליברמן הצהירו כי לא יצטרפו לממשלה בראשותוחרף התנגדות צמרת המשטרה והמשפט :  חוק ההמלצות בדרך לאישורנתניהו מזהיר : " התפטרות ר"מ לבנון - קריאת השכמה נגד איראן "  
חוק ההתנתקות מכיל שלושה סעיפים מרכזיים .  האחד ביצוע הגירוש .  השני מתן פיצויים .  השלישי ,  שתקף עד היום ,  מתייחס לאיסור כניסת יהודים למרחבים שנעקרו .  מאז הגירוש ועד היום לא בוצע שום שינוי במעמד הקרקעות ,  שהיו ונותרו אדמות מדינה באחריות ביטחונית של הצבא  בדומה כלל ההתיישבות ביהודה ושומרון .  ביטול חוק ההתנתקות יאפשר חופש תנועה של יהודים באזורים בצפון השומרון ,  אבל יוזמי הצעת החוק אומרים בבירור שזו איננה המטרה בלבד וכי הוא אמצעי ראשוני והכרחי ליישום המטרה המרכזית - בניית היישובים מחדש .
 יוזמת החוק ח"כ מועלם רפאלי אמרה כי  " ההחלטה לדחות מחר את אישור חוק ביטול ההתנתקות בועדת שרים לחקיקה היא חוסר רגישות והתעלמות מרצון הבוחר .  לא מובן איך הליכוד מונע חוק שרוצה לתקן את העוול האישי והלאומי של חוק הגירוש .  החוק יעלה שוב ביום ראשון הבא - ויאושר ".  

מחלוקת בקואליציה :  נתניהו דחה הצבעה על  " החוק לביטול ההתנתקות "
 ההצבעה נדחתה בעקבות הצורך בתיאום עם הממשל האמריקני ,  אך בבית היהודי מתעקשים על קיומה .  החוק יאפשר חופש תנועה של יהודים בצפון השומרון ,  אך יוזמי הצעת החוק אומרים בבירור שזו איננה המטרה בלבד וכי הוא אמצעי לבניית היישובים מחדש

