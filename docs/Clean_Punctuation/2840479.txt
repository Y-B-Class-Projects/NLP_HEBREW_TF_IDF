ראש מועצת טובא זנגרייא על התנצלות נתניהו : " מודה ועוזב ירוחם "
 חוסיין אלהייב נכח אתמול בפגישת ראשי המגזר עם ראש הממשלה .  בראיון לאולפן וואלה חדשות הוא סיפר : " אמרתי לו :  פגעת לנו ברגשות ,  אתה צריך להיות ראש הממשלה של כולם' ".  על ההתנצלות : " רק חזקים מתנצלים ,  אבל הוא צריך להתנצל גם בתקשורת ".  על הנוכחים : " לא רק פעילי ליכוד "
 ראש הממשלה בנימין נתניהו נפגש אתמול עם נציגים מהמגזר הערבי במעונו בירושלים .  בפגישה התנצל נתניהו על דברים שאמר ביום הבחירות לפיהן  " הערבים נוהרים לקלפיות ",  והוסיף שכראש ממשלה הוכיח במעשיו את חשיבות המגזר הערבי עבורו .  היום שוחח דב גיל-הר באולפן וואלה חדשות עם חוסיין אלהייב ,  ראש מועצת טובא זנגריא : " ההתנצלות של ראש הממשלה באה בעקבות בקשתי ",  הוא אמר , " הייתי ראשון הדוברים בביתו של ראש הממשלה .  אמרתי לו :  אתה פגעת לנו ברגשות ביום הבחירות כשאמרת שערביי ישראל נוהרים בהמוניהם באוטובוסים לקלפיות .  אנא ,  אתה ראש הממשלה של כולם ,  תצא לתקשורת ותתנצל בפני ערביי ישראל על הדברים ". 
אלהייב התייחס להתנצלותו של ראש הממשלה במעמד נציגי המגזר הערבי ואמר ש"רק חזקים מתנצלים "  וזהו  " צעד חכם ומקרב לבבות ",  אך הוסיף והודה ש"אולי זה לא מספיק ,  הוא צריך גם לצאת לתקשורת ,  אני חושב שהתנצלות ראש הממשלה בפני הקהל זה מאוד חשוב ,  מאוד חיובי ומאוד חיוני ".   כאשר נשאל על הנוכחים במפגש ועל הטענה שהיו שם פעילי ליכוד בלבד ,  ענה אלהייב  " לא בהכרח .  היו פעילי ליכוד ,  אבל היו גם אנשים שהם ראשי רשויות ואחרים - גם מנהיגים ,  גם שייח'ים ,  גם מנהיגים דרוזים ,  גם צ'רקסים ,  גם נוצרים ,  מכל הקשת הפוליטית היו שם ".  הוא ציין שגם אם אכן היה מדובר רק בפעילי ליכוד ,  אין לכך חשיבות : " אני לא יודע אם זה היה רוב של פעילי ליכוד או תומכי ליכוד ,  או לא ,  אבל אנחנו ,  גם כנציגים ,  גם כנבחרי ציבור נכחנו במפגש הזה ועלינו את הבעיות ואת הסוגיות שאנחנו סובלים מהן יום יום במדינת ישראל ".  

ראש מועצת טובא זנגרייא על התנצלות נתניהו : " מודה ועוזב ירוחם "
 חוסיין אלהייב נכח אתמול בפגישת ראשי המגזר עם ראש הממשלה .  בראיון לאולפן וואלה חדשות הוא סיפר : " אמרתי לו :  פגעת לנו ברגשות ,  אתה צריך להיות ראש הממשלה של כולם' ".  על ההתנצלות : " רק חזקים מתנצלים ,  אבל הוא צריך להתנצל גם בתקשורת ".  על הנוכחים : " לא רק פעילי ליכוד "
 
