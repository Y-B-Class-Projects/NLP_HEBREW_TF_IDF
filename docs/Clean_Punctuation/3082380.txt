ארגון ימין אמריקני נפגש עם נתניהו : " הפלסטינים צריכים להבין שהפסידו "
 במקביל לביקורו של שליחו של טראמפ לאזור ,  נפגשו נציגיו של  " פורום המזרח התיכון "  עם נתניהו והציגו להם את הצעתם לפתרון הסכסוך .  הארגון ,  שהקים את השדולה בקונגרס לקידום תודעת הניצחון הישראלי ,  הקים גוף נוסף בישראל - בראשות חברי כנסת
נציגי הארגון השמרני האמריקני  " פורום המזרח התיכון ",  הגיעו בשבוע שעבר לישראל ,  לפגישה עם ראש הממשלה בנימין נתניהו .  נציגי הארגון הציגו בפני ראש הממשלה צעדים שהם מקדמים מול הממשל האמריקני במידה ויקרוס משא ומתן בין ישראל לפלסטינים .  
הפגישה התקיימה על רקע ביקורו של שליחו המיוחד של נשיא ארצות הברית דונלד טראמפ למזרח התיכון ,  ג'ייסון גרינבלט ,  שהגיע גם הוא באותו השבוע לישראל במסגרת מאמצי חידוש המשא ומתן בין ישראל לפלסטינים .  
בראש הארגון השמרני עומדים המנכ"ל גרג רומן והנשיא דניאל פייפס ,  שהשיקו בחודש שעבר את  " השדולה לקידום תודעת הניצחון הישראלי "  בקונגרס האמריקני .  במהלך ביקורם הם השיקו בישראל שדולה מקבילה ,  בראשות חברי הכנסת עודד פורר  ( ישראל ביתנו )  ויעקב פרי  ( יש עתיד )  .  בסיס הרעיון שהם מקדמים הוא שנקודת המוצא לכל משא ומתן עתידי היא הכרת הפלסטינים בכך שהם הפסידו במאבק מול ישראל .  
עוד בוואלה !  NEWS:בדלתיים סגורות ,  נתניהו הכריז על ישראל כשליחת אירופה למזרח התיכוןקורבן המורה שתקף מינית אותו ואת אחיו נחשף : " הפך אותי מחי למת"בכירים בארה"ב :  טראמפ החליט לבטל את התמיכה במורדים בסוריה  
" אני צופה שהמאמץ האמריקני לחדש את השיחות בין ישראל לפלסטינים ייכשל ",  אמר פייפס בעת השקת השדולה בארץ . " הפרויקט שלנו מציע אלטרנטיבה לשיחות השלום שנמשכות כל כך הרבה שנים ולא מובילות לשום פתרון ,  כשבמהלכן ישראל נדרשת שוב ושוב לעשות ויתורים למען השלום ". 
לטענתו , " כשהפלסטינים יכירו בכך שהם הפסידו במאבקם מול ישראל ,  כלומר כשהם יכירו במדינת ישראל כמדינת העם היהודי ,  לאחר דרך לא קלה אך הכרחית ,  הם ישתחררו מהאובססיה שלהם להזיק לאויב שלהם ,  ונוכל להתחיל במשא ומתן אמתי לשלום .  תהליך כזה יביא גם לשגשוג פלסטיני מכל הבחינות ".  
לפי גורמים שתודרכו על תוכן פגישתם של נציגי הארגון עם נתניהו ,  ראש הממשלה גילה עניין רב וסקרנות ברעיונות המרכזיים של  " הפרויקט לניצחון ישראל ".  להערכתם ,  נתניהו לא היה טורח להיפגש עם השניים אם לא היה מגלה עניין ברעיונות שהם מקדמים מלכתחילה .  
גרג רומן אמר לוואלה !  NEWS כי אינו מוכן לחלוק את פרטי השיחה עם נתניהו ,  אך הסכים לתאר באופן כללי את עיקרי הרעיונות שהוצגו בביקור . " הגיע הזמן שהפלסטינים יבינו שהם הפסידו ,  למרות שהם מתנהגים כאילו ניצחו .  צריך להעביר להם את המסר הזה ",  אמר .  לדבריו , " להשגת המטרה הזאת יש לפעול בשתי דרכים :  השגת תמיכה פוליטית בקונגרס ובקרב גורמים אמריקניים ,  ומתן המלצות למדיניות שבה על ארצות הברית לנקוט ". 
כאמור ,  בשבועות האחרונים נפגשו השניים גם עם חברי קונגרס וגורמי ממשל בארצות הברית ,  והפצירו בהם לקדם שורה של צעדים במידה והמשא ומתן ייכשל .  בהם ,  התניית המימון לרשות הפלסטינית ולסוכנות הפליטים אונר"א בעצירת ההסתה ברשות ,  עצירת הטבות מס לחברות פלסטיניות באזורי תעשייה בהם ארצות הברית פעילה ,  וקידום חקיקה שתאפשר לתבוע את הרשות הפלסטינית בגין פיגועי טרור נגד אמריקנים .  לדברי רומן , " מדובר במגוון רחב של אפשרויות שניתן יהיה לנקוט בהן באופן הדרגתי ,  במידה והפלסטינים לא ישתפו פעולה ". 
בלשכת ראש הממשלה לא השיבו לפניית וואלה !  NEWS לגבי תוכן הפגישה .  

ארגון ימין אמריקני נפגש עם נתניהו : " הפלסטינים צריכים להבין שהפסידו "
 במקביל לביקורו של שליחו של טראמפ לאזור ,  נפגשו נציגיו של  " פורום המזרח התיכון "  עם נתניהו והציגו להם את הצעתם לפתרון הסכסוך .  הארגון ,  שהקים את השדולה בקונגרס לקידום תודעת הניצחון הישראלי ,  הקים גוף נוסף בישראל - בראשות חברי כנסת

