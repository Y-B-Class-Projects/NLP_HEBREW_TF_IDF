אבו מאזן באיגרת לנתניהו :  בגללך לא נשאר לנו דבר
יו"ר הרשות כתב באיגרת שתישלח בעוד כשבוע ,  כי נתניהו הפקיע את הסמכויות מהרשות .  הוא גילה עוד כי סאיב עריקאת ושליחו של נתניהו עו"ד יצחק מולכו צפויים להיפגש היום
נראה כי התהליך המדיני המוקפא לא מתכוון להפשיר בזמן הקרוב :  יושב ראש הרשות הפלסטינית ,  אבו מאזן ,  גילה אתמול ( שני )  מה הוא צפוי לכתוב באיגרת לראש הממשלה בנימין נתניהו ,  אותה הוא צפוי לשלוח לו בשבוע הבא .  בטקס הנחת אבן הפינה לבניין החדש של השגרירות הפלסטינית בקהיר אמר אבו מאזן כי נתניהו הפקיע מהרשות הפלסטינית את כל הסמכויות שלה וגרם לכך שהרשות הפלסטינית אינה רשות עוד .
" הנהגת הרשות הפלסטינית החליטה לשלוח לנתניהו איגרת ,  שבה נגיד לו שבגללו הרשות הפלסטינית אינה עוד רשות ",  אמר אבו מאזן . " אתה ,  נתניהו ,  הפקעת ממנה את כל הסמכויות וההתחייבויות שלה ,  ואת כל מה שהיא אמורה לבצע .  לא נשאר לנו דבר .  האם אתה מקבל את זה או לא ?  ". 
לדברי אבו מאזן ,  הרשות הפלסטינית תגיש תלונות נגד ישראל במוסדות הבינלאומיים אם זו לא תביע נכונות לחדש את המשא ומתן עמה . " יש שתי סוגיות מרכזיות :  התהליך המדיני והפיוס הפנים-פלסטיני .  כולכם יודעים מה המכשולים שישראל מציבה בפני התהליך המדיני .  היא מסרבת להכיר בהחלטות האו"ם ומסרבת להפסיק את הבנייה בהתנחלויות ".  
" על ישראל לקבל את החלטות האו"ם ולהפסיק את הבנייה בהתנחלויות .  לא מדובר בתנאים אלא בהתחייבויות ישראליות .  ברגע שהיא תקבל את שתי ההתחייבויות הללו ,  נהיה מוכנים לחדש את המשא ומתן ".  אבו מאזן גילה עוד כי מחר צפויים להיפגש ראש צוות המשא ומתן הפלסטיני ד"ר סאיב עריקאת ושליחו של נתניהו ,  עו"ד יצחק מולכו .  
לקריאה נוספת:דיפלומטים :  אבו מאזן ויתר על האיום בפירוק הרשותעקב חוסר סיוע : " הכלכלה ברשות הפלסטינית קורסת"נתניהו : " אבו מאזן מסית ,  ככה לא עושים שלום "
 לפנייה לכתב ניר יהב :  nir_yah@walla.com
 ( עדכון ראשון :  22:29 )  

אבו מאזן באיגרת לנתניהו :  בגללך לא נשאר לנו דבר
יו"ר הרשות כתב באיגרת שתישלח בעוד כשבוע ,  כי נתניהו הפקיע את הסמכויות מהרשות .  הוא גילה עוד כי סאיב עריקאת ושליחו של נתניהו עו"ד יצחק מולכו צפויים להיפגש היום

