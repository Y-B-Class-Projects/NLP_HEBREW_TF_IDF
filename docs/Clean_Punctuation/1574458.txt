 " הציבור מיואש מהמערכת הממשלתית "
 נציב שירות המדינה לשעבר ,  פרופ' רמי פרידמן ומנכ"ל משרד רה"מ לשעבר ,  יוסי קוצ'יק ,  ביקרו את ההתנהלות המאפיינת את הסקטור הציבורי : " אין תכנון או משילות ויש גורמי וטו המפריעים להתנהלות נכונה "
" המשימה הראשונה בכלכלה היא לצמצם את הסקטור הציבורי ,  לחזק את הסקטור הפרטי ולהסיר את החסמים של הצמד הזה שרץ ביחד קדימה "   כך התבטא בשבוע שעבר ראש הממשלה בנימין נתניהו בנאום כלכלי שנשא בכנס בתל אביב .  אמש קיבלו דבריו של נתניהו חיזוק גם מצד העולם האקדמי ובכירים לשעבר במינהל הציבורי שלא חסכו את שבטם מהממשלה בראשה עומד נתניהו עצמו .
" בסקטור הציבורי אין תכנון או משילות ויש גורמי וטו המפריעים להתנהלות נכונה וליצירת רמת תכנון לטווח ארוך "  - כך אומר יוסי קוצ'יק ,  לשעבר מנכ"ל משרד רוה"מ ,  בוועידה לניהול משאבי אנוש שנערכה היום במלון דן ת"א ,  מטעם הפורום הישראלי לניהול משאבי אנוש של המרכז ללימודים אקדמיים ,  התאחדות התעשיינים ומידע כנסים .
 קוצ'יק הוסיף כי גורמי הוטו במערכת הממשלתית גורמים לבכירים המנהלים את הסקטור הציבורי לפעול תחת ההנחה כי הם עלולים להתקשות לבצע תכנון והדבר יוצר בעיית משילות כלפי מקבלי ההחלטות בסקטור זה . " איכות המנהלים בסקטור הציבורי אינה נופלת מאלו שבסקטור הפרטי ,  אך העדר התכנון וחילופי שלטון תכופים יוצרים דימוי שאיכותם אינה גבוהה ",  הוסיף .
 פרופ' רמי פרידמן ,  לשעבר נציב שירות המדינה והממונה על השכר באוצר ,  הסביר כי  " אנשים רבים בארץ התייאשו מהמערכת הממשלתית או הציבורית אשר מפגינה בעיית מנהיגות קשה ".  לדברי פרידמן ,  קיימת כניעה דווקא בקרב אנשי השירות הציבורי למנהיגים כריזמטיים אשר יתוו מדיניות לטווח ארוך ויאפשרו למדיניות זו להתבצע בפריסה של מספר שנים תוך שמירה על המשך רצף של עשייה שלטונית ,  ללא חשש משינויי מדיניות כל שנה או שנתיים .  הוא הוסיף כי  " ראוי שאנשים מהסקטור הפרטי יתרמו לעשייה בסקטור הציבורי למשך מספר שנים מכיוון שלה האנשים שיוכלו להפוך את המדינה לבעלת סקטור ציבורי יעיל ,  מקצועי ואמין ".  קוצ'יק ופרופ' פרידמן ,  כיום הדיקן למנהל עסקים של המרכז ללימודים אקדמיים ,  עסקו גם במשבר המתמשך בשוק ההון שהחל לפני כשנה ובהשפעתו על קרנות הפנסיה .  לדבריהם ,  רבים בסקטור הציבורי אינם מודעים למצבם הפנסיוני וראוי להעמיק את ההסברה בתחום זה כדי שאנשים יבינו יותר בתחום הנחשב לאחד מהמרכזיים בעתידם לאחר פרישתם מהשירות הציבורי .  פרידמן הוסיף כי חוסר הידע בתחום הפנסיה בסקטור הציבורי גובל לעיתים בסוג של התעלמות על גבול תמימות בלתי מובנת ולא רצויה .

" הציבור מיואש מהמערכת הממשלתית "
 נציב שירות המדינה לשעבר ,  פרופ' רמי פרידמן ומנכ"ל משרד רה"מ לשעבר ,  יוסי קוצ'יק ,  ביקרו את ההתנהלות המאפיינת את הסקטור הציבורי : " אין תכנון או משילות ויש גורמי וטו המפריעים להתנהלות נכונה "
 
