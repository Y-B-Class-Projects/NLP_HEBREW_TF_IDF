נתניהו יבקר בהולנד ויודה לראשיה על תמיכתם בישראל
ראש הממשלה ייצא היום לביקור במדינה במטרה לחזק את הקשרים ולהביע את הערכת ישראל להתנגדותה של הולנד למהלכים החד-צדדים שהובילו לאחרונה הפלסטינים בזירה הבינלאומית
מחזק קשרים ואומר תודה :  ראש הממשלה בנימין נתניהו ייצא היום  ( רביעי )  לביקור עבודה בהולנד ,  במהלכו הוא צפוי להיפגש עם מלכת הולנד ,  ראש הממשלה המקומי ובכירים נוספים במדינה ,  לדון בהמשך חיזוק היחסים וכן להודות על התמיכה הבינלאומית שהולנד העניקה לישראל בחודשים האחרונים ,  בעיקר בדמות התנגדותה העיקשת למהלכים החד-צדדיים של הרשות הפלסטינית בארגונים הבינלאומיים .  
הולנד נחשבת ידידה ארוכת שנים של ישראל ,  ובירושלים מדגישים כי היחסים ההיסטוריים המיוחדים נמשכים כל העת ,  ובפרט תחת הממשלה הנוכחית של מארק רוטה ,  שמחזיק בקו פרו-ישראלי ברור ,  ואף הכליל את קידום היחסים עם ישראל תחת מצע הממשלה .  בחודשים האחרונים הולנד התנגדה למהלכים החד-צדדים של הרשות הפלסטינית באו ? ם ובאונסק ? ו ,  ובישראל מעוניינים להמשיך ולחזק את היחסים ההדוקים במישורים נוספים ,  ובעיקר במגזר העסקי-כלכלי והטכנולוגי .
 במהלך הביקור ידון נתניהו בהקמת מועצה לשיתוף פעולה בין ממשלתי  ( G2G )  ,  שמטרתה קיום ישיבות ממשלתיות משותפות לשתי המדינות ,  על מנת לקדם את שיתופי הפעולה השונים במגוון רחב של נושאים ;  הולנד ,  שחקן מרכזי במפת הסחר האירופי והעולמי ,  היא מהמובילות בייעדי הייצוא הישראלים לאירופה ובשנה האחרונה ניכרת עלייה משמעותית בהיקפי הסחר בין המדינות .  
כמי שהיוותה בית לקהילת אנוסים מפוארת מספרד ופורטוגל ,  גידלה את הפילוסוף היהודי ברוך שפינוזה ,  ולאחר מכן ראתה למעלה מ-100,000 יהודים נרצחים תחת כיבוש הנאצים ,  יכלול ביקורו של נתניהו בהולנד ,  שיימשך כיום וחצי ,  גם ביקור בבית הכנסת הפורטוגזי העתיק באמסטרדם ,  שנבנה במאה ה-17 .
 כמו כן ,  צפוי ראש הממשלה להיפגש עם חסיד אומות העולם ההולנדי ,  פרופ' יוהאן ואן הולסט ,  ולהעניק לו ספר תנ"ך כאות הוקרה .  ואן הולסט ,  כיום בן 100 ,  היה מורה להיסטוריה שהיה מעורב בהצלתם של למעלה מ-1,000 ילדים יהודים בתקופת מלחמת העולם השנייה .  
בשבועות האחרונים שבה ועלתה לדיון הציבורי ההולנדי הדרישה להתנצלות רשמית של הולנד ליחסה ליהודים בתקופת השואה .  ראש הממשלה ,  מארק רוטה ,  אמר בשבוע שעבר כי ממשלתו לא רואה שום סיבה להתנצל על יחסה  ? הפסיבי ?  בתקופת השואה ,  ודחה את דרישת הפוליטיקאי הימני השנוי במחלוקת ,  חירט וילדרס ,  לעשות זאת .
 וילדרס העלה את הטענה בעקבות ספר שפרסם באוקטובר האחרון יו"ר המרכז הירושלמי לענייני ציבור ומדינה ,  מנפרד גרסטנפלד ,  תחת הכותרת  " לשפוט את הולנד ".  בספר מובאים דבריהם של שני שרים לשעבר ,  שהיו מעורבים במגעים לפיצוי יהודי הולנד בשנת 2000 ,  המביעים תמיכה בהתנצלות הולנדית על יחסה של המלכה וילהלמינה - ששהתה בגלות בלונדון בזמן הכיבוש הנאצי בהולנד - ליהודים בתקופת השואה .  
ביקורו של נתניהו ,  שהוא הביקור הראשון של ראש ממשלה ישראלי בהאג מאז ביקר שם נתניהו ב-1997 במהלך הקדנציה הראשונה שלו ,  היה אמור להתקיים בחודש נובמבר ,  אך נדחה בשל מות אביה של רעיית ראש הממשלה ,  שמואל בן ארצי .
 
נתניהו יבקר בהולנד ויודה לראשיה על תמיכתם בישראל
ראש הממשלה ייצא היום לביקור במדינה במטרה לחזק את הקשרים ולהביע את הערכת ישראל להתנגדותה של הולנד למהלכים החד-צדדים שהובילו לאחרונה הפלסטינים בזירה הבינלאומית

