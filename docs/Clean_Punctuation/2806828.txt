יום לפני הליכוד :  הבית היהודי הולכת לפריימריז
על רקע החיכוכים בקואליציה והודעת הליכוד על קיום פריימריז ב-6 בינואר ,  ועדת הבחירות של הבית היהודי הודיעה כי תערוך בעצמה בחירות לראשות המפלגה יום לפני כן .  לפי שעה ,  אין מתמודדים מול בנט על ראשות המפלגה
על רקע המשבר הקואליציוני ,  ועדת הבחירות של מפלגת הבית היהודי הודיעה היום  ( שני )  כי ב-5 בינואר ייערכו פריימריז לראשות המפלגה  יום לפני מועד הפריימריז של הליכוד .  לפי החלטת הוועדה ,  יום חמישי ה-18 בדצמבר יהיה המועד האחרון להגשת מועמדות לתפקיד .  לפי שעה ,  לא ניצבים מול יו"ר המפלגה ,  שר הכלכלה נפתלי בנט ,  מתמודדים נוספים .  כמו כן ,  רוב חברי המפלגה הודיעו שיתייצבו לצדו .
 יו"ר ועדת הבחירות ,  שי נתן ,  התייחס להחלטה לקיים את הפריימריז ואמר כי  " בעקבות התארגנות המפלגות השונות ,  ובראשן הפריימריז לראשות הליכוד ,  החלטנו לקיים את הפריימריז לראשות הבית היהודי .  ועדת הבחירות תפקח ותקפיד על טוהר הבחירות ".   " הבית היהודי ממשיכה קדימה ",  הוסיף מנכ"ל המפלגה ,  ניר אורבך . " כאחת המפלגות הדמוקרטיות הבודדות בכנסת ,  אנחנו גאים לקיים פריימריז רחבים לראשות המפלגה ". 
עוד על המשבר בקואליציה:קואליציה במשבר :  בליכוד נערכים להקמת מטה בחירות"יש מגעים בין נתניהו והחרדים ;  לא הוצגו דרישות"נתניהו : " נחוש להעביר את חוק הלאום - עם או בלי הסכמה "  
ההחלטה של הבית היהודי לקיים את הפריימריז כבר בחודש ינואר באה על רקע המשבר החריף בקואליציה .  היום אחר הצהריים המתיחות בין הסיעות הגיעה לשיאה ,  כשראש הממשלה ,  בנימין נתניהו ,  דרש באופן חסר תקדים לקיים הצבעה שמית על הצעות האי אמון במליאת הכנסת .  הצעד נעשה בעקבות חשדנות בין הסיעות ,  ומשמעותה אינה טכנית  כי אם הצהרתית .  גורמים בליכוד אף אישרו כי הסיבה להצבעה השמית היא חשש מפני תרגיל של חברי סיעת יש עתיד ,  שלכאורה זממו להפיל יחד עם האופוזיציה את הקואליציה .
 במקביל ,  ראש הממשלה ויו"ר מפלגת יש עתיד ,  יאיר לפיד ,  נפגשים הערב בבית ראש הממשלה בירושלים ,  בפגישה שהוגדרה על ידי גורמים בליכוד כ"הזדמנות האחרונה למנוע בחירות ".  הפגישה ,  שמגיעה לאחר שבועות ארוכים של נתק בין השניים ,  נועדה לגיבוש הסכם שיאפשר את המשך עבודת הקואליציה .  נוסף על הניסיון להפיג את המתח הרב ששורר ביניהם ,  ידונו השניים ,  בין היתר ,  גם בשורת נושאים קונקרטיים ,  כמו  " חוק מע"מ אפס "  של לפיד , " חוק הלאום "  של נתניהו ,  תקציב המדינה והקרב על תקציב הביטחון ,  הרפורמה בבריאות ו"חוק ישראל היום ".  מחר צפוי נתניהו להיפגש גם עם יו"ר התנועה ,  שרת המשפטים ציפי לבני .  

יום לפני הליכוד :  הבית היהודי הולכת לפריימריז
על רקע החיכוכים בקואליציה והודעת הליכוד על קיום פריימריז ב-6 בינואר ,  ועדת הבחירות של הבית היהודי הודיעה כי תערוך בעצמה בחירות לראשות המפלגה יום לפני כן .  לפי שעה ,  אין מתמודדים מול בנט על ראשות המפלגה

