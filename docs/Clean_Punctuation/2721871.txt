לפיד :  ארה"ב מאבדת אהדתה אלינו - וגם את סבלנותה
שר האוצר נאם בוועידת הנשיאים ואמר כי המצב הנוכחי עם הפלסטינים מסכן את עתידה של מדינת ישראל ,  ולכן יש הכרח להגיע להסכם .  הוא הזהיר מאיומי החרם ומפגיעה ביחסים עם ארה"ב 
" ארה"ב מאבדת את אהדתה אלינו ,  ואת סבלנותה ":  שר האוצר יאיר לפד התייחס הערב  ( שני )  למשא ומתן בין ישראל והפלסטינים במהלך נאומו בוועידת הנשיאים שנערכה בירושלים .  הוא אמר כי יעשה כל שביכולתו על מנת למנוע את כישלון תהליך השלום ,  משום שלטענתו המצב הנוכחי מסכן את עתידה של מדינת ישראל .
" מדינת ישראל לא יכולה לבלוע אל קירבה ארבעה מיליון פלסטינים .  אם אנחנו רוצים לחיות במדינה יהודית ,  אנחנו מוכרחים להיפרד מהם .  מבחינה ביטחונית ,  הרבה יותר קל להגן על גבול מוסכם וברור מאשר על שטח שבו ישראלים ופלשתינים חיים יחד ",  הוסיף לפיד .
 שר האוצר אמר כי הוא מודע לכך שלהסכם יש מחיר כואב שאותו מדינת ישראל תצטרך לשלם ,  אך הוא מאמין ומקווה שלראש הממשלה בנימין נתניהו יש את  " האומץ ההיסטורי הדרוש "  כדי להגיע להסדר עם הפלסטינים . " ראש הממשלה צריך לבחור אם הולכים לשיחות רק למען השיחות או כדי להביא הסכם ",  אמר לפיד .
 עוד בוואלה !  חדשותהבנק הגדול בגרמניה הכניס את בנק הפועלים לרשימה שחורהפרסום ראשון :  השר פרי יקבל מענק בסך 615 אלף שקלאישום :  התחפש למלאך ואנס את 4 בנותיו החורגות 
בהקשר לאיומי החרם על ישראל שנשמעים לאחרונה מכיוונן של מדינות מערביות וגופים בין לאומיים ,  הזהיר לפיד כי התוצאות של צעד כזה תהיינה  " לא פחות מהרסניות "  לרווחתו של האזרח הפרטי . " התעלמותה של הקהילה הבין לאומית מאזהרותינו החמורות בנושא הגרעין האיראני שולחת אזהרה המאותתת על כך שהעולם ,  ובראשו ארצות הברית ,  הולך ומאבד כלפינו לא רק את אהדתו ,  אלא גם את סבלנותו ",  התריע שר האוצר .  הוא הוסיף כי שום דבר אינו חיוני יותר לישראל מאשר היחסים המיוחדים שלה עם ארה"ב .
 בהתייחסו לצד הפלסטיני ,  אמר : " מדינת ישראל אינה צריכה לשלוט בעם אחר .  זה מנוגד למוסר היהודי ,  זה מנוגד לעצם הרעיון של בניה של חברת מופת ".  עם זאת ,  הוא הוסיף כי ישראל הציעה לפחות פעמיים בעבר הצעות מרחיקות לכת ,  אולם הפלסטינים התחמקו ברגע האחרון ונמנעו מלחתום על ההסכם . " לא נישואים איתם אנחנו מבקשים ,  אלא גירושים .  הם אף יודעים היום שלא כל חלומותיהם יתגשמו ",  טען .
 הוא חתם את דבריו באומרו שהטרגדיה הגדולה היא שכולם יודעים שבסופו של דבר תהיה מדינה אחת בצד אחד ומדינה שנייה בצד השני ,  אך אף לא יודע כמה זמן יעבור וכמה דם עוד יישפך . " השלום אינו חלום .  השלום הוא האופציה המעשית היחידה שתבטיח לנו חיים במדינה יהודית עם גבולות מוגדרים וכלכלה משגשגת ",  סיכם לפיד .  

לפיד :  ארה"ב מאבדת אהדתה אלינו - וגם את סבלנותה
שר האוצר נאם בוועידת הנשיאים ואמר כי המצב הנוכחי עם הפלסטינים מסכן את עתידה של מדינת ישראל ,  ולכן יש הכרח להגיע להסכם .  הוא הזהיר מאיומי החרם ומפגיעה ביחסים עם ארה"ב

