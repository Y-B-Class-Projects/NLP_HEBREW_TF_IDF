ראש הממשלה ייפגש היום עם נשיא מצרים
ראש הממשלה ,  בנימין נתניהו ,  ייפגש היום בקהיר עם נשיא מצרים .  לפי פרסום של העיתון  " א- שרק אל- אווסט "  נתניהו ומובארק ידונו בתהליך השלום ,  בעסקת שליט וביחסי ישראל ומצרים
ראש הממשלה ,  בנימין נתניהו ,  ייצא היום  ( ראשון )  לקהיר ויוועד עם נשיא מצרים ,  חוסני מובארק .  אל נתניהו יתלווה השר אלי ישי  .  זו תהיה הפגישה השנייה של ראש הממשלה עם מובארק מאז שנבחר נתניהו .  
בתוך כך תגיע היום גם משלחת בראשות ראש הלשכה המדינית של חמאס ,  חאלד משעל לקהיר במטרה לדון עם בכירי המודיעין המצרי בחידוש שיחות הפיוס עם פתח ובעסקה לשחרור החייל החטוף גלעד שליט .  המשלחת צפויה להיפגש עם בכירי המודיעין המצרי ובראשם ראש המודיעין עומאר סלימאן .
 אתמול דיווח העיתון  " א-שרק אל- אווסט ",  המתפרסם בלונדון ,  כי ישראל ומצרים נמצאות על סף גיבוש הבנות הנוגעות להתפתחויות בתהליך השלום בין ישראל לפלסטינים ולעסקה לשחרור החייל החטוף גלעד שליט .  העיתון דיווח ,  מפי מקורות ישראלים ומצרים בקהיר ,  כי הבנות אלו יביאו להכרזה על החלטות חדשות ,  שייחשפו לאחר פגישתו של ראש הממשלה עם נשיא מצרים בקהיר .
 בהתייחסם לפגישה הצפויה ביניהם אמרו המקורות כי השניים צפויים לדון בשורה של נושאים ,  שבראשם תהליך השלום ,  עסקת שליט ויחסי ישראל-מצרים .
 
ראש הממשלה ייפגש היום עם נשיא מצרים
ראש הממשלה ,  בנימין נתניהו ,  ייפגש היום בקהיר עם נשיא מצרים .  לפי פרסום של העיתון  " א- שרק אל- אווסט "  נתניהו ומובארק ידונו בתהליך השלום ,  בעסקת שליט וביחסי ישראל ומצרים

