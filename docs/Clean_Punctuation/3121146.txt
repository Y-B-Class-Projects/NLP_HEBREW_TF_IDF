ראש עיריית נהריה לנתניהו וכחלון :  מבטל את טקס חתימת הסכם הגג
בהודעה דרמטית לרה"מ ושר האוצר הודיע ז'קי סבג כי לא יקדם את טקס ההכרזה על ההסכם ,  שאמור להוסיף לעיר הצפונית 10,000 דירות ,  לאחר שהשניים לא התייחסו לפנייתו  " לתקן את עיוותי המס בעיר "
  ( בווידאו :  תזכורת - רה"מ נתניהו בטקס חתימה על הסכם גג במגדל העמק ) 
ראש עיריית נהריה ,  ז'קי סבג ,  יצא היום  ( רביעי )  בהודעה דרמטית לראש הממשלה ,  בנימין נתניהו ,  ושר האוצר ,  משה כחלון ,  כאשר הכריז כי החליט לבטל את טקס ההכרזה על הסכם גג בעיר .
 טקס ההכרזה על הסכם הגג היה אמור להתקיים ביום שני הבא .  ההחלטה לבטלו הגיעה לאחר שלטענת ראש העיר ,  השניים לא התייחסו לפנייה שלו לתקן עיוותי מס של תושבי העיר .  בנוסף הוא הורה להשבית את העירייה ביום ראשון כאות מחאה .
" העיר נהריה היא הבית שלנו ולא ניתן לאיש לפגוע בנו .  ביקשתי מראש הממשלה להיפגש בדחיפות ,  זאת כדי לתקן את עוול הנחות המס הנגרם תושבי העיר .  לא התייחסו לבקשתי ולכן אני מצטער להודיע שלא נקיים טקס הכרזה לחתימת הסכם הגג .  במצב כזה איננו יכולים לחגוג ". 
מהמשמר החברתי בנהריה נמסר בהקשר זה כי  " חברי המשמר החברתי נהריה נלחמו מראש ואף הפגינו נגד החתימה על הסכם הגג להוספת 10,000 יחידות דיור ,  ומתוך ידיעה ברורה שמדובר במהלך לא ריאלי להיעדר התשתיות בנהריה ולמעבר לכמות תושבים שלא תאפשר את הטבות המס בעיר .  ראש העיריה התעקש על המהלך ,  ואף העביר אותו בישיבת המועצה .  אנו שמחים לראות כי סבג ירד מהעץ הגבוה אליו טיפס .  יחד עם זאת ,  חבל לראות שראש העירייה עושה שימוש בפוליטיקה על גבם של התושבים בכל נושא הטבות המס ,  מאבק שהיה צריך להצטרף אליו כבר מזמן ולא רק בשנת בחירות ".  
לקריאה נוספת:בכמה נמכרה דירת 3 חדרים המיועדת לפינוי בינוי בגבעתיים ? עיריית ר"ג עוצרת אלפי דירות בתל השומר : " חסרים שטחי ציבור"הלמ"ס :  ירידה של 20% בהתחלות בנייה ברבעון השלישי 
באוגוסט השנה השבוע אישרה מועצת העיר את הסכם הגג ,  הכולל 10,000 דירות חדשות ,  שאמורות להגדיל את אוכלוסיית העיר מכ-60 אלף תושבים כיום ל-100 אלף תושבים בעתיד .  על פי טיוטת ההסכם שאושרה במועצה ,  מרבית יחידות הדיור החדשות בעיר מתוכננות להיבנות בשכונות המזרחיות והצפוניות .
 עוד כולל ההסכם אזור תעשייה חדש בגבעת שעל - כ-2 ק"מ מזרחית לצומת כברי ,  על כביש 89 .  תוכנית זו ,  ששכבה במגירות במשך תקופה ארוכה ,  מתפרשת על פני שטח כולל של כ-550 דונם .  ההסכם קיבל תקצוב בסך כ-318 מיליון שקל המיועדים לפיתוח העיר ,  בהיבטי תשתיות ופיתוח .  על פי ההסכם ,  מובטחת עדיפות בהקצאת יחידות דיור החדשות לבני המקום תושבי נהריה שעומדת כיום ,  על פי החלטת רשות מקרקעי ישראל ,  על עד 50% מהיחידות החדשות .  

ראש עיריית נהריה לנתניהו וכחלון :  מבטל את טקס חתימת הסכם הגג
בהודעה דרמטית לרה"מ ושר האוצר הודיע ז'קי סבג כי לא יקדם את טקס ההכרזה על ההסכם ,  שאמור להוסיף לעיר הצפונית 10,000 דירות ,  לאחר שהשניים לא התייחסו לפנייתו  " לתקן את עיוותי המס בעיר "
 
