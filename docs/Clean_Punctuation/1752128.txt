חלוץ : " הייתי נוהג כמו רה"מ בעניין שליט "
 דן חלוץ ,  הרמטכ"ל בזמן חטיפת החייל גלעד שליט ,  אמר כי הוא תומך בדרך שבה מנהל ראש הממשלה את המגעים לשחרורו : " משפחת שליט עושה מה שמשפחה צריכה לעשות ,  אבל לרה"מ אחריות על מיליון משפחות במדינה "
 הרמטכ"ל לשעבר דן חלוץ הרצה היום  ( שישי )  במכללת אשקלון והביע תמיכה באופן שבו מנהל ראש הממשלה את המגעים לשחרור החייל החטוף גלעד שליט . " הייתי עושה את מה שראש הממשלה עושה בעניין שליט ",  אמר חלוץ . " משפחת שליט עושה את מה שמשפחה צריכה לעשות וראש הממשלה צריך לעשות את מה שהוא צריך לעשות .  יש לו אחריות על מיליון משפחות במדינה והוא צריך להסתכל על המשמעויות עבור כולן ואלה אינן חופפות את המשמעות המשפחתית ",  הוסיף הרמטכ"ל לשעבר . " זו הכרעה בין העניין האישי לבין העניין הלאומי ".   
" ראש הממשלה שוקל את השיקולים האלה והוא רוצה כמו כולנו שגלעד שליט יחזור הביתה .  השאלה שעולה היא המשפט 'בכל מחיר' וראש הממשלה עושה כל מאמץ אבל לא בהכרח מוכן לשלם כל מחיר ,  כי יש מחירים שאף אחד מכם לא היה מוכן לשלם ",  אמר .
 חלוץ התייחס לחוק האזרחות ופקפק ביעילותו . " חוק לפיו אזרחות שווה נאמנות ,  למה הוא טוב ?  ",  שאל חלוץ . " מי שרוצה לנצל ,  יצהיר ויעשה מה שהוא רוצה .  כולם מצהירים הצהרת אמת ?  אם כן אז כולם היו גם משלמים מס הכנסה ".  
באשר לסוגיית הגיוס לצה"ל ,  אמר הרמטכ"ל לשעבר כי צריך לתת עדיפות למי שמתגייס ,  משרת ועובד . " הכלל הוא שמי שנותן צריך לקבל .  כשאני שומע על להפריד בין אוכלוסיות אני שואל למה זה לא מגיע לאחרים .  אין לי טענה לקהילה שממצה את כוחה הפוליטי אבל מנהיגות צריכה לשים גבולות ולהבין שאם נייצר בידול חברתי נייצר א-סימטריה שתפגע בנו כחברה ישראלית אחת .  50 אחוזים מתלמידי כיתה א' במדינת ישראל היום ,  לא ישרתו בצבא בעוד 12-12 שנים ".  
הרמטכ"ל לשעבר התייחס לבסוף גם להשתלבותו בפוליטיקה . " אמרתי שבכוונתי להצטרף למערכת הפוליטית אבל עוד לא עשיתי את הצעד הנוסף ",  הבהיר . " גם אין שום מהלך שמחייב לעשות צעד מיידי וכשאגיע למסקנה שאני בשל ושלם עם עצמי אז מאוד סביר שאעשה זאת ". 
יהושע בריינר סייע בהכנת הכתבה

חלוץ : " הייתי נוהג כמו רה"מ בעניין שליט "
 דן חלוץ ,  הרמטכ"ל בזמן חטיפת החייל גלעד שליט ,  אמר כי הוא תומך בדרך שבה מנהל ראש הממשלה את המגעים לשחרורו : " משפחת שליט עושה מה שמשפחה צריכה לעשות ,  אבל לרה"מ אחריות על מיליון משפחות במדינה "
 
