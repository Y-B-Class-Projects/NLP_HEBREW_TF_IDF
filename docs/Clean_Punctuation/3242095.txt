נתניהו על המתיחות במפרץ : " כל המדינות שוחרות השלום צריכות לתמוך בטראמפ "
 שרי ממשלת המעבר הצפינו לרמת הגולן לצורכי ישיבה חגיגית שבה אושרה הצעת החלטה להקמת יישוב חדש על שמו של נשיא ארצות הברית ,  שהיה הנשיא האמריקני הראשון שהכיר בריבונות ישראל בגולן
ראש הממשלה ,  בנימין נתניהו ,  התייחס הערב  ( ראשון )  למתיחות במפרץ הפרסי בשל תקיפת המכליות . " כל המדינות שוחרות השלום צריכות לתמוך במאמציהם של ארה"ב וטראמפ לבלום תוקפנות מסוכנת זו ולהבטיח את חופש השיט בנתיבים הבינלאומיים ",  אמר בטקס הסרת הלוט מעל אבן הפינה ביישוב החדש שנקרא ע"ש טראמפ ברמת הגולן .
 נתניהו אמר דברים אלה לאחר ששרי ממשלת המעבר אישרו הצעת החלטה להקמת יישוב חדש על שמו של נשיא ארצות הברית ,  דונלד טראמפ ,  בישיבה חגיגית ,  בנוכחות שגריר ארה"ב בישראל דיוויד פרידמן ,  שנערכה בשטח שבו ניסו להקים בעבר את היישוב  " ברוכים ".  כעת ,  היישוב הקהילתי החדש ייצא לדרך באופן רשמי עם הסרת הלוט מעל אבן הפינה ביישוב - אך מדובר בהצעת החלטה ראשונית בלבד ונדרשת עוד עבודת מטה רבה במשרדי השיכון והאוצר עד שיחלו הליכי התכנון והבנייה באופן רשמי .
 ראש הממשלה נתניהו ,  נשא דברים בפתח הישיבה וכינה את האירוע  " יום היסטורי ".   " נכבד את הנשיא דונלד טראמפ שהכיר בריבונות משראל ברמת הגולן .  הוא המנהיג הראשון שקרע את מסך הצביעות הזה ",  אמר ראש הממשלה והוסיף : " טראמפ עשה זאת גם בירושלים ,  גם מול התוקפנות של איראן .  אנחנו גאים על כך שאנחנו מקימים ישוב ונותנים כבוד לטראמפ .  נמשיך לפתח את הגולן עבור כל התושבים ,  יהודים ולא יהודים כאחד ". 
עוד בוואלה !  NEWS:הלוט יוסר :  השרים יאשרו את ההצעה להקמת היישוב על שם טראמפהקיבוץ לשעבר שכמעט הפך למכינה צבאית :  היישוב שייקרא ע"ש טראמפלאחר ההכרה בריבונות בגולן :  ממשל טראמפ פרסם מפה חדשה של ישראל 
בהמשך ,  לאחר הסרת הלוט מהשלט שבו הופיע שם היישוב .  אמר נתניהו : " זה רגע חגיגי שייזכר לדורות כציון דרך בתולדות הגולן .  שנים רבות לא קם ישוב בגולן ,  היום זה קורה .  הנשיא טראמפ הוא ידיד גדול של מדינתנו .  עשה דברים שלא נעשו קודם לכן והיו צריכים להיעשות בתוקף הצדק והאמת .  יש כאן הגשמה של החזון הציוני .  הגולן היה ויהיה חלק בלתי נפרד מארצנו וממדינתנו .  הגולן ישראלי .  איננו זרים בגולן ,  אנחנו נמצאים פה בזכות שורשי עמנו שנטועים פה אלפי שנים ".  
בתוך כך ,  חקלאי הגליל והגולן ערכו פעילות מחאה בשל הסכם הסחר המסתמן עם ארצות הברית .  החקלאים מתריעים כי במידה וממשלת ישראל תאשר את דרישות האמריקנים במסגרת המו"מ על הסכם הסחר ,  אין משמעות להכרה האמריקאית בגולן ,  שכן ,  החקלאים ייאלצו לסגור את המשקים ולעקור את עצי הפרי ואת פרנסתם .  בין היתר ,  במסגרת המו"מ דורשים האמריקנים לפתוח לייבוא ללא מכס שורה של מוצרים ,  ביניהם 13 אלף טון תפוחים ,  4,000 אגסים ועוד ירקות קפואים ,  עגבניות ושורה של מוצרים המפרנסים משפחות רבות בחקלאות ובתעשייה ובמעגלים הסובבים אותן .  
ממשל טראמפ הכיר בריבונות הישראלית ברמת הגולן בשלהי מערכת הבחירות הקודמת ,  במהלך ביקור של ראש הממשלה נתניהו בוושינגטון במרץ ,  וכמה שבועות לאחר מכן נתניהו הודיע על הקמת היישוב החדש כאות הוקרה על המהלך . " מתוך הערכה לפועלו של נשיא ארצות הברית ה-45 ,  דונלד טראמפ ,  למען מדינת ישראל במגוון רחב של תחומים ומתוך הבעת תודה על ההכרה האמריקנית בירושלים כבירת ישראל וההכרה בריבונות הישראלית ברמת הגולן אותה הוביל ,  אנו מחליטים ליזום הקמתו של יישוב קהילתי חדש ברמת הגולן בשם 'רמת טראמפ' ,  אשר יפעל במסגרת המוניציפלית של המועצה האזורית גולן ". 
יש לציין כי מדובר בהצעת החלטה שהיא יוזמה ראשונית בלבד - ללא מקור תקציבי ומבלי שנערכו בדיקות מקצועיות - והממשלה תידרש לאשר הצעת החלטה נוספת בהמשך כדי להוציא לפועל את הקמת היישוב .  לפי ההחלטה ,  משרד הבינוי והשיכון יחל כעת בעבודת מטה שתוגש למועצה הארצית לתכנון ולבנייה תוך 90 יום ,  ובמקביל משרד האוצר יבנה תכנית תקציבית למימון הקמת היישוב .  מחוות דעת משפטית של משרד ראש הממשלה שצורפה להצעה נכתב כי  " לשם קבלת ההחלטה הסופית והקונקרטית בנושא נדרשת עוד עבודת מטה מקיפה ובכלל זה בחינה עת ידי המועצה הארצית לתכנון ולבנייה ועל ידי משרד האוצר .  כמו כן ,  מודגש כי  " אין בהחלטה כדי לכבול את שיקול דעתה של הממשלה הבאה ". 
 ( עדכון ראשון :  16:23 )  

נתניהו על המתיחות במפרץ : " כל המדינות שוחרות השלום צריכות לתמוך בטראמפ "
 שרי ממשלת המעבר הצפינו לרמת הגולן לצורכי ישיבה חגיגית שבה אושרה הצעת החלטה להקמת יישוב חדש על שמו של נשיא ארצות הברית ,  שהיה הנשיא האמריקני הראשון שהכיר בריבונות ישראל בגולן

