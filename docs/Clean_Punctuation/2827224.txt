ביידן לא יצפה בנאום נתניהו - אבל נפגש עם הרצוג
כיממה לאחר שסגן נשיא ארה"ב הודיע כי לא ינכח בנאומו של ראש הממשלה בפני המחוקקים האמריקנים ,  הוא נפגש עם יו"ר המחנה הציוני בשולי ועידת מינכן ,  שפגש גם את שר החוץ קרי .  הפגישות הוגדרו  " קצרות ובלתי רשמיות "
 כיממה לאחר שסגן נשיא ארצות הברית ,  ג'ו ביידן ,  הודיע כי אינו מתכוון לנכוח בנאומו בקונגרס האמריקני של ראש הממשלה ,  בנימין נתניהו ,  נפגש עמו הערב  ( שבת )  יו"ר המחנה הציוני ,  יצחק הרצוג ,  בשולי ועידת הביטחון הבינלאומית במינכן שבגרמניה .  נוסף על כך ,  נפגש הרצוג גם עם שר החוץ של ארצות הברית ,  ג'ון קרי .  הפגישות הוגדרו בלתי רשמיות ,  והיו קצרות .  בסביבתו של הרצוג אומרים כי הוא שוחח עם השניים על סוגיות הקשורות לביטחון ישראל ולהתפתחויות באזור .
 בהודעה שנמסרה אתמול מלשכתו של ביידן ,  נאמר כי הוא לא צפוי להיות במדינה במהלך ביקורו של נתניהו בוושינגטון ,  ששיאו הוא הנאום בפני המחוקקים האמריקנים במושב משותף של בית הנבחרים והסנאט ,  ב-3 במרץ .  זאת ,  למרות שסגן נשיא ארצות הברית ,  המכהן גם כנשיא הסנאט ,  נוהג לנכוח במושבים משותפים של שני בתי הנבחרים .  מהבית הלבן נמסר כי ביידן לא השתתף במושב אחד כזה בשל נסיעה לחו"ל ,  בשנת 2011 ,  מאז החל את כהונתו .  נוסף על ביידן ,  כמה מחוקקים דמוקרטים הודיעו גם הם כי בכוונתם לא לנכוח בו .
 סערת נאום נתניהו בקונגרס - עוד כותרות:הארגונים היהודיים בארה"ב מתנערים מנאום נתניהו : " לא קשורים לזה "" אדלשטיין ודרמר ניסו לרכך את הזעם על נתניהו בוושינגטון - וכשלו"סערת הנאום בקונגרס :  ג'ון סטיוארט עושה צחוק מנתניהו 
בנאומו הערב בוועידת מינכן התייחס הרצוג בעקיפין למשבר ביחסים עם ארצות הברית ,  ואמר : " ישראל לעולם לא תאפשר התחמשות גרעינית של איראן .  זה דורש הרבה מעבר לנשק ,  זה דורש כלכלה חזקה וקשרים עם בעלי ברית חזקים ,  כפי שיש לישראל עם בעלת הבריתה הקרובה ארצות הברית .  ישראל חזקה יותר כשהיא עם בעלות בריתה ".  
מוקדם יותר היום אמר הרצוג כי על ראש הממשלה לבטל אותו  " למען ביטחון ישראל ".  הרצוג ,  שאמר את הדברים ממקום מושבו במינכן ,  הוסיף כי  " בשיחות שקיימתי עם מנהיגים רבים מאירופה וארצות הברית עולה זעם גדול על כך שנתניהו הסית את הדיון על הגרעין האיראני לצרכים פוליטיים והפך אותו לעימות עם נשיא ארצות הברית ".  לדברי הרצוג , " הנאום הזה שנולד בחטא כהפקת בחירות ,  מסכן את ביטחון אזרחי ישראל ואת היחסים המיוחדים בין ישראל לארצות הברית .  עם כל הכבוד לקמפיין שלו ,  נתניהו חייב לנהוג כפטריוט ישראלי ולא לזרוק את ביטחון ישראל מתחת לגלגלי אוטובוס הבחירות ". 
בליכוד תקפו את הרצוג על דבריו בוועידה במינכן . " התנהגותו של בוז'י במינכן היא חצייה חסרת אחריות של הקווים האדומים ",  נמסר בהודעה שפרסמה המפלגה ." בשעה שראש הממשלה מבקש למנוע הסכם מסוכן בין המעצמות לבין איראן ,  בחר יו"ר האופוזיציה להחליש את עמדת ישראל בזירה הבינלאומית ".  לטענת הליכוד , " בוז'י מתבטל בפני לחצי הקהילה הבינלאומית ורץ למינכן משיקולים פוליטיים ואישיים על מנת להכפיש את ראש ממשלת ישראל תוך פגיעה באינטרס הלאומי והביטחוני ".  

ביידן לא יצפה בנאום נתניהו - אבל נפגש עם הרצוג
כיממה לאחר שסגן נשיא ארה"ב הודיע כי לא ינכח בנאומו של ראש הממשלה בפני המחוקקים האמריקנים ,  הוא נפגש עם יו"ר המחנה הציוני בשולי ועידת מינכן ,  שפגש גם את שר החוץ קרי .  הפגישות הוגדרו  " קצרות ובלתי רשמיות "
 
