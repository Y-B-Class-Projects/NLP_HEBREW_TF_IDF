ללא תוצאות :  איום השביתה הכללית נותר בעינו
סכסוך העבודה הכללי נותר בתוקף :  פגישתם של יו"ר ההסתדרות עיני ויו"ר התאחדות התעשיינים ברוש עם ראש הממשלה בנוגע לעליות המחירים במוצרי היסוד במשק ,  הסתיימה ללא תוצאות
עתיד השביתה הכלכלית במשק בשל עליות המחירים במוצרי היסוד נשאר בסימן שאלה :  הסתדרות העובדים הודיעה היום  ( שלישי )  כי הפגישה שערכו הבוקר יו"ר ההסתדרות עופר עיני ויו"ר התאחדות התעשיינים שרגא ברוש עם ראש הממשלה ,  בנימין נתניהו ,  הסתיימה ללא תוצאות .
" הצגנו לראש הממשלה את כל ההשגות שלנו מהודעתו ביום חמישי אבל לא קיבלנו עדיין תשובות ",  אמר יו"ר ההסתדרות ,  שהוסיף כי סוכם בסוף הפגישה על פגישה נוספת שתיערך ביום חמישי עם שר האוצר יובל שטייניץ כדי לקבל תשובות ברורות יותר .  
לדברי עיני , " אחרי הפגישה בחמישי תתקבל החלטה לגבי המשך הצעדים וסכסוך העבודה ". 
הצדדים נועדו במטרה לקבל תשובות ברורות יותר על הצהרותיו של ראש הממשלה ביום חמישי האחרון ,  שהודיע כי מחיר הדלק יופחת ב-23 אגורות ,  התחבורה הציבורית תוזל ב-10% ,  שכר המינימום במגזר הפרטי יועלה ב-450 שקלים וכי יוגמשו הקריטריונים לתשלום מוגבר על צריכת מים .
 כזכור ,  בתחילת השבוע הצהירה ההסתדרות כי סכסוך העבודה עליה הצהירה בשל עליות המחירים ,  לא תבוטל ,  בטענה שחבילת ההטבות שעליה הודיע ראש הממשלה הינה  " מעורפלת ". 

ללא תוצאות :  איום השביתה הכללית נותר בעינו
סכסוך העבודה הכללי נותר בתוקף :  פגישתם של יו"ר ההסתדרות עיני ויו"ר התאחדות התעשיינים ברוש עם ראש הממשלה בנוגע לעליות המחירים במוצרי היסוד במשק ,  הסתיימה ללא תוצאות

