נתניהו :  אם אבו מאזן לא יילחם בטרור ,  אנחנו נעשה זאת
ראש הממשלה ,  השוהה בארצות הברית ,  תקף בריאיון לרשת  " פוקס ניוז "  האמריקנית את יו"ר הרשות הפלסטינית על כך שטרם גינה את הפיגוע בשומרון . " כיצד ניתן להמשיך קדימה לשלום אם אתה לא מתנגד לטרור ?  "
  ( נאום השתיקה של נתניהו באו"ם ,  שלשום )  
יום לאחר נאומו באו"ם וזמן קצר לאחר הפיגוע בשומרון שבו נרצחו נעמה ואיתם הנקין ,  התראיין אמש  ( שישי )  ראש הממשלה בנימין נתניהו ,  השוהה בימים אלה בארצות הברית ,  לעיתונאית גרטה ואן סוסטרן ב"פוקס ניוז "  ותקף את הרשות הפלסטינית והשלמתה עם הטרור ,  לדבריו . " טרוריסטים פלסטינים רצחו באכזריות אבא ואימא צעירים ,  והותירו ארבע ילדים קטנים יתומים במושב האחורי הרכב ",  אמר . 
" מה שבלתי-נתפס הוא שג'ון קרי גינה מיד בחריפות את הפיגוע - אך טרם שמעתי מיו"ר הרשות הפלסטינית אבו מאזן כל גינוי .  גרוע מכך ,  אני שומע ששני סגנים בכירים בתנועת הפתח שאליה הוא משתייך משבחים את הרצח הזה ",  המשיך ,  ותהה : " כיצד ניתן להמשיך קדימה לשלום אם אתה לא נלחם בטרור ,  אם אתה לא מגנה טרור ?  הדבר הראשון זה להילחם בטרור .  אם הם לא יעשו זאת - אנחנו נעשה זאת ,  ואנו עושים זאת ",  הוסיף .
" יש הסתה מתמשת מחמאס ,  מהתנועה האיסלאמית ,  וגם למרבה הצער מהרשות הפלסטינית ",  אמר נתניהו .  הטרוריסטים הללו ,  הם קוראים לכיכרות על שמם .  אם יש לנו מקרים בודדים שבהם יהודים מבצעים טרור אנו תמיד מגנים זאת .  אני הייתי בבית החולים וביקרתי נפגע טרור פלסטיני ,  אנו מגנים זאת .  אנו נלחמים בטרור ,  לא אכפת לנו מהיכן הוא מגיע .  הם חייבים להתגייס למשימה .  ואם הם לא ,  זה אומר שהם לא רוצים שלום ". 
לקריאה נוספת:אחרי ההלוויה :  סוכת מחאה הוקמה מחוץ למעון ראש הממשלה בירושליםבעקבות הפיגוע :  עצרות מחאה נגד הממשלה ;   " תג מחיר "  ברמאללהנתניהו נפגש עם קרי : " הרצח בשומרון לא יעבור בלי תגובה "  
ראש הממשלה התייחס בריאיון גם לפגישתו אתמול עם שר החוץ של ארצות הברית ג'ון קרי לאחר הנאום באו"ם ,  שבו לא נכח . " התחלנו לדבר על מה שאנחנו הולכים לעשות אחרי הסכם הגרעין .  מדובר בשלושה דברים ",  פתח נתניהו ואמר .
" ראשית ,  אנו חייבים לגרום לאיראן לעמוד בהתחייבויותיה .  שנית ,  אנו חייבים לחזק את הכוחות שפועלים נגד תוקפנות איראן באזור .  והגורם הגדול ביותר שנלחם נגד תוקפנות איראן באזור זה ישראל ",  הבהיר . " אני מעריך ומצפה להזדמנות לדבר עם אובמה כיצד לממש את ההתחייבות הרצינית שלו לחיזוק הביטחון על רקע האיום החדש הזה .  שלישית ,  אנו חייבים לפרק את רשת הטרור העולמית של איראן ,  מפני שהיא לא רק מגדילה את התוקפנות שלה באזור ,  אלא היא בונה תאי טרור בחמש יבשות ". 
בריאיון התייחס נתניהו בהרחבה לתמיכתה של איראן בחיזבאללה ,  שעלולה לגבור עם הפשרת הנכסים לאחר הסרת הסנקציות ,  וטען כי לאור מצב זה יש להגביר את הסיוע הביטחוני לישראל . " אובמה אמר שהם מחויבים למנוע מעבר נשק לידיים של שלוחות איראן ,  שהוא רוצה למנוע מאיראן לערער יציבות של מדינות במזרח התיכון .  אין שותף טוב יותר לכך מאשר ישראל .  ישראל עומדת בחזית האזור המידרדר ,  עם חיזבאללה בצד אחד ודאעש בצד השני .  הגורם היחיד שנמצא עשרה מייל מדאעש ובמרחק קצר מהשלוחות הרצחניות של איראן ,  זה אנחנו ",  אמר .
" אנו מגנים על עצמנו ,  אבל בכך אנחנו גם מגנים על האזור כולו .  לישראל אין בעל ברית טוב יותר מאשר ארצות הברית ,  ולארצות הברית אין בני ברית טובים יותר מישראל .  אני חושב שכיום ,  אחרי ההסכם ,  צריך לחזק את ישראל ובני הברית האחרים של ארצות הברית באזור ,  ואני מצפה לשיחה עם אובמה ",  הוסיף בהתייחסו לפגישה הצפויה עם ברק אובמה בחודש הבא .  
בשלב זה הקשתה המראיינת . " אתה מדבר על מעבר של כלי נשק מתקדמים מאיראן ,  אבל בני הזוג שנהרגו בפיגוע לא נהרגו על ידי נשק מתקדם ",  אמרה .
" יש טרור מקומי ,  ויש טרור אסטרטגי ואיומים אסטרטגיים ",  אמר בתגובה נתניהו . " איראן שופכת ללבנון טילים מונחים ,  הם רוצים את היכולת לפגוע בכל חלק מישראל .  יש לשלוחות שלהם בלבנון טילי יאחונט  ( טילי קרקע-ים )  לפגיעה באסדות הגז שלנו בים התיכון .  הם משתמשים בכלי הנשק האיראניים הקטלניים ביותר ,  ומנסים לפתוח חזית שנייה ברמת הגולן .  הם שולחים גנרלים איראניים לשם ".   
" אני הבהרתי טוב מאוד את המדיניות שלנו בנושא .  אם אנחנו נותקף ,  נתקוף בחזרה .  עשינו זאת בסוריה .  אם נראה נשק איראני מועבר לסוריה ,  אנו ננסה לסכל זאת .  אני חושב שצריך לחזק את ישראל ,  כדי שהיא תוכל להגן על עצמה מתוקפנות איראנית ,  אבל גם כדי למנוע תוקפנות איראנית .  זו שיחה מאוד חשובה שאנחנו צריכים לנהל בהקשר למה שקורה עכשיו ,  לאור ההסכם עם איראן ,  לאור השינוי שמתרחש במזרח התיכון .  אין שותפות טובה יותר ואין ברית טובה יותר מאשר זו עם ארצות הברית ",  סיכם .  

בריאיון נשאל נתניהו בהקשר זה על פגישתו עם נשיא רוסיה ולדימיר פוטין בתחילת שבוע שעבר במוסקבה ,  שבה סיכמו השניים על הקמת מנגנון למניעת תקריות בין צה"ל לצבא הרוסי בסוריה . 
" טסתי למוסקבה ואמרתי לפוטין :  תראה ,  לך יש את המטרות שלך בסוריה ,  אלו המטרות שלי בסוריה .  אני לא רוצה שהשטח הסורי ישמש למתקפות נגד ישראל ,  או למעבר נשק קטלני לחיזבאללה בלבנון ,  ואנו נוקטים בפעולות למנוע זאת ",  סיפר ראש הממשלה . 
" אני אמרתי שאני חייב לדאוג לביטחון ישראל .  זו האחריות שלי כראש הממשלה .  אני חושב שזה חשוב שאנו נשמור על היחסים בין ישראל לרוסיה ,  כפי שהיה בעשורים האחרונים .  בעבר היינו ביריבות .  אני לא חושב שאנו או רוסיה רוצים לחזור לשם ,  ואנחנו עושים את המיטב לוודא שזה לא יקרה .  ואני לא חושב שזה יקרה .  הדבר החשוב ביותר עבורי במוסקבה היה להבהיר מה מדיניות ההגנה שלנו ,  ושאנחנו נמשיך לפעול כדי לשמור על ביטחוננו ",  סיכם .  

נתניהו :  אם אבו מאזן לא יילחם בטרור ,  אנחנו נעשה זאת
ראש הממשלה ,  השוהה בארצות הברית ,  תקף בריאיון לרשת  " פוקס ניוז "  האמריקנית את יו"ר הרשות הפלסטינית על כך שטרם גינה את הפיגוע בשומרון . " כיצד ניתן להמשיך קדימה לשלום אם אתה לא מתנגד לטרור ?  "
 
