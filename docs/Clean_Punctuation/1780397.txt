נתניהו מנסה לפשר :  ייחקר גם מימון עמותות ימין ? 
במקביל להפגנת ארגוני זכויות האדם נגד חקירת מימונם של ארגוני השמאל ,  בוחן רהמ אפשרות לפיה ועדת החקירה הפרלמנטרית של הכנסת תבחן גם את מימונם של ארגוני ימין
על רקע התגובות הקשות על ההחלטה לחקור את מימונם של ארגוני השמאל שעברה השבוע בכנסת ,  ראש הממשלה ,  בנימין נתניהו בוחן אפשרות לפיה ועדת החקירה הפרלמנטרית של הכנסת תבחן גם את מימונם של ארגוני ימין ,  כך דווח אמש  ( שבת )  .  לפי שעה ,  נתניהו בודק את האופציה לבחון מימון ארגונים מצד ממשלות זרות ,  אולם לא מן הנמנע שהבדיקה תהיה גם על מימון מצד ארגונים זרים .  כרגע מדובר ברעיון ראשוני ,  ונתניהו מתכוון לגבש את הרעיון בשלמותו בימים הקרובים .
 הערב התקיימה הפגנת ארגוני שמאל בתל אביב ,  בה הם מחו על ההחלטה וטענו שהוועדה מהווה סכנה ממשית לדמוקרטיה . " הערב אנחנו מוכיחים שיש בישראל מחנה דמוקרטי גדול שמוכן להתגייס לפעולה כנגד ההתדרדרות במדרון הגזענות והרדיפות הפוליטיות ",  אמר בהפגנה ח"כ דב חנין  ( חד"ש )  . " ההתייצבות ההמונית ,  של אלפים רבים למען הדמוקרטיה היא מסר חזק וברור המיועד לאוזני ממשלת נתניהו  ליברמן  ברק .  המחנה הדמוקרטי שהתייצב היום להפגנה מגוון בהשתייכויות המפלגתיות ,  אך מאוחד בנחישות להמשיך במאבק משותף למען הדמוקרטיה בישראל ".  
פעיל הימין ברוך מרזל העומד בראש ארגון  " ארץ ישראל שלנו "  הגיב לקריאה לחקירת ארגוני הימין .  לדבריו , " אנו מוכנים להחקר אצל כל גורם שיחקור את השמאל .  אין לנו מה להסתיר .  להבדיל מהשמאל אצלנו יש עדיין את המושג פעילות התנדבותית .  אצל השמאל אין ".  עוד הוסיף מרזל כי  " ביום שממשלות וארגונים עויינים יפסיקו את הזרמת המיליונים ,  השמאל יעלם .  התורמים שלנו הם יהודים טובים ולא כאלה המעוניינים בהשמדת המדינה ". 
מזכ"ל תנועת שלום עכשיו ,  יריב אופנהיימר ,  התייחס גם הוא לההצעה ,  וכינה אותה ספין ריק מתוכן . " אין ממשלות נאורות שתורמות לארגוני ימין .  מעבר לכך ,  אין מקום לוועדות חקירה פרלמנטריות לא לימין ולא לשמאל .  דמוקרטיה צריכה להכיל פעילות פוליטית חוץ פרלמנטרית ,  כל עוד היא מתבצעת על פי החוק ". 
ההצעה להקמת הועדה היה יוזמה של מפלגת ישראל ביתנו ,  ועברה השבוע בכנסת ברוב של 41 תומכים מול 17 מתנגדים .  יוזמת החוק ,  ח"כ פאינה קירשנבאום ,  אמרה כי  " זהו ניצחון הדמוקרטיה הישראלית ושלטון החוק על הבחישה הזרה בשיח הציבורי בישראל .  הניסיון לפגוע בזכותה של מדינת ישראל להגן על עצמה והניסיון לערוך דה לגיטימציה לחיילי צה"ל ". 
 ( עדכון ראשון :  20:50 ) 

נתניהו מנסה לפשר :  ייחקר גם מימון עמותות ימין ? 
במקביל להפגנת ארגוני זכויות האדם נגד חקירת מימונם של ארגוני השמאל ,  בוחן רהמ אפשרות לפיה ועדת החקירה הפרלמנטרית של הכנסת תבחן גם את מימונם של ארגוני ימין

