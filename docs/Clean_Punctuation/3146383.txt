 " הדלפות מגמתיות ":  שרה ויאיר נתניהו הגישו תלונה במח"ש
עו"ד יוסי כהן הגיש תלונה במחלקה לחקירת שוטרים בעקבות הפרסומים בימים האחרונים על תוכן חקירתם של רעיית ראש הממשלה ובנה יאיר בתיק 4000 . " בתקשורת פורסמו ציטוטים מדברים שאכן נאמרו והיו ידועים רק לחוקרים "
 עורך דינם של שרה ויאיר נתניהו ,  רעייתו ובנו של ראש הממשלה ,  הגיש היום  ( רביעי )  תלונה למחלקה לחקירות שוטרים  ( מח"ש )  בגין מה שכינה  " הדלפות מגמתיות וכוזבות לאמצעי התקשורת ".  התלונה עוסקת בהדלפות לכאורה מחקירותיהם של השניים בשבוע שעבר ביחידת להב 433 וברשות לניירות ערך . 
" מיד לאחר סיום החקירה החל מחול שדים שקרי ,  מתוזמן ומתוזמר סביב חקירתם בכלי התקשורת השונים ",  כתב עו"ד כהן בתלונה . " שעות ספורות אחר כך החלו להתפרסם באתרי החדשות טענות כוזבות ,  מסולפות ומעוותות על אודות דברים שנאמרו על ידי מרשיי בחקירה ,  ובתוך זה חלקי ציטוטים מדברים שאכן נאמרו בחקירה ואשר היו ידועים רק לחוקרים ולמרשיי ".  
ביום שני פורסם בכלי התקשורת כי יאיר נתניהו נשאל בחקירתו מדוע מחק הודעות ממכשיר הטלפון שלו ,  וכי הוא השיב : " לא מחקתי שום הודעות ".  עוד פורסם כי אמר : " אני פטריוט ימני וברור שלא רציתי שיכתבו נגד אמא שלי ,  מה הבעיה בזה ?  ". 
לדברי עו"ד כהן , " פורסמו בזמן אמת עובדות שהיו ידועות רק לחוקרים ,  כמו בקשת החוקרים לערוך עימות למרשיי ,  העובדה שמר יאיר נתניהו נחקר במשרדי הרשות לניירות ערך וטיב החשדות נגדו ,  גרסאותיהם של מרשיי לגבי הודעות מטלפונים ניידים ועוד פרטים שהיו ידועים רק לחוקרים ".   

" הדלפות מגמתיות ":  שרה ויאיר נתניהו הגישו תלונה במח"ש
עו"ד יוסי כהן הגיש תלונה במחלקה לחקירת שוטרים בעקבות הפרסומים בימים האחרונים על תוכן חקירתם של רעיית ראש הממשלה ובנה יאיר בתיק 4000 . " בתקשורת פורסמו ציטוטים מדברים שאכן נאמרו והיו ידועים רק לחוקרים "
 
