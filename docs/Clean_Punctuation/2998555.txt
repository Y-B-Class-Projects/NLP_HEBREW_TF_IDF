הכנסת קיימה דיון מיוחד על משבר הרכבת - פחות מ-30 ח"כים הגיעו
ראש הממשלה ושרי העבודה והתחבורה לא הגיעו לישיבה המיוחדת ,  המתנהלת בזמן הפגרה ולאחר שמפלגות האופוזיציה הצליחו להשיג את מספר החתימות הדרושות לכך .  גלאון : " נתניהו נכנע לחרדים "
  ( בווידאו :  עומסים בעקבות הפסקת תנועת הרכבות לאחר העבודות בשבת ,  תחילת החודש )  
מליאת הכנסת עורכת היום  ( שני )  דיון מיוחד בעניין עבודות הרכבת בשבת ,  שהובילו למשבר בקואליציה בתחילת החודש ,  כמו גם לשיבושים קשים בפעילות הרכבת .  ראש הממשלה בנימין נתניהו ,  שר התחבורה ישראל כץ ושר העבודה והרווחה חיים כץ - המעורבים המרכזיים במשבר ,  לא הגיעו לישיבה המיוחדת .
 מלבדם נעדרו מהדיון יותר מ-90 ח"כים ,  ונציגות מלאה נרשמה רק מצד מרצ ,  שיזמה את הכינוס במהלך הפגרה .  מהמחנה הציוני הגיעו שמונה ח"כים ואת הממשלה מייצג שר התיירות יריב לוין .  הישיבה נערכת לאחר שמפלגות האופוזיציה אספו 50 חתימות  יותר ממספר החתימות הדרושות לטובת כינוסה המיוחד של המליאה .
 עוד בוואלה !  NEWS:הצלפים נעלמו ,  המגנומטרים פורקו :  הטרור חזר לי-ם - סידורי האבטחה עדיין לאהשבתת הרכבת החלה :  צפו בתיעוד הכאוס ממעוף הציפורהצלפים נעלמו ,  המגנומטרים פורקו :  הטרור חזר לי-ם - סידורי האבטחה עדיין לא 
יו"ר מרצ זהבה גלאון אמרה בדיון כי על הממשלה למסור לכנסת  " דיווח ברור לגבי מי נתן את ההוראה להפסקת עבודות הרכבת בשבת ".  לדברי גלאון ,  שהגישה עתירה לבג"ץ בנושא שהובילה למתן צו ביניים האוסר על נתניהו להורות על הפסקת העבודות ,  ראש הממשלה  " התערב בבוטות ובניגוד לחוק "  בסמכויות משרד העבודה . " השר חיים כץ נחלץ לעזרתו בזיג זג פראי של גרסאות סותרות ",  אמרה . 
" הסטטוס קוו מת "  הוסיפה גלאון . " אין סטטוס קוו כשאחד הצדדים מחליט להפר אותו על גבם של מאות אלפי ישראלים .  אבל עכשיו הכפפות יורדות ,  לציבור נמאס לשלם את דמי השתיקה של הממשלה הזו .  המפלגות החרדיות ניצלו את הכוח הפוליטי שלהן כדי להפעיל לחץ על ראש הממשלה ,  ונתניהו הסחיט והלחיץ נכנע .  הגיע הזמן שהממשלה תבין בשביל מי היא עובדת ולמי היא חייבת דין וחשבון ".  
ח"כ אילן גילאון  ( מרצ )  ,  שיזם את כינוס הפגרה ,  התייחס להגדרה  " פיקוח נפש ",  שבגינה יש לקיים עבודות בשבת ,  ואמר כי מדובר ב"כל דבר הקשור לטובת הציבור ".  לדבריו , " תחבורה ציבורית היא פיקוח נפש וצריך לבצע אותה .  הגישה היא להנגיש את הסביבה לטובת הפרט וכאן קרה בדיוק ההפך .  התפיסה של ראש הממשלה היא שככל שאתה יכול להכביד יותר ,  כך ייטב ".  
ח"כ דב חנין  ( הרשימה המשותפת )  אמר כי  " כשמשביתים את הרכבת כולנו מרגישים את הכאב בדבר הזה .  כשאין תחבורה ציבורית ,  גם אלה ברכב פרטי מרגישים את זה מאוד חזק .  לא צריך לגרום לאזרחים לבעיות ולמחדלים ששייכים כולם לממשלה .  האזרחים משלמים את המחיר .  הממשלה הזו עוברת לערוץ המוכר והנדוש של למצוא שעיר לעזאזל וצריך להגיד לראש הממשלה - הגיע הזמן לייצר פתרונות ולהפסיק לחפש אשמים במקומות שבהם הם לא נמצאים "
 ח"כ יואל חסון  ( מחנה ציוני )  ניצל את הדיון כדי לתקוף את היועץ המשפטי לממשלה ,  אביחי מנדלבליט ,  על התנהלותו סביב הבדיקות בעניינו של ראש הממשלה . " כולם מדברים על תפירת תיק ,  אבל גם סגירת תיק צריך לדעת לתפור ,  וגם פה אתם מפרים את האמון הבסיסי של האזרח הפשוט ,  שאינו צריך לרדת לעומקן של עובדות ,  אלא סומך על רשויות החוק שיעשו את שלהן ,  רק שגם הן כבר מזוהמות ומנוצלות .  דיברתי מעל דוכן המליאה הזו בעבר על היועמ"ש לשעבר וינשטיין ,  מסתבר שיש לו יורש והוא הרבה יותר שקט ויעיל .  כך הם פני הדברים עד שלא יוכח אחרת ".  
המשבר פרץ בעקבות המחלוקת על ההחלטה להשהות את עבודות התשתית במסילות הרכבת במהלך השבת ,  בהתאם לדרישות חברי הכנסת החרדים .  נתניהו הורה על הפסקת העבודות מעט לפני כניסת השבת ,  ולאחר תחילת פירוק המסילות שמצפון לתל אביב  דבר שהוביל להשבתת תנועת הרכבות בין חיפה לתל אביב ביום ראשון ,  כמו גם למשבר בין נתניהו לשר התחבורה כץ .  
לאחר הפרשה ,  הגיש בג"ץ צו ביניים האוסר על נתניהו להפסיק את עבודות הרכבת בשבת ,  בתגובה לעתירה של ח"כ גלאון .  מצו הביניים עלה כי אין מניעה לבצע עבודות תחזוקה ביום המנוחה .  נתניהו עצמו התייחס לנושא ,  ואמר כי הוא  " מכבד את ההחלטות של בג"ץ ".  לדבריו , " השר האחראי הוא שר העבודה ,  הוא יקבל על פי החוק את ההחלטות הנחוצות .  זה הסדר הנכון ,  זה ישים קץ לפרשה ".  בסוף השבוע האחרון הורה כץ לקיים כמה עבודות דחופות ברכבת ביום ,  והחרדים לא הביעו את התנגדותם .  

הכנסת קיימה דיון מיוחד על משבר הרכבת - פחות מ-30 ח"כים הגיעו
ראש הממשלה ושרי העבודה והתחבורה לא הגיעו לישיבה המיוחדת ,  המתנהלת בזמן הפגרה ולאחר שמפלגות האופוזיציה הצליחו להשיג את מספר החתימות הדרושות לכך .  גלאון : " נתניהו נכנע לחרדים "
 
