עדות העוזרת של מילצ'ן : " שרה ביקשה בקבוקים ,  ביבי ביקש סיגרים "
 הדס קליין ,  העובדת עם איש העסקים שנתן לכאורה טובות הנאה לראש הממשלה ולרעייתו ,  העידה במסגרת חקירת תיק 1000 כי הם אלה שיזמו את קבלת המתנות ממנו ומג'יימס פאקר : " שרה פחדה מהאזנות וצעקה עלי ,  ביבי אמר שהכל מותר "
 הדס קליין ,  העוזרת האישית של איש העסקים ארנון מילצ'ן ,  העידה בחקירתה במשטרה במסגרת חקירת פרשת המתנות  ( תיק 1000 )  כי ראש הממשלה בנימין נתניהו ורעייתו שרה ביקשו ממילצ'ן לרכוש עבורם שמפניה וסיגרים .  במהדורות חדשות עשר ו-2 פורסמו תמלילים מחקירתה של קליין ,  שהוגדרה  " אשת מפתח "  בחקירה ,  ואינה חשודה בפרשה .
 לפי הפרסומים ,  קליין הבהירה כי רכישת המתנות לא הייתה ביוזמת מילצ'ן או ג'יימס פאקר : " שרה היתה מבקשת בקבוקים ,  ב ( ארגזים )  של שישה או 12 בקבוקים שמפניה .  ביבי היה מבקש סיגרים ,  וידע גם על כמויות השמפניה שאשתו קיבלה .  הנהג של החברה היה נוסע במיוחד לירושלים לספק את הסיגרים והשמפניות ".  
לקריאה נוספת:נתניהו נחקר במשך ארבע שעות בפרשת המתנות והשיחות עם נוני מוזסתיק המתנות :  השגריר בארה"ב העיד על בקשות נתניהו לוויזה למילצ'ןלצד נתניהו בארוחה החגיגית בלונדון :  עדים בפרשת המתנות 
קליין סיפרה כי מילצ'ן ופאקר חילקו ביניהם את המימון למתנות לבני הזוג ,  וכי לא ציפו לקבל תמורה מסוימת .  היא הוסיפה כי בני משפחת נתניהו השתמשו בבריכה בביתו של פאקר ונעזרו במנהלת משק הבית שלו ,  גם כשהוא עצמו לא נכח במקום .
 על מערכת היחסים בין ראש הממשלה ורעייתו למילצ'ן ,  סיפרה קליין : " שרה פחדה מהאזנות .  בכל פעם שביקשה דברים - ביקשה לדבר רק בטלפון קווי או להיפגש פנים אל פנים .  היא צעקה עלי כמה פעמים בקשר למתנות ".  
לדבריה ,  בני הזוג הציגו בקשות חריגות ,  ובהן תיקון נזילה במעון ראש הממשלה ,  וכשהן נדחו ,  היא ננזפה . " הייתה שיחה קשה ,  שרה צעקה עלי .  היא רצתה שמפקח הבנייה שעובד עם פאקר ומילצ'ן יבוא לייעץ לגורמים המקצועיים של משרד ראש הממשלה לגבי נזילה במעון .  לא אישרתי ,  ואז היא צעקה שאני ומילצ'ן מבזים אותה ואת ביבי ,  לא מאשרים דברים שמותרים להם כביכול ".  
" אחרי כמה שעות התקשר ביבי בעצמו ,  אמר שזה לא בסדר מה שהם עושים לגברת ,  שהם צריכים להבין מה היא עוברת בתקשורת ,  ושהם בדקו את זה מול הייעוץ המשפטי ו'הכל מותר'' ".  
בתוך כך נודע כי השימוע שצפוי להיערך לרעיית ראש הממשלה בנוגע לתיק המעונות יתקיים אצל היועץ המשפטי לממשלה אביחי מנדלבליט באמצע חודש ינואר .  בנוסף ,  השימוע של עזרא סיידוף ,  סמנכ"ל המבצעים והנכסים במשרד ראש הממשלה ,  יתקיים במהלך החודש הבא בפרקליטות מחוז ירושלים .  
מטעמו ראש הממשלה נמסר בתגובה לפרסומים הערב : " מכת הידיעות הכוזבות נמשכת .  מה שמייחסים לראש הממשלה ורעייתו איננו נכון .  ראש הממשלה ורעייתו פעלו כחוק ,  ולכן לא יהיה כלום .  מעבר לכך ,  אין בכוונתנו כרגע להתייחס לפרטי החקירה שמפריכים את הידיעה השקרית ".  

עדות העוזרת של מילצ'ן : " שרה ביקשה בקבוקים ,  ביבי ביקש סיגרים "
 הדס קליין ,  העובדת עם איש העסקים שנתן לכאורה טובות הנאה לראש הממשלה ולרעייתו ,  העידה במסגרת חקירת תיק 1000 כי הם אלה שיזמו את קבלת המתנות ממנו ומג'יימס פאקר : " שרה פחדה מהאזנות וצעקה עלי ,  ביבי אמר שהכל מותר "
 
