דן מרידור מאשר :  נתניהו ביקר ברוסיה
סגן ראש הממשלה ,  דן מרידור ,  אישר כי נתניהו ביקר ברוסיה השבוע .  בכך ניתן האישור הרשמי הראשון לביקור .  נתניהו  " דן בעניינים שעדיף שידונו באופן פרטי ולא באופן פומבי "
 אישור רשמי ראשון לביקורו החשאי של ראש הממשלה נתניהו ברוסיה השבוע :  סגן ראש הממשלה ,  דן מרידור ,  אישר היום  ( שבת )  כי נתניהו  " ביקר ברוסיה ודן בעניינים שעדיף שידונו באופן פרטי ולא באופן פומבי ".  מרידור אמר את הדברים לכתב רויטרס במסגרת ביקורו בכינוס של הארגון הבריטי הבינלאומי למחקרים אסטרטגיים בג'נבה .  ביקורו של ראש הממשלה ברוסיה גרם לכעס בזירה התקשורתית הישראלית שהאשימה את לשכתו בהוצאת מידע מוטעה .  כזכור ,  המזכיר הצבאי של ראש הממשלה ,  אלוף מאיר כליפי ,  ניסה לשמור על חשאיות הביקור ומסר לתקשורת כי נתניהו  " מבקר במתקן ביטחוני "   וזאת בניסיון להסביר את היעדרותו של נתניהו למשך יום שלם .  
עם חזרתו של נתניהו מהביקור ,  נמסר מלשכתו כי  " ראש הממשלה היה עסוק בפעילות חשאית ומסווגת .  המזכיר הצבאי נטל יוזמה עצמאית לגונן על פעילות זאת ".  
ביקור נתניהו ברוסיה התקיים מספר ימים לאחר שרוסיה יירטה ספינת נשק שאמורה הייתה לספק טילי s-300 נגד מטוסים לאירן .
 
דן מרידור מאשר :  נתניהו ביקר ברוסיה
סגן ראש הממשלה ,  דן מרידור ,  אישר כי נתניהו ביקר ברוסיה השבוע .  בכך ניתן האישור הרשמי הראשון לביקור .  נתניהו  " דן בעניינים שעדיף שידונו באופן פרטי ולא באופן פומבי "
 
