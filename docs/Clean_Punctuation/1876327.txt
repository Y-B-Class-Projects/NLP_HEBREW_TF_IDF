מיזם חדש בבירה :  הממשלה תדון בהקמת  " היכל התנ"ך "
" התנ"ך הוא כור מחצבתו של העם היהודי בישראל ובתפוצות ",  נכתב בהצעת שתידון מחר על ידי השרים .  ההיכל צפוי להוות מרכז תיירותי ,  תרבותי ואקדמי ומטרתו - חיזוק הזיקה לספר הספרים
גן פסלים תנכ"י עם דמויותיהם של אברהם ,  משה ,  אליהו הנביא וגיבורים תנ"כיים נוספים ,  אולמות ומרחבי פעילות מכוסים ברפליקות קדומות ,  פסיפסים ,  מיטב יצירות האמנות המתעדות את דוד וגוליית או את סולם יעקב ,  תצוגה נרחבת של כל כרכי התנ"ך ב-50 עד 100 שפות ומרכז קונגרסים אקדמי בינלאומי שירכז את המחקר התרבותי והרוחני בספר הספרים - כך ייראה היכל התנ"ך ששרי הממשלה ידונו בתוכנית להקמתו מחר  ( ראשון )  בבוקר . 
" התנ"ך הוא כור מחצבתו של העם היהודי בישראל ובתפוצות ",  נכתב בפתח הצעת ההחלטה המשותפת למשרד המשפטים ,  הבינוי והשיכון ,  ההסברה והתפוצות ,  התקשורת והתיירות . " ומן הראוי שהיכל התנ"ך  על פי חזונו של דוד בן גוריון  יוקם בירושלים ,  בירתה הנצחית של מדינת ישראל ".  לפי התוכנית ,  אתר  " היכל התנ"ך "  צפוי לקום בירושלים או סביבותיה  ( בין היתר מוזכרים חבל עדולם ונאות קדומים כאתרים אפשריים להקמת ההיכל )  ,  ולהוות מרכז פעילות חינוכית ותיירותית העמוס בטכנולוגיות מודרניות ומסלולי טיול אינטראקטיביים המדמים את החיים בעת הקדומה ,  הן לצרכי חיזוק הקשר של האזרחים  מכל הגילאים והמגזרים - עם מורשת התנ"ך ,  והן לצרכי יצירת מיזם תיירותי הפונה למיליוני תיירים , " על מנת לחזק ולחשוף בפניהם את ספר הספרים ",  כך לפי הצעת ההחלטה .
 במקביל ,  לפי התוכנית ,  יהווה  " היכל התנ"ך "  מרכז אקדמי ,  המרכז סביבו פעילויות תרבותיות ,  היסטוריות ,  רוחניות ,  פילוסופיות ואמנותיות של חוקרים ויוצרים  " החורשים בתנ"ך ועל המסרים הלאומיים והאנושיים הנובעים ממנו ",  ויכנס קונגרסים תקופתיים בנושאים רלוונטיים אליהם יוזמנו אנשים מכל קצוות הקשת הרוחנית והתרבותית הנוגעים בנושאי התנ"ך .  שרי הממשלה צפויים לאשר הבוקר הקמת ועדה בין-משרדית האמורה להגיש תוך חודשיים את המלצותיה ,  לרבות נושאי מקרקעין ,  תכנון ,  בנייה והקמה ,  דרכי מימון ואחזקה של ההיכל .
 מיזם נוסף הצפוי לקבל בית ב"היכל התנ"ך "  הוא פרויקט  " עמי העולם כותבים את התנ"ך ",  שהושק בשנה שעברה ,  ונועד להנגיש את התנ"ך לגולשי האינטרנט ,  ובמסגרתו כל גולש יכול לבחור את הפסוק המשמעותי לו ביותר .  לפי הצעת ההחלטה ,  בספריית  " היכל התנ"ך "  תותקן מערכת ממוחשבת בה המבקרים במוזיאון יוכלו להשתתף בפרויקט ולבחור אף הם את הפסוק האהוב עליהם .  ראש הממשלה נתניהו ,  שהשיק את הפרויקט בשנה שעברה ,  בחר אז את הפסוק  " וכתתו חרבותם לאתים ,  וחניתותיהם למזמרות ,  לא ישא גוי אל גוי חרב ,  ולא ילמדו עוד מלחמה "   ( ישעיהו,ב',ד' )  .  שר התקשורת משה כחלון בחר אז את  " אשא עיני אל ההרים מאין יבוא עזרי "   ( תהלים קכ"א ,  א' )  .
" ההחלטה עשויה להביא להעמקת הקשר של העם היהודי למקורותיו ;  חיזוק הקשר בין עם הספר לעמי העולם ;  חיזוק תיירות פנים וחוץ'' ,  נכתב בדברי ההסבר להחלטה ,  הממשיכה את מגמת ממשלת נתניהו בחיזוק הקשר לעבר העם היהודי בארץ ישראל ,  כפי שבאה לידי ביטוי בקידום תוכנית אתרי המורשת שאושרה ב-2010 .
 לקריאה נוספת הממשלה מתכננת פיתוח אתר הקסטל - להנצחת רביןהיעד החדש של גנבי המתכות :  אתרי המורשתלכבוד יום העצמאות :  63 אתרי מורשת יפתחו בחינם
לפניות לכתבת :  tal_sh@walla.net.il

מיזם חדש בבירה :  הממשלה תדון בהקמת  " היכל התנ"ך "
" התנ"ך הוא כור מחצבתו של העם היהודי בישראל ובתפוצות ",  נכתב בהצעת שתידון מחר על ידי השרים .  ההיכל צפוי להוות מרכז תיירותי ,  תרבותי ואקדמי ומטרתו - חיזוק הזיקה לספר הספרים

