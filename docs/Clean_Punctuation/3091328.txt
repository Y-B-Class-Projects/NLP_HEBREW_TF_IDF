במקביל לפגישת נתניהו-פוטין :  שליח ארה"ב לסוריה מבקר בישראל
לוואלה !  NEWS נודע כי השליח מייקל ראטני ,  מבקר השבוע בירושלים ויקיים פגישות עם בכירים במשרד החוץ והביטחון כחלק מהדיאלוג להפסקת הלחימה בסוריה ,  בצל החשש מהתעצמות איראנית מעבר לגבול .  השר ישראל כץ : " אסור לאפשר לאיראן להתבסס צבאית בסוריה "
 השליח האמריקני המיוחד לסוריה ,  מייקל ראטני ,  מבקר השבוע בירושלים במקביל לפגישת ראש הממשלה בנימין נתניהו ונשיא רוסיה ולדימיר פוטין  ( רביעי )   כך נודע לוואלה !  NEWS .  ראטני יקיים פגישות עם בכירים במשרדי החוץ והביטחון כחלק מהדיאלוג מול הממשל בעניין המגעים להפסקת הלחימה בסוריה ,  על רקע החשש הישראלי מהתעצמותה של איראן והתבססותה הצבאית בסוריה בחסות המלחמה בדאעש והניסיון לסיים את מלחמת האזרחים .  
בשבוע שעבר ביקרה בבית הלבן משלחת ביטחונית מיוחדת בהשתתפות ראש המוסד ,  יוסי כהן ,  וראש אמ"ן ,  האלוף הרצי הלוי ,  שקיימה פגישות עם היועץ לביטחון לאומי הרברט מקמאסטר ,  ובכירי המועצה לביטחון לאומי בעניין סוריה ולבנון .  מחר  ( חמישי )  צפוי ראש הממשלה להיפגש גם עם שליחו המיוחד של הנשיא טראמפ ,  ג'ארד קושנר ,  וסגנית היועץ לביטחון לאומי ,  דינה פאוול ,  שמגיעים לירושלים כחלק ממסע אזורי בניסיון להניע מחדש את המשא ומתן הישראלי-פלסטיני ,  אך צפויים לדון גם בסוגיות אזוריות אחרות .  
עוד בוואלה !  NEWS:שודד חמוש בסכין נורה ונפצע קשה בניסיון שוד בבנק בזכרון יעקבגדול יותר ,  רחוק יותר :  כלי הטיס המבצעי החדש של חיל האווירבצל התבססות איראן בסוריה :  תשעת מטוסי ה-F-35 יוכרזו כמבצעיים 
ראש הממשלה מוביל בימים אלה מאמץ בינלאומי נרחב  שמתמקד בארצות הברית ורוסיה  להבהיר את עמדותיה של ישראל ולדרוש כי כל מהלך בינלאומי בנושא סוריה יכלול פינוי של הכוחות האיראניים ,  לוחמי חיזבאללה ,  ומיליציות שיעיות אחרות שפועלות באזור .  במסגרת המאמץ הדיפלומטי ישראל מציגה ,  בין היתר ,  חומר מודיעיני הממחיש כיצד איראן מתבססת צבאית בסוריה בים וביבשה  במקומות שבהם דאעש מובס ומחדדת את  " הקווים האדומים "  שבהם עשויה להידרש לפעולה .  
הסכם הפסקת האש הזמני עליו הכריזו רוסיה וארצות הברית בחודש שעבר ,  במסגרתו הוחלט על הקמת אזורי חיץ בגבול סוריה-ירדן ובגבול סוריה-ישראל ,  לא כלל סעיף שדרש את פינוי הכוחות האיראנים ,  למרות דרישתה של ישראל .  עם זאת ,  גורמים ישראליים בכירים אמרו לוואלה !  NEWS כי ההסכם טרם נחתם סופית וכי נמשכים המאמצים להשפיע על תוכנו .  בנוסף ציינו כי  " ההסכם בדרום סוריה הוא רק פקטור אחד  יש מהלך גדול יותר של הסדרה בינלאומית ,  ובינתיים יש אינדיקציות שההתעצמות האירנית בפועל ,  עם נוכחות קרקעית וימית ,  נמשכת ,  אז זה דיאלוג מתמשך ".  
גורמים בלשכת ראש הממשלה הדגישו היום שארצות הברית עודכנה בדבר הפגישה עם פוטין ,  ושהמשלחת שחזרה וושינגטון  " הביעה סיפוק רב מכך שארצות הברית הבינה לחלוטין את עמדות ישראל ביחס להתבססות האירנית בסוריה וסוכם שיעמדו בקשר רציף בעניין זה ".  
עם זאת ,  בכירים ישראלים הביעו בימים האחרונים אכזבה מממשל טראמפ ומרמת הקשב שלו לאינטרסים הישראליים . " האמריקנים מגלים סימפתיה אבל אפס נכונות לגבות בפועל .  אנחנו לא בסדר העדיפויות של הממשל ,  הם עסוקים בנושאים אחרים ,  ויש תחושה שתשומת הלב שלהם כלפינו מוגבלת מאוד ",  אמר גורם ישראלי בכיר . " ברטוריקה נגד איראן הם חזקים  אבל המרחק ממוכנות לצעדים מעשיים הוא גדול "  הוסיף גורם בכיר אחר .  
שר התחבורה ישראל כץ התייחס גם הוא היום לנושא האיראני בטקס חנוכת מטוסים חדשים בנמל התעופה בן גוריון ,  ואמר כי  " אסור לאפשר לאיראן להתבסס צבאית בסוריה .  ארצות הברית חייבת לחזור לעמדת הובלה והנהגה באזור .  מדיניות ההנהגה של הממשל האמריקני היוצא נכשלה ,  ואפשרה לציר הרשע האיראני ,  בגיבוי רוסיה ,  להגיע לעמדת השפעה מכרעת שמאיימת על בנות בריתה של ארצות הברית באזור ".  

במקביל לפגישת נתניהו-פוטין :  שליח ארה"ב לסוריה מבקר בישראל
לוואלה !  NEWS נודע כי השליח מייקל ראטני ,  מבקר השבוע בירושלים ויקיים פגישות עם בכירים במשרד החוץ והביטחון כחלק מהדיאלוג להפסקת הלחימה בסוריה ,  בצל החשש מהתעצמות איראנית מעבר לגבול .  השר ישראל כץ : " אסור לאפשר לאיראן להתבסס צבאית בסוריה "
 
