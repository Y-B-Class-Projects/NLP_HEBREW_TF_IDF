נתניהו ממשיך להלום בבנט : " הצבעה למפלגות קטנות תחליש את ישראל "
 אלפי פעילי הליכוד וישראל ביתנו התקבצו בבנייני האומה בירושלים לאירוע השקת הקמפיין .  נתניהו : " אל תבזבזו את הקול שלכם ".  ליברמן : " נחזור לכאן לאחר הניצחון ב-22 בינואר "
" להצביע למפלגות קטנות וסקטוריאליות תהיה טעות שתחליש את מדינת ישראל .  מי שרוצה לחזק את ישראל יצביע לראש הממשלה ויצביע למפלגה של ראש הממשלה "  - את דברים אלו אמר הערב  ( שלישי )  יו"ר הליכוד-ישראל ביתנו בנימין נתניהו ,  באירוע השקת הקמפיין הרשמי של הרשימה המאוחדת ,  ובהמשך למתקפה התקשורתית של הליכוד על מפלגת הבית היהודי ומנהיגה נפתלי בנט .
" בעוד ארבעה שבועות אזרחי ישראל ילכו לקלפי .  הם יצטרכו לבחור בפתק אחד ,  ושהם ייכנסו לקלפי אני מבקש מהם לשאול את עצמם שאלה אחת .  מי הם רוצים שיהיה ראש הממשלה שלהם וינהיג את מדינת ישראל בארבע השנים הבאות ?  ",  אמר נתניהו בנאום . " מי האיש המתאים ביותר להבטיח את עתיד ילדינו ?  ".  ראש הממשלה פנה לציבור ואמר : " אני רוצה להציע לאזרחי ישראל הצעה :  אל תבזבזו את הקול שלכם .  תבחרו במי שלדעתכם צריך להנהיג את מדינת ישראל בעת הזאת ואל תגידו 'טוב ,  ברור כבר מי יהיה ראש הממשלה' ". 
כל הדיווחים ,  העדכונים והפרשנויות - וואלה !  בחירות 2013 
אלפי פעילים של שתי המפלגות התקבצו בבנייני האומה בירושלים בשביל האירוע ,  כשמחוץ לאולם חולקו דגלי ישראל ,  חולצות וכרזות ,  עליהן הודפסה סיסמת התנועה לבחירות הקרובות : " הנהגה חזקה  ישראל חזקה ",   " ראש ממשלה חזק  ישראל חזקה ".  האולם קושט בבלונים ובכרזות שעליהן הופיע פתק הקלפי של התנועה  " מחל ".  פתיחת האירוע לוותה בפירוטכניקה ובמקום הוצבה במה שעוצבה במיוחד .  לאחר הנאומים הופיעה הזמרת שרית חדד .
 הצביעו והשפיעו :  סקר הפייסבוק הגדול של וואלה ! 
נתניהו הדגיש בנאומו את פעולותיה של ממשלתו בשנים האחרונות בתחום החינוך ,  הכלכה ,  הבנייה בהתנחלויות ,  והטיפול במסתננים .  אך עיקר קריאתו לציבור ,  כאמור ,  הייתה להעביר את תמיכתם אל הליכוד כדי לחזק את יציבות הממשלה הבאה . " בעוד ארבעה שבועות נדע אם אזרחי ישראל הצביעו לישראל חזקה או לישראל חלשה ומפולגת .  האם הם יחלישו אותה ויפצלו אותה בין הרבה מפלגות סקטוריאליות או יחזקו את ראשה משמאל .  האם האזרחים רוצים ראש ממשלה שיצטרך להקדיש הרבה מזמנו לפוליטיקה קטנה או ראש ממשלה שיוכל להקדיש את כל זמנו ומרצו לחזק את הכלכלה והמדינה ".  
" מול הסערות שישראל עומדת בפניהן ,  אנחנו צריכים לא גשם של פתקים - אלא מבול של פתקי מחל .  מחל ,  מחל ועוד מחל ",  אמר נתניהו . " עם ישראל חי ,  בועט ותוסס .  אני רואה פה את הנבחרת הלאומית שלנו ,  את חברי הרשימה המשותפת של הליכוד וישראל ביתנו .  הם מייצגים את כל עם ישראל ,  את כל אזרחי ישראל ".  לדברי נתניהו , " בשנים האחרונות עשינו רבות כדי לחזק את ההתיישבות ובארבע השנים הבאות נעשה רבות כדי לחזק את ההתיישבות ".  
שר החוץ לשעבר ,  אביגדור ליברמן ,  עלה לנאום לפני נתניהו ,  והזכיר את ההיסטוריה המשותפת בין השניים . " הפעם אחרונה שעמדנו ביחד על הבמה הזאת הייתה לאחר הניצחון הדרמטי של הליכוד ב-96' כנגד כל הסיכויים .  לכן ,  אני מבטיח שנחזור לפה בפעם השלישית לאחר הניצחון הגדול ב-22 בינואר 2013 ".  לדבריו , " מדינת ישראל בעת הזו זקוקה לכוח מרכזי אחד חזק שיבטיח אותה כמדינה יהודית בטוחה ומשגשגת ".  הוא הוסיף כי  " בפעם הראשונה מאז 77' המחנה הלאומי לא רק נבחר לשלטון ,  אלא באמת שלט בלי לפחד ".  
הוא התייחס לאיחוד בין הליכוד לישראל ביתנו ואמר כי  " האיחוד הזה הוא חשוב וחשוב שיהיה ניצחון סוחף ,  אנחנו צריכים ראש ממשלה חזק ,  כי ראש ממשלה חזק פירושו הנהגה חזקה המובילה את המדינה לעתיד טוב יותר ובטוח יותר ".  ליברמן הדגיש כי  " אי אפשר לחזק את ראש הממשלה בהצבעה למפלגה מימין או מפלגה משמאל ,  ראש ממשלה חזק זה ראש ממשלה שרוב הציבור יצביע עבורו ".  
" יש כמה צעקנים וכמה צעקניות שהם לא רלוונטיים ולא רלוונטיות .  אני גם שומע הרבה הטפות מוסר שישראל מבודדת וצריך למצוא דרך לדבר עם אבו מאזן והפלסטינים ",  המשיך ליברמן . " אני רוצה לומר לשמאל הנאור  הייתם שם ,  הצעתם לאבו מאזן לחלק את ירושלים ,  לחזור לגבולות 67' ,  ומה הוא אמר לכם ?  נייט ,  לא !  אותו אבו מאזן שרק לפני כמה חודשים האשים אותנו מעל בימת האו"ם בטיהור אתני ,  פשעי מלחמה ,  שוד אוצרות הטבע הפלסטיניים ,  האם זה פרטנר ?  ".  בנאומו הזכיר ליברמן את כל ראשי המפלגות ,  להוציא את יו"ר הבית היהודי נפתלי בנט .  
לקריאה נוספת:ליברמן :  מתכנן להיות יו"ר ועדת החוץ והביטחוןארדן לוואלה !  :  לבני לא תהיה שרת החוץ של נתניהופליטת פה ?  צפו בבנט  " מסרב "  גם לפני חודש 

נתניהו ממשיך להלום בבנט : " הצבעה למפלגות קטנות תחליש את ישראל "
 אלפי פעילי הליכוד וישראל ביתנו התקבצו בבנייני האומה בירושלים לאירוע השקת הקמפיין .  נתניהו : " אל תבזבזו את הקול שלכם ".  ליברמן : " נחזור לכאן לאחר הניצחון ב-22 בינואר "
 
