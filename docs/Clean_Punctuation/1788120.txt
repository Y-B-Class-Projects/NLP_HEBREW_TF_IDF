טירקל : " גלנט הודח בגלל השתלחות תקשורתית "
 ראש הוועדה למינוי בכירים ,  השופט בדימוס יעקב טירקל ,  התבטא בחריפות נגד ההחלטה לבטל את מינוי גלנט לרמטכ"ל : " לא ייתכן שאדם ששירת את המדינה כל כך הרבה שנים יודח בצורה כזאת "
" גלנט הודח בגלל השתלחות תקשורתית "   כך אמר הבוקר  ( רביעי )  השופט בדימוס יעקב טירקל ,  ראש הוועדה למינוי בכירים ,  בראיון שהעניק לקול ישראל .  לדברי טירקל , " איום ונורא שקצין כמו יואב גלנט הודח כפי שהודח .  אני מביע צער על שראש הממשלה ושר הביטחון לא העניקו לי די תמיכה ".  
טירקל הוסיף כי  " הייתי מצפה שיהיה ניסיון להגן על חברי הוועדה ".  לדברי טירקל , " לא יעלה על הדעת שאדם ששירת את המדינה במסירות במשך כל כך הרבה שנים ולאורך כל כך הרבה תפקידים יודח בצורה שכזו ". 
עוד אמר טירקל כי התקשורת השתלחה בו וירדה לתהומות שפל בסיקור פרשת גלנט ,  כפי שלא העלה בדעתו . " גלנט הודח מהתפקיד בגלל השתלחות של התקשורת .  מן המידע שהיה בידי הוועדה לא הייתה שום סיבה למנוע את מינויו של יואב גלנט לרמטכ"ל ". 
אמש החליטו ראש הממשלה בנימין נתניהו ושר הביטחון אהוד ברק לבטל את מינויו של האלוף יואב גלנט לתפקיד הרמטכ"ל ה-20 .  בנוסף ,  הוחלט כי ביום חמישי יביא שר הביטחון ברק הצעה לממשלה למנות את סגן הרמטכ"ל האלוף יאיר נוה לרמטכ"ל זמני בפועל למשך 60 יום .  החלטת נתניהו וברק התקבלה בעקבות התשובה שמסר מוקדם יותר היועץ המשפטי לממשלה יהודה וינשטיין בנוגע לעתירות שהוגשו נגד מינוי של האלוף גלנט לתפקיד הרמטכ"ל .
 
טירקל : " גלנט הודח בגלל השתלחות תקשורתית "
 ראש הוועדה למינוי בכירים ,  השופט בדימוס יעקב טירקל ,  התבטא בחריפות נגד ההחלטה לבטל את מינוי גלנט לרמטכ"ל : " לא ייתכן שאדם ששירת את המדינה כל כך הרבה שנים יודח בצורה כזאת "
 
