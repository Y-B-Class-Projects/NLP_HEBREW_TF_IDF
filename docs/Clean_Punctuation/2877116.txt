הפינוי בבית אל :  עוד יום עבודה במשרד רוה"מ
אין גז .  אין תקציב .  אין דו"ח לוקר .  ואין טיפול ביוקר המחייה ,  את מי זה מעניין ?  בואו נעסוק בדברים החשובים :  המתנחלים זועקים  " עוווול ",  השמאלנים  " מגינים "  על שלטון החוק ,  התקשורת מנפחת ורוה"מ רוצה לסיים עוד יום במשרד ,  רק לא לטפל בבעיות האמיתיות
את מי מעניין להקשיב לציבור באמת ולתקן את מתווה הגז ,  כדי שיהיה הוגן והגון גם לאזרחי ישראל ?  ואת מי מעניין ששנת 2015 עוד מעט מסתיימת בלי תקציב מדינה ?  ואת מי מעניין לטפל ביוקר המחייה הבלתי אפשרי וביוקר הדיור השערורייתי ?  ומה עם דו"ח לוקר ,  לעזאזל ? 
יש שני בתים ריקים בבית אל שנבנו שלא כחוק .  תושבי בית אל ,  כן ,  המתנחלים ,  לא הפלסטינים ולא השמאלנים ולא העוכרים - המתנחלים הם שהתלוננו לרשויות נגד הבתים שנבנו שלא כחוק ,  ובית במשפט הורה להרוס .  מה אפשר לעשות .  
יש אלוהים ,  צה"ל וראש הממשלה בפתחו של עוד יום עבודה .  אז אין גז .  ואין תקציב .  ואין דו"ח לוקר .  ואין טיפול ביוקר המחייה והדיור ,  את מי כל זה באמת מעניין ?  ברוך השם ,  הבחירות מאחורינו .  ואם יהיה בקרוב עוד סיבוב ,  תמיד אפשר להזעיק את דידי הררי ומושיק גלאמין ומני נפתלי ,  ולעשות עוד סיבוב .  
יש אלוהים .  ויש שני בתים .  ובג"צ הורה להרוס את מה שלא חוקי .  וכולם מדקלמים את הטקסט שכתב המחזאי :  המתנחלים זועקים על  " ה-ע-וווול ",  השמאלנים מסתערים  " להגן "  על שלטון החוק ,  התקשורת מנפחת ומתדלקת את המשבר שיגיע לשיא במהדורות של שמונה בערב ,  בדיוק השעה שראש הממשלה אמור לסיים עוד יום עבודה במשרד .  
עד המהדורות של 20:00 ,  ישלוף ראש הממשלה  " תוכנית "  שהוא שלף ב-100 פעמים הקודמות בשנים האחרונות ,  כשמשבר דומה ומדומה תפס לנו את כל היום בחדשות : " הפשרת "  התכנון מ-300 דירות בשטחים , " דירות "  שלעולם לא יתוכננו ולעולם לא ייבנו .  
אבל המתנחלים יירגעו ,  ואם ירצה השם ,  עד המהדורות גם דובר הבית הלבן יתעורר - בגלל פער השעות - וישתולל .  עוד יום במשרד של ראש הממשלה עבר .  והגז ?  והתקציב ?  ולוקר ?  ויוקר המחייה והדיור ?  
מחר יום חדש .  אם איזה ניצב חדש לא יסתבך באיזו פרשה ,  ויתפוס את כל  " הכותרות ",  נמצא כבר איזו שטות ונעשה ממנה  " משבר ".  
קיץ .  חם .  מלפפונים .  למי יש כוח לטפל בעניינים רציניים ממש .  
לפרסום מאמרים בוואלה דעות לחצו כאן
המאמרים המתפרסמים במדור הדעות משקפים את עמדת הכותבים בלבד .  

הפינוי בבית אל :  עוד יום עבודה במשרד רוה"מ
אין גז .  אין תקציב .  אין דו"ח לוקר .  ואין טיפול ביוקר המחייה ,  את מי זה מעניין ?  בואו נעסוק בדברים החשובים :  המתנחלים זועקים  " עוווול ",  השמאלנים  " מגינים "  על שלטון החוק ,  התקשורת מנפחת ורוה"מ רוצה לסיים עוד יום במשרד ,  רק לא לטפל בבעיות האמיתיות

