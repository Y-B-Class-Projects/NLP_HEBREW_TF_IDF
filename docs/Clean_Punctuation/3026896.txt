באישור היועמ"ש :  המשטרה נערכת לחקור את נתניהו בשתי פרשות
חוקרי המשטרה כבר קבעו מועד לחקירה במעון ראש הממשלה בירושלים ,  אולם ככל הנראה הוא ישונה .  הפרשות החדשות הובאו לעיונו של היועץ המשפטי לממשלה מנדלבליט ,  שאישר לבצע את החקירה
חוקרי היחידה הארצית לחקירות הונאה  ( יאח"ה )  מתכוננים ונערכים לפתוח בחקירת ראש הממשלה בנימין נתניהו בגין שתי פרשות כבר השבוע .  זאת ,  לאחר שהיועץ המשפטי לממשלה ,  אביחי מנדלבליט ,  אישר לפתוח בחקירה .  לוואלה !  NEWS נודע כי ביאח"ה כבר תיאמו את מועד החקירה במעון ראש הממשלה בירושלים ,  אולם ככל הנראה המועד ישונה .  
חוקרי להב 433 ערכו בדיקה בעניינו של נתניהו ,  וממנה התפתחו שני אפיקים המצריכים לפי המשטרה חקירה פלילית .  המידע הועבר למנדלבליט ,  ובעקבות כך הוא הורה לתשאל את נתניהו על שני הנושאים .
 בחדשות 10 פורסם אמש  ( רביעי )  כי היועמ"ש הכריע בדבר הפיכת הבדיקה בעניין ראש הממשלה לחקירה פלילית ,  אך טרם הוגשה התייחסות רשמית בנושא .  עוד דווח כי מנלדבליט מתכוון לפרסם מסמך המנמק מדוע נמשך הליך הבדיקה זמן כה רב .
 עוד בוואלה !  NEWS :  נתניהו : " הטרור משתולל באזור - אבל קרי תוקף את ישראל"גשום וקר מהרגיל ;  החרמון המושלג ייפתח מחר לגולשים | תחזית"לא מאמין למה שרואות עיניי ":  המחלצים ביקרו את בסמה בת השלוש 
המשטרה ומשרד המשפטים התייחסו לפרסומים והבהירו כי לא יוכלו להתייחס אליהם , " וזאת מטעמים ברורים ,  כאשר הבדיקה תלויה ועומדת ,  ואין בכך לאשר או להכחיש דבר ממה שנטען בפרסומים ".   
" יודגש ,  כי משטרת ישראל פועלת בתיאום הדוק עם היועץ המשפטי לממשלה והפרקליטות ,  ובבוא העת הציבור יעודכן באמצעות הודעה מוסמכת לגבי מהלכי הבדיקה ".  
ביולי האחרון הורה מנדלבליט לקיים בדיקה בעניינו של נתניהו .  בהודעת היועמ"ש נכתב אז כי  " בעקבות מידע שהתקבל בעניינים הנוגעים בין היתר לראש הממשלה ,  ושהוצג בפני היועמ"ש על ידי אגף החקירות והמודיעין של המשטרה ,  קיים היועץ מספר דיונים בהשתתפות פרקליט המדינה ,  גורמים בכירים נוספים במשרד המשפטים ואגף החקירות והמודיעין במשטרה .  בסיומם החליט היועמ"ש להורות על קיום בדיקה בנושא ".  כמו כן ,  הודגש אז כי  " מדובר בבדיקה ולא נפתחה חקירה פלילית בעניינו של ראש הממשלה ". 
שבוע אחרי הודעתו ,  אמר מנדלבליט כי  " כשיש חומר מודיעיני שמגיע ,  אני נחשף אליו בדרך כלל על ידי המשטרה ,  ואם עולה חשד סביר לביצוע עבירה זה מחייב אותי לעבור לחקירה ".  מנדלבליט ,  שהעביר סקירה בוועדת חוק חוקה ומשפט של הכנסת ,  הוסיף כי  " אם הדברים לא מקימים שום חשד - אז זה נגנז או יוחזק בצד וימתין לעיבוי המידע .  במצב יותר מורכב - כשהמידע אינו מראה חשד סביר לביצוע עבירה ,  אבל אני לא יכול לעזוב את זה ,  אז אני חייב לעשות פעולות אקטיביות של הגוף החוקר ". 
הוא התייחס אז לאפשרות של מעבר מבדיקה לחקירה ,  ואמר : " אנו צריכים להיות מאוד זהירים .  יש לכך השלכות כבדות משקל כשמדובר בשר או בראש הממשלה .  בעיניי ,  חשד סביר הוא המבחן ".  מנדלבליט ציין כי  " כל מי שמצפה שמישהו יוזמן בחקירה כזו או אחרת לפי לוח זמנים כלשהו זה לא יקרה .  מה שיקרה זה שאני אעבוד הכי מקצועי והכי נכון .  יחד עם זאת ,  אני מנסה לעבוד הכי מהר בתיקים הכי רגישים שמגיעים אליי - במקרים של שרים וחברי כנסת ".  
באוקטובר ,  המיליארדר היהודי-אמריקני רון לאודר זומן למסור עדות במסגרת הבדיקה בעניינו של נתניהו .  לאודר ,  שהגיע להלווייתו של הנשיא וראש הממשלה המנוח שמעון פרס ,  נקרא למשרדי יחידת להב 433 ,  שם מסר עדות קצרה ביותר והוא לא נחקר באזהרה .  על פי ערוץ 2 ,  שם דווח לראשונה על הנושא ,  סירב לאודר למסור עדות מפורטת בשל העיתוי של הגעתו להלוויה .  הוא ביקש לקבוע מועד אחר ,  בין אם צוות חוקרים יגיע אלי לניו יורק או שהוא יגיע למשרדי היחידה בביקורו הבא בישראל .
  ( עדכון ראשון :  22:54 )  

באישור היועמ"ש :  המשטרה נערכת לחקור את נתניהו בשתי פרשות
חוקרי המשטרה כבר קבעו מועד לחקירה במעון ראש הממשלה בירושלים ,  אולם ככל הנראה הוא ישונה .  הפרשות החדשות הובאו לעיונו של היועץ המשפטי לממשלה מנדלבליט ,  שאישר לבצע את החקירה

