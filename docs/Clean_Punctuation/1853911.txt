נתניהו נזף בשר שלום :  אל תתראיין בלי אישור ממני
ראש הממשלה נתניהו גער במשנהו שהתראיין בנושא ההסלמה בדרום ,  חרף האיסור שהציב לשרים לפנות לתקשורת . " זו הפעם האחרונה שאתה מתראיין ללא אישור ממני ",  נזף בשלום לעיני השרים
ראש הממשלה בנימין נתניהו נזף היום  ( רביעי )  במשנהו ,  השר לפיתוח הנגב והגליל סילבן שלום ,  שהתראיין לתקשורת בנוגע להסלמה בדרום ,  בניגוד להוראתו הברורה של נתניהו בנושא .  השרים היחידים שהוחרגו מהאיסור היו המשנה הנוסף לראש הממשלה ,  השר משה יעלון ,  והשר לענייני מודיעין ,  דן מרידור .
 שלום לא נענה לדרישה ,  שפורסמה לראשונה בוואלה !  חדשות ,  ובעת ביקור בבית הספר  " טוביהו "  בבאר שבע ,  שנפגע מירי רקטת גראד ,  התראיין לכתבים שהיו במקום .  הוא אמר כי  " מצב שבו מיליון איש נמצאים תחת איום טילים הוא בלתי נסבל .  עלינו לפעול בכל האמצעים ,  הן על ידי פגיעה באחראים והן על ידי פגיעה בתשתיות ,  על מנת לעצור את ירי הטילים אל עבר יישובי הדרום .  לא יכול להיות מצב שבו תושבי הדרום לא ישנים בשקט ,  בזמן שראשי הטרור ישנו בשקט .  חמאס אחראי למצב ,  בין אם הוא יורה או מאפשר לארגונים אחרים לירות ". 
בתחילת ישיבת הקבינט המדיני-ביטחוני ,  שעסקה בהסלמה הביטחונית בדרום ,  הביע נתניהו את כעסו על שלום ,  ונזף בשר הבכיר : " זאת הפעם האחרונה שאתה מתראיין ללא קבלת אישור ממני ".  שלום העדיף לא להשיב לראש הממשלה ,  והישיבה המשיכה כסדרה .
 עוד בנושאשלום מבקר הממשלה :  יש לשנות סדרי עדיפויותנתניהו :  ריבונותה של ישראל נפגעה ,  נגיב בהתאם
לפניות לכתב :  pinhas_wolf@walla.com

נתניהו נזף בשר שלום :  אל תתראיין בלי אישור ממני
ראש הממשלה נתניהו גער במשנהו שהתראיין בנושא ההסלמה בדרום ,  חרף האיסור שהציב לשרים לפנות לתקשורת . " זו הפעם האחרונה שאתה מתראיין ללא אישור ממני ",  נזף בשלום לעיני השרים

