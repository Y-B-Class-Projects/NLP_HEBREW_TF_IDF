ברגע האחרון :  שרה נתניהו ביקשה לדחות את הגשת כתב האישום
הבקשה מעידה כי רעיית ראש הממשלה מתלבטת אם להסכים להסדר הטיעון בפרשת המעונות ,  לפיו תורשע ב"ניצול טעות מכוון של הזולת ללא מרמה ",  תשיב 45 אלף שקל לקופת המדינה ותשלם קנס בסך 10,000 שקל .  עורך דינה :  ביקשנו דחייה עד מחר לשם  " הבהרה וחידוד עמדות "
 לבית משפט השלום בירושלים אמור היה להיות מוגש היום  ( שני )  כתב האישום המתוקן נגד שרה נתניהו ,  במסגרת הסדר הטיעון בפרשת המעונות .  ברגע האחרון ביקש סנגורה של נתניהו ,  עו"ד יוסי כהן ,  לדחות את ההגשה עד מחר ,  לצורך  " הבהרה וחידוד עמדותיה ביחס להסכם הטיעון המתגבש ". 
על פי הסדר הטיעון אליו הגיעה נתניהו עם פרקליטות מחוז ירושלים  ( פלילי )  ,  היא הייתה אמורה להיות מורשעת בעבירה של  " ניצול טעות מכוון של הזולת ללא מרמה ",  להשיב לקופת המדינה 45 אלף שקלים ולשלם קנס בגובה 10,000 שקלים .  זאת ,  כאשר בכתב האישום המקורי הואשמה כי הוציאה במרמה מקופת המדינה כ-350 אלף שקלים .
 לקריאה נוספת בנושאתיק המעונות :  הצדדים מתקרבים לסיכום על הקנס שתשלם שרה נתניהופרשת המעונות :  מגעים מתקדמים לקראת הסדר עם שרה נתניהועדות העוזרת של מילצ'ן : " נתניהו דרש - עשי מה ששרה אומרת "  
בקשת הדחייה מעידה כי נתניהו עדיין מתלבטת אם להסכים להסדר הטיעון .  אף שמדובר בהסדר מקל לאין שיעור לעומת כתב האישום המקורי ,  הוא עדיין נושא בחובו הרשעה פלילית עבורה .  ההסדר הושג לאחר חודשים ארוכים של גישור בפני השופט מרדכי כדורי ,  ואם נתניהו אכן תאשר אותו סופית ,  היא צפויה להתייצב בשבוע הבא בבית המשפט בירושלים ,  כדי להודות בכתב האישום המתוקן .
 המקרה הזכור ביותר של חזרה מהסדר טיעון הוא זה של הנשיא לשעבר משה קצב .  לפי הסדר הטיעון שהשיג קצב הוא היה צריך להודות בהטרדה מינית ובמעשה מגונה בשתי נשים שעבדו תחתיו ,  והיו נגזרים עליו מאסר על תנאי וקנס כספי .  קצב אמור היה להודות בכתב האישום במתוקן ב-8 באפריל 2008 ,  אך תחת זאת הודיע במפתיע כי חזר בו מההסדר .  הוא הורשע בסופו של דבר באונס ,  מעשה מגונה בכוח והטרדה מינית - ונידון לשבע שנות מאסר בפועל .  

ברגע האחרון :  שרה נתניהו ביקשה לדחות את הגשת כתב האישום
הבקשה מעידה כי רעיית ראש הממשלה מתלבטת אם להסכים להסדר הטיעון בפרשת המעונות ,  לפיו תורשע ב"ניצול טעות מכוון של הזולת ללא מרמה ",  תשיב 45 אלף שקל לקופת המדינה ותשלם קנס בסך 10,000 שקל .  עורך דינה :  ביקשנו דחייה עד מחר לשם  " הבהרה וחידוד עמדות "
 
