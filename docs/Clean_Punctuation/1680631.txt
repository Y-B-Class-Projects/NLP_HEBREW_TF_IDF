נתניהו בקנדה : " למנוע מאירן נשק גרעיני "
 רה"מ התקבל בחום בקהילה היהודית בטורונטו והתייחס לסוגייה האירנית . " עלינו להבטיח שמשטר האייתוללות לא ישיג נשק גרעיני ".  נתניהו שיבח את היחסים עם קנדה והבטיח כי ישראל לא תוותר על הזכות להגן על עצמה
 ( צילום :  רויטרס ,  עריכה :  דורון שטיין ) 
ראש הממשלה בנימין נתניהו נאם היום  ( ראשון )  במסגרת ביקורו בקנדה ,  בפני אלפים מאנשי הקהילה היהודית בטורונטו .  במהלך נאומו התייחס נתניהו לסוגיית הגרעין האירני ואמר כי  " עלינו להבטיח שמשטר האייתוללות האירני ,  גדול תומכי הטרור בעולם ,  שמכחיש את השואה ומאיים למחוק את ישראל ,  לא ישיג נשק גרעיני .  העם היהודי סבל מכל סוגי הרשע תחת השמש .  הקמת מדינת ישראל אפשרה לעם היהודי להדוף התקפות אלה .  כיום יש כאלה שרוצים לקחת מישראל את היכולת להגן על עצמה .  אני מבטיח לכם :  זה לא יקרה לעולם .  ישראל לעולם לא תוותר על זכותה להגן על עצמה ". 
נתניהו התייחס גם ליחסים בין ישראל וקנדה ואמר : " 32 שנים חלפו מאז שראש ממשלת ישראל ביקר בטורונטו .  זה היה מנחם בגין .  17 שנים חלפו מאז שראש ממשלת ישראל ביקר באוטווה .  זה היה יצחק רבין .  אני שמח להיות היום בטורונטו ובהמשך היום אהיה גם באוטווה .  הקשרים בין ישראל לקנדה חזקים מאי פעם .  זה בא משני העמים ומשתי הממשלות ,  ואני רוצה להודות על כך לראש ממשלת קנדה הארפר .  הוא עומד נגד הניסיונות לעשות דה לגיטימציה לישראל ואני מודה לו על כך ". 
ראש הממשלה ,  רעייתו ופמלייתם התקבלו בחום רב על ידי אנשי הקהילה היהודית לרגל חגיגות 62 שנים לישראל בקנדה .  נאומו של נתניהו הופסק עשרות פעמים על ידי תשואות רמות ,  קריאות עידוד ומחיאות כפיים .
 
נתניהו בקנדה : " למנוע מאירן נשק גרעיני "
 רה"מ התקבל בחום בקהילה היהודית בטורונטו והתייחס לסוגייה האירנית . " עלינו להבטיח שמשטר האייתוללות לא ישיג נשק גרעיני ".  נתניהו שיבח את היחסים עם קנדה והבטיח כי ישראל לא תוותר על הזכות להגן על עצמה

