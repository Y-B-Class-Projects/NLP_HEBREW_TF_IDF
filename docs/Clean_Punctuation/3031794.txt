נתניהו :  לא פעלתי נגד  " חוק ישראל היום "  - פירקתי את הממשלה בגללו
ראש הממשלה כתב בפייסבוק כי פירק את הממשלה הקודמת בגלל  " חתרנות "  של כמה מחבריה ,  שהעבירו בקריאה טרומית את החוק שנועד למנוע את הפצתו בחינם של העיתון . " מתנהל מסע לחץ על מנת שהיועמ"ש יגיש נגדי אישום ".  בחדשות 2 פורסמו שיחות בהן עלה כי תיווך בין אנשי עסקים למוזס
 ( בווידאו :  ח"כ דוד אמסלם בריאיון לאולפן וואלה !  NEWS )  
ראש הממשלה בנימין נתניהו התייחס אמש  ( ראשון )  בהודעה שפרסם בדף הפייסבוק שלו לחקירתו בפרשה 2000 ,  שבמרכזה קשר לכאורה בינו לבין מו"ל  " ידיעות אחרונות "  נוני מוזס לקראת מערכת הבחירות האחרונה בשנת 2015 .  לדבריו ,  הוא לא עבר שום עבירה ,  לא פעל לקידום  " חוק ישראל היום "  ופירק את הממשלה ב-2014 בגלל  " חתרנות "  של חברים בה ,  שהובילה לאישורו של החוק בקריאה טרומית .  הוא הוסיף כי התקשורת היתה ועודנה רודפת אותו . 
" כמובן שכל עוד החקירה נמשכת ,  אין לי אפשרות להגן על עצמי .  אינני יכול לספר לציבור את הסיפור האמיתי שעומד מאחורי הדברים ,  שמבהיר שלא הייתה פה שום עבירה ." 'ישראל היום' נשאר על כנו ,  משגשג ופורח ,  ואילו התקשורת הרעה שקיבלתי ב'ידיעות אחרונות' ו-ynet לא פסקה ולו לרגע ",  אמר ראש הממשלה . 
" כיוון שאני מנוע מלהיכנס לפרטי החקירה ,  אני יכול לומר רק את הדברים שהם גלויים וידועים לכל .  כולם יודעים שהתנגדתי התנגדות נחרצת לחוק 'ישראל היום' ,  שאחרים רקחו ויזמו עוד הרבה לפני הבחירות של 2013 .  במשך חודשים ארוכים מנעתי את הבאתו של החוק להצבעה טרומית ". 
עוד בוואלה !  NEWS:נתניהו על פרסום תמלילי הפגישות עם מוזס : " הדלפות מגמתיות"נתניהו ומוזס סחרו בעיתונאים : " צריך לדאוג שאתה תהיה ראש ממשלה"יריבי נתניהו משחיזים סכינים ,  אבל יודעים שצריך לשמור על קשר השתיקה 
לדברי נתניהו , " משהגיעה ההצבעה ,  הצבעתי נגד החוק יחד עם קומץ חברי כנסת שכלל את רוב חבריי בליכוד .  גם ידוע שלאחר שהחוק עבר ברוב גדול ,  פירקתי את הממשלה והלכתי לבחירות לכנסת ,  בין השאר בגלל החתרנות מתוך הממשלה להעביר את החוק .  כולם גם יודעים שעם הקמת הממשלה החדשה לאחר הבחירות ,  הכנסתי סעיף מפורש בהסכמים הקואליציוניים כדי למנוע הישנות חקיקה כזאת ". 
ראש הממשלה הבהיר כי  " בגלל כל זה  לא קרה כלום ".  לטענתו , " כל הטענות הללו שאני פעלתי לקידום חוק 'ישראל היום' הן טענות שווא ".  בהתייחסות לפרשה 1000 ,  שעניינה חשד לקבלת טובות הנאה מאנשי עסקים ,  אמר כי  " כך גם לגבי הנושא השני ,  כפי שיתברר במהלך הזמן ".   
" בימים האחרונים מתנהל מסע תקשורתי מתוזמר ,  חסר תקדים בהיקפו ,  כדי להפיל את ממשלת הליכוד בראשותי ",  כתב נתניהו . " מסע תעמולה זה נועד להפעיל לחץ על היועץ המשפטי לממשלה וגורמים אחרים בפרקליטות כדי שיגישו כתב אישום נגדי .  השיטה היא פשוטה :  יום יום וערב וערב מפיצים תמלילים מסוננים שנבחרים בקפידה ,  ושקרים מכוונים בשני הנושאים שעומדים על הפרק ". 
לפי החשד ,  במסגרת פרשה 2000 תיאם ראש הממשלה עם מוזס מהלכים שנועדו לקדם את האינטרסים שלהם לפני הבחירות בשנת 2015 בסדרה של לפחות 12 פגישות ,  שלפחות שתיים מהן הוקלטו ,  כפי שפורסם לראשונה בוואלה !  NEWS .  נתניהו לכאורה הבטיח לקדם את חוק  " ישראל היום "  לצמצום היומון שאיים על  " ידיעות אחרונות ",  בתמורה לסיקור אוהד .  
אמש פורסם בחדשות 2 כי נתניהו פנה לכאורה לשלושה אנשי עסקים במטרה שישקיעו ב"ידיעות אחרונות ",  במסגרת המגעים שניהל עם המו"ל מוזס .  מהחקירה עולה כי מוזס נפגש עם שלושה אילי הון :  יו"ר הקונצרן הגרמני  " אקסל שפרינגר "  מתיאס דופנר ,  מנכ"ל תאגיד  " אורקל "  לארי אליסון ,  ואיש העסקים האוסטרלי ג'יימס פאקר .  הפגישה עם פאקר נערכה ,  על פי הדיווח ,  בתיווכו של איש העסקים ארנון מילצ'ן .  שמם של שני אנשי העסקים נקשר גם בפרשה 1000 .  
על פי תמלילי אחת מהפגישות בין נתניהו למוזס שפורסמו ,  מו"ל  " ידיעות אחרונות "  אמר לראש הממשלה : " תראה ביבי ,  אנחנו צריכים לעשות הכול מהר כי אני צריך להזיז את הספינה .  אני אומר לרון ביום ראשון ",  בהתייחסות לעורך הראשי של העיתון רון ירון .  נתניהו סיכם : " תסובב את הספינה ".  
אתמול נחקר מוזס בפעם השלישית במשרדי יחידת להב 433 בלוד .  חקירתו החלה סמוך לשעה 10:00 והסתיימה לאחר כשמונה שעות .  גם ראש הממשלה צפוי להיחקר בקרוב ,  אולם טרם נקבע מועד לחקירתו השלישית של נתניהו .  כמו כן ,  גורם במערכת אכיפת החוק המעורה בפרטי החקירה הסביר כי טרם בוצעה פניה לחיקור דין של בעלי  " ישראל היום "  ומקורבו של נתניהו ,  שלדון אדלסון ,  והביע ספק אם מהלך כזה ייעשה בעתיד .
 מי שעוד צפוי להיפגש עם חוקרי המשטרה הוא בנו של נתניהו ,  יאיר .  החוקרים מתכוונים לגבות ממנו עדות בקשר לפרשה 1000 ,  שעניינה חשד לקבלת טובות הנאה מאנשי עסקים .  נתניהו הבן צפוי להיחקר בין היתר בנוגע למערכות היחסים שלו עם שני אנשי העסקים מילצ'ן ופאקר ,  ששמם נקשר בפרשה .
  ( עדכון ראשון :  23:00 )  

נתניהו :  לא פעלתי נגד  " חוק ישראל היום "  - פירקתי את הממשלה בגללו
ראש הממשלה כתב בפייסבוק כי פירק את הממשלה הקודמת בגלל  " חתרנות "  של כמה מחבריה ,  שהעבירו בקריאה טרומית את החוק שנועד למנוע את הפצתו בחינם של העיתון . " מתנהל מסע לחץ על מנת שהיועמ"ש יגיש נגדי אישום ".  בחדשות 2 פורסמו שיחות בהן עלה כי תיווך בין אנשי עסקים למוזס

