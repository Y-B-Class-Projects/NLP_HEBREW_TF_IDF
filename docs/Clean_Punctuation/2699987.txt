עוזרים לאולמרט לשדר  " עסקים כרגיל "
 האם מישהו היה מעלה על הדעת כי אוניברסיטאות כהרווארד וכייל בארה"ב ,  או אוקספורד וקיימברידג' באנגליה ,  היו מעמידות את הקתדרה שלהן לרשות מי שנאשם בעבירות חמורות של הצווארון הלבן ?  אף לא במדינה נאורה אחת .  רק בישראל .
 שלשום הוזמן אהוד אולמרט למכון למחקרי הביטחון הלאומי ,  המסונף לאוניברסיטת תל אביב ,  לשאת נאום חריף בגנות התנהלותו של בנימין נתניהו נגד ברק אובאמה בסוגיית המאבק במיזם הגרעין האיראני .  בלי קשר לתוכן ההרצאה התקיפה ,  מדובר במפגש בלתי לגיטימי ,  אלא אם גם המכון היוקרתי התייצב במודע או שלא לצד אולמרט ,  שחייו הציבוריים תלויים לו מנגד .
 הסל הפלילי של אולמרט מגוון :  הוא הורשע בעבירות כבדות משקל בבית המשפט המחוזי בירושלים ,  אך זוכה מרוב כתב האישום .  פרקליטות המדינה עירערה על כך ,  והנושא ממתין עתה להכרעת העליון .  במקביל ,  בדיון על פרשת השחיתות הגדולה שידעה ישראל מעודה ,  הוא נאשם בפני השופט המחוזי דוד רוזן בנטילת שוחד .  בנסיבות אלה ראוי היה שיתמקד במאבקיו המשפטיים להוכיח את חפותו ויניח לציבור .
 אילו היה מדובר במכון אחד ,  ניתן היה לעצום עין .  מממן אותו מיליונר יהודי ? אוסטרלי אוהב ישראל בשם פרנק לאווי ,  והוא לא רק חבר של אולמרט ,  אלא מי שראש הממשלה בדימוס רצה כי יזכה במכרז לרכישת בנק לאומי .  אך לא זה העניין ,  שכן גם גופים אחרים ניאותים להציב מיקרופון מול לשונו של הנאשם .  
בעיקרו של דבר מתרחש בעניין זה מהלך שלא נודע כמותו בתולדות המדינה .  חלקים מהקהילייה האקדמית ,  ובוודאי העסקית ,  ובמידה מסוימת אפילו הביטחונית ,  מאפשרים לאולמרט לאותת בשמם לבית המשפט כי הוא אינו ככל הנאשמים ,  ש"הוא בסדר ",  וגם  " אחד משלנו ".  בתת ? מודע זה עשוי לסייע לו בבואם לקבוע את פסק דינו ,  ובמידת הצורך גם את גזר דינו .
 לאולמרט יש עניין לבדל עצמו משאר הנאשמים .  עוזרים לו להציג את עניינו כשונה מכתבי האישום האחרים שידעה המערכת המשפטית בנושאים של טוהר המידות .  העובדה שיש לו תומכים מבין האלופים במילואים ,  הטייקונים והאקדמאים אשר מוכנים לנהוג למענו בצורה בלתי נורמטיבית ,  עלולה לסייע לו לצאת מהסבך בקלות יחסית .  זו מטרת כל המהלך כאילו  " כלום לא קרה "  ו"העסקים כרגיל ". 
רק שמתעוררת תמיהה :  אם כן - מה רוצים משלמה לחיאני ומשמעון גפסו החשודים בעבירות הזהות או דומות לאלה של אולמרט ?  השופטים טרם נכנסו בעניינם בעובי הקורה ,  וכבר עליהם להתפטר ?  הם עדיין יותר לגיטימיים ממנו ,  ומדוע שינטשו את כורסת ראש העירייה ? 
יותר משהדבר מצביע על אולמרט וגפסו ולחיאני ,  הוא מדאיג בהקשר לארגונים היזמים המעניקים לנאשמים בפלילים רוח גבית .  

עוזרים לאולמרט לשדר  " עסקים כרגיל "
 nan
