סופית :  אקוניס הוא השר האחראי על רשות השידור ועל הרשות השנייה
השר במשרד התקשורת אופיר אקוניס קיבל מראש הממשלה ושר התקשורת את האחריות על רשות השידור והרשות השנייה לטלוויזיה ולרדיו - כפי שפורסם לראשונה בוואלה ! NEWS .  אקוניס : " מאמין בקיומו של שידור ציבורי חזק ועצמאי "
  ( עדכון :  12:31 )  
ראש הממשלה ושר התקשורת ,  בנימין נתניהו ,  הסמיך היום  ( שלישי )  את השר במשרד התקשורת אופיר אקוניס ,  לאחראי על רשות השידור ועל הרשות השנייה לטלוויזיה ולרדיו .  לאחר מינויו אמר השר הנכנס : " אעמיד את האינטרס הציבורי מעל כל שיקול .  אני מאמין בקיומו של שידור ציבורי חזק ועצמאי ,  לצד שידורי הטלווזיה המסחרית כששניהם צריכים להביא לידי ביטוי ריבוי דעות ופלורליזם שמשקפים את גוונייה הרבים של הציבוריות הישראלית ". 
אתמול התקיים הדיון הראשון של ועדת הכלכלה שהוקדש למצבה של רשות השידור ויישום חוק השידור הציבורי .  מהדיון עלה כי עד סוף החודש רשות השידור תהיה בגירעון תזרימי של 50 מיליון שקלים ,  שאינו כולל גם את ההוצאה עבור משכורות עובדים .  כמו כן ,  עלה בדיון כי גם לאחר ההארכה ,  תאגיד השידור הציבורי לא יוכל לקום עד חודש ספטמבר ,  ולצורך הקמתו נדרשת לפחות שנה .  השר אקוניס ייאלץ להתמודד עם ההכרעה בנוגע לאגרה ,  שגבייתה הופסקה ועקב כך נקלעה הרשות להיעדר הכנסות והיעדר מקורות מימון .  אקוניס ייאלץ להתמודד גם עם השינויים בחוק השידור הציבורי ,  שכן לא יהיה ניתן ליישם אותו במועד שנקבע .  הבוקר ,  בתום הדיון בוועדה הוחלט לזמן את נתניהו ואת שר האוצר משה כחלון ,  על מנת שישיבו על הסוגיות הללו .
 גם ברשות השנייה צפויים לשר אקוניס אתגרים מורכבים ,  כשהבולטים שבהם הם הענקת רישיון לערוץ 10 והקמת ברית המועצות - גוף רגולטורי אחד שיאגד את הרשות השנייה ואת מועצת הכבלים והלווין ויידרש לנושא הסדרת הרגולציה בכל הנוגע לשידורים באמצעות אינטרנט .  

סופית :  אקוניס הוא השר האחראי על רשות השידור ועל הרשות השנייה
השר במשרד התקשורת אופיר אקוניס קיבל מראש הממשלה ושר התקשורת את האחריות על רשות השידור והרשות השנייה לטלוויזיה ולרדיו - כפי שפורסם לראשונה בוואלה ! NEWS .  אקוניס : " מאמין בקיומו של שידור ציבורי חזק ועצמאי "
 
