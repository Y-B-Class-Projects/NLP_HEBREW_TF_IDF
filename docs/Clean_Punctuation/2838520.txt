נתניהו בריאיון לוואלה : " ציפי מחזיקה את הרצוג בגרון "
 יו"ר הליכוד וראש הממשלה כינה בריאיון מיוחד לוואלה חדשות את ביטול הסכם הרוטציה במחנה הציוני  " הונאה ".  על הפצת הקלטת שבה נשמע כחלון קורא להצביע לליכוד : " טעות ".  על נאום בר אילן : " היה לפני הסופה הערבית "
 מר נתניהו ,  החדשות האחרונות מוועדת הבחירות הן שהשופט ג'ובראן קנס את הליכוד בגלל הפצתה של הקלטה של משה כחלון ,  שכביכול קורא לבוחרים להצביע בשבילך .  השופט ג'ובראן הציג את העניין במצג שווא ,  הטייה של הבוחרים ,  ואני שואל אותך - האם גם על העניין הזה אתה מתנצל בפני הציבור כולו ?   
" אני חושב שהייתה שם טעות טכנית ,  הוא באמת קרא להצביע בשבילי ושיבח את הפעולה שעשינו ,  רק שזה בבחירות הקודמות .  אבל העובדה היא שהוא באמת תמך ושיבח את כל אותה עבודה כלכלית וחברתית עצומה ,  כולל הורדת מחירי הסלולר ". 
אבל למה להציג את ההקלטה הזאת כאילו היא חדשה ?  למה להטעות את הבוחרים ?  אני משתמש בלשונו של השופט ג'ובראן .  הרי זה אתה האיש שהזהרת מפני הונאות של ערב בחירות .
" אינני יודע ,  כי לא ראיתי את ההקלטה הספציפית הזאת ,  אבל אני יודע דבר אחד - שאת השאלות הגדולות אתה צריך להפנות לציפי ובוז'י .  הם עושים כאן מהלך הונאה כל כך ברור .  עד אתמול בערב הם הכחישו שהם מבטלים את הרוטציה ופתאום הם מבטלים אותה ,  אבל ציפי אומרת  - " לא ,  זה לא בכל מקרה ,  יכול להיות שאני בכל זאת אופיע שם ".  לכן יש כאן ניסיון פשוט בתרגיל הונאה לפתוח פער בין העבודה לליכוד ". 
בחירות 2015 || כל הסיפורים החמים בוואלה חדשות:5,883,365 הולכים להצביע :  הקלפיות נפתחו ברחבי הארץיום חג לדמוקרטיה | טור מיוחד של נשיא המדינהיוצאים להצביע :  מדריך לשירות הבוחר לכנסת ה-20 
מה שלא ברור לנו זה למה אתה מכנה את התרגיל הזה ,  שכביכול ציפי ובוז'י כלשונך עשו ,  כהונאה .  מה פה הונאה ?  
" זה ברור שזו הונאה .  הרי ציפי מחזיקה את המלגה הזאת ,  את בוז'י בגרון ,  וברור שהיא תהיה שם .  ברור ששניהם נתמכים על ידי המפלגה הערבית המשותפת ,  ברור שהם יקימו ממשלת שמאל .  הדרך היחידה שהם לא יקימו ממשלת שמאל זה אם נסגור את הפער .  אני לא ארכיב ממשלת אחדות ,  אני ארכיב ממשלה של המחנה הלאומי ,  האיש הראשון שאני אפנה אליו יהיה נפתלי בנט ,  ומה שחשוב הוא לא מספר המנדטים שהבית היהודי יקבל - עוד מנדט ,  פחות מנדט ". 
יש להניח שמה שציפי ובוז'י עשו זה פשוט איזשהו תרגיל פוליטי לפני סיום בחירות ,  אבל השאלה שעולה לנו זה אם כשהבטחת את מנהל מקרקעי ישראל לכחלון במערכת הבחירות הקודמת ,  והאם החזרה שלך מנאום בר אילן ,  זו לא הונאה לפי הרציונל שלך ?   
" כחלון בעצמו אמר לפני חמישה ימים שמה שמנע את מימוש זה לא אני ,  אלא בנט ,  כי לליכוד באמת לא היו לו מספיק מנדטים .  ולכן ,  אם אנחנו נקבל מספיק מנדטים לא תהיה שום בעיה ,  בכל מקרה כחלון יהיה חלק מהממשלה ,  אם אני ארכיב אותה ,  כי אין דרך אחרת להרכיב אותה ,  והוא יקבל את תיק האוצר .  שנית ,  לגבי שתי מדינות לשני עמים - הנאום של בר אילן נישא לפני הסופה הערבית ,  לפני ההשתוללות של האיסלאם הקיצוני כאן .  אני אומר כבר שנים ,  לא עכשיו ,  לא ערב הבחירות ,  שנים ,  אני אומר שכל שטח שאנחנו נוותר עליו ייתפס על ידי האיסלאם הקיצוני ולכן אני לא מוכן לסגת מילימטר ".  
אדוני ,  יש לנו את הסקרים האחרונים שהותרו לפרסום ,  והם מצביעים על פער של ארבעה מנדטים בינך לבין המחנה הציוני .  השאלה היא האם בדיעבד אתה מתחרט על שבחודש דצמבר אתה פיטרת את לפיד ואת לבני ?  האם אולי זה היה מיותר ולא היו צריכים את מערכת הבחירות הזאת ?  
" זו בדיוק הסיבה שאי אפשר היה לתפקד .  הם משכו שמאלה לחלוקת ירושלים ,  לגנות בנייה בירושלים .  אני חושב בדרך אחרת ולכן זה מוכיח את הדבר שאני אומר - אני אקים ממשלה לאומית ,  לא תהיה ממשלת אחדות ולכן כל מי שרוצה אותי יצביע לי ולמפלגתי .  להם יש את עמותות V15 ,  לנו יש רק צו 8 ".  
הבוקר ,  עם פתיחת הקלפיות ,  היה נתניהו ראש המפלגה הראשון שהגיע להצביע .  בשעה 7:00 הוא נכנס לקלפי בבית ספר בשכונת רחביה בירושלים כשהוא מלווה באשתו שרה ובבנו יאיר ,  ואמר כי הטלפון הראשון שיעשה לאחר קבלת תוצאות האמת בבחירות לכנסת ה-20 הוא ליו"ר הבית היהודי נפתלי בנט ,  ועמו יקים ,  לדבריו ,  ממשלת אחדות .  מיד לאחר מכן תקן עצמו ואמר שזו לא תיתכן : " תהיה ממשלת אחדות ,  אך לצורך זה יש צורך להצביע מחל .  אין הצבעה אחרת ".  
10,000 הקלפיות הפזורות ברחבי הארץ נפתחו בשעה 7:00 בערים הגדולות וייסגרו בשעה 22:00 ,  אז גם תתחיל ספירת הקולות האמת ויתפרסמו מדגמי הטלוויזיה .  ביישובים קטנים  ( מתחת ל-350 תושבים )  הקלפיות יפעלו בין 8:00 בבוקר ל-20:00 בערב .  
בשעה 20:30 יחל בוואלה משדר בחירות מיוחד עם אורחים ,  פרשנים פוליטיים ,  ודיווחים חיים מכל מטות המפלגות .  ב-22:00 בדיוק נפרסם את תוצאות המדגמים ,  ואת כל האפשרויות בדרך לממשלה החדשה עם משחקי קואליציה בשיטה ייחודית שטרם נראתה .  

נתניהו בריאיון לוואלה : " ציפי מחזיקה את הרצוג בגרון "
 יו"ר הליכוד וראש הממשלה כינה בריאיון מיוחד לוואלה חדשות את ביטול הסכם הרוטציה במחנה הציוני  " הונאה ".  על הפצת הקלטת שבה נשמע כחלון קורא להצביע לליכוד : " טעות ".  על נאום בר אילן : " היה לפני הסופה הערבית "
 
