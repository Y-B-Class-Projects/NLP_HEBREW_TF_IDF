ברק : " אסור לזלזל באיתותי השלום מדמשק "
 שר הביטחון מצטרף למסר שהעביר ראש הממשלה נתניהו לנשיא צרפת ,  לפיו ישראל מוכנה לפתוח באופן מיידי במו"מ לשלום עם סוריה .  הנשיא הסורי אסד יבקר היום בצרפת וייפגש עם סרקוזי
ראש הממשלה בנימין נתניהו ,  המבקר בפריז ,  ביקש אמש  ( רביעי )  מנשיא צרפת ניקולא סרקוזי להעביר מסר לנשיא סוריה בשאר אסד ,  שיבקר היום בבירה הצרפתית .  נתניהו ביקש מסרקוזי לומר לנשיא הסורי כי הוא  " מוכן לפתוח במו"מ בכל מקום ובכל זמן ,  ובלבד שלא יהיו תנאים מוקדמים ". 
נתניהו נועד אמש בפריז עם סרקוזי בנוכחות מספר קטן של עוזרים .  הפגישה ארכה קרוב לשעתיים ,  ובסיומה לא התקיימו תדרוכים לתקשורת ולא נמסרה הודעה משותפת .  עם זאת ,  מלשכת ראש הממשלה נמסר כי שני המנהיגים דנו בחידוש המו"מ בין ישראל לרשות ולסוריה ובמאבק נגד הגרעין האירני .  בנוסף ,  עדכן נתניהו את סרקוזי בפרטי הפגישה שקיים ביום שני עם נשיא ארה"ב ברק אובמה .
 מוקדם יותר אמש אמר נשיא סוריה בשאר אסד כי ארצו לא תעמיד תנאים מוקדמים למשא ומתן עם ישראל . " ההתנגדות היא לב המדיניות שלנו בעבר ובעתיד ",  אמר בנאומו . " אין לנו שום תנאים למשא ומתן לשלום ,  אלא רק זכויות שלא נוותר עליהן ",  הוסיף .  אסד ציין כי  " ככל שאנחנו חזקים יותר ,  נוכל להשיג שלום בצורה שבה אנו רוצים .  המזרח התיכון החדש שהתחלנו לבנות הוא מזרח תיכון שמהותו התנגדות ". 
נשיא המדינה ,  שמעון פרס ,  אמר במהלך ביקורו בברזיל כי  " אני קורא לאסד - בוא והיכנס עמנו למשא ומתן ישיר ומיידי ,  ללא מתווכים ,  ללא תנאים וללא דחיות ".  פרס הוסיף כי  " אסור שהשלום יהיה מאוחר ומאכזב .  ראשי ממשלה בישראל כבר הציעו לסוריה החזרת שטחים תמורת שלום ,  אך סוריה סירבה לפתוח במשא ומתן ישיר ". 
שר הביטחון אהוד ברק אמר כי  " אסור לזלזל באיתותי הנכונות לשלום שמגיעים לאחרונה לדמשק .  הסיכונים מסביבנו ידועים היטב :  אירן ,  החיזבאללה וחמאס אבל הדרך היחידה למנוע מהם להרים ראש ולהיאבק בהם בכל הכוח היא לדבוק באפשרות להגיע להסדר ".  עוד אמר כי  " הנשיא אובמה מביא הזדמנות ותקווה למזרח התיכון ולתהליך השלום .  הוא מחויב לביטחונה של ישראל ומבין היטב את המורכבות של התהליך הסבוך באזור המסוכסך הזה ". 

ברק : " אסור לזלזל באיתותי השלום מדמשק "
 שר הביטחון מצטרף למסר שהעביר ראש הממשלה נתניהו לנשיא צרפת ,  לפיו ישראל מוכנה לפתוח באופן מיידי במו"מ לשלום עם סוריה .  הנשיא הסורי אסד יבקר היום בצרפת וייפגש עם סרקוזי

