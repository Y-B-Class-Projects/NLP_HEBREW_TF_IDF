סרקוזי : " ברור שאירן מייצרת נשק גרעיני "
 נשיא צרפת ניקולא סרקוזי אמר כי סוכניות הביטחון של מדינתו בטוחות שאירן מנסה לייצר נשק גרעיני .  לדבריו אין לאפשר לאירן להשיג את מבוקשה מפני שזו מאיימת על ישראל 
" לכל סוכנויות המודיעין שלנו ברור כי אירן מפתחת נשק גרעיני ",  כך אמר הלילה  ( רביעי )  נשיא צרפת ניקולא סרקוזי בפגישה עם מחוקקים שמרנים בארצו .  סרקוזי הדגיש כי אין לאפשר לאירן להשיג נשק גרעיני מפני שהיא מהווה איום על ישראל . " לעולם לא אלחץ יד לאדם שרוצה למחות את ישראל מהמפה ",  אמר סרקוזי בהתייחסו לנשיא אירן מחמוד אחמדינג'ד .
 ראש הסוכנות האירנית לענייני הגרעין ,  עלי אכבר סלאחי ,  אמר אמש במהלך השיחות עם הנהלת הסוכנות הבינלאומית לאנרגיה אטומית  ( סבא"א )  כי ארצו תהיה מוכנה לדון בצעדים של שיתוף פעולה עם פקחי האו"ם .  הסוכנות לא מסרה את תגובתה לעסקה שאמורה לעלות בקנה אחד עם הפשרה הדיפלומטית המתוכננת בין אירן למערב .  
מועצת הביטחון עתידה להתכנס בתחילת אוקטובר ולפתוח בדיונים עם אירן סביב תכנית הגרעין שלה .  שלשום אמר ראש הממשלה בנימין נתניהו בוועדת החוץ והביטחון כי  " זהו הזמן להחריף את הסנקציות על אירן .  אם לא עכשיו אימתי ,  סנקציות חריפות יכולות להיות אפקטיביות ".  נתניהו הוסיף ואמר כי הוא  " חש שהאירופים בעד החרפת הסנקציות במיוחד בריטניה ,  צרפת וגרמניה ,  זאת לאור ניסיונות ההתחמקות של אירן ממתן דין וחשבון ". 

סרקוזי : " ברור שאירן מייצרת נשק גרעיני "
 נשיא צרפת ניקולא סרקוזי אמר כי סוכניות הביטחון של מדינתו בטוחות שאירן מנסה לייצר נשק גרעיני .  לדבריו אין לאפשר לאירן להשיג את מבוקשה מפני שזו מאיימת על ישראל

