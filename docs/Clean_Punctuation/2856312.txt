ערוץ 10 עותר לבג"צ נגד נתניהו : " ברוטליות רגולטורית "
  ( עדכון )  ערוץ 10 מוריד את הכפפות מול ראש הממשלה ותובע מהמדינה לבטל את הצו עליו חתם ברגע האחרון ,  אשר מחייב את הערוץ לשלם חוב בגובה 17 מיליון שקלים ,  לפני שיוכל לקבל רישיון .  העליון נעתר לבקשה והעניק לנתניהו שבעה ימים כדי להגיש תגובה
 ( עדכון :  18:48 ) 
מורידים כפפות :  ערוץ 10 עתר היום  ( רביעי )  לבג"צ בבקשה לבטל את ההחלטה שראש הממשלה בנימין נתניהו קיבל בשעות האחרונות שלו כשר אוצר - לחייב את הערוץ לשלם 16.8 מיליון שקלים . " זוהי ,  אפוא ,  תמצית התנהלותו של שר האוצר ",  נכתב בעתירה , " התנהלות המאופיינת בברוטליות רגולטורית ,  בהתייחסות לזכות הטיעון של ישראל 10 כאסקופה נדרסת שתוצאותיה היא פגיעה קשה בישראל 10 ,  תוך סכנה מוחשית לעצם קיומו של ערוץ 10 בטווח המיידי ,  לפלורליזם בשוק התקשורת ולחופש הביטוי ".  
שופטת בית המשפט העליון ,  ענת ברון ,  נענתה לבקשת הערוץ והורתה על קיום דיון דחוף תוך שהעניקה לנתניהו שבעה ימים כדי להגיש תגובה לעתירה .  
ביום חמישי ,  לפני שעזב את תפקידו כשר אוצר ,  קיבל נתניהו את המלצת הרשות השנייה לטלוויזיה ולרדיו ,  לחייב את ערוץ 10 בתשלום של 16.8 מיליון שקלים ,  עבור ה"ביד ",  זאת בניגוד להמלצת אנשי אגף התקציבים לחייב את הערוץ בסכום של עד כ-5 מיליון שקלים .  ככל הנראה בעקבות החוב והמסר שהתקבל מכיוונו של נתניהו ,  הודיעה קבוצת RGE כי לא תרכוש את הערוץ ,  כיממה לאחר שהייתה אמורה לחתום על ההסכם על בעלי המניות בערוץ .  גם אילן שילוח ,  שהגיש הצעה לרכישת הערוץ ,  הביע הסתייגות .  

בעתירה נטען כי מדובר במחטף שעשה נתניהו שעות ספורות לפני השבעת הממשלה וכניסתו של שר האוצר לתפקיד .  עוד טוענים בערוץ כי  " ההחלטה היא קרדינלית ,  והתקבלה בעיתוי גורלי ומבלי שניתנה ואף נרמסה זכות הטיעון של הערוץ ".  בנוסף נטען כי ההחלטה שמניעיה והבהילות שבה התקבלה אינם ברורים ,  היא נטולת בסיס משפטי .  את העתירה הגישו עורכי הדין יורם בונן וברק גליקמן ,  ועיקרה האופן שבו התקבלה ההחלטה .  בערוץ 10 מציינים בעניין זה כי  " בכדי להמחיש את ההתנהלות האבסורדית יצוין כי ערוץ 10 התוודע להחלטה מידיעות שפורסמו באמצעי התקשורת ,  ועד לרגע זה עלו בתוהו כל הניסיונות לברר עם הגורמים המקצועיים את אופן השתלשלות העניינים ולקבל את ההחלטה המדוברת ". 
בערוץ 10 טוענים כי יועצו המשפטי של משרד האוצר ,  העניק לערוץ פרק זמן קצר עד ה-17 במאי ,  על מנת להגיב לנושא החוב .  ואולם ,  נתניהו קיבל את ההחלטה ביום השבעת הממשלה ,  ב-14 במאי ,  בטרם הצליח הערוץ להעביר את עמדתו בנושא .  כך שגם ימים ספורים להתייחס לסוגיה לא קיבל הערוץ .  עו"ד יורם בונן : " למדינה נדרשו 4 שנים כדי להכין חוות דעת כלכלית ,  ולערוץ 10 ניתנו ימים ספורים להתייחסות .  ראש הממשלה ביצע מחטף וקיבל את ההחלטה שעות ספורות לפני השבעת הממשלה וכניסת שר האוצר החדש לתפקידו ,  ועוד לפני המועד שנקבע על ידי משרד האוצר להגשת ההתייחסות של ערוץ 10 ".  
מנכ"ל ערוץ 10 ,  יוסי ורשבסקי הוסיף מיד אחרי ההודעה על העתירה כי  " הערוץ ועובדיו מצפים משר האוצר משה כחלון לקבל מנהיגות ולהיכנס לעובי הקורה ".  בתוך כך ,  לוואלה ברנז'ה נודע כי ורשבסקי שלח מייל לעובדים שבו הודיע להם : " אנחנו נמצאים בעיצומו של משבר ,  שאני סמוך ובטוח שייפתר .  מחר בהרמת הכוסית לחג השבועות ,  אעדכן .  עד אז אני מבקש מכולנו ,  דממת אלחוט .  מבקש שאף אחד לא יתראיין .  עברנו משברים קשים מאלה ,  בטוח שנעבור גם את זה ".  

ערוץ 10 עותר לבג"צ נגד נתניהו : " ברוטליות רגולטורית "
  ( עדכון )  ערוץ 10 מוריד את הכפפות מול ראש הממשלה ותובע מהמדינה לבטל את הצו עליו חתם ברגע האחרון ,  אשר מחייב את הערוץ לשלם חוב בגובה 17 מיליון שקלים ,  לפני שיוכל לקבל רישיון .  העליון נעתר לבקשה והעניק לנתניהו שבעה ימים כדי להגיש תגובה

