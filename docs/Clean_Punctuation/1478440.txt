תקציב אחראי ?  אושרו 3 משרדי ממשלה חדשים
בעוד נתניהו מדבר על  " תקציב אחראי ",  אישרה היום הממשלה את הקמתם של 3 משרדים חדשים ועוררה את זעמה של האופוזיציה . " הממשלה שוברת שיא חדש של אטימות "
  ( צילום :  רויטרס ,  עריכת וידאו :  איילת שולמן ) 
על רקע הדיון על התקציב ,  והגזירות הכלכליות שעתידות ללוות אותו ,  אישרה היום  ( ראשון )  הממשלה את הקמתם של שלושה משרדי ממשלה חדשים .  המשרד לענייני מודיעין שבראשו יעמוד השר דן מרידור ,  המשרד לנושאים אסטרטגיים שבראשו יעמוד השר משה יעלון ומשרד ההסברה והתפוצות בראשות השר יולי אדלשטיין .  
מספר התקנים החדשים בכל אחד מהמשרדים שיוקמו הוא עשרים ,  מה שאומר שבשלושת המשרדים יהיו 60 עובדים חדשים .  בנוסף יוקצו שמונה תקנים לכל אחת מהלשכות החדשות של שבעת השרים בלי תיק ושלושה סגני שרים .  העלות התקציבית המשוערת של הקמת המשרדים עומדת על למעלה ממאה מליון שקלים .
 העלות הגבוהה של הקמת המשרדים עוררה את זעמה של האופוזיציה .  במפלגת קדימה אמרו בתגובה כי  " ממשלת נתניהו שוברת שיא חדש של אטימות וחוצפה .  רק בישראל ממשלה בזבזנית ומנופחת גוזרת בידה הימנית גזירות כלכליות קשות שתכליתן פגיעה בחלשים ופיטורי עובדים ובידה השמאלית היא דואגת למאות מינויי מקורבים עם לשכות וכיבודים ".  
במפלגה טוענים ,  כי  " לממשלת השרים לענייני כלום מאות מינויים שלא יעסקו בשום דבר ואין בה אף שר אחד שיוכל להסתכל לציבור בעיניים ". 

תקציב אחראי ?  אושרו 3 משרדי ממשלה חדשים
בעוד נתניהו מדבר על  " תקציב אחראי ",  אישרה היום הממשלה את הקמתם של 3 משרדים חדשים ועוררה את זעמה של האופוזיציה . " הממשלה שוברת שיא חדש של אטימות "
 
