ח"כ חסון פיזר במליאה  " שטרות "  - והורחק
ח"כ יואל חסון ניצל את העובדה שרה"מ נדרש להשתתף בדיון במליאת הכנסת ופיזר במהלך נאומו שטרות עם דיוקנו של נתניהו .  רה"מ הגיב בגיחוך : " חלק מהאופוזיציה הולך ומצהיב "
  ( באדיבות ערוץ הכנסת ) 
ח"כ יואל חסון  ( קדימה )  פיזר הערב  ( שלישי )  שטרות עם דיוקנו של ראש הממשלה בנימין נתניהו ,  במהלך נאום במליאת הכנסת .  נתניהו עצמו משתתף בדיון לפי דרישת 40 חברי כנסת .  חסון שלף במהלך נאומו את השלט דמוי כסף בשווי 200 שקלים של משחק  " מונופול ".  בכיתוב של השלט צוין  " ביביפול "  ו"ביבי קונה הישרדות בכסף שלנו ".  
בתגובה הורה יו"ר הכנסת ראובן ריבלין להוציא את ח"כ חסון מהמליאה .  חסון המשיך לפזר את השטרות גם בירידתו מדוכן הנואמים ובתגובה קרא סגן האוצר יצחק כהן  ( ש"ס )  לעבר ספסלי קדימה : " איפה הגננת ציפי ?  ".  יו"ר הקואליציה ח"כ זאב אלקין אמר בתגובה : " מעשה ברמה של גן ילדים ". 
ראש הממשלה התייחס בנאומו לדברים ואמר כי  " הדיון נפתח בדברים של ח"כ זאב בוים שביקר בצורה נוקבת .  אני לא מסכים עם הביקורת הזאת אך יכולתי לחדד את העובדה שהיא היתה ביקורת מכובדת .  אני לא מתפלא ,  ח"כ בוים הוא ח"כ מנוסה והוא מבטא את דבריו בדרך רצינית שאפשר להתייחס אליה .  אין ספק שהיום ראינו שחלק מהאופוזיציה הולך ומצהיב ומגלה רעננות של נעורים ". 
עוד אמר נתניהו כי  " אני רוצה לומר לכמה מחברי הכנסת הצעירים על עצה שקיבלתי כשהייתי חבר כנסת צעיר .  אתה רוצה להיכנס לפוליטיקה ,  זו בחירה לא פשוטה ,  אבל אני נותן לך עצה אחת :  אל תעסוק בהתקפות אישיות .  אל תעסוק בהתקפות לגופם של אנשים ,  אלא דבר לגופם של דברים ". 

ח"כ חסון פיזר במליאה  " שטרות "  - והורחק
ח"כ יואל חסון ניצל את העובדה שרה"מ נדרש להשתתף בדיון במליאת הכנסת ופיזר במהלך נאומו שטרות עם דיוקנו של נתניהו .  רה"מ הגיב בגיחוך : " חלק מהאופוזיציה הולך ומצהיב "
 
