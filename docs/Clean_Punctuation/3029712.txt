הקלטת השיחה בין נתניהו למוזס נמצאה בביתו של ארי הרו
הקלטת שתיעדה את שיחת השניים נמצאה בחיפושים בביתו של ראש הסגל לשעבר של נתניהו ,  שנחקר כמה פעמים בשנה שעברה בחשד לניגוד עניינים .  מו"ל ידיעות לא ידע על ההקלטה ושהיא הגיעה לידי החוקרים
הקלטת של השיחה בין ראש הממשלה בנימין נתניהו לבין מו"ל ידיעות אחרונות נוני מוזס הגיעה במהלך פשיטת המשטרה בביתו של ארי הרו ,  ראש הסגל לשעבר של נתניהו .  האחרון נחקר כמה פעמים בשנה שעברה בחשד לניגוד עניינים בחברה שהייתה בבעלותו כשנכנס לתפקידו .  היום דווח  ( ראשון )  בחדשות 2 כי הם שוחחו על אפשרות שירוכך הקו נגד נתניהו בידיעות ,  בתמורה לצמצום פעילות  " ישראל היום ".  
במשטרה מעריכים כי מוזס ,  שנחשב ליריבו המר של נתניהו בשל הסכסוך בין ידיעות אחרונות ליומון  " ישראל היום "  שבבעלות מקורבו של נתניהו שלדון אדלסון ,  לא היו מודע להקלטת השיחה .  מוזס נחקר בשבוע שעבר ואילו בפני ראש הממשלה הטיחו החוקרים את עיקרי הדברים ביום חמישי בלילה ,  במהלך חקירתו השנייה שנמשכה כחמש שעות .
 לפי קטע מהשיחה ,  שהגיע לידי וואלה !  NEWS ,  מוזס אמר לנתניהו : " אפנק אותך בעיתון ,  אם תעזור לי בחוק 'ישראל היום' ".  נתניהו השיב לו : " יהיה בסדר ".  עוד דווח בחדשות 2 כי השניים דנו בסגירת מוסף סוף השבוע של  " ישראל היום ".  
עוד על חקירות נתניהודיווח :  איש העסקים בלב חקירת נתניהו - מו"ל ידיעות אחרונותהחקירה המרכזית נגד נתניהו :  שלושה אנשי עסקים נוספים ייחקרו השבוע 
היום נודע לוואלה !  NEWS כי היועץ המשפטי אביחי מנדלבליט אישר ליאח"ה לחקור שלושה אנשי עסקים נוספים הקשורים לפרשה .  לאחר מכן ,  צפוי נתניהו להיחקר בפעם השלישית .  אחרי שלא הגיב מאז חקירתו בפעם האחרונה ,  שב היום נתניהו על סיסמתו בישיבת שרי הליכוד ,  לפני הפרסום בערוץ 2 : " לא יהיה כלום כי אין כלום ". 
ראש הממשלה אמר היום בישיבה כי  " לצערי ,  אני לא יכול למסור פרטים .  מה שאני כן יכול לומר לכם היום ,  כשאני יודע במה מדובר ,  ואני אומר לכם את זה בביטחון מלא - מה שיש פה זה לחץ פסול ובלתי פוסק של גורמים בתקשורת על גורמי האכיפה ".  לדבריו ,  הם מפריחים בלונים שהאוויר החם יוצא מהם זה אחר זה .  כך יהיה גם במקרה הזה .  אני מציע לחבריי באופוזיציה לא לחגוג כי אין מה לחגוג .  את השלטון מחליפים בקלפי ". 
ביום שישי מסר פרקליטו של נתניהו ,  עו"ד יעקב וינרוט ,  כי  " אין בדל של עבירה פלילית "  במעשים המיוחסים לו בפרסומים בתקשורת . " כל בר דעת מבין שאם הביא חבר קרוב לחברו סיגרים כמתנה אין בזה ולא יכול להיות בזה שום בדל של איסור ".  לדבריו ,  שמע את תשובות נתניהו בחקירה והוא משוכנע שכשאלה יתפרסמו  " יתברר לכל השומעים כי אין בהם שום חשש או אבק של עבירה פלילית ".  

הקלטת השיחה בין נתניהו למוזס נמצאה בביתו של ארי הרו
הקלטת שתיעדה את שיחת השניים נמצאה בחיפושים בביתו של ראש הסגל לשעבר של נתניהו ,  שנחקר כמה פעמים בשנה שעברה בחשד לניגוד עניינים .  מו"ל ידיעות לא ידע על ההקלטה ושהיא הגיעה לידי החוקרים

