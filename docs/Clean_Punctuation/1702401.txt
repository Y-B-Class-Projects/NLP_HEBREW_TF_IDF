ליברמן : " נתניהו פגע קשות באמון בינינו "
 שר החוץ הביע אכזבה מראש הממשלה נתניהו ,  לאחר שלא קיבל מידע על המפגש בין השר בן אליעזר לשר החוץ הטורקי . " זו פגיעה בכל הנורמה של מנהל תקין ופגיעה קשה באמון בין שר החוץ לראש הממשלה ".  נתניהו : " זה קרה מסיבה טכנית "
 שר החוץ אביגדור ליברמן ,  הביע אתמול  ( רביעי )  זעם רב לאחר שלא עודכן בדבר פגישתו של שר התמ"ת בנימין בן אליעזר עם שר החוץ הטורקי אחמט דאווט אולו .  צחי משה ,  יועץ התקשורת של ליברמן אמר כי  " שר החוץ רואה בחומרה רבה את העובדה שהדבר נעשה בלי לעדכן את משרד החוץ .  זו פגיעה בכל הנורמה של מנהל תקין ופגיעה קשה באמון בין שר החוץ לראש הממשלה .  השר ליברמן מבקש לברר את העניין עד תום ".  
לשכת ראש הממשלה בנימין נתניהו התייחסה לדבריו הקשים של שר החוץ ליברמן .  מהלשכה נמסר כי  " השר בן אליעזר דיווח לראש הממשלה נתניהו על פניה אליו מצידה של אישיות טורקית ,  לגבי פגישה בלתי רשמית .  ראש הממשלה לא ראה מניעה לקיום פגישה כזאת ,  לאחר שבשבועות האחרונים היו יוזמות מגוונות למגעים עם טורקיה בידיעת משרד החוץ .  אי העדכון לגבי הפגישה המסוימת הזאת נבע מסיבה טכנית בלבד .  ראש הממשלה נתניהו עובד בשיתוף פעולה מלא עם שר החוץ ליברמן ויברר עימו את פרטי המקרה ". 
השר בן אליעזר נפגש היום בשליחות ראש הממשלה בנימין נתניהו עם שר החוץ הטורקי אחמט דאווט אולו .  הפגישה נערכה בציריך והוקדשה לניסיון ליישב את ההדורים בין המדינות ,  לאחר הקרע שהעמיק ביחסים ביניהן בעקבות אירועי המשט .  מלשכת השר סירבו להגיב לידיעה .  שליחותו של בן אליעזר היתה בידיעתו של שר הביטחון אהוד ברק ,  אולם מלשכתו סירבו להגיב לדברים .  
לפני כשבועיים התייחס בן אליעזר ליוזמה להחרים גופים טורקיים כתגובה על יחסה של אנקרה לישראל . " שומעים לצערי על קריאה להחרים את טורקיה ולהתחיל להחזיר במטבע שווה את מה שרוצים לעשות לנו .  אסור לנו לעשות זאת ",  אמר בן אליעזר .  בטקס פתיחת בנין IDC-9‏ בחיפה ,  הבניין הירוק הראשון של חברת אינטל בישראל ,  אמר בן אליעזר : " יש לנו אינטרסים אסטרטגיים עם טורקיה .  המבחן שלנו הוא לא במידת היכולת שלנו לקום ולהתמודד מול מדינות של 72 מיליון איש כמו טורקיה ,  אלא במידת הסובלנות ,  העירנות והיכולת שלנו כן לקיים את האינטרסים האסטרטגיים שלנו ". 
ביום שני דיווחה סוכנות הידיעות הטורקית  " אנטוליה "  כי ראש הממשלה ,  רג'יפ טייפ ארדואן ,  הורה על סגירת המרחב האווירי של טורקיה לכלי טיס צבאיים ישראליים בעקבות המשט לעזה .  ברשות התעופה האזרחית ובמשרד התחבורה לא התקבלה כל הודעה רשמית על סגירת המרחב האווירי לטיסות ישראליות .
 עדכון ראשון :  20:26

ליברמן : " נתניהו פגע קשות באמון בינינו "
 שר החוץ הביע אכזבה מראש הממשלה נתניהו ,  לאחר שלא קיבל מידע על המפגש בין השר בן אליעזר לשר החוץ הטורקי . " זו פגיעה בכל הנורמה של מנהל תקין ופגיעה קשה באמון בין שר החוץ לראש הממשלה ".  נתניהו : " זה קרה מסיבה טכנית "
 
