פנייה לנתניהו :  מנע פינוי מאהלי המחאה בכוח
האגודה לזכויות האזרח ואגודת הסטודנטים פנו לנתניהו ,  אהרונוביץ' ולשלטון המקומי כדי שימנעו מימוש צווי הפינוי שהוצאו למאהלים ברחבי הארץ . " פגיעה חריפה בזכות המחאה של המפגינים "
 בעקבות הוצאת צווי פינוי למאהלים בערים שונות ברחבי הארץ פנו אמש  ( שני )  האגודה לזכויות האזרח ואגודת הסטודנטים לראש הממשלה ,  בנימין נתניהו ,  לשר לביטחון פנים ,  יצחק אהרונוביץ' ,  ולשלטון המקומי ,  על מנת למנוע את הפינוי . " על מובילי המחאה מוטלת האחריות לוודא כי המוחים לא ינקטו צעדים אלימים ,  אך מנגד חובת המדינה להבטיח שלאזרחים אלה תהיה תקווה ולהעניק להם פתרונות ריאליים בטווח הזמן המיידי ",  כתב יו"ר התאחדות הסטודנטים ,  איציק שמולי ,  לנתניהו ,  והוסיף כי  " עד מציאת פתרונות כאלו אבקש את התערבותכם למניעת פינויים של אלו שיבחרו להישאר במאהלים ". 
מסכימים עם טענות אנשי המאהלים ?  בואו לדבר על זה בפייסבוק
עוד באותו נושא:בעיר האוהלים המתפרקים מנסים לשמר על גחלת המחאההסטודנטים פירקו אוהלים בשדרות רוטשילד בתל אביבבצפון לא מפרקים מאהלים : " הוכחנו שיש לנו כוח "
" לא הייתה קודם ואין כעת כל הצדקה להורות על פינוי מאהלים הממוקמים ברחבת עירייה או בגנים ציבוריים .  באופן מובהק ,  מאהלים כאלו אינם גורמים הפרעה לציבור המצדיקה פגיעה כה חריפה בזכות המחאה של המפגינים ",  אמרה עורכת הדין נירה שלו מהאגודה לזכויות האזרח ,  והדגישה כי הקמת מאהל מחאה הינה חלק מזכות היסוד לחופש ביטוי וחופש המחאה .
 יושבי מאהל המחאה בבת-ים שברחבת העירייה קיבלו היום צווי פינוי המורים להם להתפנות תוך 24 שעות ,  בעילה של שמירה על הסדר והניקיון .  המאהל בקרית מוצקין פונה הבוקר ,  זו הפעם השנייה מתחילת השבוע ,  והפעם נעזרה העירייה בשופל לצורך הפינוי .  כמו כן ,  לטענת הפעילים הפינוי נעשה תוך שימוש בכוח לא סביר .  גם יושבי המאהל בפרדס חנה קיבלו צווי פינוי ,  אך לעת עתה הם בוטלו ,  לאחר שהושגה הסכמה בין יושבי המאהל לסגן ראש העירייה .  
עיריית חולון הוציאה אתמול צווי הריסה לעשרה מבנים זמניים שהוקמו במאהל בשכונת ג'סי כהן בעיר ,  והעירייה מתכוננת לפינוי שייערך הלילה בליווי כוחות משטרה ויס"מ .  לפני כשבוע הוקמו מבני הקבע על ידי פעילים חברתיים שסיפרו אז כי  " הגיעו לפה היס"מ והמשטרה והם התנהגו לא יפה וניסו להרוס לנו ולא הצליחו .  היום אנחנו מתכוננים להמשיך .  אם לא באים לבנות לנו אנחנו נבנה לעצמנו כי אין לנו לאן ללכת ". 
לפניות לכתב :  bobi1979@walla.com
עדכון ראשון :  21:30

פנייה לנתניהו :  מנע פינוי מאהלי המחאה בכוח
האגודה לזכויות האזרח ואגודת הסטודנטים פנו לנתניהו ,  אהרונוביץ' ולשלטון המקומי כדי שימנעו מימוש צווי הפינוי שהוצאו למאהלים ברחבי הארץ . " פגיעה חריפה בזכות המחאה של המפגינים "
 
