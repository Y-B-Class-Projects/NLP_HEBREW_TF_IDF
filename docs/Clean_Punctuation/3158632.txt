 " FUCK TURKEY ":  יאיר נתניהו במחאה נגד ארדואן - באינסטגרם
המשבר ביחסים עם טורקיה מורגש ביממה האחרונה בזירה הדיפלומטית עם שיחות נזיפה וגירוש נציגים הדדי .  בנו של ראש הממשלה לא טמן ידו בצלחת והחליט להגיב בדרכו שלו בחשבון האינסטגרם . " הוא אדם פרטי ,  וכך גם החשבון שלו ",  נמסר מטעמו
יאיר נתניהו ,  בנו של ראש הממשלה בנימין נתניהו העלה היום תמונה לעמוד האינסטגרם שלו ,  ובה כתב  " FUCK TURKEY ",  בכתובת שהשתלבה עם הדגל הטורקי .  נתניהו העלה את התמונה על רקע המשבר ביחסים עם טורקיה .  בתגובה לפרסום התמונה נמסר מטעמו של יאיר נתניהו כי הוא  " אדם פרטי ,  כך גם עמוד האינסטגרם שלו ". 
דבריו של נתניהו הצעיר מגיעים לאחר חילופי האשמות קשים בין ישראל לטורקיה ,  על רקע המהומות ברצועת עזה ,  שבהם נהרגו יותר מ-60 פלסטינים .  ההידרדרות ביחסים בין שתי המדינות החלה כבר לפני יומיים בעקבות ההסלמה בעימותים בגבול רצועת עזה .  תחילה אנקרה הורתה לשגרירה בתל אביב לשוב להתייעצויות .  נשיא טורקיה רג'פ טייפ ארדואן אמר בנאום שנשא בלונדון כי  " ישראל היא מדינת טרור שמבצעת רצח עם ".  
בעקבות הדברים ,  ראש הממשלה בנימין נתניהו הגיב בחריפות לדברי ארדואן . " הוא בין התומכים הגדולים של חמאס ומכאן שאין ספק שהוא מבין היטב בטרור ובטבח ",  כתב בטוויטר . " אני מציע לו לא להטיף לנו מוסר ".  ארדואן בחר שלא לשתוק והשיב : " נתניהו הוא ראש ממשלת האפרטהייד שכובשת אדמות מידי אנשים חסר הגנה במשך יותר מ-60 שנה .  יש לו דם של פלסטינים על הידיים והוא לא יכול לחמוק מפשעיו נגד טורקיה .  רוצה שיעור במוסר ?  קרא את עשרת הדיברות ". 
בתוך כך ,  הממונה על השגרירות הטורקית אומוט דניז ,  הגיע היום למשרד החוץ בירושלים ,  לאחר שזומן לשיחת נזיפה .  בפתח המשרד נדרש הממונה להציג את תעודותיו כחלק מבידוק ביטחוני - לעיני צלמים ועיתונאים שהגיעו למקום .  גורמים במשרד החוץ הסבירו כי הנזיפה באה בעקבות יחס בלתי הולם לשגריר ישראל איתן נאה בנמל התעופה באיסטנבול במהלך ביצוע בידוק בטחוני מחמיר ,  בנוכחות מכוונת של תקשורת טורקית בדרכו חזרה לישראל השבוע . 

" FUCK TURKEY ":  יאיר נתניהו במחאה נגד ארדואן - באינסטגרם
המשבר ביחסים עם טורקיה מורגש ביממה האחרונה בזירה הדיפלומטית עם שיחות נזיפה וגירוש נציגים הדדי .  בנו של ראש הממשלה לא טמן ידו בצלחת והחליט להגיב בדרכו שלו בחשבון האינסטגרם . " הוא אדם פרטי ,  וכך גם החשבון שלו ",  נמסר מטעמו

