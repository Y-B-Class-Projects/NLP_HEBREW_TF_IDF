הערב :  נתניהו נפגש במעונו עם אביבה ונעם שליט
ראש הממשלה נפגש עם הוריו של החייל החטוף גלעד שליט במעונו וצפוי לעדכן אותם בהתפתחויות האחרונות בניסיון להשיב את בנם .  כמו כן יעודכנו בני הזוג שליט בזהות מחליפו של חגי הדס
אחרי למעלה משבעה חודשים ,  נפגש הערב  ( ראשון )  ראש הממשלה בנימין נתניהו במעונו עם הוריו של החייל החטוף גלעד שליט ,  נעם ואביבה שליט .  לקראת הפגישה אמר נעם שליט לוואלה !  חדשות ,  כי  " אני מקבל את ההזמנה בברכה ,  אין לנו מושג מה יימסר לנו על ידי ראש הממשלה .  אחרי הפגישה נוכל אולי להתייחס לתוכנה ".  במקביל ,  מחר ,  ערב חג הפסח ,  יגיע נשיא המדינה שמעון פרס לאוהל המחאה של משפחת שליט בירושלים .  
ראש הממשלה צפוי להודיע להוריו של החייל החטוף על זהות מחליפו של חגי הדס ,  שמסיים בימים אלה את תפקידו כשליח למו"מ על שחרורו של גלעד .  מלשכת רה"מ נמסר כי  " נתניהו יאמר למשפחה שהוא לא רוצה שיווצר ואקום ,  וכי הוא ממשיך במאמצים לשחרור גלעד ".  על פי ההערכה ,  מחליפו של הדס יהיה בכיר במערכת הביטחון שפרש לאחרונה מתפקידו .
 במהלך הבוקר הפגינו בני משפחתו של החייל החטוף לצדם של עשרות פעילים ומספר אנשי מילואים ,  מול משרד ראש הממשלה בירושלים .  בקול ישראל דווח כי אביבה שליט אחזה במהלך ההפגנה בשלט בו נכתב : " נתניהו ,  אין לך מנדט להרוג את גלעד ".  
בסוף השבוע פורסם כי ראש הממשלה נתניהו הציע לחמאס  " הצעה טובה יותר "  משהציע ראש הממשלה לשעבר אהוד אולמרט . " ההנהגה המדינית של חמאס ,  בעיקר זו שברצועת עזה ,  קיבלה את ההצעה אולם ההנהגה הצבאית ,  הקשורה לאירן וזוכה לעצמאות ,  דחתה אותה ",  אמר גורם מדיני בראיון לעיתון  " א-שרק אל-אווסט ",  הרואה אור בלונדון .
 הפגישה הרשמית האחרונה בין ראש הממשלה להוריו של גלעד התקיימה ערב ראש השנה ,  בחודש ספטמבר בשנה שעברה .  בפגישה השתתפה גם רעייתו של ראש הממשלה ,  שרה .  מקורבי ראש הממשלה שנכחו באותה פגישה מסרו אז כי  " הזוג נתניהו הפציר במשפחת שליט לחזור לגליל לחג המתקרב .  הם פנו לזוג שליט ואמרו כי 'הבנו שגם בראש השנה אינכם רוצים לעזוב את המאהל .  כדי להקל עליכם אנחנו מבקשים שתעשו לביתכם את החג במטרה לאגור כוחות ,  ולאחר מכן תשובו לכאן .  אנחנו מקווים שפגישתנו הבאה תהיה בגליל יחד עם גלעד' ".  לאחר הפגישה אמר שליט כי  " אנחנו לא יכולים להרשות זאת לעצמנו ". 

הערב :  נתניהו נפגש במעונו עם אביבה ונעם שליט
ראש הממשלה נפגש עם הוריו של החייל החטוף גלעד שליט במעונו וצפוי לעדכן אותם בהתפתחויות האחרונות בניסיון להשיב את בנם .  כמו כן יעודכנו בני הזוג שליט בזהות מחליפו של חגי הדס

