נתניהו :" אם המו"מ עם הטכנאים לא יסתיים בקרוב ,  יש אופציות אחרות "
 ראש הממשלה השתתף בדיון של הועדה לביקורת המדינה של הכנסת ,  שעסק ברשות השידור .בחזונו של ראש הממשלה :  רשות השידור תפיק תכנים לאומיים וחדשות בשלוש שפות
 ( עריכה :  גדי ויינסטוק )  
" יש לנו משאבים לשידור ציבורי טוב ,  אבל הם נבלעים במבנה ארכאי שסופח כספים ",  כך אמר ראש הממשלה בדיון של הועדה לביקורת המדינה על רשות השידור בכנסת .  נתניהו הוסיף ואמר : " יש עובדים נהדרים ,  אבל המבנה יכול לשבש כל גוף .  אנחנו באים לתקן את זה .  המרכיב הגדול ביותר של העלות היתרה ברשות הוא כח אדם .  מוכרחים להתגבר על הדבשת הזאת .  הולכים להפחית 700 עובדים ,  מה שנשאר זה לא הכי יעיל ,  אבל 1300 זה יותר יעיל מ-2000 .  אנחנו בחודש הקרוב נשלים את המשא ומתן עם וועד הטכנאים .  נציב דד ליין של כמה חודשים ,  אם זה לא יסתיים יש אופציות אחרות ".  נתניהו ביקש את תמיכתם של חברי הבית למקרה שמהלך הרפורמה לא יושלם והממשלה תצטרך לנקוט בצעדים אחרים .  
ראש הממשלה התייחס גם למעורבות הממשלה בתכני השידור : " מנכ"ל רשות השידור מוטי שקלאר לא קיבל ממני שיחת טלפון ולו פעם אחת .  לא באופן ישיר ולא באופן עקיף ",  ראש הממשלה דחה את הטענות של חבר הכנסת נחמן שי  ( קדימה )  על התערבות בתכני השידור .  נתניהו השיב לח"כ שי : " אתה יודע מה יש ומה היה קודם .  נשאר על מישור האמת והמידתיות הראויה ". 
בדיון השתתף גם מנכ"ל משרד ראש הממשלה והממונה על רשות השידור מטעמו אייל גבאי .  גבאי עדכן את חברי הכנסת בהתקדמות הרפורמה ברשות ואמר כי תוך חודשיים שלושה צפוי להגיע המשא ומתן לסיומו .  גבאי התייחס גם הוא למעורבות הממשלה : " בסופו של דבר ,  מי שנכון שיפקח על רשות השידור זו מליאת רשות השידור .  אנחנו נזהרים בעניין הזה ממעבר הקו בין משרד ממשלתי שמנהל את הרשות לבין מליאה שמפקחת והנהלה שמנהלת ". 
ראש הממשלה התייחס לצורך בשידור ציבור : " אפשר לבוא בטענות ,  מפעם לפעם ,  לשידור המסחרי על רדידות יתר .  אבל תנאי השוק יכתיבו שם את מה שיכתיבו .  אנחנו יכולים למצוא ביטוי ערכי יותר .  יש פה איזה מרכיב של עומק ,  ערכים לאומיים ,  דיון רציני וזה קורה בשידור הציבורי וצריך לשמר ולחזק את זה .  רשות השידור יכולה לייצר תוכן ששום מערכת אחרת לא מייצרת ויש לה כסף בשביל זה .  אשר ליעדיה של הרשות השידור אמר נתניהו כי עליה להתמקד בהפקת תכנים בעלי ערך לאומי וכן להפיק חדשות במולטימדיה בשלוש שפות :  בעברית ,  אנגלית וערבית .
 ראש הממשלה נשאל לגבי מינויו הצפוי של אמיר גילת לתפקיד יושב ראש הרשות ואמר : " גילת הוא מינוי מצוין ,  הוא אדם רציני ,  הוא לא היה דובר פוליטי שלי .  הוא איש מקצוע ,  עם אמינות גבוה מאוד שמחוייב לשינויים שאנחנו מדברים עליהם כאן .  אני מקווה לרתום את כל המערכת לשינויים האלה .  מכסות המינויים יועברו בקרוב .  
לבקשת חברי הכנסת שב נתניהו והתייחס לנושא מעורבות הממשלה ברשות : " זה שיש ראש ממשלה שממונה ,  זה אחד הדברים הטובים שקרו לרשות השידור .  אנחנו צריכים להיזהר לא ליצור וועד מנהל שלא יכול לנהל .  תמיד אפשר להגידו בואו ונסגור אבל אם אפשר להגיע להסכמות עם העובדים ולשינויים מבניים זאת הגישה הנכונה ". 

נתניהו :" אם המו"מ עם הטכנאים לא יסתיים בקרוב ,  יש אופציות אחרות "
 ראש הממשלה השתתף בדיון של הועדה לביקורת המדינה של הכנסת ,  שעסק ברשות השידור .בחזונו של ראש הממשלה :  רשות השידור תפיק תכנים לאומיים וחדשות בשלוש שפות

