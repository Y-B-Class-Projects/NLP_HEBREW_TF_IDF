חמאס : " ממשלת נתניהו היא הגזענית ביותר "
 בארגון תקפו את הממשלה החדשה : " מפנה את גבה לכל ההתחייבויות של הממשלות בעבר ".  בכירי הארגון קראו ללחץ בינ"ל על ישראל
חמאס תוקף את הממשלה החדשה שהושבעה בישראל .  דובר הארגון פאוזי ברהום אמר  ( רביעי )  כי ממשלתו החדשה של נתניהו  " מבטאת את המגמה הכללית בחברה הישראלית שבאה לידי ביטוי בהתעלמות מהעם הפלסטיני ,  התנערות מזכויותיו והפגנת איבה כלפיו ".  
לדברי ברהום ,  אין שום הבדל בין כל ממשלות ישראל . " התנסינו בכולן ,  אולם הרכבה של ממשלת נתניהו הוא גזעני וקיצוני .  זוהי הממשלה בעלת התוכנית הגזענית הברורה ביותר בכך שהיא מפנה את גבה לכל ההתחייבויות של הממשלות הקודמות בישראל ". 
ברהום הבהיר כי הרכבת הממשלה החדשה בישראל מצריכה היערכות פנימית חדשה שתהיה מבוססת על שמירת העקרונות והזכויות של הפלסטינים ועל סיוע ערבי .  הוא קרא גם לעשות שימוש בכל קלפי המיקוח על מנת ללחוץ על ישראל ,  ביניהם גם הפסקת המגעים ,  התיאום והנורמליזציה  " עם הכיבוש ". 

חמאס : " ממשלת נתניהו היא הגזענית ביותר "
 בארגון תקפו את הממשלה החדשה : " מפנה את גבה לכל ההתחייבויות של הממשלות בעבר ".  בכירי הארגון קראו ללחץ בינ"ל על ישראל

