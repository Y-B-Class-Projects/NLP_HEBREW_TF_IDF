מתווה הכותל :  בוטלה הפגישה בין נתניהו ובכירי המפלגות החרדיות
הפגישה המתוכננת ,  שבה היו אמורים להשתתף גם שני הרבנים הראשיים לישראל ולקרוא לראש הממשלה להקפיא את הסדר הרחבה הנפרדת ,  בוטלה מסיבה שלא פורסמה וטרם נקבע מועד חדש .  גורם המעורה בפרטים מעריך : " משבר קואליציוני לא יהיה פה "
  ( לפני חודש :  נשות הכותל הניחה לראשונה תפילין ברחבה הנפרדת )  
ראש הממשלה בנימין נתניהו אמור היה להיפגש היום  ( ראשון )  עם שני הרבנים הראשיים לישראל ,  דוד לאו ויצחק יוסף ,  ובכירי המפלגות החרדיות ,  לדיון על מתווה הכותל החדש .  עם זאת ,  הבוקר נודע כי הפגישה בוטלה וטרם נקבע מועד חדש .
 במסגרת הפגישה שתוכננה ,  החרדים היו אמורים לבקש מראש הממשלה להקפיא את הסדר הרחבה הנפרדת ,  שנקשר עם שמן של  " נשות הכותל ",  או להסיר ממנו סעיפים המקנים מעמד והכרה לרפורמים ולקונסרבטיבים בישראל .  גורם המעורה בפרטים סיכם את המאבק נגד המתווה ואמר כי  " משבר קואליציוני לא יהיה פה ".  לדבריו , " החרדים ינסו למחוק סעיפים שמעניקים הכרה בזרמים הלא אורתודוקסים במדינת ישראל אבל לא יהיה להם סיכוי להחזיר את הגלגל אחורה ". 
עוד בוואלה !  NEWS:הרבנות קוראת להקפאת מתווה הכותל : " נותן דריסת רגל לרפורמים"למרות הגשם :  נשות הכותל בהנחת תפילין ראשונה מאז הסכם הפשרההפשרה על התפילה בכותל :  המוסלמים טוענים להפרת הסטטוס-קוו 
המתווה אושר בממשלה לפני כחודש ,  ובמסגרתו תוקצה רחבה נפרדת בכותל שבה מתקיימת תפילה שוויונית .  הרחבה ,  שבמתחם  " קשת רובינסון "  המכונה  " הכותל הדרומי ",  נמצאת מחוץ לסמכותה של הרבנות הראשית לישראל ורב הכותל .
 מאז שאושר הרבו הפוליטיקאים החרדים לתקוף את המתווה בכותל המערבי ,  אך הצהירו כי לא יפרשו כתוצאה מכך מהממשלה .  האדמו"רים והרבנים החרדים ,  האשכנזים והספרדים ,  נקטו בקו דומה ובהצהרותיהם תקפו את  " הישגי הרפורמים ",  אך מנגד לא הורו על יציאה מהממשלה .  נגד בכירי המפלגות החרדיות נשמעה ביקורת חרדית קשה על כך שמתקפותיהם נגד ההסדר אינן עולות בקנה אחד עם תמיכתם החשאית בו ,  וזאת בנוסף לכך שהיו שותפים לגיבושו יחד עם רב הכותל שמואל רבינוביץ' .  
לצד הקו המתון שהובילו החרדים נגד המתווה בכותל המערבי ,  הצהיר שר הדתות דוד אזולאי כי לא יחתום על התקנות להקמת הרחבה הנפרדת ואישורה באופן רשמי .  בפורום סגור עם קבוצת רבנים בעכו אמר אזולאי כי  " זה ייהרג ובל יעבור .  אסור לתת להם  ( לרפורמים ולקורנסרבטיבים ,  י"א )  דריסת רגל בעם ישראל ".  אזולאי ציין : " יש היום החלטת ממשלה ,  דבר שלא היה עד היום .  המשמעות היא שהחלטת הממשלה היא הכרה ",  אך הוסיף כי הוא לא חושש מבג"ץ שיכפה הישג רחב יותר .
 להתנגדותו של אזולאי אין הרבה משמעות ,  מפני שנתניהו יכול להעביר את סמכויותיו בעניין לשר אחר בממשלה .  כך עשה ,  כזכור ,  בעניין מתווה הגז ,  אז התפטר השר אריה דרעי מתפקידו כשר הכלכלה ,  ונתניהו חתם במקומו על סעיף 52 לחוק ההגבלים העסקיים .  בכך עקף את החלטת הממונה דיויד גילה ,  שהתפטר אף הוא .  
לקרב הקולני במגזר החרדי נגד המתווה הצטרפו בימים האחרונים השר אורי אריאל וח"כ בצלאל סמוטריץ'  ( הבית היהודי )  ,  המייצגים את העמדה הדתית הקיצונית יותר במפלגתם .  אריאל נפגש ביום שישי עם אזולאי וקרא לו לא לחתום על התקנות .  הבוקר הוא צפוי להגיע עם סמוטריץ' לכותל המערבי מתוך כוונה  " להמשיך במאבקם נגד הכותל הרפורמי ". 
 ( עדכון ראשון :  21:25 )  

מתווה הכותל :  בוטלה הפגישה בין נתניהו ובכירי המפלגות החרדיות
הפגישה המתוכננת ,  שבה היו אמורים להשתתף גם שני הרבנים הראשיים לישראל ולקרוא לראש הממשלה להקפיא את הסדר הרחבה הנפרדת ,  בוטלה מסיבה שלא פורסמה וטרם נקבע מועד חדש .  גורם המעורה בפרטים מעריך : " משבר קואליציוני לא יהיה פה "
 
