יעלון על תיק הצוללות : " אין ספק שבפרשה הזו הייתה שחיתות כבדה "
 שר הביטחון לשעבר הבהיר בריאיון לוואלה !  TALK עם יעקב אילון כי הוא  " בהחלט מצפה שראש הממשלה ייחקר ".  לדבריו ,  ההודעה שנמסרה מהמועצה לביטחון לאומי  " היא אמת  אבל היא רק חצי אמת "
 שר הביטחון משה יעלון אמר היום  ( רביעי )  בריאיון לתכנית וואלה !  TALK עם יעקב אילון כי החומר שעליו העיד בפרשת כלי השיט מחייבת חקירה של ראש הממשלה בנימין נתניהו ,  והבהיר כי הוא  " בהחלט "  מצפה שנתניהו ייחקר בפרשה ,  שעניינה הטיה לכאורה של מכרז לרכש ספינות מגן ,  כך שיתאים לתאגיד הגרמני  " טיסנקרופ ".  הוא הוסיף : " אין לי ספק שבפרשה הזאת הייתה שחיתות כבדה ".  
לטענתו של יעלון , " מאחר ואני לא עד יחיד - אנשי משרד הביטחון והצבא מכירים את העניין - אפשר לשווק לציבור חלקי אמיתות ".  הוא הוסיף כי הודעת המועצה לביטחון לאומי  ( מל"ל )  ,  שבה הובהר כי הרכישה בוצעה בתיאום עם משרד הביטחון  " היא אמת - אבל היא רק חצי אמת ".  עם זאת ,  הוא סירב לפרט ורק אמר כי  " לא ניכנס לפרטים ,  וניתן למשטרה להשלים את החקירה ". 
עוד בוואלה !  NEWS:יעלון : " חסמתי בגופי את עסקת הצוללות  שחודשה אחרי שעזבתי"יעלון :  אם לא יוגשו כתבי אישום בפרשת כלי השיט  אחשוף הכוליעלון בביקורת על השר ליברמן : " אין לו סבלנות לקבינט ,  אני מודאג " 
" איני רוצה לחבל בחקירה ,  אבל די ברור לי ,  בעיקר נוכח מידע שנוסף לאחר שנאלצתי לעזוב את התפקיד - התפטרתי ,  אבל נאלצתי לעזוב את התפקיד - שהסוגיה הזו היא סוגיה שיוצרת משבר עמוק ביני לבין ראש הממשלה בפברואר 2016 ",  הסביר יעלון , " במאי אני מגיע למצב שבו אני מבין שאני מכשול ,  וצריך להתפטר נוכח זה שרוצים להחליף אותי .  זמן קצר לאחר שאני מסיים את התפקיד העסקה למעשה מתחדשת ". 
לדבריו , " אני ממתין לזה שהחקירה תושלם .  אין לי ספק שזה מחייב כתבי אישום ,  וכפי שאמרתי במידה ולא יהיו כתבי אישום ,  אצא למערכה ציבורית בעניין ואספר הכול ".  יעלון הבהיר : " מבחינתי התמונה ברורה ,  אני אומר את זאת בצער רב ".  
לפני כשבוע איים יעלון לפרסם את כל הידוע לו בנוגע לעסקת רכש כלי השיט מגרמניה ,  אם לא יוגשו כתבי אישום בפרשה ,  הידועה כתיק 3000 . " העדתי במשטרה ומסרתי לחוקרי הפרשה את כל המידע שברשותי ,  באחריות וביושר .  הדברים מדברים בעד עצמם ומוטב למעורבים לא לשדר פאניקה ולחץ אלא להתמודד עם העובדות החמורות ",  כתב יעלון בחשבון הטוויטר שלו ,  לאחר פרסום בנושא בחדשות 2 .  נתניהו עצמו אינו חשוד בפרשה ,  אך עורך דינו דוד שמרון נחקר בחשד להטיית המכרז .
 מלשכת ראש הממשלה נמסר אז בתגובה כי טענותיו של יעלון  " הם הבל הבלים ורעות רוח .  שקריו הגסים יתבררו ככאלה בהקדם ".  עוד נמסר כי  " משרד המשפטים פרסם הודעה רשמית ,  על דעת פרקליט המדינה והיועץ המשפטי לממשלה ,  לפי ראש הממשלה כלל אינו חשוד בפרשה 3000 .  מוטב לבוגי שיחפש לעצמו דרכים אחרות לעבור את אחוז החסימה ".  

יעלון על תיק הצוללות : " אין ספק שבפרשה הזו הייתה שחיתות כבדה "
 שר הביטחון לשעבר הבהיר בריאיון לוואלה !  TALK עם יעקב אילון כי הוא  " בהחלט מצפה שראש הממשלה ייחקר ".  לדבריו ,  ההודעה שנמסרה מהמועצה לביטחון לאומי  " היא אמת  אבל היא רק חצי אמת "
 
