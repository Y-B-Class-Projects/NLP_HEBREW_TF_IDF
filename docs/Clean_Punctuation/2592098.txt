נתניהו הודה לצ'כיה על התמיכה בישראל בהצבעה באו"ם
ראש הממשלה ,  בנימין נתניהו ,  שוחח בסוף השבוע עם ראש ממשלת צ'כיה ,  פטר נצ'אס ,  והודה לו על התנגדות מדינתו לבקשת הרשות הפלסטינית לשדרוג מעמדה בעצרת הכללית של האו"ם ביום חמישי .  נתניהו סיכם עם עמיתו הצ'כי שביום רביעי הקרוב ,  בדרכו לביקורו המתוכנן בגרמניה ,  יגיע לפראג כדי להודות לנצ'אס באופן אישי על  " ההתייצבות לצד האמת ולצד השלום ".  נתניהו אמר לנצ'אס כי  " ההיסטוריה של ישראל ושל צ'כיה לימדה אותנו שצריך לדבוק באמת גם כשהרוב לא לצדך .  ההצבעה שלכם צריכה לשמש דוגמא ומופת לכל מי שתומך בשלום ,  אותו ניתן להשיג רק באמצעות משא ומתן ישיר ללא תנאים מוקדמים ".  נתניהו הוסיף כי המהלך הפלסטיני  " מהווה הפרה יסודית של ההסכמים עם ישראל ורק מרחיק את השלום ".  

נתניהו הודה לצ'כיה על התמיכה בישראל בהצבעה באו"ם
nan
