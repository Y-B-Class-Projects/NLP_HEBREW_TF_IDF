נתניהו נפגש עם פומפאו : " לעצור את תוקפנות איראן בסוריה ובלבנון "
 ראש הממשלה ושר החוץ האמריקני דנו בבריסל בהתפתחויות האזוריות ברקע התקיפה שיוחסה לישראל בסוריה . " להמשיך במאמצינו להשיג שלום וביטחון עבור כולם ",  אמר נתניהו .  פומפאו : " ארה"ב מחויבת לביטחון ישראל "
 ראש הממשלה בנימין נתניהו נועד הערב  ( שני )  עם שר החוץ האמריקני מייק פומפאו בבריסל שבבלגיה במשך למעלה משלוש שעות .  בפתח הפגישה הדליק ראש הממשלה נר שני של חנוכה יחד עם שר החוץ האמריקני . " אני רוצה להודות לך על כל פועלך ,  על הצהרותיך התקיפות בנושא ההפרה האחרונה של איראן בעקבות ירי הטילים הבליסטיים ",  אמר נתניהו לפומפאו בפתח הפגישה . 
" אני מצפה לדון עמך בדרכים בהן נוכל לפעול יחד כדי לבלום את התוקפנות האיראנית באזור - בסוריה ,  בעיראק ,  בלבנון ובמקומות אחרים ,  ולהמשיך במאמצינו להשיג שלום וביטחון עבור כולם ,  הוסיף ראש הממשלה .  המפגש בין השניים החל בפגישה בארבע עיניים והם דנו על ההתפתחויות האזוריות .  לראש הממשלה התלוו ראש המוסד ,  ראש המל"ל והמזכיר הצבאי .  
מחלקת המדינה פרסמה בתום הפגישה הודעה בה נכתב כי פומפאו הדגיש את המחויבות של ארצות הברית לביטחון ישראל ואת זכותה המלאה להגן על עצמה ולהילחם בהטיה נגד ישראל באו"ם .  עוד נכתב שפומפאו הדגיש את התמיכה האמריקנית  " בחימום היחסים והמשך הדיאלוג בן ישראל ושכנותיה במזרח התכון ובאפריקה ,  כולל עומאן וצ'אד ".  בנוסף ,  ציין את חוזק הברית בין ישראל לארצות הברית ואת שיתוף הפעולה בין המדינות .  
הפגישה בין השניים נקבעה בשבוע שעבר והייתה אמורה להתקיים ביום רביעי אך הוקדמה בשל הלווייתו הצפויה של נשיא ארצות לשעבר ג'ורג בוש האב .  נתניהו המריא היום אחרי הצהריים לביקור בזק של כמה שעות בלבד בבריסל כדי לקיימה .  לפני המראתו נתניהו אמר כי מדובר ב"פגישה חשובה "  שתתמקד ב"שורה של התפתחויות באזורנו ועל הדרכים שאנחנו נוקטים יחד כדי לבלום את התוקפנות של איראן וגרורותיה בצפון ".  
פגישת נתניהו ופומפאו נערכה פחות משבוע לאחר התקרית החריגה שהתרחשה בשמי סוריה ביום חמישי האחרון ,  אז דיווחו כלי התקשורת במדינה על תקיפת מטרות ומחסני תחמושת של מיליציות שיעיות פרו-איראניות בפרברי דמשק ובדרום סוריה שיוחסה לכאורה לישראל .
  ( עדכון ראשון :  21:00 )  

נתניהו נפגש עם פומפאו : " לעצור את תוקפנות איראן בסוריה ובלבנון "
 ראש הממשלה ושר החוץ האמריקני דנו בבריסל בהתפתחויות האזוריות ברקע התקיפה שיוחסה לישראל בסוריה . " להמשיך במאמצינו להשיג שלום וביטחון עבור כולם ",  אמר נתניהו .  פומפאו : " ארה"ב מחויבת לביטחון ישראל "
 
