ניו יורק טיימס : " נתניהו מעדיף פוליטיקה על שלום "
 במאמר מערכת חריף מבקר העיתון הנחשב את ראש הממשלה ,  וקורא לו לשוב לשולחן המו"מ .  בעיתון טוענים כי נתניהו בחר בשימור הקואליציה על פני תהליך השלום : " לא ניכר שהוא מוכן לעשות את הבחירות הקשות "
 מאמר המערכת של העיתון  " ניו יורק טיימס ",  שכותרתו  " פוליטיקה מעל שלום ",  מבקר היום  ( שבת )  את כוונותיו של ראש הממשלה בנימין נתניהו ומאיץ בו  " להפסיק עם המשחקים ".  עורכי העיתון קוראים לקבל את הצעותיה  ( "הנדיבות יתר על המידה ",  על פי הכותבים )  של מזכירת המדינה קלינטון ,  להקפיא את הבנייה בגדה לחודשיים נוספים ולחזור לשולחן המשא ומתן . 
" מוקדם יותר בביקורו הנוכחי ,  נתניהו הקדיש הרבה זמן לניסיונות לשכנע את הנשיא אובמה כי הוא רציני בנוגע לחתימת הסכם שלום עם הפלסטינים ,  וכי רק מנהיג בעל תפיסות דומות לשלו יוכל לבצע את המהלך .  הלוואי ובאמת כך היה ",  כתבו עורכי העיתון .
 בהמשך נכתב כי פגישתם בת שבע השעות של נתניהו וקלינטון לא בישרה על פריצת דרך וכי נתניהו סומך על גיבויים של  " בני בריתו הרפובליקנים ,  שזכו לכוח מחודש על גבעת הקפיטול ",  בלי קשר לפעולות שיבצע .  העיתון ציין כי  " אם מר נתניהו מוכן לעשות את הבחירות הקשות בדרך לשלום ,  הדבר אינו ניכר בימים אלו .  ניכרת החלטתו לבחור בשימור הקואליציה הניצית שלו ,  מאשר בעבודה יחד עם הנשיא אובמה לקידום השלום ". 
העיתון ציין לרעה את ההחלטה להוציא לפועל את בנייתן של יותר מ-1,000 יחידות דיור במזרח ירושלים ,  ואת כך שהאשים במרומז את ממשל אובמה ,  כיוון שאינו ממהר לאיים על אירן במתקפה צבאית . " הנשיא אובמה אינו פוסל אף אפשרות לפעולה ",  כתבו עורכי העיתון , " אנחנו לא יודעים אם הסנקציות יספיקו לעצור את השאיפות הגרעיניות של אירן ,  אבל אנחנו יודעים שבטהרן מרגישים את הלחץ .  אנחנו גם יודעים שאיומים רפלקסיביים של הפעלת כוח רק יגרמו לסימפטיה בינלאומית כלפי אירן ויעודדו את האייתוללות בבית ". 

ניו יורק טיימס : " נתניהו מעדיף פוליטיקה על שלום "
 במאמר מערכת חריף מבקר העיתון הנחשב את ראש הממשלה ,  וקורא לו לשוב לשולחן המו"מ .  בעיתון טוענים כי נתניהו בחר בשימור הקואליציה על פני תהליך השלום : " לא ניכר שהוא מוכן לעשות את הבחירות הקשות "
 
