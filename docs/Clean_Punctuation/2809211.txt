הקול הבטוח :  איך טון הדיבור של הפוליטיקאים משפיע עלינו ? 
הרצוג חזר ארצה עם קול צרוד ,  לפיד לוחש במסתוריות ומשתהה בדבריו ונתניהו ידוע בקול רדיופוני יציב .  איזו השפעה יש לכך על מערכת הבחירות הקרובה ?  מתוך המהדורה
כולם זוכרים את הסרט  " נאום המלך "  על מלך בריטניה המגמגם במלחמת העולם השנייה ,  סרט שעוסק בחשיבות העצומה של קול המנהיג .  נראה כי זה רלוונטי מאוד גם לפוליטיקאים ישראלים בתקופת בחירות .  אמנם ידוע כבר כי למועמד לראשות הממשלה יצחק הרצוג  ( העבודה )  אין קול בס עמוק במיוחד ,  בלשון המעטה ,  אבל אתמול  ( שני )  בוועידת ישראל לעסקים זה היה בולט במיוחד :  הקול של הרצוג ,  שרק חזר מפגישות וסבב נאומים בארצות הברית הקפואה ,  היה צרוד ופשוט לא עמד בעומס .  מנחה הכנס הוסיף למבוכה כשהציע להרצוג  " קצת גוגל מוגל עם דבש ".  
קשה לזכור מתי זה קרה לבנימין נתניהו ,  שידוע בקול רדיופוני ויציב .  יכול להיות שזה אחד ההסברים לתקופת שלטונו הארוכה ?  מילה פינקלשטיין ,  מומחית לרטוריקה ונאומים מחברת  " גלעד עדין תקשורת ",  מסבירה כי לקול יש השפעה מכרעת על התדמית והכריזמה של פוליטיקאי . " כשהקול מגלה חולשה ,  זה יכול לשדר גם מסר של חולשה ",  אומרת פינקלשטיין .  
פוליטיקאי נוסף שלא  " התברך "  בקול צרוד ולמרות זאת מדבר בלחש ,  כמעט במסתוריות ,  הוא שר האוצר לשעבר יאיר לפיד .  בנאומיו האחרונים ,  לפיד מנמיך מאוד את קולו ומשתהה בדבריו ,  תוך שהוא לוקח הפסקות ארוכות בין מילה למילה . " לפיד מבין את המדיום הטלוויזיוני ואת החשיבות של ההדגשים והעצירות בנאום ",  מסבירה פינקלשטיין , " אך הוא עושה את זה קצת יותר מדי .  בסוף זה נראה כמו משחק ". 
צפו במהדורה .  

הקול הבטוח :  איך טון הדיבור של הפוליטיקאים משפיע עלינו ? 
הרצוג חזר ארצה עם קול צרוד ,  לפיד לוחש במסתוריות ומשתהה בדבריו ונתניהו ידוע בקול רדיופוני יציב .  איזו השפעה יש לכך על מערכת הבחירות הקרובה ?  מתוך המהדורה

