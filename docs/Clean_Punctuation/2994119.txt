משבר הרכבת :  נתניהו איבד הזדמנות להפגין מנהיגות
רה"מ סבור שאין אדם מתאים ממנו להנהיג את ישראל .  אך המשבר שנתן לו הזדמנות לגלות מנהיגות ולומר לחרדים  " עד כאן ",  הסתיים בסגירת חשבונות במקום בצעד של מנהיג שדואג לאזרחים .  פרשנות
בשבועות האחרונים ,  לפני שפרץ המשבר האחרון בקואליציה ,  קיים ראש הממשלה בנימין נתניהו יותר מעשר שיחות תדרוך עם עיתונאים מכלי תקשורת שונים .  בשיחות הללו ,  שגזלו עשרות שעות מסדר היום העמוס שלו ,  הציג נתניהו טיעון אחד מרכזי שחזר על עצמו שוב ושוב .  אפשר לסכם את הטיעון הזה במלים הבאות   " רק אני יכול ".  לתפיסתו של נתניהו ,  הוא עצמו האדם המתאים ביותר להנהיג את מדינת ישראל בעת הזו והוא מאמין שהציבור מכיר בכך .  כל השאר  החל מהביקורת שמטיחים בו ראשי מערכת הביטחון ועד לטענות על יוקר המחיה בישראל  לא באמת משנה .
 יש ימים שבהם הטיעון הזה של ראש הממשלה נראה הגיוני .  אחרי הכול ,  הוא מנוסה יותר מיאיר לפיד ,  מתוחכם יותר מנפתלי בנט ,  כריזמטי יותר מיצחק הרצוג ,  שקול יותר מאביגדור ליברמן ,  ערמומי יותר ממשה יעלון וכן הלאה .  אבל אז באים ימים כמו היממה האחרונה ,  ומעלים את השאלה הבלתי-נמנעת :  אם נתניהו כל כך מנוסה ,  מתוחכם ,  ערמומי ,  ובקיצור מנהיגותי - איך יכול להיות שבשנת 2016 ,  אזרחי מדינת ישראל קמים בבוקר ומגלים שאין רכבת שתיקח אותם לעבודה ?  אם הוא ורק הוא כשיר להנהגה ,  אז איך יכול להיות שדווקא במשמרת שלו מתרחש בלגן כל-כך מיותר ,  בלתי מוצדק ושניתן היה למנוע אותו מראש ? 
עוד באותו עניין:נתניהו עקץ את כץ בישיבת הממשלה : " צריך למנוע משברים ,  לא ליצור אותם "" מכעיס איך דברים מתנהלים פה ":  תורים ארוכים של חיילים השתרכו בתחנותמתקפה מתוזמנת של הח"כים החרדים נגד כץ : " הצית גל הסתה זדוני "  
התשובה של נתניהו לשאלות הללו ,  חוץ מהטלת האשמה כולה על שר התחבורה ישראל כץ ,  היא מלמול כמה מלים על  " האילוצים הקואליציוניים ",  כלומר ,  הצורך לרצות את המפלגות החרדיות .  זו גם הסיבה שראש הממשלה נכנע לדרישת החרדים בנושא לימודי הליבה במוסדות החינוך שלהם .  
נתניהו ,  שמתגאה בהישגיו הכלכליים החל מימיו כשר אוצר ועד לימים אלה ,  מודע היטב לכך שביטול לימודי הליבה של מאות אלפי ילדים בישראל ,  הוא מהלך שחותר תחת כל תפיסת עולמו הכלכלית .  הוא אוהב לנאום באנגלית על  " מאבק בין כוחות הבורות והפנאטיות לבין כוחות החופש והמודרניות ",  ולהסביר בעברית על השכלה ושוק חופשי כמפתח להצלחה .  החלטת ביטול לימודי הליבה עומדת בניגוד לכל העקרונות שלו .  ובכל זאת ,  הוא איפשר לה להתקדם , " בגלל הקואליציה ". 
בתדרוכים שקיים עם התקשורת בשבועות האחרונים ,  כשנשאל על האבסורד שבכניעתו לחרדים ,  התגלתה פתאום סתירה פנימית בטיעון המרכזי של נתניהו לכשירותו כמנהיג .  אחרי שהסביר בכישרון רב מדוע הוא ורק הוא מתאים להנהגה ,  עלה פתאום הטיעון הבא : " גם הרצוג היה נותן לחרדים אותו דבר ,  גם לפיד וגם ליברמן ".  כלומר ,  בניגוד לכל מה שנאמר עד כה ,  נתניהו בעצם אינו יוצא דופן בנכונות שלו לפגוע במדינת ישראל לטובת ריצוי המפלגות החרדיות .  הוא בסך הכול עושה מה שכולם עושים .
 זה קו הגנה סביר עבור פוליטיקאי ,  אבל פסול מכל וכל עבור מנהיג .  מנהיג לא יכול להיאחז בתירוץ הילדותי ש"כך עושים כולם ",  במיוחד אם הטיעון המרכזי שלו להנהגה הוא  " אני שונה מכל השאר ",  או  " רק אני יכול ".  העובדה שלפיד והרצוג ,  לטענתו ,  היו נכנעים לחרדים גם כן ,  אינה משחררת את נתניהו מחובתו ,  כמי שנבחר לראשות הממשלה על ידי ציבור רחב ומגוון במדינת ישראל ,  להפגין מנהיגות ולהתעקש על העקרונות שמנחים את דרכו הפוליטית .  אם הוא לא מסוגל לעשות זאת ,  אז במה בעצם הוא שונה מכל שאר הטוענים לכתר ?  מה התועלת באחריות ,  בניסיון ,  בשיקול הדעת ובתחכום ,  אם בסופו של דבר מתקבלות החלטות הזויות ,  ברוח ימי הביניים ,  כמו ביטול לימודי הליבה והשבתת הרכבת ביום העמוס ביותר של השבוע ?  

אם נתניהו מחפש תקדים היסטורי לראש ממשלה שהעמיד את הסיעות החרדיות במקומן הראוי ,  הוא יכול להעלות בזיכרונו את התנהלותו של ראש הממשלה אריאל שרון בהצבעה על הגזירות הכלכליות שהטילה ממשלתו במאי 2002 .  שרי ש"ס התנגדו לגזירות ,  שהיו דרושות על רקע המשבר הכלכלי הקשה שגרמה האינתיפאדה השנייה ,  ושרון בתגובה שלח להם מכתבי פיטורים .  ש"ס הייתה אז מפלגה חזקה מאוד עם 17 מנדטים ,  אבל בסופו של דבר ,  כאשר ראש הממשלה עמד על שלו ,  שרי המפלגה  " זחלו בחזרה "  לקואליציה ,  והצביעו בעד הגזירות הכלכליות .  
מבחינה פוליטית ,  יכול היה להיות הרבה יותר נוח לשרון באותה סיטואציה להיכנע לדרישות החרדים ,  והוא אכן עשה זאת בהמשך בהזדמנויות אחרות .  אבל זו הייתה דוגמה למצב שבו ראש ממשלה מפגין מנהיגות ומציב תמרור  " עצור "  לדרישות מוגזמות של שותפים בכירים בקואליציה .  נתניהו צריך היה לעשות את אותו הדבר בדיוק בסוף השבוע האחרון :  להתייצב מול הסיעות החרדיות ולומר  רבותיי ,  עם כל הכבוד ,  עד כאן .  הפעם הגזמתם .  במקום זאת ,  הוא החליט לנצל את המשבר כדי לסגור חשבונות עם ישראל כץ שהעז לאתגר אותו בתוך הליכוד .  
נתניהו טוען שהתקשורת עושה לו עוול כאשר היא מציגה אותו כרב פוליטיקאי ,  שכל עניינו ההישרדות האישית והאינטרס הפוליטי המידי .  הוא טוען שאינו מקבל מספיק קרדיט על העשייה שלו ועל המנהיגות שהוא מפגין ,  ושהסיקור כלפיו מתמקד תמיד בתכסיסים הפוליטיים ולא במעוף האסטרטגי .  המשבר הנוכחי הציב בפני נתניהו הזדמנות להוכיח שמבקריו טועים  שאצלו ,  האינטרס של המדינה קודם לאינטרס הפוליטי .  במקום להוכיח שזהו רושם מוטעה ,  נתניהו עשה בדיוק את ההיפך ,  וקיבע בבטון יצוק את הביקורת שהוא כל-כך מתקומם עליה .  

משבר הרכבת :  נתניהו איבד הזדמנות להפגין מנהיגות
רה"מ סבור שאין אדם מתאים ממנו להנהיג את ישראל .  אך המשבר שנתן לו הזדמנות לגלות מנהיגות ולומר לחרדים  " עד כאן ",  הסתיים בסגירת חשבונות במקום בצעד של מנהיג שדואג לאזרחים .  פרשנות

