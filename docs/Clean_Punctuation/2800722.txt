 " מודל הוותיקן ":  היוזמה להשבת השקט להר הבית
לוואלה !  חדשות נודע כי המשטרה והשר לביטחון הפנים מקדמים הפעלת שורת אמצעים ביטחוניים ,  בהם שערים מגנומטריים ,  שימנעו הכנסת זיקוקים ואבנים ,  בעלות של כ-4 מיליון שקלים . " להפוך את ההר לאזור הנשמר בידי הטובים ביותר "
  ( נתניהו : " אנו עדים לניסיונות הולכים וגוברים של הסתה ")  
בעקבות שורה ארוכה של מקרי הפרות סדר בהר הבית ,  המשטרה והשר לביטחון הפנים יצחק אהרונוביץ' מבקשים להחיל על הר הבית את  " מודל הוותיקן "   כך נודע לוואלה !  חדשות .  במסגרת היוזמה יוקמו שערים לגילוי מתכות בכל הכניסות להר ,  ואלה יסייעו בבדיקה ביטחונית קפדנית ברחבי המתחם . " הרעיון הוא להפוך את הר הבית למתחם כמו בוותיקן ",  סיפרו גורמים רשמיים במשרד לביטחון הפנים , " אזור קדוש שעליו יש שמירה מדוקדקת של השומרים הטובים ביותר ".  
היוזמה נידונה בימים אלה בלשכתו של השר אהרונוביץ' ובדרג הפיקוד הבכיר במשטרה .  על פי התכנון ,  יוצבו בכל השערים למתחם הר הבית שוטרים שיהיו אחראים לבידוק ביטחוני במשך כל שעות היום .  נקודות הבידוק יוצבו לא רק בשערים המוסלמיים של הר הבית ,  אלא גם בשער המוגרבים ,  שממנו מתאפשרת כניסה למבקרים יהודיים ותיירים .
 מהומות בבירה - עוד בוואלה !  חדשות:שגריר ישראל בירדן : " המתיחות בהר הבית מסכנת את השלום"דעה | האמירה המסוכנת של אהרונוביץ'תיעוד :  בקבוקי תבערה מושלכים על עמדת מג"ב בירושלים 
מטרת המהלך היא למנוע הכנסת חפצים העלולים לסכן את חייהם של השוטרים ושל המתפללים ,  בדגש על זיקוקים ,  שהפכו בגל ההסלמה האחרון לכלי נשק המסכן את חייהם של השוטרים המגיעים לטפל בהפרות הסדר .  כמו כן ,  יפעלו הכוחות למניעת החדרה של אבנים למתחם .
 לצורך קידום היוזמה הקימו במשטרה צוות מטה חשאי ,  והוקצו לכך כארבעה מיליון שקלים .  אף שהיוזמה נמצאת בשלב מתקדם ,  הצוות פועל בחשאיות רבה שכן כל שינוי במתחם הר הבית נתפס בעיני המתפללים המוסלמים כהפרה של הסטטוס קוו .  על כן ,  מתנהל בידי המשטרה ערוץ תיאום חשאי עם אנשי הווקף והמשטר הירדני .  
מטרה נוספת של היוזמה היא להביא לכניסה  " יפה יותר "  להר הבית ,  בדיוק כמו בוותיקן . " אנשים עומדים בתור שם שעות ,  לכן אין שום סיבה שאנשים בהר הבית לא יתאזרו בסבלנות ויחכו עד הכניסה ",  הוסיפו גורמים המעורים בפרטי היוזמה .  
ראש הממשלה בנימין נתניהו התייחס ביום ראשון להמשך הפרות הסדר בבירה . " אנו עדים לניסיונות הולכים וגוברים של הסתה ,  של ניסיונות להבעיר אלימות וטרור ,  ופועלים בנחישות מול הניסיונות להבעיר את ירושלים ",  אמר נתניהו במהלך ועידת מרכז הליכוד שהתכנסה באולם  " אבניו "  שבקריית שדה התעופה . 
" הנחיתי לתגבר את העיר עם למעלה מאלף שוטרים ,  להרוס בתי מחבלים ,  להוציא גורמי הסתה מהעיר העתיקה ולשלול אזרחות למי שקורא להשמדתנו .  ישראל היא מדינת חוק ,  ואין זה משנה מי הם אזרחיה .  לכולם שוויון זכויות בפני החוק - יהודים וערבים .  כל מי שיפר את החוק אנו ננהג נגדו בכל העוצמה שהחוק מאפשר לנו ".   

" מודל הוותיקן ":  היוזמה להשבת השקט להר הבית
לוואלה !  חדשות נודע כי המשטרה והשר לביטחון הפנים מקדמים הפעלת שורת אמצעים ביטחוניים ,  בהם שערים מגנומטריים ,  שימנעו הכנסת זיקוקים ואבנים ,  בעלות של כ-4 מיליון שקלים . " להפוך את ההר לאזור הנשמר בידי הטובים ביותר "
 
