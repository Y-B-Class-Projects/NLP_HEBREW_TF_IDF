למרות הפגרה :  הכנסת תדון בשבוע הבא בהסדר עם ערוץ 10
ראש הממשלה סיכם עם יו"ר הכנסת על הדיון ,  בו צפויה המליאה לאשר את ההסדר שיאפשר את המשך פעילותו של הערוץ .  בכך גם סביר שיבוטלו הפיטורים ההמוניים שהוכרזו אמש
בשורה לערוץ 10 :  ראש הממשלה ,  בנימין נתניהו ,  סיכם הערב  ( ראשון )  עם יו"ר הכנסת ראובן ריבלין כי הכנסת תכונס בימים הקרובים כדי לדון בהצעת ההסדר להמשך פעילותו של ערוץ 10 שגובשה על ידי הצוות המקצועי שכלל את מנכ"ל משרד ראש הממשלה ,  הראל לוקר .  
בנוסף יידונו בקשותיהן של זכייניות ערוץ 2 להקלות בעקבות המשבר בשוק התקשורת ובהארכה של שישה חודשים בשידור החדשות המקומיות .  בנוסף ,  תדון הכנסת גם באישור הארכת כהונתו של סגן שר החוץ ,  דני אילון .  במידה והצעת ההסדר תאושר ,  זכיונו של הערוץ יוארך לשנתיים ,  והפיטורים עליהם הכריז אתמול הערוץ יבוטלו .  על פי ההערכות ,  ההצעה תאושר בכנסת ברוב גדול .  
בצהריים הגיש ערוץ 10 עתירה לבג"ץ נגד ראש הממשלה נתניהו ,  בגין אי-יישום מסקנות הוועדה וקידום תזכיר החוק שהוכן בעקבותיה ,  ומסדיר את הארכת זכיונו של הערוץ בשנתיים נוספות .  בעתירה נטען כי ראש הממשלה  " מסכל את יישום ההסדר "  בכך שנתן הוראה להוריד מסדר היום של הממשלה את הדיון בתזכיר החוק - וזאת ללא שנימק או הסביר את ההחלטה .  העתירה ,  שהוגשה על ידי עורכי הדין יורם בונן ודר להב ממשרד פישר בכר חן וול אוריון ושות' .   מנכ"ל משרד ראש הממשלה ,  הראל לוקר ,  נכח אמש בישיבת הדירקטוריון של ערוץ 10 שבה הוחלט על הצעדים לקראת סגירת הערוץ - בהנחה כי תהליך החקיקה לא יקודם בשבועיים הקרובים .  לוקר סרב לענות על שאלות עיתונאים בנושא או להתייחס לדברים שנאמרו בפתח ישיבת הדירקטוריון על ידי יוסי מימן ,  אבי בלשניקוב ונציג העובדים מתן חדורוב .  הוא הבטיח לאנשי הערוץ כי הנושא ייבדק על ידו ,  וביקש מהם להקפיא את פיטורי העובדים ביומיים .
 גורמים בכירים בערוץ 10 סירבו הערב להתרשם מההתפתחות החיובית בעניינם . " לפני שנה הרדימו אותנו ואמרו לנו שרק אם נהיה בשקט יהיה סיכוי ,  לפני כמה חודשים אמרו שניתן לועדת לוקר לעבוד בשקט ובלי לחץ מצידנו הוועדה עדיין היתה עובדת ",  אמר היום לוואלה !  ברנז'ה גורם בערוץ ,  אשר הבטיח כי הנהלת הערוץ לא תעצור את המאבק  " עד סיומה של קריאה שלישית בכנסת ". 
 *  בהכנת הידיעה השתתף פנחס וולף

למרות הפגרה :  הכנסת תדון בשבוע הבא בהסדר עם ערוץ 10
ראש הממשלה סיכם עם יו"ר הכנסת על הדיון ,  בו צפויה המליאה לאשר את ההסדר שיאפשר את המשך פעילותו של הערוץ .  בכך גם סביר שיבוטלו הפיטורים ההמוניים שהוכרזו אמש

