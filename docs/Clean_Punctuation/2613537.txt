המלכוד של נתניהו :  לא יכול איתם ,  ולא בלעדיהם
ברית לפיד-בנט עוד עשויה להיפרם ,  אבל בינתיים הליכוד מתמודד מול מפלצת דו-ראשית בת 31 מנדטים .  יחד עם קדימה והתנועה תיתכן קואליציה יציבה בלי החרדים - אבל מה הלאה ? 
ראש הממשלה ,  בנימין נתניהו ,  תקוע .  יאיר לפיד ונפתלי בנט ,  שסומנו כשותפים כמעט ודאיים בממשלתו ,  עושים שריר .  הראשון מעז לעמוד על עקרונותיו .  השני לא מתכוון לצאת פראייר .  הצרה של נתניהו היא שבלי לפחות אחד מהם - אין לו ממשלה .  
שיתוף הפעולה המתגבש בין שני המנצחים הגדולים של מערכת הבחירות האחרונה אינו תולדה של היכרות עמוקה וארוכת שנים .  לפיד בעצמו הודה בראיון שהם הכירו בעיקר בתקופת מערכת הבחירות ,  כשהופיעו בראיונות ופאנלים שונים זה לצד זה ,  והיו ,  לדבריו , " להקה נודדת ".  ייתכן מאוד שהברית הזו תיפרם לה באחת בעוד שבוע או שבועיים ,  כשאחד מהם יחליט לחתוך ולהיכנס לממשלת נתניהו - גם אם הדבר יבוא על חשבון חברו החדש .  אבל לעת עתה ,  בליכוד צריכים להתמודד עם שניהם כגוש אחד ,  ולנסות ולתקוע טריז ביניהם .  
הניסיון הראשון היה הסתת הרבנים של הציונות הדתית נגד בנט .  אלי ישי ישב עם חלקם וניסה להסביר להם מדוע השותפות עם לפיד תפגע בהם .  האמת שיש לא מעט בדבריו .  תכניתו של לפיד ,  אם לא תשונה ,  עשויה לפגוע גם בישיבות הגבוהות של הציונות הדתית .  כך או כך ,  היה משעשע למדי לשמוע שישי כיתת את רגליו ושוחח עם רבני הבית היהודי - אותה מפלגה שהרב עובדיה כינה לפני שבועות ספורים  " מפלגה של גויים ". 
במקביל ,  ממשיכים בקרבת ראש הממשלה בניסיונות שהחלו עוד במערכת הבחירות - לצייר את מפלגתו של בנט כמפלגה של ימניים קיצוניים ופנאטים .  אם תהיה שר החוץ ,  יישאל לפיד ,  עם מי תוכל להניע תהליכים מדיניים טוב יותר - עם אורית סטרוק מחברון או עם דרעי שהיה בש"ס שאפשרה את העברת הסכם אוסלו ?  
לעת עתה עושה רושם שלפיד ובנט מתואמים ביניהם .  הם סבורים שהמשותף ביניהם רב על השונה .  השאלה היא מה הם רוצים .  אם נתניהו יצרף את שניהם לממשלתו ,  מי יהיו השותפים הנוספים ?  אם לפיד לא רוצה את החרדים ,  נשארנו עם התנועה וקדימה .  יחד איתן ,  יוכל נתניהו להגיע לקואליציה 70 ח"כים ,  מספר יציב למדי .  אבל כשאחת מהשותפות רוצה לחדש את המו"מ המדיני ,  השנייה רוצה לחזק את הבנייה ביהודה ושומרון והשלישי בכלל רוצה לרשת אותך בבוא היום - זה נראה כמו סמטוחה אחת גדולה .
 נתניהו מוקף במספיק תחבולנים פוליטיים שיכולים לעזור לו להקים את ממשלתו וגם לנסות ולתחזק אותה בהמשך ,  כולל סיפוח שברי סיעות שלעת-עתה יישארו באופוזיציה ויפורקו בהמשך .  בכנסת היוצאת הוא אף הוכיח כישורים פוליטיים משובחים .  אבל כאן הוא עלול להיתקע בעוד מכשול מבית לפיד :  עם ממשלה מצומקת של עשרים וקצת שרים ,  כמות המרמור והתסכול בתוך מפלגתו תעלה על גדותיה .  ולך תמצא אז מישהו שיילחם בשבילך .
 עוד על המגעים להקמת קואליציה:בכירים בבית היהודי : " אין לש"ס מונופול על התורה"בנט ידרוש מנתניהו :  להפוך את יום א' ליום חופשדרעי :  נתניהו מעדיף קואליציה בלי ש"ס ובלי חרדיםעל רקע המו"מ - כנס חרדי נגד הגיוס : " זה כמו אש "  

המלכוד של נתניהו :  לא יכול איתם ,  ולא בלעדיהם
ברית לפיד-בנט עוד עשויה להיפרם ,  אבל בינתיים הליכוד מתמודד מול מפלצת דו-ראשית בת 31 מנדטים .  יחד עם קדימה והתנועה תיתכן קואליציה יציבה בלי החרדים - אבל מה הלאה ? 

