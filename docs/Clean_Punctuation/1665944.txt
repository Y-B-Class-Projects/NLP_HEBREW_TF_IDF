בישראל מאשרים :  רה"מ סירב להקפיא הבנייה בי-ם
בלשכת ראש הממשלה אישרו את הדיווח בעיתון  " וול סטריט ג'ורנל ",  לפיו נתניהו דחה את דרישת נשיא ארה"ב אובמה להקפאה מלאה של הבנייה במזרח ירושלים .  העיתון גם דיווח כי
רה"מ הביע נכונות לשחרר אסירים פלסטינים
לשכת ראש הממשלה אישרה הבוקר  ( חמישי )  את הדיווח בעיתון האמריקאי  " וול סטריט ג'ורנל ",  לפיו ראש הממשלה בנימין נתניהו הבהיר לארצות הברית באמצעות ערוצים דיפלומטיים כי ישראל תסרב להקפיא את הבנייה במזרח ירושלים .  בלשכתו נאמר כי , " הדברים שראש הממשלה אמר בראיון לרשת ABC ,  נאמרים גם בערוצים דיפלומטיים .  בנושא זה אין הבדל בין המסרים הפומביים לאלו הנאמרים בערוצים אחרים ". 
הבוקר דווח בעיתון האמריקאי  " וול סטריט ג'ורנל "  כי נתניהו העביר בסוף השבוע את תגובת ישראל לדרישותיה של ארצות הברית ודחה את הדרישה להקפאה מוחלטת של הבנייה במזרח ירושלים .  
עם זאת ,  לפי גורמים בארצות הברית המעורבים בשיחות ,  נתניהו הסכים לנקוט עשרות צעדים אשר יוכלו לחזק את המו"מ עם הפלסטינים ,  לכשיחל .  בין צעדים אלה ,  הסכים ראש הממשלה ,  לשחרר אסירים פלסטינים אשר מוחזקים בבתי כלא בישראל ,  להקל על הכנסת סחורות לעזה ולהסיר מחסומים בגדה .  לדברי הגורמים ,  ממשלת ישראל גם הסכימה להרחיב את תחום האחריות אשר בשליטת כוחות הביטחון הפלסטיניים בגדה וכן לדון בנושא הגבולות ומעמדה של ירושלים בסבב השיחות החדש עם הפלסטינים אשר יתקיים באופן ישיר או דרך מתווך אמריקאי .  ישראל גם הביעה נכונות להקפיא את הבנייה בשכונה רמת שלמה במזרח ירושלים למשך שנתיים .  
בתוך כך תנועת ש"ס הכחישה את הפרסומים לפיהם בשיחה סגורה עם נשיא המדינה שמעון פרס אמר הרב עובדיה יוסף כי אפשר להקפיא את הבנייה בירושלים .  מש"ס נמסר כי הרב יוסף הנחה הבוקר את יו"ר המפלגה אלי ישי להתנגד להקפאת הבנייה בירושלים בפורום שרי השביעייה ובכל הפורומים האחרים הרלבנטיים .  
הלילה אמר היועץ לביטחון לאומי של ארה"ב הגנרל ג'יימס ג'ונס כי ארה"ב תמשיך להיות מחויבת לביטחונה של ישראל ולתהליך השלום . " זהו הזמן לכל מנהיגי האזור  ישראלים ,  פלסטינים וערבים  לתמוך במאמצי השלום .  זהו הזמן למנהיגים של היום להציג את האומץ והמנהיגות של אנואר סאדאת ,  המלך חוסיין ויצחק רבין ",  אמר ג'ונס .  
במהלך כינוס של המכון למדיניות המזרח התיכון בוושינגטון ,  אמר ג'ונס ,  כי הממשל האמריקאי מאמין כי פתרון של שתי מדינות לשני עמים ייטיב עם כל הצדדים .  ג'ונס הוסיף כי אלו שמכחישים את הלגיטימיות של ישראל חייבים לדעת שמדינת ישראל  " לא תיעלם ". 
עדכון ראשון :  8:00 .
 
בישראל מאשרים :  רה"מ סירב להקפיא הבנייה בי-ם
בלשכת ראש הממשלה אישרו את הדיווח בעיתון  " וול סטריט ג'ורנל ",  לפיו נתניהו דחה את דרישת נשיא ארה"ב אובמה להקפאה מלאה של הבנייה במזרח ירושלים .  העיתון גם דיווח כי
רה"מ הביע נכונות לשחרר אסירים פלסטינים

