הסבר של מאה אחוזים
נאום הקו האדום של ראש הממשלה בנימין נתניהו בפני העצרת הכללית של האו"ם לא עצרה ,  מן הסתם ,  בסוף השבוע את הצנטריפוגות האיראניות ,  שממשיכות בעקביות להסתובב .  אבל הנאום חשף בפני העולם ,  בצורה הברורה והפשוטה ביותר ,  את הסכנה של פצצה גרעינית אירנית .
 בחודשים האחרונים נוצר אולי הרושם לאזרח בעולם כי קיימת הקבלה בין הסכנה מפני פצצה אירנית ומפני הפצצה ישראלית .  כאילו השתיים מסוכנות באותה מידה .  אבל נאום יום חמישי עשה סדר בדברים :  ישראל  " רק "  מזהירה  ( בינתיים )  ,  אירן  " רק "  מעשירה  ( כל הזמן )  .  בסוגיה האירנית היה צריך לחזור למקורות :  אירן היא המאיימת ,  ישראל המתגוננת וארה"ב השותפה של ישראל ,  לא האויב .  הנאום והאיור הפשוט גם הביאו לכך שלא הפצצה ישראלית היא תפוח האדמה הלוהט שממנו צריך העולם לחשוש ,  כי אם מהפצצה האירנית .  
העיתון הצרפתי החשוב  " לה מונד "  השווה אתמול בין נאום נתניהו לסדרת הספרים האמריקנית המאוד מצליחה בעולם ,  FOR DUMMIES  - " לטמבלים ",  ההופכת נושאים שונים ומגוונים דוגמת יין ,  מחשבים או ספרדית לפשוטים ביותר ונהירים גם ל"טמבלים ",  שאותם נושאים אינם בתחום התמחותם .  בצרפת החליטו לשנות את המונח  " טמבלים "  ל"אפסים "  והיא פופולרית ביותר בחנויות הספרים ,  בין זולא לוולטר . 
" הפצצה האירנית לאפסים ",  כינה  " לה מונד "  את נאום ראש הממשלה . " האסטרטגיה של נתניהו השתלמה ",  מסביר העיתון , " בגלל פשטות דרך ההצגה והאיור שהביאו לכך שהמסר השתלט על הרשת ".   " לה מונד ",  יש להודות ,  נוטה בדרך כלל דווקא להחמיר עם נתניהו .  אבל העיתון עדיין לא יודע כיצד ישפיע הנאום על מנהיגי העולם .  גם אנחנו לא .  לפחות אף אחד לא יוכל אחרי הנאום להגיד  " לא ידענו ".  
לנאום של נתניהו היו גם הישגים נוספים :  הוא ריכך את העימות בין ירושלים לוושינגטון ,  ובכך גם אמור אולי להוריד את ישראל מסדר היום בבחירות האמריקניות .  בסיפור הזה ,  אחרי הנאום ,  ברור לכולם כי האיש הרע לא יושב בירושלים וגם לא בוושינגטון .  האיש הרע יושב בטהרן .  לנו זה ברור .  עכשיו ,  לא רק לנו .  לסיכום ,  אפשר אולי להגיד כי אירן לא הגיעה עדיין לקו האדום של 90 אחוזי יכולת לייצר נשק גרעיני ,  אבל נתניהו כן הגיע ל-100 אחוזים של ההסברים לגבי הסכנה הטמונה בפצצה אירנית גרעינית .  

הסבר של מאה אחוזים
nan
