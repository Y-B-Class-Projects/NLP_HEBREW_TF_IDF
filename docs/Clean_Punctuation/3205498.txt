נטע ברזילי ,  אתגר הקיקי ובנימין נתניהו :  טוויטר מסכמת את השנה החולפת
זכיית ישראל באירוויזיון ,  אתר הקיקי והעברת השגרירות האמריקנית לירושלים :  זו הייתה שנה עמוסה וגדושה באירועים חדשותיים שכמו תמיד ,  הובילו את הגולשים לפרגן ,  להוציא את זעמם ולפרוק את תסכולם ברשתות החברתיות .  לקראת סוף השנה ,  טוויטר מסכמת את אירועי הגולשים הישראלים
החל מאתגר הקיקי ועד לזכיית ישראל באירוויזיון ,  לרשתות החברתיות היו אינספור סיבות להיות פעילות במיוחד השנה .  זו הייתה שנה ויראלית במיוחד וכעת טוויטר הגיעה לעשות לכולנו סדר - מה היו הנושאים המדוברים ביותר השנה ?  מתברר שבישראל ,  2018 הייתה שנה פעילה במיוחד .  ישראלים רבים ערכו דיונים על העברת השגרירות האמריקנית לירושלים וכמובן הסיפור הגדול ביותר ,  הזכייה של נטע באירוויזיון ,  הוליד לא מעט ציוצים תומכים מסלבריטאים בינלאומיים .  
מלבד הגאווה הלאומית ,  ציוץ התודה של נטע על הזכייה הפך במהרה לציוץ המשותף ביותר בישראל .  בין המברכים הגדולים היו ראש הממשלה ביבי נתניהו ואפילו הסופרת המפורסמת בעולם ,  ג'יי קיי רולינג ,  שכתבה את סדרת ספרי  " הארי פוטר ".  הציוץ שהישראלים הכי אהבו הגיע דווקא מחשבונו האישי של הנשיא האמריקני ,  דונלד טראמפ ,  שכתב  " יום גדול לישראל .  מזל טוב "  ביום העברת השגרירות האמריקנית לירושלים .  עם זאת ,  חשבונות הטוויטר הפופולריים ביותר בישראל היו ,  באופן מפתיע ,  של זמרי פופ קוריאנים .  כך גם ההאשטגים הפופולריים ביותר בקרב ישראלים היו כאלו הקשורים לפופ קוריאני .  עוד באופן לא מפתיע ,  גם פורטנייט הוזכר בתור המשחק המדובר ביותר השנה .  
מחוץ למדינתנו הקטנה ,  נראה שבעולם המשתמשים יותר התחברו לספורט ובעלי חיים .  הציוץ המשותף ביותר בעולם היה של גיימר ספרדי ,  מיד אחריו ציוץ של שחקן פוטבול אמריקני שצייץ על גמר אליפות ה-NBA בכדורסל ובמקום השלישי ,  ציוץ מחמם לב על אימוץ כלבה חמודה במיוחד .  גם הציוצים האהובים ביותר לא הפתיעו במיוחד ,  כשאתגר הקיקי הגיע למקום הראשון .  במקום השני היה ברק אובמה עם ציוץ על מחאת הסטודנטים הצעירים בארצות הברית ,  כשמיד אחריו ,  במקום השלישי ,  ציוץ קורע מצחוק על מישהי שנותנת לכלבים שלה טיפות אוזניים .  גם הגיפים היו פופולריים מאוד השנה עם מעל לחצי מיליארד שפורסמו במהלך השנה החולפת ומדובר ביותר מ-1,000 גיפים שפורסמו בכל דקה .  טוויטר היא מהרשתות החברתיות הפופולריות ביותר בעולם עם מעל ל-300 מיליון משתמשים פעילים מדי חודש .  

נטע ברזילי ,  אתגר הקיקי ובנימין נתניהו :  טוויטר מסכמת את השנה החולפת
זכיית ישראל באירוויזיון ,  אתר הקיקי והעברת השגרירות האמריקנית לירושלים :  זו הייתה שנה עמוסה וגדושה באירועים חדשותיים שכמו תמיד ,  הובילו את הגולשים לפרגן ,  להוציא את זעמם ולפרוק את תסכולם ברשתות החברתיות .  לקראת סוף השנה ,  טוויטר מסכמת את אירועי הגולשים הישראלים

