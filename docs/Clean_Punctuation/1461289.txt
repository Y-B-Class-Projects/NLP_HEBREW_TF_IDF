עסקת שליט הוקפאה :  חמאס מחכה לנתניהו
מקורות מצרים מסרו כי המגעים העקיפים בין ישראל לחמאס הופסקו עד שנתניהו יגבש את עמדתו בנושא . " מצרים רוצה לבחון אם נתניהו מחויב לסיכומים שהושגו "
 המשא ומתן לשחרור החייל החטוף גלעד שליט בין ישראל לחמאס הוקפא באופן זמני עד שראש הממשלה הנכנס בנימין נתניהו יקבל החלטה בנושא .  כך דיווחו  ( שלישי )  מקורות מצרים המוגדרים  " מהימנים "  לעיתון  " אל-חיאת "  היוצא לאור בלונדון .  המקורות הבהירו כי התיווך המצרי הוא האחראי הבלעדי על ניהול המשא ומתן לגיבוש עסקה .
 המקורות מסרו עוד כי שליח ראש הממשלה למשא ומתן לשחרור שליט ,  עופר דקל ,  ממתין להוראותיו של נתניהו סביב הנושא וברגע שיקבל אותן ,  יחדש את המגעים לשחרור שליט .  המקורות מסרו עוד כי מצרים ממתינה לראות אם המגעים יחודשו מהנקודה שבה הופסקו  " או שמא הממשלה החדשה לא תהיה מחויבת לדבר ,  ואז הם יתחילו מנקודת ההתחלה ". 
אתמול התייחס בכיר חמאס ומחזיק תיק שליט בארגון ,  אוסמה אל-מזיני להעברת המשא ומתן לשחרור שליט לממשלת נתניהו ואמר : " איננו מצטערים על כך שהתיק נסגר .  יש לנו את הדרישות שלנו ולא מעניין אותנו מי הגורם שפותח את התיק הזה או סוגר אותו .  מה שמעניין אותנו הוא שישראל תיענה לדרישותינו .  העברת התיק לממשלת נתניהו לא מעניינת אותנו .  לא התעייפנו מהעיסוק בו ". 

עסקת שליט הוקפאה :  חמאס מחכה לנתניהו
מקורות מצרים מסרו כי המגעים העקיפים בין ישראל לחמאס הופסקו עד שנתניהו יגבש את עמדתו בנושא . " מצרים רוצה לבחון אם נתניהו מחויב לסיכומים שהושגו "
 
