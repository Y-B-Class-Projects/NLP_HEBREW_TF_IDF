הקרב הוכרע :  ח"כ שאמה יהיה יו"ר ועדת הכלכלה
למרות ניסיונותיו של נתניהו להשאיר בתפקיד את מקורבו אופיר אקוניס ,  ימונה ח"כ כרמל שאמה הכהן ליו"ר ועדת הכלכלה של הכנסת .  עם זאת ,  הוא ייכנס לתפקיד רק בעוד 45 יום
סיעת הליכוד החליטה היום  ( שני )  לדחות את חילופי יו"ר ועדת הכלכלה של הכנסת ב-45 ימים .  בסיומם יחליף חבר הכנסת כרמל שאמה הכהן את חבר הכנסת אופיר אקוניס ,  על פי ההסכם שנחתם עם הקמת הקואליציה .  ההחלטה התקבלה ללא הצבעה וקדמה לה בקשה של ראש הממשלה בנימין נתניהו לדחות את חילופי יושבי הראש של ועדת הכלכלה .
 ח"כ שאמה הכהן הביע מורת רוח מדחיית כניסתו לתפקיד ומקבלת ההחלטה ללא הצבעה בישיבת סיעת הליכוד . " אשקול את צעדיי ",  הוא אמר בתום הישיבה .  לדבריו , " על פי חוקת הליכוד ,  10% מפורום שמתכנס יכולים לדרוש הצבעה חשאית ,  וראש הממשלה סירב לקיים הצבעה שכזו .  משום כך לא היתה כלל הצבעה והסיעה הגיעה להסכמה מבלי להצביע ". 
בישיבת סיעת הליכוד אמר ראש הממשלה נתניהו : " אני מבקש עיכוב של 45 ימים בביצוע החלטת הסיעה לגבי איוש ראשות ועדת הכלכלה .  מדובר בעיכוב זמני בביצוע ההחלטה ,  מכיוון שייתכנו שינויים באיוש ראשות של ועדות שונות בכנסת .  זה לא עניין אישי ".  ראש הממשלה הוסיף כי ח"כ אקוניס לא ביקש להישאר בתפקידו כיו"ר הוועדה הנוכחי .  גם אקוניס אמר לאחר קבלת ההחלטה כי  " מעולם לא ביקשתי מראש הממשלה להישאר בתפקיד .  אמלא כל החלטה של סיעת הליכוד ושל ראש הממשלה ". 

הקרב הוכרע :  ח"כ שאמה יהיה יו"ר ועדת הכלכלה
למרות ניסיונותיו של נתניהו להשאיר בתפקיד את מקורבו אופיר אקוניס ,  ימונה ח"כ כרמל שאמה הכהן ליו"ר ועדת הכלכלה של הכנסת .  עם זאת ,  הוא ייכנס לתפקיד רק בעוד 45 יום

