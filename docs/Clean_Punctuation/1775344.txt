רה"מ הבטיח :  טייסת כיבוי מבצעית עד הקיץ
חודש לאחר אסון הכרמל ,  מתכוננת הממשלה לקיץ הקרוב :  רה"מ הודיע כי המדינה תחכור בין שניים לארבעה מטוסי כיבוי ותשכור טייסים זרים ,  שיהיו כפופים לחיל האוויר
ראש הממשלה בנימין נתניהו ,  עדכן הבוקר  ( שני )  את חברי ועדת חוץ והביטחון בכנסת כי ,  טייסת של מטוסי כיבוי תהיה מבצעית כבר בקיץ הקרוב . " הטייסים לא יהיו ישראלים בשלב ראשון כי לוקח זמן להכשיר אותם "  אמר נתניהו שהוסיף כי עיקר המגעים נעשים מול חברת  " אייר קנדה ",  ושבשלב הראשון ישראל תחכור את המטוסים .  עם זאת ,  הטייסת ,  שתכלול בין שניים לארבעה מטוסים ,  תהיה כפופה לחיל האוויר .
 עלות החכרת הטייסת מוערכת בכ-50 מיליון שקלים ,  הרבה פחות מהסכום שנקב צה"ל בכדי להקים טייסת עצמאית כזו  כמיליארד שקלים .  בישיבה קודמת של הוועדה ,  אמר גורם ביטחוני כי הסכום הגבוה מיועד לרכישת ארבעה עד שישה מטוסי כיבוי וכעת בוחן חיל האוויר את הדגמים של המטוסים שיירכשו .  בין היתר ,  נבדקת האפשרות לרכוש מטוסים מתוצרת קנדה ,  ככל הנראה מאותם דגמים שיוחכרו .  
כזכור ,  אחת מהביקורות שנמתחו על ראש הממשלה במהלך ולאחר השריפה בכרמל היא היעדר טייסת שכזו ברשות ישראל .  במהלך השריפה הוזעקו מטוסי כיבוי מיוון ,  טורקיה ,  רוסיה ,  צרפת ואף מטוס הכיבוי הענק ,  ה"סופר-טנקר "  האמריקאי ,  סייע בכיבוי הלהבות .  כעת ,  נראה שנמצא פתרון ביניים שיעניק מענה לאפשרות ששריפת ענק נוספת תפרוץ ,  החל מהקיץ הקרוב .
 
רה"מ הבטיח :  טייסת כיבוי מבצעית עד הקיץ
חודש לאחר אסון הכרמל ,  מתכוננת הממשלה לקיץ הקרוב :  רה"מ הודיע כי המדינה תחכור בין שניים לארבעה מטוסי כיבוי ותשכור טייסים זרים ,  שיהיו כפופים לחיל האוויר

