הדגלנים ,  הזיקוקים ומופע הרחפנים :  הרגעים הגדולים מטקס המשואות
יריית הפתיחה של אירועי יום העצמאות ה-70 למדינה החלה בטקס המסורתי בהר הרצל .  שלמה ארצי ,  ליא קניג ואבשלום קור הדליקו משואות .  שרית חדד ונטע ברזילי הופיעו ושרו יחד עם רקדנים ,  רחפנים וזיקוקים . " יש מי שרוצה לכבות את האור שלנו ,  זה לא יקרה ",  אמר נתניהו
טקס הדלקת המשואות לרגל יום העצמאות ה-70 למדינת ישראל התקיים אמש  ( רביעי )  בהר הרצל שבירושלים .  בין מדליקי המשואות שהוכרזו לפני כשבועיים שלמה ארצי ,  ליא קניג ,  זאב רווח וד"ר אבשלום קור .  הטקס כלל מופע אור-קולי מרהיב ,  מיצג רחפנים מיוחד ,  זיקוקים מרהיבים והופעות של אמנים ובהם נטע ברזילי ושרית חדד .  בנוסף לכך ,  כמדי שנה נערכו תרגילי הסדר המסורתיים של הדגלנים .
 ראש הממשלה בנימין נתניהו נשא נאום והדליק משואה ,  זאת לאחר הפשרה שהושגה עם יו"ר הכנסת יולי אדלשטיין . " בשנת 70 לספירה כבתה המנורה אבל היום בשנת 70 לעצמאות ישראל המנורה היא סמל מדינתנו ואורותיה חזקים מתמיד ",  אמר נתניהו בנאומו . " גם היום יש מי שרוצה לכבות את האור שלנו .  אני מבטיח לכם שזה לא יקרה .  האור שלנו תמיד יגבר על החושך שלהם ".  
" כל העמים שגלו מארצם נעלמו ",  הוסיף ראש הממשלה . " רק אנחנו ,  שהיינו כעלה נידף בסופת הגלות ,  אנחנו סירבנו להיעלם ,  סירבנו להיטמע ,  אנחנו שמרנו אמונים לציון ".  הוא הוסיף : " גם כשיש בינינו מחלוקות ואיך אפשר אחרת בדמוקרטיה התוססת שלנו ,  ננהל אותן בכבוד הדדי ,  מאוחדים בידיעה שיש לנו רק בית אחד ". 
עוד בוואלה !  NEWS:מטס יום העצמאות ,  המשט והבסיסים הפתוחים :  לוח הזמנים המלאטראמפ בירך את ישראל ליום העצמאות ה-70 : " אין לנו חברה טובה יותר"נתניהו לרגל יום העצמאות ה-70 : " כל שנת עצמאות היא תוספת כוח " 
" כשדוד בן גוריון הכריז על הקמת המדינה הוא לא נרתע ממנה גם כשהוא ידע שהיא כרוכה במלחמה קשה מול אלה שרצו למנוע את תקומתנו ",  המשיך נתניהו . " גם כיום איננו נמנעים ממאבק מול אלה שרוצים להכחידנו .  כי אנחנו יודעים שלהגן על עצמנו בכוחות עצמנו זוהי תמצית העצמאות .  אנחנו נחושים מתמיד ,  אנחנו חזקים מתמיד .  אם נדרש להגן על עצמנו נעמוד באתגר ונבטיח את נצח ישראל ". 
נתניהו הודה לארצות הברית ולנשיאה ,  דונלד טראמפ . " כולנו מוקירים את הברית האיתנה עם ארצות הברית ומברכים את ההחלטה ההיסטורית של הנשיא טראמפ להכיר בירושלים כמדינתנו ולהעביר לשם את השגרירות ",  אמר .  בנוסף לכך ,  הוא התייחס לביקורו בהודו ואמר כי  " אנחנו הופכים את ישראל לכוח עולמי עולה ". 
לדברי נתניהו , " הערצה עמוקה לישראל מחלחלת סוף סוף לעוד מקום חשוב - למדינות ערב .  וכאן אני מאמין טמונים זרעים אמיתיים לשלום .  ידינו מושטת לשלום לכל שכנינו שחפצים בשלום .  ולאויבנו שחושבים שאנו תופעה חולפת - בעוד 70 שנה תמצאו כאן מדינה חזקה שבעתיים .  כי מה שעשינו עד כה זוהי רק ההתחלה .  מנורת ישראל תאיר לנצח ".  
נתניהו הדליק משואה בשם ממשלות ישראל לדורותיהן ,  ובמעמד הדלקת המשואה בירך את המדינה לרגל יום העצמאות ה-70 .  הוא נשא דברים במשך כ-14 דקות לאחר שאימץ את פשרת יו"ר הכנסת יולי אדלשטיין בנוגע להשתתפותו .  הפשרה בדבר השתתפות נתניהו הושגה לאחר מחלוקת עזה בין אדלשטיין לשרת התרבות מירי רגב . " גם בשנת ה-70 למדינת ישראל ,  הכנסת שמייצגת את כל אזרחי המדינה תוביל את הטקס .  לצערי הוויכוחים שנוצרו העיבו על האווירה הציבורית ואני מצר על כך ",  אמר אדלשטיין לאחר השגת הפשרה .
 אדלשטיין אמר בדברים שנשא בטקס כי  " ב-70 שנות עצמאות הגענו יחד להישגים מופלאים .  יחד גידלנו פעם תפוזי ג'אפה כתומים ,  ויחד אנחנו מגדלים היום עגבניות שרי מהונדסות .  יחד לחמנו פעם כשבידנו דוידקה ,  נפוליאונצ'יק ועוזי ,  ויחד אנחנו נלחמים היום כשמעלינו פרושה כיפת ברזל .  יחד הצמחנו בישראל נווה מדבר דמוקרטי ,  ויחד הפכנו את ארצנו הקטנטונת למעצמה טכנולוגית עולמית ,  שהצדק והמוסר מובילים אותה ".  
אדלשטיין השיא משואה שאותה הקדיש לכבוד דור המייסדים , " שבידיהם החשופות הפכו את הלא ייאמן - למובל מאליו ",  וכן לכבוד ירושלים ,  הכנסת ,  חיילי צה"ל וזרועות הביטחון .  בנוסף לכך ,  הוא הביע תקווה לשובם של השבויים והנעדרים .  עוד הוסיף יו"ר הכנסת כי מהחיבורים בין מגוון האזרחים  " צומחת ועולה החברה שלנו כמו פסיפס מופלא של שבטים וגוונים ,  אמונות ודעות ,  ארצות מוצא ואורחות חיים .  הגיוון - הוא מקור העוצמה שלנו ,  המורכבות - היא הדלק שבמנוע הצמיחה שלנו ".  הוא הוסיף כי  " אם נאמין בכך בלב שלם ,  יפלו החומות ,  יוסרו המחיצות וימשיך להתרחש הפלא הישראלי ונוכל כולנו להמשיך ולשיר יחד :  הללויה ,  על מה שהיה ומה שעוד לא היה ". 
עוד הדליקו משואה נועם גרשוני ,  מרגלית זינאתי ,  שייח מואפק טריף ,  אלוף במיל' ישעיהו גביש ,  פרופ' מרסל מחלו ,  פרופ' אביעזרי פרנקל ,  מאי קורמן ,  נציגת מש"ב במשרד החוץ ונציג צה"ל .  
מחר יתקיים מטס חיל האוויר המסורתי ויחלוף מעל כ-40 ערים ויישובים - בנקודתו הצפונית ביותר בקריית שמונה ובנקודתו הדרומית ביותר באילת .  במטס יקחו חלק עשרות כלי טיס וביניהם ,  מטוסי קרב מסוג אדיר F-35 ,  סופה F-16I  ,  ברק  ( F-16 )  ולביא .  מסוק קרב מסוג  " פתן ",  מסוקי סער מסוג יסעור וינשוף ומטוסי תובלה מסוג ראם ,  שמשון ,  קרנף ,  נחשון וצופית .  כמו כן ,  השנה ישתתפו במטס מטוסי האמברייר ו-757 של חברת  " ארקיע ",  מטוס 787 של אל על ,  שלושה מטוסי אייר טרקטור של יחידת הכיבוי ושלושה מטוסי סייפן של המשטרה .
 בנוסף לכך ,  יפתחו לציבור הרחב בסיסי חיל האוויר ויתקיים גם משט חגיגי שבו ישתתפו מגוון כלי שיט מבצעיים של זרוע הים ,  בהם שתי צוללות ,  ספינות טילים מדגם  " סער 5 "  בליווי מסוק ימי ו"נירית ",  כלי בט"ש מסוג דבורות השייכות לפלגה הצפונית  ( 914 )  והפלגה הדרומית  ( 916 )  וכלי שייט מסוג  " מורנה "  של יחידת הקומנדו הימי .  בחופי תל אביב והרצליה תבוצע חבירה של יאכטות אזרחיות מהמרינות להישט משותף .
 מפגן הצניחה הייחודי יערך השנה לכבוד שנת ה-70 למדינת ישראל ובמסגרתו יוצנחו כ-100 מפקדים וחיילים בעבר ובהווה בשלוש נקודות מרכזיות ברחבי הארץ :  חוף דדו בחיפה ,  חוף גורדון בתל אביב והטיילת בטבריה .
  ( עדכון ראשון :  20:00 )  

הדגלנים ,  הזיקוקים ומופע הרחפנים :  הרגעים הגדולים מטקס המשואות
יריית הפתיחה של אירועי יום העצמאות ה-70 למדינה החלה בטקס המסורתי בהר הרצל .  שלמה ארצי ,  ליא קניג ואבשלום קור הדליקו משואות .  שרית חדד ונטע ברזילי הופיעו ושרו יחד עם רקדנים ,  רחפנים וזיקוקים . " יש מי שרוצה לכבות את האור שלנו ,  זה לא יקרה ",  אמר נתניהו

