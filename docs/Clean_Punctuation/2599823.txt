בליכוד ממשיכים לתקוף :  סרטון תעמולה נגד בנט
אחרי שחזר בו מהקריאה לסרבנות ,  במפלגת השלטון פרסמו סרטון המשווה בין דבריו לבין סרבנות מהשמאל הפוליטי ,  אשר  " קורעות את העם ".  בנט לנתניהו : " תפסיק לירות בתוך הנגמ"ש "
 העימות בין הליכוד ביתנו ויו"ר הבית היהודי נמשך :  למרות שנפתלי בנט חזר בו אתמול רשמית מהקריאה לסרבנות ,  במפלגת השלטון מאשימים אותו הערב  ( ראשון )  בהיותו פוליטיקאי  " חסר אחריות ".  אחרי פרסום הכרזות האנונימיות היוצאות נגד סרבנות - אשר יוחסו לליכוד - מפרסמת היום המפלגה גם סרטון תעמולה שיוצא נגד התופעה ,  בו מוצגת המועמדת ברשימת העבודה לכנסת ,  מרב מיכאלי ,  לצדו של בנט ובו הכיתוב : " סרבנות קורעת את הצבא ,  העם והמדינה ".  
במהלך עימות בין נציגי המפלגות בכנס של תנועת  " עתיד כחול-לבן "  באוניברסיטת תל אביב התייחס בנט לסערה שהתעוררה סביב דבריו בנוגע להתנגדות לפינוי התנחלויות ,  ואף קרא לכל חייל לקיים את פקודות צה"ל . " ביום חמישי התבטאתי אצל נסים משעל ועברתי שבת לא פשוטה ,  לא בגלל המנדטים ",  אמר בנט וציין כי לדעתו המפלגה דווקא תרוויח מנדטים לאחר ההתבטאות .  
בנט התייחס גם למודעות שפורסמו נגדו היום בעיתונים וקרא לנתניהו : " אל תפלג את העם ואל תפלג את צה"ל בשביל להרוויח שליש מנדט .  ההתנפלות כמוצא שלל רב זה אולי נחמד ,  אבל זה קורע את החברה הישראלית ". 
בליכוד ביתנו ,  שממשיכים לחשוש מתחזקותו הניכרת של הבית היהודי ,  מיהרו להגיב לדבריו של בנט נגד נתניהו ,  ובהודעה שפרסמו היום כתבו : " לצערנו הרב ,  נפתלי בנט שטוען 'משהו חדש מתחיל' ,  ממשיך לזגזג ולנהוג כאחרון הפוליטיקאים .  בנט מכפיש ומאשים את כל העולם חוץ מלעשות את הדבר הנכון - להתנצל ולחזור בו מעמדתו חסרת האחריות ".  כחלק מהתגובה צירפו בליכוד ביתנו סרטון תעמולה נגד יו"ר הבית היהודי בו נשמע בנט אומר  " חלק מובנה מלהיות חייל זה סירוב ".   " עצוב מאוד שבנט עדיין טוען שלא תמך בסרבנות ולכן מצורף סרטון תזכורת .  אולי בעקבותיו בנט יבין אחריות מהי ",  סיכמו במפלגת השלטון .
 הקרב המתוקשר לא צפוי לדעוך בקרוב ,  שכן הערב צפוי בנט להגיב שוב לקמפיין הליכוד נגדו בכנס של מכינות קדם צבאיות בירושלים .  עם זאת ,  בדברים שיישא עתיד בנט לנסות ולהנמיך את הלהבות שנוצרו במחנה הימין ולפנות לנתניהו במטרה לשים את הסכסוך מאחור . " אני פונה לראש הממשלה ,  אנחנו מאותו מחנה ",  נמסר מטעמו של בנט , " תפסיק לירות בתוך הנגמ"ש .  צריך להפסיק ההתקפות בתוך המחנה הלאומי .  מודעות אנונימיות לא יעזרו .  צריך לפרוס את המצע באופן גלוי בפני העם .  זאת הדרך לשכנע אותו ולא על ידי סילופי דברים ".  
לקריאה נוספת:הליכוד :  לא יודעים אם להאמין לבנט א או בנט בנתניהו :  מי שתומך בסרבנות לא יהיה בממשלה שליפוסט פוליטי :  בנט נפל למלכודת של הליכוד
לפניות לכתב יהושע בריינר :  joshjosh@walla.com 

בליכוד ממשיכים לתקוף :  סרטון תעמולה נגד בנט
אחרי שחזר בו מהקריאה לסרבנות ,  במפלגת השלטון פרסמו סרטון המשווה בין דבריו לבין סרבנות מהשמאל הפוליטי ,  אשר  " קורעות את העם ".  בנט לנתניהו : " תפסיק לירות בתוך הנגמ"ש "
 
