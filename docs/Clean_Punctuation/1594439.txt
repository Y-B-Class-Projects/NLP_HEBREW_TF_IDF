לבני :  ב-2020 ישראל עלולה לאבד הרוב היהודי
יו"ר האופוזיציה ציפי לבני אמרה היום בוועידת הנשיא בירושלים כי אם הממשלה מעוניינת לשמור על רוב יהודי בישראל עליה לוותר על חלקים מהארץ כדי לקיים את ישראל כמדינה יהודית . " אי אפשר לעסוק רק בהסדר בלי לעסוק במחיר "
 יו"ר האופוזיציה ציפי לבני ,  שר הביטחון אהוד ברק ושר הפנים אלי ישי השתתפו הערב  ( חמישי )  בפאנל בוועידת הנשיא בבנייני האומה בירושלים והציגו את חזונם למדינת ישראל לשנת 2020 .  לבני אמרה כי הציונות שינתה את ייעודה והיום ייעודה הוא לשמור על ישראל ערכית ודמוקרטית ולשמור על מדינה יהודית .
" ישראל ב-2020 יכולה להיות באחד משני מצבים .  לממש את חזון ישראל כיהודית ודמוקרטית שחיה בשלום ובביטחון בארץ ישראל ובגבולות מוכרים .  מצב זה יחייב אותנו לוותר על חלק מארץ ישראל כדי לקיים את ישראל כיהודית .  האפשרות השנייה היא ברירת המחדל - מדינה אחת לא יהודית ,  וללא מאפיינים יהודיים .  יגורו בה יהודים אך לא יהיה בה רוב יהודי ". 
לבני התייחסה למשא ומתן עם הרשות הפלסטינית ואמרה כי  " אי אפשר לעסוק רק בהסדר בלי לעסוק במחיר .  מי שמתנגד ומעכב את ההסכם בלי להציע אלטרנטיבה עלול להוביל למדינה לא יהודית .  הציונות לא מתה עם הקמת המדינה אלא שינתה את ייעודה  לשמור על ערכיה כמדינה יהודית .  כל יום שעובר ללא הכרעה כזו ויישומה הוא יום מבוזבז ". 
שר הביטחון אהוד ברק נאמר בנאומו כי על ישראל ללכת לשלום אך לדאוג לביטחונה . " אין לנו אשליות  כאן לא אירופה .  אבל אנחנו חזקים ומסוגלים להגן על עצמנו יד אחת עם אצבע על ההדק ויד אחת מושטת לשלום ".  ברק התייחס גם להעשרת האורניום באירן , " דרושה לנו חוכמת מנהיגים היום ולא ב-2020 .  יש בפנינו אתגרים .  באירן שמענו על הסכם ההעשרה שישיג את אירן אחורנית ,  אך אם לא מפסיקים את ההעשרה אירן קיבלה לגיטימציה לתוכנית הגרעין .  אני חוזר ואומר ,  דרוש להפסיק את העשרת האורניום באירן ". 
שר הפנים ,  אלי ישי  ( ש"ס )  ,  השתתף אף הוא בוועידה ואמר כי  " כולם מסכימים שישראל ויתרה ויתורים מרחיקי לכת למען תהליך השלום .  ממשלות ישראל עשו צעדים מרחיקי לכת ,  הבעיה היא לא אצלנו אלא בצד השני שם אין את היכולת לקיים החלטות אמיצות .  אולמרט עשה מאמצים ולא נחתם הסכם .  לצערי אני לא רואה מישהו ברשות שיכול לומר אנחנו הולכים לעשות הסכם .  אפילו לומר שהם מכירים במדינה יהודית הם לא יכולים .  צריך להפסיק להאשים את עצמנו ". 
אתמול נאמה בוועידה שגרירת ארה"ב באו"ם ,  סוזן רייס .  רייס אמרה כי  " הגיע הזמן לחידוש המו"מ לשלום ללא תנאים מקדימים ,  תוך הבטחת ביטחון לישראל ולפלסטינים ".  היא ציינה כי מטרת המו"מ על פי ארצות הברית היא  " שתי מדינות ,  החיות זו לצד זו בשלום ,  תוך מתן ביטחון לתושבי ישראל ועצמאות לפלסטינים והפסקת הכיבוש .  זה האינטרס האמריקאי ,  הישראלי והפלסטיני ". 
ביום שלישי פתח ראש הממשלה בנימין נתניהו את הוועידה ופנה בנאומו ליו"ר הרשות הפלסטינית אבו מאזן .  נתניהו אמר כי  " עשינו שלום עם מצרים ועשינו שלום עם ירדן .  לא נלאה מהמאמצים להשיג שלום עם הפלסטינים ונשיג זאת .  רבים חושבים שזו משימה בלתי אפשרית ,  אני מאמין שהשלום עם הפלסטינים אפשרי אבל זה דורש מנהיגות ואומץ לב משני הצדדים ". 
נתניהו העביר מסר ישיר לפלסטינים : " אני קורא היום לאבו מאזן  הובל את עמך לשלום .  אמור לעמך שהגיע העת לסיים הסכסוך אחת ולתמיד .  אמור לעמך כי הגיע הזמן ששני העמים יחיו בשלום וביטחון זה לצד זה .  בוא נדבר שלום לא רק בחדרי חדרים אלא גם בחוץ :  אל העם הישראלי והפלסטיני ".  
נשיא ארצות הברית ברק אובמה לא הגיע לוועידה ,  אולם שיגר בפתחה מסר מוקלט לבאי הוועידה המכוון בעיקר למנהיגים הישראלים והפלסטינים : " אסור להסתמך על סטטוס קוו מסוכן ",  אמר נשיא ארה"ב . " צריך לקחת סיכון ואפשר להצליח כנגד כל הסיכויים ".  אובמה התייחס ליחסים בין ישראל לארה"ב ואמר כי  " הידידות בין ישראל לארה"ב היא יותר מברית אסטרטגית ". 

לבני :  ב-2020 ישראל עלולה לאבד הרוב היהודי
יו"ר האופוזיציה ציפי לבני אמרה היום בוועידת הנשיא בירושלים כי אם הממשלה מעוניינת לשמור על רוב יהודי בישראל עליה לוותר על חלקים מהארץ כדי לקיים את ישראל כמדינה יהודית . " אי אפשר לעסוק רק בהסדר בלי לעסוק במחיר "
 
