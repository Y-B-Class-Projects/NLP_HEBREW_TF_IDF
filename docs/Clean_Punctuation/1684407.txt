 " הכפלנו תקציבים כדי להזניק את ההיי טק "
 ראש הממשלה נתניהו : " ישראל לא יכולה להתחרות עם סין והודו בהיי-טק אבל כן לשתף איתן פעולה - נמשוך מוחות ישראלים ונשמור על מקומנו כמרכז חדשנות "
  ( צילום :  גדעון צנטנר ,  עריכה :  דורון שטיין ) 
אני רוצה להביע את הערכתי להייטק ",  אמר הערב ראש הממשלה ,  בנימין נתניהו ,  בכנס של איגוד תעשיית ההיי-טק . " חדשנות ,  חינוך והיי-טק לא יספיקו לצמיחה כלכלית .  ראינו בעולם חלקים עם חינוך מעולה שלא התרוממו לצמיחה .  שוק חופשי חשוב לחדשנות ,  שוק שמעודד ערך של יזמות וטכנולוגיה ,  ומייצר הטבות לאנשים ". 
לדברי ראש הממשלה , " אנשים לא יוצרים סתם ,  אלא למטרת ערך .  אנשים עובדים קשה כדי להרוויח ,  וזאת אמת שנשכחת ".  לדבריו , " בשוק החופשי אלו שיובילו הם אלו שיובילו ערך מוסף ,  וזה נכון גם לכלכלות המתפתחות .  בכלכלה מפותחת אתה יכול לקיים רמת חיים ,  ליצור חדשנות דרך מוצרים ושירותים ,  שיאפשרו לך להתחרות בשוק הגלובלי .  שוק חופשי הוא תנאי הכרחי ,  וחדשנות וטכנולוגיה קשורים לשוק חופשי .  חייבים את שניהם ,  וזה מה שניסינו ליצור בישראל ".   " רפורמות הן תהליך מתמשך ,  שאי אפשר להפסיק אותו - כמו שחברות שאתם מייצגים לא מפסיקות להתחרות .  צריך לעשות רפורמות במגזר הציבורי ,  לשפר באמצעות טכנולוגיה ,  וגם רפורמות בשוק הפרטי הן חשובות מאוד - להוריד חסמי בירוקרטיה .  זה קשה לביצוע מבחינה פוליטית ,  אבל זה חייב להתבצע .  צריך לאפשר למגזר הפרטי לשגשג ",  אמר ראש הממשלה .
 לדברי נתניהו , " עשינו 3 דברים בישראל :  הכפלנו את תקציב ההוצאה כדי למשוך מוחות ישראלים על מנת שיבואו למרכזים האקדמיים והאוניברסיטאות .  נבצע רפורמות גם בחינוך הגבוה ,  כי אלו המקומות שמייצרים רעיונות חדשים .  דבר שני ,  אנחנו מעודדים משקיעים מוסדיים בחברות סטארט אפ על ידי מתן הטבות ותמריצים .  אנחנו יכולים לעשות הרבה יותר וזה יכול להאיץ את הכלכלה.דבר שלישי הוא לתת תמריץ שחברות סטארט אפ ישארו בישראל ,  כדי שהן יהפכו את הבסיס שלהן בישראל ויהפכו לגדולות .  יש לנו הרבה חברות עם רעיונות חדשים .  הן נקנות ואז עוזבות לחול .  וזה תהליך טבעי .  אנחנו מבינים את זה .  אבל אנחנו רוצים שיותר חברות ישארו בישראל ". 
לדברי ראש הממשלה , " אנחנו מבינים שהיי-טק הישראלי יצטרך להיות יותר מגוון - לביוטק ,  ננוטק ,  סולאר ואנרגיות חלופיות ,  במיוחד עבור נפט ותחבורה .  אנחנו חזקים במדעי חיים ובתחומים נוספים .  אנחנו רוצים ליצור תשתית לרעיונות ,  אנשים וכסף ,  שתאפשר לעודד הקמת חברות שנשארות כאן .  אנחנו רוצים מרכיב בינלאומי חזק בישראל ,  שותפויות עם מדינות רבות מהעולם .  אנחנו רוצים במיוחד קשר עם אסיה ,  הודו וסין .  ישראל לא יכולה להתחרות עם סין והודו בגודל ,  אבל לא צריך להתחרות .  אנחנו יכולים לשתף פעולה ולהשלים אחד את השני .  להם יש הרבה יתרונות וגם לנו יש יתרונות ,  וכל צד יכול לענות על הצרכים של האחר .  העתיד שייך לטכנולוגיה וחדשנות ,  וישראל היא מרכז חדשנות ".  

" הכפלנו תקציבים כדי להזניק את ההיי טק "
 ראש הממשלה נתניהו : " ישראל לא יכולה להתחרות עם סין והודו בהיי-טק אבל כן לשתף איתן פעולה - נמשוך מוחות ישראלים ונשמור על מקומנו כמרכז חדשנות "
 
