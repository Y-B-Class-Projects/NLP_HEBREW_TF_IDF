פרשת הצוללות :  שמרון והמקורב לרה"מ נחקרו - ועומתו עם גנור
פרקליטו ובן דודו של רה"מ ועוזרו הבכיר נחקרים בלהב 433 ,  לאחר שאתמול נחקרו 15 שעות בתיק 3000 .  נגד המקורב לנתניהו מתגבש חשד בעבירות מרמה והפרת אמונים .  עד המדינה בפרשה ,  מיקי גנור ,  הגיע לעימות עם השניים - ותועד מחוץ לחדר החקירות
דוד שמרון ,  בן דודו ועורך דינו של ראש הממשלה בנימין נתניהו ,  וכן עורך דין נוסף המקורב מאוד לנתניהו ,  נחקרים היום  ( שני )  בלהב 433 במסגרת פרשת הצוללות .  אתמול הם נחקרו במשך 15 שעות ,  כחלק מהתפתחות בתיק 3000 ,  שבמסגרתו עלה חשד לשוחד בעסקת מכירת כלי השיט מגרמניה לישראל .  
במשטרה מעריכים כי ניתן יהיה לגבש חשד להפרת אמונים ומרמה נגד מקורבו ועוזרו הבכיר של ראש הממשלה בנימין נתניהו ,  אף שהוא לא עובד מדינה .  שמו עדיין אסור בפרסום . " הוא עסק בנושאים מדינתיים ,  ובשל אופי העיסוק הזה ,  חלים עליו החובות של נושא משרה ציבורית ממשלתית ,  גם אם הוא לא קיבל תשלום מקופת המדינה ",  אמר גורם בכיר במערכת אכיפת החוק .  
לקריאה נוספת בנושא פרשת הצוללות :  מתגבש חשד להפרת אמונים נגד מקורבו של נתניהו שנחקרבתום 15 שעות :  הסתיימה חקירתם של שמרון ושל המקורב לנתניהו 
במהלך הערב הגיע ללהב 433 עד המדינה בפרשה מיקי גנור ,  להתעמת עם שני הנחקרים .  בעימות הוא אמור להטיח בפני שמרון מידע על סכומי הכסף שקיבל בתמורה לקידום חוזים מול חברת תיסנקרופ הגרמנית .  במהלך העימות יצא גנור להפסקה ,  בה אכל ארוחת ערב עם חוקרי היחידה הארצית למאבק בפשיעה הכלכלית .  בתיעוד הוא נראה מחוץ לחדר החקירות עם מגש הפיצה אותו אכל עם החוקרים .
 לדברי אותו גורם , " אי אפשר להתעלם מכך שתחום העיסוק של המקורב היה בתחום הביטחוני והאסטרטגי של מדינת ישראל ולכן רמת המחויבות שלו כלפי המדינה היא גבוהה מאוד .  לכן ,  חלים עליו כל הכללים והחובות שחלים על נושא משרה ציבורית ממשלתית ".  
יו"ר מפלגת  " יש עתיד ",  יאיר לפיד ,  התייחס לחקירה בפתח ישיבת סיעתו .  לדבריו , " זו עליית מדרגה .  כל הכוורת הכי קרובה של נתניהו ,  נגועה בפרשה הזו .  העדתי בפרשה .  אני יודע מה שעוד לא פורסם .  אין תסריט ,  אין מצב ,  שנתניהו לא יוזמן לחקירה בפרשת הצוללות .  הוא מקודקודי הפרשה .  זה לא חמגשיות .  זה לא בקבוקים .  זה בטחון המדינה .  זה קודש הקודשים ". 
עורכי הדין המייצגים חלק מהחשודים בפרשת הצוללות מחו על התנהלות החוקרים אמש ,  ולטענתם יש אפליה בין החשודים .  לטענת אחת מעורכות הדין ,  עורך הדין שמרון ומקורבו של ראש הממשלה זכו להקלות משמעותיות מצד החוקרים ,  ולמרות שהחשדות נגד השניים חמורות ,  נמנעו מלהביא אותם לבית המשפט להארכת מעצר .  כמו כן ,  עלתה ביקורת על ההחלטה להוציאם בניידות עם חלונות כהים כדי למנוע את צילומם .  
גורם בליכוד התייחס לחקירה ואמר כי  " למרות הניסיונות לייצר אווירת לינץ' של משפט תקשורתי שתוצאותיו סומנו מראש ,  היועץ המשפטי והפרקליטות חוזרים ומבהירים שראש הממשלה אינו חשוד בשום צורה בפרשת הצוללות .  זה היה נכון ,  זה נכון עכשיו ,  וזה יהיה נכון תמיד ". 
השתתף בהכנת הכתבה :  יקי אדמקר
 ( עדכון ראשון :  12:23 )  

פרשת הצוללות :  שמרון והמקורב לרה"מ נחקרו - ועומתו עם גנור
פרקליטו ובן דודו של רה"מ ועוזרו הבכיר נחקרים בלהב 433 ,  לאחר שאתמול נחקרו 15 שעות בתיק 3000 .  נגד המקורב לנתניהו מתגבש חשד בעבירות מרמה והפרת אמונים .  עד המדינה בפרשה ,  מיקי גנור ,  הגיע לעימות עם השניים - ותועד מחוץ לחדר החקירות

