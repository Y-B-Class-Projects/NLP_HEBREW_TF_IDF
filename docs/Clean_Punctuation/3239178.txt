בנימין נתניהו :  ליברמן קיבל כל מה שרצה ,  ובחר שוב להפיל ממשלה
רה"מ המשיך לתקוף את יו"ר ישראל ביתנו ברקע פיזור הכנסת וההחלטה על הליכה לבחירות .  נתניהו כינה את ליברמן  " המפיל הלאומי ",  וטען כי בחירתו למנוע את הקמת הממשלה נבעה מ"שילוב של רצון אישי להביא עוד מנדטים ואובססיה להפיל ממשלות ימין ".  ישראל ביתנו : " נתניהו לחוץ "
 נתניהו תקף בחריפות את ליברמן וכינה אותו : " המפיל הלאומי "" יש פה שילוב של רצון אישי ואובססיה להפיל ממשלות ימין "" האיש הזה ,  בשביל גחמה אישית מוכן לקחת מדינה שלמה לבחירות"ישראל ביתנו : " נתניהו לחוץ ושוב מפזר דברי שקר "  
ראש הממשלה בנימין נתניהו תקף הערב  ( חמישי )  את יו"ר ישראל ביתנו ,  אביגדור ליברמן ,  ואמר כי הוא  " קיבל כל מה שרצה ,  ובחר שוב להפיל ממשלה ".  בהצהרה שמסר לאור פירוקה של הכנסת ה-21 וההחלטה על הליכה לבחירות ב-17 בספטמבר ,  הדגיש נתניהו כי ליברמן הוא  " המפיל הלאומי ".  לדבריו ,  הוא  " קיבל כל מה שהוא רצה תקציבים ,  ועדות ,  תפקידים וגם את חוק הגיוס ".  
" האיש הזה ,  בשביל גחמה אישית מוכן להפיל את הממשלה ולקחת מדינה שלמה לבחירות ",  המשיך ראש הממשלה . " יש פה שילוב של רצון אישי ואובססיה להפיל ממשלות ימין .  כשאתה מצביע ליברמן ,  אתה מצביע להפלת ממשלת ימין .  בעוד שלושה חודשים הוא יעשה זאת שוב ". 
נתניהו סיפר כי לפני כמה ימים יו"ר ישראל ביתנו נפגש עם אחד מראשי המפלגות ,  ששאל אותו מדוע הוא לא נכנס לממשלה .  לדבריו ,  ליברמן ענה : " מה ,  אני אתן לביבי להקים ממשלה ?  ".  ראש הממשלה סיכם כי  " למדנו היום שהימין לא יכול לסמוך על ליברמן ",  וכן כי  " ליברמן פועל על פי מניע אישי על חשבון המדינה ". 
הולכים לבחירות - סיקור מיוחד בוואלה !  NEWS:דרעי :  נעשה הכול כדי שבממשלה הבאה יהיה רוב בלי ליברמןיהדות התורה במתקפה על ליברמן :  לא יהיה הנושא המרכזי אצלנו בבחירותכץ קורא לצירוף איילת שקד : " כוח אלקטורלי שיחזק את הליכוד "  
מישראל ביתנו נמסר בתגובה לדברי ראש הממשלה כי  " נתניהו נכשל במלאכת הרכבת הממשלה וכרגע מחפש על מי להטיל את האשמה ,  אבל זה לא משנה את העובדה שהאחריות הבלעדית על בחירות חוזרות היא של הליכוד בלבד ".  עוד אמרו במפלגה כי  " נתניהו לחוץ ושוב מפזר דברי שקר .  בניגוד אליו ,  ליברמן תמיד שמר על עקרונותיו ". 
בכחול לבן אמרו כי  " אזרחי ישראל יודעים ומבינים שביבי נכשל כשלון כואב והוא מנסה למצוא על מי להפיל את התיק - הפעם זה ליברמן .  נתניהו מנע אתמול מהנשיא מלהטיל את הרכבת ממשלה על מועמד אחר מהליכוד או על כחול לבן ,  כדי להמשיך ולהימלט מאימת הדין .  חבל ששתיקת חברי הכנסת בליכוד מגלה לנו שאין שם מנהיגות - יש שם עדר כבשים ".  
מוקדם יותר היום תקף ליברמן את נתניהו וטען כי הליכוד לא מייצג את הימין ,  אלא פולחן אישיות .  לדבריו ,  לא ראוי ש"האיש מקיסריה מאשים את האיש מנוקדים שהוא שמאלני .  אני רוצה להזכיר שזה היה דווקא הוא שהצביע בעד ההתנתקות בכנסת ישראל ,  שהוביל את ההתנצלות בפני הדיקטטור ארדואן ,  שמנע את חוק עונש מוות למחבלים ושמנע ומונע עד היום את פינוי חאן אל-אחמר ". 
עוד הוסיף כי המשא ומתן הקואליציוני היה  " הכי מוזר שראיתי ".  ליברמן הסביר כי  " נתניהו מלכתחילה לא רצה את ישראל ביתנו בממשלה .  בליכוד כנראה בטוחים היו שנוותר נמצמץ ונישבר ונקבל תכתיבים .  מי שאשם בעובדה שישראל הולכת לבחירות חוזרות זה אך ורק הליכוד ". 
יו"ר ש"ס אריה דרעי טען בישיבת סיעתו כי יו"ר ישראל ביתנו  " השתמש בנו ככלי לטרפד את ממשלת נתניהו ".  דרעי סיפר כי השניים היו בקשרים טובים ושיתפו פעולה ,  אך לאור התנהלותו לאורך המשא ומתן הודיע כי לא ימשיך בקשר עם ליברמן , " נגמר הסיפור ". 
גם סיעת יהדות התורה התכנסה לקראת ההליכה לבחירות .  חברי המפלגה החליטו לתקוף את ליברמן  " בחכמה ולא בהתלהמות "  כדי לא לשחק לידיו .  לדברי גורמים ביהודות התורה , " הוא זקוק לטנגו הזה לצרכיו ואנו לא פראיירים ".  בישיבה סוכם להציג את נושא החרמתו של ליברמן בממשלה להכרעת הרבנים סמוך מאוד לבחירות .
  ( עדכון ראשון :  19:18 )  

בנימין נתניהו :  ליברמן קיבל כל מה שרצה ,  ובחר שוב להפיל ממשלה
רה"מ המשיך לתקוף את יו"ר ישראל ביתנו ברקע פיזור הכנסת וההחלטה על הליכה לבחירות .  נתניהו כינה את ליברמן  " המפיל הלאומי ",  וטען כי בחירתו למנוע את הקמת הממשלה נבעה מ"שילוב של רצון אישי להביא עוד מנדטים ואובססיה להפיל ממשלות ימין ".  ישראל ביתנו : " נתניהו לחוץ "
 
