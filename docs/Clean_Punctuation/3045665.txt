עקב הפרסום בוואלה !  NEWS :  רה"מ יורה לשנות את שמו של רחוב ערפאת
נתניהו הגיב בפייסבוק על מחאתם של נכי צה"ל נגד שם הרחוב במועצה האזורית ג'ת . " שוחחתי עם דרעי ,  נפעל להסרת השלט ",  כתב .  לוחם בצנחנים שאיבד את ראייתו בקרב : " שמח שראש הממשלה מביע תמיכה במאבקנו הצודק "
 ראש הממשלה בנימין נתניהו הגיב הערב  ( שבת )  על הפרסום בוואלה !  NEWS שלפיו נכי צה"ל שגילו על הימצאותו של רחוב על שם יו"ר הרשות הפלסטינית לשעבר יאסר ערפאת במועצה האזורית ג'ת פנו לשר הפנים בבקשה לשנות את שם הרחוב .  לדברי נתניהו ,  הוא יפעל להסרת השלט המורה על שם הרחוב .
 בעמוד הפייסבוק שלו כתב נתניהו : " שמעתי על מאבקם של נכי צה"ל נגד קריאת רחוב על שמו של יאסר ערפאת במועצה המקומית ג'ת שבצפון השרון .  שוחחתי על כך עם שר הפנים אריה דרעי ,  שהבהיר כי המשרד לא נתן לכך אישור ".  עוד הוסיף נתניהו כי  " במדינת ישראל לא יקראו רחוב על שמו של ערפאת - ואנו נפעל להסרת השלט ". 
המוחים על הימצאותו של השלט פנו לשר הפנים בסיוע תנועת  " אם תרצו ",  לאחר שאחד מהם ,  לירן ברוך ,  נחשף לקיומו של הרחוב דרך אפליקציית הניווט Waze .  אחד מחבריו של ברוך סיפר לו כי בדרכו לשירות מילואים בצפון הארץ ,  האפליקציה הודיעה לו על הרחוב שבג'ת ,  ונקרא על שמו של מי שעמד בראש אש"ף ואחד מסמלי המאבק הפלסטיני .
 עוד בוואלה !  NEWS:ג'קוזי מנוקב מירי ונוף לגדר ההפרדה :  סיור במלון של בנקסי בבית לחםשוב שיבושים :  תחנת הרכבת תל אביב השלום תיסגר למשך חמישה ימיםתוך יממה :  רוכב אופנוע בן 25 נהרג ליד בן שמן ,  בת 28 נהרגה בב"ש  
" לא יעלה על הדעת שבישראל ,  בתחומי הקו הירוק ,  יקראו לרחוב על שמו של מחבל עם דם על הידיים ",  אמר לוואלה !  NEWS ברוך ,  שהיה לוחם בחיל הצנחנים ואיבד את ראייתו בעין אחת במהלך קרב במחנה הפליטים קלנדיה . " ככה מתחילה הסתה ,  שנותנים כבוד לרב מרצחים ",  טען , " אני בעצמי לחמתי בשוטרים הפלסטינים שהוא שלח .  היום זה ערפאת ,  מחר זה יחיא עיאש ומחרתיים זה סמיר קונטאר ". 
הערב ,  אחרי שפרסם נתניהו את הפוסט והביע תמיכה במחאתם ,  אמר ברוך כי הוא  " שמח שכבוד ראש הממשלה ,  מביע אמפתיה ותמיכה במחאה ובמאבק הצודק שלנו .  כמו שלא ייתכן שבלב מנהטן יקראו לרחוב על שמו של הארכי-טרוריסט אוסמה בן לאדן ,  לא ייתכן במדינת ישראל יקראו לרחוב על שמו רב מרצחים ,  שיש לו על הידיים דם של מאות יהודים - יאסר ערפאת .  משרד הפנים צריך לעשות בדק בית רציני ,  איך ייתכן שקורה מצב שמועצה אזורית שמתוקצבת על ידי המשרד ,  נותנת יד לכך .  אני מקווה שכמה יותר מהר המפגע הזה יוסר ".  
מנכ"ל תנועת  " אם תרצו "  מתן פלג ,  שתנועתו נרתמה לסייע במאבק של נכי צה"ל ,  בירך את ראש הממשלה נתניהו על כוונתו לפעול להסרת שם הרחוב . " אני מודה לראש הממשלה נתניהו על כוונתו לפעול להסרת שם הרחוב הנושא את שמו של רב המרצחים - אדם שלא הביא לעולם שום בשורה למעט הרג חפים מפשע וטרור ",  אמר פלג .  לדבריו , " תנועת 'אם תרצו' הצטרפה למאבקם הצודק של נכי צה"ל שמשקף את רצון החברה הישראלית בכללותה המבקשת להפסיק את החרפה הזו .  אנו נמשיך לפעול ללא לאות כדי למנוע משונאי ישראל מבית ומחוץ להרים ראש ".  

עקב הפרסום בוואלה !  NEWS :  רה"מ יורה לשנות את שמו של רחוב ערפאת
נתניהו הגיב בפייסבוק על מחאתם של נכי צה"ל נגד שם הרחוב במועצה האזורית ג'ת . " שוחחתי עם דרעי ,  נפעל להסרת השלט ",  כתב .  לוחם בצנחנים שאיבד את ראייתו בקרב : " שמח שראש הממשלה מביע תמיכה במאבקנו הצודק "
 
