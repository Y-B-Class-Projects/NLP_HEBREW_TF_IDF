ניצול ציני :  איך השכול הופך לכלי משחק פוליטי
בסוף השבוע התברר מי מוביל את תרבות הלינץ' בישראל .  קבוצת עיתונאים מהעיתון שפעם היתה לו מדינה חברה כדי לספר לכולנו שמה שראינו בשבוע החולף היה חזיון תעתועים .  זה לא נתניהו שתפס פיקוד וניהל את המשבר בהצלחה יחד עם שריו ;  כנראה מי שכיבה את האש והביא את מטוסי הכיבוי היה יאיר לפיד .  הוא גם זה שינהל את שיקום הכרמל ופיצוי המשפחות .  אפשר לפנות אליו כבר היום :  עוד מעט ירוץ לכנסת ,  אבל בינתיים הוא נמצא גם ב"ידיעות "  וגם ב"אולפן שישי "  בערוץ 2 ,  שמזמן מתפקד כשלוחה של העיתון של מוזס . 
" ידיעות "  ניסו ככל יכולתם למזער את הישגי נתניהו בכיבוי השריפה . " נתניהו המנותק ",   " לא מנהיג .  טפסר ",   " על ראש הממשלה בוער הכובע ".  שום מילה על אולמרט .  לפיד אף הפליא לחתום את טורו בהגיג - המנוסח כמו תמיד בלשון אנחנו  ( לואי ה ? 14 כבר אמרנו ?  )  - המתאר אפשרות שבראשות הממשלה לא נמצא אדם השולט בעניינים אלא  " בחיינו שולט סוס .  בעצם אפילו לא סוס - סוס מצויר ".  וכל זה במקביל למתקפת השכול של ערוץ 2 .  
אני מכיר את השיקולים שינפקו עורכי  " אולפן שישי ",  מכיר גם את הסחר ? מכר שמתקיים בין הערוצים השונים על מרואיינים שעברו טרגדיות .  ובכל זאת ,  בליל שבת נחצה רף אדום .  אין מה להתווכח עם ניצב  ( בדימוס )  אבן חן ;  כאבו העמוק הוא כאב כולנו .  פניה המחייכות והיפות של טופז בתו מלוות אותי מאז האסון ולא מרפות .  
אבל לבד מהעובדה שהאב השכול שיחק שלא בטובתו לידיהם של בעלי אינטרסים בערוץ 2 וב"ידיעות ",  מה התחדש ב"אני מאשים "?  האם באסון ורסאי או באסון המכביה שהובאו כתנא דמסייע לטיעונים נדרש ראש הממשלה דאז להתפטר ?  ערוץ 2 ניצל את כאבו האיום של האב השכול בניסיון לפורר את האמון הגורף שהביעו אזרחי המדינה בסקרים השונים בסוף השבוע  ( יותר מ ? 60 אחוזים )  ביחס לניהול המשבר על ידו .  
אבל עוד דבר אירע פה :  קוראי העיתונים פוגשים בבוקר את טורו של לפיד שמכל בחינה שהיא מהווה  " אני מאשים "  של פוליטיקאי בהתהוות .
 בצהריים הם שומעים פרסומות ברדיו המדברות על כך שיאיר לפיד כותב על  " נתניהו המנותק "  ובערב לקינוח הם פוגשים שוב את יאיר לפיד המראיין באמפתיה נוגעת ללב אב שכול הצולב את נתניהו .  שלא לדבר על כך שהאתרוגן היושב לשמאלו של לפיד כותב אף הוא ב"ידיעות ".  כך מצפים פרנסי ערוץ 2 שהצופים יאמינו לחדשות המשודרות אצלם ..  .  
למחרת ,  הפתעה !  רינה מצליח מראיינת אורקל חדש :  הרמטכ"ל לשעבר דן חלוץ ופוליטיקאי ב"קדימה "  בהווה .  הכותרות של הערוץ השני קישרו בין דבריו של חלוץ לבין קריאה להתפטרות ,  אבל ככל שהפכתי והפכתי בראיון של מצליח לא שמעתי זאת מחלוץ .  
יתרה מזו ,  חלוץ אמר שאחריות יש לממש ,  כאשר משימות כושלות ,  פירושה של אחריות הוא שיש לטפל בהן .  ראשית ,  המשימה לא כשלה .  כל מה שאירע קודם - חמור ביותר ;  האחריות פירושה תיקון המחדלים ,  שנעשו על ידי רצף של כמה ממשלות ,  כאן ועכשיו על ידי הממשלה הנוכחית .
 בכל מקרה ,  נראה שהציבור מאמין דווקא לנתניהו ולא לגדוד צולביו בתקשורת .  חומר למחשבה :  מי הטועה ?  רוב העם - או דווקא רוב התקשורת ? 

ניצול ציני :  איך השכול הופך לכלי משחק פוליטי
nan
