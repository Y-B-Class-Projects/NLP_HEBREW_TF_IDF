למה מושיק גלאמין מבקר בבית ראש הממשלה ? 
יומיים לפני שאמור להתפרסם דו"ח המבקר בנושא הוצאותיו של בית ראש הממשלה ,  העלה אושיית העיצוב מושיק גלאמין סרטון ובו הוא מבקר באותו בית עצמו ומתפלא לגלות כמה הוא צנוע וכמה שרה מקסימה .  צירוף מקרים ?  הגולשים חושבים אחרת
השטיח ?  עם חור .  הדלת ?  לא נפתחת עד הסוף .  המנורות כמעט נופלות ,  ידית התנור שבורה .  אלה המראות שנחשפים לעיניו של המעצב והמגיב מושיק גלאמין ,  בסרטון מיוחד שהעלה לעמוד הפייסבוק שלו בשעות האחרונות ,  ובו הוא מבקר במעון ראש הממשלה . " אני מאוד מופתע לרעה ומאוכזב מהאופי של הבית ",  הוא מסכם את הביקור .
 לגלאמין כבר היו בעבר תכניות עיצוב במסגרתן ביקר בבתים שונים וניסה לשדרג את המראה שלהם .  אולם לא זה המקרה ,  ולא מדובר בחלק מתכנית או פרויקט דומה .  גורמים בזכיינית  " רשת "  - בה משודרת תכניתו של גלאמין  " בא לחדש לכם "  - אף ביקשו להדגיש שאין להם ולתכנית קשר לסרטון בן ה-15 דקות שהעלה גלאמין לפייסבוק הערב .  
בסרטון המדובר גלאמין לא מתיימר לשנות את עיצוב הבית כמו בתכנית שלו ,  אלא הוא מוקדש כולו אך ורק לסיור בבית ראש הממשלה ,  בהדרכתה של רעיית ראש הממשלה שרה נתניהו .  במהלך הסרטון משתומם גלאמין מהעליבות של המקום ,  אך גם מתפעל ממגע ידה של שרה שמצליחה לדבריו להשרות חום ונעימות גם על חדרים צנועים כמו אלה . " אני לא מאמין ,  זה כמו מטבח של פנימיה ברומניה 1954 ",  קורא גלאמין למראה המטבח הזעיר ,  עם הקיר הפגום והכלים הסדוקים , " קשה לי להאמין שזה מטבח מתפקד של מישהו ".  גלאמין גם מצלם סלפי עם שרה נתניהו ,  ובסוף הסרטון מציע להם עזרה בשיפוץ הבית .  
הגולשים הגיבו לסרטון בהסתייגות רבה .  התזמון של עליית הסרטון - יומיים לפני שמתפרסם דו"ח המבקר בנושא ההוצאות הכספיות במעון ראש הממשלה - גרם לרבים מהם לתהות באשר לאינטרסים של יוצרי הסרטון .  קשה להאמין שלגלאמין התחשק יום אחד לעשות בדיקת סטיילינג אצל הזוג נתניהו ,  בעיתוי כזה ,  כשהסרטון כולו מתרכז באישיותה המלבבת של האישה הראשונה ובדלותו של מעון ראש הממשלה . " לא אמין ",  כתבה אחת הגולשות , " כאילו שלא נחשוב לרגע שהם חיים טוב ,  לפעמים על חשבוננו ".   " מאוד מתבקש עכשיו להוציא סטטוס .  לתרומות נא לשלוח לפקודת ראש הממשלה ",  לעגה מגיבה אחרת . " לא ידעתי שאתה מתמחה בכתבות יח"צ .  זה כל כך מאולץ ",  כתב מגיב נוסף .  אחרים תהו למה לא מראים דווקא את הבית של משפחת נתניהו בקיסריה .  
כשעה לאחר שהעלה גלאמין את הסרטון ,  שיתף אותו גם בנימין נתניהו עצמו ,  בתוספת הכיתוב  " הזמנו את מושיק גלאמין לתת חוות דעת מקצועית ,  אובייקטיבית ובלתי תלוייה ,  על התנאים במעון ראש הממשלה .  זה מה שיצא ". 
הבוקר התייחסה יו"ר מרצ זהבה גלאון בפייסבוק שלה לסרטן ,  וכתבה : " כן ,  גם אני ראיתי את הסרטון החדש והלא-יאמן שבו הזוג נתניהו נותן סקירה יללנית בת רבע שעה על מצבו המתקלף של בית ראש הממשלה .  בחיי ,  איזה מסכנים ,  ממש עוד רגע אני מתקשרת לרשויות הרווחה .  כמובן שזה מצג שווא פתטי שנועד לחטוף את השיח לקראת פרסום דו"ח המבקר ,  אבל בואו נניח לרגע שזה נכון ובית ראש הממשלה באמת מתפרק .  אם זה המצב ,  יואיל נתניהו ויסביר מה עשה עם 497,000 ש"ח שהוקצו בשנה האחרונה לתחזוקת המעון .  וכשאני אומרת 'יסביר' אני מתכוונת שיסביר את זה לחוקרי המשטרה שאולי הגיע הזמן שייתן את הדין מולם ". 
תמונות של בית ראש הממשלה מתוך הסרטון :  

למה מושיק גלאמין מבקר בבית ראש הממשלה ? 
יומיים לפני שאמור להתפרסם דו"ח המבקר בנושא הוצאותיו של בית ראש הממשלה ,  העלה אושיית העיצוב מושיק גלאמין סרטון ובו הוא מבקר באותו בית עצמו ומתפלא לגלות כמה הוא צנוע וכמה שרה מקסימה .  צירוף מקרים ?  הגולשים חושבים אחרת

