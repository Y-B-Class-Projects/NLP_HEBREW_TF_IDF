נתניהו על תכנית השלום של טראמפ : " לא רואה דחיפות - כשיציעו נראה "
 ראש הממשלה אמר בביקורו בליטא כי נשיא ארה"ב  " אומר דברים מעת לעת "  בעניין תכנית השלום ,  אך  " זה עניין שלו אם הוא רוצה לקדם את זה ".  זאת בהמשך לדברי טראמפ כי אחרי העברת השגרירות לירושלים ישראל  " תצטרך לשלם מחיר גבוה יותר כי קיבלה דבר משמעותי יותר "
 ראש הממשלה בנימין נתניהו אמר היום  ( שישי )  כי אם נשיא ארצות הברית דונלד טראמפ רוצה לקדם את תכנית השלום שלו  - " זה עניין שלו ".  נתניהו הוסיף במהלך ביקורו בליטא כי הוא  " לא רואה דחיפות "  בנושא והוסיף כי טראמפ  " מעת לעת אומר דברים בעניין הזה .  האמריקנים חושבים על זה ,  הם לא עיוורים ,  אבל אני לא יודע - כשיציעו נראה ". 
ביום רביעי טראמפ התייחס להכרה האמריקנית בירושלים כבירת ישראל ואמר כי במהלך המשא ומתן עם הפלסטינים ישראל  " תצטרך לשלם מחיר גבוה יותר כי קיבלה דבר משמעותי יותר ".  דבריו של טראמפ נאמרו כחלק מנאום שנשא בעצרת פוליטית שנערכה בווירג'יניה המערבית .  עוד הוסיף נשיא ארצות הברית כי  " תמיד אמרו לי שזו העסקה הקשה מכולן ,  שלום בין ישראל לפלסטינים .  בואו נראה מה יקרה ". 
עוד בנושא תכנית השלום של טראמפ:טראמפ : " ישראל תצטרך לשלם מחיר גבוה יותר בתהליך השלום"יועצו של טראמפ : " אין לוח זמנים להצגת תכנית השלום של הנשיא "  
טראמפ אמר בנאומו כי העברת השגרירות הייתה צריכה לקרות לפני שנים רבות . " אם יהיה שלום אי פעם עם הפלסטינים ,  תזכרו מה שאני אומר ,  זה היה הדבר הנכון לעשות כי הסרנו את זה מהשולחן .  בכל פעם שהיו שיחות שלום הם לא עברו את שלב הדיונים על ירושלים כעיר בירה אז אמרתי 'בואו נסיר את זה' ",  הסביר .
 באותו היום אמר היועץ לביטחון לאומי של ארצות הברית ג'ון בולטון כי העבודה על תכנית להסכם בין ישראל לפלסטינים נמשכת ,  אך אין החלטה על תזמונה או על מתי תוצג .  הוא הסביר כי  " הייתה הרבה התקדמות ביחסים האזוריים ,  היו שינויים דרמטיים במזרח התיכון יחד עם ההכרה שהסכם הגרעין נכשל וזה מאפשר הזדמנות להתקרבות בין ישראל ושכנותיה שאף אחד לא יכול היה לחזות בשנים עברו ".  
בולטון הזכיר את העברת השגרירות האמריקנית לירושלים והכרה בה כבירת ישראל ,  ואמר כי הדבר לא היה קשור למאמצים לקידום הסכם . " זו לא הייתה עסקת חליפין ",  אמר . " הנשיא טראמפ הבהיר שזה נושא שעיכב בעבר מו"מ בין ישראל והפלסטינים והוא הוריד אותו מהשולחן .  כאיש שעושה דילים היינו מצפים מהפלסטינים לבקש עכשיו משהו אחר .  הזזת השגרירות הביאה את המציאות למשא ומתן .  זה היה צעד חיובי לא רק לישראל אלא גם לפלסטינים ".  

נתניהו על תכנית השלום של טראמפ : " לא רואה דחיפות - כשיציעו נראה "
 ראש הממשלה אמר בביקורו בליטא כי נשיא ארה"ב  " אומר דברים מעת לעת "  בעניין תכנית השלום ,  אך  " זה עניין שלו אם הוא רוצה לקדם את זה ".  זאת בהמשך לדברי טראמפ כי אחרי העברת השגרירות לירושלים ישראל  " תצטרך לשלם מחיר גבוה יותר כי קיבלה דבר משמעותי יותר "
 
