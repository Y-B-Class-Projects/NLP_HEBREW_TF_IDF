מתווה הגז :  נתניהו מגייס רוב להעביר לידיו את סמכויותיו של דרעי
ראש הממשלה יעלה הצעה מחודשת בכנסת כבר ביום שני ולפיה המנדט של שר הכלכלה יופקע ,  דבר שסולל את הדרך לתמיכתו של כחלון .  נתניהו יכרוך את  " ששינסקי 2 "  ואת הקמת רשות החשמל יחד עם המתווה במטרה להפעיל לחץ על הקואליציה
 ( נתניהו בישיבת הממשלה :  להאיץ את אישור המתווה )  
ראש הממשלה בנימין נתניהו מגייס רוב על מנת להעביר את מתווה הגז ביום שני הקרוב במליאת הכנסת .  זאת ,  לאחר שאמש  ( רביעי )  בחצות הונח המתווה על שולחן הכנסת .  לפי ההצעה המחודשת של נתניהו ,  תצביע הכנסת על מתווה הגז ועל סעיף נוסף שיקבע כי סמכויותיו של שר הכלכלה דרעי בהתאם לסעיף 52 לחוק ההגבלים העסקיים יועברו לראש הממשלה .  
מדובר בסעיף הקובע כי שר הכלכלה יוכל להפקיע מידי הממונה על ההגבלים העסקיים את ההחלטה בנוגע למונופול הגז .  דרעי סירב בשבוע שעבר לחתום על הסעיף ולכן הדבר טרם עלה לכנסת .  כעת ,  אם אכן הסמכות תעבור לנתניהו ,  ייתכן שהמהלך יזכה לתמיכה .  גורמים בש"ס אמרו לוואלה !  NEWS כי יסכימו לתמוך בשני הסעיפים כשיובאו להצבעה .
 בנוסף לכך ,  מהלך זה סולל למעשה את הדרך לתמיכה של שר האוצר כחלון בהצבעה ,  משום שכך מי שיקבל את ההחלטות בנוגע לגז הוא ראש הממשלה ולא מליאת הממשלה .  עם זאת ,  גם אם כחלון יודיע שיסכים לתמוך בפתרון היצירתי שהגה נתניהו ,  הרי שעדיין יהיה מדובר בהצבעה שתקום או תיפול על חודו של קול ,  שכן בנוגע לסעיף הנוגע להעברת הסמכויות ,  לא מובטחת לנתניהו תמיכת חברי סיעת ישראל ביתנו מהאופוזיציה .  כזכור ,  יו"ר ישראל ביתנו ,  אביגדור ליברמן ,  הודיע כי יתמוך במתווה הגז ,  אך הצהיר כי לא יסכים לתמוך בהעברת הסמכויות ונימק זאת בכך שעל הממשלה לפתור את בעיותיה הפרוצדורליות בעצמה .
 לקריאה נוספת:כיצד ההצבעה על מתווה הגז תשפיע על מעמד הקואליציה ? "שקרן ,  אין לך בושה ":  צפו במתנגדת למתווה הגז תוקפת את שטייניץתיעוד :  שתיים ממובילות מאבק הגז עוכבו לחקירה בהפגנה בבירה 
במקביל ,  דווח היום לראשונה בערוץ הכנסת כי יחד עם מתווה הגז ועם העברת הסמכויות ,  יבקש נתניהו לכרוך גם את חוק  " ששינסקי 2 "  ואת הקמתה של רשות החשמל ,  דבר שיאלץ את כל השותפות לתמוך בחבילת החוקים שיביא ראש הממשלה .  
גורמים בסביבת נתניהו אישרו שלא לייחוס כי אכן זו כוונתו של ראש הממשלה .  עם זאת ,  בקואליציה היו מי שהדגישו כי הרוב למהלך עדיין לא הובטח ,  ולכן טרם ברור בשלב זה אם ההצבעה אכן תתקיים בראשית השבוע הבא .  

מתווה הגז :  נתניהו מגייס רוב להעביר לידיו את סמכויותיו של דרעי
ראש הממשלה יעלה הצעה מחודשת בכנסת כבר ביום שני ולפיה המנדט של שר הכלכלה יופקע ,  דבר שסולל את הדרך לתמיכתו של כחלון .  נתניהו יכרוך את  " ששינסקי 2 "  ואת הקמת רשות החשמל יחד עם המתווה במטרה להפעיל לחץ על הקואליציה

