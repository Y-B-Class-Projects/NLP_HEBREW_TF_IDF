 " נתניהו הציע להרצוג לקדם יוזמת שלום אזורית  אך נסוג "
 על פי מסמך שפורסם ב"הארץ ",  העביר לפני כחצי שנה ראש הממשלה ליו"ר האופוזיציה הצהרה להתנעת יוזמת שלום אזורית שתהווה בסיס לממשלת אחדות .  בין השאר ,  הביע נכונות לפתרון שתי המדינות ולריסון הבנייה בשטחים .  לפי הדיווח ,  עקב סערת פינוי עמונה ,  חזר בו ראש הממשלה מהמתווה
 ( בווידאו :  השר כחלון קורא למחנה הציוני להצטרף לממשלה ,  יוני )  
ראש הממשלה בנימין נתניהו העביר ליו"ר האופוזיציה ח"כ יצחק הרצוג  ( המחנה הציוני )  מסמך ובו הצהרה להתנעת יוזמת שלום אזורית ,  שתהווה בסיס לממשלת אחדות  כך דווח הבוקר  ( ראשון )  ב"הארץ ".  במסמך ,  שהועבר על פי הדיווח להרצוג לפני חצי שנה ,  הביע נתניהו נכונות לפשרות טריטוריאליות על בסיס פתרון שתי המדינות ולריסון משמעותי של הבנייה בשטחים .  
במסמך הוצגה טיוטת הצהרה משותפת שהשניים היו אמורים לשאת בפסגה בקהיר או בשארם א-שייח עם נשיא מצרים עבד אל-פתאח א-סיסי וייתכן שגם עם מלך ירדן עבדאללה .  זאת ,  כחלק מיוזמת שלום אזורית .  בין השניים הושגה הסכמה עקרונית על המתווה ואולם ,  שלושה שבועות לאחר מכן ,  נתניהו נסוג ממנו על רקע סערת פינוי המאחז עמונה .  על פי הדיווח ,  המגעים הגיעו למבוי סתום ונכשלו סופית באמצע אוקטובר .
 עוד בוואלה !  NEWS:משרד החוץ יוזם :  חידוש היחסים עם ונצואלה וקובה והתקרבות לאו"םח"כ שפיר פנתה ליועמ"ש :  בדוק את חוקיות ביתו של ח"כ סמוטריץ'עקב הפרסום בוואלה !  NEWS :  רה"מ יורה לשנות את שמו של רחוב ערפאת 
שורה של גורמים בינלאומיים הייתה מעורבת במהלך ,  והמסמך ותכניו הועברו והיו מוכרים לבכירים בממשלות מצרים וירדן ,  לראש ממשלת בריטניה לשעבר טוני בלייר ,  שהיה מעורה במגעים ,  וכן לשר החוץ של ארצות הברית דאז ,  ג'ון קרי ,  וכמה מיועציו .  העיתונאי בן כספית דיווח לפני כמה חודשים ב"מעריב ? סופשהשבוע "  על חלק מפרטי ההצעה של נתניהו להרצוג ,  אולם זו הפעם הראשונה בה המסמך מתפרסם במלואו .
 המסמך ,  שנכתב בשפה האנגלית ,  כלל כמה נקודות מרכזיות :
  ישראל מודה לנשיא א-סיסי על נכונותו למלא תפקיד פעיל בקידום השלום
 מחויבות לפתרון שתי המדינות .  מו"מ ישיר ,  דו צדדי ,  ללא תנאים מוקדמים
 הכרה הדדית בין שתי מדינות לאום ,  פתרון טריטוריאלי שיכיר במרכזי האוכלוסייה הקיימים  ( הגדה המערבית ) 
 ישראל רואה בחיוב את הרוח הכללית של יוזמת השלום הערבית ומקדמת בברכה שיחות לגביה
 הפעילות הישראלית בהתנחלויות תיושם באופן שיאפשר דיאלוג אזורי ושתי מדינות
 עבודה משותפת עם הרשות הפלסטינית לשיפור המצב הכלכלי ,  גם בשטחי C ,  והידוק התיאום הביטחוני
 ישראל מעוניינת ביציבות ארוכת טווח בעזה ,  כולל שיקום הומניטרי וסידורי ביטחון יעילים 
מ‏לשכת ראש הממשלה נמסר כי התיאור של אי ? מימוש של מהלך אזורי אפשרי שגוי מן היסוד ,  ובלשכת יו"ר האופוזיציה סירבו להתייחס לפרטי המסמך .
 באוקטובר האחרון דווח בכלי התקשורת כי למרות הכחשות נמרצות מהצדדים המעורבים ,  חלה התקדמות דרמטית במגעים בין הרצוג לנתניהו בסביבתו של הרצוג וגם בליכוד המשיכו להכחיש את הדיווחים מכל וכל וגם חברי הכנסת לא נשארו אדישים .  ח"כ איתן כבל כתב בפייסבוק כי  " מי שמתכוון לחפור לי ולבלבל לי את המוח על אחדות שלא ינסה להתקשר ".  הוא תיאר איך הנושא  " מחרב עליי ועל משפחתי את ראש השנה שכל כך אהוב עליי ". 
בחדשות 10 פורסם אז כי בחסות ראש השנה חלה התקדמות משמעותית במגעים וכי לפי המתווה המסתמן הרצוג יקבל שמונה תיקים בממשלה ,  כולל תיק התרבות והספורט  שיועבר מידי מירי רגב כחלק מדרישות המחנה הציוני .  בנוסף לכך ,  לפי הדיווח ,  הוחלט על מאמץ לכינוס ועידה אזורית שתדון במשא ומתן בין ישראל לפלסטינים .  
בסוף חודש ספטמבר קיים נתניהו שיחה עם ראשי הקואליציה בישיבתם השבועית ,  ובה עלה נושא צירוף המחנה הציוני לממשלה ,  על רקע התחדשות השמועות .  בישיבה שאל יו"ר יהדות התורה ,  שר הבריאות יעקב ליצמן ,  את ראש הממשלה אם הוא מתכוון לעדכן אותם על מהלך כלשהו לצירוף מחנה הציוני .  נתניהו השיב שאין כרגע מגעים ,  אך פנה לראשי הסיעות ושאל אותם ,  לפי גורם בליכוד : " מה דעתך בנידון ?  ".  לטענת גורמים שנכחו בישיבה ,  אף אחד לא התנגד .
 ברקע זה ,  החודש הכריזו המלך עבדאללה וא-סיסי ,  שהיו מעורבים על פי הדיווח במהלך נתניהו ליוזמת השלום האזורית ,  בהודעה רשמית משותפת ,  כי הקמת מדינה פלסטינית היא  " עקרון לאומי ".  על פי ההודעה שפרסמו בסיום פגישה משותפת בקהיר ,  שני המנהיגים  " מבקשים לקדם שיתוף פעולה על מנת להגיע ליישום פתרון שתי המדינות "  לסכסוך הישראלי-פלסטיני .
" שני המנהיגים דנו בצעדים עתידיים אפשריים שנועדו לצאת מהמבוי הסתום בתהליך השלום במזרח התיכון ,  במיוחד נוכח עלייתו של הממשל של דונלד טראמפ בארצות הברית ",  נמסר בהצהרה . " הם גם דנו בתיאום שנועד לקדם את הקמתה של מדינה פלסטינית על בסיס קווי 67 עם מזרח ירושלים כבירתה ".   

" נתניהו הציע להרצוג לקדם יוזמת שלום אזורית  אך נסוג "
 על פי מסמך שפורסם ב"הארץ ",  העביר לפני כחצי שנה ראש הממשלה ליו"ר האופוזיציה הצהרה להתנעת יוזמת שלום אזורית שתהווה בסיס לממשלת אחדות .  בין השאר ,  הביע נכונות לפתרון שתי המדינות ולריסון הבנייה בשטחים .  לפי הדיווח ,  עקב סערת פינוי עמונה ,  חזר בו ראש הממשלה מהמתווה

