אחמדינג'ד : " להיפטר מישראל אחת ולתמיד "
 נשיא אירן מחמוד אחמדינג'ד ממשיך להשתלח בישראל .  בשיחה עם מנהיג חיזבאללה חסן נסראללה אמר אחמדינג'ד כי יש  " להיפטר מישראל אחת ולתמיד ,  אם תחזור על שגיאותיה "
 נשיא אירן מחמוד אחמדינג'ד שוחח היום  ( חמישי )  עם מנהיג חיזבאללה חסן נסראללה ואמר לו כי  " המשטר הציוני יגיע לקיצו אם יחזור על הטעויות שביצע באיזור .  המזרח התיכון צריך להיפטר מישראל אחת ולתמיד ,  אם תחזור על טעויות אלה ". 
סוכנות הידיעות האירנית איסנ"א דיווחה כי אחמדינג'ד הדגיש בשיחה שטהרן תעמוד לצד חיזבאללה בכל עימות עם ישראל .  הוא הוסיף כי ישראל חוששת מההתנגדות בלבנון ומחפשת כיצד לכפר על כישלונה מול חיזבאללה וברצועת עזה . " עם זאת ,  הם לא יעזו לתקוף כי הם פוחדים מהתוצאות ",  אמר .
 בשבוע שעבר אמר אחמדינג'ד למקבילו הסורי ,  בשאר אסד ,  כי יש להתנגד לישראל ולחסלה במידה שתפתח בעימות צבאי באיזור . " יש ברשותנו מידע אמין ,  לפיו המשטר הציוני מחפש אחר דרך לפצות על תבוסותיו המשפילות שנחל מול תושבי עזה וחיזבאללה ",  אמר הנשיא האירני בשיחת טלפון בין השניים . 
" אם המשטר הציוני יחזור על טעויותיו ויפתח בעימות צבאי ,  יש להתנגד לו בכל הכוח ולשים לו קץ אחת ולתמיד ",  אמר אחמדינג'ד .  על שיחת הטלפון דיווחה הטלוויזיה הממלכתית באירן .  
שלשום אמר ראש הממשלה נתניהו במהלך ביקורו ברוסיה כי  " ישראל אינה מתכננת שום מלחמה ",  נתניהו התייחס בדבריו להצהרת אחמדינג'ד שאמר כי ישראל שוקלת לפתוח במלחמה  " באביב או בקיץ הקרוב ",  אך טען שההחלטה בעניין טרם התקבלה סופית .
 
אחמדינג'ד : " להיפטר מישראל אחת ולתמיד "
 נשיא אירן מחמוד אחמדינג'ד ממשיך להשתלח בישראל .  בשיחה עם מנהיג חיזבאללה חסן נסראללה אמר אחמדינג'ד כי יש  " להיפטר מישראל אחת ולתמיד ,  אם תחזור על שגיאותיה "
 
