שני סיקורים לשני מנהיגים
נאום בר אילן של בנימין נתניהו זוכה לחשיפה גדולה יותר מנאום קהיר של ברק אובמה ,  עם שווי הגבוה בכמיליון שקלים .  הארץ מוביל בסיקור שני הנאומים
נאום התגובה של ראש הממשלה בנימין נתניהו ביום ראשון האחרון זכה לחשיפה גבוהה יותר בעיתונות היומית מהנאומו של נשיא ארצות הברית ברק אובמה שנישא בקהיר ב-4 ביוני ,  כך עולה מנתוני יפעת מחקרי מדיה .  על פי הנתונים ,  נאום נתניהו זכה לסיקור בהיקף 4603 אינטשים ,  חשיפה בשווי ארבעה מיליון שקל ,  לעומת הנאום של אובמה שסוקר בהיקף 3495 אינטשים ,  חשיפה בשווי כ-3.1 מיליון שקל .
 ביפעת מציינים שהנאום של נתניהו זכה לסיקור מעורב יותר .  כ-67% מהחשיפה התקשורתית של הנאום היו ניטראליים ,  16% היו חיובים במובהק ו-17% שליליים במובהק .  לעומת זאת ,  כ-58% מהסיקור התקשורתי של נאום אובמה היו ניטראליים ,  18% חיוביים במובהק ו-24% שליליים במובהק .
 בין הדוגמאות שהוצגו לסיקור החיובי של נאום אובמה ישנן  " עידן חדש ביחסי ארה"ב והעולם הערבי-מוסלמי "  ו-"נאום הפיוס - חלומו של המתווך ".  דוגמאות לסיקור השלילי של הנאום הן  " אובמה מתרפס בפני האסלאם "  ו-"אובמה נאיבי ".  בין הדוגמאות שהוצגו לסיקור החיובי של נאום נתניהו ישנן  " ארה"ב :  הנאום הוא צעד חשוב "  ו  " אובמה :  מברך על הצעד החשוב ".  דוגמאות לסיקור השלילי של נאום נתניהו הן ''נאום נתניהו - 40 שנה מאוחר מדי "  ו-"עריקאת :  נתניהו יחכה אלף שנים'' .
 עוד עולה מהמחקר שעיתון הארץ הוביל במספר הכתבות שסיקרו את שני הנאומים .  כ-20% מהחשיפה התקשורתית שקיבלו שני הנאומים הכילו את הטקסט המלא או חלק ממנו וממניין מספר התמונות עולה ,  כי נתניהו הופיע ב-31 תמונות בכתבות שסיקרו את נאומו לעומת 17 תמונות של אובמה .
 נתי יעקבי מנכ"ל יפעת מחקרי מדיה מוסיף : " נאום קהיר ובר אילן עסקו בנושאים מורכבים ולכן רוב הסיקור של הנאומים היה מעורב עם הבלטה של הבעד והנגד ,  ולא היה חיובי או שלילי מובהק .  הדבר עליו אין עוררין הוא החשיפה המרובה שקיבלו שני הנאומים בעיתונות ביום שלמחרת ,  כשמונת אלפים אינטשים ". 

שני סיקורים לשני מנהיגים
נאום בר אילן של בנימין נתניהו זוכה לחשיפה גדולה יותר מנאום קהיר של ברק אובמה ,  עם שווי הגבוה בכמיליון שקלים .  הארץ מוביל בסיקור שני הנאומים

