נתניהו מסמן מטרה : " 35 מנדטים בבחירות יהיו מספר סביר ,  היעד - 40 "
 ראש הממשלה אמר בכנס ראשי רשויות ומועמדי הליכוד בבחירות המקומיות כי איננו יודע  " מתי בדיוק יהיו הבחירות ".  בשבוע הבא צפוי נתניהו לכנס את ראשי הקואליציה ולדון בפתרון משבר חוק הגיוס ,  כשברקע מרחף אולטימטום שהציב להם מוקדם יותר החודש של בחירות מוקדמות
ראש הממשלה בנימין נתניהו אמר היום  ( שני )  כי  " בבחירות הכלליות ,  ואינני יודע בדיוק מתי הן יהיו ,  המספר 35 מנדטים הוא סביר והמספר 40 הוא יעד .  אנחנו מכוונים לשם .  בעזרת השם ובעזרתכם ,  בסיעתא דשמיא - סיעת הליכוד תגדל עד השמיים ".  נתניהו אמר את הדברים בכנס ראשי רשויות ומועמדי הליכוד בבחירות המקומיות .
 ראש הממשלה הוסיף כי  " בבחירות המקומיות הקרובות נחזק את כוחו של הליכוד בכל רחבי הארץ .  נעשה זאת בזכות התמיכה האדירה של הציבור הישראלי שרואה את ההישגים הכבירים שלנו .  בהצלחה בבחירות הקרובות ,  אנחנו נתמוך בכם ונעזור לכם - קדימה לניצחון גדול מאוד !  ".  
הבחירות האחרונות הליכוד בראשות נתניהו זכה ל-30 מנדטים ,  למרות שהסקרים שלפני הבחירות חזו למפלגה תוצאה נמוכה יותר .  בשנה האחרונה ,  עם זאת ,  הסקרים מבשרים לנתניהו מגמות חיוביות והוא נמצא בשיא כוחו ,  וחלק מהסקרים אף ניבאו ליכוד עד כ35 מנדטים בבחירות הבאות .  
בשבוע הבא צפוי נתניהו לכנס את ראשי הקואליציה ולדון בפתרון משבר חוק הגיוס ,  כשברקע מרחף אולטימטום שהציב להם מוקדם יותר החודש של בחירות מוקדמות .  נתניהו הבהיר לשותפיו כי במידה ולא יימצא פתרון שיאפשר את קידום חוק הגיוס בקריאה שניה ושלישית עד תחילת ספטמבר ,  הקואליציה תסכים ביחד על תאריך מוסכם לפיזור הכנסת והליכה לבחירות .  

נתניהו מסמן מטרה : " 35 מנדטים בבחירות יהיו מספר סביר ,  היעד - 40 "
 ראש הממשלה אמר בכנס ראשי רשויות ומועמדי הליכוד בבחירות המקומיות כי איננו יודע  " מתי בדיוק יהיו הבחירות ".  בשבוע הבא צפוי נתניהו לכנס את ראשי הקואליציה ולדון בפתרון משבר חוק הגיוס ,  כשברקע מרחף אולטימטום שהציב להם מוקדם יותר החודש של בחירות מוקדמות

