הקהילה היהודית בהונגריה :  אורבן לא קיבל אחריות על מה שקרה בשואה
ראש ממשלת הונגריה הכה על חטאי ארצו במלחמת העולם השנייה ,  אך נשיא מועצת הרבנים של יהדות הונגריה אומר לוואלה !  NEWS כי מבחינתם ,  זו לא בקשת סליחה : " זו רק התחלת הדרך ,  הדברים שהוא אמר היו רק חצי מהאמת "
  ( נתניהו בפגישתו עם נשיא צרפת עמנואל מקרון בפריז ,  בתחילת השבוע )  
ראש ממשלת הונגריה ויקטור אורבן לקח היום  ( שלישי )  אחריות על  " חטאיה "  של ארצו במלחמת העולם השנייה ,  אך בקהילה היהודית במדינה עדיין לא רואים בכך בקשת סליחה או מחילה ,  וגם לא לקיחת אחריות מלאה .  לדברי הרב שמואל רדנוטי ,  נשיא מועצת הרבנים של יהדות הונגריה ,  עדיין אין כאן לקיחת אחריות על מעשיה ממשלת הונגריה בזמן מלחמת העולם השניה .
 אורבן אמר היום לצדו של ראש הממשלה בנימין נתניהו כי  " הונגריה טעתה וחטאה כששיתפה פעולה עם הנאצים ולא הגנה על היהודים ",  רדנוטי טוען כי  " זה רק חצי אמת ,  כי ההונגרים בעצמם עשו את החטא הזה ושיגרו יהודים למחנות ריכוז והשמדה .  הנאצים נכנסו להונגריה במרץ 1944 ,  לפני כן היו יותר מעשרים חוקים נגד יהודים ,  גם בכלכלה וגם בחינוך ,  ולפני כן המדינה שלחה את היהודים לעבוד במלחמה בלי נשק .  ואת זה ממשלת הונגריה בעצמה עשתה ולא הנאצים ".  
עוד בוואלה !  NEWS:המיליארדר היהודי שהפך לאויב הימין בעולםבין קהילה לממשלה :  בביקור בבודפשט ינסה נתניהו להלך בין הטיפותבצל הפרשות :  נתניהו המריא לביקור מדיני בצרפת והונגריה 
רדנוטי מצביע על כך שאורבן לא חזר בו מאמירתו מעוררת המחלוקת לגבי שליט הונגריה בזמן מלחמת העולם השניה ,  מיקלוש הורטי ,  אותו כינה בחודש שעבר  " מדינאי דגול ",  וכלל לא הזכיר את שמו בדבריו היום . " זה התחלת הדרך ואולי זה יפתח חלונות ודלתות שאפשר לדבר על כל החטא של הונגריה .  זאת התחלה ,  אבל לא הסוף ",  אמר .
 בשבועות האחרונים לקראת ביקורו של נתניהו בבודפשט ,  הראשון מאז כינון היחסים בין ישראל להונגריה ב-1991 ,  גברה המתיחות בין הקהילה היהודית לבין אורבן ,  מנהיג ימני לאומני שעלה לשלטון ב-2010 .  זאת ,  בין היתר ,  בשל השבחים שנתן להורטי ,  וגם לאור קמפיין ממשלתי רחב היקף נגד המיליארדר היהודי-הונגרי ג'ורג' סורוס ,  שתומך ומקדם קליטה של מהגרים במדינה ,  בניגוד לעמדת ומדיניות הממשלה .
 הקמפיין עורר זעם גדול וגינויים אצל הקהילה היהודית במדינה ,  שראתה בקמפיין מוטיבים אנטישמיים ,  ושגריר ישראל בהונגריה ,  יוסי עמרני ,  הוציא גם הוא הודעת גינוי .  עם זאת ,  כדי לא לחבל בביקור ,  ראש הממשלה הנחה את משרד החוץ להוציא הודעת הבהרה חלופית ,  שאמנם גינתה את האנטישמיות  אך גם ביקרה בחריפות את סורוס ,  המממן שורה של ארגוני זכויות אדם וארגוני חברה אזרחית לא רק בהונגריה  אלא גם בישראל .  בעוד בהונגריה סורוס הואשם כ"סכנה לביטחון המדינה ",  הודעת משרד החוץ תקפה אותו כמי ש"חותר תחת הממשלות הנבחרות בישראל על ידי מימון ארגונים שמוציאים את דיבת המדינה רעה ".  
אורבן ,  שקיבל היום את פניו של נתניהו במשמר כבוד מרשים ,  הבהיר כי  " יש לממשלה מדיניות של אפס סובלנות כלפי אנטישמיות ",  אך בקהילה היהודית עדיין לא משוכנעים .  מחר בערב צפוי ראש הממשלה לבקר יחד עם אורבן לבקר בבית הכנסת הוותיק דוהאן ,  הגדול בבודפשט ,  ואחרי הטקס צפוי להתקיים מפגש בין השניים לראשי הקהילה היהודית .
" אני מצפה שנתניהו יגיד שבשום אופן ושום מילה ושום צורה אי אפשר לעשות נזק ליהודים ובהרגשה שלהם ובהיסטוריה שלהם ",  אמר היום הרב רדנוטי בשיחה עם וואלה !  NEWS .  בניגוד להתנערות של נתניהו מסורוס ,  בשל עמדותיו הליברליות ותמיכתו בארגוני חברה אזרחית ,  רדנוטי מסביר כי פגיעה בסורוס היא כמו פגיעה בקהילה כולה . " אם מישהו עושה משהו נגד ניצול שואה כמו סורוס - זה פוגע גם בנו ביהודי הונגריה .  אף על פי שסורוס יצא מהונגריה ב-1946 הוא ניצול שואה ,  ויש קשר נשמתי ונפשי בינינו .  הוא נשאר הונגרי ,  יהודי וניצול שואה ",  הוסיף .  
עוד לפני המפגש הטעון עם הקהילה היהודית ,  ישתתף מחר נתניהו לראשונה בוועידת וי-4 ,  ועידת הווישיגראד - גוש מזרח אירופי שהולך וצובר כוח בתוך האיחוד האירופי ,  ומייצג את פולין ,  הונגריה ,  צ'כיה וסלובקיה .  ראש הממשלה ייפגש עם מנהיגי ארבע המדינות - ראש ממשלת צ'כיה בוהוסלב סובוטקה ,  ראשת ממשלת פולין ביאטה שידלו וראש ממשלת סלובקיה רוברט פיצו לפגישת פסגה משותפת ,  וגם עם כל אחד לחוד ,  כשהמטרה העיקרית של המפגש  היא שיפור היחסים עם כל מדינה ומדינה במישורים הבילטרליים של כלכלה וחדשנות .  בתמורה ,  יבקש נתניהו את תמיכת המדינות בפורומים הבינלאומיים השונים שבהם ישראל סובלת מנחיתות ,  כחלק ממדיניות הולכת ומתרחבת של ישראל בזירה הבינלאומית .
 תמיכתן של ארבע המדינות ,  שגם כך החלו להנהיג מדיניות פרו ישראלית באו"ם ובארגונים בינלאומיים אחרים ,  משמעותית ומכריעה במיוחד באיחוד האירופי ,  אחת הזירות העוינות ביותר עבור ישראל ,  שכן כדי לקבל החלטות על מדיניות חוץ באיחוד האירופי נדרש קונצנזוס של כל החברות ;  מספיק שאחת תתנגד  וההחלטה תסוכל .  

הקהילה היהודית בהונגריה :  אורבן לא קיבל אחריות על מה שקרה בשואה
ראש ממשלת הונגריה הכה על חטאי ארצו במלחמת העולם השנייה ,  אך נשיא מועצת הרבנים של יהדות הונגריה אומר לוואלה !  NEWS כי מבחינתם ,  זו לא בקשת סליחה : " זו רק התחלת הדרך ,  הדברים שהוא אמר היו רק חצי מהאמת "
 
