נתניהו : " ישראל עצמאית ויכולה להגיד במו"מ לא "
 ראש הממשלה התייחס למשבר החריף במו"מ עם הרשות ואמר : " המשמעות של העצמאות זה היכולת לעמוד על שלך ".  בצל חילופי ההאשמות עם ארה"ב נפגש ליברמן עם קרי בוושינגטון
 ( קרי מאשים את ישראל בכישלון השיחות )   
" המשמעות של העצמאות זה היכולת לעמוד על שלך ,  היכולת להגיד כן והיכולת להגיד לא .  אנחנו אומה עצמאית ,  אנחנו עומדים על שלנו ",  כך אמר הערב  ( רביעי )  ראש הממשלה בנימין נתניהו בכנס במגדל העמק .  הדברים נאמרו ברמיזה לנאומו של שר החוץ האמריקני אתמול בקונגרס ,  לפיו האשמה בכישלון המו"מ עם הפלסטינים מונחת על הישראלים .  
דוברת מחלקת המדינה ג'ן סאקי התייחסה הערב לסערה בישראל בעקבות דבריו של השר קרי ואמרה כי הוא היה מופתע מהסיקור שקיבל הנושא בתקשורת הישראלית . " קרי יצא מגדרו כדי לתת אשראי לראש הממשלה נתניהו ",  אמרה והוסיפה : " השר לא מאמין שיש צד אחד אשם על פני השני ,  ולדעתו שני הצדדים עשו צעדים לא מועילים ".  
בצל חילופי ההאשמות בין ישראל וארה"ב על הסיבות לפיצוץ המו"מ עם הפלסטינים ,  נועד הערב שר החוץ אביגדור ליברמן עם מקבילו האמריקני ג'ון קרי במחלקת המדינה בוושינגטון לפגישה מדינית שעשויה להיות בעת הזאת בעלת חשיבות מכרעת .  
טרם הפגישה קיימו השניים הצהרה משותפת ,  במהלכה אמר קרי כי האמריקנים רוצים שישראל והפלסטינים יתקדמו וכי הם רוצים לראות את זה קורה . " זה זמן קריטי ,  והנושאים שבהם נדון הם בעלי חשיבות עליונה ",  אמר קרי וחזר על עמדת ארה"ב לפיה היחסים עם ישראל הם היסטוריים ועמוקים . " אנחנו נותרים מחויבים לביטחון ישראל ,  ויש לנו ידידות וקשר בלתי שביר .  אני שמח ששר החוץ נמצא פה ". 
ליברמן שעלה אחריו הודה לקרי על המאמצים להגיע לפתרון הסכסוך עם הפלסטינים . " אני חושב שלנו ולך יש את אותו הרצון להגיע להסכם ,  ולהקריב קרבנות בתהליך .  אנחנו ויתרנו על שטחים בעבר  סיני  ,  רצועת עזה וכו' ואני חושב שאנו מצפים לגישה חיובית הפעם הזו  ( מצד הפלסטינים )  ".  
יצוין כי לפי דיווח בסוכנות הידיעות הפלסטינית מען מחר יימשכו השיחות בין הרשות וישראל בירושלים . " אנו לא רוצים להכשיל את המאמצים של האמריקאים ",  אמר שר החוץ הפלסטיני ריאד אל-מאליכי .
 עם זאת ,  הפגישה הערב בין שרי החוץ מגיעה כאמור בימים בהם נראה שעתיד השיחות עם הפלסטינים ,  בתיווך ארה"ב ,  נראה קלוש .  אתמול ,  במהלך עדותו בפני הסנאט בוושינגטון התריע קרי כי יש מגבלה לכמות הזמן שהוא והנשיא ברק אובמה יכולים להשקיע בתיווך בין ישראל לפלסטינים . " האסירים לא שוחררו במועד שנקבע מראש ,  עברו שלושה ימים ,  ואז כאשר כבר כמעט הגענו לעסקה ,  פורסם מכרז על 700 יחידות דיור בשטחים  ובום  ( poof במקור  א.ת )  ,  זה נגמר ",  אמר .
 עוד על המשבר במו"מ"ישראל מאוד מאוכזבת מהאשמותיו של קרי"קרי :  ישראל הכריזה על 700 דירות בשטחים - ובוםמבוכה בירושלים :  קרי תקע סיכה בבלון התירוצים של נתניהו 
היום ,  בתגובה לדברים הללו ,  אמר גורם בסביבת ראש הממשלה נתניהו לוושינגטון פוסט כי ישראל  " מאוד מאוכזבת "  מדבריו של שר החוץ האמריקני . " הצהרותיו של קרי גם יחבלו בשיחות וגם יקשיחו את עמדותיהם של הפלסטינים ",  ציין והוסיף כי שר החוץ יודע היטב שהפלסטינים הם שסירבו להמשך השיחות הישירות עם ישראל וכן למתווה העקרונות שאמור היה להיות מוצג על ידיו .
 לדברי הגורם ,  בניגוד לטענת הפלסטינים ובניגוד להאשמות של האמריקנים ,  לא הייתה התחייבות ישראל להקפיא את הבנייה בשטחים ,  ועל אחת כמה וכמה בשכונות בירושלים . " טענת הפלסטינים שבנייה בירושלים ,  בירת ישראל ,  מהווה הפרה של ההבנות היא ההיפך מהאמת .  גם האמריקנים וגם הפלסטינים יודעים טוב מאוד שישראל לא התחייבה לכך ",  אמר .  
גורם פלסטיני המקורב למגעים המדיניים עם ישראל ,  התייחס היום לדבריו של הבכיר הישראלי ,  וטען כי ישראל  " מחבלת בתפקודה של ארצות הברית בתהליך השלום ".  בנוגע להסדר שיאפשר את הארכת השיחות ,  הבהיר הבכיר הפלסטיני כי ישראל  " לא הראתה שום נכונות "  בניסיון להגיע להסכם שיביא להקמתה של מדינה פלסטינית לצדה של ישראל .
 במקביל ,  הבהירה הליגה הערבית כי היא רואה בישראל את האחראית המלאה להכשלת שיחות השלום ,  וקראה לשר החוץ קרי להמשיך במאמציו למען שיחות המשא ומתן וללחוץ על ישראל לבצע את התחייבויותיה .  שר החוץ הפלסטיני אל-מאליכי הודיע במסיבת עיתונאים לאחר הפגישה כי שרי החוץ הערבים הסכימו פה אחד להגיש תמיכה כלכלית לרשות אם ישראל תבצע את הסנקציות עליהם הודיע נתניהו הבוקר .
 לפניות לכתב אמיר תיבון :  amir.tibon@walla.co.il 

נתניהו : " ישראל עצמאית ויכולה להגיד במו"מ לא "
 ראש הממשלה התייחס למשבר החריף במו"מ עם הרשות ואמר : " המשמעות של העצמאות זה היכולת לעמוד על שלך ".  בצל חילופי ההאשמות עם ארה"ב נפגש ליברמן עם קרי בוושינגטון

