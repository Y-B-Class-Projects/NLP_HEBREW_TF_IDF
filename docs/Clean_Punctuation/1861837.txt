נתניהו : " קורא לאבו מאזן לפתוח במו"מ ישיר בניו יורק "
 ראש הממשלה ממשיך בניסיונותיו להניא את הפלסטינים מכוונתם לבקש הכרה למדינה : " להתחיל במו"מ ולא לבזבז זמן בצעדים חד-צדדיים ".  אבו מאזן נענה : " אפגש עם כל גורם ישראלי בכל עת שהיא "
 יו"ר הרשות הפלסטינית ,  אבו מאזן ,  נענה הלילה  ( שני )  בראיון לרשת FOX האמריקאית להצעתו של ראש הממשלה ,  בנימין נתניהו ,  להיפגש עמו בניו יורק ,  שם מתקיימת העצרת הכללית של האו"ם . " אפגש עם כל גורם ישראלי בכל עת שהיא ",  אמר יו"ר הרשות , " אבל אין בכך תועלת אם אין שום דבר מוחשי על הפרק ".  
אבו מאזן הזכיר שוב בראיון כי כל משא ומתן חייב לכלול את הכרתה של ישראל בגבולות 67' וסיפר שהוא חש כי  " אין דרך לקיים למשא ומתן כיוון שהממשל האמריקאי ,  ובתוכו הנשיא אובמה ,  מותשים מהמאמצים להחזיר את נתניהו לשולחן הדיונים .  הם פשוט לא מסוגלים לשכנע אותו לעצור את הבנייה בהתנחלויות ". 
הפלסטינים הולכים לאו"ם - כותרות אחרונותבגדה נערכים להכרה באום :  עצרות ,  הפגנות ותהלוכותאבו מאזן לבאן :  ממשיך בתכנית לקבל הכרה מהאוםהפלסטינים :  לא קיבלנו הצעה רצינית מהקוורטט
אמש הודיע נתניהו כי הוא מעוניין להיפגש בניו יורק עם אבו מאזן .  בניסיון למנוע מהפלסטינים להמשיך ביוזמתם לקבל הכרה חד-צדדית במדינתם מצד מועצת הביטחון של האו"ם ,  אמר נתניהו כי הוא  " קורא לאבו מאזן לפתוח במשא ומתן ישיר בניו יורק ,  שיימשך בירושלים וברמאללה ".  
" אני מציע לאנשי אבו מאזן להתחיל במשא ומתן לשלום במקום לבזבז זמן בצעדים חד-צדדיים ",  אמר נתניהו . " מהלך חד-צדדי אינו הדרך לקדם את השלום בינינו .  הדרך להשיג שלום היא באמצעות משא ומתן ישיר ולא על ידי הצהרות באו"ם ". 
למרות היענותו של אבו מאזן ,  מוקדם יותר הוא נפגש עם מזכ"ל האו"ם ,  באן קי מון ,  והבהיר לו כי בכוונתו להמשיך בתכניתו לפנות למועצת הביטחון כדי לקבל הכרה מלאה מצד הארגון במדינה הפלסטינית ,  למרות התנגדותה של ארצות הברית .  באן ,  שדרכו חייבת הבקשה לעבור ,  קרא לישראל ולפלסטינים להמשיך במשא ומתן , " במסגרת לגיטימית ומאוזנת ".  אבו מאזן אמר גם כי  " מעתה ,  ועד שאנאם ,  אין לנו ברירה אחרת  ללכת למועצת הביטחון .  אחר כך ,  נשב ונחליט על צעדים להמשך ".  
ההצעה הפלסטינית לא צפויה לקבל את אישורה של מועצת הביטחון .  גם אם ארצות הברית לא תצליח לגבש שמונה מדינות במועצה ,  הדרושות כדי להפיל את ההצעה ,  היא צפויה להטיל על ההחלטה וטו .  בינתיים ,  ממשיכים נציגי הקוורטט ,  הכולל את ארצות הברית ,  האיחוד האירופי ,  רוסיה והאו"ם ,  לנסות ולגבש נוסחה שתאפשר את חידושו של המשא ומתן בישראל לרשות .  עם זאת ,  עד כה העלו המאמצים חרס .
 לפניות לכתב :  pinhas_wolf@walla.com
עדכון ראשון :  22:34

נתניהו : " קורא לאבו מאזן לפתוח במו"מ ישיר בניו יורק "
 ראש הממשלה ממשיך בניסיונותיו להניא את הפלסטינים מכוונתם לבקש הכרה למדינה : " להתחיל במו"מ ולא לבזבז זמן בצעדים חד-צדדיים ".  אבו מאזן נענה : " אפגש עם כל גורם ישראלי בכל עת שהיא "
 
