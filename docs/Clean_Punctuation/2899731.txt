נתניהו בפתח פגישתו עם קרי : " ההסתה של אבו מאזן הובילה להסלמה "
 ראש הממשלה נועד עם שר החוץ האמריקני בברלין ,  וחזר על דבריו נגד יו"ר הרשות הפלסטינית . " על הקהילה הבינלאומית להגיד לאבו מאזן להפסיק להפיץ שקרים ".  קרי : " על שני הצדדים לעצור את ההסתה והאלימות ".  מחר ייפגש הקוורטט לדיון בנושא
 ( נתניהו במסיבת עיתונאים עם קנצלרית גרמניה אנגלה מרקל ,  אתמול )  
ראש הממשלה בנימין נתניהו נפגש היום  ( חמישי )  עם שר החוץ האמריקני ג'ון קרי בברלין ,  על רקע ההסלמה במצב הביטחוני בארץ .  בפתח הפגישה חזר נתניהו והאשים את אבו מאזן בהסתה שיצרה לדבריו את גל הטרור הנוכחי ,  וקרא לקהילה הבינלאומית להתערב ולפעול כדי שיו"ר הרשות ייקח אחריות על דבריו . 
" ברור כי גל זה של מתקפות נובע ישירות מהסתה  הסתה של חמאס ,  הסתה של תנועות איסלאמיות בישראל ,  ולצערי ,  הסתה גם מכיוונו של אבו מאזן והרשות הפלסטינית ",  אמר נתניהו בפתח הפגישה . " אני חושב שזהו הזמן שבו הקהילה הבינלאומית צריכה להבהיר לאבו מאזן :  הפסק להפיץ שקרים על ישראל - שקרים על כך שישראל מעוניינת בשינוי הסטטוס קוו בהר הבית ,  שקרים על כך שישראל רוצה להרוס את מסגד אל-אקצא ,  ושקרים על כך שישראל מוציאה להורג פלסטינים ".  
" אנו מחויבים לשמירת הסטטוס קו ",  הדגיש נתניהו . " אנו הם אלה המגינים על האתרים הקדושים .  ישראל פועלת כדי להגן על אזרחיה כמו שכל דמוקרטיה הייתה עושה מול מתקפות בלתי-נלאות כמו שאנו חווים ".  
נתניהו התייחס לאירועים האחרונים בארץ ואמר : " אתמול היה יום קשה .  היו בישראל ארבע מתקפות טרור .  הבוקר החל עם מתקפה שבה שני טרוריסטים ניסו לרצוח תלמידי בית ספר באוטובוס ".  נתניהו הוסיף כי  " כדי ליצור תקווה ,  עלינו לעצור את הטרור .  כדי לעצור את הטרור ,  עלינו לעצור את ההסתה .  אני חושב כי זהו הזמן שבו על הקהילה הבינלאומית להגיד לאבו מאזן להפסיק עם ההסתה ,  ולראות בו כאחראי לדבריו ולמעשיו ". 
מצדו ,  קרי קרא לשני הצדדים  " לעצור את ההסתה והאלימות ".   " הפסקת האלימות ומציאת דרך ליצירת אפשרות לתהליך משמעותי  דבר שאינו קיים היום ,  הוא דבר גורלי ",  הוסיף .  
קרי הגיע לפגישה בבית המלון בבירה הגרמנית ישירות מנמל התעופה .  לפני הפגישה אמר גורם רשמי לסוכנות הידיעות אי-פי כי קרי ינסה  " לשנות את הטון של השיח הציבורי ",  ויבקש מנתניהו הבהרות בנוגע לכוונה לשמור על הסטטוס קוו בהר הבית .  עוד מסר הגורם כי אין בכוונת קרי לקבל התחייבות בכתב על שמירת הסטטוס קוו ,  והוא יסתפק בהבהרות בעל פה מצד נתניהו .  בשבת הקרובה ייפגש קרי עם אבו מאזן במטרה להמשיך את המאמצים להרגעת המצב באזור .  
בתוך כך ,  שרת החוץ של האיחוד האירופי ,  פדריקה מוגריני ,  הודיעה כי הקוורטט יתכנס מחר בווינה לישיבה מיוחדת לאור ההסלמה במצב הביטחוני בישראל .  במסיבת עיתונאים משותפת עם שר החוץ הגרמני ,  פרנק וולטר שטיינמאייר בברלין ,  אמרה מוגריני כי היא תיפגש עם מקביליה מארצות הברית ורוסיה ועם נציג מזכ"ל האו"ם לקוורטט ,  במטרה לקרוא למנהיגים הישראלים והפלסטינים לפעול להשקטת המצב ולהרגיע את התבטאויותיהם . 
" אני מכריזה כאן כי מחר נערוך בווינה פגישה של הקוורטט ",  אמרה מוגריני והוסיפה כי הארבעה ייפגשו  " כדי לתאם את יחס הצדדים לנושא ולהעביר מסר לצדדים להרגיע את המצב בשטח ".  

נתניהו בפתח פגישתו עם קרי : " ההסתה של אבו מאזן הובילה להסלמה "
 ראש הממשלה נועד עם שר החוץ האמריקני בברלין ,  וחזר על דבריו נגד יו"ר הרשות הפלסטינית . " על הקהילה הבינלאומית להגיד לאבו מאזן להפסיק להפיץ שקרים ".  קרי : " על שני הצדדים לעצור את ההסתה והאלימות ".  מחר ייפגש הקוורטט לדיון בנושא

