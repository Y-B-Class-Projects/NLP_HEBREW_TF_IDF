אולמרט :  למה רה"מ לא נותן לאובמה את מבוקשו ? 
לדברי רה"מ לשעבר ,  אילו הוא היה כעת בשלטון ,  הוא היה הולך לקראת נשיא ארה"ב ומחדש את הקפאת הבנייה בהתנחלויות אף לשלושה חודשים נוספים ולא  " רק "  לחודשיים
ראש הממשלה לשעבר אהוד אולמרט מתח הערב  ( חמישי )  ביקורת על ההשתהות ,  כלשונו ,  של רה"מ בנימין נתניהו בחידוש הקפאת הבנייה בהתנחלויות .  בשיחה עם כתבים זרים בירושלים אמר אולמרט : " אם מישהו אומר שהוא מסכים לעשרה חודשי הקפאה ,  ונשיא המדינה החזקה והידידותית ביותר לישראל בעולם בא אליך ואומר 'תן לי בבקשה עוד חודשיים ,  רק חודשיים' ,  מה כבר יכול לקרות בחודשיים האלה ?  אני הייתי אומר 'אדוני הנשיא ,  למה חודשיים ?  למה לא שלושה ?  קח שלושה !  ". 
ראש הממשלה לשעבר גם התייחס להצעה שהעניק לקראת תום כהונתו ליו"ר הרשות הפלסטינית אבו מאזן ,  לפיה יועברו 94% משטח הגדה המערבית לידי הפלסטינים . " אני חושב שהם טעו ",  אמר אולמרט . " אני חושב שהעובדה שהם לא נענו להצעה שלי הייתה טעות היסטורית מהמעלה הראשונה ,  שהם יצטערו עליה עוד זמן רב ". 
בתוך כך ,  רה"מ נתניהו התייחס נתניהו התייחס הערב לטענה שהשמיעו השבוע הפלסטינים ,  לפיה אין קשר בין העם היהודי לבין כותל המערבי .  לדבריו , " הכחשת הקשר בין העם היהודי לכותל המערבי על ידי משרד ההסברה של הרשות הפלסטינית הוא מעשה מופרך ושערורייתי .  הכותל המערבי הוא המקום המקודש ביותר לעם היהודי במשך 2,000 שנה ,  מאז שחרב בית המקדש "
 נתניהו הוסיף ,  כי  " זהו אינו המקרה היחיד בו הפלסטינים מנסים לעוות עובדות היסטוריות על מנת להכחיש את הקשר ההיסטורי העמוק בין העם היהודי למולדתו .  כאשר הרשות הפלסטינית מכחישה את הקשר בין העם היהודי לכותל המערבי ,  היא מציבה סימן שאלה רציני ביותר לגבי כוונותיה להגיע להסכם שלום ". 

אולמרט :  למה רה"מ לא נותן לאובמה את מבוקשו ? 
לדברי רה"מ לשעבר ,  אילו הוא היה כעת בשלטון ,  הוא היה הולך לקראת נשיא ארה"ב ומחדש את הקפאת הבנייה בהתנחלויות אף לשלושה חודשים נוספים ולא  " רק "  לחודשיים

