רה"מ : " לא ניתן למנוע מישראל להגן על עצמה "
 נתניהו אמר את הדברים בפגישתו עם נשיא ארה"ב בניו יורק .  גורמים בסביבת נתניהו הביעו תקווה כי פגישת הפסגה תוביל לחידוש התהליך המדיני עם הפלסטינים .  בקרוב הפגישה המשולשת
 ( צילום :  גדעון צנטנר ,  עריכת וידאו :  לירז ליבנה ) 
הסתיימה הערב  ( חמישי )  פגישתם של ראש הממשלה בנימין נתניהו ונשיא ארצות הברית ברק אובמה בשולי העצרת הכללית של האו"ם בניו יורק .  לדברי גורמים בפמליית ראש הממשלה ,  הפגישה בין השניים היתה טובה .  אובמה שיבח את ראש הממשלה על ההקלות שישראל העניקה לפלסטינים בחמשת החודשים האחרונים ,  הקלות שלדברי אובמה  " שיפרו את חיי האזרחים וקידמו את הכלכלה הפלסטינית ".  
נתניהו אמר כי  " ישראל עשתה מחוות במשא ומתן עם השליח האמריקאי המיוחד למזרח התיכון ג'ורג' מיטשל כדי לפתוח בתהליך שלום עם הפלסטינים ",  וכן כי  " שישראל רוצה לעבוד בשיתוף פעולה עם ארה"ב כדי לקדם את תהליך השלום ".  בנושא דו"ח גולדסטון אמר נתניהו כי  " הדו"ח מהווה מבחן לקהילה הבינלאומית - אם הקהילה רוצה שישראל תיקח סיכונים כדי לקדם את התהליך אי אפשר למנוע ממנה להגן על עצמה ".  
בסביבת ראש הממשלה הביעו ציפייה לקראת הפגישה המשולשת ואמרו כי הם מקווים שהיא תוביל לעבודה משותפת עם האמריקאים ולחידוש המו"מ עם הפלסטינים .  אובמה נפגש כעת עם יו"ר הרשות הפלסטינית אבו מאזן ,  ומאוחר יותר עם שני המנהיגים יחד .
 הפגישה בין השניים התעכבה בשל שיקולים ביטחוניים .  רשת הטלוויזיה האמריקאית  " פוקס "  דיווחה כי ייתכן שקיימות התרעות ביטחונית בעיר בשל מעצרם של שלושה חשודים במעורבות ברשת טרור בעיר ובקולרדו .  
ה-FBI פרסם הודעה לכלל השוטרים בניו יורק ,  לפיה עליהם להתנהל במשנה זהירות ,  ולבדוק כל התנהלות יוצאת דופן במרכזים הומי אדם ,  בבתי במלון ,  בתחבורה הציבורית ובאיצטדיונים .
 בתוך כך ,  המשנה לראש הממשלה השר סילבן שלום ביקר אחר הצהרים באוהל המחאה של מועצת יש"ע נגד הקפאת הבנייה בהתנחלויות ,  וקרא להמשיך את הבנייה .  לדבריו , " באתי לומר באופן ברור שיש לחזק את ההתיישבות ולהמשיך לעודד אותה ".  
מספר שעות לפני הפגישה המשולשת בניו יורק ,  אמר השר שלום כי  " ההתיישבות היא לא מכשול לשלום ולכן כל מטרת התנגדות הפלסטינים היא להזיז את הלחץ מהם לעבר מדינת ישראל ".  הוא הוסיף ואמר כי  " נפעל יחד עם ארצות הברית לקידום השלום ,  אך חשוב שייזכרו כי המפתח לשלום לא נמצא בוושינגטון או בירושלים ,  אלא ברמאללה ". 
השר לתשתיות לאומיות עוזי לנדאו דיבר גם הוא במאהל ,  ואמר כי הוא  " תומך בשתי ידיים בהמשך הבנייה ".  לדבריו , " אי אפשר לקבל הקפאה .  הגיע הזמן לדבר דברים ברורים ,  לדבר על הצדק ההיסטורי ולהמשיך את הבנייה בגושי ההתיישבות הגדולים ". 
בתוך כך ,  על פי הוראות כוחות הביטחון האמריקאים הפגישה בין ראש הממשלה בנימין נתניהו לבין נשיא ארה"ב ברק אובמה התעכבה והחלה באיחור .  בסביבת ראש הממשלה הביעו ציפייה לקראת הפגישה המשולשת ואמרו כי הם מקווים שהיא תוביל לעבודה משותפת עם האמריקאים ולחידוש המו"מ עם הפלסטינים .
  ( עדכון ראשון :  17:58 ) 

רה"מ : " לא ניתן למנוע מישראל להגן על עצמה "
 נתניהו אמר את הדברים בפגישתו עם נשיא ארה"ב בניו יורק .  גורמים בסביבת נתניהו הביעו תקווה כי פגישת הפסגה תוביל לחידוש התהליך המדיני עם הפלסטינים .  בקרוב הפגישה המשולשת

