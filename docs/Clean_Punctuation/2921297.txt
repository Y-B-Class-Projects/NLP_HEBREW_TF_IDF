נתניהו : " נגביר אכיפה במגזר הערבי ,  לא נקבל מדינה בתוך מדינה "
 ראש הממשלה והשר לביטחון פנים הגיעו לזירת הפיגוע בתל אביב והדליקו נרות לזכר הקורבנות . " לא נקבל מדינה שבה יש הסתה איסלאמיסטית ונשק בלתי חוקי למכביר שבו יורים בשמחות וגם באירועי פשע ".  הוא הוסיף כי כדי להגביר את האכיפה גיבש תכנית עם השר ארדן והמפכ"ל
ראש הממשלה בנימין נתניהו ושר הביטחון לפנים גלעד ארדן הגיעו הערב  ( שבת )  לזירת הפיגוע ברחוב דיזנגוף בתל אביב הדליקו נרות ונשאו דברים במקום .  נתניהו אמר בין היתר : " נגביר באופן דרמטי את אכיפת החוק במגזר הערבי .  לא נקבל מדינה בתוך מדינה .  לא נקבל מדינה שבה יש הסתה איסלאמיסטית ונשק בלתי חוקי למכביר שבו יורים בשמחות וגם באירועי פשע ".  
נתניהו הוסיף כי גיבש תכנית עם השר לביטחון פנים והמפכ"ל  " עם הרבה כסף ומשאבים ".  לפיו , " נגדיל באופן דרמטי את אכיפת החוק במגזר הערבי .  נגביר את החוק בכל חלקי המדינה הגליל ,  בנגב ,  במשולש בכל מקום .  נקים תחנות משטרה חדשות ונדרוש מכולם נאמנות לחוקי המדינה ".  
לדבריו , " לא ניתן לומר אני ישראלי בזכויות ופלסטיני בחובות .  מי שרוצה להיות ישראלי שיהיה כזה עד הסוף .  אני רואה בחיוב את ההשתלבות בצבא ובשירות האזרחי של הקהילה הנוצרית ,  הדרוזית והבדואית וגם חלק מהמוסלמים .  אני קורא לכל המוסלמים ללכת בדרך הזו ולא בדרך הקנאות .  כולנו אזרחי המדינה ואנו מחויבים לשמור עליה ועל חוקיה ".   
" אני מבקש לשלוח תנחומים מקרב לב למשפחות הנרצחים ואיחולי החלמה ושלמה לפצועים ,  אנחנו מתפללים לשלומם ",  התחיל נתניהו את דבריו . " אתמול היה כאן רצח מתועב והאכזריות היא בלתי נתפסת .  צעירים שכל חייהם לפניהם בגיל של הילדים שלי יושבים לתומם לחגוג יומולדת והם נרצחים בדם קר ". 
ראש הממשלה הוסיף כי משטרת ישראל והשב"כ פועלים ללא לאות לתפוס את הרוצח .  הוא סיפר כי קיבל תדרוך מקיף על פעילותם . " הם פורסים את מיטב הכוחות ברחובות .  תמונת הרוצח פורסמה ופורסמו תמונות אחרות שלו .  אנו עיבינו כוחות בכל אני מבקש מהציבור ערנות מרבית ".  
נתניהו הוסיף כי הוא מעריך את הגינויים לפשע שנשמעו בציבור הערבי . " אני מצפה מכל חברי הכנסת הערביים לגנות את הרצח ללא גמגום וצחצוחי לשון .  רצח הוא רצח .  צריך להוקיעו ולפעול נגדו .  כולנו יודעים שיש הסתה פרועה של האיסלאם הקיצוני נגד המדינה בקרב הציבור הערבי .  הסתה במסגדים ,  במסגרות החינוך וברשתות בחברתיות .  אנו פועלים נגד הסתה זו כפי שעשינו כשהוצאנו מהחוק ".  
השר לביטחון פנים ארדן אמר כי  " משטרת ישראל עם כל כוחותיה פועלת 24/7 כדי לאתר את רוצח .  אני שומע שיש קולות מדוע אנו לא מוסרים פרטים או מידע ואני רוצה לומר לכל האזרחים  ההחלטות הללו מתקבלות רק על ידי אנשי המקצוע שטובת החקירה לנגד עיניהם .  איפה שהוצא צא"פ זה כדי שלא לחשוף פרטים מסוימים בפני הרוצח ". 
ארדן הוסיף כי  " בחודשים האחרונים משטרת ישראל ,  צה''ל ,  השב''כ וכוחות הביטחון כולם מתמודדים עם גל טרור מסוג חדש .  סוג כזה שלא ידענו בעבר והוא מאופיין בכך כפי שבוודאי כולכם מבינים שאין בו ארגון ויד מכוונת ברורה שניתן לזהות אותה מראש כפי שנעשה בעבר .  זה מחייב את כוחות הביטחון ואת כולנו קודם כל להרבה מאוד צעדים ושינויים בדרכי הפעולה ".  
השר לביטחון פנים התייחס לביקורת על הגעת המשטרה באיחור קל לזירת הפיגוע . " המשטרה הגיעה אתמול בפחות מ-3 דקות לזירת האירוע .  מדובר כאן באירוע שכל משכו סדר גודל של כ-20 שניות .  משטרת ישראל הגיעה ופעלה בדיוק כפי שהיא צריכה לפעול ,  הציבור יודע היטב שכך היא עשתה בחודשים האחרונים ומנעה עשרות פיגועים שהיא התמודדה איתם ושוטרי ישראל מגינים על אזרחי המדינה 24 שעות ביממה ועושים זאת בגופם ".  ארדן סיפר כי הרחיב את מדיניות למתן כלי נשק . " מחר תעלה הצעת חוק נוספת בהקשר הזה שתאפשר גם למאבטחים לשאת את כלי הנשק שלהם לאחר שעות הפעילות ".  
גם יו"ר האופוזיציה יצחק הרצוג ביקר בזירת הפיגוע עם רעייתו מיכל והדליק בה נר .  לאחר מכן צייץ בעמוד הטוויטר שלו : " באנו להדליק נר לחבק ולחזק את תושבי המדינה מול גל הטרור.בגלל מאפייניו - יש לבדוק לעומק את האפשרות שהפיגוע קשור לדאעש ".  
במשטרה ובמערכת הביטחון גובר היום החשש כי המחבל ,  נשאת מלחם בן 28 מערה ,  שביצע את הפיגוע אתמול בתל אביב ינסה לחטוף בני ערובה במהלך בריחתו .  חשש זה מוביל את כוחות הימ"מ לכוננות ודריכות מוגברת .  במשטרה ממשיכים את החיפושים הנרחבים באזור צפון תל אביב בדגש על השכונות הסמוכות לרחוב יוניצמן בצפון העיר ,  שם נמצאה גופתו של נהג המונית .  כמו גם נמשכים החיפושים באזור ואדי ערה .
 בפיגוע שאירע אתמול בפאב  " סימטא "  ברחוב דיזנגוף נהרגו שני בני אדם ,  אלון בקל ושמעון רווימי ,  ונפצעו שבעה .  ארבעה מהם עדיין מאושפזים בבתי החולים ,  שניים במצב קשה באיכילוב ,  אחד במצב בינוני בשיבא שבתל השומר ואחת במצב קל בבילינסון .  בצהריים פשטו כוחות משטרה ושב"כ על בית משפחתו של המחבל שביצע את פיגוע הירי .  במהלך הפשיטה ,  הם עצרו את אחיו והחרימו מחשב שהיה בתוך הדירה ,  אולם לא ידוע למי מבני המשפחה הוא שייך .  
מוקדם יותר התייחס הרצוג לפיגוע הירי בעת שהשתתף באירוע  " שבתרבות "  בתיאטרון הלאומי הבימה . " אנחנו שרויים בגל טרור כבר כמה חודשים והתפקוד האזרחי הוא מרשים והפסיכולוגיה האנושית עובדת בצורה מדהימה ,  אבל מאחר ומדובר במפגעים בודדים ולא בפעילות טרור ארגונית סדירה ,  זה מצריך תפיסה ביטחונית אחרת ",  אמר הרצוג .  לדבריו , " ברור שפיגוע כזה יכול להצית באחת את השסע בין היהודים לערביי ישראל ואני מקווה שנגלה את האחריות והאיפוק הנדרשים ,  לפחות עד שנבין בדיוק את המניע שעמד מאחורי המעשה הבזוי הזה ". 
בעקבות דבריו מסרו מהליכוד בתגובה כי  " הרצוג מבזה את תפקיד יו"ר האופוזיציה .  פחות מיממה אחרי פיגוע קשה בתל אביב ועוד בזמן שכוחות הביטחון פועלים בכל החזיתות במטרה ללכוד את המחבל ,  במקום להתייצב מאחורי כוחות הביטחון והממשלה ,  יו"ר האופוזיציה מבקש לקושש עוד כמה קולות בשמאל ומציע לנו שוב - ויתורים ונסיגות .  זאת לא אחריות ובטח שלא מנהיגות - זאת עסקנות ".  

נתניהו : " נגביר אכיפה במגזר הערבי ,  לא נקבל מדינה בתוך מדינה "
 ראש הממשלה והשר לביטחון פנים הגיעו לזירת הפיגוע בתל אביב והדליקו נרות לזכר הקורבנות . " לא נקבל מדינה שבה יש הסתה איסלאמיסטית ונשק בלתי חוקי למכביר שבו יורים בשמחות וגם באירועי פשע ".  הוא הוסיף כי כדי להגביר את האכיפה גיבש תכנית עם השר ארדן והמפכ"ל

