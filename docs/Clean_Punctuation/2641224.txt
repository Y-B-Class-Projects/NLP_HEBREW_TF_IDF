הלחץ עבד :  לא יותקנו תאי שינה בטיסות נתניהו
לאחר שפורסם על התקנת תא שינה בעלות כחצי מיליון שקל עבור נתניהו בטיסה ללונדון ,  ראש הממשלה הנחה במהלך השבת כי הנוהג ייפסק .  ראש הממשלה לא ידע על העלויות
ראש הממשלה בנימין נתניהו מגיב ללחץ הציבורי בעקבות הביקורת על עלות טיסתו ללונדון :  באופן חריג ,  הנחה נתניהו במהלך השבת שלא להתקין עבורו יותר תאי שינה בטיסות לאירופה .  בסביבת ראש הממשלה אמרו אתמול  ( שבת )  אחר הצהריים כי נתניהו לא עודכן על עלויות הטיסה ,  ולא ידע כי ההפרש בין טיסה במטוס עם תא שינה לטיסה ללא תא שינה היא חצי מיליון שקל .  גורמים המקורבים לנתניהו אמרו : " חשוב שראש הממשלה יישן טוב כדי לעמוד במשימות המורכבות שהוא צריך להכריע בהן אבל אפשר לעשות את במחיר נמוך בהרבה - וכך יהיה ".  
הדברים מגיעים על רקע הפרסום בערוץ 10 ביום שישי ,  לפיו לשכתו של ראש הממשלה בנימין נתניהו הורתה בחודש שעבר להתקין עבורו מיטה זוגית במטוס שהטיס אותו ואת רעייתו ללונדון ,  כדי להשתתף בהלווייתה של ראש ממשלת בריטניה לשעבר ,  מרגרט תאצ'ר .  על פי דרישת הלשכה ,  נהוג להתקין בטיסות ארוכות של ראש הממשלה תא מיוחד הכולל מיטה זוגית - אולם טיסות קצרות לאירופה אינן כלולות בדרישה .  עם היוודע דבר מותה של תאצ'ר ,  הודיע נתניהו על נסיעתו ללונדון ולשכתו פרסמה מכרז לחברות הטיסה ,  שבו זכתה אל-על .  
בהתאם לכך ,  הזמינה לשכתו 22 מושבים במחלקת עסקים ,  וכן הורתה שיבנו במטוס תא מנוחה  מיטה זוגית המוקפת ארבעה קירות ודלת .  עוד דווח כי אנשי צוות אף הוקפצו בחג כדי למלא את הדרישה .  עוד עולה כי בשל העובדה שרק חברת אל-על מחזיקה במטוסים התואמים את הדרישות ,  דוגמת המטוס המדובר בואינג 767 ,  היא זו שזכתה במכרז .  חברות ארקיע וישראייר ,  שלמעשה לא עמדו בתנאי ,  היו גובות על הנסיעה  " רק "  300 אלף דולר ,  בעוד אל-על גבתה 427 אלף דולרים  יותר ממיליון שקלים וחצי .  הפער בין שני הסכומים עומד כאמור על כחצי מיליון שקל .
 מלשכת ראש הממשלה נמסרה בתגובה לפרסום הראשוני : " ראש הממשלה המריא ללונדון במוצאי יום העצמאות ,  שבו השתתף בטקס קבלת פנים לחיילים מצטיינים בבית הנשיא ,  בחידון התנ"ך העולמי ,  בטקס קבלת פנים לסגל הדיפלומטי בישראל ובהענקת פרס ישראל .  הטיסה נקבעה לחצות ,  זאת לאחר יום עמוס באירועים שצוינו .  למחרת ראש הממשלה היה צריך לייצג את מדינת ישראל במספר אירועים רשמיים בינלאומיים ,  בהם פגישות עם ראש ממשלת קנדה סטיבן הרפר ועם ראש ממשלת בריטניה דיוויד קמרון .  לנוכח כך ,  ראוי שראש ממשלת ישראל יוכל לנוח בלילה שבין שני ימים עמוסים שכאלה ",  נמסר .  

הלחץ עבד :  לא יותקנו תאי שינה בטיסות נתניהו
לאחר שפורסם על התקנת תא שינה בעלות כחצי מיליון שקל עבור נתניהו בטיסה ללונדון ,  ראש הממשלה הנחה במהלך השבת כי הנוהג ייפסק .  ראש הממשלה לא ידע על העלויות

