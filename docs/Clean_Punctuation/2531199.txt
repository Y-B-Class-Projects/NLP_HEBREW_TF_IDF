כרוניקת הזגזוגים של מופז :  מ"בית לא עוזבים "  עד  " נתניהו שקרן "
 הסכם האחדות עליו חתם מופז לא היה הפעם הראשונה בה עשה יו"ר קדימה מעשה המנוגד להתבטאויותיו .  ב-2005 : " החלטתי להישאר בליכוד .  וזהו ".  ורק אתמול : " לא לקומבינות "
  ( צילום :  גדעון צנטנר ,  קובי אליהו ,  דניאל בוק ,  קובי נתן ,  ערוץ הכנסת ,  עריכה :  גדי וינסטוק ,  קריינות :  אביב אברמוביץ' )  
איפה הכל התחיל ?  ב-29 בנובמבר 2005 ,  על רקע פרישתו של אריאל שרון מהליכוד והקמתה של קדימה ,  הבטיח שאול מופז להישאר בליכוד . " אני חושב שתנועה לא עוזבים ודרך לא עוזבים ,  ועל כן החלטתי להישאר בליכוד ",  אמר אז מופז בראיון .  הוא אף הוסיף והדגיש : " כל אותם אנשים שעוברים מתנועה לתנועה ,  בעיני ,  הם משנים דרך ומגלים חוסר יציבות ,  ובמידה מסויימת גם חוסר מנהיגות ".  ב-3 בדצמבר נשמע מופז עקבי ואמר : " אני החלטתי להישאר בליכוד ,  וזהו .  אם שרון רוצה לשנות את הכיוון ולהקים מפלגה חדשה ,  זה לא אומר שבהכרח צריך להצטרף אליו ".  
שישה ימים לאחר מכן ,  ב-9 בדצמבר מופז חידד את דבריו ואמר את המשפט הזכור והידוע : " בית לא עוזבים ".  הוא אף ציין כי שרון הציע לו להיות מספר 2 בקדימה ושר הביטחון ,  ועל אף  " המבחן הקשה "  הוא סירב .  יומיים  ( בלבד !  )  לאחר מכן ,  ב-11 בדצמבר 2005 ,  כינס מופז מסיבת עיתונאים חגיגית ,  נכנס אליה דרך החלון  ( גם פיזית ,  לא רק מטאפורית )  ואמר בדיוק את ההיפך : " תנועת הליכוד פנתה לימין הקיצוני של המפה הפוליטית וזו לא דרכי ".  
וכך ,  בשבוע אחד הפך מופז ל"זגזגן "  המדובר ביותר בפוליטיקה הישראלית ,  ולאור ממטרי הביקורת שהוטחו בו אז ,  היה ניתן להניח שעל טעות מהסוג הזה הוא לא יחזור .  וגם אם כן ,  הוא יזהר בדבריו ,  המתועדים לפחות .  אך לא כך קרה .  הלילה חתם מופז במפתיע על הסכם עם נתניהו ,  על פיו קדימה תצטרף לממשלה בתמורת לתיק אחד עבור מופז  בסיעה של 28 חברי כנסת  מופז יהיה שר בלי תיק בממשלת נתניהו . 
" תקשיבו טוב ,  אני לא אכנס לממשלה של ביבי .  לא היום ,  לא מחר ולא אחרי שאעמוד בראשות קדימה ב-28 במרץ .  זו ממשלה רעה ,  כושלת ואטומה ",  הדגיש מופז בעמוד הפייסבוק שלו לפני כחודשיים בלבד ,  והוסיף כי  " קדימה בראשותי תחליף אותה בבחירות .  מספיק ברור ?  ".  
כחודשיים לפני אותה התבטאות ,  בישיבת החוץ והביטחון של הכנסת תקף מופז את נתניהו באופן חסר תקדים וקרא לו  " שקרן ".  הוא אמר כי נתניהו  " עשה מעשה נבלה ",  ושיקר  " במצח נחושה ,  בדיון מול חברי הוועדה ,  בישיבה מוקלטת ".  מופז לא הסתפק בקריאת גנאי אחת ,  אלא שב וקרא לאותו ראש ממשלה שהוא חתם איתו על ההסכם הלילה  " שקרן "  לא פחות מ-12 פעמים . " מה שהוא עשה כאן היום ,  בוועדת חוץ וביטחון ",  אמר אז מופז , " שום ראש ממשלה לא הרשה לעצמו לעשות ".  בביקורת חסרת התקדים הזו ,  פנה מופז לציבור ואמר כי  " ידעו אזרחי ישראל שיש להם ראש ממשלה שקרן ,  שידעו שבנימין נתניהו משקר ושידעו שאת השקר הזה לא יוכל לשנות ". 
והרי מופז ניצח את ציפי לבני בפריימריז לראשות קדימה בסוף מרץ האחרון .  בנאום הניצחון הדגיש ואמר : " הערב הזה מסמל את התגבשותה של החלופה השלטונית ,  החלופה הערכית וחלופת הדרך לממשלה הכושלת והרעה של בנימין נתניהו ".  ימים אחדים לאחר מכן ,  בתחילת אפריל ,  אחרי בחירתו ,  פתח מופז לראשונה את ישיבת סיעת קדימה כיושב ראש והכריז שוב : " אנחנו יוצאים לדרך חדשה ומשותפת מאוחדים .  הפריימריז מאחורינו והבחירות הכלליות לפנינו .  נהיה ממוקדים לקראת הבחירות על מנת להחליף את ממשלת נתניהו ".  
ואם לא די בכך ,  לפני שבוע בלבד ,  אמר מופז בכנס ראשי רשויות של קדימה את הדברים הבאים : " כישלונו של נתניהו בשלוש השנים האחרונות מהדהד .  לנתניהו אין תשובות לאתגרים בפניה ניצבת מדינת ישראל .  הוא רוצה להקדים את הבחירות בגלל שהוא איבד את בסיס הלגיטימציה להנהיג את מדינת ישראל .  הוא רוצה להקדים את הבחירות בגלל חוסר יכולתו להוביל לשינוי הדרוש לטובת אזרחי ישראל ".  מופז אף הגדיל ועקץ את קודמתו ציפי לבני ,  והזכיר את הקמפיין שלה לבחירות ב-2009 . " המאבק בבחירות הקרובות יהיה בין קדימה לבין הליכוד .  ביני לבין נתניהו .  זו תהיה הדילמה של אזרחי ישראל .  קדימה היא האלטרנטיבה השלטונית היחידה לממשלה הנוכחית .  בכל המפלגות האחרות ,  גם בישראל ביתנו וגם בעבודה אין מועמדים לראשות הממשלה ",  אמר .  
ואם לא די גם בזאת ,  רק אתמול ,  שעות אחדות לפני ההסכם המדובר עם נתניהו התבטא נגדו מופז וטען שהוא תלוש מהמציאות .  במסיבת עיתונאים שערך בכנסת לקראת ההצבעה ,  שנראתה כוודאית ,  על פיזור הכנסת אמר כי  " בישראל האמיתית רוב האזרחים מתקשים לסגור את החודש .  בישראל האמיתית הישראלים קורסים תחת עול המשכנתא ,  הרפואה הציבורית קורסת .  נתניהו - אתה לא חי בישראל ",  והוסיף , " אסור לישראל להמר על עתידה וגורלה ועל מנהיגים כושלים או חסרי ניסיון ועל מפלגות כאילו .  השאלה היא מי יכול .  הפורום הזה בראשותי יכול לעשות זאת ". 
מופז חתם את דבריו אתמול ואמר : " היום עומדים על סדר יומה של ישראל ארבעה נושאים קיומיים ,  כולם נותרו ללא פתרון תחת הממשלה הנוכחית ,  בכל הנושאים הללו יש רוב ברור ומוצק בבית הזה מי שטובת המדינה ואזרחיה יקרה לליבו ,  צריך היה להעדיף אותם על פני קומבינות מפלגתיות ".  ההמשך ,  כאמור ,  ידוע .  
ואולי דווקא היה מי שכן חזה את המהלך .  הוא לא היה מהליכוד ,  לא מקדימה וגם לא מהעבודה .  ח"כ ישראל חסון מישראל ביתנו השיב בביטחון לשאלה אם פניו של מופז לקואליציה דקות אחדות לפני הפריימריז בקדימה .  כשנשאל אם ייתכן תרחיש כזה השיב חסון : " בוודאי ".  
עוד באותו נושא:דרמה בכנסת :  אין בחירות - קדימה מצטרפת לממשלת אחדותלפני שבוע| מופז הולך בעקבות לבני : " זה אני או ביבי"לפני חודש| מופז :  קדימה יוצאת לדרך חדשה ,  נחליף את נתניהולפני 4 חודשים| מופז :  נתניהו שקרן ,  מקורביו הוציאו דיבתי בתקשורתאמש| הסכם האחדות בין הליכוד וקדימה 

כרוניקת הזגזוגים של מופז :  מ"בית לא עוזבים "  עד  " נתניהו שקרן "
 הסכם האחדות עליו חתם מופז לא היה הפעם הראשונה בה עשה יו"ר קדימה מעשה המנוגד להתבטאויותיו .  ב-2005 : " החלטתי להישאר בליכוד .  וזהו ".  ורק אתמול : " לא לקומבינות "
 
