המשבר בעיתונות :  שביתה ב"הארץ ",  עובדי מעריב הפגינו
אתרי  " הארץ "  ודה מרקר יושבתו עד חצות ,  והמהדורות המודפסות של מחר יבוטלו .  עובדי מעריב הפגינו מול ביתו של ראש הממשלה : " בסוף יישאר רק עיתון אחד והוא ישרת את הממשל "
 המחאה על הקיצוצים בעיתונות הכתובה נמשכת :  עובדי מערכות  " הארץ "  ודה מרקר משביתים היום  ( רביעי )  את פעילות אתרי האינטרנט ,  וימנעו את הדפסת העיתונים שהיו אמורים להיות מופצים מחר .  במקביל ,  עשרות עובדי מעריב הפגינו היום מול בית ראש הממשלה בירושלים וחסמו לסירוגין את הרחובות הסמוכים .
 המפגינים ,  בהם עיתונאים ,  צלמים ואנשי מערכת ,  מחו על הכוונה לפטרם עם מכירת העיתון לשלמה בן צבי ודרשו מראש הממשלה להתערב .  בין השאר הניפו המפגינים שלטים כגון  " ביבי ביבי תתעורר ,  מעריב שווה יותר ",   " מעריב=מעליב "  ו"נוחי תקנה לי אוהל ".  בתחילה חסמו את הרחובות קרן היסוד ובן סימון ,  ולאחר מכן הפגינו מול סניף של רשת  " שופרסל "  הנמצאת בבעלות נוחי דנקנר ,  שמכר לאחרונה את העיתון . 
" כשיש מפעל בצפון שנסגר עם 500 עובדים ,  הממשלה יודעת להתערב .  מעניין שכאן 2,000 משפחות מושלכות לרחוב ולאף אחד זה לא מזיז ",  צעקו העובדים במגאפון , " מה שקורה כאן היום הוא קודם כל כואב מאוד ".  לדבריהם , " אנו מרגישים שאנו בהלוויה מתמשכת של עצמנו .  הציבור צריך להבין שהחלשת התקשורת תפגע קודם כל במידע שהוא יקבל .  המידע יהיה רב באינטרסים ,  מוכוון על ידי בעלי הון ויחצנים ,  והיכולת לעקוב אחר שחיתות שלטונית תיפגע קשה .  לא סתם אומרים שהתקשורת היא כלב השמירה של הדמוקרטיה - וכאן הדמוקרטיה תפגע ". 
מעריב על פרשת דרכים - סיקור מיוחד בוואלה !  
יוסי אלי ,  כתב מעריב בירושלים בשש שנים האחרונות ,  אמר לוואלה !  חדשות : " התחושות קשות .  אם הממשלה לא תתעורר ומהר אז העיתונות שלנו תמות .  ההפגנה הזו היא לא רק למען עובדי מעריב אלא למען העיתונות כולה ,  כי היום זה מעריב ,  מחר הארץ ולאחר מכן כל כלי התקשורת .  בסוף נישאר עם עיתון שישרת את הממשל .  מצב כזה לא ייתכן במדינה דמוקרטית .  חייבים לחשוב על מודלים שיכולים להציל את העיתונות בישראל ".  
עומר ברק ,  ראש מערכת החדשות של מעריב ,  פנה לעובדים במגאפון : " לפני שבועיים החלטנו להתעלם מממשלת ישראל כי הם מתעלמים מאיתנו .  זה לא הזיז להם ",  אמר , " שמענו כל מיני עצות - 'אנו רוצים לעזור למעריב ,  אבל זה לא טוב עכשיו לממשלת ישראל' ".  לאחר מכן מנה ברק בקול את שמות שרי הממשלה ,  וכל שם לווה בצעקות בוז רמות .  
במקביל ,  עובדי  " הארץ "  ודה מרקר משביתים בשעה זו את מערכות העיתונים ואתרי האינטרנט .  בישיבה שכינסו העובדים מוקדם יותר היום הוחלט להמשיך בשביתה עד חצות ואף למנוע את ההורדה לדפוס של העיתונים הלילה .  עובדי ההפצה והדפוס אינם שותפים להשבתת העיתון .
 לדברי נציגי העובדים ,  מאז הכריזו אמש על כוונתם להשבית את העיתון - לא נעשתה כל פנייה אליהם מצד ההנהלה כדי לנסות למנוע את השביתה . " הנהלה סבירה צריכה לעשות הכל כדי שהעיתון ימשיך לצאת יום יום ,  אבל ההנהלה הזו עשתה בדיוק ההיפך ",  אמר חבר הוועד אורי תובל ,  שעדכן כי חלק מהעובדים קיבלו מההנהלה הוראה כלל לא להגיע לעבודה וכי למעשה בכך העדיפה ההנהלה שהעיתון לא יראה אור מחר ,  על פני משא ומתן עם העובדים .  
המשבר בעיתון  " הארץ "  - סיקור מיוחד בוואלה ! 
במהלך האסיפה נשאו חלק מהעיתונאים דברים .  אהוד עין גיל ,  לשעבר סגן עורך מוסף  " הארץ "  וכיום עורך בכיר בעיתון ,  אמר : " לבוא ולהגיד שאנשים לא רוצים לקרוא אותנו יותר ,  אם זה נכון ,  אנחנו בבעיה גדולה .  השאלה היא האם נעשו הניסיונות לפני שחותכים מאה עיתונאים .  יש לנו שני מותגים שיש להם תפקיד ומשקל בחברה הישראלית ,  מה שאי אפשר להגיד על עיתונים אחרים ". 
בתוך כך ,  מהדורת החדשות של השעה חמש בקול ישראל החלה היום באיחור של דקה ,  כסולידריות הזדהות ותמיכה עם עיתונאי  " הארץ "  ומעריב . " אגודת העיתונאים בירושלים החליטה לנקוט במהלך סמלי שיבטא את הרצון של כלל העיתונאים במדינה לסייע לעיתון מעריב ולכתבים המועסקים בו ",  נמסר מהאגודה .  
לקריאה נוספתאתמול :  עובדי מעריב הקימו סוכה מול ביתו של נוחי דנקנרמעריב :  הנאמנים פרסמו הזמנה להציע הצעות לרכישת מניות"אם תהיה שביתה מעמד 'הארץ' ייפגע וזה יאיץ את מהלך הקיצוצים "  

המשבר בעיתונות :  שביתה ב"הארץ ",  עובדי מעריב הפגינו
אתרי  " הארץ "  ודה מרקר יושבתו עד חצות ,  והמהדורות המודפסות של מחר יבוטלו .  עובדי מעריב הפגינו מול ביתו של ראש הממשלה : " בסוף יישאר רק עיתון אחד והוא ישרת את הממשל "
 
