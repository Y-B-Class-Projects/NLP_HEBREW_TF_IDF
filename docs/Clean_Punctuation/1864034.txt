פרופ' טרכטנברג הגיש את המלצותיו לראש הממשלה
בתום עבודה של כחודש וחצי ,  הגיש יו"ר הצוות החברתי-כלכלי את מסקנות הוועדה לראש הממשלה נתניהו . " המסקנות מהוות ציון דרך בכלכלה ובחברה הישראלית ",  אמר נתניהו לחברי הוועדה
יו"ר הוועדה לשינוי כלכלי-חברתי ,  פרופ' מנואל טרכטנברג ,  הגיש אחר הצהריים  ( שני )  את מסקנות הוועדה ,  שכונתה גם  " צוות מנו ",  לראש הממשלה בנימין נתניהו .  בשורה התחתונה ,  המליץ טרכטנברג להגדיל את תוספת התקציב ליעדים חברתיים בחמישה עד שישה מיליארד שקלים בשנה ,  למשך חמש שנים .  משמעות הדבר היא תוספת של עד 30 מיליארד שקלים לטובת תחום הרווחה . 
" חברי הוועדה עשו את הבלתי ייאמן ,  ובפרק זמן קצר הם הצליחו ללמוד את הנושא לעומק ,  לשתף את הציבור בדיוני הוועדה ולגבש המלצות שיתקנו את העיוותים שקיימים במשק ",  אמר נתניהו לחברי הוועדה בעת שהגישו לו את המלצותיהם .  עוד אמר נתניהו כי  " היעד שהצבנו לעצמנו הוא להוריד את יוקר המחיה ",  והוסיף כי  " הבנו שהמציאות שבה האזרח בישראל משלם יותר מדי על חינוך ושירותים חברתיים חייבת להשתנות .  ביקשתי מחברי הוועדה להגיש המלצות שיעשו את החיים קלים יותר לאזרחי ישראל ויורידו את יוקר המחיה בארץ ".  
דו"ח טרכטנברג - כותרות אחרונותהמלצות ועדת טרכטנברג - כוסות רוח למתועדת טרכטנברג תגיש המלצותיה :  30 מיליארד לרווחהעיני :  אם מסקנות טרכטנברג לא יספקו - נגיב בהתאם
נתניהו הוסיף כי  " המסקנות מהוות ציון דרך בכלכלה ובחברה הישראלית .  עשרות שנים לא נעשתה רפורמה כל כך מקיפה במשק הישראלי ,  ופה אנחנו מדברים על שתי רפורמות ענק בתוך שבוע .  בהתייחס לנושא הקיצוץ בתקציב הביטחון אמר נתניהו כי  " ביטחון אזרחי ישראל נמצא בראש סדר העדיפויות של הממשלה בראשותי .  תקציב הביטחון היה ונשאר התקציב הגדול ביותר מבין משרדי הממשלה .  עם זאת ,  ההתייעלות והשקיפות במערכת הביטחון הם שני מרכיבים חשובים שיאפשרו את שיפור רווחת האזרחים בישראל ". 
כבר אתמול הודה טרכטנברג ,  כי  " לא הצלחנו למצוא מענה לרוב המצוקות ".  המלצות הוועדה עוסקות בארבעה נושאים עיקריים :  יוקר המחייה ,  תמהיל המסים ,  דיור ותחרותיות .  בהתאם להערכות ,  מסגרת תקציב המדינה ,  מבנה תקציב המסים או יעדי תקציב אחרים לא ייפרצו .  המלצות הוועדה יובאו לאישור הממשלה בסוף חודש אוקטובר או בתחילת חודש נובמבר ,  אולם נראה כי במשרד האוצר ינסו לטרפד ביצוע של חלק מההמלצות .
 לפי חלק מההמלצות שפורסמו בימים האחרונים ,  יונהגו בהדרגה עד לשנת 2016 ,  חוק חינוך חובה לגילאי 3-4 וכן יום לימודים ארוך עד השעה 16:00 .  בתחום הדיור ,  המליצה הוועדה על הטלת קנסות על  " דירות רפאים ",  על הענקת תמריצים לבנייה על קרקעות מוכנות ,  ומנגד על הטלת קנסות על מגרשים שלא נעשה בהם שימוש זמן רב .  מתוך ששת המיליארדים ,  עיקר המימון יגיע מקיצוץ משמעותי בתקציב הביטחון - בסך של כשלושה מיליארד שקלים בשנה .
 עוד בטרם פורסמו ההמלצות ,  מיהרו המבקרים להשמיע את דעתם .  ראש צוות המומחים בצוות המייעץ למחאה ,  פרופ' אביה ספיבק ,  אמר הבוקר ,  כי  " ספק גדול אם המעט שהוא כן מציע במסגרת ההמלצות אכן יבוצע .  באופן ספציפי ,  הוועדה הייתה עיוורת למכלול הבעיות בחברה .  לא נגעו בכלל בנושא הבריאות ,  בכלל לא התעסקו בזה .  אם כבר עושים תיקון  צריך לתקן את הכול .  הוועדה לא שינתה דברים יסודיים ואין בהמלצותיה שינויים מבניים ממשלתיים והכל נעשה במסגרת המבנים הקיימים ". 
לפניות לכתב :
 בועז - bobi1979@walla.com ,  פנחס - pinhas_wolf@walla.com

פרופ' טרכטנברג הגיש את המלצותיו לראש הממשלה
בתום עבודה של כחודש וחצי ,  הגיש יו"ר הצוות החברתי-כלכלי את מסקנות הוועדה לראש הממשלה נתניהו . " המסקנות מהוות ציון דרך בכלכלה ובחברה הישראלית ",  אמר נתניהו לחברי הוועדה

