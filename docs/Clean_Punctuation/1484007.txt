בתום דיון מרתוני :  סוכמה עסקת החבילה במשק
עקב סיכום פרטי העסקה עם ההסתדרות והתעשיינים ,  שרי מפלגת העבודה צפויים לתמוך בתקציב המדינה .  שרי הממשלה יצביעו מאוחר יותר היום
בתום ישיבה מרתונית שנערכה הלילה  ( רביעי )  בהשתתפות ראש הממשלה בנימין נתניהו ,  שר הביטחון אהוד ברק ,  יו"ר ההסתדרות עופר עיני ונשיא התאחדות התעשיינים שרגא ברוש ,  הוסכם על עסקת החבילה במשק עם ההסתדרות והתעשיינים .  ההערכה היא שבעקבות ההסכם שהושג ,  שרי מפלגת העבודה יתמכו בתקציב המדינה לשנים 2009-2010 .  
על פי המסתמן מישיבת הממשלה שנערכה אמש לאישור התקציב ,  מסגרת התקציב תוגדל בשנה הנוכחית בקצת פחות מ-3% וב-2010 הגידול יוחזר ל-1.7% .  התקציב יכלול גם העלאה של המע"מ באחוז לשנה וחצי הקרובות .  נראה גם כי יוטל מע"מ ,  לראשונה בתולדות המדינה ,  על פירות וירקות .  המע"מ על פירות וירקות יעשיר את קופת המדינה ב-1.8 מיליארד שקל השנה ובשנה הבאה .  
משיחה שקיים ראש המועצה הלאומית לכלכלה ,  מנואל טרכטנברג ,  עם עיתונאים ,  עולה כי ראש הממשלה בנימין נתניהו רצה בתחילה להוריד את מס המוטל על יחידים מ-46% ל-44% אחוז ,  אבל לבסוף הוחלט להורידו רק ל-45% ב-2010 .  עוד הוחלט כי במס החברות לא יעשה כל שינוי בינתיים .  טרכטנברג אמר כי לדעתו  " צריך להקפיא את שני הצעדים הללו ".  בנוסף ,  יוטל מס על רכבי יוקרה ,  שיניב כ-400 מליון שקלים למדינה בשנה .  
טרכטנברג הוסיף ואמר כי כדי להישאר בתקרת הוצאה של 2.9% יידרש קיצוץ רוחבי משמעותי ביותר ,  לפחות 5% ,  בתקציבי כל משרדי הממשלה .  על פי המסתמן ,  משרד הביטחון יהיה יוצא מן הכלל מבחינה זו והקיצוץ שייעשה תקציבו כנראה יהיה נמוך יותר וחד פעמי .  יעד הגירעון נשאר 6% ב-2009 ו- 5.5% ב-2010 .
 במהלך הדיון בממשלה על התקציב הוחלפו דברים קשים בין ראש הממשלה בנימין נתניהו לרמטכ"ל גבי אשכנזי ,  כאשר אשכנזי יצא נגד הכוונה להעלות את גיל הפרישה בצה"ל .
 שר האוצר יובל שטייניץ אמר שעלות הפנסיה של יוצאי הצבאי מגיעה ל-4.5 מיליארד שקלים .  לשמע הסכום ,  אמר ראש הממשלה : " אני לא יכול לקבל את זה "  והרמטכ"ל השיב לו  " אז אל תקבל ".  נתניהו אמר  " יש לי הערכה רבה לאנשי הקבע ,  אך אין גוף שלא יכול להתייעל ולהשתפר .  אין לי כוונה לפגוע אך יש מקום להתייעל ".  מאוחר יותר ,  מחוץ לישיבת הממשלה ,  התנצל הרמטכ"ל בפני ראש הממשלה על דבריו .
 
בתום דיון מרתוני :  סוכמה עסקת החבילה במשק
עקב סיכום פרטי העסקה עם ההסתדרות והתעשיינים ,  שרי מפלגת העבודה צפויים לתמוך בתקציב המדינה .  שרי הממשלה יצביעו מאוחר יותר היום

