אבו מאזן : " למרות הפיוס ,  נמשיך במו"מ עם ישראל "
 יו"ר הרשות התייחס לראשונה להסכם הפיוס ,  והודיע כי למרות השותפות עם חמאס ,  המו"מ עם ישראל יימשך .  אבו מאזן גם השיב לנתניהו ואמר : " עליך לבחור :  שלום או התנחלויות "
 יו"ר הרשות הפלסטינית אבו מאזן התייחס היום  ( חמישי )  לראשונה להסכם הפיוס שהושג בין חמאס לפתח .  בפגישה עם אנשי קבוצת  " ישראל יוזמת "  שנערכה ברמאללה ,  אמר אבו מאזן ,  כי  " נתניהו אמר שאני צריך לבחור בין חמאס לבין ישראל .  הוא צריך לזכור שחמאס הוא חלק מהעם הפלסטיני .  תאהבו את זה או לא ,  תסכימו עם זה או לא ,  הם חלק מעמנו .  אתה נתניהו הפרטנר שלנו .  זה דבר שאי אפשר להתעלם ממנו .  על כן אי אפשר לבחור בין שניהם .  נתניהו ,  אתה צריך לבחור בין התנחלויות לבין שלום ".  
בתגובה לדברי חמאס לפיהם לא יכירו בישראל ולא ינהלו עמה משא ומתן מדיני ,  אמר אבו מאזן ,  כי  " הממשלה החדשה שתוקם היא ממשלה מקצועית ולא פוליטית .  הפוליטיקה היא באחריות אש"ף ,  כלומר באחריותי .  הממשלה תעבוד לפי המדיניות שלי .  הממשלה הזו תעסוק בשני דברים בלבד :  שיקום עזה וקביעת מועד לבחירות ".  אבו מאזן הוסיף ,  כי  " אם נתניהו ירצה לחדש את המשא ומתן ,  נחדשו מיד ,  כי אין שום קשר לעניין הממשלה והבחירות עוד שנה .  זה שני נושאים לא קשורים ". 
אבו מאזן התייחס גם לכוונת האו"ם להכיר בפלסטין : " אנחנו מקווים שהיוזמה שהוצגה לנו היום תקדם את תהליך השלום ותוביל להקמת מדינה פלסטינית עצמאית לצד ישראל .  זוהי מטרתנו .  החלטנו ללכת לאו"ם כדי לקבל הכרה לא כצעד חד-צדדי אלא כפנייה לכל מדינות העולם .  כל הדלתות סגורות בפנינו ,  מה אני אמור לעשות ?  אם יהיה משא ומתן רציני ,  האו"ם יכול לחכות .  הפנייה לאו"ם היא לא מטרה אלא אמצעי ". 
דבריו של אבו מאזן נאמרו בתגובה לאמירה של נתניהו אמש ,  לפיה לא ייתכן שלום של הרשות עם ישראל ועם חמאס במקביל .  אחרי הדיווחים על הסכם הפיוס המתגבש אמר נתניהו כי  " חמאס שואף להשמיד את מדינת ישראל ואומר זאת בגלוי ,  הוא יורה טילי נ"ט על ילדינו ,  עצם הרעיון של ההתפייסות מראה את החולשה של הפתח ומעלה תמיהות האם החמאס ישתלט על יהודה ושומרון כפי שהשתלט על רצועת עזה .  אני מקווה שהרשות הפלסטינית תבחר נכון בשלום על ישראל ,  הבחירה בידיה ". 
אבו מאזן פירט את השתלשלות האירועים שהובילה להסכם הפיוס : " אנחנו חתמנו על טיוטת הסכם הפיוס שגיבשה מצרים ב-2009 .  חמאס סירב לחתום .  עד עכשיו ניהלנו פה ושם פגישות בקהיר ,  בעמאן ,  ובדמשק אך לא יצא מהן כלום ". 
אבו מאזן הוסיף כי  " היינו שומעים מנתניהו תירוצים שהוא לא יודע עם מי לדבר :  עם חמאס בעזה או הרשות ברמאללה ?  עבורו זה היה תירוץ להתחמק מהמו"מ .  לפני חודש אמרתי שאני מוכן לבוא לעזה עם יוזמה לפיה תורכב ממשלת טכנוקרטים - לא חמאס ולא פתח ,  אשר תטפל בשני נושאים בלבד :  שיקום עזה וקביעת מועד לבחירות ברשות .  עד אתמול לא קיבלתי שום תגובה מחמאס .  אתמול הם הלכו לקהיר ונפגשו עם משלחת שלנו .  בקהיר ,  חמאס חתם על הטיוטה המצרית והסכים לבחירות תוך שנה .  בסופו של דבר צריך למצוא דרך לסיים את הפילוג בינינו ". 
ראש צוות המו"מ הפלסטיני ,  סאיב עריקאת אמר היום כי  " אנחנו מכבדים את ההכרעות הדמוקרטיות שלכם ,  כבדו את שלנו .  תנו לנו סיכוי .  אנחנו יודעים למה אנחנו מחויבים .  אי אפשר להגיע להסכם שלום ללא הסכמה פנימית ".  בין הבכירים הישראלים שנכחו בפגישה היו ראש המוסד לשעבר דני יתום ,  חבר הכנסת לשעבר משה שחל ואיש העסקים עידן עופר .  
אבו מאזן התייחס גם למשא ומתן לשחרור גלעד שליט .  לדבריו , " מהיום הראשון ששליט נחטף השקענו מאמצים לשחררו .  גם מצרים הפעילה לחצים כבדים במשך יותר מארבע שנים .  אנחנו רוצים ששליט ישוב למשפחתו כי אנחנו יודעים כמה היא סובלת .  יחד עם זאת ,  אסור לשכוח שיש 8,000 אסירים פלסטינים בבתי הכלא הישראלים שבני משפחותיהם סובלים גם כן .  ביקשנו מראשי הממשלה הישראלים לשחרר חלק קטן מהם ,  אסירים ששהו הרבה שנים בכלא ,  נשים ,  קטינים .  האמינו לי שאנו פועלים קשה לשחרר את שליט אבל זה לא כל כך אחריותנו ". 

אבו מאזן : " למרות הפיוס ,  נמשיך במו"מ עם ישראל "
 יו"ר הרשות התייחס לראשונה להסכם הפיוס ,  והודיע כי למרות השותפות עם חמאס ,  המו"מ עם ישראל יימשך .  אבו מאזן גם השיב לנתניהו ואמר : " עליך לבחור :  שלום או התנחלויות "
 
