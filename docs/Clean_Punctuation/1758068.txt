עימות קולני בין נתניהו לסער בנוגע לשעון הקיץ
ויכוח על הצעת חוק של ח"כ ניצן הורוביץ להארכת שעון הקיץ עד סוף אוקטובר גרם למתיחות והרמת קול בין רה"מ לשר החינוך ,  הנחשבים למקורבים
הוויכוח סביב הצעת חוק שעון הקיץ של ח"כ ניצן הורוביץ  ( מרצ )  שתידון היום בוועדת השרים לענייני חקיקה ,  גרר הבוקר  ( ראשון )  מתיחות בין ראש הממשלה בנימין נתניהו לשר החינוך גדעון סער .  לוואלה !  חדשות נודע כי כאשר ראש לשכת ראש הממשלה נתן אשל הסביר כי הצעת החוק מנוגדת להסכם הקואליציוני עם הסיעות החרדיות ,  טען סער כי הדבר לא מופיע בהסכמים הקואליציוניים משום שאין קשר בין הנושא לענייני דת ומדינה .  במהלך הדיון ,  נתניהו ניסה להסות את סער ,  והטונים של השניים עלו ,  עד שסער ,  הנחשב למקורב לראש הממשלה ,  קרא לעבר נתניהו : " זה שאתה מרים עליי את הקול ,  לא עושה עליי רושם ". 
המשנה לראש הממשלה ,  השר סילבן שלום אמר בישיבת  " שרינו "  של שרי הליכוד כי  " צריך לעשות את התיקון ששעון הקיץ יהיה עד סוף אוקטובר ".  לדבריו , " יהודים בכל העולם צמים לפי השעון הרגיל ולכן זה לא טיעון .  לעומת זאת זה מביא לבזבוז של אנרגיה וכסף ".  שלום אמר כי  " כבר ב-2009 העליתי את הנושא בפני מזכיר הממשלה .  זו צריכה להיות הצעת חוק ממשלתית בגלל החשיבות שלה ". 
על הצעת החוק של ח"כ הורוביץ  ( מרצ )  להארכת שעון הקיץ עד סוף אוקטובר חתומים 20 חברי כנסת מכל המחנות הפוליטיים ביניהם גם אורי אורבך  ( הבית היהודי )  ,  אריה אלדד  ( האיחוד הלאומי )  ,  חיים אורון  ( מרצ )  ,  איתן כבל  ( העבודה )  ,  מאיר שטרית  ( קדימה )  ודב חנין  ( חד"ש )  .  ביום רביעי תעלה ההצעה לקריאה טרומית במליאת הכנסת .
" שעון הקיץ ברוב ימות השנה הוא הדבר הנכון שיטיב עם כלל הציבור  ילדים ומבוגרים ,  נהגים והולכי רגל ,  חילונים ודתיים ",  אמר ח"כ הורוביץ . " הממשלה צריכה לשמוע את קריאות הציבור ,  ולשים קץ לאיוולת הזו שעולה לנו עשרות מיליוני שקלים ופוגעת בהרגלי החיים של כולנו ".  
ח"כ הורוביץ הדגיש כי החסם העיקרי להצעת החוק הוא המפלגות החרדיות ,  אשר התנגדותן היא חסרת היגיון ושרירותית לחלוטין . " אסור שגם בשנה הבאה ,  בגלל כפייה שכזו ,  שוב נפסיד עוד שעה של אור .  אסור לממשלה להיכנע לתכתיבים חסרי היגיון ". 
שעון הקיץ בישראל חל בין יום שישי האחרון שלפני ה-2 באפריל לבין יום ראשון האחרון שלפני י' בתשרי והצעת החוק מבקשת לקבוע כי יסתיים באחד בנובמבר .  המעבר לשעון חורף בשלב מוקדם עורר מחאה חריפה וכ-300 אלף בני אדם חתמו עד כה על עצומה להארכת שעון הקיץ .
 
עימות קולני בין נתניהו לסער בנוגע לשעון הקיץ
ויכוח על הצעת חוק של ח"כ ניצן הורוביץ להארכת שעון הקיץ עד סוף אוקטובר גרם למתיחות והרמת קול בין רה"מ לשר החינוך ,  הנחשבים למקורבים

