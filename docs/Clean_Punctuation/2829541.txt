דיסקין על סרטון דאעש של הליכוד : " נתניהו איבד בושה "
 ראש השב"כ לשעבר תקף בחריפות את ראש הממשלה נתניהו בעקבות הסרטון שבו נטען כי השמאל יאפשר לארגון הקיצוני להתבסס בישראל . " זה האיש ששחרר את יאסין ואלף מחבלים "
 ראש השב"כ לשעבר יובל דיסקין תקף אתמול  ( שבת )  בחריפות את ראש הממשלה בנימין נתניהו בעקבות סרטון חדש שפרסם הליכוד ,  ובו נטען כי  " השמאל ייכנע לטרור "  ויאפשר לארגון  " המדינה האיסלאמית "   ( דאעש )  להתבסס בישראל ".  
" 'השמאל יכניס את דאעש לישראל' אמר נתניהו - האיש ששחרר את שייח אחמד יאסין ב-1997 ובנה מחדש את חמאס ",  כתב דיסקין בדף הפייסבוק שלו . " האיש ששחרר יותר מאלף מחבלים ,  שחלקם כבר חזרו לבצע פיגועים בתקופותיו כראש ממשלה ",  תקף ראש השב"כ לשעבר .  
עוד על בחירות 2015ליברמן : " אין פרשת שחיתות ,  יש פרשת סוטי מין במשטרה"סקר וואלה חדשות :  הליכוד ממשיך להוביל ,  בנט מתאוששזעם בבית היהודי : " נתניהו מריח דם - ומנסה לחסל אותנו "  
עוד כתב דיסקין : " האיש ששחרר מחבלים על מנת לא להקפיא התנחלויות בעסקה עם הבית היהודי ,  האיש שנגרר למלחמה הארוכה ביותר מאז מלחמת השחרור נגד ארגון טרור .  האיש שאיים על איראן ולא מסוגל להכריע ארגון טרור בעזה ".  דיסקין סיכם וכתב : " ביביטחון ?  איביטחון .  את הבושה הוא איבד .  זה בטוח ". 
בסרטון נראה רכב טנדר לבן ,  בדומה לאלה שבהם משתמשים לוחמי דאעש בעיראק ובסוריה ,  ובו נוסעים אנשים המחופשים ללוחמי הארגון הקיצוני .  כלי הרכב ,  שעליו הודבק  " רק לא ביבי ",  נוסע באזור מדברי ונעצר ליד מכונית אחרת . " לוחמי דאעש "  שואלים את נוסעיה מה הכיוון לירושלים .  הנהג עונה  " פנו שמאלה "  ואז נכתב : " השמאל ייכנע לטרור ".  לאחר מכן יורים  " לוחמי דאעש "  באוויר וממשיכים בנסיעתם .
 גם במחנה הציוני תקפו בחריפות את הסרטון . " נתניהו חי בסרט אם הוא חושב ששכחנו את הכישלון הקולוסאלי שלו בתחום הביטחון ",  מסרו . " הוא שחרר יותר מאלף מחבלים עם דם על הידיים ,  חיזק את החמאס ,  איראן הפכה במשמרת שלו למדינת סף גרעינית והביטחון האישי של אזרחי נפגע מדי יום .  יש סרטים שאין שום סיבה לעשות להם סרט המשך .  הקדנציה של נתניהו היא בהחלט דוגמה טובה לכך ". 
בליכוד מסרו בתגובה : " איש השמאל יובל דיסקין ,  אשר קרא בשנת 2013 לחלק את ירושלים ,  להקים מדינה פלסטינית בקווי 67' ולממש חלקית את זכות השיבה של הפלשתינים - יביא לאסון ביטחוני ומדיני .  ראש הממשלה נתניהו ימשיך לעמוד בתקיפות ובנחישות אל מול הלחצים ,  לא יוותר ולא ייכנע ,  וימשיך לשמור על ביטחונם של כלל אזרחי ישראל ". 
 ( עדכון ראשון :  21:22 ) 
לפניות לכתב עמרי נחמיאס :  omri_n@walla.net.il 

דיסקין על סרטון דאעש של הליכוד : " נתניהו איבד בושה "
 ראש השב"כ לשעבר תקף בחריפות את ראש הממשלה נתניהו בעקבות הסרטון שבו נטען כי השמאל יאפשר לארגון הקיצוני להתבסס בישראל . " זה האיש ששחרר את יאסין ואלף מחבלים "
 
