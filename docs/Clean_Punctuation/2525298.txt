העוזרת בבית נתניהו העידה : " כל מי שעבד שם בכה "
 ליליאן פרץ ,  שתובעת את אשת ראש הממשלה על תנאי העסקתה ,  העידה היום בבית הדין בפתח המשפט . " אף אחד לא יכול היה לעמוד בסטנדרטים שלה ",  אמרה על שרה נתניהו
 ( באדיבות הערוץ הראשון ) 
בבית הדין האזורי לעבודה בחיפה נפתח היום  ( שני )  המשפט בתביעתה של ליליאן פרץ ,  שעבדה כעוזרת בית בבית משפחת נתניהו בקיסריה ,  נגד אשת ראש הממשלה ,  שרה נתניהו .  בתביעתה שהוגשה לבית הדין לפני כשנה טענה פרץ כי נתניהו התעללה בה ,  שילמה לה שכר הנמוך משכר המינימום הנהוג במשק ,  וכן לא שילמה לה זכויות סוציאליות ,  הכריחה אותה לעבוד בשבתות למרות היותה שומרת שבת ,  והכריחה אותה לקרוא לה  " גברת שרה נתניהו ".  
פרץ עצמה העידה כשנתניהו נכחה באולם .  החקירה הנגדית עסקה ,  בין היתר ,  בטענות פרץ אודות שעות העבודה הרבות להן נדרשה ,  כדי לעמוד באמות המידה הנוקשות של נתניהו .  לטענתה , " היו הרבה עבודות בבית .  שיפוצים ,  תיקונים .  בכל פעם שרצו לתלות תמונה היה צריך לניילן את כל הבית ,  ואחר כך להסיר את יריעות הניילון ".  פרץ פירטה את השעות וציינה כי על פי אופן עבודתה ,  היה צורך בשני ימי עבודה ,  בני ארבע וחצי שעות כל אחד ,  אלא שבשל דרישות נתניהו ,  נדרשו יותר מתשע שעות עבודה בכל יום .  
פרץ אם נשאלה כיצד נוצר הקשר עם משפחת נתניהו ,  והשיבה : " דרך השר אדרי ,  שהוא שכן של גיסתי .  מי שראיין אותי היה ראש הממשלה ,  בנימין נתניהו ,  ששאל אותי אם אני יודעת לבשל ,  מה אני יודעת לבשל ,  לנקות ולארגן ".  פרץ סיפרה על השעות שבילתה במחיצתה של שרה נתניהו ,  ואמרה : " כשהיא הייתה בחופש והייתי בסופר ,  היו מזעיקים אותי מהסופר כדי לקבל את מי שאמור היה להגיע הביתה ,  כמו טכנאי .  כל הזמן הייתי צריכה להחליף בגדים .  בבית ,  כשהיא הייתה איתי ,  היא כל הזמן אמרה לי :  'לא ככה ,  אלא ככה' ".  עוד אמרה פרץ : "  אף אחד לא יכול היה לעמוד בסטנדרטים שלה .  עובדת שעובדת אצלה היום באה אלי ובוכה ומספרת לי דברים ."  
פרץ המשיכה וסיפרה : " הייתי מגיעה מוקדם ,  כאשר היא עוד ישנה ,  כדי לעשות דברים בשקט ,  כדי שאחר-כך יהיה לי פנאי אליה ".  במסגרת הדיונים ,  העיד גם מי שהיה עד לאחרונה ראש הסגל בלשכת ראש הממשלה ,  נתן אשל .  אשל השיב לשאלת התובע ,  ואמר : " אני לא מנכ"ל המשרד ,  אני מטפל בענייני ראש הממשלה .  אם היו בעיות בפנים הבית ,  כמו אבטחה ,  אני טיפלתי בזה ".  בית הדין נעתר לבקשת אשל וחייב את פרץ לשלם לו 500 שקלים על שהגיע להעיד בבית הדין מתל-אביב .  פרץ תאלץ לשלם סכום זהה לעד אחר שהגיע אף הוא לדיון .  המשך המשפט ,  אגב ,  נדחה לאמצע חודש יולי .
 שרה נתניהו השיבה מצדה לכתב התביעה כי מדובר ב"שקר ,  השמצות ובדיות ",  ובכתב ההגנה שהגישה ,  טענה כי מדובר ב"טענות סרק ",  ואך הזכירה התבטאויות חמות שנשמעו מפיה של פרץ עליה .
 אשת ראש הממשלה לא הסתפקה בכתב ההגנה ,  ואף הגישה תביעה נגדית ,  בה דרשה כי פרץ תפצה אותה ב-600 אלף שקלים ,  על הפרת סודיות ,  פגיעה בפרטיות והוצאת לשון הרע .
 ליליאן פרץ נגד שרה נתניהו - כותרות אחרונותשרה נתניהו הגישה תביעת לשון הרע נגד העוזרתליליאן פרץ על פיטורי המטפלת :  מכירה את ההרגשהשרה נתניהו :  התביעה נגדי מופרכת וזדוניתהעוזרת של שרה הרוויחה פחות מעובדת קבלן 

העוזרת בבית נתניהו העידה : " כל מי שעבד שם בכה "
 ליליאן פרץ ,  שתובעת את אשת ראש הממשלה על תנאי העסקתה ,  העידה היום בבית הדין בפתח המשפט . " אף אחד לא יכול היה לעמוד בסטנדרטים שלה ",  אמרה על שרה נתניהו

