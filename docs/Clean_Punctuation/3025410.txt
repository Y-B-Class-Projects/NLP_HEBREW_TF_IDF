נתניהו : " החלטת האו"ם - מחטף אנטי-ישראלי מביש של אובמה "
 לאחר יממה מתוחה בין ירושלים לוושינגטון ,  אמר ראש הממשלה על אימוץ ההחלטה נגד ההתנחלויות כי  " ייקח זמן - אך היא תבוטל ".  לדבריו ,  ההחלטה  " פוגעת גם בצדק וגם באמת "
 ראש הממשלה בנימין נתניהו אמר הערב  ( שבת )  ,  בעקבות אימוץ ההחלטה נגד ההתנחלויות במועצת הביטחון של האו"ם ,  כי  " בניגוד גמור להתחייבות האמריקנית ,  ביצע ממשל אובמה מחטף אנטי-ישראלי מביש באו"ם ".  לדבריו , " ההחלטה לא רק שאינה מקרבת את השלום ,  היא מרחיקה אותה .  היא פוגעת גם בצדק ,  היא פוגעת באמת ".  הוא הוסיף כי הורה להפסיק מימון של 30 מיליון שקל למזכירויות שצפויות לפעול על פי החלטת האו"ם בנושא הפלסטינים .
 נתניהו הבטיח כי ההחלטה הזאת תבוטל . " נטפלים לדמוקרטיה היחידה במזרח התיכון .  איזו בושה .  אנחנו דוחים את ההחלטה על הסף כפי שדחינו את ההחלטה באו"ם שקבעה שהציונות היא גזענות .  זה ייקח זמן ,  וגם זו תבוטל ",  אמר . " מהעז הזה עוד יצא מתוק .  והבא לקלל עוד יצא מברך ".  
" כששוחחתי עם מנהיגים אתמול בקונגרס ובממשל האמריקני הנכנס ,  הם אמרו לי בצורה הכי ברורה :  'נמאס לנו וזה לא יימשך .  אנחנו נשנה את ההחלטה הזאת ,  אנחנו לא ניתן לאיש לפגוע במדינת ישראל' .  הם מצהירים שבכוונתם להעביר חקיקה שתעניש מדינות וגופים שינסו לפגוע בישראל .  הם אומרים שזה כולל גם את האו"ם עצמו .  אני מזכיר לכם שהאו"ם מקבל רבע ,  25% מהתקציב שלו ,  רק מארצות הברית לבדה ". 

נתניהו : " החלטת האו"ם - מחטף אנטי-ישראלי מביש של אובמה "
 לאחר יממה מתוחה בין ירושלים לוושינגטון ,  אמר ראש הממשלה על אימוץ ההחלטה נגד ההתנחלויות כי  " ייקח זמן - אך היא תבוטל ".  לדבריו ,  ההחלטה  " פוגעת גם בצדק וגם באמת "
 
