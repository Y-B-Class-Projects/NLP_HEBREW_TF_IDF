הממשלה תבחן דרכים לצמצום  " נזקי דו"ח גולדסטון "
 רה"מ התייחס שוב לחרטה שהביע מחבר הדו"ח על מבצע  " עופרת יצוקה "  והודיע כי ראש המל"ל עמידרור יקים צוות שיבחן דרכים להתמודד עם השפעות הדו"ח . " כל מה שאמרנו בהתחלה ,  התברר כנכון "
  ( עריכה :  יאיר דניאל ) 
ראש הממשלה ,  בנימין נתניהו ,  התייחס הבוקר  ( ראשון )  למאמרו של השופט ריצ'רד גולדסטון מאמש ,  לפיו הוא מתחרט על הדו"ח שפרסם אודות פשעי מלחמה שבוצעו במהלך מבצע  " עופרת יצוקה ".  בפתח ישיבת הממשלה אמר נתניהו כי  " יש מעט מאוד מקרים שבהם טופלי עלילה חוזרים בהם .  זה קרה בדו"ח גולדסטון ,  שאמר שכל מה שאמרנו עד עכשיו התברר כנכון ,  בניגוד לחמאס ,  שכיוון ורצח אזרחים בכוונה תחילה ".  
נתניהו אמר עוד כי הוא קורא לביטולו של הדו"ח ,  וכן ציין כי ביקש מראש המטה לביטחון לאומי ,  יעקב עמידרור ,  להקים צוות מיוחד שיבחן דרכים לצמצם את הנזק שגרם הדו"ח .  נתניהו אמר כי ההמלצות יוגשו בימים הקרובים .  עוד הוסיף נתניהו כי  " נפעל בחזית ההסברתית ובחזיתות אחרות כדי להביא את הצדק ". 
שר החינוך ,  גדעון סער ,  אמר כי  " מועצת זכויות האדם של האו"ם מוטה ופועלת באופן חד-צדדי ,  צבוע ואנטי ישראלי .  הרי עד לפני מספר ימים ,  גם לוב הייתה שותפה לה .  אם את המועצה מעניינות זכויות האדם ,  יש להם שפע של עבודה בסוריה ,  ולא שמענו עיסוק נרחב בסוגיה ". 
שר התחבורה ,  ישראל כץ ,  קרא לפתוח במסע הסברה נרחב ואמר כי  " לישראל יש זכות להגן על עצמה ,  ואם מישהו ירים יד נגד אזרחים ישראלים  נגדע אותה ".  שר המדע ,  דניאל הרשקוביץ ,  אמר כי  " הוסר המסווה מעל הדו"ח שמקורו בשקר .  העולם כולו רואה את האמת .  הנזק כבר נגרם למדינת ישראל ,  אבל דברי גולדסטון חשובים לפנות לטובת ההיסטוריה ". 
שרת התרבות והספורט ,  לימור לבנת אמרה כי  " היום ברור לחלוטין שהדו"ח נבע מתוך מניעים זרים .  אותם גופים בשמאל הישראלי ,  כמו הקרן החדשה לישראל ,  שסיפקו חומרים מעוותים לוועדה ,  צריכים לעשות את חשבון הנפש שלהם .  הייתי רוצה לראות לפחות אחד מהם שיגיד שטעה ,  לפחות כמו שעשה גולדסטון ".  
שר האוצר ,  יובל שטייניץ ,  קרא לגולדסטון לפעול בעצמו למזעור הנזק שגרם הדו"ח שפרסם . " אין סליחה ואין מחילה לגולדסטון ולמי ששיתף פעולה איתו .  הוא פרסם עלילת דם ועשה נזק נוראי לצה"ל .  היום כנראה התעוררו אצלו נקיפות מצפון ,  ואם הוא רוצה לכפר במעט על הדו"ח שפרסם  שיפעל כעת בכל העולם ". 

הממשלה תבחן דרכים לצמצום  " נזקי דו"ח גולדסטון "
 רה"מ התייחס שוב לחרטה שהביע מחבר הדו"ח על מבצע  " עופרת יצוקה "  והודיע כי ראש המל"ל עמידרור יקים צוות שיבחן דרכים להתמודד עם השפעות הדו"ח . " כל מה שאמרנו בהתחלה ,  התברר כנכון "
 
