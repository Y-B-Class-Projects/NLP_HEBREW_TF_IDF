הממשלה אישרה ברוב גדול את רפורמת התחבורה
ברוב של 19 מול 4 אישרה הממשלה את תכנית  " מחבר ישראל "  להשקעה במערכת הכבישים והרכבות בעלות של 27.5 מיליארד שקלים .  השר לביטחון פנים : " משקיעים בכבישים במקום באנשים "
 על אף ההתנגדויות הנחרצות של כמה מחברי הממשלה ,  אושרה הערב  ( רביעי )  ברוב גדול רפורמת התשתיות של ראש הממשלה בנימין נתניהו ,  שזכתה לכותרת  " תוכנית מחבר ישראל ".  הותכנית השאפתנית ,  שעלותה הכוללת נאמדת בכ-27.5 מיליארד שקלים בעשור הקרוב ,  אושרה ברוב של 19 בעד ,  4 נגד ונמנע אחד .  
ראש הממשלה הגדיר את ההחלטה כ"הישג למדינת ישראל ".  לדבריו , " סוף סוף אחרי 62 שנה קיבלנו החלטה לחבר את הנגב ואת הגליל למרכז הארץ ולפרוץ צפונה ודרומה מעבר למה שמכונה מדינת גדרה חדרה ".  על אף הצהרותיו של נתניהו ,  בין המתנגדים הבולטים לתכנית נמנה גם השר לפיתוח הנגב והגליל ,  סילבן שלום ,  שהתנגד להצעה לאור העובדה כי מערכת הכבישים והמסילות תגיע למעשה לעומק הנגב והגליל רק בעשור הבא ,  בשלב השני של התכנית .
 התוכנית האמורה כוללת שמונה פרויקטים והיא תתפרס על פני עשר שנים :  הסעיף המרכזי בתוכנית קרוי חשמול  ( חלק מנתיבי הרכבות המרכזיים )  ,  ועלותו 8.2 מיליארד שקל .  עלות סלילת מסילת העמק מוערכת ב-3.4 מיליארד שקל ,  בדומה לעלות הנחת הפסים למסילה מעכו לכרמיאל .  כביש חוצה ישראל יוארך על פי התכנון בשני קטעים באזור הצפון .  בנוסף ,  התוכנית כוללת סלילת כבישים נוספים ומסלולי רכבת .
 טרם אישורה ,  יצא היום השר לבטחון פנים ,  יצחק אהרונוביץ' ,  באופן חריף נגד ההחלטה ואמר : " הממשלה יוזמת השקעה מפלצתית בכבישים ורכבות במקום במאבק בפשיעה  נותנים טיפול לאספלט במקום לבני אדם ",  אמר אהרונוביץ' בזעם והוסיף : " ב-2010 ספגתי פגיעה קשה בתקציב .  לא קיבלתי אגורה !  מה שכן קיבלתי זו התמודדות עם רציחות ,  אונס ,  אלימות ופשע .  זה הלחם החמאה ,  לא קצפת ודובדבנים ". 
עלותה של תכנית  " מחבר ישראל "  הנאמדת בכעשרות מיליוני שקלים הצליחה לעצבן במיוחד את השר לביטחון פנים : " עושה רושם שהרצון לתחושת הביטחון הוא רק סביב ישיבות הממשלה .  תורידו מהתכנית מיליארד אחד - רק מיליארד אחד ואני מתחייב להוריד את הפשיעה בצורה דרמטית הרבה יותר ".  אהרונוביץ' טען עוד שהוא מתבייש בשביל שוטרים המרוויחים 3,500 שקלים לחודש וסיכם : " כאשר הפשיעה תגבר ,  תבואו ותגידו 'למה אתה מתלונן על התקציב ,  הלוא הצבעת בעד התכנית ?   אז אני אומר לכם כאן ועכשיו :  אני מתנגד !  ". 
מלבד אהרונוביץ' ושלום התנגדו לתכנית גם שר הרווחה יצחק הרצוג ושר החינוך גדעון סער .  הרצוג אמר בדיון כי : " בימים שמשרד הרווחה עושה מאמץ ניכר כדי לסייע למאות אלפי אזרחים המצויים במצבי סיכון ומשבר ..  .  משמעות אישור התוכנית עלולה להיות שעבוד תקציב המדינה ,  בעיקר מתחום הרווחה והחינוך ,  מבלי שהתקיים דיון מקיף בסוגיית סדרי העדיפויות הלאומי .  במצב שכזה אני סבור שעם כל הכבוד לרכבות יש עדיפות לבני אדם ".  שר החינוך סער שתמך בדברים הוסיף : " השקעה בהון אנושי בעיקר באמצעות חינוך היא האמצעי הטוב ביותר לסייע לפריפריה ולהבטיח שיוויון הזדמנויות אמיתי ואת עתידה של ישראל "
 
הממשלה אישרה ברוב גדול את רפורמת התחבורה
ברוב של 19 מול 4 אישרה הממשלה את תכנית  " מחבר ישראל "  להשקעה במערכת הכבישים והרכבות בעלות של 27.5 מיליארד שקלים .  השר לביטחון פנים : " משקיעים בכבישים במקום באנשים "
 
