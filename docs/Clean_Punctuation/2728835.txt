הירי לדרום נמשך ,  חיל האוויר הפציץ 29 מטרות ברצועה
שתי רקטות שנורו הלילה מעזה התפוצצו בשטחים פתוחים במועצה האזורית אשכול .  זאת ,  לאחר שחיל האוויר הגיב בעוצמה למטח אתמול .  בבוקר יתכנס הקבינט המדיני-ביטחוני לדיון חירום
הירי נמשך :  שתי רקטות נורו הלילה  ( חמישי )  מרצועת עזה לעבר ישראל והתפוצצו בשטחים פתוחים בשטח המועצה האזורית אשכול .  לא היו נפגעים ולא נגרם נזק .  אזעקת  " צבע אדום "  נשמעה באזור טרם הנפילות .  למרות הירי ,  נכון לשעות הבוקר המוקדמות ,  אין כוונה לבטל את הלימודים ביישובי הדרום .
 עוד על ההסלמה בדרום:נתניהו : " אם לא יהיה שקט בדרום ,  יהיה רעש בעזה"תושבי הדרום מודאגים : " חזרנו לתחושה מ'עמוד ענן' "
 אמש ,  בתגובה לירי הרקטות לעבר יישובי הדרום ,  תקף חיל האוויר 29 יעדים ברצועת עזה ,  בין היתר בערים חאן יונס ורפיח .  במקביל ,  מסוקי קרב של חיל האוויר תקפו בירי מקלעים תנועות חשודות בעומק השטח הפלסטיני בדרום רצועת עזה .  
נוכח ההסלמה ,  בכירי מערכת הביטחון וצה"ל גיבשו אמש המלצות לפעולה נגד יעדי טרור ברצועת עזה ,  אשר יוצגו בבוקר בכינוס חירום של הקבינט המדיני-ביטחוני ,  בראשותו של ראש הממשלה בנימין נתניהו .  הקבינט יחליט על דרכי פעולה חדשות בתגובה לירי מטחי הרקטות בנגב המערבי במהלך היום .
 מאגף המבצעים בצה"ל נמסר כי עד השעה 1:30 הלילה ,  שוגרו בסך הכול 60 רקטות מרצועת עזה .  חמש מהרקטות התפוצצו באזורים מיושבים ואילו מערכת  " כיפת ברזל "  יירטה שלוש רקטות .  אחת הרקטות התפוצצה בשדרות ופערה חור במדרכה .  הג'יהאד האיסלאמי קיבל אחריות על ירי של יותר ממאה רקטות וההערכה היא כי כמעט מחצית מהן נפלו בשטחים פלסטיניים .  
לאור המצב הביטחוני ,  קיים שר הביטחון משה יעלון הערכת מצב עם גורמי הביטחון ,  בהם בכירי צה"ל ונציגי שירות הביטחון הכללי - והורה על סגירת המעברים לרצועה ,  ועל עצירת הביקורים של אסירים מעזה הכלואים בישראל .  במקביל ,  הארגון שלקח אחריות על הירי - הג'יהאד האיסלאמי בעזה - טען ששיגר 107 רקטות ופצצות מרגמה לעבר ישראל .  הארגון הצהיר כי פתח במבצע  " שבירת שתיקה "  בתגובה להרג שלושה מפעיליו ביום שלישי מירי צה"ל .
 שר הביטחון התייחס אתמול לארגון העזתי בדבריו ואמר כי  " לא נעבור לסדר היום על מטחי הירי הערב ,  ולא נאפשר לג'יהאד האיסלאמי או לכל גורם אחר ברצועה לשבש את חיי אזרחי ישראל ".  לדבריו , " כשלא יהיה שקט בדרום ,  גם ברצועת עזה לא יהיה שקט ,  באופן כזה שיגרום למחבלי הג'יהאד האיסלאמי להתחרט על הירי שביצעו ",  הוסיף .  עם זאת ,  שר הביטחון תלה את האחריות למתרחש ברצועה על הנהגת חמאס וטען שגם  " הוא צריך לקחת בחשבון שלא נסבול את הירי לעברנו ,  ואם לא יידע לאכוף שקט ,  גם הוא ישלם מחיר כבד ".  
גורם ביטחוני הסביר כי צה"ל כולו ערוך לאפשרות של הסלמה שתיארך כמה ימים ,  וכי הוא יגיב בזמן שימצא לנכון . " סגירת המעברים היא דרמטית משום שפרט לכמה מנהרות בציר פילדלפי ,  שממילא עובדות לסירוגין בעקבות לחץ שמפעילים המצרים - חמאס מעביר את מרבית הסחורות שלו דרך מעבר כרם שלום ",  אמר והוסיף : " הלחץ על חמאס הוא דרמטי ,  שמוגדר כריבון ברצועת עזה ".  
מוקדם יותר כונס דיון חירום נוסף בהשתתפות סגן הרמטכ"ל אלוף גדי אייזנקוט ,  מפקד חיל האוויר אלוף אמיר אשל ,  ואלוף פיקוד דרום ,  סמי תורג'מן ,  וזאת על מנת להחליט על המלצות להמשך פעולה .  גורם ביטחוני מסר כי מטח הרקטות הוא  " הפרה גסה וחמורה של ההבנות עם חמאס ברצועת עזה ,  ומערכת הביטחון וצה"ל ישקלו את אופי התגובה ".   
" אנחנו לא נירתע לפגוע באלה שמנסים לפגוע בנו ,  ואנחנו נמשיך להגיב בתקיפות נגד גורמי הטרור ברצועה ",  אמר ראש הממשלה בנימין נתניהו במסיבת העיתונאים שקיים אמש עם ראש ממשלת בריטניה דיוויד קמרון ,  המבקר בישראל . " נראה שמטחי הרקטות באים בתגובה לפעולות הסיכול שלנו אתמול ",  הוסיף נתניהו בהתייחסו להרג שלושת אנשי הג'יהאד האיסלאמי שניסו לירות פצ"מרים על כוח צה"ל שלשום . " נמשיך לסכל ולפגוע באלה שרוצים לפגוע בנו ,  ונפעל נגדם בעצמה רבה ". 
 ( עדכון ראשון :  21:08 )  

הירי לדרום נמשך ,  חיל האוויר הפציץ 29 מטרות ברצועה
שתי רקטות שנורו הלילה מעזה התפוצצו בשטחים פתוחים במועצה האזורית אשכול .  זאת ,  לאחר שחיל האוויר הגיב בעוצמה למטח אתמול .  בבוקר יתכנס הקבינט המדיני-ביטחוני לדיון חירום

