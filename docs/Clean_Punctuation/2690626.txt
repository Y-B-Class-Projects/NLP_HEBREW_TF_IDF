קרי יבוא לישראל בפעם השמינית מאז נכנס לתפקידו
שר החוץ האמריקני יגיע לירושלים בתחילת נובמבר כדי ללחוץ על נתניהו ואבו מאזן להתקדם במשא ומתן .  פגישתו עם ראש הממשלה תעסוק גם במגעים בין מעצמות המערב לאיראן
 ( בסרטון :  נתניהו וקרי בפגישתם באיטליה )  
שר החוץ האמריקני ג'ון קרי צפוי לבוא לישראל לביקור שמיני מאז שנכנס לתפקידו .  לביקור ,  שיתקיים בתחילת נובמבר ,  טרם נקבע תאריך סופי .  גורמים המעורים במשא ומתן הישראלי-פלסטיני אמרו כי קרי צפוי להיפגש בירושלים עם ראש הממשלה בנימין נתניהו ,  ולהיפגש ברמאללה עם יו"ר הרשות הפלסטינית אבו מאזן .
 בשבוע שעבר נפגש קרי עם נתניהו ברומא ,  במשך שבע שעות וחצי .  השניים דנו בנושא הפלסטיני וכן במשא ומתן בין שש המעצמות לבין איראן בנושא תכנית הגרעין שלה .  קרי שיבח בפגישה את נתניהו ואת אבו מאזן על  " האומץ והמנהיגות "  שהפגינו בהחלטתם לשוב לשולחן המשא ומתן .  בפגישה עצמה ,  שרובה התקיימה בארבע עיניים ,  קרי ניסה לברר מהם הקווים האדומים של נתניהו במשא ומתן עם הפלסטינים .  
בשבועיים האחרונים חלה האצה בקצב השיחות בין ישראל לרשות הפלסטינית ,  ועד כה נערכו 14 פגישות בין צוותי המשא ומתן משני הצדדים .  שרת המשפטים ציפי לבני ,  שעומדת בראש הצוות הישראלי ,  אמרה בשבוע שעבר בראיון לוואלה !  חדשות כי חלה התקדמות במשא ומתן ,  וכי הדיווחים על כך שהוא הגיע למבוי סתום אינם נכונים .  דברים דומים אמר יו"ר הרשות ,  אבו מאזן ,  בראיון לטלוויזיה הגרמנית .  
קרי ונתניהו צפויים לדון גם בנושא הגרעין האיראני .  טרם ברור אם ביקורו של קרי ייערך לפני סבב השיחות הקרוב בין איראן לבין המעצמות ,  שנקבע ל-7 בנובמבר ,  או אחריו .  קרי צפוי לעדכן את נתניהו בהתקדמות המגעים עם איראן ,  לאחר שהשבוע החליפו השניים  " עקיצות "  מילוליות בנושא .  בתחילת השבוע תקף נתניהו את הדיון באפשרות שאיראן תצמצם את העשרת האורניום שלה ואמר כי הוא  " מיותר ",  ואילו קרי אמר בהמשך כי אצות הברית  " לא תיכנע לטקטיקה של הפחדות "  בנושא האיראני .  
קרי יפגוש בירושלים לא רק את נתניהו ואבו מאזן ,  אלא גם את שני נציגיו בחדר המשא ומתן - השליח המדיני מרטין אינדיק ויועצו הקרוב פרנק לוונסטיין .  באחרונה החליט קרי להגדיל את הצוות שמסייע לאינדיק במאמצי התיווך ,  והעיתונאית האמריקנית לורה בלומנפלד ,  שדוברת עברית וערבית ,  מונתה לדוברת הצוות .  הדיפלומט הוותיק מייקל יפה מונה לאחראי על הקשר בין המשא ומתן לבין גורמים אזוריים כגון הליגה הערבית ומועצת מדינות המפרץ הפרסי .  
לקריאה נוספת:לבני בראיון מיוחד : " יש התקדמות במשא ומתן"ארה"ב על שחרור האסירים : " צעד קשה ,  אך הכרחי"השעון מתקתק :  האמריקנים מגבירים את קצב השיחות 

קרי יבוא לישראל בפעם השמינית מאז נכנס לתפקידו
שר החוץ האמריקני יגיע לירושלים בתחילת נובמבר כדי ללחוץ על נתניהו ואבו מאזן להתקדם במשא ומתן .  פגישתו עם ראש הממשלה תעסוק גם במגעים בין מעצמות המערב לאיראן

