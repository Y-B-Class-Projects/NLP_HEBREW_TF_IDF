נתניהו לשריו :  אל תגיבו לשיחת אובמה-רוחאני
ההנחיה לשרים ניתנה בסבב טלפוני ,  ערב צאתו של ראש הממשלה לאו"ם ,  בניסיון למנוע מבוכה לפני פגישתו עם נשיא ארה"ב אובמה .  היא כוללת התייחסות לכל נושא מדיני
ראש הממשלה נתניהו הנחה הערב  ( שבת )  את שרי הממשלה שלא להתראיין לתקשורת בנושאים הקשורים לתחום המדיני .  ההנחיה של נתניהו לשרים מגיעה יממה לאחר שיחת הטלפון בין נשיא ארצות הברית ברק אובמה ומקבילו האיראני חסן רוחאני ,  וערב המראתו של נתניהו לארצות הברית שם הוא צפוי להיפגש עם אובמה וכן לנאום בפני העצרת הכללית של האו"ם .  גורמים במערכת הפוליטית העריכו הערב כי נתניהו מבקש להימנע ממבוכה מול הממשל האמריקני ולמנוע מצב בו חברים בממשלתו מביעים דעות שאינן עולות בקנה אחד עם המסרים שנתניהו מעוניין להעביר לקהילה הבינלאומית .  
השיחה אתמול היא הראשונה בין שני נשיאי ארה"ב ואיראן מאז המהפכה האיסלאמית ב-1979 .  היא התקיימה טרם עזיבתו של רוחאני את ארה"ב .  שני האישים ,  שנמנעו מפגישה פנים-אל-פנים ולחיצת יד במהלך אירועי הימים האחרונים סביב עצרת האו"ם בניו יורק .
 בתום השיחה כינס אובמה תדרוך עיתונאים קצר בבית הלבן שבו אמר כי הוא וכן רוחאני הנחו את הצוותים שלהם לפעול בזריזות לגיבוש הסכם בנושא תכנית הגרעין האיראנית .  הוא הוסיף כי נוצרה הזדמנות יוצאת דופן להשיג התקדמות עם טהראן בסוגיה שבודדה את איראן מהמערב . " סביר להניח כי יהיו קשיים בהמשך וההצלחה אינה מובטחת ,  אך אני מאמין שניתן להגיע להסכם מקיף בנושא ",  אמר הנשיא האמריקני .  
אובמה כתב בחשבון הטוויטר שלו כי בשיחת הטלפון שקיים עם מקבילו האיראני הוא הביע את הערכתו כלפי רוחאני וכן כלפי העם האיראני . " אני משוכנע כי היחסים בין איראן לבין ארצות הברית ישפיעו רבות על האזור ",  כתב אובמה לרוחאני בטוויטר . " אם נוכל להתקדם בנושא הגרעין ,  אזי נושאים אחראים ,  כגון סוריה ,  יושפעו מכך ".  אובמה ,  ששוחח עם רוחאני בשעה שזה היה בדרכו לשדה התעופה בניו יורק ,  כתב : " אני מאחל לך טיסה נעימה ומתנצל אם חווית פקקי תנועה בדרך בניו יורק ". 
הנשיא האיראני הגיב לדברי אובמה ,  וכתב בחשבון הטוויטר שלו : " בהתייחס לנושא הגרעין ,  עם רצון דיפלומטי ,  יש דרך לפתור את הסוגיה .  אנו מצפים לראות לאן יובילו השיחות עם שש המעצמות ובייחוד עם הממשל שלך בשבועות ובחודשים הקרובים ".  רוחאני לא שכח גם להודות לאובמה על שיחת הטלפון שיזם .  זמן מה אחר כך אמר גורם המקורב לנשיא האיראני לסוכנות הידיעות רויטרס כי השיחה הייתה  " לחלוטין בלתי צפויה ". 

נתניהו לשריו :  אל תגיבו לשיחת אובמה-רוחאני
ההנחיה לשרים ניתנה בסבב טלפוני ,  ערב צאתו של ראש הממשלה לאו"ם ,  בניסיון למנוע מבוכה לפני פגישתו עם נשיא ארה"ב אובמה .  היא כוללת התייחסות לכל נושא מדיני

