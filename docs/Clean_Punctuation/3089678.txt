המשטרה לבג"ץ : " לא ניתן להמשיך את ההפגנות בפ"ת במיקום הנוכחי "
 בתגובה לעתירה נגד קיום ההפגנות סמוך לבית היועץ המשפטי לממשלה ,  הציעה המשטרה להעביר את ההפגנות מהשכונה בה הן מתקיימות ,  ל"פארק הגדול "  בעיר . " ניתן לקיים את ההפגנות במקום חלופי ,  תוך קבלת רישיון "
" לא ניתן להמשיך עוד בקיום ההפגנות במיקומן הנוכחי ",  כך השיבה היום  ( רביעי )  המשטרה לבג"ץ ,  בעתירה נגד קיום ההפגנות מול בית היועץ המשפטי לממשלה בפתח תקווה .  במוצאי שבת התקיימה בשכונת כפר גנים בפתח תקווה ההפגנה ה-38 הקוראת לאביחי מנדלבליט להתקדם בחקירותיו נגד ראש הממשלה בנימין נתניהו ,  ואלפים הגיעו למחות .
 עמדת המשטרה היא כי  " ניתן לקיים את ההפגנות במקום חלופי והולם שתבחן משטרת ישראל ,  תוך קבלת רישיון לקיום ההפגנה ,  ותוך עמידה בתנאים שתקבע משטרת ישראל .  לעניין זה ,  חלופה אפשרית בפתח תקווה היא 'הפארק הגדול' ,  המתאים לקיום אירועים רבי משתתפים ".  את העתירה הגיש חבר מועצת העיר פתח תקווה ,  צדוק בן משה ,  בבקשה למנוע את המשך קיום ההפגנות .
 עוד בוואלה !  NEWS:רק אחרי טראמפ - נתניהו גינה את הפיגוע בעצרת הניאו-נאציתנתניהו בכנס סגור : " נעבוד למרות ה'פרגון' מהתקשורת - לא יעזור להם"ברק הגיב לנאום נתניהו : " כשיפורסמו העדויות ייגמר המשחק ,  עליו להתפטר "  
בשבוע שעבר החליט בית המשפט על קיום ההפגנה במוצאי שבת ,  אך הביע נכונות לבחון מחדש את העתירה ,  על פי הנסיבות .  הבקשה הוגשה ביום שישי ,  ובית המשפט החליט כי  " סדר הזמנים לא מאפשר בירור העניין כנדרש ". 
בשבת האחרונה הגיעו כ-2,000 בני אדם להפגנה השבועית ,  המתקיימת זה כתשעה חודשים .  מנגד ,  התקיימה הפגנה מטעם הליכוד ,  שמטרתה להביע תמיכה בראש הממשלה ,  בהשתתפות כ-500 בני אדם .  אלדד יניב ,  ממארגני ההפגנה נגד מנדלבליט ,  נאם במקום ואמר : " תכניסו לעצמכם לראש .  רק בזכות ההפגנות בפתח תקווה התחילו החקירות .  גייסו שני עדי מדינה רק בזכותנו .  ביבי צריך ללכת הביתה ".  קהל המפגינים השיב בצעקות   " ביבי הביתה ". 
דפני ליף ,  ממנהיגות המחאה החברתית ,  אמרה כי  " לא באתי לכאן להחליף את נתניהו ולא באתי לכאן להכתיר ראש חדש למפלגת העבודה .  איבדנו את הדרך ".  ליף ביקרה את יניב ,  בטענה שהוא חלק מהמערכת הפוליטית ,  וספגה קריאות בוז על כך מקרב חלק מהקהל .  
יו"ר הקואליציה דוד ביטן ,  שארגן את הפגנת הנגד של הליכוד ,  דיבר עם הפעילים במקום ומחה על חוסר הצדק ,  לטענתו ,  בחקירות נתניהו . " אולמרט אהב עטים יקרים מאוד ",  אמר . " הסכום של העטים שלו בטוח עובר את המתנות שקיבל נתניהו .  היועץ המשפטי לשעבר מזוז החליט לסגור לו את התיק על מתנות של עטי יוקרה .  למה דין אחד לאולמרט ודין אחר לנתניהו ?  ".  

המשטרה לבג"ץ : " לא ניתן להמשיך את ההפגנות בפ"ת במיקום הנוכחי "
 בתגובה לעתירה נגד קיום ההפגנות סמוך לבית היועץ המשפטי לממשלה ,  הציעה המשטרה להעביר את ההפגנות מהשכונה בה הן מתקיימות ,  ל"פארק הגדול "  בעיר . " ניתן לקיים את ההפגנות במקום חלופי ,  תוך קבלת רישיון "
 
