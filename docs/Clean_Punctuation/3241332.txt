גנץ ליועמ"ש :  הפסק את ריקוד הבריחה המושחת של נתניהו
יו"ר כחול לבן כינה את ראש הממשלה  " חלש "  ותקף את החלטתו להקדים את הבחירות האחרונות .  לדבריו , " סוף 2019 הוקדמה לאפריל בגלל צרכים משפטיים וכעת הבחירות שוב נדחו .  שנה שלמה הלכה פארש על העניין הזה ".  לפיד : " נתניהו בנה מכונה של שטיפת מוח ,  מפיץ רעל בכמויות אדירות "
 יו"ר כחול לבן בני גנץ קרא היום  ( רביעי )  ליועץ המשפטי לממשלה אביחי מנדלבליט  " להפסיק את ריקוד הבריחה המושחת של נתניהו מאימת הדין ".  בישיבת סיעתו כינה גנץ את ראש הממשלה בנימין נתניהו  " חלש ",  וטען כי  " הבחירות הוקדמו בגלל צרכיו המשפטיים ".  לדבריו , " האחריות כרגע היא בידי היועץ המשפטי לממשלה ".  
" יש שימוע ,  יש תאריך והממבו גמבו המשפטי לא יכול להימשך "  אמר יו"ר כחול לבן . " דברים צריכים לקרות .  שנה שלמה הלכה פארש על העניין הזה .  סוף 2019 הוקדמה לאפריל 2019 בגלל צרכים משפטיים והמשך ביסוס נתיב הבריחה של נתניהו מאימת הדין .  כעת הבחירות שוב נדחו ו-2019 היא שנה פשוט אבודה .  במקום שהממשלה תדאג שהמדינה תתקדם ,  היא גורמת למצב שהמדינה שוקעת ".  
הולכים לבחירות - סיקור מיוחד בוואלה !  NEWS:העבודה תקיים משאל מתפקדים כדי לקבוע את שיטת הבחירותשקד :  אחזור להתמודדות כבר בבחירות הקרובותלקראת הבחירות :  ניצן הורוביץ הכריז על התמודדות לראשות מרצ 
ח"כ יאיר לפיד התייחס אף הוא להליכים המשפטיים בעניין נתניהו . " אני רוצה להזכיר לכם משהו על מערכת הבחירות הזו :  לנתניהו יש שני עיתונים שעובדים אצלו ,  תחנת טלוויזיה משלו ושדרני רדיו שמקבלים דף מסרים ישר מנתן אשל ",  טען לפיד . " יש לו כסף בלי הגבלה ,  אף אחד לא יודע מאיפה .  שופך מאות מיליונים על הרשתות החברתיות .  יש לו שרי ממשלה שזוחלים סביבו על הגחון .  נטולי דעה משלהם .  הוא לא נואם ,  הוא לא מתראיין .  הוא בבונקר .  אבל הוא בנה מגפון ".  
" 20 שנה הוא בנה מערך מושחת ,  ענק ,  שעובד בשבילו .  מכונה של שטיפת מוח .  מפיץ רעל בכמויות אדירות .  ואז הוא מתבכיין שהתקשורת שמאלנית .  מחפש כל היום איזה גרבוז להיעלב ממנו .  שהוא יוכל להגיד שרודפים אותו ",  הוסיף לפיד . " מי כבר נשאר לרדוף אותו ?  חצי מהתקשורת משותקת מרוב פחד והחצי השני עובד אצלו ".  
ביום שני הודיע עו"ד עמית חדד ,  פרקליטו של ראש הממשלה ליועמ"ש כי מרשו יתייצב לשימוע ,  אולם טען כי יש לדחות את מועדו שמתוכנן לתחילת אוקטובר .  לדברי חדד , " בשבוע שעבר פנינו ליועץ המשפטי לממשלה וביקשנו :  תדחה את מועד השימוע .  הוא סירב .  אנחנו חושבים שיש נימוקים כבדי משקל שמצדיקים את דחיית המועד ".  

גנץ ליועמ"ש :  הפסק את ריקוד הבריחה המושחת של נתניהו
יו"ר כחול לבן כינה את ראש הממשלה  " חלש "  ותקף את החלטתו להקדים את הבחירות האחרונות .  לדבריו , " סוף 2019 הוקדמה לאפריל בגלל צרכים משפטיים וכעת הבחירות שוב נדחו .  שנה שלמה הלכה פארש על העניין הזה ".  לפיד : " נתניהו בנה מכונה של שטיפת מוח ,  מפיץ רעל בכמויות אדירות "
 
