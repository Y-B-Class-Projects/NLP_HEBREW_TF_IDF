חקירת פרשת המתנות מתארכת  ואלוהים נמצא בפרטים הקטנים
לפני חודשיים הודיע מפכ"ל המשטרה כי חקירת ראש הממשלה בחשד לקבלת טובות הנאה נמצאת בישורת האחרונה .  אלא ששבועות לאחר ההכרזה הורחב צוות הפרקליטים שעוסקים בחקירה .  כעת התוספת האחרונה לצוות ,  עו"ד ליאת בן ארי ,  נקראה כדי להשלים את התמונה | פרשנות
לפני חודשיים בדיוק התייחס מפכ"ל המשטרה רב-ניצב רוני אלשיך לפרשת המתנות ,  שבמסגרתה נחשד ראש הממשלה בנימין נתניהו בקבלת טובות הנאה במאות אלפי שקלים מחבריו בעלי ההון .  המפכ"ל צוטט אז כמי שאמר  " אני חושב שאנחנו בישורת האחרונה של הטיפולים המשטרתיים .  אנחנו נמצאים בסוף ,  אנחנו מבצעים השלמות חקירה ,  זה לא הרבה ,  וברגע שנשלים את המהלך נגבש את החומרים ונעביר זאת לפרקליטות ".  למשמע הדברים ניתן היה להעריך שבחלוף חודשיים תמימים יהיו קלסרי הראיות הרבים פרוסים על שולחנותיהם העמוסים לעייפה של הפרקליטים המטפלים בפרשה ,  כשחקירת המשטרה הסתיימה לה זה מכבר .  כידוע ,  לא כך קרה .  החקירה עודנה מתנהלת ,  ולא ברור מתי תסתיים .
 בתיקים מעין אלו אלוהים מצוי בפרטים הקטנים שנאספים במהלך החקירה .  רק הם יכולים לפרוס את התמונה המלאה בפני מקבלי ההחלטות בפרקליטות ,  ואם יוגש כתב אישום ,  בפני בית המשפט .  ניתן להעריך שהפרקליטים המלווים את החקירה ביקשו השלמות חקירה בנקודות שונות ,  שמחייבות את העמקת החקירה ואורכות זמן .  לא רק שהחקירה לא הסתיימה ,  אלא שחודש לאחר התבטאותו של המפכ"ל ,  שאולי מעט הקדימה את זמנה ,  החליט פרקליט המדינה שי ניצן להרחיב את צוות הפרקליטים שעוסק בחקירותיו של ראש הממשלה בנימין נתניהו .  בין היתר ,  הצטרפה לצוות עורכת הדין ליאת בן ארי ,  העומדת בראש פרקליטות מחוז תל אביב מיסוי וכלכלה .
 עוד בוואלה !  NEWS:פרקליטה בכירה בצוות חקירת נתניהו : " מאות אלפי שקלים אינם מתנות"בסביבת נתניהו עונים לדברי הפרקליטה : " אין פסול ביחסיו עם חבריו "  
בן ארי היא עורכת דין בכירה ,  מנוסה ומוערכת ,  שניהלה בין היתר את תיק  " הולילנד "  ומתמחה בעבירות מתחום הצווארון הלבן .  התבטאויותיה האחרונות של עו"ד בן ארי בכנס מקצועי שערכה לשכת עורכי הדין בתל אביב תפסו מיד את הכותרות הראשיות : " כשמדובר על מאות אלפי שקלים שניתנים לעובד ציבור אני מתקשה לקבל שמדובר אך ורק במתנה מחבר לחבר .  אף אחד לא מקבל או דורש מאות אלפי שקלים מחברים ".  בכלי תקשורת שונים התפרשו הדברים כאילו הפרקליטה כבר גיבשה דעתה כי יש מקום להגיש כתב אישום ב"פרשת המתנות ".  אך האמנם ? 
מלבד התבטאות זו ,  האירה עו"ד בן ארי כמה נקודות שמערפלות את התמונה . " יש הרבה תיקי שוחד עכשיו "  אמרה הפרקליטה ,  והוסיפה , " כל תיק הוא עולם ומלואו עבורנו ,  ואין ספק שמאוד מעניין מבחינתנו לבחון את יחסי החברות בין הנותן והמקבל .  צריך לבדוק בכל תיק ותיק את יחסי החברות ,  מתי הם החלו ,  עד כמה הם קרובים ,  מהם האינטרסים של הנותן מול המקבל וכן הלאה ".  
אם כך ,  עורכת הדין בן ארי הציגה השקפה משפטית ברורה ,  לפיה סכומי כסף גבוהים  ( ואף גבוהים פחות )  הניתנים לעובד ציבור ,  מקיימים מאליהם חשד לשחיתות ומחייבים חקירה ,  ואף העמדה לדין אם יימצאו ראיות למעשה פלילי .  אך באותה נשימה הבהירה הפרקליטה כי נדרשת בחינה פרטנית מדוקדקת של כל העובדות הרלוונטיות כדי לגלות אם מדובר במתנות שניתנו בתמימות במסגרת קשר חברי ללא כל קבלת תמורה ,  או שמא מעורבים אינטרסים כלכליים שיכולים להגיע לכדי עבירות פליליות .  
השאלות שהעלתה עורכת הדין בן ארי יכולות להסביר מדוע החקירה בפרשת המתנות מתארכת .  ניתן להעריך שבמסגרת החקירה מתבצע בימים אלה מבצע חפירה אחר מידע על כל אחת ואחת מהשאלות שהעלתה הפרקליטה ,  הן על ידי איתור מסמכים אותנטיים והן על ידי גביית עדויות נוספות .  ארשה לעצמי להעריך כי אם תמונת הראיות בפרשה הייתה כה ברורה וחד משמעית החקירה הייתה מסתיימת זה מכבר ,  ולא היו נדרשות העמקות והשלמות ,  שמאריכות אותה הרבה מעבר להערכתו של מפכ"ל המשטרה .
 אם נשליך את הדברים שאמרה עורכת הדין בן ארי בכנס הלשכה על פרשת המתנות נוכל לומר שעם סיום החקירה הפרקליטות תבחן את הראיות שייאספו ,  ותנסה לברר ,  בעזרתן ,  אם אכן הייתה חברות הדוקה ארוכת שנים בין המשפחות כטענת נתניהו ,  מתי היא החלה ,  האם הייתה הדדיות מסוימת בהבאת מתנות ומי יזם את הבאתן ,  מה היה שווי הסיגרים שהעניק איש העסקים ארנון מילצ'ן לנתניהו ,  על פני איזו תקופה הוא העניק לו אותם ,  האם היו למילצ'ן אינטרסים מסחריים שנתניהו יכול היה לסייע בקידומם או שהיה צפי לקיום אינטרסים כאלה בעתיד ,  ובשורה התחתונה  מדוע נתן איש העסקים ארנון מילצ'ן מתנות יקרות ערך לבנימין נתניהו ולרעייתו .
 אז מה ניתן לומר כבר היום ?  שלפעמים גם מפכ"ל וגם פרקליטה בכירה לא מביאים בחשבון עד הסוף את עוצמת הרעש ואת המשמעויות המופרזות שיינתנו לכל התבטאות שלהם כשמדובר בחקירה כה רגישה .
 עו"ד אשר הלפרין ,  לשעבר הסנגור הצבאי הראשי 

חקירת פרשת המתנות מתארכת  ואלוהים נמצא בפרטים הקטנים
לפני חודשיים הודיע מפכ"ל המשטרה כי חקירת ראש הממשלה בחשד לקבלת טובות הנאה נמצאת בישורת האחרונה .  אלא ששבועות לאחר ההכרזה הורחב צוות הפרקליטים שעוסקים בחקירה .  כעת התוספת האחרונה לצוות ,  עו"ד ליאת בן ארי ,  נקראה כדי להשלים את התמונה | פרשנות

