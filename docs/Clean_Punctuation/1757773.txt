המתנחלים שובתים במחאה על הקפאת הבנייה
המתנחלים ביו"ש מקיימים שביתת אזהרה במחאה על כוונת רה"מ לחדש את הקפאת הבנייה .  השביתה כוללת את המערכות המוניצפליות וכן את כל מוסדות החינוך .  המתנחלים יפגינו מול משרד רה"מ בישיבת הממשלה . " יריית פתיחה למאבק חסר פשרות "
 המתנחלים ביהודה ושומרון מקיימים היום  ( ראשון )  שביתת אזהרה במחאה על כוונת ראש הממשלה בנימין נתניהו לחדש את הקפאת הבנייה ביהודה ושומרון אותה הם מכנים  " ההתקפלות המבישה ,  הכניעה החוזרת של ראש ממשלת ישראל בפני הלחץ האמריקאי  פלסטיני ". 
השביתה כוללת את המועצות האזוריות שומרון ובנימין וכן את המועצות :  קדומים ,  קרני שומרון ,  אפרת ,  קריית ארבע ובית אל .  בנוסף ,  השביתה תכלול את המערכות המוניציפליות וכן את כל מוסדות החינוך .  כחלק ממחאתם המתנחלים מפגינים מול משרד ראש הממשלה בירושלים במהלך ישיבת הממשלה .  לדבריהם , " שביתת האזהרה הינה יריית הפתיחה למאבק חסר פשרות שינהלו נגד ראש הממשלה אם חלילה יצעד במסלול הגירוש והעקירה ".  
בתוך כך ,  דובר מחלקת המדינה האמריקאית ,  פי ג'יי קראולי ,  הודיע שלשום כי ארצות הברית תהיה מוכנה לתת לישראל התחייבויות בכתב אם הדבר יניע את התהליך המדיני .  לדבריו , " אנו ממשיכים את הדיונים עם הישראלים .  אם יש צורך להעלות הבנות מסוימות על הכתב ,  אנו מוכנים לעשות זאת ".  נכון לעכשיו ,  טרם הושג נוסח מוסכם למסמך ההבנות בין ישראל לארצות הברית ,  וכתוצאה מתעכב כינוס הקבינט המדיני-ביטחוני שנדרש לאשר את העסקה .  על פי ההצעה ,  בתמורה להקפאה בת 90 יום ,  יתחייבו האמריקאים להטיל וטו על כל הצעה אנטי ישראלית שתוגש השנה בכל מוסדות האו"ם ,  לא לדרוש הקפאה נוספת ,  לספק לישראל 20 מטוסי F-35 ,  ולנהל מגעים במטרה לחתום על הסכם ביטחוני במקביל להסכם המדיני עם הפלסטיניים .
 פורום שרי השביעייה ,  שעודכן לפני מספר ימים על העסקה המתגבשת ,  חצוי בנוגע לתמיכתו בהצעה .  השרים אביגדור ליברמן ,  משה יעלון ובני בגין התנגדו להקפאה ,  ראש הממשלה והשרים אהוד ברק ודן מרידור תמכו .  יו"ר ש"ס ,  אלי ישי הודיע כי בתנאים מסוימים הוא והשר אריאל אטיאס ימנעו בהצבעה בקבינט על הנושא ,  מה שיבטיח רוב של שבעה תומכים מול שישה מתנגדים ושני נמנעים .
  *  עדכון ראשון - 06:00 .
 
המתנחלים שובתים במחאה על הקפאת הבנייה
המתנחלים ביו"ש מקיימים שביתת אזהרה במחאה על כוונת רה"מ לחדש את הקפאת הבנייה .  השביתה כוללת את המערכות המוניצפליות וכן את כל מוסדות החינוך .  המתנחלים יפגינו מול משרד רה"מ בישיבת הממשלה . " יריית פתיחה למאבק חסר פשרות "
 
