שריון אחד לנתניהו :  תקנון הפריימריז אושר בוועדת חוקת הליכוד
הצעתו של רה"מ להגדיל את מספר המקומות למתמודדים ברשימה הארצית בבחירות המוקדמות בליכוד תובא בהמשך לדיון במרכז המפלגה ולהצבעה בימים הבאים .  ההצעה החדשה צפויה לעורר התנגדות בקרב נציגי המחוזות ומצד שר התקשורת קרא שייאלץ להתמודד ברשימה הארצית ולא יזכה לשריון
ראש הממשלה בנימין נתניהו מבקש לשריין לעצמו מקום אחד - במקום ה-21 ברשימת הליכוד לכנסת הבאה ,  ולהביא הצעה נוספת לשיריון במידת הצורך לפני הבחירות - כך עולה מהצעת ההחלטה לקביעת תקנון הבחירות שאושרה היום  ( שלישי )  בוועדת החוקה של הליכוד ותובא בהמשך היום לדיון במרכז הליכוד בראשות השר חיים כץ .  נתניהו רצה להביא תחילה הצעה שכוללת שני שריונים אך בסופו של דבר הוחלט לשריין מקום אחד בלבד ולשמור את האפשרות לשריונים נוספים להמשך הקמפיין .  
לפי ההצעה של נתניהו ,  מספר המקומות ברשימה הארצית יגדל ואילו מקומם של מתמודדי המחוזות החדשים שמעוניינים להיכנס לכנסת נדחק אחורה :  עד המקום ה-18 הרשימה תהיה כולה ארצית ,  ואילו שריוני המחוזות יתחילו רק במקום ה-19 ,  כשעד המקום ה-30 יישמרו חמישה מקומות למועמדי המחוזות .  ההצעה מיטיבה עם הח"כים המכהנים של הליכוד שמתמודדים בפריימריז ותאפשר לרבים מהם להשתלב בקלות ברשימת הליכוד הבאה אך מצמצמת את האפשרויות עבור מועמדים חדשים המתמודדים במסגרת מחוזות ,  הצבעה שמתקיימת במרכז הליכוד .  כמו כן ,  ארבעה מקומות יישמרו בהבטחת ייצוג לנשים  ( 10 ,  20 ,  25 ,  31 כששני המקומות האחרונים שמורים לנשים חדשות .
 בחירות 2019 - עוד בנושא:למרות  " ההצהרה הדרמטית ":  חצי מהציבור סבור - ההליך נגד נתניהו הוגןהגיוס החדש של בנט ושקד :  הפעילה החירשת שתצטרף לימין החדשהשריונים ,  השינויים :  ועדת חוקת הליכוד דנה בהצעת רה"מ לפריימריז 
מקום נוסף יישמר לעולה חדש  ( 28 )  ,  ולפי הצעת נתניהו גם ח"כ מכהן יוכל להתמודד על משבצת זו כך שישנה עדיפות למועמדות של ח"כ אברהם נגוסה .  במשבצת השמורה לנציג המיעוטים הלא יהודי ,  שמוקמה במקום ה-30 ,  נתניהו לא ביקש להחיל את אותה הקלה על השר איוב קרא ,  וכפי שפורסם לראשונה בוואלה !  NEWS ,  חבר תנועה שמכהן או כיהן בעבר בתפקיד של שר סגן שר או ח"כ יותר מכהונה אחת לא יהיה זכאי להבטחת ייצוג .  כלומר ,  לקרא - בניגוד לנגוסה- לא תינתן האפשרות להתמודד על משבצת זו ,  שבה התמודד בכל מערכות הבחירות האחרונות והוא ייאלץ להתמודד ברשימה הארצית .  גם לח"כ שרן השכל תינתן האפשרות להתמודד על משבצת הצעירים בשל כך שהיא מכהנת תקופת כהונה אחת בלבד .  
ההצעה של נתניהו צפויה לעורר התנגדות בקרב נציגי המחוזות שנדחקו למקומות אחוריים ולא ריאליים ,  אך בשל דרישות חוקת הליכוד ,  מרכז המפלגה יקיים היום דיון בלבד על ההצעה ,  וההצבעה תתקיים רק בעוד כמה ימים .  נתניהו הודיע כי הוא לא יגיע לישיבת המרכז ובליכוד ככל הנראה לא מעוניינים ביותר מדי תשומת לב וסגרו את ישיבת המרכז נסגרה לסיקור תקשורתי .  
בימים האחרונים נפוצו שמועות בליכוד שהשריונים של נתניהו נועדו לייצר אפשרות לחיבור של הליכוד עם מפלגת כולנו של שר האוצר משה כחלון בהמשך הקמפיין .  עם זאת ,  כחלון שב והכחיש את הדיווחים והדגיש כי כולנו תרוץ לבד בבחירות הבאות .  נתניהו ואנשיו החלו לקדם מחדש את רעיון החיבור והשילוב בין המפלגות בשבוע שעבר ,  אחרי שנפתלי בנט ואיילת שקד הודיעו על הקמת מפלגת הימין החדש ,  ובכירים בליכוד סבורים שכחלון ,  שהיה בעבר בליכוד ,  ייענה להצעה בעקבות מצבו בסקרים ,  שעומד כעת על 5-7 מנדטים .  
בכולנו הוציאו השבוע הכחשה חריפה לדברים ואמרו כי  " אנחנו לא מתערבים באיך הליכוד מחלק את הקולות בפריימריז שלו .  כל מי שמתגעגע לליכוד השורשי ,  המתון ,  החברתי והממלכתי ,  זה שלא רודף את רשויות האכיפה ושלטון החוק ,  ששם את האדם במרכז ,  שפועל עבור צדק חברתי ולא אחרי תועלת אישית - כל מי שרוצה מפלגה לאומית ,  חברתית וממלכתית צריך להצביע עבור כולנו .  הליכוד של היום לא מייצג דבר מכל אלה .  כולנו תרוץ באופן עצמאי ,  תגדיל את כוחה ותמשיך לנצח בשביל כלל אזרחי מדינת ישראל ."  

שריון אחד לנתניהו :  תקנון הפריימריז אושר בוועדת חוקת הליכוד
הצעתו של רה"מ להגדיל את מספר המקומות למתמודדים ברשימה הארצית בבחירות המוקדמות בליכוד תובא בהמשך לדיון במרכז המפלגה ולהצבעה בימים הבאים .  ההצעה החדשה צפויה לעורר התנגדות בקרב נציגי המחוזות ומצד שר התקשורת קרא שייאלץ להתמודד ברשימה הארצית ולא יזכה לשריון

