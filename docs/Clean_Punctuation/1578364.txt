אובמה באו"ם : " נעשה הכל למען חזון שתי המדינות "
" הגיע הזמן לפתוח את המו"מ בין שתי המדינות ללא תנאים מוקדמים .  היעד הוא ברור - שתי מדינות שחיות זו לצד זו ,  ללא טרור וללא כיבוש ".  בנאום הפתיחה בוועידת האו"ם פנה נשיא ארה"ב למנהיגי העולם  " הגיע הזמן שכל העולם יחלוק באחריות לטיפול באתגרים ,  ארה"ב לא יכולה לבדה "
  ( צילום :  רויטרס ,  עריכת וידאו :  ענת ברק ) 
נשיא ארה"ב ברק אובמה פתח היום  ( רביעי )  את ועידת האו"ם בניו יורק .  אובמה פנה למנהיגי העולם ואמר בתחילת נאומו כי  " ארה"ב בהנהגתי תוביל לשינוי בעולם ,  אנו ניתן דוגמא לכל העולם ".  אובמה קרא למנהיגי העולם לשנס מותניים ולקחת חלק גדול יותר באחריות לפתירת הבעיות הגלובליות .  אובמה הדגיש את השינוי במדיניות החוץ האמריקאית וכן הדגיש נושאים חברתיים וירוקים רבים .
" ארה"ב תחת הנהגתי תוביל את העולם .  בעבר ,  המדיניות האמריקאית שהייתה יותר חד צדדית לפי האינטרסים האמריקאיים הביאה להתנגדות טבעית לארה"ב .  תחת ממשלי המצב ישתנה ".  בסוגיית השלום במזרח התיכון אמר אובמה כי  " נעשה הכל כדי להגיע ולממש את חזון שתי המדינות לשני עמים .  אתמול שוחחתי עם נשיא הרשות אבו מאזן ,  ועם ראש הממשלה בנימין נתניהו .  הפגישות היו מועילות מאוד .  הגיע כעת הזמן לפתוח את המשא ומתן בין שתי המדינות ללא תנאים מוקדמים .  היעד ברור - שתי מדינות שנמצאות זו לצד זו בשלום ,  ללא טרור וללא כיבוש .  אנו לא ניתן לגיטמציה להמשך מדיניות ההתנחלויות ". 
אובמה הוסיף כי  " נפעל בנוסף להגיע לשלום במזרח התיכון בין ישראל ללבנון ולסוריה .  כולנו צריכים להחליט האם אנחנו רצינים לגבי השלום ,  על כולנו להגיד זאת בקול רם ".  אובמה הוסיף כי הוא  " מאמין שכיום האינטרסים של ארה"ב זהים בהרבה מקרים לאינטרסים של אומות האחרות בעולם .  באנו ממקומות רבים אבל יש לנו עתיד משותף ". 
בנאומו הודה אובמה לראשונה שהוא אמנם יכול ,  אך הוא לא יכול לעשות הכל לבדו . " ההתמודדות עם בעיות העולם אינה יכולה להיות מפעל אמריקאי בלבד .  מי שנהג להאשים את אמריקה בכך שהיא פועלת לבדה בעולם לא יכול כעת לשבת בצד ולהמתין שארה"ב תפתור את בעיות העולם לבדה .  הגיע הזמן שכל העולם יחלוק באחריות לטיפול באתגרים העומדים בפניו ".  אובמה התייחס בנאומו גם למערכה האמריקאית באפגניסטן ולהתמודדות ארצו עם איומי הטליבן ואל קאעדה באפגניסטן ובפקיסטן .
 אובמה התייחס גם לסוגיית הנשק הגרעיני בעולם . " יש להפסיק את הפצת הנשק הגרעיני בעולם .  היום ,  האיום של הפצת נשק גרעיני גדל במורכבותו ,  אסור שמתקן גרעיני ייפול לידיים של קיצוניים ",  אמר .  אובמה הוסיף כי ארה"ב ורוסיה יפעלו להפחתת מספר ראשי הנפץ הגרעיני של המדינות .
 נשיא אירן מחמוד אחמדינג'ד ,  שליט לוב ,  מועמר קדאפי ,  הגיעו אף הם לשמוע את דבריו של אובמה ולהשמיע דברים משלהם .  בולטים בהיעדרם הם מנהיג צפון קוריאה קים ג'ונג איל וראש ממשלת ישראל בנימין נתניהו שיחרים את האספה עקב נוכחותו של אחמדינג'ד .
 נאומו הצפוי של נשיא אירן מחמוד אחמדינג'ד מעורר התנגדות גם מחוץ לנציגות הישראלית .  קואליציה של ארגונים יהודיים יקיימו הפגנה גדולה מול בניין האו"ם בניו יורק במחאה על הנאום .  הגופים המארגנים את ההפגנה הם פדרציית ניו יורק ,  הליגה נגד השמצה ותנועות הפועלות בתיאום עם הסוכנות היהודית וההסתדרות הציונית כגון ארגוני סטודנטים ,  תנועות הנוער הציונות ,  בוגרי בתי ספר יהודיים ופעילים נוספים .
 כמו כן ישתתפו במחאה גם ארגונים לא יהודים וארגוני אופוזיציה אירניים .  בין הגופים :  ארגונים של גולים אירנים ,  ארגון הנשים האפרו-אמריקאיות ,  ארגון הנשים ההיספאניות ,  ארגון המורים האמריקאי ,  איגודים מקצועיים וגופים נוספים הפועלים למען זכויות אדם .  בהפגנה יועברו מסרים המדגישים את האיום האירני על שלום העולם והכחשת השואה ,  הדיכוי של העם באירן ,  הבחירות הלא דמוקרטיות באירן וארגונים נוספים .
 שליט לוב ,  מועמר קדאפי הגיע לראשונה להשתתף בעצרת השנתית של הארגון .  קדאפי אמר בעצרת כי העולם לא עשה מספיק כדי  " להפסיק את התוקפנות הישראלית נגד עמי ערב שהחלה עוד ב-1967 ".  מוקדם יותר נתקל קדאפי בקשיים בביקורו בניו יורק .  הנשיא התקשה במציאת מקום לינה בעודו בעיר לרגל ועידת האו"ם .  בתחילה רצה ללון באוהל שתכנן להקים בסנטרל פארק ,  אך בקשה זו נדחתה על ידי עיריית ניו יורק .  לאחר מכן החליט ללון באחוזה בניו ג'רזי השייכת למשלחת הלובית ,  אך גם בקשה זו נדחתה .  גם מלון פייר דחה את בקשתו ללון בו .  לבסוף הוחלט כי קדאפי ילון בבניין המשלחת הלובית .
 
אובמה באו"ם : " נעשה הכל למען חזון שתי המדינות "
" הגיע הזמן לפתוח את המו"מ בין שתי המדינות ללא תנאים מוקדמים .  היעד הוא ברור - שתי מדינות שחיות זו לצד זו ,  ללא טרור וללא כיבוש ".  בנאום הפתיחה בוועידת האו"ם פנה נשיא ארה"ב למנהיגי העולם  " הגיע הזמן שכל העולם יחלוק באחריות לטיפול באתגרים ,  ארה"ב לא יכולה לבדה "
 
