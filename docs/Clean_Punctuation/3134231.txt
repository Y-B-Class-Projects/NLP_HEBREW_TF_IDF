גורם מדיני בכיר :  האיום האמיתי הוא חיזבאללה בלבנון - לא הסורים
הגורם אמר לוואלה !  NEWS כי  " עוצמת החיכוך והאיום היא מחיזבאללה ולא מסוריה ,  שלא מאיימת באופן ממשי על ישראל ".  היום יתכנסו שרי הקבינט לסקירה ביטחונית על אירועי סוף השבוע .  נתניהו יעדכן את השרים על שיחותיו עם פוטין וטילרסון
שרי הקבינט המדיני-ביטחוני יתכנסו היום  ( ראשון )  אחר הצהריים לדיון בהתחממות בגבול הצפון .  מדובר בישיבה שתוכננה מראש ,  עוד לפני אירועי סוף השבוע ,  כחלק מרצף של דיונים אינטנסיביים בנושא האיראני-סורי-לבנוני בשבועות האחרונים ,  שבמסגרתו יצאו השרים לסיור ותצפית בהר אביטל וקיבלו סקירה מהרמטכ"ל גדי איזנקוט .  
במהלך הדיון ישמעו השרים סקירה ביטחונית על התפתחויות סוף השבוע ועדכונים מודיעיניים לקראת ההמשך .  ראש הממשלה בנימין נתניהו יעדכן על השיחות המדיניות שקיים עם נשיא רוסיה ולדימיר פוטין ועם שר החוץ האמריקני רקס טילרסון ,  שנמצא בביקור באזור אך לא צפוי להגיע לישראל .
 היום ,  אמר נתניהו בישיבת שרי הליכוד כי  " הצבנו קווים אדומים ברורים - פעלנו ונמשיך לפעול לפיהם ".  לאחר מכן ,  בישיבת הממשלה ,  אמר נתניהו כי שוחח עם הנווט שנפצע אמש באורח קל . " שמחתי לשמוע שהוא עומד על רגליו ושחל שיפור במצבו שלכטייב מאחל לשניהם החלמה שלמה ומהירה .  החיילים שלנו שומרים על מדינת ישראל ואנחנו גאים בהם .  נתנו אתמול מכות קשות והבהרנו בצורה חד משמעית לכולם שכללי הפעולה שלנו לא השתנו במאומה .  נמשיך לפגוע בכל ניסיון לפגוע בנו ובכל פגיעה בנו ". 
עוד בנושא בוואלה !  NEWS :  מל"ט בשירות סולימאני :  התעוזה והשאננות של גנרל הצללים האיראני נתניהו :  הבהרתי לרוסיה ולארה"ב - זכותנו להגן על עצמנו מאיראןשלא נשלה את עצמנו :  האינטרס של פוטין הוא להתייצב לצד אויבינו 
גורם מדיני בכיר אמר לוואלה !  NEWS כי ישראל עוקבת אחרי  " מגמתה של איראן בהתבטאויות והצהרות ,  ובמיוחד רואה עד כמה הם מערבים את חיזבאללה בלבנון ,  באיומים ובמעשים ".  לדברי הגורם , " עוצמת החיכוך והאיום בסוף היא מחיזבאללה ולא מהסורים ,  שלא מאיימים באופן ממשי על ישראל ".  
אתמול ניהלו ראש הממשלה ושר הביטחון התייעצויות חירום ביטחוניות בקריה שבתל אביב .  אחרי צאת השבת פרסם נתניהו הודעה שבה אמר שהפעולה הישראלית הייתה תגובה להפרת ריבונות של האיראנים בהחדרת המל"ט לשטח ישראל ,  וכי  " זכותנו וחובתנו להגן על עצמנו בנחישות מול כל התקפה נגדנו ומול כל ניסיון של איראן להתבסס צבאית נגדנו בסוריה או בכל מקום אחר ".  
שר התחבורה והמודיעין ישראל כץ אמר בריאיון לחדשות 2 כי ,ישראל הוכיחה כי היא עומדת מאחורי הקו האדום שהציבה - לא לאפשר לאיראן להתבסס בסוריה ".  
לדבריו , " הפעולות הישראליות היו בהיקף ובעוצמה הרבה יותר גדולה ממה שמצטייר כרגע ,  ויש להן משמעות רבה להמשך ".  שר הבינוי והשיכון יואב גלנט התייחס גם הוא למאורעות ואמר כי  " מדינת ישראל לא תסבול התגרויות ולא תשב בחיבוק ידיים נוכח ניסיונות הפרת הריבונות הישראלית ".  לדבריו , " צה"ל הגיב בעוצמה לחדירת כלי הטיס לשטח ישראל ,  וימשיך לעמוד איתן על מול הפועלים נגדנו ".  
בשבועות האחרונים ניהל נתניהו קמפיין מדיני לגיבוש תמיכה למדיניות ישראל מול האיום האיראני בצפון ,  שכלל רצף של פגישות מדיניות רמות דרג עם מנהיגי ארצות הבית ,  רוסיה ,  צרפת וגרמניה ,  וכן דיונים ביטחוניים ואסטרטגיים שבהם הוצגו הקווים האדומים של ישראל בסוריה ובדרום לבנון .  עוד דן נתניהו במאמץ שישראל מזוהה לבניית מפעלי טילים מדויקים בדרום לבנון ולציוד חיזבאללה בטילים מתקדמים .
 לפני כשבועיים ביקר נתניהו ברוסיה וקיים שיחות ארוכות עם הנשיא ולדימיר פוטין ,  שעסקו בעיקר בנושא האיראני-סורי-לבנוני .  לאחר מכן ,  הגיעה לישראל משלחת ביטחונית רמת דרג ,  שהמשיכה את השיחות מול לשכת נתניהו בנושא ,  בהמשך לדיאלוג המוגבר בין ישראל לרוסיה בשנתיים האחרונות ,  מאז הגבירה מוסקבה את מעורבותה הצבאית בסוריה . " אנחנו נמצאים בקו פרשת המים בסוריה ",  אמר נתניהו בשבוע שעבר אחרי פגישתו עם פוטין . " השאלה היא האם איראן תתבסס בסוריה ,  או שהתהליך הזה ייבלם ",  הוסיף .
  ( עדכון ראשון :  06:20 )  

גורם מדיני בכיר :  האיום האמיתי הוא חיזבאללה בלבנון - לא הסורים
הגורם אמר לוואלה !  NEWS כי  " עוצמת החיכוך והאיום היא מחיזבאללה ולא מסוריה ,  שלא מאיימת באופן ממשי על ישראל ".  היום יתכנסו שרי הקבינט לסקירה ביטחונית על אירועי סוף השבוע .  נתניהו יעדכן את השרים על שיחותיו עם פוטין וטילרסון

