נתניהו במאמץ אחרון למנוע בחירות : " תקופה ביטחונית רגישה "
 בפתח יממה סוערת שעתידה לקבוע את גורל הממשלה ,  נועדים השרים לישיבה השבועית ,  שם השמיעו כמה מהם קריאות נגד פירוק הקואליציה . " צריך לעשות מה שניתן כדי להימנע מחזרה על טעויות עבר ",  קרא נתניהו . " ההצדקה להמשך קיום הממשלה היא שבנט יבצע מהפכה בביטחון ",  הדגישה שקד
- הממשלה מתכנסת לישיבה השבועית בצל החשש מפירוקה - נתניהו :  בתקופה ביטחונית רגישה זו לא צריך ולא נכון ללכת לבחירות- השרה שקד הדגישה : " ההצדקה להמשך קיומה של הממשלה היא שבנט יבצע מהפכה בביטחון "-  גורמים בסביבת נתניהו :  לא פוסל את מינויו של בנט אם הממשלה תתחייב להאריך את ימיה- השר כץ :  יש מועמדים בליכוד לתיק הביטחון 
הממשלה מתכנסת הבוקר  ( ראשון )  לישיבתה השבועית בצל המשבר הפוליטי וההערכות כי ימיה קרובים לסיום .  לאחר ששר הביטחון ליברמן התפטר מתפקידו בשבוע שעבר ,  ינסה היום ראש הממשלה בנימין נתניהו לייצב את הממשלה בניסיון אחרון למנוע בחירות .  בהמשך היום ייפגש נתניהו עם שר האוצר כחלון במטרה להבטיח את המשך קיומה של הממשלה הנוכחית .  השניים שוחחו בקצרה ביחידות ,  כשיצאו מישיבת הממשלה לשוחח .
 ראש הממשלה אמר הבוקר בפתח הישיבה כי  " בימים האחרונים שוחחתי עם כל ראשי הקואליציה ,  הערב אפגש עם שר האוצר כחלון ואנסה לשכנע אותו לא להפיל את הממשלה ".  נתניהו הוסיף כי  " בתקופה ביטחונית רגישה זו לא צריך ולא נכון ללכת לבחירות .  אנחנו זוכרים מה קרה ב-1992 וב-1999 וקיבלנו את אסון אוסלו ואסון האינתיפדה ,  צריך לעשות כל מה שניתן כדי להימנע מחזרה על הטעויות הללו ". 
עוד בוואלה !  NEWS:בנט : " כחלון צודק ,  אין ממשלה ";  לשכת נתניהו : " עליו לגלות אחריות"משחקי האשמות :  נתניהו מנסה להציל את הממשלה ולהאשים את שותפיו בקריסתה 
בניגוד לחבריה לממשלה ,  אמרה הבוקר שרת המשפטים איילת שקד כי  " בשלב זה הממשלה איננה יותר ממשלה ימין ,  לצערי ".  לדבריה ,  את מה שהיה לעשות  ( מינוי שופטים ,  שינוי תפיסה בעמדות המדינה בבגצ ,  חוק ההסדרה ,  אוניברסיטת אריאל ,  פירוק מל"ג יוש ודברים רבים נוספים )  ,  כבר עשינו ".  
שקד חזרה על האולטימטום שהצביו בבית היהודי לנתניהו ואמרה כי  " ההצדקה היחידה להמשך קיומה של הממשלה עד נובמבר 2019 היא שבנט יבצע מהפכה בביטחון ויחזיר לישראל את ההרתעה שאבדה תחת ליברמן בשנתיים האחרונות ויסייע להחלץ ממשבר האמון הביטחוני הקשה .  ללא זה ,  זו ממשלה שנקראת 'ימנית' אך בפועל מקיימת מדיניות שמאל ".  
שרת המשפטים הוסיפה כי  " יש לגשת לבחירות בהקדם על מנת להקים ממשלה חדשה בראשות נתניהו ,  כאשר הבית היהודי היא המפלגה החזקה לימינו ,  כך שסוף-סוף נצביע ימין ונקבל ימין ".  בסביבת נתניהו אמרו הבוקר כי נתניהו אינו פוסל את מינויו של בנט במידה והממשלה תתחייב להאריך את ימיה .  
מרבית השרים התנגדו לפירוק הממשלה וקראו לייציבות הקואליציה .  השר לביטחון הפנים גלעד ארדן אמר כי הוא  " מקווה שלא הולכים לבחירות ולא מבין מה ההבדל בין הממשלה שכחלון ובנט הצטרפו אליה בתחילת הקדנציה עם 61 ח"כים ,  לבין המצב כרגע .  אם נראה שלא נצליח לייצב נוכל להחליט על בחירות .  כרגע אין סיבה ללכת לבחירות ולקצר את ימי הממשלה ".  
עם זאת ,  השר ישראל כץ מהליכוד אמר כי הוא מתנגד למינוי בנט ,  ואמר כי בליכוד יש מועמדים מתאימים יותר למלא את התפקיד .
 השרה מירי רגב קראה גם היא לשמור על יציבות הממשלה והטילה את האחריות לעתידה על בנט וכחלון . " הבחירות תלויות בחברים שלנו בקואליציה כחלון ובנט .  אין שום סיבה ללכת לבחירות .  בטוחה שנצליח לפעול גם עם קואליציה של 61 היינו בסרט הזה .  אם כל אחד יאפסן את האגו שלו נוכל להמשיך בממשלה המצוינת הזו .  בסופו של יום אפשר לסיים את הקדנציה הזו ".  
שר התיירות יריב לוין הוסיף ואמר כי כי  " אנחנו עדים לרצף אירועים חסרי אחריות .  זה התחיל כשליברמן שנטש את המערכה בעיצומה וגרם לזעזוע גדול בממשלה ,  וזה נמשך בדברי כחלון ובנט .  אני לא יכול להבין מדוע היה אפשר לתפקד עם 61 ח"כים בתחילת הקדנציה ,  ואי אפשר לתפקד עם 62 כשראש הממשלה מחזיק את תיק הביטחון ".  
גם סגן שר האוצר איציק כהן מש"ס אמר הבוקר בפתח ישיבת הממשלה כי  " בחירות זה דבר לא טוב .  בחירות בעיתן זה דבר טוב .  ש"ס לא אוהבת בחירות שלא בזמנן ".  שר החקלאות אורי אריאל הצטרף לקריאות נגד פירוק הממשלה ואמר כי  " הממשלה צריכה להאריך את ימיה .  זו ממשלה שצריכה להשתפר במצב הימני שלה .  מקווה מאוד שהשר בנט יהיה שר הביטחון ונוכל לשפר את הימניות שלה ".  
בליכוד פנו ביממה האחרונה לח"כ רוברט טיבייב  ( המחנה הציוני )  במטרה לבחון איתו שיתוף פעולה בהצבעות עם הקואליציה ,  ככל שהמשבר הפוליטי ייפתר .  מטרת הפנייה לאפשר מרחב תמרון בקואליציה צרה של 61 חברי כנסת תוך שיתוף פעולה עם חברי כנסת מהאופוזיציה .  טיבייב לא דחה על הסף את האפשרות שישתף פעולה בהצבעות מסוימות אך טרם קיבל החלטה סופית .  
גם שמה של ח"כ אורלי לוי אבקסיס עלה בליכוד בניסיון להרחיב את הקואליציה הצרה ככל שהכנסת לא תתפזר ,  אך בסביבתה אמרו כי לא קיבלה אף פנייה בנושא .  המהלך לגיוס  " מורדים "  באופוזיציה מתרחש לאור החשש כי לקואליציה הנוכחית ,  לאחר פרישת ישראל ביתנו ,  לא יהיה רוב בהצבעות בגלל דרישות מוגזמות של ח"כים מורדים שיתנו את תמיכתם בתנאים מסוימים וכך יהיה קשה להמשיך לנהל אותה כנדרש .  
בממשלה גם יצביעו היום על ההסכם השנוי במחלוקת עם גמלאי המשטרה בעלות של בעלות 22 מיליארד שקל עד שנת 2035 ו1.2 מיליארד ב-2019 ,  מה שידרוש קיצוץ רוחבי בעלויות של עשרות ומאות מיליונים בחינוך בריאות ורווחה .  הצעת ההחלטה אותה מביא שר האוצר לממשלה תדרוש קיצוץ רוחבי ממשרדי הממשלה ,  והשרים יידרשו להצביע על קיצוץ של 1.35% בתקציבי משרדיהם לשנת 2019 .
 ההצעה כבר מעוררת התנגדות בקואליציה ושר הבריאות יעקב ליצמן הודיע לנתניהו בצאת השבת שהוא מתנגד נחרצות לקיצוץ במערכת הבריאות . " צרכי הבריאות הולכים ועולים לצד העלייה בתחלואת החורף שהחלה והצורך להתמודד גם עם הסיכונים להתפרצויות בתחלואה .  אני קורא לשר האוצר ולראש הממשלה לפעול בדחיפות להגדלת התקציב לבריאות ולבטל את הקיצוץ ",  ליצמן אמר .  
השר ארדן אמר בפתח ישיבת הממשלה כי  " כל מי שמייחס להחלטה החשובה על שכר השוטרים שיקולים פוליטיים פשוט משקר .  מדובר החלטת ממשלה משנות ה-70 ,  הם מנהלים כבר 13 שנה הליך משפטי ובתי דין לעבודה קבעו שהם אכן קופחו .  אם הממשלה לא תקבל היום את הפשרה שהגענו מול האוצר רוב הסיכויים שבתי הדין יחייבו את הממשחה לשלם את החוב ". 
 ( עדכון ראשון 10:48 )  

נתניהו במאמץ אחרון למנוע בחירות : " תקופה ביטחונית רגישה "
 בפתח יממה סוערת שעתידה לקבוע את גורל הממשלה ,  נועדים השרים לישיבה השבועית ,  שם השמיעו כמה מהם קריאות נגד פירוק הקואליציה . " צריך לעשות מה שניתן כדי להימנע מחזרה על טעויות עבר ",  קרא נתניהו . " ההצדקה להמשך קיום הממשלה היא שבנט יבצע מהפכה בביטחון ",  הדגישה שקד

