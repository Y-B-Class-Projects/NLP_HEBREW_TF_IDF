סקר :  הליכוד מנצח בבחירות בפער גדול
לפי סקר  " הארץ ",  הליכוד יזכה היום ב-35-37 מנדטים .  עוד צופה הסקר כי פחות משלושה שבועות לפני הפריימריז ,  קדימה תזכה רק ב-10 מנדטים בראשות לבני לעומת 12 בהנהגת מופז
אם הבחירות היו נערכות היום - הליכוד היה זוכה בניצחון גדול וגורף בין 35 ל-37 מנדטים ,  כך מראה סקר שפרסם היום  ( חמישי )  עיתון הארץ .  לפי הסקר ,  שנערך על ידי  " הארץ-דיאלוג ",  בפיקוחו של הפרופסור קמיל פוקס מאוניברסיטת תל אביב ,  למרות התמיכה הרחבה לה זוכה בנימין נתניהו ומפלגתו רוב של 58% בציבור סבור כי אם ארצות הברית לא תתקוף את מתקני הגרעין באירן ,  אסור לישראל לעשות זאת בעצמה .  למרות נתון זה ועל אף איומי נתניהו כי ישראל תתקוף באירן ,  רוב של 50% בציבור  " סומך "  על נתניהו ועל שר הביטחון ,  אהוד ברק ,  בטיפול באירן .
 הסקר נערך חודש בלבד לאחר שראש הממשלה גרף 77% מהקולות ,  שמהווים 48,490 בני אדם ,  בפריימריז לראשות הליכוד ,  בעוד יריבו משה פייגלין זכה ב-23% .  לקראת הפריימריז לראשות קדימה שייערכו בעוד פחות משלושה שבועות מראה עוד הסקר כי סיכוייה של יו"ר המפלגה הנוכחית ,  ציפי לבני ,  לשמור על מעמדה ,  הולכים ויורדים :  לראשונה מאז נבחרה להנהיג את המפלגה בספטמבר 2008 ,  צופה הסקר כי קדימה בראשותה תקבל פחות מנדטים מאשר אם שאול מופז יעמוד בראשה .  לפי הסקר ,  קגימה בראשות ציפי לבני תקבל 10 מנדטים לעומת 12 בראשות למופז .
 ההערכות לגבי המתמודד יאיר לפיד ,  אשר לפני כחודשיים נכנס באופן רשמי לזירה הפוליטית ,  גם הן לא נראות מבטיחות עבורו :  הסקר צופה לו בין שבעה לשמונה מנדטים  ( כמחצית מצפי המנדטים בסקר דיאלוג שנערך עבור חדשות ערוץ 10 לפני כחודש )  .  הסקר נערך בקרב 497 נשאלים ,  המייצגים את הציבור הכללי ,  במהלך הימים ראשון ושני השבוע .  טעות הדגימה המקובלת לכל שאלה בנפרד היא 4.4% .
 לקריאה נוספתנתניהו שב לישראל : " אנו יכולים להגן על עצמנו"הפריימריז בליכוד :  נתניהו ניצח בפער גדולח"כ שטרית הודיע כי הוא תומך בשאול מופז לראשות קדימה 
 

סקר :  הליכוד מנצח בבחירות בפער גדול
לפי סקר  " הארץ ",  הליכוד יזכה היום ב-35-37 מנדטים .  עוד צופה הסקר כי פחות משלושה שבועות לפני הפריימריז ,  קדימה תזכה רק ב-10 מנדטים בראשות לבני לעומת 12 בהנהגת מופז

