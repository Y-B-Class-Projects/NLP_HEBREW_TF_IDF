פישר : " האוצר גרם נזק לבנק ישראל "
 במפגן נדיר של חילופי האשמות בין הבנק המרכזי לאוצר בכנסת האשים הנגיד את בכירי המשרד בהדלפות לתקשורת ושימוש בנתוני השכר במסגרת הדיון המקצועי בין הגופים
נגיד בנק ישראל ,  הפרופ' סטנלי פישר ,  התבטא היום  ( שלישי )  בחריפות נדירה נגד בכירי משרד האוצר במסגרת דיון מיוחד שהתקיים בועדת הכספים של הכנסת בנושא חוק בנק ישראל . " הבנק המרכזי צריך להיות עצמאי מכל הלחצים שאפשר להפעיל עליו ועניין השכר הוא נקודת לחץ מאוד חשובה  אנחנו בני אדם וזה טבעי שכשיש עימות ,  הצדדים משתמשים במה שיש להם ביד והשתמשו בזה בזמן שהייתי בתפקיד ",  אמר פישר . " היתה סדרת הדלפות מהאוצר על מה שקרה בבנק ישראל  כל פעם שהייתה בעיה בינינו לבין האוצר היו יותר ויותר הדלפות .  זה גרם נזק למעמד של בנק ישראל בציבור  לפעמים זה היה נכון ,  הרבה פעמים זה גם לא היה נכון ". 
פישר הוסיף ואמר : " זה לא בריא שכשיש שני גופים ,  אחד שאחראי למדיניות המוניטארית והשני למדיניות התקציבית ,  שיש לאחד מהם יכולת ללחוץ כל רגע על המוסד השני  לכן ,  זה לא בריא שיהיה בידי האוצר את הכוח להגיד את המילה האחרונה על השכר בבנק ישראל ".  לטענתו של הנגיד ,  אין התנגדות עקרונית לקיומו של מנגנון פיקוח על השכר ,  אלא יש צורך בהשגת מתווה מוסכם לפיו כל הסכם שכר יועבר לשר האוצר לאחר שיקבל את אישור המועצה המנהלית של הבנק . " אם השר מתנגד למשהו בתוך ההסכם ,  הוא יוכל להודיע על זה למועצה המנהלית  אם הם יקבלו את התייחסותו זה סוף הסיפור .  אם לא  תהיה יכולת לערער לוועדה מקצועית שהממשלה תמנה ,  ואם שר האוצר או הנגיד לא יקבלו את זה  זה יובא בפני ראש הממשלה ". 
פישר הדגיש בפני חברי הוועדה את חשיבות חוק בנק ישראל החדש וטען כי הוא חיוני להמשך פעילות תקינה של הבנק המרכזי בכלכלה הישראלית : " מאז שהחוק הנוכחי עבר לפני חמישים שנה השתנתה לחלוטין מערכת השלטון בארץ וההבנה המקצועית של תפקיד הבנק המרכזי השתנתה הרבה מאז 1954 ",  דברי פישר .
 נציג משרד האוצר בדיון הגיב מצידו לדברים וטען כי  " הממונה על השכר באוצר לא פועל כזרוע של אינטרס אחר במשרד וההסדר המוצע לא בא מתוך הטלת דופי או פקפוק באדם כזה או אחר ".  גורמים אחרים באוצר רמזו במהלך הדיון כי ההדלפות בכל הנוגע למתרחש בין כתלי בנק ישראל מגיעות גם מתוך הבנק עצמו ,  מתוך העובדים .  יו"ר הוועדה ח"כ משה גפני הגיב גם הוא לדברים והצהיר כי הועדה תקיים דיון לגבי נושא השכר בבנק  " כי על פניו זה נראה לא הגיוני שחקיקה תקבע להביא נושא של שכר להכרעת ראש הממשלה ". 
הנגיד פישר כבר הצהיר מספר פעמים על החשיבות הרבה שהוא מייחס לקידום חוק בנק ישראל ואף רמז במספר הזדמנויות כי הישארותו לקדנציה נוספת בתפקיד תלויה במידת מה באישור היוזמה וקידומה .
 
פישר : " האוצר גרם נזק לבנק ישראל "
 במפגן נדיר של חילופי האשמות בין הבנק המרכזי לאוצר בכנסת האשים הנגיד את בכירי המשרד בהדלפות לתקשורת ושימוש בנתוני השכר במסגרת הדיון המקצועי בין הגופים

