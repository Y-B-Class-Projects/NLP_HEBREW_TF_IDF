כוננות סערה :  המבקר צפוי לפרסם את דוח הדיור בימים הקרובים
על אף הבעת התנגדות מצד מפלגת השלטון לפרסום הדוח המיוחד לפני הבחירות ,  הוא צפוי להגיע לידי התקשורת כבר ביום שלישי ויתפרסם לציבור כמה ימים לאחר מכן .  לפיד : " הציבור צריך לדעת מי אשם ".  השר שלום : " אין להשפיע על הבחירות בצורה לא דמוקרטית "
 מבקר המדינה ,  השופט בדימוס יוסף שפירא ,  צפוי לפרסם את הדוח המיוחד הנוגע למשבר הדיור במדינה בימים הקרובים .  כבר ביום שלישי צפוי הדוח להגיע לידי התקשורת ,  והוא יתפרסם לציבור כמה ימים לאחר מכן .  הדוח אמור היה להתפרסם בנובמבר 2014 ,  אך פרסומו נדחה לצורך השלמות שונות לתאריך 3 במרץ .  עם זאת ,  בשל נאום נתניהו בקונגרס האמריקני ,  פרסום הדוח יגיע לידי הציבור מוקדם מהצפוי .
 הדוח צפוי לייחס את האחריות למשבר לשתי הממשלות האחרונות ,  בראשן עמד בנימין נתניהו .  בדוח צפויה גם ביקורת על ממשלת אהוד אולמרט ,  שכיהנה עד תחילת שנת 2009 ,  בעיקר בהקשר של החלטתה משנת 2008 להעדיף קידום תכניות למגורים בפריפריה על פני קידום תכניות במרכז הארץ .  זהו הבסיס לטענתו של נתניהו בראיון הטלוויזיה בערוץ 2 ,  שבו האשים את ממשלת אולמרט במצב שוק הדיור .
 כותרות אחרונות בוואלה בחירות :  כחלון תוקף את לפיד : " לא חוזרים על טעות פעמיים"דנינו :  יש מקום לבדיקה בעניין מעון ראש הממשלהסקר וואלה  :  הליכוד לא נפגע מדוח המבקר ,  יש עתיד מזנקת 
במסיבת עיתונאים שנערכה בתל אביב לכבוד השקת הקמפיין של  " המחנה הציוני "  בשפה הרוסית ,  התייחס יו"ר המפלגה ,  יצחק הרצוג ,  לסוגיית הדיור ולדוח . " כל אחד שרוצה בית בישראל יודע את מה שיהיה כתוב בדוח שנתניהו רוצה לקבור כדי להסתיר את כישלונו מהציבור ",  אמר הרצוג . " משבר הדיור ועליית המחירים מסכנים את המשק הישראלי כולו .  אנחנו כבר יודעים שביבי לא עשה כלום .  כלום בתכנון .  כלום בשיווק .  כלום בדיור ". 
יו"ר מפלגת כולנו ,  משה כחלון ,  התייחס הבוקר לפרסום הדוח במהלך הצהרה לתקשורת שניתנה בבית החולים זיו שבצפת . " דוח המבקר הוא מהחשובים שהולכים להתפרסם בשנים האחרונות .  רואים פה מחדל עצום ואדיר של שנים ,  שהשנתיים האחרונות הן הבולטות שם ",  אמר כחלון והתייחס לדוח כאחד הדוחות המשפיעים שיפורסמו . " לא שאני צופה הפתעות גדולות .  הבעיות ידועות והתוצאות ,  לצערי ,  ברורות .  אבל המבקר צריך להוציא אותו ,  לחשוף אותו לציבור ,  ולא חשוב התאריך .  לזוגות הצעירים אין זמן לחכות לאחרי הבחירות .  בינתיים הם צריכים בית ,  הם צריכים לגור ולהתחיל את חייהם כמו אנשים נורמלים .  לדעתי ,  אם נדע גם ליישם אותו נכון ,  אנחנו נשנה פה את החיים של הרבה מאוד זוגות צעירים בישראל בתחום הדיור ".  
שר האנרגיה ,  סילבן שלום ,  התייחס להקדמת פרסום הדוח ורמז לכך שמדובר בהשפעה על תוצאות הבחירות ,  שלא בצורה דמוקרטית . " אין שום צורך להשפיע על הבחירות שלא בצורה דמוקרטית .  השפעה בצורה דמוקרטית היא רק על ידי הטלת פתק בקלפי ",  אמר השר ממפלגת השלטון בפתח ישיבת הממשלה . " צריכים לדון במה שקורה בנוגע לאיראן ,  במה שנוגע בעניינים של חיזבאללה בצפון ,  בדאעש ,  בעניינים האמיתיים האקוטיים לקיומה של מדינת ישראל .  כל שאר הדברים  יש להם זמן ".  לדבריו של השר שלום ,  דוח הדיור הוא שולי וניתן לעסוק בו בזמן אחר . " אפשר לבדוק .  מי שרוצה שיבדוק .  כמובן ,  אין אם זה שום בעיה .  אבל לנסות להשפיע על מערכת הבחירות בצורה לא הוגנת ,  לדעתי ,  זה דבר שלא יעשה ". 
גם יו"ר סיעת מרצ ,  ח"כ אילן גילאון ,  התייחס להקדמת פרסום הדוח וקרא היום למבקר המדינה לפרסם אותו ללא חשש מהעיתוי . " אני בטוח כי מופעלים עליך עתה מסכת לחצים וחיזורים מצד לשכת ראש הממשלה וסוללת שליחיו בנוגע לדוח על הדיור ",  פנה גילאון בפניה אישית למבקר . " הכרחי כי הדוח העוסק באחת מסוגיות הליבה של הבחירות יתפרסם מוקדם ככל הניתן למועד הבחירות .  ברור כי האינטרס מצד לשכת ראש הממשלה ויתר שותפיו הקואליציוניים שדרדרו אותנו למשבר הדיור החריף אליו הגענו ,  הפוך מהאינטרס הציבורי .  יש לאפשר לציבור די זמן להעלות שאלות על המדיניות המופקרת והשערורייתית מצד הממשלות האחרונות בתחום הדיור ,  וכן די זמן לממשלה הנוכחית ,  שמירב החצים יופנו אליה ,  להשיב על ההאשמות החמורות .  זוהי הזדמנות של ממש לעסוק בסוגיות המהותיות העומדות על סדר היום ולא להפנות את תשומת הלב לאיזוטריה של סרטוני תדמית וטואלטיקה המשרתת את הנפשות הפועלות ".  
הדוח צפוי להציג אחריות כוללת של ממשלת נתניהו :  הזנחת הטיפול בצד היצע הקרקעות ,  היעדר מדיניות ויעדים והתרשלות במעקב אחרי יישום החלטות הממשלה בתחום הדיור .  האיחור בפרסום הדוח מוסבר בכך שהמבקר רצה להתייחס גם לפעולות שעשתה ממשלת נתניהו ב-2014 במסגרת קבינט הדיור בראשות שר האוצר יאיר לפיד ,  עם תכניות כמו מע"מ 0 ו"דירה להשכיר ",  ו"מחיר מטרה "  של שר הבינוי אורי אריאל .
 כמו כן ,  הדוח יצביע על כשלים באספקה ובאיכות הנתונים המצויים במשק על תחום הדיור .  על-פי ממצאי הדוח ,  הממשלה נכשלה ביישום תכנית המתאר הארצית  ( תמ"א 35 )  בכך שמצד אחד לא יצרה תשתיות ראויות בפריפריה ומצד אחר נכשלה במתן מענה לביקוש במרכז הארץ .  הערכת הביקוש במרכז ובפריפריה הייתה שגויה ,  ורק ב-2013 ,  אחרי מינויה של בינת שוורץ לתפקיד ראש מנהל התכנון ,  החל תהליך של התקרבות ליעדי התכנון .  הדוח צפוי להצביע על איחורים גדולים בהליכי אישור תכניות גדולות למגורים ,  ובעיקר בוועדות המחוזיות .  כמו כן ,  הדוח יעסוק בפרק מיוחד בנושא דיור בר-השגה ,  ויצביע על כשל מתמשך במדיניות הממשלתית בנושא זה ,  ובעיקר אחרי מחאת 2011 .  
גם יו"ר יש עתיד ,  יאיר לפיד ,  התייחס לדוח בעת שהציג את תכנית הדיור של המפלגה באתר בנייה בראש העין . " אני מברך על החלטת מבקר המדינה לפרסם דוח מיוחד על נושא הדיור ",  אמר לפיד . " הדו"ח צריך להתפרסם ,  ונתניהו יודע היטב למה הוא מנסה למנוע את פרסומו .  הציבור צריך לדעת עם מה היינו צריכים להתמודד בשנה ושמונה חודשים האחרונים ,  ומי אשם בעליית המחירים המטורפת הזו .  במשך שנה ושמונה חודשים נאבקנו במשבר הדיור ,  מול ראש ממשלה שניסה כל הזמן לתקוע לנו מקלות בגלגלים ".  
ממפלגת כולנו נמסרה תגובה לפרסום התכנית של לפיד ,  לפיה מדובר ב"ניסיון לטשטש את המחדל האישי ".   " לפיד קרא את טיוטת דוח המבקר ונבהל .  כעת הוא מנסה להפיל את כישלונו המהדהד בפתרון משבר הדיור רק על נתניהו .  מדובר במחסור חמור במודעות עצמית והבנת המציאות הכלכלית .  לפיד איבד קשר עם המציאות ועם מעמד הביניים .  הוא האשם העיקרי בטיסת מחירי הדיור בשנתיים האחרונות ",  נמסר .  
גם בליכוד התייחסו לדבריו של לפיד ,  וממטה המפלגה נמסר כי  " לשיטתו של לפיד - כולם אשמים בעליית מחירי הדיור ,  כולם מלבד שר האוצר ויו"ר קבינט הדיור .  תזכורת - במשך שנתיים כיהן יאיר לפיד כשר אוצר וכראש קבינט הדיור .  לרשותו של לפיד עמדו סמכויות מרחיקות לכת וכל הכלים האפשריים להורדת מחירי הדיור .  במקום זאת ,  שר האוצר הכושל בחר לעכב את תכנית 'מחיר מטרה' ותקע את מעבר בסיסי צה"ל לנגב ,  מהלך שיכול היה לייצר כ-100 אלף יחידות דיור באיזורי הביקוש ולהוריד באופן דרמטי את מחירי הדיור .  למעשה ,  לפיד טרפד כל תכנית רצינית שיכולה הייתה להביא תוצאות וזאת רק כדי לא להודות שתכנית מע"מ אפס ,  שהגה לצורכי יחסי ציבור ,  הייתה כישלון מוחלט לפי כל הערכה מושכלת והייתה עלולה להביא לעליית מחירים נוספת ולבזבוז כספי ציבור ".  
לפניות לכתבים:יאיר אלטמן :  talk2yaira@walla.comעמרי נחמיאס :  omri_n@walla.net.ilדנה ירקצי :  danayark@walla.com 

כוננות סערה :  המבקר צפוי לפרסם את דוח הדיור בימים הקרובים
על אף הבעת התנגדות מצד מפלגת השלטון לפרסום הדוח המיוחד לפני הבחירות ,  הוא צפוי להגיע לידי התקשורת כבר ביום שלישי ויתפרסם לציבור כמה ימים לאחר מכן .  לפיד : " הציבור צריך לדעת מי אשם ".  השר שלום : " אין להשפיע על הבחירות בצורה לא דמוקרטית "
 
