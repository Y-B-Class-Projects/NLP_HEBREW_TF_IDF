נתניהו : " בישראל החוק מחייב את כולם ,  כולל הממשלה "
 ראש הממשלה נאם בטקס האזכרה לחללי האלטלנה ,  וקישר בין האירועים דאז לבין סערת גבעת האולפנה : " בגין קבע עיקרון פשוט וברור - לא תהיה מלחמת אחים .  זהו עיקרון התקף גם היום "
  ( צילום :  דרור פיקלני ,  עריכה :  טל רזניק )   
" במדינת ישראל הממשלה ,  ורק הממשלה ,  קובעת את המדיניות ובמדינת ישראל החוק מחייב את כולם ,  כולל את הממשלה וכולל את ראש הממשלה "   כך אמר היום  ( ראשון )  ראש הממשלה בנימין נתניהו בטקס האזכרה הממלכתי ה-64 לחללי ספינת אלטלנה ,  בהתייחסות מפורשת למחלוקת סביב הפינוי הצפוי של חמישה בתים בשכונת גבעת האולפנה בהתנחלות בית אל ,  שנבנו על קרקע פרטית של פלסטינים . " המדיניות של הממשלה היא ברורה  מחזקים את ההתיישבות ,  תוך כדי כיבוד החוק .  ערעור שלטון החוק יפגע בהתיישבות ויחליש אותה .  אנו עומדים בנחשול של לחצים מבית ומחוץ ". 
על רקע איומי גורמים בימין  " להבעיר את השטח "  אם השכונה בבית אל תפונה ,  הזכיר נתניהו את מעשיו של מנחם בגין ,  מפקד האצ"ל בזמן פרשת אלטלנה : " בזמן הטרגדיה של אלטלנה ,  בגין קבע עיקרון פשוט וברור  לא תהיה מלחמת אחים .  הוא ידע שזו תביא את סופה של מדינת היהודים .  והעיקרון עמד לנו 64 שנים ,  הוא תקף היום ,  הוא תקף תמיד ".  
בטקס ,  שנערך בבית העלמין בנחלת יצחק בתל אביב ,  השתתפו גם יו"ר הכנסת ראובן ריבלין ,  חברי הכנסת אופיר אקוניס וציפי חוטבלי  ( ליכוד )  ,  ותיקי האצ"ל ומשפחות שכולות .  לנתניהו התלוו לאירוע האזכרה גם האחים יוחנן והראל לוקר ,  המזכיר הצבאי ומנכ"ל משרד ראש הממשלה ,  גם הם נצר למשפחת האצ"ל .  
ב-22 ביוני 1948 ,  כחמישה שבועות בלבד לאחר קום המדינה ,  הטביעו כוחות צה"ל מול חופי תל אביב את ה"אלטלנה ",  ספינה של האצ"ל שהובילה מדים ,  ציוד רפואי וכ-930 עולים לישראל .  16 לוחמי אצ"ל ושלושה חיילי צה"ל נהרגו בעימותים ,  שהתרחשו לאחר שכבר נחתם הסכם על שילוב האצ"ל בכוחות צה"ל ,  והובילו בסופו של דבר למעצר מסיבי של אנשי אצ ? ל ופירוק הארגון .  הפרשה נצרבה בתודעה הישראלית כאחת המחלוקות הרגישות בהיסטוריה של מדינת ישראל ,  בין היתר בשל סוגיית של סרבנות ,  מתחי אידיאולוגי מול הממשלה השלטת ,  והעיקרון של הימנעות ממלחמת אחים .
 אותותיה של הרגישות הפוליטית שעוררה הפרשה בין שמאל לימין בעשרות השנים שחלפו מאז הטבעת האלטלנה ניכרים עד היום ,  והורגשו גם בדברי הנואמים בטקס .  יו"ר הכנסת ריבלין ,  אמר כי כפי שהיה בירי על אלטלנה , " מדינת ישראל מכריעה לעיתים הכרעות קשות הנוגעות לביתם ,  רכושם ונפשם של אזרחיה .  הממשלה חייבת לבצע אותן ,  אבל אסור לה לעולם לראות באזרחיה אויב ,  כפי שהיה באלטלנה .  על הממשלה ליזום ערוצי הדברות ;  יש בתוכנו כאלה המזלזלים בסכנה של מלחמת אחים בעוצמת השסע הפנימי .
 אבל אין להקל ראש בכך - עמים חזקים מאתנו נפלו לאסון המלחמה הפנימית ;  וגם אנחנו ,  בהיסטוריה שלנו ,  נכבשנו בפיתוייה האידיאולוגיים של הקנאות ,  שהחריבה את ביתנו ".  ריבלין הוסיף כי  " לפצע של אלטלנה אסור להגליד .  אלטלנה חייבת להישאר לנצח מאיימת ,  מלמדת ,  מזהירה מפני האסון האפשרי ,  מפני ההידרדרות למלחמת אחים ;  מפני סכנת ההסתה והסירוב להדברות ".  
נתניהו ,  ריבלין ואחרים ציטטו דברים של ראש הממשלה לשעבר מנחם בגין ,  כפי שנעשה בכל שנה ביום האזכרה לאירוע הטרגי .  בגין עצמו אמר לפני מותו כי היה רוצה שיזכרו אותו מעל הכל כמי שמנע מלחמת אזרחים בקום המדינה ,  אף יותר מבשל הישגיו כראש ממשלה . " עוד רבים המעשים הנוראים שנעשו בימים ההם ,  ועלולה היתה לפרוץ מלחמה פנימית ,  מלחמת נקם איומה ,  על התרמית ,  על המזימה ,  על הפשע ,  על מעשי הזוועה ,  על הדם הטהור שנשפך ",  כתב בעבר המנהיג המיתולוגי על האירועים , " אבל האויב החיצוני עמד בשער ואנחנו אמרנו :  'בשום תנאים לא להפעיל נשק' ..  .  ולא היתה מלחמת אחים הדדית בישראל ,  שהיתה מחריבה את ישראל בטרם יקום .  על אף הכל ". ‏ 
לקריאה נוספת:החלו מגעים עם תושבי גבעת האולפנה : " לא נתפנה מרצון"באור יום ,  בכוחות גדולים :  כך תפונה גבעת האולפנה 

נתניהו : " בישראל החוק מחייב את כולם ,  כולל הממשלה "
 ראש הממשלה נאם בטקס האזכרה לחללי האלטלנה ,  וקישר בין האירועים דאז לבין סערת גבעת האולפנה : " בגין קבע עיקרון פשוט וברור - לא תהיה מלחמת אחים .  זהו עיקרון התקף גם היום "
 
