נתניהו ביקר את הקצין זיו שילון : " תודה בשם כל העם "
 ראש הממשלה בנימין נתניהו ביקר היום  ( שלישי )  את סרן זיו שילון ,  שאיבד את ידו בפיצוץ מטען על גבול רצועת עזה בשבוע שעבר . " כל העם מחבק ומחזק אותך .  אני אומר לך תודה בשם כל עם ישראל ",  אמר נתניהו לשילון ,  המאושפז בבית החולים סורוקה בבאר שבע .  נתניהו העניק לשילון עותק מהספר  " מכתבי יוני "  שבו מכתבים שחיבר אחיו ,  מפקד סיירת מטכ"ל שנהרג במבצע אנטבה .  נתניהו אף כתב לשילון הקדשה אישית על הספר : " חייל ומפקד נערץ ,  על אומץ לבך והקרבתך על שמירת המולדת ,  עם ישראל כולו מצדיע לך ".  שילון הודה לראש הממשלה ואמר לו כי  " מדינת ישראל ואזרחיה צריכים ביטחון ,  ואם יש צורך ,  עד חירוף הנפש והגוף .  בשביל זה הגעתי לצבא ".  בסיום הביקור נפגש נתניהו עם ראש עיריית באר שבע ,  רוביק דנילוביץ' ,  ואמר לו כי  " החמאס מסתתר בתוך אוכלוסייה אזרחית ויורה מתוכה לעבר היישובים שלנו .  אנחנו נגיב בעצמה לכל מקום ממנו יירו עלינו ".  

נתניהו ביקר את הקצין זיו שילון : " תודה בשם כל העם "
 nan
