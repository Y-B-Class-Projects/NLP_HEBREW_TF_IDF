נתניהו בוועדה לביקורת המדינה : " לא אהיה במשרד החוץ באופן תמידי "
 ראש הממשלה אמר בדיון שעסק בהסברה ישראלית ובמצבו של משרד החוץ כי הוא מתכוון לחלק בקרוב כמה מהתיקים שהוא מחזיק בהם  " כדי להתמקד במשימות חשובות ",  אולם לא פירט מעבר לכך .  לדבריו ,  הוא שואף לקדם את המו"מ עם הפלסטינים באמצעות מדינות ערב
ראש הממשלה בנימין נתניהו הופיע היום  ( שני )  בפני הוועדה לביקורת המדינה בכנסת ,  בדיון שעסק בהסברה הישראלית ובמצבו של משרד החוץ ,  ואמר כי הוא אינו מתכוון להמשיך להחזיק את משרד החוץ בידיו באופן תמידי .  נתניהו אמר בדיון גם כי הוא מתכוון לחלק בקרוב כמה מהתיקים שהוא מחזיק בהם ,  אולם לא סיפק פרטים נוספים בנושא . " זה יקל עליי להתמקד במשימות החשובות ",  הסביר .
 נתניהו הגיע לדיון על רקע דוח שפרסם מבקר המדינה ,  השופט בדימוס יוסף שפירא ,  בנושא כישלון הממשלה במאבק נגד תנועת החרם על ישראל ותופעת ה-BDS .  נתניהו הגיב למסקנות הדוח וטען כי בפועל ,  ישראל נחלה הצלחה בשתי זירות אלו ,  וכי התנועות שמובילות את המגמות הללו נמצאות כיום במגננה .  
חברת הכנסת קארין אלהרר  ( יש עתיד )  שאלה את נתניהו במהלך הדיון כמה פעמים נפגש ,  מתוקף תפקידו כראש הממשלה ושר החוץ ,  עם פורום של כל השרים הרלוונטיים לדיון ב-BDS .  נתניהו אמר כי דיון כזה התקיים בממשלה ,  וממלא מקום היועץ לביטחון לאומי ,  יעקב נגל ,  הוסיף כי דיון דומה צפוי להתקיים בשבועות הקרובים . " המבחן האמתי של ההסברה הוא שלא יכבלו לנו את הידיים כשנצטרך להגן על עצמנו ",  אמר נתניהו .  כדוגמה לכך ,  אמר ראש הממשלה כי במהלך מבצע  " צוק איתן ",  היתה לישראל יד חופשית לפעול נגד הטרור מעזה .
 לקריאה נוספת:סקר חדש :  טראמפ מוביל על קלינטון לאחר הופעתו בוועידהארדואן מוחק את שרידי הדמוקרטיה בטורקיה  והמערב מפהקהפתרון של המשטרה להתפרעות חסידי ברלנד :  חומה של שוטרות 
בדוח מבקר המדינה על המאבק ב-BDS עלו טענות חמורות לגבי הפיצול בטיפול בבעיה זו בין משרדי ממשלה שונים ,  באופן שפוגע ביעילות המאמץ ומחליש את משרד החוץ .  נתניהו אמר כי הוא לא מקבל את הטענה שהמאבק בנושא צריך להיות מרוכז באופן בלעדי בידי משרד החוץ ,  וכי במדינת ישראל נושאי חוץ רבים מטופלים באופן קבוע על ידי לשכת ראש הממשלה .  עם זאת ,  הוא הודה כי  " יש בעיה בתנאים של עובדי משרד החוץ ",  וזאת בתשובה לטענות על כך שדיפלומטים מוכשרים עוזבים את המשרד על רקע התנאים .  
בהקשר המדיני ,  אמר נתניהו כי הוא שואף לקדם את המשא ומתן עם הפלסטינים דרך התקדמות במגעים עם מדינות ערב .  לדבריו ,  ישראל מעוניינת לפעול בנושא זה יחד עם מצרים ,  שהציעה לשמש מתווכת בין הצדדים ,  וכי הוא מעוניין להרחיב את יחסי השלום של ישראל גם למדינות ערביות נוספות ,  כאלה שאינן עומדות כיום בקשרים רשמיים עם ירושלים .  מטרת השיחות הללו ,  לדברי נתניהו ,  היא  " מדינה פלסטינית מפורזת שמכירה במדינה היהודית ".  הוא הוסיף כי אינו חוזר בו מנאום בר-אילן ,  וזאת למרות שלפני הבחירות האחרונות ,  טען ההיפך ואמר כי בתקופת כהונתו לא יאפשר הקמת מדינה פלסטינית .  
בתגובה לביקורת של ח"כ ציפי לבני  ( המחנה הציוני )  ,  שאמרה כי ממשלתו של נתניהו לא מחויבת לפתרון שתי המדינות וכי הוא נכשל בזירה הבינלאומית ,  אמר נתניהו : " אני מוביל מדיניות של שתי מדינות לשני עמים ,  ואם יהיה לנו פרטנר נביא את זה להחלטה ".  לטענתו ,  במצב הנוכחי כיום אין לישראל פרטנר ,  ולכן זה דיון לא רלוונטי .  לבני האשימה את נתניהו גם בכישלון מוחלט במאבקו לבלימת הסכם הגרעין עם איראן . " אילולא הפעילות הדיפלומטית שלנו ,  לאיראן היו נשקים גרעיניים מזמן ",  השיב .  

נתניהו בוועדה לביקורת המדינה : " לא אהיה במשרד החוץ באופן תמידי "
 ראש הממשלה אמר בדיון שעסק בהסברה ישראלית ובמצבו של משרד החוץ כי הוא מתכוון לחלק בקרוב כמה מהתיקים שהוא מחזיק בהם  " כדי להתמקד במשימות חשובות ",  אולם לא פירט מעבר לכך .  לדבריו ,  הוא שואף לקדם את המו"מ עם הפלסטינים באמצעות מדינות ערב

