גרמן על נתניהו : " איש ציבור מחויב לדוגמה אישית "
 שרת הבריאות ציינה כי היא מנועה מלהעביר ביקורת על ראש הממשלה ,  אך הדגישה שב-14 שנותיה כראש עיר לא טסה על חשבון הציבור . " מקווה שלפיד יהיה ראש הממשלה ,  הוא מנהיג ראוי "
 ביקורת מרומזת מתוך הממשלה :  שרת הבריאות ,  יעל גרמן ,  התייחסה היום  ( שבת )  לביקורת הציבורית שנמתחה השבוע על הוצאותיו של ראש הממשלה בנימין נתניהו במסגרת תפקידו . " אנשי ציבור מחוייבים בדוגמה אישית ",  אמרה . " בכל 14 שנותיי כראש העיר הרצליה לא טסתי על חשבון הציבור אף לא פעם אחת ואף העברתי החלטה במועצת העיר לפיה נבחרים מקבלי שכר לא יסעו על חשבון הציבור ".  
הדברים נאמרו במהלך שבת תרבות שהתקיימה במועצה אזורית דרום השרון ,  גרמן ציינה כי כשרה בממשלת ישראל ,  היא מנועה מלהעביר ביקורת על החלטותיו של ראש הממשלה .  בנוגע לתחום משרדה ,  הודיעה גרמן כי בתוך שבועיים תוקם ועדה ציבורית לבדיקת מערכת הבריאות הסובלת ממחסור גדול במשאבים ,  אחיות וציוד .  
לדברי גרמן , " בשעה 15:00 עוזבים המומחים את בתי החולים הציבוריים לטובת ביצוע ניתוחים פרטיים ומותירים את בתי החולים ללא רופאים מומחים ".  באירוע שבתרבות במועצה האזורית דרום השרון אמרה גרמן כי תפקיד הוועדה יהיה למצוא מקורות נוספים למערכת הציבורית כדי לחזק אותה .
 בהתייחסה לירידה בסקרים של מפלגת  " יש עתיד "  והמחאה הציבורית על הקיצוצים בתקציב אמרה גרמן ,  כי יו"ר המפלגה ושר האוצר יאיר לפיד גילה אומץ לב ציבורי כאשר לקח את התפקיד . " כרגע יש צורך לשים חוסם עורקים ולעצור את הדימום ,  אני מקווה שיאיר לפיד יהיה ראש ממשלה ,  כי הוא מנהיג ראוי ".  
לקריאה נוספת:תוך שנתיים :  הוצאות ראש הממשלה על מזון הוכפלוהלחץ עבד :  לא יותקנו תאי שינה בטיסות נתניהוהקיצוצים בתקציב - המחאה תתעצם או תתפזר ?  

גרמן על נתניהו : " איש ציבור מחויב לדוגמה אישית "
 שרת הבריאות ציינה כי היא מנועה מלהעביר ביקורת על ראש הממשלה ,  אך הדגישה שב-14 שנותיה כראש עיר לא טסה על חשבון הציבור . " מקווה שלפיד יהיה ראש הממשלה ,  הוא מנהיג ראוי "
 
