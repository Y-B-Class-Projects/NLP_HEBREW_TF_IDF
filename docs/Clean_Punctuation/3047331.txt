המועצה החדשה תפקח גם על גל"צ ;  קובלנץ יודח מהתאגיד ? 
פרטים נוספים מתגלים על טיוטת תזכיר החוק החדש ,  הכולל הקמת רשות רגולטורית אחת שתפקח על כל תחום השידורים בישראל :  הגוף החדש שיוקם יפקח גם על גל"צ - ותקופת מינויו של המנכ"ל הזמני של התאגיד ,  אלדד קובלנץ ,  תקוצר
פרטים נוספים מתגלים על טיוטת תזכיר החוק החדש ,  הכולל הקמת רשות רגולטורית אחת שתפקח על כל תחום השידורים בישראל :  לאחר שאתמול פורסם כי הרשות החדשה תחליף את מועצת תאגיד השידור וגם את  " ברית המועצות "  - היום מתברר כי הגוף החדש שיוקם יפקח גם על גל"צ .
 בתזכיר נכתב כי למועצה גם יהיו סמכויות בגלי צה"ל ,  בכל הנוגע לתוכניות שאינן צבאיות המשודרות בתחנה .  ואולם ,  שר התקשורת לא יאשר את הכללים החלים על גלי צה"ל אלא בהתייעצות עם שר הביטחון .  עוד נכתב בתזכיר כי מפקד גל"צ יוזמן להשתתף בישיבות המועצה הנוגעות לתכניות ,  ויפעל בהתאם להחלטות ולהנחיות המועצה לגבי התכניות שאינן תכניות צבאיות .  מפקד גל"צ רשאי לערער על כל החלטה של המועצה הנוגעת לתכניות גל"צ שאינן צבאיות .
 פרט נוסף שמתברר הוא הדחתו של המנכ"ל אלדד קובלנץ .  לפי התזכיר :  יו"ר המועצה יהיה גם מנכ"ל התאגיד .  עוד נכתב כי הוא יהיה עובד התאגיד וימונה גם הוא בידי ועדת האיתור .  בתזכיר מוצע לתקן את החוק בנוגע למנכ"ל הזמני המכהן קובלנץ ,  כך שתקופת מינויו תקוצר .  
על פי התזכיר ,  במועצה יהיו 11 חברים נוספים ,  בהם שני חברי ממשלה ותשעה נציגי ציבור .  התזכיר גם מאפשר סופית את הקמתו של התאגיד ב-30 באפריל אך מחזיר את השליטה הפוליטית הישירה על השידור הציבורי ,  בדומה לרשות השידור .  המועצה החדשה תהיה פנים ממשלתית ולא עצמאית .  יו"ר המועצה החדשה ימונה ללא ועדת איתור וכהונתו תוגבל לארבע שנים .
 עדיין אין הסכמות על כל הפרטים בין ראש הממשלה בנימין נתניהו לשר האוצר משה כחלון ולכן יש סיכוי שהצעת החוק תידחה לכנסת הבאה .  ואולם מדובר בחוק חסר תקדים מבחינת הכוח שהוא יעניק לשר התקשורת - שימנה ישירות את האיש שיפקח על כל שוק התקשורת ,  המסחרית והציבורית בישראל .  כזכור ,  חוק  " ברית המועצות "  - גוף רגולטורי שאמור היה להחליף את הרשות השנייה ומועצת הכבלים והלוויין - תקוע בדיונים בוועדת הכלכלה של הכנסת .  

המועצה החדשה תפקח גם על גל"צ ;  קובלנץ יודח מהתאגיד ? 
פרטים נוספים מתגלים על טיוטת תזכיר החוק החדש ,  הכולל הקמת רשות רגולטורית אחת שתפקח על כל תחום השידורים בישראל :  הגוף החדש שיוקם יפקח גם על גל"צ - ותקופת מינויו של המנכ"ל הזמני של התאגיד ,  אלדד קובלנץ ,  תקוצר

