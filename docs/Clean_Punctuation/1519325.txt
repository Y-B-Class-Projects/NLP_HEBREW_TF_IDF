אובמה : " אני מפעיל לחץ גם על הפלסטינים "
 נשיא ארצות הברית ניסה להרגיע מנהיגים יהודים בארצות הברית ,  אשר טענו בפניו כי הוא מפעיל יותר לחץ על ישראל בעניין ההתנחלויות מאשר על הפלסטינים
נשיא ארצות הברית ,  ברק אובמה ,  שלח הלילה  ( שלישי )  מסרים מרגיעים לקהילה היהודית בארצות הברית ולישראל .  בתום פגישה שניהל אובמה בוושינגטון עם נציגי מנהיגי קהילות יהודיות בארצות הברית ,  אמר אובמה כי  " הממשל האמריקאי והממשלה בישראל מתקדמים בתהליך הגישור על הפערים הקיימים ביניהם על רקע דרישות הממשל בישראל בעניין ההתנחלויות ".  לדבריו , " קיימת התקדמות רבה יותר ממה שנדמה ,  והדברים באו לידי ביטוי בפגישתו של שר הביטחון ברק עם השליח האמריקאי למזרח התיכון ,  ג'ורג' מיטשל ".  
הדברים נאמרו על רקע דאגה שהביעו המנהיגים ,  במסגרתה הנשיא מפעיל לחץ מאסיבי יותר על ישראל מאשר על הפלסטינים .  סגן נשיא הקהילה הקונסרבטיבית בארצות הברית ,  הרב סטיבן וורניק ,  אמר בתום המפגש כי  " אובמה הדגיש בפנינו שהוא מפעיל לחץ גם על הפלסטינים לנקוט בפעולות הכרחיות לקידום השלום ".  נשיא איגוד האורתודוקסים בארצות הברית ,  סטיבן סביצקי ,  הודיע הלילה  ( שלישי )  כי  " הנשיא אובמה הצהיר כי בכוונתו לפרט בקרוב בדיוק מהם הצעדים בהם נקט ,  במטרה להפעיל לחץ על הצד הפלסטיני ".  
בתום המפגש הוציא הבית הלבן הודעה רשמית ,  לפיה  " הנשיא אובמה מביע שוב את מחויבותו העמוקה לביטחונה של ישראל ולהשגת הסכם שלום במזרח התיכון ". 
לפני כשבועיים הגיש יו"ר מועצת יש"ע דני דיין מכתב לנתניהו בו כתב כי  " בימים האחרונים מתפרסמות ידיעות מדאיגות על כרסום בעמדת ישראל בנושא ,  כגון הקפאה זמנית ,  בניה בתחום המבונה בלבד ,  בניה בגושים בלבד ,  בניה לצורך ריבוי טבעי ותו לא ,  ועוד .  הגדיל לעשות לאחרונה שר הביטחון אשר דיבר במפורש ובקולו על הימנעות מביצוע פרויקטים חדשים ואף הגדיר את עמדתך שלך כלא רחוקה מהפסקה מוחלטת של בניה חדשה ".  דיין קובע במכתבו כי  " למעשה אנו נמצאים בעיצומה של הקפאה מוחלטת .  אף לא תוכנית בנייה אחת אושרה בשומרון וביהודה מזה חודשים ארוכים .  הממשלה בראשותך יצאה לדרך עם כוונה מוצהרת להחזיר את ההתיישבות היהודית למסלול של התפתחות ,  נאמנה להתחייבויות לבוחר של מרבית המפלגות המרכיבות אותה ושלך אישית ". 



אובמה : " אני מפעיל לחץ גם על הפלסטינים "
 נשיא ארצות הברית ניסה להרגיע מנהיגים יהודים בארצות הברית ,  אשר טענו בפניו כי הוא מפעיל יותר לחץ על ישראל בעניין ההתנחלויות מאשר על הפלסטינים

