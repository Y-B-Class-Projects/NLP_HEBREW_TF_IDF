נתניהו על נאום אובמה : " לא נלך שולל אחרי איראן "
 ראש הממשלה הגיב לנאומו של נשיא ארה"ב שאמר בפתח העצרת הכללית של האו"ם כי הורה לקיים הסכם גרעיני מול איראן . " איראן תמשיך לנסות ולהסיר סנקציות ",  אמר נתניהו
ראש הממשלה ,  בנימין נתניהו ,  התייחס הערב  ( שלישי )  לנאומו של נשיא ארצות הברית ברק אובמה ,  שפתח את העצרת הכללית של האו"ם בניו יורק . " אני מעריך את הצהרתו של הנשיא אובמה לפיה ,  'המילים המתונות של איראן צריכות להיות מלוות בפעולה שקופה וניתנת לאימות' ואני מצפה לדון אתו על כך בוושינגטון בשבוע הבא ",  אמר נתניהו שהודיע בשבוע שעבר על כוונתו להיפגש עם אובמה ולדון עמו בתכנית הגרעין האיראנית .
 אובמה אמר הערב כי הורה לשר החוץ האמריקני ,  ג'ון קרי ,  לקדם הסכם מול איראן ,  אך הדגיש כי לא יאפשר לטהראן לפתח תכנית גרעין צבאית . " איראן חושבת שמילים מרגיעות ופעולות סמליות יאפשרו לה להמשיך בנתיב לפצצה ",  אמר נתניהו בתגובה לדברים . " כמו קוריאה הצפונית לפניה ,  איראן תמשיך לנסות ולהסיר סנקציות בכך שתציע ויתורים קוסמטיים ,  בזמן שהיא תשמר את יכולתה לבנות במהירות פצצה גרעינית בעיתוי שתבחר לעצמה ".  נתניהו הבהיר כי ישראל  " תקבל בברכה פתרון דיפלומטי אמיתי שיפרק לחלוטין את יכולתה של איראן לפתח נשק גרעיני ,  אך אנו לא נולך שולל בידי צעדים חלקיים שבסך הכל יספקו מסך עשן להמשך שאיפתה של איראן להשיג נשק גרעיני .  גם העולם ,  אסור שיולך שולל ".  
נתניהו גם הורה למשלחת הישראלית באו"ם ,  בראשות השגריר רון פרושאור ,  להיעדר מאולם המליאה של העצרת הכללית בזמן נאומו של נשיא איראן חסן רוחאני .  ראש הממשלה נימק בהודעה את ההחלטה להחרים את נאום רוחאני בכך ש"למרות 'מתקפת החיוכים' של נשיא איראן החדש ,  מדיניות המשטר לא השתנתה כלל ".  לדברי נתניהו , " רק בשבוע שעבר סירב רוחאני ,  כמו אחמדיניג'אד לפניו ,  להכיר בשואה כעובדה היסטורית .  כשמנהיגי איראן יחדלו מלהכחיש את השואה ולקרוא להשמדת ישראל ,  המשלחת הישראלית תקשיב לנאומיהם בעצרת הכללית ".  
אלא ששר האוצר ,  יאיר לפיד ,  חשב אחרת .  הוא החליט ,  בצעד חריג ,  לבקר באופן פומבי את מדיניות החוץ שמוביל נתניהו . " ישראל אינה צריכה להצטייר כסרבנית סדרתית של משא ומתן וכמדינה שאינה מעוניינת בפתרונות בדרכי שלום ",  מסר . " עלינו לתת לאיראנים להיות סרבני השלום ,  ולא להיראות כמי שאינם פתוחים לשינויים ",  נכתב בהודעה מטעמו של לפיד .  במה שמסתמן כעקיצה לעבר ראש הממשלה ,  הוסיף שר האוצר : " יציאה ממליאת האו"ם והחרמה אינה רלוונטית בדיפלומטיה הנוכחית ,  ומזכירה את האופן בו נהגו מדינות ערב כלפי ישראל ". 
אתמול חשף ה"ניו יורק טיימס "  את עיקרי נאומו של נתניהו בפני עצרת האו"ם בשבוע הבא ,  כפי שהובאו לידיעת העיתון מפי גורם ישראלי המעורב בניסוח הנאום .  על פי הדיווח ,  נתניהו יציב בנאומו ביום שלישי הבא את התנאים בהם ישראל תהיה מוכנה לקבל כל הסכם הנוגע לתכנית הגרעין של הרפובליקה האיסלאמית ,  תוך מתן דגש על כישלון המשא ומתן האמריקני עם קוריאה הצפונית בנוגע לפירוקה מנשק גרעיני .
 לפי העיתון ,  נתניהו יגיד בעצרת האו"ם כי  " עדיף שלא יהיה הסכם מאשר שיהיה הסכם רע ",  ויבסס את דבריו על תוצאות המשא ומתן הכושל מול קוריאה הצפונית ,  שהמשיכה לפתח בחשאי את תכניתה הגרעינית וערכה שלושה ניסויים גרעיניים בשנים האחרונות .  העיתון מציין כי  " הדרמה הגדולה ביותר "  שמדירה שינה מעיני הפקידים בירושלים נובעת מחשש לתקדים בעצרת האו"ם :  לחיצת יד אפשרית בין הנשיא אובמה לעמיתו האיראני . " נתניהו מודע לכך שדבריו ימתגו אותו כ'מתנגד' וכפסימיסט ,  אך הוא מרגיש חובה מוסרית להביע את העמדה הזו ",  אמר הגורם הישראלי .
 לקריאה נוספתאובמה :  הוריתי לקדם הסכם גרעיני מול איראןלפיד נגד נתניהו : " החרמת נאום רוחאני - טעות"פרשנות :  פיצול האישיות האיראני שיטלטל את עצרת האום 

נתניהו על נאום אובמה : " לא נלך שולל אחרי איראן "
 ראש הממשלה הגיב לנאומו של נשיא ארה"ב שאמר בפתח העצרת הכללית של האו"ם כי הורה לקיים הסכם גרעיני מול איראן . " איראן תמשיך לנסות ולהסיר סנקציות ",  אמר נתניהו

