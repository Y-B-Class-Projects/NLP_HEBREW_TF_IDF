רמז לנאום רה"מ ?  מכרז ראשון לבנייה בגדה
בזמן שארהב ממתינה לשמוע מה יאמר הערב נתניהו על הדרישה להפסקת הבנייה בהתנחלויות ,  פרסם משרד השיכון מכרז לבנייה בהתנחלות ביתר עילית
דיבורים לחוד ומעשים לחוד :  לפני נאומו של ראש הממשלה בנימין נתניהו ,  שצפוי לעסוק בין השאר בדרישת נשיא ארה"ב ברק אובמה לעצור את הבנייה בהתנחלויות ,  פרסם משרד הבינוי והשיכון מכרז ראשון לבנייה בשטחי הגדה .  במסגרת המכרז ,  שפורסם בסוף השבוע באתר הפרסומים הרשמי של ממשלת ישראל ,  מתבקשים קבלנים להגיש הצעות לפריצת כבישים בהתנחלות ביתר עילית .  בסוף החודש צפוי להיערך לקבלנים סיור במקום .  ככל הנראה מדובר בפריצת כביש לצורך סלילתו לכיוון שכונה  " בנה ביתך "  בהתנחלות .  
בעת נסיעתו של נתניהו לארה"ב בחודש שעבר ,  התקיים סיור קבלנים בהתנחלות בבקעת הירדן לבניית בתי הקבע למפוני גוש קטיף .  הסיור עורר זעם רב ,  על רקע דרישת האמריקאים והחלטת משרד הביטחון שלא לאשר בנייה כלשהי בהתנחלויות .  
בנאום שנשא נשיא ארה"ב בשבוע שעבר בקהיר ,  הדגיש ברק אובמה כי ארה"ב לא מקבלת את הלגיטימיות של ההתנחלויות . " בנייתן מנוגדת להסכמים והיא שוללת אפשרות לשלום ",  אמר . " זה הזמן להפסיק את הבנייה בהן .  ישראל חייבת לעמוד בהתחייבויות ".  הוא הוסיף ,  כי  " ישראל חייבת לאפשר התקדמות בחיי היומיום של הפלסטינים ולהקל עליהם ".  
" להערכתנו נתניהו שבוי בידי הימין הישראלי ",  אמר מזכ"ל שלום עכשיו יריב אופנהיימר בתגובה לפרסום . " המכרז הזה הוא דוגמה להצהרת כוונות של הממשלה שלא להקפיא את הבנייה בהתנחלויות ולהמשיך ולקבוע עובדות בשטח ". 
משרד הבינוי והשיכון פירסם הודעה לפיה סלילת הכביש אינה מהווה חריגה מהנחיות הממשלה . " משרד הבינוי והשיכון פועל על פי הכללים והנחיות הממשלה ",  הודיע המשרד , " אמירה המרמזת כאילו סלילת כביש פנימי בתוך שכונה קיימת כמוה כתוספת של יחידות דיור הינה מטעה ומגמתית .  אין מדובר במכרז לתוספות יחידות דיור .  מדובר בהשלמות פיתוח בשכונה א' ,  בתוך תב"ע קיימת ומאושרת המאוכלסת למעלה מעשר שנים ". 
ניתן לפנות ליהושע בריינר - joshjosh@walla.com

רמז לנאום רה"מ ?  מכרז ראשון לבנייה בגדה
בזמן שארהב ממתינה לשמוע מה יאמר הערב נתניהו על הדרישה להפסקת הבנייה בהתנחלויות ,  פרסם משרד השיכון מכרז לבנייה בהתנחלות ביתר עילית

