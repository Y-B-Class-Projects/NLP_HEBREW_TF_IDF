המדינה :  לבקשת נתניהו לפסול את השופטת בדיון גיא אליהו  " אין עילה "
 הפרקליטות התייחסה לבקשתה של אשת ראש הממשלה כפי שפורסמה לראשונה בוואלה !  NEWS ולפיה יש לפסול את נשיאת בית הדין האזורי לעבודה מעיסוק בתביעת עובד המעון ,  בעקבות פסיקתה בתביעת מני נפתלי .  גורם המקורב למשפחת נתניהו : " המשחק מכור "
 הפרקליטות התייחסה היום  ( רביעי )  לבקשתה של שרה נתניהו אשת ראש הממשלה ,  ולפיה יש לפסול את נשיאת בית הדין האזורי לעבודה בירושלים דיתה פרוז'ינין מלפסוק בעניין תביעתו של גיא אליהו ,  עובד לשעבר במעון ראש הממשלה ,  בעקבות פסיקתה בפרשת מני נפתלי . " אין חשש למשוא פנים ולכן אין עילה לפסילת המותב  ( הרכב השופטים ,  י"ב )  ",  נמסר מהפרקליטות .  סניגורה של נתניהו הגיש לבית הדין את הבקשה החריגה ,  שפורסמה לראשונה בוואלה !  NEWS ,  לפני כשבועיים וטען שקביעותיה במשפטו של נפתלי מונעות ממנה ומכלל ההרכב לעסוק בפרשת אליהו .
" דין בקשתה של הגברת נתניהו להידחות ולו בשל העובדה שאין לה כל מעמד בהליך המשפטי הנוכחי ,  מלבד היותה עדה מטעם הנתבעים ",  נמסר מעו"ד נעמי לנדאו ,  מומחית לדיני עבודה המייצגת את אליהו ואת נפתלי . " בקשתה לפסול את המותב אינה אלא המשך דרכה המתעמרת והאלימה ,  שנועדה להלך אימים על בית הדין לעבודה בישראל .  אין לנו אלא להצטער על כך שגורמים שעומדים בקצה פירמידת הכוח מטילים את כל כובד משקלם על מערכת המשפט שלנו ,  במטרה לשנות סדרי עולם ,  כך שיתאימו לגברת שרה נתניהו ".  
עוד היא הוסיפה כי הרכב השופטים אינו דומה לזה שפסק בדיון של נפתלי מאחר ששניים משלושת חברי ההרכב לא השתתפו בו , " ולכן אינו יכול להיות בעל עמדה מגובשת מהדיונים בתיקו של מני נפתלי .  הרי שלא זכור לי מקרה במשפט בישראלי שבו גורם כלשהו ,  לא כל שכן עד ותו לא ,  דורש לפסול הרכב שופטים זמן קצר כל כך לפני הכרעת הדין ,  מבלי שהתגלו עובדות חדשות כלשהן או מידע מסעיר המצדיק בקשה שכזו ". 
תביעתו של אליהו הוגשה באפריל 2014 לאחר שטען להתעמרות מצד נתניהו בעת שהועסק במעון תחת פיקוחו של נפתלי ששימש אז כאב הבית .  אליהו טען בין היתר מצידו כי פיטוריו נעשו שלא כדין .  נתניהו עצמה העידה בתיק והכחישה את הטענות שהועלו נגדה כשבין היתר העידה כי  " יחסי עם העובדים הם מצויינים ואני מתייחסת אליהם בנימוס ..  .  יש כאן אנשים שמנסים לסחוט כספים ממדינת ישראל .  הטענות נגדי הן מתואמות ומתועבות ".  
לפני כחודש בית הדין האזורי לעבודה בראשותה של פרוז'ינין הכריע לטובתו של נפתלי תוך קביעות חמורות כלפי נתניהו ,  זאת על אף שבפועל לא הייתה צד לתיק ושימשה כעדה בלבד .  במקביל לתביעתו של נפתלי ,  התנהלה נגד מעון ראש הממשלה תביעה נוספת של עובד אחר ,  גיא אליהו ,  שבה העלה טענות דומות .  כעת טוענת נתניהו באמצעות סנגורה ,  עו"ד יוסי כהן ,  כי לאור התייחסותה של פרוזי'נין לנתניהו כצד לתביעה ,  מבלי שניתנה לה הזדמנות לבסס את גרסתה ולהתגונן ,  על פרוז'ינין לפסול את עצמה מלפסוק בעניינו של אליהו .  
גורם המקורב למשפחת נתניהו : " פסק הדין המוטעה והמטעה בעניין מני נפתלי - רעיית ראש הממשלה ערערה עליו בשל הטעויות הרבות שנפלו בו וגם הפרקליטות ערערה עליו וכתבה כי 'המדינה סבורה שנפלו טעויות בקביעות העובדתיות בו' - נועל את עמדתה של השופטת ולא מאפשר לה לפסוק אחרת בעניין גיא אליהו ".  
" הסיבה לכך ברורה :  בתיק מני נפתלי בית הדין כבר קיבל את כל טענותיהם של התובע נפתלי והעד גיא אליהו ,  ודחה את כל טענותיה של רעיית ראש הממשלה ,  שלא הייתה צד להליך ולכן לא קיבלה הזדמנות להביא עדים וראיות כדי להוכיח את צדקתה .  על סמך אלה ,  קבע בית הדין בתיק מני נפתלי שהייתה העסקה פוגענית לגבי כל העובדים ,  דבר שלא יאפשר לאותה שופטת להשתכנע ולפסוק אחרת בעניין גיא אליהו .  כל בר דעת מבין שאותה שופטת לא תפסוק בניגוד לפסק הדין שלה עצמה ,  ועל כן המשחק מכור ".  

המדינה :  לבקשת נתניהו לפסול את השופטת בדיון גיא אליהו  " אין עילה "
 הפרקליטות התייחסה לבקשתה של אשת ראש הממשלה כפי שפורסמה לראשונה בוואלה !  NEWS ולפיה יש לפסול את נשיאת בית הדין האזורי לעבודה מעיסוק בתביעת עובד המעון ,  בעקבות פסיקתה בתביעת מני נפתלי .  גורם המקורב למשפחת נתניהו : " המשחק מכור "
 
