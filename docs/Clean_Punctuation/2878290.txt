שירה נרצחה במצעד : " הלב נשבר .  נערה צעירה שילמה את מחיר ההסתה "
 בעקבות מותה של שירה בנקי קרא יו"ר המחנה הציוני הרצוג  " להוציא מחוץ לחוק את להב"ה ,  לה-פמיליה ושאר ארגוני השנאה והטרור ".  נתניהו : " לא ניתן לרוצח לערער את ערכינו ".  בנט :  יום שחור למדינה 
" שירה נרצחה מכיוון שהיא תמכה באומץ בעיקרון שלפיו כל אחד ואחת זכאים לחיות את חייהם בכבוד ובביטחון ",  כך ספד היום  ( ראשון )  ראש הממשלה בנימין נתניהו לשירה בנקי ,  תלמידת בית הספר ליד"ה בבירה שנדקרה במצעד הגאווה .  בנקי הלכה מוקדם יותר לעולמה - אחרי שנאבקו על חייה במשך שלושה ימים . " לא נאפשר לרוצח הנתעב לערער על הערכים היסודיים שעליהם מושתתת החברה הישראלית .  אנו מוקיעים בשאט נפש את הניסיון להשליט שנאה ואלימות בקרבנו ,  ונפעל על מנת למצות את הדין עם הרוצח ",  הבטיח ראש הממשלה .
 גם יו"ר האופוזיציה ח"כ יצחק הרצוג התייחס למותה של הנערה ,  והעלה דרישה מידית מראש הממשלה לפעול נגד גורמים מסיתים ולהוציא מחוק לחוק קבוצות שלטעמו פועלות להסית . " אני בוכה על שירה ,  קורבן נוסף של טרור יהודי .  היא תיכוניסטית ,  בגילם של ילדיי ,  והכאב הוא נורא .  אנחנו לא נסבול אלימות ,  גזענות ולהט"בופוביה משום סוג ",  אמר הרצוג . " אני תובע ברגע הזה מראש הממשלה להוציא את להב"ה ,  לה-פמיליה ושאר ארגוני השנאה והטרור מחוץ לחוק ,  ולהילחם בכל המסיתים המלבים את השנאה בעם ובמדינה .  תנחומים מכל הלב למשפחתה ,  יהי זכרה של שירה ברוך ". 

שירה נרצחה במצעד : " הלב נשבר .  נערה צעירה שילמה את מחיר ההסתה "
 בעקבות מותה של שירה בנקי קרא יו"ר המחנה הציוני הרצוג  " להוציא מחוץ לחוק את להב"ה ,  לה-פמיליה ושאר ארגוני השנאה והטרור ".  נתניהו : " לא ניתן לרוצח לערער את ערכינו ".  בנט :  יום שחור למדינה

