פרסום ראשון :  בממשלה ידברו על  " הרחקה "  - במקום  " גירוש "  המסתננים
ברקע הביקורת כלפי התוכנית לגירוש המסתננים ומבקשי המקלט ,  גובר החשש בממשלה מנזק תדמיתי .  בפגישה של נתניהו עם שרי ליכוד ותושבי דרום תל אביב הוחלט להנחיל את השימוש במילה  " הרחקה "  במקום גירוש .  ראש המל"ל יגיע בשבוע לוועדה לביקורת המדינה
על רקע הביקורת הגוברת מבית ומבחוץ כלפי תכנית הממשלה לגירוש המסתננים ומבקשי המקלט מסודאן ואריתריאה גובר החשש בממשלה מנזק תדמיתי והסברתי שעשוי להיגרם כתוצאה ממבצע הגירוש .  לוואלה !  NEWS נודע כי בפגישה שקיים השבוע ראש הממשלה בנימין נתניהו עם תושבים משכונות בדרום תל אביב וערים נוספות בהשתתפות שרים בכירים בליכוד - יריב לוין ,  אופיר אקוניס ומירי רגב - הביעו השרים חשש מהמאבק ההסברתי והתריעו כי  " הממשלה אינה מכינה קמפיין נגדי נגד עמותות השמאל ".  
ראש הממשלה אמר בעצמו בדיון כי  " המאבק העיקרי הוא מאבק הסברתי "  וכי קמפיין המחאה נגד מבצע הגירוש  " מעוות את האמת ומעוות את העובדות "  ומהווה  " תעמולה מאוד שקרית אבל מאוד מצויה ".  לדברי גורמים שהשתתפו בפגישה הוחלט לנסות להנחיל את השימוש במילה  " הרחקה "  במקום  " גירוש "  כדי לצמצם את הדימוי השלילי של התוכנית .
 עוד בנושא:בכיר ברשות האוכלוסין וההגירה : " בוגרי מערכת החינוך לא יגורשו"600 מכתבי גירוש ,  200 חזרו לסודאן או אריתריאה :  הנתונים נחשפים"אין הבדל בין דם לדם ":  אלפים בירושלים נגד גירוש מבקשי המקלט 
בתחילת החודש החל השלב הראשון של תכנית הממשלה לגירוש המסתננים ורשות האוכלוסין וההגירה החלה בחלוקת התראות למבקשי מקלט שמיועדים לגירוש .  על רקע ההתפתחויות האחרונות ,  נתניהו קיים ביום שני בלשכתו פגישת עדכון עם מובילי המחאה לגירוש המסתננים שפי פז ,  מאי גולן ועובד חוגי ,  וכן נציגים מאילת ,  מנתניה ומערים נוספות .  ראש המל"ל מאיר בן שבת סקר בפגישה את ההתקדמות בתכנית ועדכן כי מתחילת החודש כ-800 מבקשי מקלט קיבלו התראות על כוונה לגירוש והחל שלב השימועים .  
במהלך הפגישה תושבי דרום תל אביב סיפרו לנתניהו כי מאז שתכנית הגירוש אושרה יש עלייה בהיקף החתונות ועלייה בכניסות להריון בשכונות - וטענו כי מדובר בניסיון לעקוף את הקריטריונים לגירוש ,  שבשלב זה אינם כוללים נשים וילדים . " היינו רגילים לראות כמה חתונות מדי שבת ,  אבל עכשיו יש מאה חתונות כל שבוע "  סיפרה מאי גולן ,  ממובילות המחאה בדרום העיר .  גולן השתמשה בדבריה בביטוי  " mass weddings "   ( חתונות המוניות )  . 
" אנחנו מנסים להקל על הסבל "  שב ואמר נתניהו לתושבים ,  אך הדגיש כי  " אנחנו עושים את זה במסגרת החוק הבינלאומי ,  באמצעות החלטות בבג"ץ ,  באמצעות מה שמקובל כמדינה אחראית ,  שעושה את מה שהיא עושה ,  גם במחויבות לפליטי אמת ,  וגם מזכותה להרחיק מהגרי עבודה בלתי חוקיים ".  לדבריו , " אנחנו דואגים או להחזיר אותם למדינות האם שלו ,  כמו לגיאורגיה או לאוקראינה ,  או במצב שיש בעיה להחזיר אותם למדינות האלה ,  להביא אותם למדינות אחרות ,  במקרה הזה באפריקה ,  ששם לא נשקפת שום סכנה לחייהם ,  ואנחנו גם מטפלים בתנאים שלהם ". 
לדברי גורמים שנכחו בפגישה ,  נתניהו הבהיר את מחויבותו ליישום תכנית הגירוש ,  גם על רקע קשיים שנחשפו בכנסת שמטילים ספק ביכולתה של המדינה לעמוד בדרישות בג"ץ לגבי גירוש המסתננים .  בדיון סגור של הוועדה לביקורת המדינה בשבוע שעבר העלה מנכ"ל משרד החוץ יובל רותם את הקושי במעקב אחרי המגורשים מרגע הגעתם למדינות השלישיות שעמן יש לישראל הסכמי גירוש מרצון - בניגוד לדרישת בג"ץ שהמדינה תכונן מנגנוני ביקורת ופיקוח על ההסכמים .  
בדיון ,  שהתקיים כחלק מסדרת דיוני מעקב שמקיימת יו"ר הוועדה ח"כ שלי יחימוביץ  ( המחנה הציוני )  על דוחות עבר של מבקר המדינה בנושאי מסתננים ,  עלה כי אין בידי נציבות הפליטים של האו"ם מידע על מי שכבר גורשו בין השנים 2014-2017 ואין יכולת לדווח לבית המשפט שההסכמים עם המדינות השלישיות מקוימים בפועל .  
סגנית שר החוץ ציפי חוטובלי אף התריעה בפני ראש הממשלה נתניהו כי נושא המעקב טרם הוסדר ,  לא מבחינת תקציב ולא מבחינת כוח אדם .  בהקלטות שנחשפו בערוץ הטלוויזיה  " כאן 11 "  הזהירה חוטובלי כי  " תהיה בעיה לעמוד בדרישות בג"ץ ",  במהלך הוצאת מבצע הגירוש לפועל .  לוואלה !  NEWS נודע כי גם בוועדה לביקורת המדינה נושא הנזק הבינלאומי והתדמיתי תפס מקום מרכזי ,  ומשרד החוץ אמר כי הנושא כבר מייצר מתיחות גדולה עם קהילות יהודיות בכל רחבי העולם . " אנחנו מקבלים משוב שלילי מכל מקום אפשרי ",  אמר רותם בדיון .  ביום שני הקרוב הוועדה צפויה להתכנס לדיון נוסף בהשתתפות ראש המל"ל בן שבת .  

פרסום ראשון :  בממשלה ידברו על  " הרחקה "  - במקום  " גירוש "  המסתננים
ברקע הביקורת כלפי התוכנית לגירוש המסתננים ומבקשי המקלט ,  גובר החשש בממשלה מנזק תדמיתי .  בפגישה של נתניהו עם שרי ליכוד ותושבי דרום תל אביב הוחלט להנחיל את השימוש במילה  " הרחקה "  במקום גירוש .  ראש המל"ל יגיע בשבוע לוועדה לביקורת המדינה

