מבאר שבע ועד סומך בלי רמזורים :  נפתח לתנועה המקטע הצפוני בכביש 6
המקטע החדש הושק באירוע בהשתתפות ראש הממשלה ושר התחבורה ,  ומטרתו להקל על הפקקים באזור ולקצר את זמן הנסיעה בין מרכז הארץ לגליל .  השר כץ בירך על פתיחת הכביש ואמר כי  " השלמת הפרויקט תאפשר להרחיב את אפשרויות התעסוקה וההתיישבות בכל רחבי הארץ "
 קטע הדרך הנוסף של כביש 6 ,  מתל קשיש עד מחלף סומך ייפתח מחר  ( שישי )  לפנות בוקר לתנועה .  עם פתיחת המקטע החדש ,  תתאפשר נסיעה מהירה ובטוחה ,  ללא רמזורים ,  לאורך של כ-190 קילומטרים ,  מבאר שבע בדרום ועד צומת סומך שבצפון .  ראש הממשלה בנימין נתניהו ושר התחבורה והמודיעין ישראל כץ ,  חנכו היום את קטע הכביש החדש בתל קשיש .  בטקס החנוכה השתתפו גם מנכ"ל חברת כביש חוצה ישראל ,  דן שנבך ,  יו"ר חברת כביש חוצה ישראל ,  חוסאם בשארה ,  מנהלי חברת שפיר צפון וראשי רשויות מקומיות .  השר כץ ציין בטקס כי עם כניסתו לתפקיד ,  לפני עשר שנים ,  הוא גיבש עם ראש הממשלה חזון שאפתני לחיבור הפריפריה למרכז ברשת של כבישים מהירים ורכבות . " חשבנו שבארץ קטנה כמו ישראל ,  המרחקים לא צריכים להיות חסם תעסוקתי או חברתי ,  שכל אחד יוכל לבחור את מקום המגורים ,  הלימודים או העבודה שלו באופן חופשי ,  ולהגיע אליו בקלות ובמהירות .  היום כולם רואים כמה טוב שהתעקשנו ולא התפשרנו על החזון שלנו ",  אמר השר כץ .  
עוד בוואלה !  NEWSגבי אשכנזי באולפן וואלה !  NEWS : " לא חושב שמאזינים לנו"נתניהו :  נכנס למערכה רחבה רק לאחר שמיצינו את כל האפשרויות האחרות"לפגוע בגלל כסף ,  זה מזעזע ":  משפחת הנרצחת על המטפלת החשודה  
" אנחנו מציינים בימים אלה עשור של השקעה חסרת תקדים בתשתיות התחבורה .  בעשר שנים סגרנו פערים של עשרות שנים ,  וביצענו פרויקטים שהוזנחו על ידי ממשלות ישראל לדורותיהן .  אנחנו מקדמים כיום פרויקטים תחבורתיים ,  בהיקף של יותר מ-100 מיליארד שקלים .  הפרויקטים תורמים לקיצוץ בהוצאות ,  לקיצור זמני הנסיעה ולשיפור איכות החיים של כולנו ",  הוסיף שר התחבורה .  קטע הכביש החדש - תל קשיש-סומך ,  הינו באורך של 16 קילומטרים והוא כולל שתי מנהרות בעלות שני נתיבי נסיעה לכל כיוון ,  ברכסים ובאיבטין ,  באורך כולל של כשלושה קילומטרים .  המחלף משולב עם עמקים ועם מחלף גבעות אלונים ,  המקשר את כביש 6 עם כביש 70 במחלף סומך .  קטע כביש זה מצטרף אל מקטע יקנעם-תל קשיש ,  אשר נפתח לתנועה לפני כארבעה חודשים .  שני המקטעים ,  באורך של יותר מ-20 קילומטרים של כביש מהיר ,  כוללים שלוש מנהרות כפולות ביקנעם ,  רכסים ואיבטין ,  ושני מחלפים משולבים .  הכביש נבנה בסטנדרט הגבוה ביותר ,  תוך הקפדה על מערכות בטיחות וניהול תנועה המתקדמות בעולם ,  עם תאורה לכל אורכו ,  תוך שמירה על ערכי הטבע והנוף .  לדברי השר כץ ,  הארכת כביש 6 צפונה תקל על הפקקים באזור ,  והדבר צפוי לקצר את זמן הנסיעה בין מרכז הארץ לגליל .  
לדבריו ,  כביש 6 הפך לאחד הכבישים החשובים והמבוקשים בישראל והוא נחשב לאחד הפרויקטים התחבורתיים המוצלחים במדינה . " הארכת כביש 6 צפונה ודרומה מתבצעת כחלק מהמהפכה לקירוב הפריפריה ,  הנגב והגליל למרכז הארץ .  הכביש החדש יקל על הפקקים באזור ויקצר את זמן הנסיעה בין מרכז הארץ לגליל באופן משמעותי .  השלמת הפרויקט תאפשר להרחיב את אפשרויות התעסוקה וההתיישבות בכל רחבי הארץ ",  הוסיף השר כץ .  המקטע החדש הוקם ומנוהל על ידי זכיין  " כביש 6 צפון ",  המנהל גם את המקטע מיקנעם לתל קשיש .  בנסיעה בקטע המנהרות ,  ממחלף שער העמקים עד מחלף גבעות אלונים ,  תונהג אגרה מופחתת .  בנוסף ,  הנסיעה ממחלף גבעות אלונים עד למחלף סומך לא תחויב כלל באגרה .  חברת כביש חוצה ישראל היא זרוע ביצוע של משרד התחבורה לניהול פרויקט זה ,  אשר כלל את שני המקטעים ובוצע בהיקף של כ-2.5 מיליארד שקל .  לחברה ניסיון בניהול וביצוע פרויקטים מורכבים ורחבים של תשתיות תחבורה ופרויקטים זכיינים ,  בין היתר הקמתו של כביש 6 והארכתו צפונה ודרומה ועוד .  
מנכ"ל כביש חוצה ישראל ,  דן שנבך ,  ציין כי בתוך ארבעה חודשים פותחת החברה שני מקטעים חדשים של כביש 6 באורך כולל של כ-20 קילומטרים ,  אשר עומדים במבחני הבטיחות והאיכות הנדרשים . " זהו פרויקט הנדסי מורכב ,  שלווה בתכנון וביצוע קפדניים ,  המשלב טכנולוגיות מתקדמות לניהול מערכות הבטיחות וניהול התנועה ,  בהתאם לנורמות הקיימות ברחבי העולם ",  אמר שנבך .
 יו"ר דירקטוריון כביש חוצה ישראל ,  חוסאם בשארה ,  הוסיף כי  " חברת כביש חוצה ישראל ממשיכה ומפתחת את המיזם הלאומי לחיבור קצוות הארץ .  לחברה ניסיון רב בניהול פרויקטים זכיינים והיא מקפידה על איכות ביצועית ובטיחותית ,  לרווחת משתמשי הדרך ".  מנכ''ל כביש 6 חוצה צפון ,  שי לינדנר ,  ציין כי נוצרה שותפות נדירה של מגזר ציבורי עם יזם וקבלן פרטי , " שפיר ,  פיצרוטי ,  קרן נוי ,  מממנים מקומיים בהובלת בנק הפועלים ,  ובעיקר צוות מיוחד שידע לגייס את העובדים ולרתום את כולם ,  מאות ואלפים של אנשים ,  לתת את המקסימום מעצמם לאורך מספר שנים מאוד מאומצות כדי לפתוח את הפרויקט הענק וההכרחי הזה לפני הזמן ,  ולהקל על מצוקת הפקקים של תושבי הצפון ".  עוד הוסיף לינדר כי  " הייחוד של הכביש הוא שאנחנו ממשיכים לתפעל אותו גם ב-30 שנים הבאות .  בסטנדרט הכי גבוה ,  מואר ,  בטיחותי ,  בשילוב של אמצעים טכנולוגיים ופתרונות שמקלים על הלקוחות שלנו כגון פנגו ו-WAZE שעובד במנהרות ".  

מבאר שבע ועד סומך בלי רמזורים :  נפתח לתנועה המקטע הצפוני בכביש 6
המקטע החדש הושק באירוע בהשתתפות ראש הממשלה ושר התחבורה ,  ומטרתו להקל על הפקקים באזור ולקצר את זמן הנסיעה בין מרכז הארץ לגליל .  השר כץ בירך על פתיחת הכביש ואמר כי  " השלמת הפרויקט תאפשר להרחיב את אפשרויות התעסוקה וההתיישבות בכל רחבי הארץ "
 
