נתניהו : " מזעזע שהמפכ"ל חוזר על רמיזה הזויה ושקרית "
 ראש הממשלה התייחס בחשבון הפייסבוק שלו לטענות מפכ"ל המשטרה רוני אלשיך שלפיהן  " גורמים רבי כוח "  שכרו חוקרים פרטיים נגד המעורבים בתיקי החקירה נגדו .  נתניהו קרא לחקירה ''אובייקטיבית ומהירה'' של הטענות והוסיף : " צל כבד הוטל על חקירותיי וההמלצות נגדי "
 ראש הממשלה בנימין נתניהו כתב הלילה  ( חמישי )  בחשבון הפייסבוק שלו כי  " מזעזע לגלות שהמפכ"ל חוזר על הרמיזה ההזויה והשקרית "  לפיה חוקרים פרטיים אספו מידע נגד קצינים המעורבים בתיקי החקירה נגדו .  נתניהו הוסיף : " מזעזע לגלות שהוא חזר גם בפני עיתונאים על הרמיזה ההזויה והשקרית לא פחות של ריטמן ,  כאילו ראש הממשלה היה מעורב בתלונת קצינת משטרה נגד ריטמן בגין הטרדה מינית ".  
" איך ייתכן שריטמן עומד בראש היחידה שחוקרת את ראש הממשלה ומשתתף אישית בגיבוש ההמלצות נגדו ?  "  כתב נתניהו בנוסף לכך . " כל אדם הגון ישאל את עצמו איך אנשים שאומרים דברים הזויים כאלה על ראש הממשלה יכולים לחקור אותו באובייקטיביות ולהמליץ בעניינו ללא משוא פנים ?  צל גדול הוטל הערב על חקירות המשטרה והמלצותיה בעניינו של ראש הממשלה נתניהו ". 
עוד בוואלה !  NEWS:אלשיך :  חוקרים פרטיים אספו מידע נגד קצינים שמעורבים בתיקי רה"מהמצוד אחר המחבל נמשך :  תגבור כוחות בגדה ;  חשש לפעולות  " תג מחיר"חרף ההצהרות לאורך השנים :  הח"כ היוצא פרי לא שירת בצבא 
לדבריו ,  הרמיזות של המפכ"ל כל כך חמורות , " שנדרשת מיד חקירה אובייקטיבית ומהירה על הטענה שראש הממשלה שלח חוקרים - ולאחר שיתברר שאין קשר כזה ,  יש להסיק את המסקנות המתחייבות לגבי אופן ניהול החקירה וגיבוש ההמלצות נגד ראש הממשלה ". 
אמש שודר ב''עובדה'' ריאיון עם מפכ"ל המשטרה רוני אלשיך ,  שבו אמר כי  " חוקרים פרטיים אספו מידע נגד קצינים שמעורבים בתיקי נתניהו ".  לדברי אלשיך החוקרים נשכרו על ידי  " גורמים רבי כוח ". 
הוא התייחס לתלונת קצינה שהוגשה נגד מפקד להב 433 ,  ניצב רוני ריטמן ,  שלטענתה הטריד אותה מינית . " אני חושש שמה שנטען על ידי הקצינה איננו נכון .  אחריותי גם לא לאפשר לקציני המשטרה להיות מרמס ",  אמר .  
אלשיך הודיע בנוסף כי ההמלצות צפויות להתפרסם בקרוב ו"כשיתפרסמו סיכומי החקירה ,  יהיה מי שיופתע ".  הוא הבהיר : " אני מכיר כל מילה מהעדויות בחקירות נתניהו ". 
במקביל התקיימו אתמול דיונים בלשכתו של המפכ"ל בנוכחות כל צמרת החקירות של ראש הממשלה ,  ובהם הוצגו בפניו סיכומי החקירות .  המשטרה צפויה להמליץ להגיש כתב אישום נגד נתניהו בתיק 1000  ( פרשת המתנות )  ובתיק 2000  ( פרשת נתניהו-מוזס )  ,  בעבירות של מרמה והפרת אמונים ,  וייתכן שגם בשוחד .  את סיכומי החקירה הציגה סגן-ניצב לילית טייבר ,  ראש מפלג חקירות ביחידה הארצית לחקירות הונאה ,  שחיברה את הסיכומים .  

נתניהו : " מזעזע שהמפכ"ל חוזר על רמיזה הזויה ושקרית "
 ראש הממשלה התייחס בחשבון הפייסבוק שלו לטענות מפכ"ל המשטרה רוני אלשיך שלפיהן  " גורמים רבי כוח "  שכרו חוקרים פרטיים נגד המעורבים בתיקי החקירה נגדו .  נתניהו קרא לחקירה ''אובייקטיבית ומהירה'' של הטענות והוסיף : " צל כבד הוטל על חקירותיי וההמלצות נגדי "
 
