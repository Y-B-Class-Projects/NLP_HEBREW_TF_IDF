נתניהו הגיב על פרשת הצוללות : " הכול ממוסמך ,  הכול מתועד "
 נתניהו הכחיש בישיבת שרי הליכוד כי ידע על מעורבות פרקליטו האישי דוד שמרון ברכש הצוללות .  בפתח ישיבת הממשלה אמר : " חיזוק העוצמה של ישראל הוא השיקול היחיד שהנחה אותי ".  השר אלקין : " בתור חבר הקבינט ,  אני יכול להעיד שההחלטה שהתקבלה הייתה משיקולים מקצועיים "
" הכול ממוסמך ,  הכול מתועד ".  כך הגיב הבוקר  ( ראשון )  ראש הממשלה בנימין נתניהו ,  לסערת רכש הצוללות המתחוללת בימים האחרונים .  נתניהו הכחיש בפתח ישיבת שרי הליכוד כי ידע על כל ניגוד עניינים אפשרי של עורך דינו דוד שמרון בעסקת הרכש .  
בפתח ישיבת הממשלה הבהיר נתניהו כי  " ביטחון ישראל חייב רכש צוללות אלה ,  מערכות אסטרטגיות שמבטיחות את עתידה ועצם קיומה של ישראל בעשרות השנים הבאות .  חיזוק העוצמה הוא השיקול היחיד שהנחה אותי ,  ואין בלתו ".  סגן השר איוב קרא התייחס לפרשה בפתח ישיבת שרי הממשלה ותהה  " מתי יתעסקו בעיקר ולא בתפל ,  ראש הממשלה איתן כמו צוללת בלב ים ,  וכמו שההר הוליד עכבר הוא יוריד עכברון עכשיו ". 
עוד בוואלה !  NEWS:נתניהו הוזמן על ידי טראמפ לפגישה : " אין בעלת ברית טובה מישראל"נתניהו : " מאז רצח רבין מנסים לעוות את ההיסטוריה ולייחס לי הסתה"פעיל ליכוד פרסם פוסט נגד סבטלובה ;  המחנה הציוני דורש מרה"מ להתנצל 
גם השר זאב אלקין התייחס לפרשה בפתח ישיבת הממשלה ,  והצהיר כי  " התקשורת מגזימה בפרשת הצוללות .  בתור חבר הקבינט המדיני-ביטחוני ,  ומי שהיה יו"ר ועדת חוץ וביטחון ,  אני יכול להעיד שהשיח כולל ויכוחים מקצועיים גרידא ,  וההחלטה שהתקבלה הייתה משיקולים מקצועיים לחלוטין .  כל ניסיון להכניס שיקולים אחרים הוא עורבא פרח .  מולכו ושמרון מקפידים על ניגוד עניינים ".  
" בתור מי שהיה חלק מהדיון הזה ,  שמרון מעולם לא פנה אלי בנושא ",  הבהיר אלקין . " כל הדיון הזה ,  כפי שאמרתי ,  הוא ניסיון להכפיש .  היה ויכוח אמיתי סביב הצוללות ,  שהוכרע גם בתוך מערכת הביטחון עצמה .  ראש הממשלה מנהל את המדינה ,  ויש סוגיות על סדר היום .  הפרשה הזו ,  היא כמו הרבה ניסיונות של מי שלא ניצח את ראש הממשלה בקלפי ,  לחפש דרכים לנצח אותו בדרכים אחרות ".  
אתמול התייחס ראש הממשלה ושר הביטחון לשעבר ,  אהוד ברק ,  לפרשת הצוללות ואמר כי  " חובה לחקור .  צוללות הן חיוניות ,  אמון הציבור חיוני אף יותר .  יש הרבה סימני שאלה .  לכן ,  כמו שאומר בוגי ,  חובה לחקור .  גם בגרמניה ,  גם אחורנית ",  כתב בחשבון הטוויטר שלו .
 הדברים מגיעים בתגובה לדיווח בחדשות 10 ,  ולפיו עו"ד דוד שמרון ,  המקורב לראש הממשלה בנימין נתניהו ומשמש בא כוחו ,  הוא גם עורך דינו של מיקי גנור ,  איש עסקים ישראלי אשר מתווך בעסקה של רכישת שלוש צוללות מגרמניה .
  ( עדכון ראשון :  10:54 )  

נתניהו הגיב על פרשת הצוללות : " הכול ממוסמך ,  הכול מתועד "
 נתניהו הכחיש בישיבת שרי הליכוד כי ידע על מעורבות פרקליטו האישי דוד שמרון ברכש הצוללות .  בפתח ישיבת הממשלה אמר : " חיזוק העוצמה של ישראל הוא השיקול היחיד שהנחה אותי ".  השר אלקין : " בתור חבר הקבינט ,  אני יכול להעיד שההחלטה שהתקבלה הייתה משיקולים מקצועיים "
 
