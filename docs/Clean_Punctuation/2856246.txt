ליצמן בטקס במשרדו : " מערכת הבריאות צריכה טלטלה "
 בטקס חילופי שרים במשרד הבריאות ,  דאג סגן השר הנכנס להפריד בין האורחים - הגברים ישבו מצד ימין בעוד שהנשים ישבו משמאל .  ליצמן : " מערכת הבריאות צריכה טלטלה ואני אעשה את זה "
 הפרדה ממשלתית :  בטקס חילופי שרים במשרד הבריאות שהתקיים הבוקר  ( רביעי )  ,  סגן השר הנכנס יעקב ליצמן דאג לשמור על הפרדה בין נשים לגברים בקהל .  בשלוש השורות הראשונות ,  שם היו מקומות שמורים למקורביו ,  ישבו הגברים בצד ימין בעוד שבצד שמאל ישבו הנשים .  בכיסאות לא שמורים הקהל היה מעורב .
" מערכת הבריאות צריכה טלטלה ואני אעשה את זה ",  אמר ליצמן בנאום שנשא . " אני חוזר לאיפה שהייתי כי זה מה שרציתי .  מערכת הבריאות צריכה לעזור לאזרחים הכי פשוטים ".  בנאום פירט ליצמן את תכניותיו לעתיד : " הנושא הראשון צריך להיות טיפול בחדרי מיון .  אם נצליח להקל על העומס ,  ההמשך יהיה יותר קל .  נושא נוסף הוא ה-MRI - אין סיבה שאנשים יחכו יותר משלושה ימים בתור .  ניכנס בזה ,  לא יודע עדיין באיזה צעדים ". 
לסיום ,  הצדיק ליצמן את החלטתו למנות את משה בר סימנטוב למנכ"ל משרד הבריאות בטענה כי  " אין סיבה להתעקש דווקא על רופא ".  
ראש הממשלה בנימין נתניהו נשא אף הוא דברים . " הניסיון שלי עם ליצמן יוצא מהכלל ",  אמר והוסיף : " מערכת הבריאות בישראל מהטובות בעולם .  תוחלת החיים בישראל מהגבוהות בעולם .  נוצר פה השתלשלות מקרים ,  איזון מעניין בין רפואה ציבורית ופרטית .  המצב טוב אבל לא מספיק טוב ,  אפשר לשפר ".   " אני הולך לבטל את המילה 'פריפריה' ",  הכריז נתניהו . " הרעיון שאין חדרי מיון בערים מרכזיות הוא עיוות .  מכשירי MRI ,  תוספת תקנים ,  תוספת מיטות .  עשינו את זה ודברים אחרים .  נפעל להביא את השירות הרפואי הטוב ביותר עבור כל אזרח ,  גם מי שידו אינה משגת ". 
לפניות לכתבת מור שמעוני :  mor.shimony@walla.com 

ליצמן בטקס במשרדו : " מערכת הבריאות צריכה טלטלה "
 בטקס חילופי שרים במשרד הבריאות ,  דאג סגן השר הנכנס להפריד בין האורחים - הגברים ישבו מצד ימין בעוד שהנשים ישבו משמאל .  ליצמן : " מערכת הבריאות צריכה טלטלה ואני אעשה את זה "
 
