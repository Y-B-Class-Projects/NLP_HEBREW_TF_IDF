נתניהו מקדם חקיקה עוקפת בג"ץ - חרף התנגדות כחלון
לקראת משבר ?  בישיבת ראשי הקואליציה על רקע ביטול הסכם מבקשי המקלט ,  הודיע ראש הממשלה כי הוא תומך בפסקת התגברות לפיה בית המשפט לא יוכל לפסול חוקים אלא רק הכנסת .  בנט דרש להביאה לאישור הממשלה כבר בשבוע הבא : " בטרם תחלוף ההזדמנות "
 ראש הממשלה בנימין נתניהו הודיע היום  ( רביעי )  כי הוא תומך ומקדם חקיקה שתשלול מבג"ץ את האפשרות לפסול חוקים ,  כחלק מניסיון לפתור את משבר מבקשי המקלט .  בישיבת ראשי הקואליציה שהתכנסה על רקע הסערה ,  נתניהו הנחה לקדם חקיקה של פסקת התגברות לפי המודל הבריטי ,  הקובע שלבית המשפט אין סמכות לבטל חוק ,  אלא רק לקבוע כי הוא אינו תואם חוק יסוד .  
לפי ההצעה שהציג השר יריב לוין ,  יתוקן חוק יסוד השפיטה כך שרק לכנסת תהיה סמכות לבטל חוקים ובית המשפט יוכל לפנות ליו"ר הכנסת בהמלצה לקיים דיון מחודש בחוק .  זאת ,  למרות ששר האוצר משה כחלון מתנגד לכל פגיעה במעמד בית המשפט העליון ואף עיגן את התנגדותו לפסקת התגברות במסגרת ההסכם הקואליציוני .  כחלון לא הגיע לישיבת ראשי הקואליציה אך העביר מסר לנתניהו שלפיו הוא מוכן לתמוך בפסקת התגברות נקודתית ומצומצמת בלבד - שתביא פתרון לסוגיית המסתננים .
 עוד בוואלה !  NEWS:מנכ"ל פייסבוק בשימוע בסנאט : " נכשלנו בהגנת פרטי המשתמשים"המתקפה הכימית בסוריה :  רוסיה הטילה וטו על ההצעה לבדיקת זהות האחראיםדרעי הודיע כי מנע כניסה מראש עיריית דאבלין - שצייץ :  אני ברמאללה 
יו"ר הבית היהודי נפתלי בנט דרש מנתניהו להביא לאישור הממשלה כבר ביום ראשון הצעת חוק שתכלול את פסקת ההתגברות . " אני מודיע בצורה ברורה :  אנחנו נתמוך בכל גרסה של פסקת ההתגברות שיביא ראש הממשלה ,  רק שיביא ",  אמר בנט . " יש לחוקק בטרם תחלוף ההזדמנות ,  אפשר מחר או ביום ראשון בישיבת הממשלה .  יש חוק שכבר מוכן להצבעה מידית ",  הוסיף .  
מוקדם יותר היום הציע בנט נוסח משלו לחקיקת פסקת ההתגברות .  הנוסח נפסל על ידי נתניהו שביקש לקדם נוסח שמבוסס על המודל הבריטי . 
" הופתעתי לטובה מהמילים החזקות של נתניהו בעניין פסקת ההתגברות ",  אמר בנט ,  אך הוסיף כי  " עם כל ההערכה למילים התקיפות ,  אנו מצפים מראש הממשלה למעשים .  יש רק מבחן אחד - האם הוא יעביר בפועל את החוק שהבטיח ".  
מוקדם יותר במהלך הישיבה פרץ עימות בין בנט לשר יריב לוין ,  מאחר שבנט דרש לכנס את ועדת השרים לחקיקה כבר היום לאשר פסקת התגברות מורחבת - במסגרת תיקון לחוק יסוד כבוד האדם וחירותו . " הגיע הזמן לעבור ממילים למעשים ",  אמר בנט . " הגיעה העת להכריע .  אני חושש שאם לא נהיה נחושים זה יהיה מסר שגוי למסתננים ולעולם ".  
השר דרעי אמר כי חקיקה כזו יכולה לפגוע בבג"ץ שמתנהל עכשיו בענין הגירוש לאוגנדה .  השר לוין השיב לבנט שההצעה שהוא הציע היא בעייתית וכי הוא מציע ללכת על המודל הבריטי שלא יאפשר לבית המשפט לפסול חוקים בכלל ,  ואף אומץ על ידי נתניהו .  
לוין יכין הצעה שמבוססת על הצעת חוק שעברה בקריאה טרומית בכנסת ב-2007 שתובא לראשי הקואליציה בישיבתה הקרובה ביום ראשון .  הוא דרש בישיבה משרת המשפטים איילת שקד להכין באופן מידי תזכיר חוק בנוסח המודל הבריטי כדי שניתן יהיה לאשר אותו תוך זמן קצר בממשלה .  בישיבת ראשי הקואליציה הבאה גם היועץ המשפטי לממשלה אביחי מנדלבליט יציג את עמדתו לגבי הסוגיה .  
כחלון הודיע בעבר כי הוא מתנגד לחקיקה שפוגעת בבית המשפט העליון ולשינוי חוק יסוד השפיטה ,  וכי הוא מוכן לתמוך בפסקת התגברות רק במסגרת חקיקה צרה ,  שתפתור את סוגיית מבקשי המקלט בלבד .  גורמים בסביבת שר האוצר אמרו כי זמן קצר לפני הישיבה ,  הוא שוחח עם ראש לשכתו של ראש הממשלה ,  יואב הורוביץ והעביר לו את עמדתו בנושא המסתננים .  לדבריהם ,  השר חזר והדגיש כי מפלגת כולנו תתמוך בפסקת התגברות נקודתית לטובת טיפול דחוף בנושא .
 מנגד ,  ראשי הבית היהודי נפתלי בנט ואיילת שקד ,  כמו גם שרים וח"כים בליכוד ,  מעוניינים לקדם פסקת התגברות כללית - חקיקה רחבה שתקשה על בית המשפט לפסול את חוקי הכנסת - ולא רק כזו שתתמודד עם משבר הפליטים . " ב-40השנים האחרונות ,  תחת ממשלת ימין ,  התחוללה מהפכת אקטיביזם שיפוטי וכל הפעולות הפכו שפיטות - וזה הוציא את מערכת מאיזון ",  אמר השר בנט לקראת הדיון . " נוצרה הזדמנות נדירה להשיב את האיזון על כנו .  שמחתי לשמוע שראש הממשלה בעד פסקת התגברות ואנחנו נגבה אותו ,  מצפה מחברי הקואליציה לתת גיבוי ".  
פסקת ההתגברות המפורסמת ,  שתאפשר לכנסת לחוקק מחדש חוקים שבג"ץ פסל ,  היא אחד מתפוחי האדמה המתגלגלים של הקואליציה בשלוש השנים האחרונות ,  והיא חביבה במיוחד על מצביעי הימין ,  שמתוסכלים מההתערבות של בית המשפט בסוגיות הקשורות לפלסטינים ,  בנייה בהתנחלויות ופינוי מאחזים .  הסוגיה שבה לקדמת הבמה הפוליטית שוב בשבוע שעבר ,  אחרי שנתניהו ביטל את ההסכם אליו הגיע עם נציבות הפליטים של האו"ם להוצאת כ-16 אלף מבקשי מקלט למדינות מערביות .  כמה שעות אחרי הביטול ,  ראש הממשלה הודיע כי הוא דורש מסיעות הקואליציה להסכים לפסקת התגברות שתאפשר לגרש את מבקשי המקלט למרות פסיקת בג"ץ בנושא .  
שר האוצר כחלון ,  שמתנגד באופן עקרוני לחקיקה עוקפת בג"ץ ,  הודיע בתגובה כי הוא יסכים לכל פתרון לסוגיית מבקשי המקלט ,  וראשי הבית היהודי ,  נפתלי בנט ואיילת שקד ,  מיהרו לנצל את ההזדמנות להניח על השולחן שתי הצעות קונקרטיות :  בגרסה רחבה של הוספת פסקת התגברות כללית לחוק יסוד :  כבוד האדם וחירותו ,  ובגרסה מצומצמת - שנועדה לטפל רק בבעיית מבקשי המקלט - תיקון לחוק הכניסה לישראל שיאפשר גירוש תוך הוספת פסקת התגברות מבלי להסתכן בפסילה של בג"ץ .  
בשבוע שחלף ,  בנט ושקד הפעילו על נתניהו לחצים כבדים לקדם את המהלך באופן מיידי ,  ודרשו לכנס את ועדת השרים לחקיקה כבר השבוע .  נתניהו ביקש זמן  " ללמוד את הנושא ",  אך בינתיים ביקש מהשר יריב לוין להכין מספר נוסחים שיובאו לדיון בישיבת ראשי הקואליציה ,  בהם גם הצעה לחקיקה של פסקת התגברות כללית .  לדברי גורמים בקואליציה ,  בליכוד מעוניינים  " לקחת בעלות "  על המהלך ,  ולא לתת לבנט ושקד לעקוף את נתניהו מימין ולקחת את הקרדיט .
 על רקע ההערכה הרווחת בקרב רבים מבכירי הקואליציה שמשוכנעים שראש הממשלה מעונין בבחירות מוקדמות ,  גורמים בקואליציה העריכו אתמול כי סוגיית פסקת ההתגברות עשויה להפוך מתוחה מאוד ואף להתלהט לכדי משבר . " אם נתניהו יחליט על קידום חקיקה רחבה למרות התנגדותו הידועה של כחלון ,  זה יכול להגיע למצב של פיצוץ בדיוק כמו במשבר הגיוס בחודש שעבר ",  אמרו .  עם זאת ,  גורמים בסביבת ראש הממשלה אמרו לוואלה !  NEWS כי נתניהו אינו בהכרח מעוניין בפסקת התגברות כללית אלא בפתרון נקודתי ויעיל לסוגיית גירוש מבקשי המקלט שיזכה להסכמת כל הקואליציה ,  ולכן העריכו שהוא לא יתעקש על מהלך גרנדיוזי בשלב זה .
  ( עדכון ראשון :  07:07 )  

נתניהו מקדם חקיקה עוקפת בג"ץ - חרף התנגדות כחלון
לקראת משבר ?  בישיבת ראשי הקואליציה על רקע ביטול הסכם מבקשי המקלט ,  הודיע ראש הממשלה כי הוא תומך בפסקת התגברות לפיה בית המשפט לא יוכל לפסול חוקים אלא רק הכנסת .  בנט דרש להביאה לאישור הממשלה כבר בשבוע הבא : " בטרם תחלוף ההזדמנות "
 
