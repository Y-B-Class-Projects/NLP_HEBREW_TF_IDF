קיצור הדרך לעונש מוות למחבלים וזכות הצבעה בחו"ל :  עיקרי ההסכם
בהסכם בין הליכוד לישראל ביתנו יתוקן חוק עונש מוות למחבלים ולא תידרש תמימות דעים ,  וליברמן יתמוך ברפורמות של נתניהו בתקשורת .  הרצוג : " קואליציה שתוביל את ישראל למקומות מסוכנים "
 הליכוד וישראל ביתנו חתמו היום  ( רביעי )  על הסכם קואליציוני להצטרפות ישראל ביתנו לממשלה .  בין היתר ,  במסגרת ההסכם קיבלה ישראל ביתנו את תיק הביטחון והקליטה ,  וכן את תפקיד אחד מסגני יו"ר הכנסת .  כמו כן ,  יו"ר המפלגה אביגדור ליברמן התחייב לתמוך בכל הרפורמות שראש הממשלה מקדם כשר התקשורת ולהתנגד לכל חקיקה שאינו מאשר .  בכך ,  ליברמן מצטרף לשאר ראשי סיעות הקואליציה שנדרשו לחתום בשנה שעברה עם הרכבת הממשלה על סעיף זה ,  המקנה לראש הממשלה בשבתו כשר התקשורת סמכות מלאה על החוקים והרפורמות בתחום התקשורת .  הדרישה נועדה למנוע מראש הממשלה את המתיחות שנוצרה בכהונה הקודמת כאשר חברו חברי הקואליציה לחקיקת  " חוק ישראל היום ",  שליברמן היה בין תומכיו .
 אחת מדרישות ישראל ביתנו במשא ומתן הקואליציוני הייתה להחיל עונש מוות על מחבלים בבתי משפט אזרחיים .  ואולם ,  מעיון בהסכם הקואליציוני עולה כי הוסכם בנושא זה לשנות את חוק השיפוט הצבאי הקיים ,  כך שתימחק המגבלה המחייבת תמימות דעים של הרכב שופטים ויתאפשר גם לרוב של שופטים להטיל עונש מוות  המילים  " וגזר הדין ניתן פה אחד "  יימחקו מהחוק .  עם זאת ,  לטענת גורמים משפטיים ,  הפרקליטות הצבאית כלל אינה נוהגת לבקש עונש מוות .  
עוד נקבע בהסכם כי הממשלה תגבש הצעת חוק ממשלתית שתאפשר לישראלים השוהים בחו"ל להצביע בבחירות לכנסת בתנאים שיוסכמו על דעת כל הסיעות החברות בקואליציה .  כמו כן ,  הליכוד וישראל ביתנו יקדמו חקיקה שתקשה על בית המשפט העליון לפסול חוקים של הכנסת .  מדובר בתיקון לחוק יסוד שיחייב רוב של שמונה מתוך 15 שופטים על מנת לפסול חקיקה של הכנסת .  סעיף זה מופיע גם בשאר ההסכמים הקואליציוניים שנחתמו בשנה שעברה עם הרכבת הממשלה .
 עוד על ההסכם הקואליציוני :" מצפים לתמיכה בהרחבת הממשלה ":  בליכוד מסרבים לדון בדרישות בנטמסתמן :  ליברמן יושבע לתפקיד שר הביטחון רק בשבוע הבאאף שטרם נכנס ללשכת שר הביטחון :  הדרישות של הימין מליברמן 
ליברמן הציג כהישגו המרכזי את התכנית לרפורמה בפנסיות לעולים החדשים שלא צברו די ותק בישראל לזכויות פנסיה מלאות .  עם זאת ,  המתווה שעליו הוסכם בסופו של דבר עם האוצר יחול על כלל הקשישים באוכלוסייה ,  ולא רק על העולים . " הממשלה רואה חשיבות רבה במתן מענה ראוי למצבם של המבוגרים בישראל ,  בדגש על טיפול בעוני ,  רמת ההשתכרות ואיכות חייהם של הקשישים ",  נכתב בהסכם ,  הקובע כי 1.4 מיליארד שקלים יועברו לצורך החלת התכנית על פני ארבע שנים ,  החל מ-2017 .  כמו כן ,  האוצר התחייב להגדיל את היקף ההשקעות בשיקום שכונות ודיור ציבורי בתקציב של כ-150 מיליון שקלים .  
בישראל ביתנו הביעו שביעות רצון מהישגים הללו . " התכנית תחול על כולם ,  אבל היא נותנת מענה אמיתי לעולים שעבדו כל החיים ",  מסרו מהמפלגה .  נוסף על כך ,  יפעלו הליכוד וישראל ביתנו להקמת קבינט קליטה ועלייה ,  ובראשו יעמוד שר מישראל ביתנו .  עוד התחייבה ישראל ביתנו במסגרת ההסכם לתמוך בתקציב הדו-שנתי .  
בשנה האחרונה הציב ליברמן שורת תנאים לכניסתו לממשלה בסוגיות דת ,  אך מעיון בהסכם עולה כי הוא מחויב להסכמים הקואליציוניים שנחתמו בשנה שעברה עם המפלגות החרדיות . " חוקים הנוגעים לדת ומדינה לא יקודמו ,  לא יאושרו ולא יחוקקו ,  אלא אם כן אושרו פה אחד על ידי נציגי כלל סיעות הקואליציה ",  נכתב בהסכם .  כמו כן ,  יוקם צוות בראשות השר יריב לוין ,  שיכלול את נציגי כל הסיעות החברות בקואליציה ,  לחקיקה בנושא דת ומדינה .  כמו כן ,  במסגרת ההסכם הקואליציוני התחייב ליברמן  " להפריש "  ח"כים שלא יישמעו למשמעת הקואליציונית .  
יו"ר האופוזיציה ח"כ יצחק הרצוג התייחס להסכם שנחתם היום והביע צער על כך שלדבריו , " נתניהו בחר בסוף למצמץ ולקחת את ההגה של הממשלה שלו עם ליברמן ובנט לכיוון קיצוני ומסוכן ".  בנאום שנשא בכנס של המכון הישראלי לדמוקרטיה ,  הוסיף הרצוג : " אזרחי ישראל צריכים להיות מודאגים מקואליציה ימנית שתוביל את ישראל למקומות מסוכנים מאוד ".  ח"כ הרצוג התייחס למגעים שהוא עצמו ניהל עם נתניהו להצטרפות לממשלתו ואמר : " הייתי מוכן לסכן את כיסאי ואת עתידי הפוליטי כדי להושיט יד למהלך פוליטי דרמטי שמבוסס על מהלך מדיני אזורי דרמטי ונדיר שאני לא יודע אם ישוב ".  
חברתו לסיעה ח"כ ציפי לבני אמרה בתגובה על ההסכם כי  " התסכול של ממשלת הימין שקמה היום מחוסר היכולת לבצע יופנה לפגיעה בדמוקרטיה ".  בכנס  " הארץ "  באוניברסיטת אריאל אמרה לבני כי לממשלת הימין שקמה אין עוד תירוצים . " אם היא רוצה לספח  שתספח .  שתבצע את האידיאולוגיה שלה במלואה .  אבל היא לא תספח ולא תכבוש את עזה ,  ולא תוכל לקיים את התחייבויותיה ". 
בתגובת מפלגת יש עתיד נמסר כי ליברמן  " ויתר על העקרונות בתמורה לכיסאות .  הוא ויתר על השוויון בנטל ,  על לימודי הליבה ועל כל הערכים שעליהם הבטיח כי יילחם ,  ועכשיו גם ויתר על פתרון בעיית הפנסיות ".  בהודעה נאמר כי החתימה על ההסכם אינה הישג  " אלא כניעה מבישה ,  בגידה באמון הציבור והפקרת הציבור ".  על הפשרה שקיבל ליברמן בנושא רפורמת הפנסיות של העולים הוסיפו במפלגה : " הממשלה הזאת הזניחה את העולים ואת הקשישים ,  ועכשיו ליברמן סתם על זה את הגולל ".  

קיצור הדרך לעונש מוות למחבלים וזכות הצבעה בחו"ל :  עיקרי ההסכם
בהסכם בין הליכוד לישראל ביתנו יתוקן חוק עונש מוות למחבלים ולא תידרש תמימות דעים ,  וליברמן יתמוך ברפורמות של נתניהו בתקשורת .  הרצוג : " קואליציה שתוביל את ישראל למקומות מסוכנים "
 
