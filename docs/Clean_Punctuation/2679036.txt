נתניהו ייפגש עם אובמה : " להעצים את הלחץ על איראן "
 ראש הממשלה הודיע כי ייפגש עם נשיא ארה"ב בוושינגטון בסוף החודש ,  לדון ב"עצירת הגרעין של איראן ".  לדבריו , " רק איום צבאי אמין יאפשר לדיפלומטיה לעצור את ההתחמשות "
 ראש הממשלה ,  בנימין נתניהו ,  הודיע הבוקר  ( שלישי )  כי בכוונתו להיפגש עם נשיא ארצות הברית ,  ברק אובמה ,  בוושינגטון בעוד כשבוע וחצי ,  ולדון עמו בנושא הגרעין האיראני . " אסע לעצרת האו"ם .  קודם לכן אפגש עם הנשיא אובמה .  אני מתכוון להתמקד בעצירת הגרעין של איראן ",  ציין נתניהו בפתח ישיבת הממשלה .  נתניהו צפוי להגיע לוושינגטון ולהיפגש עם אובמה ב-30 בספטמבר ,  ועוד באותו היום ימריא לניו יורק ,  שם יישא למחרת נאום בעצרת הכללית של האו"ם . 
" בדרך לעצור את פרויקט הגרעין ישנם ארבעה צעדים ",  אמר ראש הממשלה . " הראשון הוא הפסקת כל העשרת האורניום .  השני הוא הוצאת כל האורניום מאיראן ,  השלישי הוא סגירת המתקן בקום והרביעי הוא עצירת המסלול הפלוטוגני .  רק כל ארבעת הצעדים יהוו עצירת ממשית של פרויקט הגרעין .  עד שיושגו כל ארבעת הצעדים צריך להעצים את הלחץ על איראן ולא להרפות ". 
נתניהו ציין כי הוא סבור שהאירועים של השבועות האחרונים איששו את ההנחות שעל פיהן פועלים בישראל : " מדינה סוררת שמפתחת או לוקחת לידיה נשק להשמדה המונית עשויה להשתמש בו .  רק איום צבאי אמין יכול לאפשר לתהליכים דיפלומטיים להביא לעצירת התחמשות .  ישראל חייבת לבצר את כוחה כדי שתהיה תמיד יכולה ונכונה להגן על עצמה כנגד כל איום .  אם אין אני לי מי לי ".  
העיתון הגרמני  " דר-שפיגל "  דיווח היום מפי מקורות מודיעיניים כי נשיאה החדש של איראן ,  חסן רוחאני ,  מוכן להשבית את מתקן ההעשרה המתקדם בפורדו ולהתיר לגורמים בינלאומיים לפקח על הוצאת הסרכזות מהמקום .  בתמורה ,  כך לפי הדיווח ,  ידרוש נשיא איראן מארצות הברית ומאירופה להסיר את הסנקציות שפגעו קשות בכלכלה של הרפובליקה האיסלאמית ,  לבטל את החרם על הנפט האיראני ולאפשר עסקות בינלאומיות על הבנק המרכזי של איראן  פשרה שהציעו המעצמות לאיראן בראשית השנה .  
פורדו הוא אחד המתקנים המתקדמים ביותר בתכנית הגרעין האיראנית .  מיקומן של הסרכזות בעומק של כ-70 מטרים מתחת לאדמה מעניקה להן חסינות מפצצות חודרות בונקר .
 עוד לפי הדיווח ,  רוחאני צפוי להודיע על פרטי ההצעה ,  וייתכן כי הדבר יהיה בנאום שיישא בפני העצרת הכללית של האו"ם בשבוע הבא .  בשבוע הבא ייוועד בניו יורק שר החוץ האיראני ,  מוחמד ג'וואד זריף ,  עם שרת החוץ של האיחוד האירופי קתרין אשטון .  לפי הפרסום ב"דר שפיגל ",  זריף ימסור לידי אשטון את עיקרי התכנית .
 
נתניהו ייפגש עם אובמה : " להעצים את הלחץ על איראן "
 ראש הממשלה הודיע כי ייפגש עם נשיא ארה"ב בוושינגטון בסוף החודש ,  לדון ב"עצירת הגרעין של איראן ".  לדבריו , " רק איום צבאי אמין יאפשר לדיפלומטיה לעצור את ההתחמשות "
 
