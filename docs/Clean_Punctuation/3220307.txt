התנגדה לאיחוד או דרשה את השיריון ?  יפעת ארליך פרשה מהבית היהודי
המועמדת במקום ה-3 ברשימת הבית היהודי הודיע ליו"ר פרץ על פרישתה .  ארליך מתחה ביקורת חריפה על החיבור עם עוצמה יהודית ופעלה לסכלו .  עם זאת גורם במפלגה אמר שדרשה את השריון למקום ה-28 בליכוד ובמפלגה סרבו .  השופט מלצר על ההסכם עם נתניהו : " לא זוכר מקרה כזה "
 העיתונאית ,  יפעת ארליך ,  המועמדת במקום ה-3 ברשימת הבית היהודי ,  הודיע הבוקר  ( חמישי )  ליושב ראש המפלגה ,  הרב רפי פרץ כי תפרוש מהרשימה .  בעקבות כך תתכנס הוועדה הציבורית של הבית היהודי היום לבחירה מחדש של אישה למקום השלישי ברשימת המפלגה ששוריין לאישה .  
ארליך מתחה ביקורת חריפה על החיבור עם עוצמה יהודית שעליו פיקח גם ראש הממשלה ,  בנימין נתניהו ואף פעלה מאחורי הקלעים לסכל אותו ,  ללא הצלחה .  נתניהו סיכם עם הרב רפי פרץ כי בתמורה לאיחוד מפלגות הימין יינתן שריון במקום ה-28 ברשימת הליכוד ושני תיקים בממשלה לנציג מהבית היהודי .  אחרי הבחירות יועבר הנציג מהמקום ה-28 למפלגת הימין המאוחדת .
 עוד בוואלה !  NEWS:גנץ ולפיד הודיעו :  רצים יחד בבחירות ;  רוטציה בראשות הממשלהסקר וואלה !  NEWS | יממה לסגירת הרשימות :  גוש הימין מאבד את היתרוןנתניהו ויו"ר הבית היהודי סיכמו :  שני תיקים בממשלה ושריון בליכוד 
במהלך השבוע אף איימה ארליך להתפטר אם האיחוד עם עוצמה יהודית ייצא לפועל .  עם זאת ,  גורם בבית היהודי טען כי ארליך דרשה את השריון למקום ה-28 בליכוד ,  ובמפלגה סירבו כי היה ברור שאחרי הבחירות היא לא תחזור למפלגה ,  ולכן הבוקר היא עזבה .
 נתניהו ופרץ נפגשו אתמול לסכם על תנאי הסכם הבלוק-הטכני ,  ובהמשך היום אישרו אותו מרכז הבית היהודי ומרכז האיחוד הלאומי .  נתניהו ופרץ סיכמו על קיומו של חוק נורבגי מורחב לכל שרי המפלגה ,  שיוכלו להתפטר לטובת הכנסתם של נציגים נוספים מהרשימה לכנסת .  נציגי עוצמה יהודית ברשימה המשותפת של הבית היהודי :  ד"ר מיכאל בן ארי ועו"ד איתמר בן גביר .  יוצבו במקום החמישי והשמיני  ( בהתאמה )  .  
במקביל ,  קבוצת חברי מרכז ליכוד ,  פעילים מרכזיים בתנועה ואנשי הליכודניקים החדשים הגישו היום עתירה דחופה לבית הדין של הליכוד במטרה למנוע את שיריון מועמד הבית היהודי ברשימת הליכוד לכנסת .  בין הדברים נכתב בעתירה כי : " המשיב  ( יו"ר התנועה נתניהו )  התחייב ,  כי אחד מחברי הכנסת שייכללו ברשימת הליכוד לכנסת יהא ,  הלכה למעשה ,  'סוס טרויאני' ,  מועמד מטעמה של מפלגה אחרת ,  אשר איננו חבר הליכוד ,  איננו מחוייב לערכי הליכוד ואיננו צפוי לפעול בהתאם לחוקת הליכוד ".  
בנוסף נטען כי  " המשיב התחייב ,  כי מיד לאחר הבחירות ,  יותר לאותו 'סוס טרויאני' ,  מועמד ברשימת הליכוד שהינו - הלכה למעשה - מועמד מטעמה של מפלגה אחרת לערוק משורות הסיעה לטובתה של סיעה אחרת ..  .  מדובר בהסכם אשר סותר את חוקת הליכוד ואת הדין ..  .  יתרה מכך ,  קשה לראות כיצד ההחלטה להעביר מושב מטעמה של הליכוד בכנסת ולוותר על חלק בלתי מבוטל מכוחה הפרלמנטרי של התנועה לטובתה של מפלגה אחרת עולה בקנה אחד עם עקרונות של טובת התנועה .  טובת התנועה מחייבת את מיקסום והגדלת כוחה הפרלמנטרי של התנועה ולא ויתור על מושב בכנסת לו זכתה הרשימה והעברתו לידיה של מפלגה אחרת ,  המתחרה בה ..  ."  .  טרם נקבע דיון בעתירה .  
בתוך כך ,  יו"ר ועדת הבחירות המרכזית ,  השופט חנן מלצר ,  התייחס הבוקר להסכם שהושג בין הליכוד לבית היהודי ואמר בתכנית  " דקלסגל "  בכאן כי  " זה נראה לכאורה כמקרה שאני לא זוכר כמותו בעבר ,  יכול להיות שיהיה דיון משפטי על ההסכם הזה ".  
עוד התחייב נתניהו למסור למפלגה המאוחדת שני תפקידי שרים  " משמעותיים ושוויים "  בממשלתו .  השניים סיכמו כי  " במהלך מערכת הבחירות המפלגות לא יתקפו זו את זו אלא יחזקו זו את זו לטובת ניצחון הימין ".  בפגישה השתתפו מצד הבית היהודי יו"ר המפלגה פרץ והח"כים המכהנים מוטי יוגב ,  הרב אלי בן דהן וניסן סלומינסקי .
 בכינוס מרכז  " הבית היהודי "  שהתקיים אתמול פנה פרץ לחברים ,  ואמר כי  " מי שרוצה לשמור על שלטון הימין חייב בית יהודי חזק .  הסכם טכני עם עוצמה יהודית אינו קל לי אך אני מודע לאחריות הכבדה המונחת על כתפי .  מיד אחרי הבחירות תנחת עלינו 'תוכנית המאה' שתחזיר אותנו לימי אוסלו .  צריך להתגבר על התחושות הקשות .  היום הבטחתי את כוחה של הבית היהודי בממשלת הימין ". 
 ( עדכון ראשון 09:51 )  

התנגדה לאיחוד או דרשה את השיריון ?  יפעת ארליך פרשה מהבית היהודי
המועמדת במקום ה-3 ברשימת הבית היהודי הודיע ליו"ר פרץ על פרישתה .  ארליך מתחה ביקורת חריפה על החיבור עם עוצמה יהודית ופעלה לסכלו .  עם זאת גורם במפלגה אמר שדרשה את השריון למקום ה-28 בליכוד ובמפלגה סרבו .  השופט מלצר על ההסכם עם נתניהו : " לא זוכר מקרה כזה "
 
