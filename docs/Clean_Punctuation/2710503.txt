אווירת המלחמה מיותרת
ההזנחה של הממשלה בראשות אהוד אולמרט המיטה על ישראל את עיקר מכת המסתננים מאפריקה .  היא לא טרחה למתוח את הגדר לאורך הגבול עם מצרים ,  ואיפשרה את ההסתננות הסיטונית לתחומי ישראל .  דווקא זו שבראשות בנימין נתניהו עשתה כן ,  ושמה קץ לזרימה השופעת מאפריקה דרך מצרים לארץ .
 לאור ההצלחה הזאת ,  ששוב אין הם מגיעים לכאן  ( אם כי אתמול נלכדו לראשונה 10 )  ,  איני מבין את הלהיטות שבה עוסקים השלטונות בגירושם .  יש לעשות זאת בדרכי נועם ,  בנדיבות ,  באמפתיה .  אווירת המלחמה הנוכחית מיותרת ומזיקה ,  והגיעה אתמול לשיאה במהלך האנטי ? דמוקרטי של מירי רגב ויולי אדלשטיין ,  שלא הניחו לנציגיהם להידבר עם חברי כנסת במשכנם .
" פרלמנט "  פירושו הידברות ,  או לדבר ,  ואם לא יוכלו לדבר בכנסת יתחילו להשליך בקבוקי תבערה ברחוב .  לאן נעלמה התבונה ?  מה קרה לנו ,  ולערכים הדמוקרטיים של החברה הישראלית ? 
רק שעכשיו נוצרה מציאות חדשה ,  זו שנגרמת כאשר מתברר כי תבונת חכמים רבים אינה מספקת כדי לתקן משגה של חמום מוח אחד .  פשרנות ממשלתית תובן בטעות כחולשה .  במקום להיכנס למצב רוח של עימות יש מקום לשלושה צעדים :
 על הממשלה להמשיך במאמצים לשכנע את המסתננים לצאת את הארץ ,  ואף להגדיל את הפיתוי הכספי ;  עליה גם ללחוץ על הישראלים שמדיחים אותם לצאת למאבק בכיכרות לזמן חלק מהמסתננים לשכונותיהם היוקרתיות בצפון תל ? אביב ובערי השרון ,  כדי לשחרר את הלחץ מעל תושבי דרום העיר ;  ורצוי לנסות להידבר עם הנהגתם על האפשרות שיגיעו למספר מוסכם של אפריקנים אשר יישארו בארץ ,  והאחרים ייצאו .
 בפני הנותרים צריך לפתוח אופציה ללמוד מקצוע ,  ולא להיות רק רוחצי כלים במסעדות וחוטבי עצים ושואבי מים ,  ואולי גם להסתפח - אם רצונם בכך - לעם היהודי .  

אווירת המלחמה מיותרת
nan
