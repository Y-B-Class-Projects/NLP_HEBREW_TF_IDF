 " רואים בישראל כאויב ":  חשש בצבא מצרים מההתקרבות לירושלים
בכירים בצבא אמרו לעיתון  " אל-ערבי אל-גדיד "  כי הם לא רואים בעין יפה את הדיווחים על שיתוף פעולה בין צבאות שתי המדינות בסיני . " להתקרבות השלכות משמעותיות על מורל החיילים והקצינים "
  ( בווידאו :  פגישה בין נתניהו לשר החוץ של מצרים ,  החודש )  
ההתקרבות בין ישראל ומצרים במהלך תקופת שלטונו של הנשיא המצרי עבד אל-פתאח א-סיסי ,  והדיווחים על תקיפות של כלי טיס ישראליים נגד גורמי טרור בחצי האי סיני באישור מצרים ,  מעלה דאגה בקרב מפקדים בכירים בצבא המצרי ,  המסרבים לראות בישראל כבעלת ברית  כך מסרו מקורות בכירים לעיתון  " אל-ערבי אל-ג'דיד ".   " התקרבות זו בלתי מוצדקת ובלתי מובנת ",  אמר קצין מצבא מצרים לעיתון ,  וקצינים בכירים נוספים הבהירו שהמוסדות הצבאיים  " עדיין מחשיבים את ישראל כאויב ,  ועניין זה נותר בעינו ". 
אחד הגורמים אמר לעיתון כי ההתקרבות בין המדינות גוררת  " הדים שליליים ,  והשלכות משמעותיות בכל הנוגע למורל החיילים והקצינים הזוטרים ",  וכי ישנו חשש מכך שהמשטר ינסה  " לקדם אינטרסים על חשבון דוקטרינת הלחימה של הצבא המצרי ".  
כמו כן דווח כי קצינים מצריים מעלים שאלות לפיקוד המצרי הגבוה על אודות ההתקרבות בין המדינות ,  אך הפיקוד עונה כי זהו עניין פוליטי שהצבא אינו יכול להתערב בו . " אין ספק כי שאלות אלו ,  והסירוב להתקרבות בין המדינות בתוך הצבא המצרי ,  מגיעים עד למועצה הצבאית ולנשיא א-סיסי ,  משום שהמודיעין הצבאי מוציא דוחות על הלכי הרוח בשורות הצבא ",  מסר אחד הגורמים .  על פי גורם נוסף ,  הצבא המצרי אינו יכול לעשות דבר בקשר להתקרבות זו .  
מאז שעלה לשלטון עבד אל-פתאח א-סיסי ביולי 2013 ,  קהיר מנהלת מלחמת חורמה בארגוני הטרור בחצי האי ,  בראשם שלוחה של דאעש שבעבר אף שיגרה כמה רקטות לעבר ישראל .  גורם ישראלי בכיר לשעבר אמר החודש לאתר בלומברג כי  " מל"טים ישראליים תקפו בשנים האחרונות פעמים רבות עמדות של חמושים בחצי האי סיני באישור מצרים ".  במקביל ,  החודש הגיע שר החוץ של מצרים סאמח שוכרי לביקור בארץ ונפגש עם ראש הממשלה בנימין נתניהו .  היה זה ביקור ראשון של שר חוץ מצרי בישראל זה תשע שנים . 

" רואים בישראל כאויב ":  חשש בצבא מצרים מההתקרבות לירושלים
בכירים בצבא אמרו לעיתון  " אל-ערבי אל-גדיד "  כי הם לא רואים בעין יפה את הדיווחים על שיתוף פעולה בין צבאות שתי המדינות בסיני . " להתקרבות השלכות משמעותיות על מורל החיילים והקצינים "
 
