נתניהו שכח שתמך בהתנתקות ?  צפו בהצבעה בכנסת 
" התנגדתי להתנתקות ",  הצהיר רה"מ בראיון טלוויזיוני . " אבל הצבעת בעדה ",  טענה המראיינת . " לא נכון ,  התפטרתי מהממשלה ",  הוא השיב .  צפו בהצבעה שבה תמך נתניהו בפינוי יישובים
תמך או לא תמך בהתנתקות ?  ראש הממשלה בנימין נתניהו הצהיר בראיון טלוויזיוני ששודר בסוף השבוע כי התנגד ל"התנתקות "  ברצועת עזה . " אבל הצבעת בעדה ",  אמרה לנתניהו העיתונאית איילה חסון שראיינה אותו עבור הערוץ הראשון . " לא נכון ,  התפטרתי מהממשלה ",  הוא אמר בתגובה .  חסון הקשתה : " לא הצבעת בפעם הראשונה בעד ההתנתקות ?  ".   " התנגדתי והתפטרתי ",  התעקש נתניהו .  עם זאת ,  בסרטון המוצג כאן ניתן לראות כיצד באוקטובר 2004 הצביע נתניהו ,  אז שר האוצר בממשלת אריאל שרון ,  בעד פינוי היישובים מרצועת עזה .
 לפני ההצבעה שנערכה במליאת הכנסת באוקטובר 2004 ,  נתניהו גם תמך ב"התנתקות "  במשאל מתפקדי הליכוד במאי 2004 וכן במסגרת הצבעה שהתקיימה בממשלה .  לאורך כל הדרך נתניהו אמנם השמיע הסתייגויות מפינוי ההתנחלויות ,  דרש משאל עם ואיים בהתפטרות ,  אך הוא נקט צעד ממשי והתפטר מהממשלה רק ב-7 באוגוסט 2005 ,  שבוע לפני מימוש ההתנתקות ,  כשהתפטרותו הייתה חסרת כל משמעות בכל הקשור לפינוי עצמו .  
מלשכת ראש הממשלה נמסר היום בתגובה : " בפברואר 2005 הצביע בנימין נתניהו בממשלה נגד הצעת החלטה שקראה לפינוי יישובים במסגרת ההתנתקות .  ההצבעה בכנסת בחודש אוקטובר 2004 ,  הייתה על החלטת ממשלה מספר 1996 בה נכתב במפורש 'אין בהחלטה זו כדי לפנות יישובים' .  יש לציין כי כבר בדצמבר 2003 ,  לקראת ההכרזה של אריאל שרון על ההתנתקות ,  יצא בנימין נתניהו בכנס הרצליה נגד נסיגה חד צדדית ואמר 'להסכם צריך פרטנר .  כל צעד שאתה עושה צריך לקבל עבורו תמורה .  ויתור צריך לבוא עבור משהו' ". 
כל הדיווחים ,  הניתוחים והסקרים - בוואלה !  בחירות 2013 
יו"ר הבית היהודי נפתלי בנט ,  שהותקף על ידי הליכוד בטענה שהצדיק סרבנות ,  אמר אתמול בתגובה : " על ראש הליכוד בוער הכובע .  העיסוק של הליכוד ,  ערב הבחירות ,  בשאלה האם חיילים יגרשו יהודים שוב מביתם אומר הכול :  הליכוד עם שותפות משמאל עלול להמיט עלינו התנתקות נוספת .  אני קורא לראש הממשלה נתניהו לחזור בו מהסכמתו למדינה פלסטינית ,  או שהוא מתכוון לעקור מתיישבים מביתם שוב .  אדוני ראש הממשלה - כן או לא .  כן או לא ". 
המשנה לראש הממשלה ,  השר לעניינים אסטרטגיים משה יעלון ,  דחה היום את ההאשמות וטען כי מדובר בספין של  " הבית היהודי ".  בראיון לקול ישראל אמר יעלון : " פוליטיקה זה לעשות ספין ולטעון שראש הממשלה מתכוון לעקור יהודים מביתם .  זו פוליטיקה .  הרי רה"מ עומד כבר כמה שנים בלחצים אדירים ". 
לקריאה נוספת :  נתניהו :  התנגדתי להתנתקות והתפטרתיבנט בעקבות הביקורת : " לא קורא לסירוב פקודה "  

נתניהו שכח שתמך בהתנתקות ?  צפו בהצבעה בכנסת 
" התנגדתי להתנתקות ",  הצהיר רה"מ בראיון טלוויזיוני . " אבל הצבעת בעדה ",  טענה המראיינת . " לא נכון ,  התפטרתי מהממשלה ",  הוא השיב .  צפו בהצבעה שבה תמך נתניהו בפינוי יישובים

