דנינו נכנס לתפקיד המפכ"ל :  תחושת שליחות
המפכ"ל החדש קיבל דרגות רנ"צ מראש הממשלה והשר לביטחון הפנים והבטיח : " מי שיצטרף למשטרה יהנה מתנאי שכר מתאימים ".  משפחת שליט לא הורשתה להפגין מול ישיבת הממשלה בשל הטקס
 ( צילום :  גדעון צנטנר .  עריכה :  גדי וינסטוק ,  קריינות :  אביב אברמוביץ' ) 
למשטרה יש מפקד חדש :  יוחנן דנינו קיבל הבוקר  ( ראשון )  את דרגות הרב-ניצב ,  בטקס רשמי בלשכת ראש-הממשלה בירושלים .  את הדרגות העניקו לדנינו במעמד החגיגי ראש הממשלה בנימין נתניהו והשר לביטחון הפנים יצחק אהרונוביץ' .  דנינו הצהיר בטקס כי הוא  " מאמין במשטרה שהשירות לאזרח הוא נר לרגליה ".  על המינוי עצמו אמר דנינו כי הוא  " חש תחושה עמוקה של אחריות ושליחות .  השירות במשטרה הוא אבן יסוד של חברה דמוקרטית שומרת חוק ,  ואני רואה בתפקיד לא רק זכות גדולה ,  אלא חובה לבנות וליצור משטרה שתיהיה לגאון ולתפארת המדינה כולה .  אני מאמין במשטרה חזקה ויעילה ,  שנלחמת בנחישות בפשיעה ובאלימות ומבארת את השחיתות בשלטון ובחברה ".  רנ"צ דנינו אף קרא לצעירים להתגייס למשטרה והבטיח : " מי שיגיע עכשיו יוכל לא רק ליהנות משליחות ,  אלא גם מתנאי שכר מתאימים ". 
ראש הממשלה ,  בנימין נתניהו ,  בירך את המפכ"ל הנכנס והתייחס להתמודדות המשטרתית עם הפשיעה בארץ .  לדברי נתניהו , " בשנים האחרונות הייתה התקדמות מרשימה בטכנולוגיות ובדרכי ההתמודדות עם הפשע .  חלק מטכנולוגיות אלו הן פולשניות ,  ויש לשמור על איזון לצד הצורך להתגונן מפני גורמי הטרור ומשפחות הפשע ".  נתניהו הוסיף כי  " יש להגן גם על זכותם של אזרחי ישראל לפרטיות מפני יכולות אלה של הממשלה .  כל ממשלות ישראל עד כה עשו זאת ,  ואני משוכנע שכך יהיה גם בעתיד ".  נתניהו פנה אז לדנינו ואמר : " אתה מכיר את המשטרה לפני ולפנים ועם הכרזתך כשוטר מספר אחת אתה נוטל על כתפייך אחריות כבדה מאוד ". 
המפכ"ל היוצא ,  רנ"צ דודי כהן ,  סיפר כי הפרידה מהמשטרה קשה לו מאוד ואמר : " השאיפה להיות חלק מהמשטרה הייתה אצלי כבר מכיתה ג' וזכיתי לממשה בצורה הטובה ביותר .  אני אמנם פושט את המדים ,  אך אינני מסיר את שאיפתי לעשות גם בהמשך למען המדינה ". 
נתניהו פנה לכהן ,  הודה לו על שירותו ואמר : " אתה מותיר משטרה חזקה ,  בריאה ומוצקה ,  שאיננה חוששת למלא את תפקידה וגם להתעמת מול גורמים עברייניים ולהאבק בפשיעה המאורגנת .  אני לא יודע אם המאבק בפשיעה המאורגנת אי פעם יסתיים ,  אך המאבק חייב להתקדם .  משפחות הפשע יכולות להתחמש בטכנולוגיות מתמקדמות ,  כולל סייבר ,  ואנו חיביים להגן על אזרחי ישראל מפני יכולות אלה וחייבים לשפר את השימוש במערכות רבות עוצמה ". 
לאחר הטקס הממשלתי ייערך טקס חילופים רשמי גם במטה הארצי של המשטרה בירושלים .  בטקס ייפרדו בכירי משטרת ישראל ובכירים במגזר הציבורי מהמפכ"ל היוצא דודי כהן .  
בשל הטקס והאבטחה הכבדה סביבו ,  הוגבלה תנועתם של בני משפחת שליט המפגינים מדי יום ראשון מול משרד ראש הממשלה .  הפעילים במאהל המחאה נדרשו לעמוד בצד השני של הכביש ,  מבלי שיוכלו להתקרב לשרים .
 
דנינו נכנס לתפקיד המפכ"ל :  תחושת שליחות
המפכ"ל החדש קיבל דרגות רנ"צ מראש הממשלה והשר לביטחון הפנים והבטיח : " מי שיצטרף למשטרה יהנה מתנאי שכר מתאימים ".  משפחת שליט לא הורשתה להפגין מול ישיבת הממשלה בשל הטקס

