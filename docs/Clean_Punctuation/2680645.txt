למרות דברי נתניהו : " בית המכפלה ברשות פלסטינים "
 לטענת הפרקליטות ,  דברי הוראת ראש הממשלה לאכלס את המבנה בחברון ביהודים מייצגים את דעתו בלבד ,  ובשלב זה לא התקבלה כל הוראה כזאת .  ביקורת על דנון :  נכנס לחברון ללא תיאום
שעות לאחר מותו של סמל-ראשון גל קובי מירי צלף בחברון ,  הורה ראש הממשלה בנימין נתניהו לפעול לאלתר לאכלוס בית המכפלה בעיר ,  אולם לטענת הפרקליטות - החלטה כזאת לא התקבלה עד כה .  בתשובה שניתנה היום  ( שלישי )  לבג"ץ ,  בתגובה לעתירה שהגישו פלסטינים שטוענים כי הם בעלי המבנה ,  הגישה הפרקליטות את עמדתה ממנה עולה כי לא ניתן כל אישור להעביר את הנכס לידי המתנחלים ,  וכי דברי נתניהו אינם אלא הבעת עמדה שתומכת באכלוס המבנה בידי יהודים לאחר השלמת ההליכים .
 לטענת המתנחלים ,  לפני כשנה וחצי נרכש המבנה מידי פלסטינים ,  אולם טרם התקבלו כלל האישורים הנדרשים על מנת להתגורר בו .  בשל כך ,  העניק אמש שר הביטחון משה יעלון  " היתר עסקה "  - הליך ביורוקרטי שצפוי לאפשר את כניסת המתנחלים למקום .  ואולם ,  14 פלסטינים שטוענים לבעלות על הנכס ,  שוללים כל מכירה שנעשתה בעבר ועתרו לבג"ץ על מנת למנוע את מעבר המתנחלים למקום .  
בתשובה הפרקליטות לבג"ץ ,  נמתחה ביקורת על התנהלותו של שר השיכון אורי אריאל ,  ועל סגן שר הביטחון דני דנון ,  שנכנסו אמש למבנה עם חברי כנסת נוספים מהבית היהודי וכן עם אנשי היישוב היהודי בחברון ,  זאת ללא כל תיאום .  לפי הפרקליטות ,  רק לאחר פניה מצד גורמי צבא מטעם שר הביטחון ,  עזבו סגנו ושר השיכון את המקום .
 בשלב זה מתכוונים הפלסטינים לפנות לערכאות משפטיות ,  לאחר שלטענתם לא בוצעה רכישה של המבנה .  עו"ד סאמר שחאדה ,  שמייצג אותם ,  אמר היום כי  " מדובר בעמדה נכונה ושקולה ,  שעולה עם הסעדים אותם ביקשנו מבג"ץ ,  שעיקרם לא לאפשר כניסת מתנחלים לנכס .  אנו מברכים על פינוי חברי הכנסת ויתר המתנחלים ששהו במבנה אתמול ".  לדבריו ,  יש לאפשר את בירור הזכויות על הנכס בפני גורם שיפוטי , " ואין בתקרית שאירעה לפני יומיים בחברון כדי להצדיק נטילת קניין פרטי של פלסטינים תמימים ולהקנות אותו במתנה למתנחלים ". 
אחרי הפיגוע :  נתניהו הורה ליישב את בית המכפלה 

למרות דברי נתניהו : " בית המכפלה ברשות פלסטינים "
 לטענת הפרקליטות ,  דברי הוראת ראש הממשלה לאכלס את המבנה בחברון ביהודים מייצגים את דעתו בלבד ,  ובשלב זה לא התקבלה כל הוראה כזאת .  ביקורת על דנון :  נכנס לחברון ללא תיאום

