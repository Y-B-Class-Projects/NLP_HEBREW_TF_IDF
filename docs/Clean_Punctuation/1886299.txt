נתניהו הנחה  " להפיל "  את חוקי  " הכשרת המאחזים "
 ועדת השרים לענייני חקיקה אמורה לדון בשתי הצעות החוק ,  שמבקשות להקשות על פינוי המאחזים .  ראש הממשלה קרא לשרים שלא לאשר את ההצעות ,  עד שימוצה המשא ומתן מול המתנחלים
ראש הממשלה בנימין נתניהו הנחה הבוקר  ( ראשון )  את שר המשפטים יעקב נאמן העומד בראש ועדת השרים לענייני חקיקה ,  שלא לאשר שני חוקים שנועדו  " להכשיר "  מאחזים בגדה .  ועדת השרים צפויה לדון בהצעת חוק של ח"כ זבולון אורלב  ( הבית היהודי )  הקוראת למנוע הריסת מאחזים שנבנו שלא כחוק על אדמה פלסטינית פרטית ,  כל עוד במשך ארבע שנים לא נתבעה בעלות על הקרקע .  כמו כן צפויה ועדת השרים לדון בהצעת חוק דומה של ח"כ יעקב כ"ץ  ( האיחוד הלאומי )  .
 במהלך ישיבת שרי הליכוד אמר ראש הממשלה נתניהו כי תמיכה מצד הממשלה בהצעות החוק ,  עלולה לפגוע ביכולת לנהל משא ומתן מול תושבי המאחזים על הזזת בתיהם לקרקעות השייכות למדינה .  השר בני בגין שמנהל את המשא ומתן מול המתנחלים העריך שכפר השבוע יימצא פתרון לתושבי רמת גלעד ,  שיכלול את הזזת בתיהם כמה מאות מטרים לקרקע השייכת למדינה .  
השר לנושאים אסטרטגיים משה  ( בוגי )  יעלון התבטא ברוח דומה והבהיר גם הוא כי העברת החוקים ,  עלולה לפגוע במשא ומתן מול תושבי המאחזים .  השר יולי אדלשטיין אמר לפני ישיבת הממשלה כי  " יש לקבוע מדיניות ברורה לגבי הבנייה בכל שטחי יהודה ושומרון .  למיטב הבנתי ,  המדיניות נקבעת בחקיקה שלא צריכה להיות קיצונית .  אף אחד לא רוצה להשתלט על אדמות השייכות למשפחה כזו או אחרת ". 
ח"כ אורלב מסר בתגובה להנחיית ראש הממשלה כי  " למרות ההחלטה ,  אני יודע כי על הנייר יש רוב בוועדת השרים בעד החוק .  אני לא יודע אם זה יבוא לידי ביטוי היום והאם החוק יעבור היום ,  אבל בסופו של דבר החוק יאושר במועד אחר .  יש לי ניסיון בחקיקה ואני יודע שזה יעבור .  אני גם יודע שמבחינה פוליטית פינוי יישובים לא יקרה בממשלה זו ,  כי היא רוצה להשלים את ימיה ואנחנו לא נשב בממשלה שתפנה יישובים ". 

נתניהו הנחה  " להפיל "  את חוקי  " הכשרת המאחזים "
 ועדת השרים לענייני חקיקה אמורה לדון בשתי הצעות החוק ,  שמבקשות להקשות על פינוי המאחזים .  ראש הממשלה קרא לשרים שלא לאשר את ההצעות ,  עד שימוצה המשא ומתן מול המתנחלים

