נתניהו : " ישראל ורוסיה מסכימות שגרעין אירני הוא סכנה "
 אחרי שחנך אנדרטה בנתניה ,  ממשיך נשיא רוסיה את ביקורו בישראל ונפגש עם נתניהו בבית ראש הממשלה .  פוטין : " הביקור חיזק את אמונתי שבין ישראל לרוסיה יש יחסי ידידות "
  ( צילום :  רויטרס ,  משרד החוץ ,  עריכה :  מיכאל ברגמן )  
ראש הממשלה ,  בנימין נתניהו ,  נועד היום  ( שני )  עם נשיא רוסיה ,  ולדימיר פוטין ,  המבקר בישראל .  בתום פגישתם נשאו השניים דברים ,  בהם התייחסו בעיקר ליחסים בין המדינות ,  אך גם לתוכנית הגרעין האירנית . " אנחנו מסכימים שנשק גרעיני בידי אירן מהווה סכנה לישראל ,  לאזור ולעולם כולו ",  אמר נתניהו . " על הקהילה הבינלאומית להציב שלוש דרישות :  הפסקת העשרת האורניום באירן ,  הוצאת האורניום מהמדינה ופירוק המתקן ליד קום ",  הכריז ראש הממשלה ,  וקרא  " להעצים את הסנקציות ולהעצים את התביעות ".  
נתניהו התייחס בדבריו גם להתפתחויות במצרים ובסוריה ,  ולתהליך המדיני מול הפלסטינים . " אתה מגיע בשעה ששינויים אדירים מתחוללים באזורנו ",  פנה ראש הממשלה לפוטין . " אתמול בחרה מצרים בנשיא חדש .  ישראל מעריכה את התהליך הדמוקרטי במצרים ומכבדת את תוצאותיו .  אנו מצפים לעבוד יחד עם הממשלה .  אני מאמין שהשלום חשוב לישראל ומאמין שהוא חשוב גם למצרים ".  
נתניהו הגיב בקצרה למצב בסוריה ואמר : " צריך למצוא הדרך בהקדם לעצור את ההרג בסוריה ולקדם את השלום ,  הביטחון והיציבות באזורנו ".  לגבי היחסים עם הפלסטינים אמר ראש הממשלה לפוטין : " אדוני הנשיא ,  כשאתה רוצה לבקר מדינה שכנה אתה טס כמה שעות .  השכונה שלנו הרבה יותר קטנה .  המפתח לשלום מורכב אבל בסוף פשוט ביותר :  או שעבאס יבוא לכאן או שאבוא אליו ואני מוכן לשתי האפשרויות .  אני מקווה שתעביר את המסר הפשוט הזה בפגישתך בבית לחם ".  
ראש הממשלה התייחס בהרחבה ליחסים בין המדינות וציין כי מאז ביקורו הקודם של פוטין התקיים שדרוג משמעותי ביחסים בין ישראל ורוסיה . " צריך להבין שבבסיס הקשרים עומדים לא רק אינטרסים ,  עומדים למעלה ממיליון אזרחי ישראל דוברי רוסית וזהו גשר עצום אנושי ",  אמר נתניהו . " אני בטוח שביקורך ישדרג את היחסים ביננו שידרוג נוסף ".  במהלך נאומו נתניהו אף פנה לפוטין ברוסית ,  ואת דבריו סיים בברכה לנשיא הרוסי : " ברוך בואך לישראל ,  ברוך בואך לירושלים ".  
פוטין התייחס בקצרה לאירן ולסוריה ,  והקדיש את רוב דבריו ליחסים בין המדינות . " אני רוצה להודות לנתניהו ,  הייתי רוצה להודות לעמיתנו הישראלים .  הביקור חיזק את אמונתי שיש יחסי ידידות בין המדינות ,  לא סתם מילים ",  אמר נשיא רוסיה ,  וציין כי פגישתו עם נתניהו עסקה במגוון ההיבטים של היחסים בין ישראל ורוסיה ,  כאשר תשומת לב מיוחדת ניתנה לשאלות כלכליות . " אנו שואפים להגביר את קשרינו ,  הודות לקידום פרויקטים ,  בין היתר בתחום האנרגיה ".  
לגבי האביב הערבי אמר פוטין כי  " רוסיה שכנעה את שותפותיה שדמוקרטיזציה צריכה להתקיים בצורה עצמאית ".  הוא הוסיף כי שוחח עם נתניהו על סוריה והגרעין האירני ,  ואמר כי המשא ומתן עם טהרן היה מפורט .  
פוטין נחת בצהריים בנמל התעופה בן גוריון כשהוא מלווה במשלחת ענק של 300 בכירים רוסים ,  שבאו ממוסקבה בארבעה מטוסים ,  ושעבורם נשכרו כל חדרי מלון המלך דוד בירושלים .  בירושלים קיווו לרתום את פוטין למאבק בנושא האירני ,  אך בנאומו ,  זמן קצר לאחר נחיתתו ,  הוא התעלם לחלוטין מהנושא ,  כמו גם מהאלימות בסוריה .
 את פניו של פוטין קיבל בשדה התעופה שר החוץ ליברמן ,  שיצא עמו בשיירה רשמית לנתניה ,  לטקס חנוכת אנדרטה המנציחה את תרומתם של חיילי הצבא האדום לניצחון על גרמניה הנאצית במלחמת העולם השניה .  
לטקס החגיגי ,  על חוף הים של נתניה ,  הגיע גם הנשיא שמעון פרס . " כנשיא רוסיה ,  אתה נושא על שכמך את משא ההיסטוריה הרוסית ולא רק את מדיניותה השוטפת ",  אמר פרס לפוטין בפתח נאומו . " כשנבחרת לנשיאות ,  הכרזת שלא תיתן שרוסיה תכרע על ברכיה ". 
בפנייה אישית לנשיא הרוסי ,  אמר פרס כי הוא בטוח שרוסיה ,  מדינה  " שהכתה בפשיזם ",  לא תרשה איומים דומים בעתיד ,  ומנה עליהם את  " האיום האירני "  ואת  " שפיכות הדמים בסוריה ".  בנאומו לרגלי האנדרטה התייחס פוטין בעיקר לזכר הנופלים במלחמה ,  אך בניגוד לנשיא פרס ,  לא הקדיש חלקים בנאומו ליחסים בין ישראל לרוסיה ,  או לאיום האירני .
 
נתניהו : " ישראל ורוסיה מסכימות שגרעין אירני הוא סכנה "
 אחרי שחנך אנדרטה בנתניה ,  ממשיך נשיא רוסיה את ביקורו בישראל ונפגש עם נתניהו בבית ראש הממשלה .  פוטין : " הביקור חיזק את אמונתי שבין ישראל לרוסיה יש יחסי ידידות "
 
