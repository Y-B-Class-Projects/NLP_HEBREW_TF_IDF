ראש הממשלה יעשה שימוש בדובר אישי בפרשת המטפלת
נתניהו נענה להנחייתו של היועץ המשפטי לממשלה לפיה לא ישתמש במערך הדוברות הלאומי בכל הקשור לטרה קומרי שטיפלה באביה של רעייתו שרה והתלוננה כי נחבלה במהלך ויכוח עמה
 ( צילום :  באדיבות הערוץ הראשון ) 
ראש הממשלה ,  בנימין נתניהו ,  הודיע אמש  ( רביעי )  כי יעשה שימוש בדובר אישי בכל הנוגע לטרה קומרי ,  המטפלת הזרה שטיפלה באביה של רעייתו שרה ,  והתלוננה כי נחבלה במהלך ויכוח עמה .  הודעתו של ראש הממשלה מגיעה על רקע הנחייתו של היועץ המשפטי לממשלה ,  יהודה וינשטיין ,  שלא לערב את מערך הדוברות הלאומי בכל הקשור לנושא .  
כותרות אחרונות בפרשה:המטפלת שהתלוננה על שרה נתניהו פוטרה מעבודתהלשכת נתניהו :  המטפלת התרשלה שוב ,  אביה של שרה נחבלהמטפלת :  שרה נתניהו כינתה אותי זבל ,  אין לה לב
אמש הודיעה לשכת ראש הממשלה כי קומרי פוטרה מעבודתה . " משפחת נתניהו החליטה לסיים את עבודתה של העובדת הזרה טרה וזאת בשל הרשלנות המתמשכת בטיפול באביה הקשיש והחולה של הגברת נתניהו ",  נמסר בהודעת הלשכה , " על הרשלנות הסיעודית של העובדת בטיפול במר בן ארצי בן ה-96 ,  העידו גם רופאיו של האב וגם העובדת הסוציאלית .  כל אדם שהיו נוהגים בצורה כה רשלנית בהוריו הקשישים היה כבר מזמן מסיים את עבודתה של מטפלת שכזאת .  גם למשפחת נתניהו יש את הזכות להחליף עובדים רשלניים שאינם נותנים טיפול בסיסי להוריהם הקשישים ".  
המטפלת התראיינה ביומיים האחרונים לכלי התקשורת וסיפרה על היחס המחפיר לו זכתה ,  לטענתה ,  בבית משפחת נתניהו . " שרה נתניהו הייתה מכנה אותי 'זבל' ",  אמרה אתמול בבוקר בראיון לגלי צה"ל .  היא ציינה כי החיים במעון ראש הממשלה הם  " כמו בבית כלא "  ואמרה כי  " מאוד קשה לי שם .  אני לא חופשיה ואני לעולם לא יוצאת החוצה .  כשאני מבקשת חופש ,  לא נותנים לי ".  עוד סיפרה המטפלת כי  " שרה אומרת לי שאם אני אצא לחופש ,  לא יהיה מי שיטפל באבא שלה .  עם ראש הממשלה לא דיברתי ,  כיוון שאני מתביישת .  שרה אמרה עליי שאני אישה רעה שגרה בבית שלה ואוכלת אוכל טוב ". 
בתוך כך ,  בפגישה שקיימו אתמול נציגי ארגוני הרופאים לזכויות אדם ומוקד סיוע לעובדים זרים עם קומרי בירושלים ,  עלה כי כל הנראה תנאי העסקתה היו שלא כדין .  בין היתר ,  נראה כי לא שולם לה השכר הקבוע בחוק על עבודתה .  לטענתה ,  היא ספגה קללות ואיומים מרעייתו של ראש הממשלה ,  שרה נתניהו .  כמו כן ,  לדבריה ,  מעולם לא התלוננו בפניה בעבר על תפקודה וכן יחסיה עם אביה של נתניהו ,  שמואל בן ארצי ,  היו טובים . 
" הטענות המועלות לגבי תנאי העסקתה והיחס שספגה בעת שהותה ועבודתה בבית ראש הממשלה הינן טענות קשות הראויות לבדיקה מקיפה וללא משוא פנים ",  נמסר מהארגונים , " צר לנו כי לשכת ראש הממשלה בוחרת לתקוף באופן אישי את העובדת ,  להטיל רפש באופייה ,  לציירה כעובדת לא יציבה נפשית ,  לרמוז למעשה גניבה שלה ועוד ".  עוד נמסר כי , " בכוונת הארגונים לפעול בכל הדרכים המקובלות על מנת לספק לה את ההגנה והייעוץ לו היא זקוקה ולהבטיח כי כל טענותיה יבדקו וכל זכויותיה ימומשו ". 
לפניות לכתב :  בועז - bobi1979@walla.com

ראש הממשלה יעשה שימוש בדובר אישי בפרשת המטפלת
נתניהו נענה להנחייתו של היועץ המשפטי לממשלה לפיה לא ישתמש במערך הדוברות הלאומי בכל הקשור לטרה קומרי שטיפלה באביה של רעייתו שרה והתלוננה כי נחבלה במהלך ויכוח עמה

