נתניהו הודף הביקורת בימין :  לא שוחחתי עם אובמה על הקפאה
ראש הממשלה תיאר את השיחה בבית הלבן כ"אחת הטובות ביותר "  שהיו לו עם נשיא ארה"ב : " לא היו ויכוחים כמו בעבר ".  לדבריו ,  מינויו של ראש מערך ההסברה לא נידון כלל ,  וכך גם לא סכום הפיצויים שאותו תקבל ישראל בשל הסכם הגרעין 
" זו הייתה אחת הפגישות הטובות ביותר שהיו לי עם הנשיא אובמה "   כך תיאר אמש  ( שני )  ראש הממשלה בנימין נתניהו את שיחתו הממושכת עם נשיא ארצות הברית בבית הלבן ,  שארכה כ-45 דקות מעבר למסגרת הזמן שנקבעה מראש .  השניים נפגשו אחרי יותר משנה ,  שבה התגלעו מחלוקות עמוקות ביניהם סביב הסכם הגרעין עם איראן .  לדברי נתניהו , " זה לא היה סימפוזיון של ויכוחים ,  כמו שקרה בפגישות בעבר .  האווירה הפעם הייתה של 'בואו נראה מה אפשר לעשות' .  האווירה הייתה עניינית מאוד ".  
נתניהו שוחח עם התקשורת הישראלית המסקרת את ביקורו בוושינגטון ואמר כי חלק ארוך מהשיחה עם אובמה עסק בנושא הפלסטיני . " המטרה העיקרית היא למנוע מתיחות בשטח .  אני אפגש מחר גם עם קרי בנושא הזה ",  אמר ראש הממשלה . " אנחנו בעיצומו של השיח הזה .  מניעת התלקחות היא גם אינטרס ישראלי .  אנחנו נפעל להפחית את החיכוך והמתח ,  ליצור הפרדה בין המפגעים לבין כלל האוכלוסייה ".  
נתניהו דחה את הטענות מימין כאילו הוא מקדם צעדים שאינם מקובלים על הקבינט . " לא העליתי אף נושא בפגישה שלא הוסכם עליו פה אחד בקבינט ",  אמר ראש הממשלה .  הוא התעקש כי סוגיית הקפאת הבנייה בהתנחלויות כלל לא עלתה במהלך הדיון עם אובמה . " שמעתם את דברי הבית הלבן לגבי הסיכוי שיושג הסדר בשנה הקרובה ",  אמר נתניהו ,  בהתייחסו לדברי בכירים בממשל אובמה על כך שהסיכויים להסכם קבע כרגע קרובים לאפס . " המוקד בשיחה היה כיצד להרגיע את השטח ולהשיג יציבות ",  הסביר .
 
נתניהו הודף הביקורת בימין :  לא שוחחתי עם אובמה על הקפאה
ראש הממשלה תיאר את השיחה בבית הלבן כ"אחת הטובות ביותר "  שהיו לו עם נשיא ארה"ב : " לא היו ויכוחים כמו בעבר ".  לדבריו ,  מינויו של ראש מערך ההסברה לא נידון כלל ,  וכך גם לא סכום הפיצויים שאותו תקבל ישראל בשל הסכם הגרעין

