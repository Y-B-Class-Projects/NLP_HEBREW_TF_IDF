מופז על הצעת נתניהו : " נדרשות הכרעות ,  לא מריחות "
 המשנה לראש הממשלה התייחס להצעת נתניהו לגיוס חרדים וערבים לשירות צבאי ואזרחי . " שילוב האזרחים נדרש לפי המלצות ועדת פלסנר ",  אמר . " נתניהו נמנע מהכרעות ברורות "
 המשנה לראש הממשלה ,  שאול מופז ,  התייחס אמש  ( רביעי )  לדבריו שיוחסו לראש הממשלה ,  בנימין נתניהו ,  לפיהם בכוונתו לקדם חקיקה שתקדם גיוס חרדים וערבים לשירות צבאי ואזרחי .  מופז אמר כי הוא  " קיבל באכזבה את הודעת ראש הממשלה כפי שפרסמה בתקשורת "  בנושא קידום חקיקה להגדלת אחוז החרדים בצה"ל .  לדבריו , " זוהי הודעה שנמנעת מקבלת עקרונות הוועדה לשוויון בנטל ומאמירות ברורות של שירות לכל .  שילובם של אזרחי ישראל הערבים בשירות האזרחי צריך להיעשות על פי המלצות דו"ח הועדה לשוויון בנטל ".  
עוד הוסיף מופז כי  " הודעת נתניהו מתחמקת מהאתגר העליון של תיקון אי החוקיות ואי הצדק שבמתן פטור גורף לאוכלוסייה החרדית .  אזרחי ישראל ציפו לאמירות ברורות מראש הממשלה .  המשרתים והמשרתות ציפו להכרעה מנהיגותית וצדק היסטורי ואפקטיבי - ועלול להסתמן שלא כך .  זו השעה למעשים ולא לדיבורים .  להכרעות ולא למריחות ".   
" אנו עומדים בפני שינוי היסטורי בחברה הישראלית ",  אמר הערב ראש הממשלה נתניהו למקורביו .  שעות ספורות לאחר שוועדת פלסנר הגישה את המלצותיה לגיבוש חלופה לחוק טל ,  בכך שקראה להטיל סנקציות אישיות על תלמידי ישיבות שישתמטו מצה"ל ,  אמר נתניהו לגורמים בסביבתו כי בכוונתו להביא לכנסת הצעת חוק משולבת לגיוס ערבים וחרדים כאחד ,  שניתן יהיה ליישמה בפועל .
" המצב שהיה לא יכול להימשך ",  אמר עוד ראש הממשלה למקורביו , " החרדים חייבים להשתלב בשירות צבאי וערביי ישראל חייבים להשתלב גם בשירות האזרחי .  ההמלצות שנמסרו היום כוללות עקרונות חשובים בכיוון הזה ,  אך דרושה התייחסות יותר יסודית לשילוב הערבים בשירות האזרחי ".  נתניהו אמר כי הוא  " נחוש להביא לגידול דרמטי בשיעור ההשתתפות בנטל של חרדים וערבים .  לא נאפשר עוד מצב שלאלה שלא משרתים יהיה מעמד זהה לאלה שמשרתים .  המשתמט לא יקבל כמו המשרת ". 
היום יתחיל נתניהו להיפגש עם ראשי מפלגות הקואליציה ,  כדי לגבש את פרטי הצעת החוק .  ההערכה היא שהמהלך של נתניהו מתואם גם עם המפלגות החרדיות ,  ולכן הוא מעריך כי הדבר לא יעורר משבר קואליציוני .
 מוקדם יותר היום הגיש ח"כ יוחנן פלסנר  ( קדימה )  את המלצות הוועדה בראשותו ,  שממנה פרשו כבר כמה נציגים ,  ובין היתר המליץ להטיל קנס התחלתי בגובה של 7,500 למשתמטים ,  שיגדל במאה שקלים על כל יום נוסף של השתמטות ,  ביטול מלגת  " כולל "  בגובה של 850 שקלים לחודש ,  ופתיחת מסלולי גיוס נוספים לחרדים .  ההמלצות הוצגו לציבור ,  לאחר חודש עבודה בו נערכו 14 ישיבות עומק בנושא .  בנוסף ,  חוברה הצעת חוק אותה ניסח סהר פינטו ,  היועץ המשפטי של ועדת פלסנר .
 
מופז על הצעת נתניהו : " נדרשות הכרעות ,  לא מריחות "
 המשנה לראש הממשלה התייחס להצעת נתניהו לגיוס חרדים וערבים לשירות צבאי ואזרחי . " שילוב האזרחים נדרש לפי המלצות ועדת פלסנר ",  אמר . " נתניהו נמנע מהכרעות ברורות "
 
