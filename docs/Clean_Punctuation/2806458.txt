פיוס מלא ספקות :  סימני השאלה לקראת פגישת נתניהו-לפיד
לאחר נתק ממושך ,  ראש הממשלה ושר האוצר ינסו לסיים את הפגישה בהסכמות שיעניקו מעט חמצן לקואליציה - או שיובילו לפירוקה הבלתי נמנע .  בשני הצדדים מטפחים רשימת דרישות ,  אך דואגים להבהיר : " אפשר לפתור את המשבר בשעתיים "
  ( צפו בנתניהו מתייחס למשבר הקואליציוני בפתח ישיבת הממשלה ,  אתמול )  
אחרי שבועות ארוכים של נתק ,  ראש הממשלה בנימין נתניהו ושר האוצר יאיר לפיד צפויים להיפגש היום  ( שני )  על מנת לנסות לגבש הסכמות שיאפשרו את המשך עבודת הקואליציה .  בליכוד וביש עתיד נשמעו אמש מפויסים יחסית לשורת ההתבטאויות התוקפניות שנשמעו מצד שתי הסיעות בשבועות האחרונים ,  אך עם זאת נראה כי הצדדים מתייחסים בספקנות לסיכויים שהפגישה תפתור את המשבר שנמשך זה יותר מחודש . 
" אמרנו מהרגע הראשון ,  ואנחנו אומרים גם הערב :  אפשר לפתור את המשבר בשעתיים ",  אמרו לוואלה !  חדשות בכירים ביש עתיד .  עם זאת ,  הבהירו בסיעתו של לפיד כי לא יסכימו להתפשר על תכנית מע"מ אפס לדירה ראשונה ,  שנתניהו מסתייג ממנה עמוקות . " נתניהו הרים את ידו בעד התכנית בקריאה ראשונה .  אם ינסו למסמס את החוק - המחיר של זה ברור ",  אמרו .
 עוד בוואלה !  חדשות:הדרוזים והצ'רקסים נגד חוק הלאום : " זו סטירת לחי"לפני בחירות :  נתניהו ולפיד ייפגשו בניסיון אחרון לפתור את המשברקואליציה במשבר :  בליכוד נערכים להקמת מטה בחירות 
בליכוד ,  מנגד ,  הבהירו כי יתנו הזדמנות אחרונה להגיע להבנות לפני שתתקבל החלטה על בחירות . " ראש הממשלה באמת לא החליט סופית שהוא מעוניין בבחירות .  הוא שוקל את זה ,  אבל לא קיבל החלטה ",  אמר גורם בליכוד המעורב במגעים בין הסיעות . " מרגע שהסיעות החרדיות התחייבו שלא תהיה קואליציה חלופית ,  והנושא הזה ירד מהפרק ,  נותרו שתי אופציות על השולחן :  ללמוד לעבוד ביחד - או ללכת לבחירות .  לראש הממשלה גם חשוב להראות לעם שהוא מיצה את כל אפשרויות ההידברות לפני שהולכים לבחירות .  אפשר להמשיך לעבוד יחד ,  אבל כפי שלפיד התנהל בשבועות האחרונים ,  נראה שדווקא הוא אינו מעוניין בכך ". 
הפגישה בין השניים התאפשרה לאחר שבמהלך היממה האחרונה הועברו בין שתי הלשכות מסרים שלפיהם עדיין קיימת האפשרות למצוא נוסחה שתאפשר להעביר את תקציב המדינה ולהמשיך לעבוד יחד עוד כשנה .  
המשבר בקואליציה החל לפני כמה שבועות סביב תקציב המדינה וסוגיית מע"מ 0% והגיע לשיא עם העברתו בקריאה טרומית של  " חוק ישראל היום "  לפני כשלושה שבועות .  מאז חל נתק מוחלט בין יש העתיד והתנועה מחד והליכוד מצד שני ,  כשאישור חוק הלאום בממשלה לפני שבוע רק החריף את המחלוקת .  מאז נעשו מספר ניסיונות לגשר על המחלוקת - אולם ללא הצלחה .
 במקביל בדק ראש הממשלה נתניהו אפשרות להקדים את הבחירות באמצעות העברת חוק לפיזור הכנסת ,  ולשם כך ניהל מגעים עם הסיעות החרדיות .  נראה כי מאמציו של נתניהו להגיע לפשרה עם לפיד ולבני היום הם ,  כאמור ,  בבחינת ניסיון סופי לאחות את הקרעים לפני פירוק סופי של הקואליציה .
  ( עדכון ראשון :  23:16 ) 
לפניות לכתב עמרי נחמיאס :  omri_n@walla.net.il 

פיוס מלא ספקות :  סימני השאלה לקראת פגישת נתניהו-לפיד
לאחר נתק ממושך ,  ראש הממשלה ושר האוצר ינסו לסיים את הפגישה בהסכמות שיעניקו מעט חמצן לקואליציה - או שיובילו לפירוקה הבלתי נמנע .  בשני הצדדים מטפחים רשימת דרישות ,  אך דואגים להבהיר : " אפשר לפתור את המשבר בשעתיים "
 
