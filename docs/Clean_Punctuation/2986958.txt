נתניהו בירך את ג'רבי על הארד : " ירדן ,  שיחקת אותה "
 ראש הממשלה בירך את המדליסטית ואליו הצטרף גם הנשיא שאמר : " עצרנו את נשימתנו ,  אבל מי שעשה את זה זו את ".  השרה רגב : " נלחמת כמו לביאה ".  שרת המשפטים שקד : " גאווה ישראלית ,  גאווה נשית "
 ראש הממשלה בנימין נתניהו בירך הערב  ( שלישי )  את הג'ודוקא ירדן ג'רבי על זכייתה במדליית ארד אולימפית באולימפיאדת ריו . " ירדן ,  שיחקת אותה !  כולנו גאים בך ",  צייץ בחשבון הטוויטר שלו .  לראש הממשלה הצטרפו שרים ופוליטיקאים שבירכו את ג'רבי על ההישג האישי ,  וההישג הישראלי הראשון באולימפיאדה הנוכחית .
 נשיא המדינה ראובן ריבלין שוחח עם ג'רבי ואמר לה : " כל העם פה בישראל מתרגש יחד איתך .  אני רוצה לומר לך שעצרנו את נשימתנו והתפללנו ,  אבל מי שעשה זאת זו את .  את פשוט אלופה .  כל הכבוד לך ".  הנשיא ביקש מירדן למסור את הערכתו גם לשגיא מוקי . " תמסרי גם לחבר שלנו ,  שגיא ,  שעשה אתמול כל מאמץ .  התפללנו איתו יחד ",  אמר . " כשאת שמה את האצבע על דגל ישראל כולנו יודעים שזה בא מעוצמה וגם מהלב ".  
" ירדן את גדולה ",  אמרה שרת הספורט והתרבות מירי רגב . " נלחמת כמו לביאה ואנחנו גאים בך מריו עד ישראל .  הבאת לנו גאווה גדולה ובזכותך דגל ישראל יונף היום על הפודיום ".  
גם שר הביטחון אביגדור ליברמן הצטרף לברכות וכתב : " ירדן ,  כל הכבוד על הארד .  בשבילנו את שווה זהב !  ".  שרת המשפטים איילת שקד סיפרה בעמוד הפייסבוק שלה על  " צעקות שמחה בבית ",  וציטטה את ג'רבי שאמרה  " אולי זה ספורט אינדיבידואלי ,  אבל אנחנו נבחרת אחת ".   " אלופה ",  כתבה . " גאווה ישראלית ,  גאווה נשית ".  
שר האנרגיה יובל שטייניץ פרסם תמונה של ג'רבי לאחר הזכייה בעמוד הפייסבוק שלו ,  וכתב : " מדהימה !  גאווה ישראלית .  ירדן ,  ריגשת מדינה שלמה ".  יו"ר הכנסת יולי אדלשטיין הוסיף : " הבאת לא רק מדליה כחול-לבן אלא גם הישג גדול שהחזיר את הספורט הישראלי למפה ,  יחד עם שגיא מוקי שהפגין רוח לחימה וספורטיביות למופת .  כולנו גאים בכם ". 
שרת התרבות והספורט מירי רגב ,  שנוכחת בתחרויות בריו ,  אמרה : " הפודיום לא שלי ,  המדליה לא שלי .  זו גאווה למדינה ולאזרחים שלנו .  אנחנו יושבים פה מתחילת התחרויות והספורטאים רק חוטפים ביקורת .  הייתי במתח גדול .  לאורך כל הדרך ניסיתי להימנע מללחוץ עליהם .  ישבתי מהצד וראיתי מה זה האנרגיות האלה שיש באולימפיאדה ".  

נתניהו בירך את ג'רבי על הארד : " ירדן ,  שיחקת אותה "
 ראש הממשלה בירך את המדליסטית ואליו הצטרף גם הנשיא שאמר : " עצרנו את נשימתנו ,  אבל מי שעשה את זה זו את ".  השרה רגב : " נלחמת כמו לביאה ".  שרת המשפטים שקד : " גאווה ישראלית ,  גאווה נשית "
 
