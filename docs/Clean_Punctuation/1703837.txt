 " אובמה מקדם מו"מ ישיר בתמורה להמשך ההקפאה "
 העיתון 'אל חיאת' מדווח ,  כי הנשיא האמריקאי הציע לאבו מאזן לפתוח במו"מ ישיר עם ישראל בתמורה להמשך הקפאת הבנייה בשטחים .  לפי הדיווח ,  גם האמריקאים רואים בשיחות הקרבה בזבוז זמן 
" הממשל האמריקאי הציע לפלסטינים להסכים למשא ומתן ישיר עם ישראל בתמורה להבטחה ,  לפיה הקפאת הבנייה בהתנחלויות בגדה המערבית תוארך לתקופה נוספת ".  כך דיווח הבוקר  ( שני )  העיתון  " אל-חיאת "  היוצא לאור בלונדון .  בכיר פלסטיני סיפר לעיתון כי השליח האמריקאי למזרח התיכון ג'ורג' מיטשל מתקשה לקדם את שיחות הקרבה משום שראש הממשלה  " נתניהו מתעקש שלא לדון בנושא הגבולות אלא במגעים ישירים מול הפלסטינים ". 
 עוד דיווח הבכיר כי הממשל האמריקאי הבהיר לפלסטינים כי עוד ועוד סבבים של שיחות הקרבה ללא השגת שום התקדמות או הישג הם בזבוז של זמן . " על כן הציע הממשל לפלסטינים לעבור למגעים ישירים בתמורה לכך שישראל תמשיך בהקפאה בהתנחלויות בגדה ,  מלבד ירושלים ,  וזאת משום שתקופת ההקפאה אמורה להסתיים באוקטובר הקרוב ",  הוסיף ואמר .
  ראש הממשלה בנימין נתניהו צפוי לצאת היום לביקור בוושינגטון ,  במהלכו הוא ייפגש עם נשיא ארצות הברית ברק אובמה .  השניים צפויים לדון בשיחות הקרבה בין ישראל לפלסטינים ובניסיונות להפוך אותן למו"מ ישיר .  היום ייפגש שר הביטחון אהוד ברק עם ראש הממשלה הפלסטיני סלאם פיאד ,  לראשונה מאז נפתחו שיחות הקרבה בין ישראל לבין הרשות .  מלשכתו של ברק נמסר ,  כי הפגישה תעסוק ב"נושאים שונים הקשורים ליחסים בין ישראל לפלסטינים ". 
 אתמול דחתה ועדת השרים לענייני חקיקה את הצעת החוק ,  לפיה יידרש אישור של הכנסת להארכה של תקופת הקפאת הבנייה בשטחים .  נתניהו אמר בישיבת שרי הליכוד כי הוא מתנגד להצעת החוק לפיה הקפאה נוספת תחייב את אישור הכנסת שכן הממשלה ,  לדבריו , " חזקה ,  ואני לא חושב שצריך לחשק אותנו ".  

" אובמה מקדם מו"מ ישיר בתמורה להמשך ההקפאה "
 העיתון 'אל חיאת' מדווח ,  כי הנשיא האמריקאי הציע לאבו מאזן לפתוח במו"מ ישיר עם ישראל בתמורה להמשך הקפאת הבנייה בשטחים .  לפי הדיווח ,  גם האמריקאים רואים בשיחות הקרבה בזבוז זמן

