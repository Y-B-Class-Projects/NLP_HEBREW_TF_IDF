האב שבנו נפצע מפגיעת טיל הנ"ט באוטובוס : " לקחו אותו בידיעה שהאזור חם "
 אביו של החייל שמאושפז בבית החולים סורוקה לאחר שנפצע קשה מפגיעת הטיל בכפר עזה מתח ביקורת על מערכת הביטחון . " לא מבין למה לקחו את הבן שלי בזמן שיודעים שהאזור הזה חם ".  מצבו של החייל השתפר והוא שב להכרה .  במקביל ראש הממשלה ביקר את פצועי התקריות בעזה
יומיים לאחר ירי טיל הנ"ט לעבר אוטובוס החיילים בגבול רצועת עזה ,  החייל שנפצע קשה באירוע פקח הבוקר  ( רביעי )  את עיניו לראשונה בעודו מאושפז .  מבית החולים סורוקה נמסר כי החייל בהכרה ,  נושם בכוחות עצמו ומתקשר עם סביבתו .  בעקבות השיפור במצבו הוא יועבר מהיחידה לטיפול נמרץ למחלקה הכירורגית .
" החייל פונה לסורוקה כשהוא סובל מפגיעה קשה באברים שונים בגוף ",  אמר פרופסור מוטי קליין ,  מנהל המחלקה לטיפול נמרץ - כללי בסורוקה . " לאחר בירור רפואי ראשוני וייצוב מצבו בחדר הטראומה ,  הועבר לחדר ניתוח לסדרת ניתוחים בסיומם הועבר ליחידה לטיפול נמרץ .  התאוששותו מהירה ומשביעת רצון ".  
אביו של החייל הביע כעס על התקרית בה נפצע בנו : " אני לא מבין למה לקחו את הבן שלי בזמן שיודעים שהאזור הזה חם .  לא ברור לי מי החליט על זה ".  האב הוסיף כי הם מצפים ומתפללים להבראתו . " כולנו מחבקים ועוטפים אותנו באהבה - החברים והצבא ",  סיפר . " הוא מזיז רגליים וידיים ". 
בני משפחתו של החייל ציינו כי הבוקר הוא החל לשוחח איתם לראשונה מאז התקרית .  עוד ציינו כי הוא זוכר את פרטי האירוע ואת השתלשלותו .  בתוך כך ,  ראש הממשלה בנימין נתניהו ביקר היום את החייל ,  שוחח עמו ואיחל לו החלמה מהירה .  אביו של הפצוע סיפר כי  " ראש הממשלה הגיע לביקור ,  שאל אותו לשלומו ואם הוא זוכר מה קרה באירוע .  הוא ענה לו מה קרה בתקרית בה נפצע ". 
נתניהו ביקר גם הקצין שנפצע בפעילות המבצעית בעומק רצועת עזה ביום ראשון האחרון ,  בה נהרג סא"ל מ' .  הקצין ,  שנפצע באורח בינוני ,  הועבר ממחלקת טיפול נמרץ למחלקה אחרת .  

האב שבנו נפצע מפגיעת טיל הנ"ט באוטובוס : " לקחו אותו בידיעה שהאזור חם "
 אביו של החייל שמאושפז בבית החולים סורוקה לאחר שנפצע קשה מפגיעת הטיל בכפר עזה מתח ביקורת על מערכת הביטחון . " לא מבין למה לקחו את הבן שלי בזמן שיודעים שהאזור הזה חם ".  מצבו של החייל השתפר והוא שב להכרה .  במקביל ראש הממשלה ביקר את פצועי התקריות בעזה

