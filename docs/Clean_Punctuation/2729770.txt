בן 30 קרא לרצוח את נתניהו ובנט בפייסבוק - ונעצר 
" ראש הממשלה ,  בנו ובנט צריכים למות ",  כתב גולש ברשת ,  ואחרי התערבות שב"כ הוא אותר .  החשוד ,  שטופל בעבר בבית חולים פסיכיאטרי ,  נעצר לפני כשנה עקב איום על הנשיא פרס
המשטרה עצרה בסוף השבוע את שחר רוזנבלום ,  צעיר בשנות ה-30 לחייו ,  שאיים בפייסבוק לפגוע בראש הממשלה בנימין נתניהו ,  באחד מבניו ובשר הכלכלה ,  נפתלי בנט .  בית המשפט בפתח תקווה האריך את מעצרו של החשוד .
 תחילת הפרשה בסטטוס פייסבוק בחשבונו האישי של רוזנבלום ,  בו כתב בין היתר : " ראש הממשלה ,  בנו ובנט צריכים למות ".  בסוף השבוע העבירו אנשי היחידה לאבטחת אישים בשב"כ מידע למשטרת מרחב השרון אודות הסטטוס ,  ובעקבות כך נפתחה חקירה במשטרת מרחב השרון .  החשוד אותר ונעצר ,  ואז התברר כי לא מדובר במקרה הראשון .  כך למשל ,  לפני כשנה נעצר רוזנבלום לאחר שהעלה סטטוס דומה ,  בו קרא לפגוע בנשיא המדינה שמעון פרס .
 עוד בוואלה !  חדשותהר ציון הובא למנוחות : " לימד אותנו גבורה מה היא"בני 14 סחטו את חברם לכיתה : " רוסי ,  תביא כסף "" אם הטייס הפך לטרוריסט - הסיכוי לעצור אותו אפסי "
 החשוד הובא לבית המשפט בפתח תקווה ומעצרו הוארך .  במשטרה ,  כמו גם בשב"כ ,  לקחו ברצינות רבה את האיומים ,  ובהתנהלות החקירה עודכנו הגורמים הבכירים ביותר בשני הארגונים . " אנחנו לא מקלים בזה ראש ,  וביצענו את כל הפעולות הדרושות ביצוע בעקבות האירוע ",  אמר גורם בכיר במשטרת מרחב השרון . " הוא מתקשה להסביר לנו מה המניע למעשים שלו ",  הוסיף . " אנחנו מניחים כי הוא בעל אישיות גבולית ". 
נוסף על המעצר לפני כשנה ,  לפני כשנתיים עמד רוזנבלום לדין לאחר שבתכתובת עם חבר כנסת בפייסבוק איים על נתניהו  מה שגרם להגשת תלונה על ידי קצין הכנסת .  החשוד טופל בעבר בבית חולים פסיכיאטרי ,  אולם נקבע כי הוא כשיר לעמוד לדין .  השופט מנחם מזרחי אסר עליו אז גישה למחשב עם אינטרנט והמליץ להמשיך את הטיפול בו .  

בן 30 קרא לרצוח את נתניהו ובנט בפייסבוק - ונעצר 
" ראש הממשלה ,  בנו ובנט צריכים למות ",  כתב גולש ברשת ,  ואחרי התערבות שב"כ הוא אותר .  החשוד ,  שטופל בעבר בבית חולים פסיכיאטרי ,  נעצר לפני כשנה עקב איום על הנשיא פרס

