זה ייגמר בבוז'י :  איזה מחיר נתניהו מוכן לשלם בשביל האחדות ? 
מיום הקמת הממשלה מנסה ראש הממשלה להרחיב אותה ,  יש שיאמרו די בצדק לאור השיטה הפוליטית הנהוגה בישראל ,  אולם נדמה שזה הפך לספורט לאומי עוד לפני שהג'ודו קיבל מקום של כבוד .  עכשיו רק נותר לראות מי ישלם את המחיר
אם חשבנו שכניסתו של ליברמן לממשלה מבשרת על סגירת הדלתות לשותפים נוספים ,  הרי שטעינו .  הסוד הגלוי ביותר במערכת הפוליטית נחשף השבוע - נתניהו והרצוג מנהלים מגעים להצטרפותו של המחנה הציוני לקואליציה .  אמנם הסיבוב הקודם הסתיים בצורה די כואבת ,  אך המשחק הפוליטי טרם נגמר וממשלת אחדות עדיין על הפרק .
 מיום הקמת הממשלה מנסה ראש הממשלה להרחיב אותה ,  יש שיאמרו די בצדק לאור השיטה הפוליטית הנהוגה בישראל ,  אולם נדמה שזה הפך לספורט לאומי עוד לפני שהג'ודו קיבל מקום של כבוד .  כבר אחרי כהונתו הראשונה הוא הבין את הנוסחה :  ממשלה צרה היא מתכון בטוח להקדמת הבחירות .  כבר בשלב הזה הוא הפך לאוהד של ממשלת ה-61 פלוס על פני ממשלה שמרכיבה חצי מהכנסת ועוד אחד .  
צלקות סיום מושב החורף של הכנסת עדיין צרובות בפניו .  נתניהו לא שוכח כיצד שני חברי הכנסת הזוטרים מהליכוד - דודי אמסלם ואברהם נגוסה - מנעו העברת חוקים ואפילו כמעט והפילו את הקואליציה ,  שכן ,  רק יציאה לפגרה מנעה עוד ביזיונות שהיו מטילים כתם נוראי על יציבות הממשלה .  אז גמלה בליבו ההחלטה שצריך ,  באותה השעה במיוחד ,  ממשלה רחבה .  
כך ,  רגע קט לפני סיום הפגרה הצטרף ליברמן לקואליציה .  אך יש לומר ביושר :  נתניהו רצה גם את בוז'י כשותף בכיר ולכן הוא מנסה להכניס את מפלגת העבודה לממשלה ,  גם אם השניים מכחישים .  
לממשלת אחדות יש מחיר ואפילו כבד עד מאוד :  הענקה המונית של תיקים לשותף המצטרף .  בייחוד כשהשותף העתידי חייב לעשות את הבלתי ייאמן ולצרף סיעה שרובה המוחלט מתנגד בעיקשות להצטרפות לממשלת נתניהו .  
כרגע מה שברור הוא שתיק החוץ מחכה לבוז'י והליכוד ישלם במספר שרים כמו הנגבי ואולי אקוניס .  כולנו יתנו את תיק הכלכלה ,  ש"ס יתנו את תיק הנגב והגליל והבית היהודי ייתן את תיק החקלאות .  
כל זאת במידה והממשלה מורחבת על הבסיס הקיים .  אך תמיד נמצאת האופציה של הצרחה ,  כמו בשחמט .  כך למשל מפלגת הבית היהודי תצא והאפשרויות יורחבו ,  כאשר לתיק החוץ נוספים תיקי הבית היהודי :  ציפי לבני למשפטים ויחימוביץ' וכבל לחינוך וכלכלה .
 צריך לזכור כי אפשרות זו כבר עלתה בעבר ואפילו כמעט והגיעה להבשלה ,  כאשר בנט ראה את ליברמן קופץ כיתה לתפקיד שר הביטחון .  הוא רצה את תיק החוץ ועשה שרירים ,  כאשר באה הדרישה ההזויה של מזכיר צבאי לכל חבר קבינט .  אז התעצם המשבר עם נתניהו ואז גם נולד הרעיון של צירוף המחנה הציוני לממשלה במקום בנט .
 בכירים בעבודה חיכו רק ל-"כן "  מנתניהו ,  שעה שאיילת שקד הבינה כי צריך לרדת מהעצים ,  וביחד עם ליצמן הביאו לפשרה .
 נדמה כי השחקנים מבינים היטב שעליהם להתנהל בחוכמה בכדי לצלוח את הסיבוב הנוכחי ולזכות בתיקים בהם הם חפצים .  מסתמן כי המגעים ימשיכו להתנהל במחשכים ,  ואנחנו נמשיך להיראות מופתעים ,  עד שבוקר אחד נתעורר לממשלת האחדות לה חיכינו ,  רק לא ברור מי יהיה חבר בה .
 אריק זיו הוא פרשן פוליטי ומייסד אתר  " ליכודניק "  

זה ייגמר בבוז'י :  איזה מחיר נתניהו מוכן לשלם בשביל האחדות ? 
מיום הקמת הממשלה מנסה ראש הממשלה להרחיב אותה ,  יש שיאמרו די בצדק לאור השיטה הפוליטית הנהוגה בישראל ,  אולם נדמה שזה הפך לספורט לאומי עוד לפני שהג'ודו קיבל מקום של כבוד .  עכשיו רק נותר לראות מי ישלם את המחיר

