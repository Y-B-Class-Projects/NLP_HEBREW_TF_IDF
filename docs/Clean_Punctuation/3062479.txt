מלון  " קינג דיוויד "  ייסגר :  ישראל מתכוננת לנחיתתו של טראמפ
במערכת הביטחון וברשות שדות התעופה נערכים לקראת ביקורו של נשיא ארה"ב בישראל ב-22 במאי .  טראמפ צפוי להתארח עם פמלייתו ,  שתכלול בין היתר את רעייתו ,  בתו איוונקה ובעלה ג'ארד קושנר ,  במלון בירושלים - שייסגר על כל 233 חדריו עבורם
נשיא ארצות הברית דונלד טראמפ ,  שעתיד לנחות בישראל ב-22 במאי ,  צפוי לשהות בארץ 26 שעות ,  ובמערכת הביטחון ,  וברשות שדות התעופה מתכוננים בימים האחרונים להגעתו .  על פי לוח הזמנים המתוכנן ,  המטוס הנשיאותי  " אייר פורס 1 ",  ועליו פמליית הנשיא ,  שתכלול בין היתר את רעייתו מלניה ,  בתו איוונקה ובעלה ג'ארד קושנר ,  יצא מערב הסעודית וינחת ברחבת  " ג'ולייט "  המיועדת לאח"מים בנמל התעופה בן גוריון ביום שני בעוד שבועיים בשעה 11:00 .  טראמפ ואנשיו יתקבלו בידי ראש הממשלה בנימין נתניהו והסגל הבכיר בשירות המדינה .  
טראמפ צפוי להתארח עם רעייתו מלניה במלון  " קינג דיוויד "  בירושלים .  לנוכח זאת ,  המלון ,  על כל 233 חדריו ,  ייסגר לטובת הנשיא ופמלייתו .  חלק מאנשי הנשיא יתארחו במלונות אחרים סמוכים .  על פי חלק מהדיווחים ,  טראמפ עשוי לשאת נאום במצדה ,  אולם לא ברור אם הדבר אכן יצא לפועל .  כמו כן ,  צפוי טראמפ לערוך פגישה עם מקבילו בישראל ,  הנשיא ראובן ריבלין .
 ביום למחרת ,  יום שלישי ,  ימריא טראמפ במטוסו בשעה 13:00 בצהריים לכיוון רומא ,  שם ייפגש עם האפיפיור פרנציסקוס .  במהלך נחיתתו והמראתו צפוי להיסגר המרחב האווירי של ישראל להמראות ולנחיתות .  לוח הזמנים של הנשיא טרם ידוע ,  אך הוא יכלול בוודאות פגישות עם ראש הממשלה נתניהו ויו"ר הרשות הפלסטינית אבו מאזן ,  ככל הנראה בבית לחם .  
לקריאה נוספת :" מגן כחול ":  המשטרה נערכת למבצע הענק לאבטחת ביקור טראמפדיווח : " טראמפ דחה הצעה להשתתף באירועי 50 שנה למלחמת ששת הימים"להפיל את דאעש ,  להתניע משא ומתן :  טראמפ יפתח את ביקורו בריאד 
בפתח ישיבת הממשלה הבוקר התייחס נתניהו לביקורו של טראמפ . " מדינת ישראל תתכבד בעוד שבועיים לארח את נשיא ארצות הברית דונלד טראמפ ורעייתו במסעו הראשון כנשיא מחוץ לארצות הברית ",  אמר ראש הממשלה . " הנשיא יתקבל כאן בחום רב כידיד גדול של ישראל וכפי שראוי למנהיג בעלת בריתנו הגדולה .  הנשיא מבקש לבחון את הדרכים לחידוש תהליך השלום עם הפלסטינים .  אני שותף לרצון הזה ואזרחי ישראל שותפים לרצון הזה .  אנחנו רוצים בשלום .  אנחנו גם מחנכים את הילדים שלנו לשלום ".  
עם זאת ,  הוסיף נתניהו : " שמעתי את אבו מאזן שמשבח טרוריסטים ומשלם להם לפי חומרת הרציחות שהם עשו .  שמעתי את אבו מאזן אומר שהפלסטינים מחנכים את ילדיהם לשלום גם כן .  לצערי זה פשוט לא נכון ".  
בשבוע שעבר החלה המשטרה בהיערכות לביקורו של טראמפ בישראל תחת שם הקוד  " מגן כחול ".  מבצע האבטחה המורכב והרגיש יכלול כעשרת אלפים שוטרים ,  שיפעלו בפיקודו של מפכ"ל המשטרה רוני אלשיך .  בימים האחרונים החלו באגף המבצעים של המשטרה לבנות את תכנית המבצע ,  שאליו שותפים כוחות ממחוז ירושלים ,  ממחוז מרכז וממחוז ש"י .
 האמריקנים מעדיפים שתנועת הנשיא טראמפ ופמלייתו מנתב"ג לירושלים תיעשה במסוקי חיל האוויר האמריקני ,  כפי שהיה בביקורים קודמים של נשיאי ארצות הברית בישראל ,  אולם במשטרה נערכים גם לאפשרות שהתכנית תיאלץ להשתנות ,  ויהיה צורך להשתמש בכביש 1 .  כך ,  למשל ,  בעת ביקורו של ברק אובמה בארץ ,  סופת רוח ואבק פתאומית מנעה מהמסוקים להמריא .
 במקרה כזה ,  הכביש ייחסם לחלוטין במשך שעות ,  וכ-2,000 לוחמים של משמר הגבול  ( מג"ב )  יתפרסו לכל אורכו .  עוד לפני יציאת השיירה מנמל התעופה בן גוריון ,  הכביש יהפוך לסטרילי ולא תתאפשר תנועת כלי רכב עליו ,  עד להגעת השיירה לירושלים .  

מלון  " קינג דיוויד "  ייסגר :  ישראל מתכוננת לנחיתתו של טראמפ
במערכת הביטחון וברשות שדות התעופה נערכים לקראת ביקורו של נשיא ארה"ב בישראל ב-22 במאי .  טראמפ צפוי להתארח עם פמלייתו ,  שתכלול בין היתר את רעייתו ,  בתו איוונקה ובעלה ג'ארד קושנר ,  במלון בירושלים - שייסגר על כל 233 חדריו עבורם

