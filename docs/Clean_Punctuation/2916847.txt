גופת המחבלת בת ה-16 מהפיגוע בשוק מחנה יהודה הועברה לפלסטינים
גופתה של הדיל עוואד ,  שביצעה פיגוע דקירה באמצעות מספריים עם בת דודתה בת ה-14 ,  הועברה באישור ראש הממשלה ושר הביטחון .  גורמים ביטחוניים ,  שהמליצו על החזרת הגופה ,  טענו כי  " המדיניות לא השתנתה ,  אך כל מקרה ייבחן לגופו "
  ( אחי המחבלת שחוסלה בשוק מחנה יהודה : " היא גאווה למשפחה )  
ראש הממשלה בנימין נתניהו ושר הביטחון משה יעלון אישרו היום  ( שישי )  את העברת גופת המחבלת המחבלת הדיל עוואד ,  הנערה בת ה-16 שביצעה פיגוע הדקירה בשוק מחנה יהודה בירושלים באמצעות מספריים יחד עם בת דודתה בת ה-14 ,  לידי הפלסטינים .  העברת גופתה של המחבלת אושרה לאחר בחינה של המלצה ברורה מטעם גורמי ביטחון שונים .  לדברי גורמים ביטחוניים ,  הגופה הועברה לידי הפלסטינים בשעה 15:00 .  
במערכת הביטחון מעריכים כי הלווייתה של עוואד תעבור בשקט יחסי וללא הפרות סדר .  עם זאת ,  אמרו הגורמים כי  " בכירי מערכת הביטחון היום ,  ללא חריגים ,  בעד החזרת גופות המחבלים הפלסטינים שמוחזקות בישראל .  מדובר בסוגיה מאוד בעייתית והיא מתדלקת אלימות ומניעה הסתה ".  הם הוסיפו כי המדיניות בנושא לא השתנתה ,  אך כי  " כל מקרה יבחן לגופו ". 
שר הביטחון והרמטכ"ל גדי איזנקוט התנגדו להחזקת הגופות בידי ישראל עוד מתחילת גל הטרור הנוכחי ,  זאת עקב החשש שהחזקתן תשיג פעולה הפוכה ותבעיר את השטח במקום להוות מנוף לחץ על הפלסטינים .  בחודשים האחרונים פנו שייחים ובכירים פלסטינים לגורמים במערכת הביטחון ודרשו את החזרת הגופות ,  בדגש על גופות נשים ,  אך קיבלו תשובה שלילית בהתאם להנחיות הדרג המדיני .  בעקבות הסירוב הישראלי ,  התקיימו עשרות תהלוכות והפגנות שחלקן הסתיימו באלימות כלפי חיילים ואזרחים ביהודה ושומרון .  
לקריאה נוספת:ישראל העבירה לפלסטינים גופות של שבעה מחבליםישראל השיבה לפלסטינים שתי גופות מחבלים נוספותאחי המחבלת שחוסלה בבירה : " מקווה שתשמש דוגמה לכולם "  
בסוף החודש שעבר דווח בוואלה !  NEWS כי 28 גופות של מחבלות ומחבלים מגל הפיגועים האחרון לא הוחזרו למשפחותיהם על ידי צה"ל ,  בהנחיית הדרג המדיני .  מטרת ההחלטה של הממשלה שלא להשיב את הגופות לידי הרשות הפלסטינית ,  בניגוד להמלצת השב"כ ,  הייתה לייצר הרתעה ולהפעיל לחץ על המשפחות ,  במטרה למנוע פיגועים .
 לפני כחודש וחצי העבירה ישראל עשר גופות מחבלים לידי הפלסטינים .  הגופות הועברו לידי הפלסטינים דרך מעבר תרקומיא .  באחד מהמקרים ,  תושבי חברון ערכו עצרת לכבוד קבלת שבע גופות ,  שבה השתתפו מאות בני אדם ,  בהם משפחות ההרוגים ונציגים רשמיים מהנהגת הפלגים השונים .  
עוואד ובת דודתה ,  נורהאן ,  הגיעו לשוק ודקרו גבר בן 70 ,  תושב בית לחם .  הן נורו על ידי שוטר שזיהה את המתרחש .  מאבטח בן 27 ,  שרץ כדי לסייע בנטרול המפגעות ,  נפצע ככל הנראה אף הוא מהירי ומצבו קל .  צוותי מד"א העניקו טיפול גם לכמה אנשים שלקו בחרדה .  הדקור ,  שנפצע בראש ובגב ,  והמאבטח ,  שסבל מפצע ירי בידו ,  פונו לבית החולים הדסה עין כרם .  הם אושפזו ביחידת הטראומה של בית החולים .
 השבוע פתחה המחלקה לחקירות שוטרים בחקירה נגד השוטר שירה בעוואד .  בסרטון שנחשף בוואלה !  NEWS נראה כי השוטר מוסיף לירות בה גם לאחר ששכבה על המדרכה ללא יכולת לזוז .  בת דודתה נפצעה באורח קשה בפיגוע ופונתה לבית החולים .  השוטר נחקר בשבוע שעבר במשך כמה שעות על ידי צוות ירושלים במחלקה לחקירות שוטרים בחשד לגרימת מוות וניסיון לגרימת מוות ,  בעת שירה עשרה כדורים לעבר שתי המחבלות .  

גופת המחבלת בת ה-16 מהפיגוע בשוק מחנה יהודה הועברה לפלסטינים
גופתה של הדיל עוואד ,  שביצעה פיגוע דקירה באמצעות מספריים עם בת דודתה בת ה-14 ,  הועברה באישור ראש הממשלה ושר הביטחון .  גורמים ביטחוניים ,  שהמליצו על החזרת הגופה ,  טענו כי  " המדיניות לא השתנתה ,  אך כל מקרה ייבחן לגופו "
 
