סקר אחרי האיחוד :  לבני והרצוג בראש עם 24 מנדטים
לפי סקר חדשות 2 ,  האיחוד עושה טוב לעבודה ולתנועה ,  שעולות בשלושה מנדטים לעומת הכנסת הנוכחית .  לפיד מתרסק לשמונה .  נתניהו עם 23 מנדטים ,  אולם בשאלה מי מתאים לכהן בראשות הממשלה הוא מקדים את לבני והרצוג רק ב-3%
 ( לבני והרצוג בעוטף עזה :  מתחילים את המסע לשינוי פני ישראל )  
סקר ראשון שנערך אחרי האיחוד בין מפלגת העבודה לתנועה מראה נתון מרשים מאוד עבור ציפי לבני ויצחק הרצוג .  לפי הסקר שפורסם הערב  ( חמישי )  בחדשות 2 ,  הרשימה המשותפת של יו"ר האופוזיציה ושרת המשפטים לשעבר הייתה מקבלת 24 מנדטים אילו הבחירות היו מתקיימות היום .  שתי המפלגות מחזיקות בכנסת הנוכחית ב-21 מושבים .  הרשימה המאוחדת ,  שטרם פורסם שמה  היא גם זו שזוכה בכמות המנדטים הגדולה ביותר .  מיד אחריה מתייצב הליכוד בראשות בנימין נתניהו עם 23 מנדטים .
 מהסקר עולה כי האיחוד בין העבודה לתנועה נוגס בהישגיהן של כמה מפלגות אחרות .  מפלגת כולנו של משה כחלון ,  שעקרונותיה פורסמו היום  זוכה רק לתשעה מנדטים ,  אחרי שברוב הסקרים הקודמים קיבלה מספר דו-ספרתי .  הבית היהודי של בנט מתחזקת ל-15 מנדטים לעומת 12 היום .  עם זאת ,  מדובר בעלייה מתונה יותר לעומת סקרים קודמים שנתנו לבית היהודי נתון גבוה יותר .  עוד בסקר :  ש"ס ,  שסובלת מקרע חמור בהנהגתה מקבלת למרות זאת תשעה מנדטים ,  יש עתיד של לפיד  ( 19 היום )  צוללת לשמונה וכך גם ישראל ביתנו של ליברמן .  יהדות התורה מתחזקת לשמונה מנדטים ,  ואילו מרצ נחלשת מעט לחמישה .  המפלגות הערביות זוכות יחד ל-11 מושבים בכנסת הבאה .  
בחירות 2015 || אזור מיוחד בוואלה !  חדשותאלדד יניב שוקל לרוץ לכנסת עם העבודה : " אחליט בסוף השבוע"ישי יודיע על עתידו : " דרעי אוסר עליו להתראיין ללא אישור"לפיד : " אלה בחירות בין ימין למרכז ,  ורוב העם במרכז "  
גם בתשובה לשאלה מי ראוי יותר להנהיג את המדינה ישנם נתונים מעודדים מאוד עבור הרשימה המאוחדת ,  שבינתיים נקראת  " הגוש הציוני ".  36% מהנשאלים השיבו שראש הממשלה נתניהו צריך להמשיך לכהונה נוספת ,  בעוד שלא רחוק מאחור נמצאים הרצוג ולבני ,  עם 33% .  
לבני והרצוג כבר יצאו היום לשטח וקיימו סיור משותף בעוטף עזה . " אנחנו מתחילים את מסע הבחירות לשינוי פני ישראל ,  כאן ,  מהגבול עם עזה - המקום שספג טילים ,  מנהרות וכאב ועמד בגבורה ובעוז ",  אמר הרצוג .  
הרצוג נתן ביטוי לממד הביטחוני שמצוי גם הוא ,  יחד עם הנושאים הבוערים האחרים ,  במרכז מערכת הבחירות . " ביטחון המדינה בלב מחשבותינו .  אך אנחנו באים לשכנע שביטחון אפשר להשיג גם עם תהליכים מפוכחים .  אין פשרות עם הטרור ,  אבל יש יוזמה מדינית מקורית ,  יש יכולת לתת תקווה ,  יש צורך לפתוח את עזה תוך כדי תהליך שישמור על הביטחון כדי לאפשר שקט וביטחון לתמיד ". 
מנגד אמר היום נתניהו כי  " בימים האחרונים ,  קמפיין ציבורי אדיר כמעט חסר תקדים ,  תומך ומקדם כל פוליטיקאי ,  בכל מפלגה ,  שמתנגדים לממשלת ליכוד בראשותי .  לקמפיין יש מטרה ברורה .  להעביר את השלטון לידי מחנה השמאל ".  בנאום בפני תומכים במצודת זאב הוא הזהיר כי אותם גורמים  " רוצים להעביר לשמאל את ההחלטות על ביטחון המדינה ,  ועל כלכלת ישראל ". 
לפיד מצדו בחר אף הוא להעביר ביקורת מרומזת על האיחוד ,  שלדבריו  " סידר "  את המערכת הפוליטית בישראל . " יש עכשיו הסדרים ברורים :  יש משמאל את העבודה ואת מרצ .  יש מימין את הליכוד ואת בנט ,  שהופכים להיות יותר ויותר ימין קיצוני ,  ויש את המרכז ",  אמר .  לדבריו , " הבחירות האלה לא יהיו בין ימין לשמאל ,  אלא בין ימין למרכז ,  ובמרכז נמצאים רוב אזרחי ישראל .  יש אפשרות לשינוי אמיתי ".  

סקר אחרי האיחוד :  לבני והרצוג בראש עם 24 מנדטים
לפי סקר חדשות 2 ,  האיחוד עושה טוב לעבודה ולתנועה ,  שעולות בשלושה מנדטים לעומת הכנסת הנוכחית .  לפיד מתרסק לשמונה .  נתניהו עם 23 מנדטים ,  אולם בשאלה מי מתאים לכהן בראשות הממשלה הוא מקדים את לבני והרצוג רק ב-3%

