דני רוזן לרה"מ : " לא 'אפוצץ' הדיון על הכבאות "
 בן זוגה של תנ"צ אהובה תומר שנספתה באסון בכרמל לא מתכוון  " להיגרר לאמוציונליות "  בדיון שיתקיים בוועדה לביקורת המדינה . " נדון בממצאי דו"ח המבקר שמטיל את האחריות על שר הפנים "
 הוועדה לביקורת המדינה תדון בצהרים  ( שני )  בממצאי דו"ח מבקר המדינה על האסון בכרמל ,  בנוכחות ראש הממשלה בנימין נתניהו ,  ונראה שהפעם אין בכוונת המשפחות השכולות  " לפוצץ "  את הדיון ,  כפי שקרא בטקס האזכרה לפני כחודשיים בבית אורן .  דני רוזן ,  בן זוגה של תנ"צ אהובה תומר שנספתה באסון ,  סיפר הבוקר לוואלה !  חדשות כי בכוונתו לדון אך ורק במסקנות הדו"ח . " קשה לחזות כיצד יתפתח הדיון ,  אולם אני מבחינתי ,  לא הולך לפוצץ אותו ,  לא אתלהם ". 
הוא הוסיף כי בנקודה זו חשוב לעסוק במהות ולא  " להיגרר לאמוציונליות ",  לדבריו . " אני לא מתיימר לחקור ,  אני לא מתיימר להגיד 'נו נו נו' למשטרה .  אני מעלעל בין דפי הדוח ומסיק את המסקנות שיעלו מול הוועדה ".  לדברי רוזן ,  מדו"ח מבקר המדינה עולה כי שר הפנים ,  אלי ישי ,  הוא הנושא העיקרי באחריות לאסון ולכן עליו להתפטר .  ''אני מוצא לנכון להתריע בפני ממשלת ישראל וראש הממשלה על מחדל מתמשך זה הרובץ בראש ובראשונה על משרד הפנים והשר העומד על ראשו .  מי שהאחריות המיניסטריאלית רובצת לפתחו ",  ציטט רוזן את דו"ח המבקר .  
רוזן הוסיף כי הליקויים במערך הכיבוי עדיין לא תוקנו , " אנחנו במצב של ערב האסון בכרמל ",  אמר . " אני עומד לדבר כנגד ארבעה בנים שפשעו בפשע האסון הלאומי  השר הכושל אלי ישי ,  השר המתעלם יובל שטייניץ ,  השר המנותק אהוד ברק והרביעי  ראש הממשלה שהוא זה שכל הזמן דחה החלטות לביצוע בנושא מערך הכבאות ",  הוסיף .
 למרות דברי ההרגעה של רוזן ,  הדיון בוועדה צפוי להיות מותח שכן הן ראש הממשלה והן שר הפנים צפויים לקחת בו חלק . " לא כדאי לראש הממשלה לצאת מהבית ,  אם לדיוני הוועדה לביקורת המדינה יגיעו המשפחות השכולות מהדרום ",  כך אמרה אמש אולגה אוחנה ,  אלמנתו של מישר כפיר אוחנה ,  שנספה בשריפה בכרמל .
 
דני רוזן לרה"מ : " לא 'אפוצץ' הדיון על הכבאות "
 בן זוגה של תנ"צ אהובה תומר שנספתה באסון בכרמל לא מתכוון  " להיגרר לאמוציונליות "  בדיון שיתקיים בוועדה לביקורת המדינה . " נדון בממצאי דו"ח המבקר שמטיל את האחריות על שר הפנים "
 
