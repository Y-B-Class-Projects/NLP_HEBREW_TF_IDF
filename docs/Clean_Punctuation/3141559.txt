הליכוד : " בנט חותר להפיל את נתניהו ";  בנט : " רה"מ יאבד אותנו "
 שר החינוך אמר ברקע משבר חוק הגיוס כי  " אם נגיע לבחירות ,  ניאלץ לשקול מחדש את הגיבוי בראש הממשלה ".  בליכוד האשימו כי הוא  " דואג לעצמו לסידור עבודה ".  ליברמן הצטרף למתקפה על בנט : " קצת צניעות ,  יש גבול לשטויות ".  נתניהו : " ממשלת 61 היא לא אופציה "
  *  בנט : " משבר מדומה שיכול להיפתר "*  בליכוד הגיבו : " בנט עסוק בקמפיין בחירות אישי "*  ליברמן : " לא גרמנו למשבר ;  יש גבול לשטויות שאפשר לשמוע מחבר בקואליציה "*  נתניהו : " ממשלת 61 היא לא אופציה "*  שקד : " בואו נשים את הספינים בצד .  משבר הגיוס נפתר "  
שר החינוך נפתלי בנט תקף הבוקר  ( ראשון )  את ראש הממשלה בנימין נתניהו ,  על רקע משבר חוק הגיוס ואמר כ  " מדובר במשבר מדומה שיכול להיפתר ".  לדבריו , " הכול תלוי ברצונו של נתניהו .  הציבור לא יסלח למי שייקח אותו לבחירות מיותרות ".  בליכוד תקפו בחזרה ואמרו כי בנט חותר תחת נתניהו ,  שמצדו הבהיר כי לא תיתכן ממשלה ללא שר הביטחון אביגדור ליברמן .  
יו"ר הבית היהודי החל הבוקר בטענות מרומזות כלפי ראש הממשלה ,  בעקבות חוסר ההתקדמות במגעים הליליים עם הסיעות החרדיות . " ייתכן שיש מי שרוצה מסיבות פרסונליות לייצר משבר ולהוביל את המדינה לבחירות ",  אמר . " הציבור לא יסלח למי שמפיל ממשלה ימנית לאומית לכן נמשיך לפעול כדי להביא פשרה לסגירה .  בסוף הכל נתון בידי אדם אחד שצריך להחליט אם הוא רוצה בחירות ובסוף זה ראש הממשלה ". 
לקריאה נוספת על משבר הגיוס נציגי המפלגות החרדיות נפגשו עם נתניהו : " אין התקדמות משמעותית"נתניהו דורש מהחרדים :  לא לקדם חקיקה על דת ומדינה עד סוף 2019 
בליכוד תקפו בחזרה ואמרו כי בנט חותר תחת נתניהו . " בזמן שראש הממשלה נתניהו עסוק בפתרון המשבר וייצוב ממשלת הימין ,  בנט עסוק בקמפיין בחירות אישי ",  נמסר . " אם בנט היה באמת דואג לממשלת הימין ,  הוא היה מתחייב להישאר בממשלה עד סוף הקדנציה בנובמבר 2019 .  אלא שהדבר האחרון שמעניין את בנט זה לייצב את הממשלה הלאומית בראשות נתניהו .  כפי שדבריו הבוקר חושפים ,  בנט חותר להפיל את ראש הממשלה נתניהו ולדאוג לעצמו לסידור עבודה ". 
בנט השיב לדברים בחשבון הטוויטר שלו וכתב : " ‏אדוני ראש הממשלה נתניהו :  כל עוד תפעל לטובת מדינת ישראל ,  אנחנו נמשיך להיות מאחוריך .  אם תפיל ממשלת ימין ותוביל לבחירות מיותרות למטרות פרסונליות ,  תאבד אותנו ".  
בישיבת שרי הליכוד אמר נתניהו כי  " אנחנו פועלים למען ממשלה יציבה שתפעל עד תום הקדנציה בנובמבר 2019 .  יש לנו הישגים גדולים ומשימות לא קטנות לפנינו ".  לדבריו , " כדי שזה יקרה ,  כל הסיעות צריכות להגיע להסכמה ולהחליט שממשיכים ביחד .  אנחנו עובדים כדי לנסות להשיג את זה ,  כי אזרחי ישראל רוצים ממשלה יציבה שתמלא את ימיה .  דבר אחד ברור ,  בממשלת 61 אי אפשר להחזיק .  זה ברור לכולם . 
" כבר הבוקר הבנו שאפילו חברים בליכוד מתנים הצבעות תמורת כל מיני דברים .  61 זה לא אופציה .  לכן נמשיך היום במאמצים להגיע לפשרה ",  הוסיף נתניהו .
 שרת התרבות מירי רגב אמרה כי היא  " מקווה שכולם ירדו מהעץ .  אם בסופו של דבר חברי הקואליציה יובילו אותנו לבחירות לא נוכל לשבת מהצד ".  לדבריה , " אני מקווה שגם החרדים ירדו מהעץ וגם ליברמן וגם כחלון ".  רגב נשאלה אם נתניהו פועל בתיאום עם ליברמן סביב המשבר בקואליציה והכחישה אפשרות כזו .  
מאוחר יותר צייצה רגב על בנט , " חבל שחזרת לירות בתוך הנגמ"ש ושכחת מהי אחוות לוחמים ".  בבית היהודי הגיבו לדבריה ותהו : " כשמירי רגב דבררה בחגיגיות את גירוש 8,000 תושבי גוש קטיף ,  היא זכרה מה זו אחוות לוחמים ?  ". 
בסיור של ליברמן בלשכת הגיוס בבקו"ם ,  תקף שר הביטחון במרומז את בנט . " מצפה לקצת צניעות מכל מי שרוצה להיות גם ראש הממשלה וגם שר הביטחון ",  אמר . " שמעתי שיש גורם בקואליציה שהוא גם מחנך את עצמו להיות שר וראש הממשלה בו זמנית והוא מתדרך בעילום שם וגם מדבר על הגינות וגם על חכמה ".  לדבריו , " יש גבול לכל השטויות ולכל המלל וההשמצות שאפשר לשמוע מחבר בקואליציה ,  יש משהו אחר מאשר הדברים האחרים שמעניינים אותו "  
ליברמן הוסיף כי הוא כפי שברור לכל שהמפלגות החרדיות לא יתמכו בתחבורה ציבורית בשבת , " שלא יצפו מאיתנו שנתמוך בנוסח של החוק שמתואם עם החרדים והמפלגות שלהם ".  לדבריו ,  מפלגתו  " לא הציבה שום אולטימטום ולא יצרה שום משבר ".  ליברמן חזר על דבריו משבוע שעבר לפיהם נוסח הצעת חוק הגיוס שתתקבל לבסוף יהיה זה שיגבשו צה"ל ומערכת הביטחון .
 ליברמן הכחיש את השמועות על אפשרות של ריצה משותפת של מפלגתו עם הליכוד ואמר כי  " בבחירות הבאות נרוץ לבד ב-200 אחוז ,  נאמרים הרבה דברי הבל בזמן האחרון ".  הוא הוסיף כי הוא  " מקווה מאוד שלא הולכים לבחירות "  וכי  " מישהו יזם את המשבר .  כל הזמן שמים אולטימטומים ואקדחים לרקה ,  אנחנו לא מוכנים לעבוד כך .  אני מבקש קצת צניעות מהשותפים הקואליציוניים ".  

ראשי הקואליציה התכנסו בצהריים לישיבה על המשבר ,  בהיעדר השר ליברמן ,  שאינו מגיע לפורום הזה ,  בגלל ההדלפות שיוצאות ממנו ,  לטענתו .
 בתוך כך ,  ביקש הבוקר יו"ר יש עתיד ח"כ יאיר לפיד להבהיר כי מפלגתו לא תיקח חלק בממשלה במקרה שבו יוגש כתב אישום נגד נתניהו במסגרת התיקים הנחקרים בעניינו . " למי שלא הבין ובעיקר למי שהתעקש לא להבין :  יש עתיד לא תשב בשום ממשלה שבה לראש הממשלה יש כתב אישום .  בשום תנאי ",  כתב לפיד בחשבון הטוויטר שלו .
 אמש הבהיר נתניהו בפגישתו עם נציגי הסיעות החרדיות את תנאיו להשגת פתרון למשבר הגיוס :  טיוטה לחוק שתזכה להסכמת היועץ המשפטי לממשלה והסיעות החרדיות ;  הסכמת שר האוצר משה כחלון וסיעת כולנו לתמיכה בחוק בשלוש קריאות - וכן התחייבות פומבית של ליברמן עצמו ,  ושל יתר סיעות הקואליציה - לאפשר את קידום החוק ולהישאר בממשלה עד להשלמת ימיה .  
ליברמן דחה עד כה את דרישתו של נתניהו לשנות את עמדתו בנוגע לחוק והבהיר כי הוא אינו מוכן להצהיר כי ימנע בהצבעה עליו ולהבטיח רוב לאישורו .  אמש נפוצו בקואליציה הערכות שהשניים מתואמים וכמה בכירים אף טענו שליברמן  " סגר דיל "  עם נתניהו על ריצה משותפת בבחירות בתמורה למינויו בשנית לתפקיד שר הביטחון בממשלה הבאה .  הן בסביבתו של ראש הממשלה והן בסביבת ליברמן הכחישו את ההערכות הללו וכינו אותן  " שקר "  ו"קשקוש ". 
 ( עדכון ראשון :  9:45 )  

הליכוד : " בנט חותר להפיל את נתניהו ";  בנט : " רה"מ יאבד אותנו "
 שר החינוך אמר ברקע משבר חוק הגיוס כי  " אם נגיע לבחירות ,  ניאלץ לשקול מחדש את הגיבוי בראש הממשלה ".  בליכוד האשימו כי הוא  " דואג לעצמו לסידור עבודה ".  ליברמן הצטרף למתקפה על בנט : " קצת צניעות ,  יש גבול לשטויות ".  נתניהו : " ממשלת 61 היא לא אופציה "
 
