נפגעי טרור : " לשרוף גופות המחבלים כמו גופת אייכמן "
 ארגון  " אלמגור "  הביע זעם על כוונת ישראל להעביר לרשות את גופותיהם של 84 פלסטינים שנהרגו מאש צה"ל מ-1967 .  בין הגופות ,  גם גופותיהם של המחבלת ממסעדת מקסים והמחבל מקו 2
ארגון נפגעי הטרור  " אלמגור "  הביע הערב  ( שני )  זעם נוכח כוונת ישראל להחזיר לידי הרשות הפלסטינית את גופותיהם של 84 פלסטינים שנהרגו מאש צה"ל מ-1967 .  בארגון טענו כי בדומה לגופתו של הפושע הנאצי אדולף אייכמן ,  היה על ישראל לשרוף את גופות המחבלים .  במקביל ,  נודע כי בין הגופות שיוחזרו נמצאות גם גופותיהן של המחבלת שביצעה את הפיגוע במסעדת  " מקסים "  והמחבל שביצע את הפיגוע בקו 2 בירושלים . 
" את הגופות היו צריכים לשרוף כמו את גופת אייכמן ופושעי מלחמה ולא להחזירם אחר כבוד כאילו הם חללי אויב ",  אמרו בארגון . " כל מחבל שיוצא לרצוח צריך לדעת שאחרי מותו משפחתו לא תקבל את גופתו ,  זה המינימום ביחס למחבלים טרוריסטים .  אבל ממשלת ישראל מסייעת לנרטיב של האויב הרצחני שמחבליו הם לוחמיו והם זכאים לקבורה כחללים אויב .  בדרך הזו ,  עוד מעט צה"ל גם יצטווה ללוות אותם במשמר כבוד .  על אתרי הקבורה ייכתב וביושר שהם הוקמו בסיוע ממשלת נתניהו ",  אמרו .
" גופות מחבלים הם נכס חיוני במאבק ישראל בטרור ",  הוסיפו . " בהחזרת גופות משדרת ישראל שמי שנהרג בדרך לביצוע מעשה טרור נוהגים בו כאילו הוא לוחם לגיטימי .  ההצהרות של הממשלה על התעמרות בחמאס מתנדפת אל מול המחוות שהממשלה עושה להם באמצעות הרשות הפלסטינית בהחזרת הגופות של מרצחים ומתאבדים .  הפיוס בין הרשות שישראל כה מתנגדת אליו מקבל חיזוק מידי ממשלת ישראל שיד ימין שלה לא יודעת מה יד השמאלית עושה ". 
מוקדם יותר היום אמר השר לעניינים אזרחיים ברשות הפלסטינית ,  חוסיין א-שייח ,  כי הרשות הפלסטינית הגיעה להסכם עם ישראל אתמול בערב ,  לפיו ישראל תעביר לפלסטינים 84 גופות של פלסטינים שנהרגו מאש צה"ל מאז 1967 .  בראיון לסוכנות הידיעות הפלסטינית  " מען "  אמר א-שייח כי בשעות הקרובות תודיע הרשות להוריהם של הפלסטינים שגופותיהם יועברו .  עוד אמר כי בימים הקרובים תיערך הלוויה ממלכתית לגופות שהועברו בהשתתפות יו"ר הרשות אבו מאזן .
 מבין 84 הגופות של המחבלים שישראל צפויה להעביר ,  נמצאות גם גופותיהם של מחבלים שביצעו פיגועי התאבדות קשים ,  שבמהלכם נהרגו עשרות ישראלים .  בין היתר ,  צפויה ישראל להשיב לרשות את גופתה של הנאדי ג'ראדאת ,  פעילת הג'יהאד האיסלמי שביצעה את הפיגוע במסעדת  " מקסים "  בחיפה ב-2003 ,  וכן את גופתו של ראא'ד מיסכ מחמאס ,  שביצע באותה שנה את הפיגוע בקו 2 בירושלים ,  בו נהרגו 23 אזרחים ,  כשליש מהם ילדים .
 עוד באותו נושא:אחיה ובן דודה של המחבלת המתאבדת נהרגו על ידי צה"לב-2005 :  15 גופות מחבלים הועברו לרשות
לפניות לכתב :  nir_yah@walla.com

נפגעי טרור : " לשרוף גופות המחבלים כמו גופת אייכמן "
 ארגון  " אלמגור "  הביע זעם על כוונת ישראל להעביר לרשות את גופותיהם של 84 פלסטינים שנהרגו מאש צה"ל מ-1967 .  בין הגופות ,  גם גופותיהם של המחבלת ממסעדת מקסים והמחבל מקו 2

