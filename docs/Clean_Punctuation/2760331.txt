נתניהו ,  לא יעזור אם  " תשתגע "
 רצח הנערים גילגל לפתחו של ראש הממשלה את הדילמה :  להגיב בחומרה כפי שדורשים בימין ,  או לנהוג בריסון כמעשה אריק שרון .  ראשת מרצ קוראת לו לנשום עמוק ולפעול להרגעת השטח 
" גם את המלחמה בטרור צריך לנהל כשיד קשורה מאחור ",  כך אמר נשיא בית המשפט העליון לשעבר ,  אהרן ברק .  הדברים האלה צריכים לעמוד לנגד עיניו של ראש הממשלה ,  בנימין נתניהו ,  בישיבות הקבינט הביטחוני ,  כשהוא שומע את קולות הימין הקיצוני הדורשים להפציץ ,  לחרב ,  לרמוס ולכתוש .
 הבוקר הזה קשה וכואב לכולנו .  רצח הנערים בדם קר הוא פשע מלחמה נוראי ,  וכמו כולם ,  גם הדם שלי רותח .  אבל דווקא ברגעים כאלה צריך לפעול מהראש ולא מתוך יצר של נקמה .  ראש הממשלה נתניהו צריך לפעול לפי העיקרון ,  שטבע בזמנו ראש הממשלה אריאל שרון , " איפוק זה כוח ",  ולהדוף את הקולות המתלהמים והאלימים שהוא שומע מהימין הקיצוני והמתנחלי .  
רצח הנערים - כל הכתבות
מדובר במבחן מנהיגות של ממש עבור נתניהו ,  שחייב למנוע הסלמה והידרדרות לפני שהדברים ייצאו משליטה .  הוא חייב לעשות הבחנה בין הרוצחים ושולחיהם ,  לבין הגורמים המתונים ברשות הפלסטינית ,  בראשות אבו מאזן ,  לגורמים הקיצוניים יש אינטרס להבעיר את השטח ,  אבל בשנים האחרונות גילינו שאסטרטגיה של  " מה שלא הולך בכוח ,  הולך ביותר כוח "  נכשלה ,  ולא פעם אף התבררה כטעות .  
חיסול תשתיות הטרור לא עמד במבחן המציאות .  חמאס היה המרוויח הגדול באינתיפאדה השנייה וגם אחרי מבצע  " גשמי קיץ ",  אליו יצאה ישראל בעקבות חטיפת גלעד שליט .  לא רק שזה לא השיב את שליט ,  זה הוכיח שבכל סבב עימות עם ישראל  החמאס זוכה בנקודות זכות .  חיסולי בכירי החמאס כמו השייח' אחמד יאסין ועבד אל עזיז רנטיסי ,  לא הותירו ואקום בארגוני הטרור ,  הם רק גרמו למוטיבציה לפיגועי נקמה ולהחלפתם באנשים קיצוניים יותר ואלימים יותר .  
מהלכים כמו הריסות בתים מעולם לא הוכיחו את עצמם .  ועדה בראשות האלוף אודי שני החליטה בשנת 2005 להורות לצה"ל להפסיק להשתמש בהריסות בתים כשיטת ענישה ,  לאחר שמצאה כי לא רק שהריסת הבתים אינה מרתיעה ואינה יעילה ,  היא פוגעת באנשים שאינם מעורבים או שותפים ,  למעשה ,  ומכניסה אותם למעגל הטרור שלא היו מעורבים בו .
 כבר היינו בסרט הזה ,  של ענישה קולקטיבית .  במבצע  " עופרת יצוקה "  פעלו אולמרט ולבני בשיטת פעולה של  " בעל הבית השתגע ".  הם הפציצו ,  כתשו ,  הרסו ,  הורידו את השאלטר ,  הפעילו את צה"ל באופן לא מידתי ולא רק שהמבצע לא עזר ,  הוא הביא עלינו ביקורת חסרת תקדים מהקהילה הבינלאומית ,  את דו"ח גולדסטון וגרוע מכך :  הביא להתעצמות וחיזוק החמאס .  
לגבות את המחיר מרמאללה / אריה אלדד
גם במקרה הנוכחי ,  2004 היא לא 2014 - פעולה לא מידתית וענישה קולקטיבית תפגע במעמד ישראל בזירה הבינלאומית .  אנחנו נהנים כעת מגיבוי של הקהילה הבינלאומית שמגנה את הרצח והחטיפה אך תוך זמן קצר הגיבוי הזה עלול להפוך לגינוי אם ישראל תנקוט בצעדים דרקוניים וקולקטיביים .  
את הקולות שמשמיע מאתמול בערב הימין ,  אנחנו כבר מכירים .  עמדתם לא שונה מהעמדה שהציגו לפני החטיפה :  אין על מי לסמוך ,  לנצח נאכל חרב ,  אין עם מי לדבר .  הציבור הישראלי יודע שזה לא נכון ,  הוא יודע שהדרך היחידה למנוע חטיפות ושפיכות דמים נוספת היא בהסדר מדיני של שתי מדינות לשני עמים .
 לטרור יש בית חרושת בדמות הכיבוש והמשך התיחזוק שלו שנותנים לטרוריסטים מוטיבציה .  מה שיביא להרס תשתיות הטרור הוא לא פעולה צבאית ,  אלא סיום הכיבוש והריסת בית החרושת הזה .  
אני קוראת לראש הממשלה נתניהו להיות באמת חזק מול הטרור ,  לנשום עמוק ,  ולהבין ,  שמה שאנחנו צריכים עכשיו הוא לא להיעתר לקריאות הקיצוניים ,  אלא ,  להרגיע את השטח ולחזק את אבו מאזן והגורמים המתונים בגדה .  עם סיום המשבר ראש הממשלה צריך לפנות לשני העמים ולהציג את חזונו ,  תכנית מדינית מפורטת שנוכל לשאוף אליה .  
הכותבת היא ראשת מרצ
מעוניינים לפרסם מאמר במדור הדעות ?  כתבו לנו למייל op-ed@walla.net.il
המאמרים המתפרסמים במדור הדעות משקפים את עמדת הכותבים בלבד 

נתניהו ,  לא יעזור אם  " תשתגע "
 רצח הנערים גילגל לפתחו של ראש הממשלה את הדילמה :  להגיב בחומרה כפי שדורשים בימין ,  או לנהוג בריסון כמעשה אריק שרון .  ראשת מרצ קוראת לו לנשום עמוק ולפעול להרגעת השטח

