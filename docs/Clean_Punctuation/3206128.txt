נתניהו :  עומאן הסכימה למטוסי אל-על לחלוף מעליה בדרך להודו
בנאום בכנס שגרירי ישראל במשרד החוץ בירושלים אמר ראש הממשלה כי יש צורך באישור דומה מצד ערב הסעודית כדי לאפשר לחברת אל-על לקצר את נתיב הטיסה .  לדבריו ,  חל שינוי ביחסים ישראל עם העולם הערבי : " נוצרה התאגדות אחרת של אינטרסים וזה מביא לאפשרויות מעניינות "
 ראש הממשלה נתניהו אמר היום  ( שני )  בנאום בכנס שגרירי ישראל במשרד החוץ בירושלים כי סולטן עומאן ,  קאבוס בן סעיד ,  הסכים לאפשר למטוסי אל-על לעבור במרחב האווירי של ארצו .  נתניהו הוסיף כי כעת יש צורך באישור דומה מצד ערב הסעודית כדי לאפשר לחברת אל-על לקצר את נתיב הטיסה להודו ולמזרח הרחוק .  יצוין ,  כי לטיסות מעל עומאן אין משמעות מבלי שיינתן אישור טיסה למטוסי אל-על מעל סעודיה .
" המפה הדיפלומטית שלנו משתנה בצורה דרמטית בגלל היתרונות המודיעיניים שישראל נותנת .  אנו מונעים נפילה של מטוסים .  מנענו עשרות פיגועים קטסטרופליים .  לאף אחד אין מודיעין כמו שלנו ",  אמר נתניהו , " השילוב של היכולת המודיעינית והטכנולוגית שלנו - הדבר הזה נותן לנו את מפת היחסים המתרחבים של ישראל וזה משתנה ".  
עוד בוואלה !  NEWS:אנדרטת הנרצח בפיגוע הקודם הגנה מהירי : " יכלו להיות יותר נפגעים "" אני לא נושם "  וקולות ניסור :  רגעיו האחרונים של חאשוקג'י"נוסעים על 200 קמ"ש ,  הופכים למטוס ":  הקלטת הנחיות הרב ברלנד לחסידיו 
לדבריו של ראש הממשלה ,  לצד הקווים לסן פרנסיסקו ולבייג'ינג ,  קו התעופה להודו הוא חשוב ביותר . " לכן עבדנו קשה - אנחנו טסים ב'אייר אינדיה' כל יום מעל ערב הסעודית ,  בקרוב נטוס למומבאי .  תל-אביב-מומבאי זה פחות שעות מתל-אביב-לונדון .  כשהייתי בעומאן הסולטן קאבוס שאל על יכולת לטוס מעל עומאן .  ולכן נשארה רק החתיכה הקטנה הזאת .  כרגע אנחנו יכולים לטוס מעל מצרים ,  צ'אד ,  וככל הנראה יכולים לטוס מעל סודן ,  ולכן יכולים לטוס ישר לברזיל ,  לחסוך איזה שעתיים .  זה פותח עוד שווקים ",  אמר נתניהו ,  והסביר כי חל שינוי ביחסים עם העולם הערבי : " נוצרה כאן התאגדות אחרת של אינטרסים והדבר הזה מביא לאפשרויות מעניינות ". 
מחברת אל על נמסר בתגובה לדבריו של ראש הממשלה כי  " אל על לא קיבלה הודעה רשמית בנושא .  יחד עם זאת ,  אל על מברכת את פעילותו המדינית של ראש הממשלה להשגת כל קיצור אפשרי בנתיבי הטיסה לישראל וממנה ,  אשר יפעל לטובת הצרכן הישראלי .  אל על מבקשת כתמיד להבטיח תחרות הוגנת ושיווין הזדמנויות בין חברות התעופה הישראליות לבין חברות התעופה הזרות ". 


נתניהו התייחס לנושאים נוספים שעל סדר היום ,  ובהתייחס למבצע  " מגן צפוני "  אמר בין היתר כי  " גילוי המנהרות הוא הוא לא רק מאמץ צבאי ",  אלא  " חלק מאבק הסברתי דיפלומטי וכלכלי כדי להטיל סנקציות מוגברות על החיזבאללה ,  להביא להכרזה על החיזבאללה כארגון טרור בכל המדינות ,  וגם להגביר את הסנקציות נגד איראן שעומדת מאחורי הגוף הזה והניסיונות הדומים של החמאס ".  לדבריו , " הדברים יבואו לידי ביטוי במועצת הביטחון בימים הקרובים אבל זה הרבה מעבר לכך .  צריך לעבוד מדינה-מדינה ,  משרד חוץ-משרד חוץ ולהגיד :  תתייצבו נגד החיזבאללה ".  

נתניהו :  עומאן הסכימה למטוסי אל-על לחלוף מעליה בדרך להודו
בנאום בכנס שגרירי ישראל במשרד החוץ בירושלים אמר ראש הממשלה כי יש צורך באישור דומה מצד ערב הסעודית כדי לאפשר לחברת אל-על לקצר את נתיב הטיסה .  לדבריו ,  חל שינוי ביחסים ישראל עם העולם הערבי : " נוצרה התאגדות אחרת של אינטרסים וזה מביא לאפשרויות מעניינות "
 
