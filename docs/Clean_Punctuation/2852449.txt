נתניהו בטקס לציון 70 שנה לניצחון על הנאצים : " האתגר הגדול - איראן "
 בטקס שיתקיים לכבודם של מיליון וחצי היהודים שלחמו בצבאות של בעלות הברית במלחמה העולם השנייה ,  השתתפו גם הנשיא ריבלין והרמטכ"ל איזנקוט .  יעלון : " להתגייס בנחישות נגד טהראן "
 הטקס הממלכתי לציון 70 שנה לניצחון על גרמניה הנאצית נערך הערב  ( חמישי )  באתר יד לשריון שבלטרון .  בטקס בהפקת מוזיאון הלוחם היהודי בשיתוף עם מוזיאון יד ושם ,  נשאו דברים ראש הממשלה בנימין נתניהו ,  נשיא המדינה ראובן ריבלין ,  שר הביטחון משה יעלון והרמטכ"ל ,  רב-אלוף גדי איזנקוט .  נוסף על כך ,  למקום הגיעו 6,000 לוחמים מהימים ההם ובני משפחותיהם ,  ניצולי שואה ,  חיילים ובני נוער .  במהלך מלחמת העולם השנייה לחמו בצבאות של בעלות הברית מיליון וחצי יהודים .  כ-250 אלף נהרגו במהלך המלחמה . 
" הלקח הראשון מהניצחון על הנאצים לפני 70 שנה ,  הוא שעלינו להיות בעלי יכולת להגן על עצמנו מכל איום ",  אמר נתניהו בטקס .  הוא התייחס לכינון הממשלה החדשה בראשותו ואמר כי  " האתגר הגדול ביותר הוא  ( לעמוד בפני )  ניסיונה של איראן להתחמש בנשק גרעיני ",  זאת לצד אתגרים נוספים . " לא רק אנחנו עומדים באתגרים האלו ,  אלא גם מדינות נוספות באזור .  זה מייצר אינטרסים משותפים ,  ואולי אפילו אפשרות לקידום שלום ". 
גם שר הביטחון יעלון נגע בדבריו לאיום מכיוון המשטר באיראן שעתיד  " להמשיך לנהוג ברמאות כלפי מדינות העולם ".   " 70 שנים אחרי ,  צריך להבין שמדינה שקוראת למחוק מהמפה מדינה אחרת - מתכוונת לכך ברצינות .  זה משטר שמפיץ טרור ברחבי המזרח התיכון ושידו אינה מושטת לשלום ,  ולכן חובה לפעול נגדו .  חובתה של משפחת העמים להתגייס בנחישות ובעוצמה ,  לא רק מבחינה צבאית .  זו מלחמת בני האור בבני החושך ,  ואל לנו להגיע למצב שבו ידם של בני החושך תהיה על העליונה ".  
יו"ר העמותה להקמת מוזיאון הלוחם היהודי במלחמת העולם השנייה ,  אלוף במיל' חיים ארז ,  אמר : " כבני העם היהודי באשר הוא ,  מוטלת עלינו החובה לזכור את חלקם של הלוחמים ולהעלות על נס את כבודם של אלה שנפלו .  מתוך החובה המוסרית וההיסטורית הזו ,  אנו רואים זכות בהנצחת גבורתם ,  אומץ ליבם ותרומתם לתבוסת הגרמנים ולסלילת תשתית לכוח יהודי לוחם ,  שעתיד להיות צבא ישראלי לוחם ". 
מנכ"ל העמותה להקמת מוזיאון הלוחם היהודי ,  תת-אלוף במיל' צביקה קן-תור ,  התייחס להקמת המוזיאון וחשיבותו . " הקמתו של המוזיאון ללוחם היהודי במלחמת העולם השנייה נועדה להשלים פרק חסר בתמונה ההיסטורית אודות תגובת העם היהודי ותרומתו למיגור השלטון הנאצי על רעיונותיו הגזעניים ,  והסרת האיום על קיומו ",  אמר . " אם אנו רוצים להכיר את עברנו ,  לטפח תודעה של כבוד והוקרה לאלו ששרתו ,  אנו חייבים להעלות את נושא הלוחם היהודי במלחמת העולם השנייה אל המודעות הציבורית .  עלינו לפזר את הערפל מהסיפור הלקוי של תגובת העם היהודי לתוקפנות הנאצית .  בעוד העולם נלחם על חירותו ,  שטחי אדמה וגבולות  העם היהודי נלחם על חייו ". 
 ( עדכון ראשון :  19:18 )  

נתניהו בטקס לציון 70 שנה לניצחון על הנאצים : " האתגר הגדול - איראן "
 בטקס שיתקיים לכבודם של מיליון וחצי היהודים שלחמו בצבאות של בעלות הברית במלחמה העולם השנייה ,  השתתפו גם הנשיא ריבלין והרמטכ"ל איזנקוט .  יעלון : " להתגייס בנחישות נגד טהראן "
 
