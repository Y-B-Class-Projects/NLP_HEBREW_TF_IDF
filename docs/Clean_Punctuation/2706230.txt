נתניהו במסר חריף לחמאס : " מי שינסה אותנו - יחטוף "
 ראש הממשלה הגיב לפיגוע הירי בגבול עזה ,  וכתב בעמוד הפייסבוק שלו : " אני לא מציע לאף אחד לנסות אותנו ".  ח"כ גלאון בתגובה : " התבטאות וולגרית ,  שמעידה על היעדר שיקול דעת "
 ראש הממשלה ,  בנימין נתניהו ,  שלח אמש  ( שלישי )  מסר חריף לארגוני הטרור בעזה .  בסטטוס שהעלה לעמוד הפייסבוק שלו ,  כתב נתניהו : " אני לא מציע לאף אחד לנסות אותנו .  מי שניסה אותנו  חטף .  מי שינסה  יחטוף ".  זו הפעם הראשונה שנתניהו מגיב לאירועים בדרום ;  מוקדם יותר היום ,  עת ביקר בעיר שדרות ,  אמר נתניהו  " לאחרונה אנחנו עדים לעלייה בניסיונות לפיגועים .  ננהג במדיניות התקפית חריפה ,  כך שכל מי שישקול לתקוף אותנו יחשוב על זה פעמיים ".  את הדברים הללו אמר נתניהו עוד בטרם נורה למוות סלאח אבו לטייף בן ה-22 ,  שעבד באזור גדר הביטחון ברצועת עזה ,  ירי עליו הגיבה ישראל בהפצצה מהאוויר של מטרות ברחבי הרצועה .
 הסלמה בדרום - כותרות נוספות:בחמאס חותרים ל"פיצוץ מבוקר "  - שעשוי לצאת משליטהאחרי הרג הצעיר הישראלי :  צה"ל תקף מטרות בעזה , " ילדה נהרגה"קרובי הצעיר שנהרג מירי מעזה : " בדיוק עמד להתחתן "
 יו"ר מרצ ,  ח"כ זהבה גלאון ,  הגיבה לדבריו של נתניהו ,  ואמרה : " נתניהו בהתבטאות המונית וולגרית ,  שמעידה על היעדר שיקול דעת וקור רוח שנדרשים בצמתי הכרעה .  התשובה הטובה ביותר לטרור היא להמשיך במשא ומתן המדיני ולחזק את הגורמים בהנהגה הפלסטינית המתנגדים לטרור ".  
בתקיפת צה"ל השתתפו כלי טיס של חיל האוויר ,  וגם טנקים וכוחות חי"ר .  מדובר צה"ל נמסר כי המטרות שהותקפו הן אתר לייצור אצעי לחימה ותשתית טרור בדרום הרצועה ,  מוקד פעילות טרור ותשתית טרור במרכז הרצועה וכן שתי תשתיות טרור בצפון הרצועה .  עוד נמסר כי זוהו פגיעות מדויקות במטרות וכי מטוסי חיל האוויר שבו בשלום לבסיסם .  במקביל ,  כוח של צה"ל זיהה שני פלסטינים מתקרבים לגדר המערכת בצפון הרצועה סמוך לזיקים .  הכוח פתח באש וזיהה פגיעה .
 משרד הבריאות בעזה מסר כי בסך הכול אירעו 15 תקיפות שונות לאורך הרצועה .  כלי תקשורת פלסטיניים דיווחו כי ילדה בת ארבע נהרגה בתקיפה באזור אל-מע'אזי שבמרכז הרצועה וכי ארבעה בני אדם נוספים - בהם אמה ואחותה של הילדה - נפצעו באותה תקיפה ,  בהם פצוע אחד באורח קשה .  בנוסף ,  דווח כי גם מטה הזרוע הצבאית של חמאסבשכונת זיתון בעיר עזה הותקף .  קודם לכן ,  דיווח אתר האינטרנט של העיתון  " אל-קודס אל-ערבי "  כי ממשלת חמאס הורתה לכל אנשיה לפנות את המפקדות הביטחוניות ברצועה .
 עדכון ראשון :  21:55 

נתניהו במסר חריף לחמאס : " מי שינסה אותנו - יחטוף "
 ראש הממשלה הגיב לפיגוע הירי בגבול עזה ,  וכתב בעמוד הפייסבוק שלו : " אני לא מציע לאף אחד לנסות אותנו ".  ח"כ גלאון בתגובה : " התבטאות וולגרית ,  שמעידה על היעדר שיקול דעת "
 
