אובמה נאם בעברית ,  נתניהו הציע שפם מזויף
בקבלת פנים חמה ולבבית הרבה הנשיא האמריקאי לחבק ולהתלוצץ עם מארחיו . " טוב להיות שוב בארץ ",  הכריז אובמה .  נתניהו הציע לאורחו שפם מזוייף כדי שיוכל לסייר בחשאי בישראל
נשיא המדינה שמעון פרס ,  ראש הממשלה בנימין נתניהו ושרי ממשלת ישראל ה-33 קיבלו היום  ( רביעי )  את נשיא ארצות הברית ,  ברק אובמה ,  בטקס ממלכתי בנמל התעופה בן גוריון .  הנשיא האמריקאי שהתקבל בחום על ידי שני המארחים הישראליים ,  סקר את מסדר הכבוד ונשא דברים בפני מארחיו .  במהלך קבלת הפנים הרבה אובמה לחבק את הנשיא פרס ונתניהו ,  ללחוץ בחום את ידי השרים שקיבלו את פניו ולהתבדח עמם . 
" טוב להיות שוב בארץ ",  הכריז אובמה בשפה העברית בפתח דבריו . " אני מתכבד להיות כאן לקראת חגיגות ה-65 לעצמאות ישראל .  אני יודע שהמקום שבו אני דורך ,  זו מולדת העם היהודי שחי פה לפני 3,000 שנה .  לאחר מאות שנים בגולה הקמת מדינת ישראל היא התחייה ,  בני אברהם ושרה מיישמים את החלום רב השנים - להיות אדון לגורלם .  ארצות הברית גאה להיות בעלת הברית החזקה שלכם .  ישראל היא הביקור הראשון שלי בכהונתי השנייה כנשיא ארצות הברית ".  
הנשיא האמריקאי הסביר כי ארצו עומדת לצד ישראל  " כיוון שאנו חולקים ערכים משותפים .  חלוצים בשתי האומות הקריבו את חייהם למען החירות .  אנו עומדים יחד כי המשטר הדמוקרטי הנהוג במדינותינו ,  עם כל הקשיים הטמונים ,  הוא שיטת הממשל הטובה ביותר ".  אובמה הסביר לקהל שהאזין לדבריו כי העמידה לצד ישראל היא  " אינטרס ביטחוני בסיסי ביותר .  הדגלים שלנו מתנוססים היום יחדיו .  לנצח ".  
ראש הממשלה נתניהו ,  שנאם לפני אורח הכבוד ,  התייחס בדבריו לראיון שקיים אובמה בערוץ 2 לפני כמה ושבועות ,  שבו סיפר כי היה רוצה לסייר ברחובות ישראל תחת זהות בדויה . " הכנו שפם מזויף עבורך ",  התלוצץ ראש הממשלה .  נתניהו הגדיר את ביקורו של אובמה  " רגע היסטורי ",  ואמר כי  " העם בישראל מודה לך על כך שעמדת לצד ישראל בעתות של שינויים במזרח התיכון .  הדגשת את זכותה של ישראל להגן על עצמה ,  תמכת בהעברת סיוע צבאי ותוכניות לפיתוח מערכות הגנה אוויריות .  תודה שהדגשת את זכותו של העם היהודי למדינה יהודית ,  וגם הגנת על הזכות הזו .  תודה על הברית הבלתי ניתנת לשבירה .  במזרח תיכון ללא עתיד ברור הצורך בברית זו גדול מתמיד ".  נתניהו הוסיף כי הוא מצפה לעבוד שוב עם הנשיא האמריקאי בארבע השנים הקרובות ,  והוסיף כי הביקור הוא  " הזדמנות לראות זווית אחרת של ישראל  עבר ,  הווה ועתיד באדמה הקטנה הזו ".  
הנשיא פרס פנה אל האורח בנאום שנשא ואמר כי  " הביקור שלך כאן הוא הוכחה לקשר העמוק בין שתי המדינות .  ארצות הברית וישראל אולי שונות בגודלן ,  אך לא בגורלן .  האוקיינוס מפריד בינינו ,  והמחויבות לצדק וחופש מאחדת אותנו .  במאבקינו המשותף לעבר השלום ,  אנו ניצבים בפני אותן הסכנות וחולקים את אותן התקוות ".  פרס הוסיף : " אדוני הנשיא ,  הסיפור האישי שלך משקף את ההיסטוריה הכלל העולמית .  החזון שלך משקף את העתיד כמו שהוא צריך להיות .  הצעת לעם האמריקאי ולשאר אזרחי העולם מנהיגות של חזון וערכים .  מנהיגות המחויבת למחר טוב יותר .  בעתות שלום ,  ובעתות מלחמה ,  תמיכתך בישראל אינה ניתנת לערעור .  אתה אפשרת את הביטחון שלנו בדרך ייחודית על מנת שנוכל להיאבק למען השלום .  אנו מקווים לסיים את הסכסוך עם הפלסטינים .  לראות את הפלסטינים נהנים מחופש ושגשוג במדינה משלהם .  אנו מושיטים את ידינו לשלום לכל המדינות במזרח התיכון ".  
ביקור אובמה בישראל :  סיקור מיוחדדעה :  גיבוי מאובמה לקחת את גורלנו בידינוברשות יבקשו מאובמה :  שריוניות ,  נשק ושחרור אסיריםאובמה ינחת היום ,  ועמו גם שיבושי התנועה בבירה 

אובמה נאם בעברית ,  נתניהו הציע שפם מזויף
בקבלת פנים חמה ולבבית הרבה הנשיא האמריקאי לחבק ולהתלוצץ עם מארחיו . " טוב להיות שוב בארץ ",  הכריז אובמה .  נתניהו הציע לאורחו שפם מזוייף כדי שיוכל לסייר בחשאי בישראל

