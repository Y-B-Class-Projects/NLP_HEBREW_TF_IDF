נאומו המלא של ראש הממשלה בעצרת הכללית של האו"ם 
" הגעתי לכאן כדי לחשוף את השקרים שנאמרו מעל במה זאת נגד מדינתי ונגד החיילים שמגנים עליה ",  פתח נתניהו את נאומו ,  ובהמשך השווה בין חמאס לדאעש ,  תקף את אבו מאזן והזהיר מאיראן גרעינית
נציגים נכבדים ,  אני מגיע לכאן מירושלים כדי לדבר בשם העם שלי ,  עם ישראל .  הגעתי לכאן כדי לדבר על הסכנות עמן אנו מתמודדים וההזדמנויות שאנו רואים .  הגעתי לכאן כדי לחשוף את השקרים הבוטים שנאמרו מעל במה זאת נגד מדינתי ונגד החיילים האמיצים שמגנים עליה .  
גבירותי ורבותי ,  עם ישראל מתפלל לשלום .  אולם תקוותינו לשלום ותקוות העולם לשלום נמצאות בסכנה ,  כיוון שכמעט בכל מקום שאנו מסתכלים ,  האיסלאם הקיצוני נמצא בתנופה .  אלה אינם סתם קיצונים .  זה אינו האסלאם .  זהו האיסלאם הקיצוני .  קורבנותיו הראשונים הם לרוב מוסלמים אחרים ,  אולם הוא אינו חס על איש .  נוצרים ,  יהודים ,  יזידים ,  כורדים - שום אמונה ,  דת או קבוצה אתנית אינה חומקת מידיו ,  והוא מתפשט במהירות בכל מקום בעולם .  
אתם מכירים את האמירה האמריקנית המפורסמת ש"כל פוליטיקה היא מקומית "?  עבור האיסלאמיסטים הקיצוניים , " כל פוליטיקה היא גלובלית ".  כיוון שהיעד האולטימטיבי שלהם הוא לשלוט בעולם .  יש החושבים כי איום זה נראה מוגזם ,  וזאת מאחר שהוא מתחיל בקטן ,  כמו סרטן שתוקף חלק מסוים בגוף .  אך אם לא מטפלים בו ,  הסרטן גדל ושולח גרורות לאזורים נרחבים יותר ויותר .  על מנת להגן על השלום והביטחון בעולם ,  עלינו לכרות את הסרטן הזה בזמן .  
נאום ראש הממשלה בעצרת הכללית של האו"ם - כותרות נוספות:אוסף הלהיטים של נתניהו לא כבש את הקהל באום .  פרשנותגלאון :  בשביל מסע התבכיינות לא צריך לנסוע לאוםארה"ב על דברי נתניהו באו"ם :  חמאס אינו דאעש 
בשבוע שעבר ,  רבות מן המדינות המיוצגות כאן שיבחו ,  ובצדק ,  את הנשיא אובמה על שהוא מוביל את המאבק בדאעש .  עם זאת ,  כמה שבועות קודם לכן ,  חלק מאותן מדינות שתומכות כעת במאבק נגד דאעש גינו את ישראל על מאבקה בחמאס .  הן כנראה אינן מבינות שדאעש וחמאס הם שני ענפים של אותו עץ רעיל .  דאעש וחמאס חולקים אמונה פנאטית אותה הם חותרים לכפות הרבה מעבר לשטח בו הם שולטים כעת .  
הקשיבו לח'ליף מטעם עצמו של דאעש ,  אבו בכר אל-בגדאדי .  כך הוא הצהיר לפני חודשיים : " לא ירחק היום שבו המוסלמי יצעד בכל מקום כשליט .  המוסלמים יגרמו לעולם לשמוע ולהבין את משמעות הטרור ויהרסו את סמל הדמוקרטיה ".  כעת הקשיבו לחאלד משעל ,  מנהיג החמאס .  הוא מציע חזון דומה לעתיד . " אנו אומרים זאת למערב .  אתם תובסו בידי אללה .  מחר ,  אומתנו תשב על כס העולם ". 
אמנת החמאס מבהירה שמטרתו המידית של החמאס היא השמדת ישראל .  אולם לחמאס יש שאיפה רחבה יותר .  גם הם רוצים ח'ליפות .  החמאס חולק את אותן שאיפות גלובליות של עמיתיו האיסלאמיסטים הקיצונים .  זו הסיבה שתומכיו הריעו בהתלהבות ברחובות עזה שעה שאלפי אמריקנים נרצחו ב-11 בספטמבר .  זאת הסיבה שמנהיגיו גינו את ארה"ב על הריגתו של אוסמה בין לאדן ,  אותו העלו על נס כלוחם קודש .  לכן ,  ככל שהדבר נוגע ליעדיהם האולטימטיביים ,  חמאס הוא דאעש ודאעש הוא חמאס .  
מה שמשותף להם ,  משותף לכל האיסלאמיסטים הקיצונים :  בוקו חראם בניגריה ,  א-שבאב בסומליה ,  חיזבאללה בלבנון ,  א-נוסרה בסוריה ,  צבא המהדי בעיראק וענפי אל-קאעדה בתימן ,  לוב ,  הפיליפינים ,  הודו ומקומות נוספים .  חלקם סונים רדיקלים .  חלקם שיעים רדיקלים .  חלקם רוצים לחדש את הח'ליפות של טרום ימי הביניים ,  של המאה השביעית .  אחרים מבקשים לחולל את שיבתו האפוקליפטית של האימאם מהמאה התשיעית .  הם פועלים בארצות שונות ,  פוגעים בקורבנות שונים ואפילו הורגים אחד את השני בחתירתם לעליונות .  אולם כולם חולקים אידיאולוגיה פנאטית .  
כולם חותרים ליצור מובלעות הולכות וגדלות של אסלאם קיצוני בהן אין כל חופש או סובלנות ,  בהן נשים הן בבחינת רכוש ,  נוצרים מושמדים ומיעוטים נרמסים ,  לעתים ניצבים בפני הברירה החדה :  התאסלמו או שתמותו .  עבורם ,  כל אחד יכול להיות כופר ,  כולל אחיהם המוסלמים .  
גבירותי ורבותי,שאיפתו של האסלאם הקיצוני לשלוט בעולם נראית מטורפת .  אולם כך גם נראו שאיפותיה הגלובליות של אידיאולוגיה פנאטית אחרת שעלתה לשלטון לפני שמונה עשורים .  הנאצים האמינו בגזע עליון .  האיסלאמיסטים הקיצונים מאמינים בדת עליונה .  הם רק חלוקים בשאלה מי מביניהם יהיו אדוניה של אותה דת עליונה .  זהו לב המחלוקת ביניהם .  לכן ,  השאלה הניצבת לפנינו היא האם למשטר אסלאמי קיצוני יהיה הכוח לממש את אותן שאיפות .  ישנו מקום אחד בו זה עלול להתרחש בקרוב :  המדינה האסלאמית - איראן .  
במשך 35 שנים ,  איראן חתרה ללא פשרות למילוי המשימה הגלובלית שהציב שליטה המייסד ,  האייתולה חומייני : " אנו נייצא את המהפכה שלנו לעולם כולו ,  עד שהקריאה 'אין אלוהים מלבד אללה' תהדהד ברחבי העולם כולו ".  מאז ,  קבלני הביצוע הברוטליים של המשטר ,  משמרות המהפכה האיראניות ,  עשו בדיוק את זה .  הקשיבו למפקדם הנוכחי ,  הגנרל מוחמד עלי ג'עפרי .  הוא אומר זאת מפורשות : " האימאם שלנו לא הגביל את המהפכה האסלאמית למדינה זו בלבד .  חובתנו היא לסלול את הדרך לממשלה איסלאמית עולמית ". 
נשיא איראן רוחאני ניצב כאן בשבוע שעבר והזיל דמעות תנין על מה שהוא כינה  " הגלובליזציה של הטרור ".  אולי כדאי שיחסוך מאתנו את הדמעות המזויפות הללו ,  ובמקום זאת יחליף מילה עם מפקדי משמרות המהפכה האיראניות .  הוא יכול לבקש מהם לעצור את קמפיין הטרור הגלובלי של איראן ,  שרק מאז 2011 כלל התקפות ביותר מעשרים מדינות על פני חמש יבשות .  הטענה שאיראן אינה עוסקת בטרור דומה לטענה שדרק ג'יטר מעולם לא שיחק בייסבול עבור הניו יורק יאנקיז .  קינתו זו של נשיא איראן על התפשטות הטרור היא אולי אחד ממפגני הצביעות הגדולים בהיסטוריה .  
יש הטוענים עדיין שקמפיין הטרור הגלובלי של איראן וחתירתה תחת מדינות ברחבי המזרח התיכון ומעבר לו היא מעשה ידיהם של קיצוניים .  הם טוענים שדברים משתנים ,  ולראיה מצביעים על הבחירות שהתקיימו בשנה שעברה באיראן .  הם טוענים שהנשיא ושר החוץ חלקי הלשון של איראן שינו לא רק את הטון של מדיניות החוץ האיראנית ,  אלא גם את המהות .  הם מאמינים שרוחאני וזריף באמת ובתמים רוצים להתפייס עם המערב וכי הם נטשו את שליחותה הגלובלית של המהפכה האסלאמית .  האומנם ?  
הבה נקרא את מה שכתב שר החוץ זריף בספרו רק לפני מספר שנים : " יש לנו בעיה יסודית עם המערב ,  בייחוד עם אמריקה .  זאת ,  כיוון שאנו יורשיה של שליחות גלובלית הקשורה לעצם סיבת קיומנו ".  שליחות גלובלית הקשורה לעצם סיבת קיומנו .  ואז זריף שואל שאלה ,  שלטעמי היא מעניינת .  הוא שואל : " איך זה שמלזיה  ( מדינה בעלת רוב מוסלמי מכריע )  אינה סובלת מאותן בעיות ?  "  והוא משיב : " כיוון שמלזיה אינה מנסה לשנות את הסדר העולמי ".  אלה המתונים שלכם .  לכן ,  אל תתנו למתקפת הקסם המניפולטיבית של איראן לשטות בכם .  היא נועדה לדבר אחד ולדבר אחד בלבד :  להביא להסרת הסנקציות ולפינוי המכשולים בדרכה של איראן אל הפצצה .  
הרפובליקה האסלאמית מנסה כעת ,  באמצעות הונאה ,  לסלול את הדרך להסכם שיסיר את הסנקציות עמן היא עדיין מתמודדת ויותיר אותה עם אלפי צנטריפוגות בעלות יכולת להעשיר אורניום .  הדבר יבסס הלכה למעשה את מעמדה של איראן כמעצמת סף גרעינית .  בעתיד ,  בעיתוי ובמקום בו היא תבחר ,  תוכל איראן ,  המשטר המסוכן ביותר בעולם ,  להשיג את הנשק המסוכן ביותר בעולם .  אם נאפשר זאת לקרות ,  הדבר יעמיד את כולנו בפני הסכנה החמורה ביותר .  יש הבדל בין איסלאמיסטים קיצונים על גבי טנדרים חמושים ברובי קלצ'ניקוב ,  ובין אותם קיצונים חמושים בנשק להשמדה המונית .
 אני זוכר שבשנה שעברה כולם כאן היו מודאגים ,  ובצדק ,  מהנשק הכימי בסוריה ,  כולל האפשרות שהוא ייפול לידיהם של טרוריסטים .  זה לא קרה ,  ולנשיא אובמה מגיע מלוא הקרדיט על שהוביל את המאמץ הדיפלומטי לפירוק כמעט כל הנשק הכימי בסוריה .  שערו בנפשכם עד כמה היה ארגון  " המדינה האסלאמית ",  דאעש ,  מסוכן יותר לו היה בידיו נשק כימי .  עכשיו שערו בנפשכם כמה הייתה המדינה האסלאמית של איראן מסוכנת יותר לו היה בידה נשק גרעיני .  
גבירותי ורבותי ,  האם הייתם מאפשרים לדאעש להעשיר אורניום ?  האם הייתם מאפשרים לדאעש להשיג כור מים כבדים ? האם הייתם מאפשרים לדאעש לפתח טילים בליסטיים בין-יבשתיים ?  ודאי שלא .  לכן אסור לכם גם לאפשר למדינה האסלאמית של איראן לעשות את הדברים הללו .  
שכן זה מה שיקרה :  ברגע שאיראן תייצר פצצות אטום ,  כל הקסם וכל החיוכים לפתע ייעלמו .  הם פשוט יתאדו .  אז יחשפו האייתולות את פרצופם האמתי ,  יתירו את הרסן וישלחו את הפנאטיות האגרסיבית שלהם בעולם כולו .  ישנה רק דרך פעולה אחראית אחת להתמודד עם איום זה :  יש לפרק באופן מלא את יכולתה של איראן לייצר נשק גרעיני .  
אל תטעו .  את דאעש חובה למגר .  אולם מיגור דאעש ובה בעת הותרתה של איראן כמעצמת סף גרעינית פירושם ניצחון בקרב אך הפסד במלחמה .  
גבירותי ורבותי ,  המאבק נגד האסלאם הקיצוני אינו ניתן להפרדה .  כאשר האסלאם הקיצוני מצליח במקום מסוים ,  הוא מתעצם בכל מקום .  כאשר הוא סופג פגיעה במקום אחד ,  הוא נסוג לאחור בכל מקום .  זו הסיבה שמאבקה של ישראל בחמאס איננו רק המאבק שלנו .  זהו המאבק שלכם .  ישראל נלחמת היום מול קנאות שמדינותיכם עלולות להתמודד מולה מחר .  במשך 50 יום בקיץ האחרון ,  החמאס ירה אלפי טילים על ישראל ,  רבים מהם סופקו על ידי איראן .  אני רוצה שתחשבו מה מדינותיכם היו עושות לו אלפי טילים היו נורים לעבר הערים שלכם .  תארו לעצמכם שלמיליוני אזרחים שלכם יש לכל היותר מספר שניות להימלט למרחב מוגן ,  יום אחרי יום .  
לא הייתם מאפשרים לטרוריסטים לירות טילים על עריכם מבלי לגבות מהם מחיר .  ולא הייתם מאפשרים לטרוריסטים לחפור עשרות מנהרות מתחת לגבולותיכם כדי לחדור לעריכם ולרצוח ולחטוף אזרחים שלכם .  ישראל הגנה על עצמה בצדק הן מפני מתקפות טילים והן מפני מנהרות טרור .  
יחד עם זאת ,  ישראל נאלצה להתמודד עם אתגר נוסף .  התמודדנו עם מלחמת תעמולה .  במאמץ לזכות באהדת העולם ,  החמאס עשה שימוש ציני באזרחים פלסטינים כמגן אנושי .  הוא עשה שימוש בבתי ספר ,  ולא סתם בתי ספר ,  אלא בתי ספר של האו"ם ,  ובבתים פרטיים ,  במסגדים ואפילו בבתי חולים כדי לאחסן ולירות טילים על ישראל .  שעה שישראל תקפה באופן כירורגי את משגרי הרקטות ואת המנהרות ,  אזרחים פלסטינים נהרגו בשוגג ובאופן טרגי .  
המראות קורעי הלב שימשו לליבוי עלילות לפיהן ישראל פוגעת במתכוון באזרחים .  זה לא מה שעשינו .  אנו מצטערים עמוקות על כל אחד מהנפגעים הפלסטינים .  האמת היא זאת :  ישראל עשתה כל שביכולתה כדי למזער את מספר הנפגעים בקרב האזרחים הפלסטינים .  החמאס עשה כמיטב יכולתו כדי למקסם את מספר הנפגעים בקרב האזרחים הישראלים ומספר הנפגעים בקרב האזרחים הפלסטינים .  
ישראל הנחיתה פליירים ,  ביצעה שיחות טלפון ,  שלחה מסרונים ושידרה אזהרות בערבית בטלוויזיה הפלסטינית ,  תמיד על מנת להעניק לפלסטינים מספיק זמן כדי להתפנות מאזורי הפגיעה .  אין אף מדינה אחרת ואף צבא אחר בהיסטוריה שעשה מאמץ כל כך גדול להימנע מנפגעים בקרב האוכלוסייה האזרחית של האויב .  
דאגה זאת לחייהם של הפלסטינים מדהימה אף יותר נוכח העובדה שאזרחים ישראלים הופגזו בטילים יום אחר יום ,  לילה אחר לילה .  שעה שמשפחותיהם היו נתונות תחת מתקפות הטילים של החמאס ,  החיילים האמיצים של צה"ל ,  בנינו ובנותינו הצעירים ,  דבקו בערכים מוסריים גבוהים יותר מאלה של כל צבא אחר בעולם .  החיילים הישראלים ראויים לא לגינוי ,  אלא להערצתם של אנשים הגונים באשר הם .
 כעת למה שעשה החמאס .  החמאס מיקם את סוללות הטילים שלו בתוך אזורי מגורים והורה לפלסטינים להתעלם מקריאותיה של ישראל לעזוב .  ורק למקרה שאנשים לא קיבלו את המסר ,  הוא הוציא להורג אזרחים פלסטינים בעזה שהעזו למחות .  
מחפירה לא פחות היא העובדה שהחמאס מיקם במתכוון את הטילים שלו במקומות בהם ילדים פלסטינים חיים ומשחקים .  הרשו לי להראות לכם תמונה .  היא צולמה על ידי צוות של ערוץ France 24 במהלך העימות האחרון .  בתמונה נראים שני משגרי טילים של החמאס ששימשו כדי לתקוף אותנו .  אתם רואים שלושה ילדים משחקים לידם .  החמאס במתכוון הניח את הטילים שלו בתוך מאות אזורי מגורים כמו זה .  מאות .  
גבירותי ורבותי ,  זהו פשע מלחמה .  ואני אומר לנשיא עבאס - אלה הם פשעי המלחמה שבוצעו על ידי החמאס ,  שותפך לממשלת האחדות הלאומית שאתה עומד בראשה ושאתה אחראי עליה .  ואלה הם פשעי המלחמה האמתיים שהיה עליך לחקור ולגנות מעל במה זאת בשבוע שעבר .  
גבירותי ורבותי ,  שעה שילדים ישראלים הסתתרו במרחבים מוגנים והמערכת של ישראל להגנה מפני טילים , " כיפת ברזל ",  יירטה את טילי החמאס באוויר ,  ההבדל המוסרי התהומי בין ישראל והחמאס התחדד באופן הברור ביותר :  ישראל השתמשה בטילים שלה כדי להגן על ילדיה .  החמאס השתמש בילדיו כדי להגן על הטילים שלו .  
בכך שבחרה לחקור את ישראל במקום את החמאס על פשעי מלחמה ,  מועצת זכויות האדם של האו"ם בגדה בשליחותה העליונה להגן על חפים מפשע .  למעשה ,  היא הפכה את חוקי המלחמה על פניהם .  ישראל ,  שנקטה בצעדים חסרי תקדים כדי לצמצם את הפגיעה באזרחים פלסטינים ,  סופגת גינויים .  חמאס ,  שפגע במזיד באזרחים והסתתר מאחוריהם - פשע מלחמה כפול - זוכה לפטור .  בכך ,  מועצת זכויות האדם שולחת מסר ברור לטרוריסטים באשר הם :  השתמשו באזרחים כמגן אנושי .  השתמשו בהם שוב ושוב ושוב .  יודעים למה ?  כי למרבה הצער ,  זה עובד .  
בעצם הענקת לגיטימציה בינלאומית לשימוש במגנים אנושיים ,  הפכה מועצת זכויות האדם של האו"ם למועצת זכויות הטרוריסט .  ויהיו לכך השלכות .  ככל הנראה יש לכך כבר השלכות בכל הקשור לשימוש באזרחים כמגן אנושי .  זה לא רק האינטרס שלנו .  אלו לא רק הערכים שלנו שנמצאים תחת מתקפה .  אלה הם האינטרסים שלכם והערכים שלכם .  
גבירותי ורבותי ,  אנו חיים בעולם שטוף עריצות וטרור ,  בו הומוסקסואלים נתלים על עגורנים בטהראן ,  אסירים פוליטיים מוצאים להורג בעזה ,  נערות צעירות נחטפות בהמוניהן בניגריה ומאות אלפים נטבחים בסוריה ,  לוב ועיראק .  
ואף על פי כן ,  קרוב למחצית מהחלטותיה של מועצת זכויות האדם המתמקדות במדינה אחת מכוונות נגד ישראל ,  הדמוקרטיה האמתית היחידה במזרח התיכון - ישראל ,  בה סוגיות נדונות בפתיחות בפרלמנט תוסס ,  בה בתי משפט עצמאיים מגנים על זכויות אדם ובה נשים ,  הומוסקסואלים ומיעוטים חיים בחברה חופשית באמת .  
יחסה המוטה של מועצת זכויות האדם  ( זה אוקסימורון ,  מועצת זכויות האדם ,  אבל אשתמש בו בכל מקרה )  כלפי ישראל הוא רק ביטוי אחד לחזרתה במלוא העוצמה של השנאה העתיקה ביותר בעולם .  אנו שומעים היום אספסוף באירופה הקורא להשמדתם של יהודים בגז .  אנו שומעים מנהיגים לאומיים המשווים את ישראל לנאצים .  זו אינה תולדה של מדיניותה של ישראל .  זוהי תולדה של מוחות נגועים .  ולנגע זה יש שם .  הוא קרוי אנטישמיות .  הוא מתפשט בחברות מתורבתות ,  שם הוא מוסווה כביקורת לגיטימית על ישראל .  במשך מאות שנים נעשתה דמוניזציה לעם היהודי באמצעות עלילות דם ואישומים על הריגתו של ישו .  היום ,  נעשית דמוניזציה למדינה היהודית באמצעות הדבקת תווית של אפרטהייד והאשמה בדבר רצח עם .  
רצח עם ?  באיזה יקום מוסרי רצח עם כולל אזהרות לאוכלוסיית האויב להתפנות מאזורי הפגיעה ,  העברת טונות - טונות - של סיוע הומניטרי מדי יום ,  אפילו שעה שאלפי טילים נורים עלינו ,  או הקמה של בית חולים שדה כדי לסייע לפצועים שלהם ?  
אני מניח שזה אותו יקום מוסרי בו אדם שכתב חיבור מלא שקרים בנושא השואה ושממשיך להתעקש על פלסטין נקייה מיהודים ,  יודנריין ,  יכול לעמוד מעל במה זאת ובעזות מצח להאשים את ישראל ברצח עם וטיהור אתני .
 בעבר ,  האשמות מחפירות נגד היהודים קדמו לטבח הסיטונאי של בני עמנו .  אך לא עוד .  היום ,  לנו ,  לעם היהודי ,  יש את הכוח להגן על עצמנו .  אנו נגן על עצמנו מפני אויבינו בשדה הקרב .  אנו נחשוף את השקרים שלהם נגדנו בבית המשפט של דעת הקהל .  ישראל תמשיך לזקוף את ראשה בגאווה מבלי להשתופף .  
גבירותי ורבותי ,  על אף האתגרים האדירים הניצבים בפני ישראל ,  אני מאמין שיש לנו הזדמנות היסטורית .  אחרי עשרות שנים בהן ראו בישראל אויבת ,  מדינות מובילות בעולם הערבי מכירות יותר ויותר בכך שאנו ניצבים יחד בפני אותם איומים - בעיקר איראן גרעינית ותנועות איסלאמיסטיות קיצוניות שמכות שורשים בעולם הסוני .  
האתגר הניצב מולנו הוא לנצל את האינטרסים המשותפים הללו כדי ליצור שותפות פורה לבניית מזרח תיכון יציב יותר ,  בטוח יותר ומשגשג יותר .  יחד נוכל לחזק את הביטחון האזורי ולקדם פרויקטים בתחום של מים ,  חקלאות ,  תחבורה ,  בריאות ,  אנרגיה ותחומים רבים אחרים .  אני מאמין ששותפות בינינו עשויה אף לסייע בקידום השלום בין ישראל לפלסטינים .  
רבים החזיקו זמן רב בדעה ששלום ישראלי-פלסטיני יוכל לסייע בקידום פיוס רחב יותר בין ישראל והעולם הערבי .  אולם בימים אלה אני חושב שזה פועל הפוך :  פיוס רחב יותר בין ישראל והעולם הערבי עשוי לסייע בקידום שלום ישראלי-פלסטיני .  על מנת להשיג שלום זה ,  עלינו לשאת עינינו לא רק לירושלים ורמאללה ,  אלא גם לקהיר ,  עמאן ,  אבו דאבי ,  ריאד ומקומות אחרים .  
אני מאמין שניתן להשיג את השלום באמצעות מעורבותן הפעילה של מדינות ערב ,  אלה המוכנות להעניק סיוע פוליטי ,  חומרי וכל סיוע חיוני אחר .  
אני מוכן לפשרה היסטורית ,  לא בגלל שישראל כובשת אדמה זרה .  עם ישראל אינו כובש בארץ ישראל .  ההיסטוריה ,  הארכיאולוגיה והשכל הישר כולם מוכיחים שיש לנו זיקה ייחודית לארץ הזאת מזה 3,000 שנה .  אני רוצה שלום כיוון שאני רוצה ליצור עתיד טוב יותר עבור עמי .  
אולם זה חייב להיות שלום אמתי ,  המעוגן בהכרה הדדית ובהסדרי ביטחון יציבים ,  הסדרי ביטחון איתנים כסלע ,  בשטח .  נסיגותיה של ישראל מלבנון ועזה יצרו שתי מובלעות אסלאם קיצוני על גבולותינו ,  מהן נורו עשרות אלפי טילים על ישראל .  חוויות פוקחות עיניים אלו הגבירו את דאגות הביטחון של ישראל בכל הנוגע לוויתורים טריטוריאליים פוטנציאליים בעתיד .  דאגות הביטחון הללו גדולות יותר היום .  
רק הסתכלו סביבכם .  המזרח התיכון נמצא במצב של כאוס .  מדינות מתפוררות .  איסלאמיסטים קיצונים ממלאים את החלל .  ישראל אינה יכולה להרשות לעצמה השתלטות נוספת של איסלאמיסטים קיצונים על שטחים שהיא מפנה ,  כפי שקרה בעזה ולבנון .  הדבר יציב את מקבילותיו של דאעש בטווח של קילומטרים בודדים ,  ויעמיד 80 אחוז מהאוכלוסייה שלנו בטווח הפצמ"רים .  
חשבו על כך .  המרחק בין קווי 1967 ופרברי תל אביב הוא כמו המרחק בין בניין האו"ם כאן ובין כיכר טיימס .  ישראל היא מדינה קטנטנה .  זאת הסיבה שבכל הסכם שלום ,  שבוודאי יחייב פשרה טריטוריאלית ,  תמיד אתעקש על כך שישראל תוכל להגן על עצמה בכוחות עצמה מול כל איום .  
עם זאת ,  חרף כל מה שקרה ,  ישנם עדיין אלה שאינם לוקחים ברצינות את דאגות הביטחון של ישראל .  אולם אני עושה זאת ,  ותמיד אעשה זאת .  כראש ממשלת ישראל ,  מוטלת עליי האחריות העצומה להבטיח את עתיד העם היהודי ועתיד המדינה היהודית .  אין זה משנה כמה לחץ יופעל עליי ,  לעולם לא אוותר על מילוי אחריותי זאת .  
אני מאמין שעם גישה חדשה מצד שכנינו ,  נוכל לקדם את השלום חרף הקשיים הניצבים מולנו .  לנו בישראל יש היסטוריה של הפיכת הבלתי אפשרי לאפשרי .  הפרחנו אדמה צחיחה .  מצוידים במשאבי טבע מועטים ביותר ,  השתמשנו במוחם הפורה של אנשינו כדי להפוך את ישראל למרכז עולמי של טכנולוגיה וחדשנות .  
השלום יאפשר לישראל לממש את מלוא הפוטנציאל שלה ויעניק עתיד מבטיח לא רק לעם ישראל ולעם הפלסטיני ,  אלא גם לרבים אחרים באזורנו .  אולם יש לעדכן את התבנית הישנה להשגת שלום .  עליה לקחת בחשבון את המציאות החדשה ,  כמו גם תפקידים ותחומי אחריות חדשים לשכנינו הערבים .  
גבירותי ורבותי ,  ישנו אכן מזרח תיכון חדש .  הוא טומן בחובו סכנות חדשות ,  אך גם הזדמנויות חדשות .  ישראל מוכנה לפעול יחד עם שותפים ערבים והקהילה הבינלאומית כדי להתמודד עם אותן סכנות ולנצל את אותן הזדמנויות .  יחד עלינו להכיר באיום הגלובלי של האיסלאם הקיצוני ,  בחשיבות העליונה של פירוק יכולותיה של איראן לייצר נשק גרעיני ובתפקידן החיוני של מדינות ערב הגדולות בקידום השלום עם הפלסטינים .  כל זה אולי אינו עולה בקנה אחד עם האמונה הרווחת ,  אולם זאת האמת .  והאמת תמיד חייבת להיאמר ,  בייחוד כאן באומות המאוחדות .  
ישעיהו ,  נביא השלום הגדול שלנו ,  לימד אותנו לפני כמעט 3,000 שנה בירושלים תמיד להשמיע את האמת בפני מדינות העולם . 
" ל ? מ ? ע ? ן צ ? י ? ו ? ן ל ? א א ? ח ? ש ?  ? הו ? ל ? מ ? ע ? ן י ? רו ? ש ?  ? ל ?  ? ם ל ? א א ? ש ?  ? קו ? ט ,  ע ? ד י ? צ ? א כ ? נ ?  ? ג ? ה ?  צ ? ד ? ק ? ה ?  ו ? יש ? ו ? ע ? ת ? ה ?  כ ?  ? ל ? פ ?  ? יד י ? ב ? ע ? ר "   ( ישעיה ס"ב 1 ) 
גבירותי ורבותי ,  הבה נדליק לפיד של אמת וצדק שיגן על עתידנו המשותף .  תודה .  

נאומו המלא של ראש הממשלה בעצרת הכללית של האו"ם 
" הגעתי לכאן כדי לחשוף את השקרים שנאמרו מעל במה זאת נגד מדינתי ונגד החיילים שמגנים עליה ",  פתח נתניהו את נאומו ,  ובהמשך השווה בין חמאס לדאעש ,  תקף את אבו מאזן והזהיר מאיראן גרעינית

