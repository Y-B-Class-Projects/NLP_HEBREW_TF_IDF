בדרך להפיכתו לעד מדינה : " ארי הרו ימסור מידע גם בתיק הצוללות "
 ראש הסגל לשעבר בלשכת רה"מ הציג לחוקרי יאח"ה את המידע שהוא יכול לספק כעד מדינה בתיקי 1000 ו-2000 ,  בראשי פרקים - על מנת לקדם את המגעים לעסקה .  בערוצי הטלוויזיה דווח כי הוא ימסור פרטים גם בתיק 3000
ארי הרו ,  לשעבר ראש הסגל של ראש הממשלה בנימין נתניהו ,  ימסור מידע גם על פרשת הצוללות לקראת חתימתו על הסכם עד המדינה - כך דווח הערב  ( רביעי )  בערוצי הטלוויזיה .   בימים האחרונים הוא מסר לחוקרי המשטרה עדות בראשי פרקים ,  שמטרתה להציג את המידע שהוא יכול לספק כעד מדינה ,  במסגרת חקירות תיקים 1000 ו-2000 - המוכרות כפרשת המתנות ופרשת נתניהו-מוזס שבהן מעורב ראש הממשלה .  העדות נועדה לקדם את המגעים בינו לבין המשטרה והפרקליטות ,  והיא מהווה תנאי בסיסי לחתימה על ההסכם .
 על פי הנהוג בעדות כזו ,  היא אינה יכולה להיות מופנית נגד הרו ,  והמשטרה יכולה לעשות בה שימוש רק בתנאי שהסכם עד המדינה מבשיל לחתימה .  אחרת ,  העדות מוכנסת למעטפה חתומה ומקבלת חיסיון .  רק לאחר החתימה על הסכם עד מדינה ,  עשוי הרו לשוב עם החוקרים ולמסור את מה שמכונה  " עדות ניקיון ".  
עוד בוואלה !  NEWS:מגיח בין מדפי הסופרמרקט - ותוקף בסכין :  תיעוד הפיגוע ביבנהבעלה של הנרצחת מבנימין :  הרקע לאומני ,  אתבע את המשטרהעובדי  " חיפה כימיקלים "  זועמים : " נצא מהמפעל רק בשקי גופות " 
" אני מניח שעדות כזו תימשך בין שבועיים לכל הפחות ועד חודש ימים ",  אמר גורם המעורה בחקירה .  לדברי הגורם ,  במסגרת עדות ניקיון מחויב העד למסור את כל המידע שיש ברשותו ואת כל העבירות שביצע בעבר  בין אם קשורות בתיק ,  ובין אם אחרות .  עדות ניקיון אינה יכולה לשמש נגדו ,  אלא אמורה לשמש נגד אחרים שהיו מעורבים בפשעים האמורים .  יחד עם זאת ,  עד המדינה מחויב לספק מידע תומך בנוסף לעדות שהוא מוסר .
 גורם במשטרה העריך שגם במקרה של מיקי גנור ,  עדות הניקיון שאותה הוא מוסר בימים אלה עשויה להימשך לפחות כחודש ימים .  אתמול הוציא בית משפט השלום בראשון לציון ,  לבקשת המשטרה ,  צו איסור פרסום על עדות הניקיון של גנור ,  עד ל-15 בספטמבר .  
במקביל ,  פועלים חוקרי יאח"ה בימים האחרונים לגיוסו של ראש הסגל לשעבר בלשכת נתניהו ,  גיל שפר ,  כעד מדינה בפרשות 1000 ו-2000 .  לוואלה !  NEWS נודע כי בחודשים האחרונים זומן שפר עשרות פעמים ללהב 433 .
 יחד עם הרו ,  שמילא בעבר את אותו התפקיד ,  נחשב שפר לאחר מהאנשים הקרובים ביותר לבני הזוג נתניהו .  החוקרים מעריכים כי כל מה שקשור להתנהלות האישית של בני הזוג עבר דרך שפר והרו ,  ולכן הם מעוניינים לגייס אותם להפללתו .
 המגעים להסכם עם הרו ,  שפורסמו לראשונה בוואלה !  NEWS ,  החלו בעקבות תוצאותיו של חיקור דין שנערך להרו בארצות הברית בחודש שעבר בעקבות החשדות נגדו בפרשת מכירת חברת ייעוץ שהייתה בבעלותו ,  בשנת 2013 .  הרו חשוד בהפרת אמונים ובקבלת דבר במרמה בשל מכירת החברה שבמשטרה נבדק האם התבצעה במסגרת עסקה פיקטיבית .  טרם ברור מה יכלול הסכם עד המדינה עמו ,  שנערך במסגרת השלמת החקירה ,  ביחידת להב 433 .  

בדרך להפיכתו לעד מדינה : " ארי הרו ימסור מידע גם בתיק הצוללות "
 ראש הסגל לשעבר בלשכת רה"מ הציג לחוקרי יאח"ה את המידע שהוא יכול לספק כעד מדינה בתיקי 1000 ו-2000 ,  בראשי פרקים - על מנת לקדם את המגעים לעסקה .  בערוצי הטלוויזיה דווח כי הוא ימסור פרטים גם בתיק 3000

