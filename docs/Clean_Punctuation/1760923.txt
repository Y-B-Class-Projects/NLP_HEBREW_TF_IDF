מסמכי ויקיליקס : " נתניהו מקסים ,  אך לא מקיים הבטחות "
 מהמסמכים שנחשפו ב"ויקיליקס "  עולה כי במהלך פגישה עם נציגים אמריקאים בקהיר ,  הגדיר נשיא מצרים את נתניהו כ"אלגנטי ומקסים "  אך גם ככזה שאיננו מקיים את הבטחותיו
 ( צילום :  רויטרס ,  עריכה :  עידן גוראל ,  קריינות :  אביב אברמוביץ' ) 
פרטים חדשים ועסיסיים שעולים מהמסמכים שחשף אתר ויקיליקס מראים את דעתם האמיתית של היושבים בבית הלבן על מנהיגי העולם .  כך למשל ,  מתאר נשיא מצרים חוסני מובארק את ראש הממשלה בנימין נתניהו כ"אלגנטי ומקסים ",  אך ככזה שלעולם לא מקיים את הבטחותיו .  כך על פי מסמך סיכום פגישה בין בכירים בממשל האמריקאי לבין הנשיא המצרי .  באותה שיחה הוסיף מובארק כי  " אמרתי לו את הדברים הללו בפניו ". 
עוד נחשף ,  כי בין היתר כינו האמריקאים את נשיא אירן אחמדינג'ד , " היטלר ",  ואת נשיא צרפת ניקולא סרקוזי  - " המלך העירום ". 
כינויים נוספים הוצמדו גם לשרי ממשלות אירופאיות כגון שר החוץ הגרמני גידו ווסטרוולה שכונה  " אגרסיבי ",  ושר הפיתוח הגרמני דירק ניבל ,  עליו נכתב כי  " איננו מסוגל לקבל החלטה ".  מנהיגים נוספים שהיו על הכוונת :  על קנצלרית גרמניה אנגלה מרקל ,  נכתב כי היא  " סולדת מסיכונים ויצירתית רק לעיתים נדירות ",  נשיא רוסיה דמיטרי מדבדב הוא  " חיוור מפחד ,  הססן ",  ואילו נשיא אפגניסטן חמיד קרזאי תואר כ"סובל מפרנויה ". 
השער חושף גם מידע שעד כה היה בגדר השערה על מצבו הבריאותי של מנהיג צפון קוריאה קים ז'ונג איל ,  וטוען כי המחלה ממנה הוא סובל ,  שהייתה חידה עד כה למערב ,  היא למעשה  " התקפי אפילפסיה ". 
מי שדווקא זכה למחמאות הוא ראש ממשלת רוסיה ולדימיר פוטין שכונה  " זכר אלפא ".  על שליט לוב מועמר קד'אפי נכתב כי אחות בית החולים שמלווה אותו בשל מצבו הבריאותי הינה כ"בלונדינית מצודדת ",  ואילו ראש ממשלת איטליה סילביו ברלוסקוני חובב  " מסיבות פרועות ". 
עוד נחשף כי ,  ארה"ב משתמשת בשגרירויותיה בעולם כרשת בינלאומית של ריגול .  דיפלומטים העובדים בשירותה קיבלו הנחיות ישירות ממזכירת המדינה הקודמת קונדוליזה רייס וכן מהנוכחית ,  הילרי קלינטון ,  לאסוף מידע במדינות בהן הוצבו .  
בין היעדים הפחות צפויים לאיסוף מודיעין מצויה גם הנהגת האו"ם .  דיפלומטים אמריקאים נדרשו ,  לפי המסמכים ,  לאסוף מידע על מערכות תקשורת שבשימוש ראשי האו"ם ואנשי הצוות שלהם ,  ופרטים על רשתות VIP פרטיות שמשמשות לתקשורת רשמית ,  אמצעי האבטחה שלהן ,  סיסמאות וכיוצא בזה .  הגרדיאן הבריטי ביקש את תגובת ארה"ב לטענות האלה ,  ודובר מחלקת המדינה האמריקאית פיליפ קראולי השיב כי  " הדיפלומטים שלנו הם לא יותר מדיפלומטים .  הם לא עוסקים במודיעין .  הם מצויים בקשר שקוף עם ממשלות ברחבי העולם ,  ומדווחים הביתה .  כך עושים דיפלומטים מאות בשנים ". 

מסמכי ויקיליקס : " נתניהו מקסים ,  אך לא מקיים הבטחות "
 מהמסמכים שנחשפו ב"ויקיליקס "  עולה כי במהלך פגישה עם נציגים אמריקאים בקהיר ,  הגדיר נשיא מצרים את נתניהו כ"אלגנטי ומקסים "  אך גם ככזה שאיננו מקיים את הבטחותיו

