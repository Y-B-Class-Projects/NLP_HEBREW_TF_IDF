נתניהו באוגדת עזה : " אנחנו במערכה ";  בלון תבערה נחת בגן ילדים
הבלון הבוער נחת בגן בעת שהילדים היו בחצר ולמקום הוזעקו כוחות רבים .  בהערכת מצב שקיים ראש הממשלה אמר : " ראיתי את קיר הפלדה הצבאי שלנו ".  בכיר בג'יהאד האסלאמי מזהיר : " הגברת הלחץ על הרצועה - משמעותה הליכה למלחמה ".  צה"ל תקף חוליה ששיגרה בלוני תבערה בצפון הרצועה
ראש הממשלה בנימין נתניהו קיים היום  ( שלישי )  הערכת מצב ביטחונית באוגדת עזה בהשתתפות שר הביטחון אביגדור ליברמן ,  הרמטכ"ל גדי איזנקוט ,  ראש השב"כ נדב ארגמן ,  ראש המל"ל מאיר בן שבת ובכירים נוספים .  נתניהו אמר כי  " אתמול ביקרתי בשדרות וראיתי את קיר הפלדה של הנחישות האזרחית שלהם ,  והיום אני מבקר פה בצה"ל .  ראיתי את קיר הפלדה הצבאי שלנו ". 
בתוך כך ,  בשעות הצהריים נחת בלון תבערה בוער בגן ילדים במושב שדות נגב בזמן שהילדים היו לחצר .  הגננת הרחיקה את הילדים והזעיקה כוחות כיבוי וחבלה .  כוחות הכיבוי פעלו היום ב-15 שריפות שהוצתו כתוצאה מבלונים בעוטף עזה .  על כל השריפות הושגה שליטה תוך דקות ספורות .  
אחרי הערכת המצב הוסיף ראש הממשלה כי  " אנחנו במערכה ,  יש בה חילופי מהלומות ואני יכול להגיד שצה"ל ערוך לכל תרחיש .  אני מאוד התרשמתי ממה שראיתי כאן ואני יודע שכמוני ,  כל אזרחי ישראל ,  מאמינים בצה"ל ונותנים לו גיבוי לקראת כל התפתחות אפשרית ".  עוד אמר ראש הממשלה כי אני מאמין שאנחנו עושים את הדברים הנכונים .  כדאי שיתחילו לשים לב לא רק למה שאנחנו אומרים אלא גם למה שאנחנו עושים ". 
בסיום דבריו אמר נתניהו כי  " היום זה יום השנה הרביעי לנפילתו של הדר גולדין .  אנחנו מחויבים להחזיר אותו ואת אורון שאול ואת שני אזרחינו חזרה למדינת ישראל ". 
עוד בוואלה !  NEWS:ק"מ ספורים בלבד מגבול ישראל :  עדויות לפעילות רוסית עם פרו-איראניםמתיחות בצפון :  מאות סורים התקרבו לגבול רמת הגולןאחרי חודשים של דיונים :  אל"מ אבי בלוט מונה למזכיר הצבאי לרה"מ 
ראש מנהלת תיאום וקישור עזה ביחידה לתיאום פעולות הממשלה בשטחים ,  אלוף-משנה איאד סרחאן ,  פנה היום לתושבי עזה בסרטון בערבית ,  ובו אמר כי חמאס הוא האחראי להסלמה ולצמצום מעבר סחורותיהם . " אנחנו מבקשים מכל סוחר ומכל אזרח המעוניין ברגיעה ורוצה לראות את הסחורה נכנסת ,  לפנות לארגון הטרור חמאס ולדרוש מהם להפסיק עם פעולות הטרור כמו בלוני התבערה ובלוני הנפץ ".   
" ביכולתנו להכפיל את כמות המשאיות שנכנסות כל יום לרצועת עזה פי שניים ,  פי שלושה ואפילו פי עשרה מהכמות הנוכחית ",  כתב אל"מ סרחאן .  אתם - הסוחרים ,  האזרחים והאנשים שחיים ברצועת עזה - משלמים את מחיר הטרור שמובילה הנהגת חמאס זה אותו טרור שהוביל אותנו להחלטה לצמצם את הפעילות במעבר כרם שלום .  אנחנו לא הכתובת .  למי שיש שאלות בנוגע לנושא הזה ,  שיפנה לחמאס בעזה .  לא אלינו .  הכתובת שלכם הוא ארגון הטרור חמאס האחראי להסלמה ". 
143 משאיות עברו היום דרך מעבר כרם שלום לרצועה - המספר הנמוך ביותר מאז מבצע צוק איתן .  זאת ,  כתוצאה מהחלטת שר הביטחון אביגדור ליברמן להחריף את הסנקציות על חמאס בעקבות אירועי הימים האחרונים .  בימים אלה בוחנים במערכת הביטחון את סגירת מעבר ארז להולכי רגל וסגירת מרחב הדיג לחופי הרצועה לחלוטין .  
גם שר הביטחון ליברמן התייחס למתחיות בגזרה הדרומית ואמר כי  " שמענו הרבה דיבורים אתמול ,  היום ,  שלשום ,  על מדיניות הביטחון של ממשלת ישראל .  כדאי להבהיר שאסור שמדיניות ביטחון תהיה מענה ללחץ פוליטי או תקשורתי ,  אנחנו פועלים גם בעוצמה וגם בחוכמה .  מה שנחוץ לנו היום זה קור רוח ועצבים מברזל ,  ולא סטופר ביד והיסטריה תקשורתית .  אנחנו עושים מה שצריך לעשות וצה"ל ערוך לכל תרחיש ". 
בתוך כך ,  סוכנות הידיעות הפלסטינית שיהאב דיווחה כי בכיר ארגון הג'יהאד האסלאמי אחמד אל-מדלל אמר בתגובה לסגירת מעבר כרם שלום למזון כי  " על ישראל להבין כי הגברת הלחץ על הרצועה והידוק המצור משמעותם הליכה למלחמה ".  
מאוחר יותר ירה כלי טיס של צה"ל לעבר חולייה שהפריחה בלוני תבערה מצפון רצועת עזה לעבר שטח מדינת ישראל .
 הבוקר הפיצו גורמים בחמאס איומים חריפים אם לא יפתח כרם שלום מחדש ישגרו רקטות לתל אביב .  גורמים במערכת הביטחון אישרו לוואלה !  NEWS כי אם ההצתות יימשכו הוא ישקול לסגור את מרחב הדיג ברצועת עזה לחלוטין ולהנחית מכה נוספת על הפלסטינים כמו גם לסגור את מעבר ארז להולכי רגל .
  ( עדכון ראשון :  15:01 )  

נתניהו באוגדת עזה : " אנחנו במערכה ";  בלון תבערה נחת בגן ילדים
הבלון הבוער נחת בגן בעת שהילדים היו בחצר ולמקום הוזעקו כוחות רבים .  בהערכת מצב שקיים ראש הממשלה אמר : " ראיתי את קיר הפלדה הצבאי שלנו ".  בכיר בג'יהאד האסלאמי מזהיר : " הגברת הלחץ על הרצועה - משמעותה הליכה למלחמה ".  צה"ל תקף חוליה ששיגרה בלוני תבערה בצפון הרצועה

