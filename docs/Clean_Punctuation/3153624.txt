סערת פסקת ההתגברות :  נתניהו נפגש עם נשיאת העליון ושרת המשפטים
נתניהו דן כשעתיים עם הנשיאה חיות ברצונו להוביל חקיקה להסדרת היחסים בין בג"ץ לכנסת .  הפגישה התקיימה על רקע הלחץ הכבד שמפעילים בקואליציה לקדם חקיקה עוקפת בג"ץ במגוון נושאים ,  בהם גם סוגיית המסתננים
ראש הממשלה בנימין נתניהו נפגש הבוקר  ( ראשון )  עם נשיאת בית המשפט העליון אסתר חיות כדי לדון בסוגיית פסקת ההתגברות ורצונו להוביל חקיקה להסדרת היחסים בין בג"ץ והכנסת .  בפגישה ,  שתיערך בלשכת ראש הממשלה ,  השתתפה גם שרת המשפטים איילת שקד וסגן נשיאת העליון השופט חנן מלצר .  הפגישה ארכה כשעתיים ,  ומהודעת לשכת ראש הממשלה נמסר כי התקיים  " דיון מעמיק ורציני ". 
מטעם דוברות בתי המשפט נמסר כי חיות  " מכבדת את הסיכום שהיה לכל משתתפי הישיבה שלא להתייחס לשום פרט מהדברים שנאמרו במהלך הישיבה ,  פרט להודעה המשותפת שהופצה על ידי לשכת ראש הממשלה ". 
הפגישה התקיימה על רקע לחץ כבד בקואליציה לקידום חקיקה עוקפת בג"ץ ,  בין היתר כדי לפתור את סוגיית המסתננים ומבקשי המקלט על ידי חקיקה שתאפשר לכלוא את המסתננים למשך תקופות זמן ארוכות למרות פסיקת בג"ץ בנושא .  עם זאת ,  בבית היהודי ובליכוד דוחפים לחוקק במהירות פסקת התגברות רחבה שתאפשר לממשלה לעקוף את בג"ץ במגוון רחב של נושאים ,  לא רק בסוגיית המסתננים .  
עוד בוואלה !  NEWS:הדדליין של בנט :  10 ימים לאישור פסקת ההתגברות ,  או החרמת הצבעותלא מחכה לנתניהו :  בנט יעלה הצבעה על פסקת ההתגברות בשבוע הבאברקע קידום פסקת ההתגברות :  נתניהו נפגש עם נשיא העליון לשעבר ברק 
השר לביטחון פנים גלעד ארדן התייחס לסוגיית פסקת ההתגברות ,  ואמר כי יש לזכור ש"הכנסת בסך הכול רוצה לשמור לעצמה את הזכות להגן על רוב אזרחי מדינת ישראל .  כשבית המשפט מעדיף את הזכויות של המסתננים ,  הוא בהכרח פוגע בזכויות של תושבי דרום תל אביב ושל ערים אחרות .  לא יכול להיות שאחרי החלטות כאלה של בג"ץ ,  לא תהיה אפשרות לגנסת ברוב מיוחס שמייצג את רוב אזרחי המדינה ,  לשנות את החלטות בג"ץ ". 
יו"ר הבית היהודי נפתלי בנט הציב לראש הממשלה אולטימטום בנושא בשבוע שעבר ,  והודיע כי אם לא תחוקק פסקת התגברות עד יום ראשון הבא ,  בבית היהודי לא ישתתפו בהצבעות אחרות של הקואליציה .  בהודעת המפלגה שפורסמה בשבוע שעבר נמסר כי  " נענינו לבקשת ראש הממשלה לדחות בשבוע את ההצבעה על פסקת ההתגברות .  עם זאת ,  סיעת הבית היהודי נחושה להעביר את המהלך החוקתי החשוב מזה 25 שנה ".  
סוגיית פסקת ההתגברות מאיימת לייצר משבר בקואליציה ,  שכן שר האוצר משה כחלון מתנגד לפגיעה בבית המשפט העליון ,  ומוכן לתמוך רק בחקיקה שתקבל את אישורו של היועץ המשפטי מנדלבליט .  האחרון הציע בשבועות האחרונים לחוקק חוק יסוד :  חקיקה ,  שבמסגרתו הכנסת תוכל לחוקק מחדש חוקים שנפסלו על ידי בג"ץ ברוב של 70 ח"כים .  ואולם ,  בליכוד ובבית היהודי דורשים שהרוב הדרוש בכנסת יהיה נמוך הרבה יותר ויעמוד על 61 ח"כים בלבד .
 בבית היהודי טוענים כי הליכוד מחויב ,  לפי ההסכמים הקואליציוניים ,  לתמוך בפסקת התגברות של 61 ח"כים ,  ודורשים לקדם את המהלך במהירות .  לעומת זאת ,  בהסכם הקואליציוני של כחלון וכולנו ,  ישנו סעיף המקנה למפלגה חופש הצבעה בנושא פסקת ההתגברות ,  כך שבמידה והחוק אכן יעלה להצבעה הקואליציה עשויה להתקשות בהשגת רוב .
  ( עדכון ראשון :  23:05 )  

סערת פסקת ההתגברות :  נתניהו נפגש עם נשיאת העליון ושרת המשפטים
נתניהו דן כשעתיים עם הנשיאה חיות ברצונו להוביל חקיקה להסדרת היחסים בין בג"ץ לכנסת .  הפגישה התקיימה על רקע הלחץ הכבד שמפעילים בקואליציה לקדם חקיקה עוקפת בג"ץ במגוון נושאים ,  בהם גם סוגיית המסתננים

