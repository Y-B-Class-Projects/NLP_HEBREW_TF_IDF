לנתניהו נותרו שלושה ימים ,  ולא ברור אם ליברמן בפנים
צוות המשא ומתן של הליכוד ייפגש היום עם נציגי ש"ס ,  הבית היהודי וישראל ביתנו ,  בניסיון של הרגע האחרון לפתור את המחלוקות שעדיין מונעות חתימה על הסכם קואליציוני ,  ובהן השליטה על משרד הדתות
 ( הליכוד חתמה על הסכם קואליציוני עם כולנו ויהדות התורה ,  ברביעי )  
המשא ומתן הקואליציוני מגיע לישורת האחרונה ,  ומחלוקות רבות טרם נפתרו :  בעוד שלושה ימים תסתיים ההארכה שקיבל ראש הממשלה בנימין נתניהו מנשיא המדינה ראובן ריבלין להרכבת הממשלה ,  והפערים עם ש"ס ,  עם הבית היהודי ועם ישראל ביתנו נותרו בעינם .  היום  ( ראשון )  ייפגש צוות המשא ומתן של הליכוד עם נציגי שלוש הסיעות האחרות במטרה להגיע לפריצת דרך במגעים לפני תום פרק הזמן החוקי .
 המחלוקת העיקרית המונעת את הצטרפותן של ש"ס והבית היהודי לממשלה נסובה סביב תיק הדתות .  יו"ר ש"ס אריה דרעי ,  שנאלץ לוותר על סמכויות מנהל התכנון במשרד הפנים ובעקבות זאת גם על הדרישה לקבל את תיק הפנים ,  אינו מוכן להתפשר בנושא משרד הדתות .  בפגישה עם נתניהו ביום חמישי האחרון הוא הבהיר כי יעמוד על כך שלא ימונו חברי כנסת מהבית היהודי לתפקיד סגן שר במשרד הדתות ,  וכי המשרד יהיה בשליטה בלעדית של ש"ס .  מנגד ,  גם יו"ר הבית היהודי נפתלי בנט הבהיר כי לא יסכים למצב שבו ש"ס תשלוט באופן בלעדי על המשרד ,  וכי מדובר בתנאי כניסה לממשלה .
 עוד על המו"מ הקואליציוני:אין הסכמות בין נתניהו לדרעי - שדורש את הכלכלה ותיק נוסף"נתניהו מסיג את ישראל לאחור ,  ההסכם עם יהדות התורה שערורייה"יהדות התורה וכולנו חתמו על הסכם קואליציוני עם נתניהו 
מלבד המחלוקת על תיק הדתות ,  קיימות סוגיות נוספות שטרם נפתרו .  דרעי דורש לקבל שלושה תיקים :  את משרד הכלכלה ,  את משרד הרווחה או את המשרד לפיתוח הנגב והגליל ,  ותיק נוסף .  בליכוד ,  לפי שעה ,  מסרבים להעניק לש"ס שלושה תיקים .  נתניהו ודרעי נפגשו הלילה בניסיון להגיע להתקדמות .  הפגישה ארכה כשלוש שעות והסתיימה לפנות בוקר ,  אולם השניים לא הגיעו לסיכומים .
 שר החינוך המיועד נפתלי בנט דורש מצדו כי הסיכומים הכספיים שאליהם הגיע נתניהו עם יהדות התורה ,  שנאמדים בתוספת של כמיליארד שקלים למוסדות חרדיים ,  לא ימומנו מתקציב משרד החינוך ,  אלא מתקציב נוסף שיקצה משרד האוצר .  גם בנושא זה טרם חלה התקדמות .  אם בסופו של דבר יצליחו בליכוד להגיע לפשרה עם הבית היהודי ועם ש"ס ,  יהיו בקואליציית נתניהו 61 חברי כנסת בטוחים ,  מה שיאפשר את השבעת הממשלה בכל מקרה ,  גם אם המגעים עם ישראל ביתנו לא יתקדמו .  
גורמים בישראל ביתנו אמרו אמש לוואלה !  NEWS כי בשלב זה לא ברור אם המפלגה תצטרף לממשלה ,  וכי החלטה בנושא צפויה להתקבל עד יום שני .  במפלגתו של ליברמן הביעו מורת רות מההסכם שחתם נתניהו עם יהדות התורה ,  שבו נכללים שורה של שינויים בסטטוס קוו ,  כך שיחזור לאותו מצב שבו היה ב-2012 .  עוד הבהירו במפלגה כי יעמדו על קידום חוק עונש מוות למחבלים ,  שלפי שעה אין לגביו הסכמה .  
במקביל ,  יו"ר יש עתיד יאיר לפיד שלח אתמול מכתב לראש הממשלה ודרש ממנו שלא למנות את יעקב ליצמן מיהדות התורה לסגן שר הבריאות . " לא נהיר כיצד ראש ממשלת ישראל ,  יו"ר מפלגה ציונית ,  מקבל מצב דברים שבו מפלגה לא ציונית משמשת נדבך מרכזי בקואליציה בראשותו ",  כתב לפיד . " מפלגה המבקשת ביודעין תפקיד של סגן שר ולא שר אך ורק על מנת מלהתחמק מהאחריות המיניסטריאלית הקולקטיבית המוטלת על חברי הממשלה ולהימנע מלהישבע אמונים למדינת מדינת ישראל ולחוקיה ,  כחובה המוטלת על כל חבר ברשות המבצעת ". 
לפיד הוסיף : " האמת צריכה להיאמר בקול גדול חזק וברור ,  ההסכם הקואליציוני שעליו חתמת נותן הכשר למצב האבסורדי שבו מחד ,  מפלגת יהדות התורה מסרבת להכיר במדינת ישראל ולשאת בעול חוקיה ,  ומאידך ,  מבקשת ליהנות ממנעמי השלטון בדמות קבלת תקציבי עתק ושליטה מלאה באחד המשרדים הגדולים והמתוקצבים ביותר ".  מלשכתו של ליצמן נמסר כי מינויו לסגן שר ,  כולל סמכויות מלאות ,  אושר בבג"ץ .  
לפניות לכתב :  omri_n@walla.net.il 

לנתניהו נותרו שלושה ימים ,  ולא ברור אם ליברמן בפנים
צוות המשא ומתן של הליכוד ייפגש היום עם נציגי ש"ס ,  הבית היהודי וישראל ביתנו ,  בניסיון של הרגע האחרון לפתור את המחלוקות שעדיין מונעות חתימה על הסכם קואליציוני ,  ובהן השליטה על משרד הדתות

