שידור ישיר :  ראש הממשלה נואם בכנס הרצליה
בנאומו בכנס שמתקיים במרכז הבינתחומי צפוי נתניהו להתייחס לשורת נושאים בוערים שניצבים על סדר יומו ,  בהם איומי החרם הגוברים על ישראל והגרעין האיראני
ראש הממשלה ,  בנימין נתניהו ,  נואם הערב  ( שלישי )  בכנס הרצליה במרכז הבינתחומי בעיר .  בנאומו הוא צפוי להתייחס לשורת נושאים שניצבים על סדר יומו ,  כשאחד הבולטים שבהם הוא הגרעין האיראני .  
בתחילת השבוע התייחס לסוגיה ,  כשתקף את ההסכם המתגבש בין איראן לבין המעצמות . " מניעת איראן מהיכולת לייצר נשק גרעיני זהו האתגר המרכזי של הדור שלנו ",  אמר בנאומו בכנס ג'רוזלם פוסט השנתי בניו יורק . " עלינו להבין שאיראן לא רק מאיימת בהשמדתה של ישראל ,  אלא היא כובשת שטחים נרחבים במזרח התיכון בזמן שהיא מייצאת את המהפכה האסלאמית שלה לכל רחבי העולם .  כיום איראן נותנת חסות לטרור עולמי במזרח התיכון ,  באסיה ,  באירופה ,  באמריקה הצפונית והדרומית .  היא צוברת נשק קונבנציונלי :  מזל"טים ,  טילים ,  לוויינים ,  צוללות ,  טילים מונחי מטרה ועוד נשק קטלני .  בחודשים האחרונים איראן מעבירה נשק מתקדם יותר ויותר לשלוחותיה :  לחיזבאללה ,  לחמאס ,  לג'יהאד האסלאמי ,  לחות'ים בתימן ולעוד .  איראן עושה את כל זה בלי נשק גרעיני .  תדמיינו מה איראן הייתה עושה עם נשק גרעיני ". 
עוד בוואלה ! NEWS:בהוראת השר בנט :  הצגה שכתב מחבל תוצא מסל התרבות"חזן איים על אדלשטיין :  'אחפש סיפורים ואפיץ אותם נגדך'"תיעוד :  שני נערים הכו ושדדו בן 12 בראשון לציון 
בנאומו הערב עשוי ראש הממשלה להתייחס גם לסוגיית החרמות נגד ישראל .  בהקשר זה ,  אתמול ,  בפתח ישיבת הליכוד בכנסת ,  תקף את הצעת החוק שמקדמת בימים אלו מפלגת מרצ לסימון  " העיר או היישוב שבהם נוצרים מצרכים ",  שמשמעותה בין היתר סימון מוצרים מהתנחלויות ,  וכרך זאת עם התגברות הקולות בחו"ל לחרם מוצרים ישראלים . " מדינת ישראל נמצאת במאבק נגד הניסיון להחרים אותה בזירות בינלאומיות .  אני שואב עידוד שיש התנגדות לכך מימין ומשמאל .  אני מעודד גם מחקיקה בארצות הברית נגד תופעה זו ,  זה בהחלט יסייע למאמץ .  הופתעתי לגלות שאחת מסיעות הבית הגישה הצעה לסימון מוצרים .  אני קורא לה להסיר את ההצעה הזו .  כמו שאמר ארז ביטון :  'מי שמסמן מוצרים ,  סופו לסמן אנשים' ",  אמר .  

שידור ישיר :  ראש הממשלה נואם בכנס הרצליה
בנאומו בכנס שמתקיים במרכז הבינתחומי צפוי נתניהו להתייחס לשורת נושאים בוערים שניצבים על סדר יומו ,  בהם איומי החרם הגוברים על ישראל והגרעין האיראני

