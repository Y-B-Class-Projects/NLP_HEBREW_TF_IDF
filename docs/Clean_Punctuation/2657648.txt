בחזרה לאנטבה : " יוני לא ענה  והתחלנו לירות "
 ח"כ עמר בר-לב היה מפקד צוות במהלך המבצע לשחרור חטופי מטוס  " אייר פראנס ".  37 שנה אחרי ,  הוא משחזר את רגעי האימה והגבורה בראיון מיוחד .  ויש לו גם מסר לראש הממשלה
קו בר-לב :  רבים מהפוליטיקאים בישראל הם אנשי צבא לשעבר .  הם שירתו יחד ונלחמו יחד .  רבים מהם השכיבו מארבים מעבר לקווי האויב הרבה לפני שעטו על עצמם את החליפות והחלו להתקוטט ביניהם על קיזוזים בהצבעות בכנסת .  עם זאת ,  קשה לחשוב על עוד הרבה מבצעים כמו מבצע אנטבה ,  שאיחדו בתוכם כל כך הרבה פוליטיקאים בעבר ובהווה .  
אחד מהם הוא עמר בר-לב ,  חבר הכנסת הטרי ממפלגת העבודה ,  שהיה מפקד צוות במהלך המבצע לשחרור עשרות חטופי מטוס  " אייר פראנס "  באוגנדה ב-4 ביולי 1976 .  בר-לב ,  בן 59 ,  לימים מפקד סיירת מטכ"ל ,  שחזר השבוע בראיון מיוחד לוואלה !  חדשות את רגעי המבצע הנועז .  לראיון קדם דיון שיזם בר-לב במליאת הכנסת לציון 37 שנה למבצע .  בדיון נכח בין השאר ראש הממשלה ,  בנימין נתניהו ,  אחיו של יוני נתניהו ,  מפקד סיירת מטכ"ל לשעבר שנהרג בעת שפיקד על כוח הפריצה באנטבה . 
" המטוס נחטף לאנטבה בזמן שהצוות שלי התאמן לקראת פעילות מבצעית אחרת ,  נועזת לא פחות ואשר פרטיה לא פורסמו מעולם ",  הוא סיפר השבוע לוואלה !  חדשות . " אני זוכר שביום רביעי ,  שלושה ימים לפני המבצע ,  בא אליי מוקי בצר ,  שמילא את מקומו של יוני נתניהו - שהיה בפעילות מבצעית של היחידה - ואמר לי :  'עמר ,  תארגן חמישה חבר'ה שהם שחיינים טובים ,  אנחנו הולכים לצנוח לאגם ויקטוריה'  ( אגם באפריקה ,  השוכן בין היתר סמוך לאנטבה - ע.נ )  .  הם שכחו שיש שם תנינים ,  ומה יקרה אחרי הנחיתה .  כל אותם ימים עלו רעיונות מטורפים ". 
ביום חמישי ,  48 שעות לפני המבצע ,  קיבלו החיילים  " אפטר ".  כדי להמחיש עד כמה הבלבול ביחידה היה גדול באותו הזמן ,  נזכר בר-לב בדרך שעשה בחזרה לבסיס ,  כשהגיע באמצעות רכבו לאסוף את חברו ליחידה . " קבעתי עם מקסי ,  חברי ליחידה ,  שאבוא לקחת אותו ",  הוא שחזר . " כשהגעתי ,  מצאתי אותו ממתין לי עם חליפה ומזוודה .  שאלתי אותו 'מה זו ההופעה הזו ? ' .  הוא אמר :  'מה זאת אומרת ?  טסים לאנטבה ,  איך אתה חושב שטסים לאנטבה ? ' .  חשבתי לעצמי 'איזה אידיוט אני ,  איך אני לא חשבתי על זה' .  אלה היו ממש מחשבה ורעיון לא קונבנציונליים .  חשבנו שנגיע לאירופה וניקח מטוס ". 
בלילה של יום חמישי קיבלו מפקדי הצוותים ממפקד היחידה ,  יוני נתניהו ,  פקודה ראשונית לקראת המבצע .  על הצוות בפיקודו של בר-לב הוטל לאבטח את הטרמינל בשעה שכוח הפריצה מחלץ את בני הערובה . " קיבלנו את המשימה הזו ,  מכיוון שבאותו הזמן התאמנו על מבצע אחר .  אחרי המבצע התברר שהייתה פקודה של מוטה  ( מרדכי )  גור ליוני שהצוות שלי לא ישתתף בכלל במבצע ",  אמר בר-לב בטון חצי מתנצל . 
" בכוח שלי היו ארבע שריוניות ",  הוא תיאר . " היינו צריכים לבודד ו'לנקות' את כל האזור של הטרמינל הישן ,  שהוא בית מוארך שסביבו יש בתים ,  בזמן שהכוח הפורץ צריך להיכנס לאולמות בהם שהו בני הערובה .  כל יום שישי עבר בהכנות ציוד .  בפעם הראשונה קיבלנו את הרכבים .  היה צריך לחפש מרצדס ,  כי אמרו שאידי אמין נוסע במרצדס ". 
מה זאת אומרת  " לחפש "?  איך השגתם מרצדס ? "מצאו רכב פרטי שבן-אדם נתן .  הייתה מרצדס לבנה ,  אבל אמרו לנו שהוא נוסע בשחורה .  אז צבעו אותה בשחור .  אחרי המבצע הסתבר שהוא בדרך כלל נוסע בלבנה ". 
איך עברו שעות ההכנה למבצע ? "24 שעות זה נוהל קרב סופר מהיר ,  בטח במבצע כזה .  כל התכניות התפתחו במהלך היום .  הוצגו תכניות ,  היה תדריך ,  הושקעה מחשבה ,  עלינו על הערות וחורים בתכנית .  זה היה מאוד שונה מכל מה שהיינו רגילים עד אז .  פשוט לא היה זמן .  דברים נעשו בצורה הכי טובה ,  אבל מאוד מינימלית .  אחרי שנים ,  כשהייתי מפקד יחידה ,  הסתכלתי על זה בצורה אחרת ומלאת הערכה ליוני ובכלל .  כלי הרכב שלנו ,  למשל  עשינו עליהם שני סיבובים וזהו .  כל הזמן לא היה ברור אם יהיה אישור או לא ". 
אתה זוכר משהו מהאווירה ביחידה באותן השעות ? "שאול מופז  ( אז סגנו של יוני נתניהו  ע.נ )  הזכיר לי ,  שבאיזשהו שלב רבין ופרס  ( אז ראש הממשלה ושר הביטחון ,  בהתאמה  ע.נ )  הגיעו ליחידה ,  אספו את כולנו בחדר זיכרון ,  ושאלו אחד אחד מה דעתו ,  אם הוא מוכן ואם הוא יכול .  התשובה של כולם הייתה חיובית .  יוני ,  בכל הכבוד לנו ,  שהיינו תרנגולים צעירים וששים אלי קרב ,  היה מבוגר מאיתנו ביותר מעשור - והוא לקח על עצמו את האחריות ואמר שהוא משוכנע שנבצע את המשימה ונחזיר את בני הערובה .  למה באים רבין ופרס להיפגש עם חיילים ?  דרך זה הם שואבים את הביטחון העצמי שלהם ".  
בר-לב נזכר באותה תקופה ,  שהתאפיינה בפיגועי מיקוח לצרכי כופר .  לדבריו , " זו הייתה תקופה קשה .  שנתיים של פיגועי מיקוח .  באביבים ,  במעלות ,  בנהריה ,  בסבוי ,  בקריית שמונה ובית שאן .  המדיניות הייתה ברורה :  לא מתפשרים עם המחבלים ,  והמשמעות המבצעית היא שעד אור ראשון בני הערובה יחולצו והמחבלים ייהרגו ".  בניסיון להמחיש את ההבדל בין מבצע אנטבה ,  שבו כוחות צה"ל היו אלה שהפתיעו את המחבלים ,  סיפר בר-לב על המבצע במלון סבוי ,  שבו המחבלים דווקא ציפו להגעת כוחות צה"ל . " הוקפצנו באמצע הלילה ",  הוא שחזר . " מתוך שינה אתה נוחת במסוק ,  הולך לאיזה מקום ,  היוזמה וההפתעה בידי הצד השני שתפס איזה מבנה עם בני ערובה .  אף שזה אצלך בעיר ,  אין לך מושג כמה מחבלים יש ,  איזה מבנה ,  כמה בני ערובה ,  איך הם מאורגנים ,  האם שמו מטעני נפץ .  זו תחושה מאוד מפחידה ומאוד קשה .  אנטבה במובן הזה הייתה שונה ". 
במה ? "ההרגשה בהלוך הייתה מאוד חזקה ,  מפני שהיוזמה וההפתעה בצד שלנו ,  וזה אלפי קילומטרים מישראל ,  אז אנחנו הולכים להראות להם .  המחבלים לא מדמיינים שנגיע .  האווירה הייתה מאוד אמביוולנטית .  אטרף של הכנות ונוהל קרב מאוד פרוץ .  זה לא מקל על ההרגשה שלך .  בניגוד לפיגועי מיקוח ,  שבדרך כלל מי שמוביל את הכוח זה מפקד צוות וכל היתר הולכים אחריהם ,  ועיקר הלחימה זה על ידי שני אנשים ,  שאר החיילים כמו עזים הולכים מאחור - באנטבה זה היה שונה .  זה היה מבצע של חיילים ".  
כבר עם פתיחת המבצע ,  השתבש המודל שעליו התאמנו החיילים בבסיס .  לדברי בר-לב , " היה מחסום של אוגנדים לפני הטרמינל .  המתווה היה שהמרצדס נוסעת עם בגדים מנומרים ופנים צבועים בשחור ,  ואחריהם לנד רוברים .  השומרים עשו קפיצה וכיוונו את הנשק לעבר כלי הרכב ,  ואז הייתה שאלה אם זה כמו הצדעה ,  או שהם באמת הולכים לירות .  הוויכוח לא נגמר עד היום ,  אבל יוני נתן הוראה לירות עליהם .  ירו והרגו אותם .  אני חושב שזה היה מוצדק ,  כי זה סיכון שאי אפשר היה לקחת .  כך נפגעה ההפתעה ,  כי היריות לא התחילו בפתח הטרמינל .  אחר כך התברר מתחקור החטופים שהמחבלים שמעו יריות וצעקו להם 'החיילים האוגנדים השתגעו ,  הם יורים ,  תשכבו' .  הם לא העלו על דעתם שאלו חיילי צה"ל ". 
ההיתקלות הזו ,  כפי שסיפר בר-לב ,  שינתה כליל את תכנית המבצע : " התחילו יריות מאוד מסיביות ממגדל הפיקוח .  מופז ואני התקרבנו ,  והתחלנו לירות על מגדל הפיקוח .  היריות במחסום שינו את התכנית .  הכוח התקדם צמוד לבניין ,  ויוני רץ חשוף ,  לא צמוד לבניין .  באיזשהו שלב הוא נפגע .  החייל הראשון שנכנס ,  אמיר עופר ,  בכלל לא ידע שהוא החייל הראשון .  יוני צעק להם לנוע קדימה ,  למישהו היה מעצור ,  היה בלגן בחוליות ,  וזו לא עבודה של מפקדים .  חיילים ,  מפקדים ,  המבנה המסודר נשבר .  כל אחד רץ למקום שאליו הוא חשב שצריך להיכנס ".  
מה אתה עשית בשלב הזה ? "אני התקדמתי לכיוון המשך שדה התעופה ,  ואני זוכר שעמדנו בחוץ .  ההערכה הייתה שבני הערובה יהיו בהיסטריה ויפרצו החוצה דרך החלונות .  אני זוכר שהתחילו היריות .  ציפינו לראות בני ערובה רצים החוצה ,  אבל שום דבר .  לאחר מכן התחילו לפנות את בני הערובה ,  ואז ראיתי לפניי את חיל האוויר האוגנדי ,  מיג 21 בשורה ומיג 17 בשורה .  שאלתי את מופז אם אני יכול לפוצץ אותם - ולא הייתה תשובה ,  כי הוא היה עסוק בלחימה עם מגדל הפיקוח .  ניסיתי לעלות מול יוני ,  שלא ענה ,  כי הוא כבר נהרג בשלב הזה .  לימדו אותנו שאם אתה לא מוצא אף אחד ,  אתה הרמטכ"ל בשטח .  אחד החששות היה שהם ישתמשו במטוסים כדי לתקוף אותנו כשנמריא .  החלטנו לפוצץ אותם עם טילי לאו ,  מאגים ,  מקלעי רימונים ,  והם התפוצצו כמו בסרטים .  ככה חוסל חיל האוויר האוגנדי ". מה אתה זוכר מהדרך לארץ ?  עם אילו תחושות חזרתם ? "בדרך חזרה ,  כשהתחלנו להתקרב לגבולות הארץ ,  הטייסים שמו על רשת הקשר את קול ישראל .  הייתה היסטריה מוחלטת .  ההרגשה לא הייתה טובה .  מצד אחד המפקד שלנו נהרג ואני מניח שרוב אלה שצוהלים בארץ ,  לא יודעים את זה .  נהרגו בני ערובה ,  הייתה חסרה דורה בלוך .  פרצי השמחה האלה ,  היו לי רגשות מאוד מעורבים .  זו לא הייתה הרגשה נוחה .  מצד אחד אופוריה ומצד שני המפקד נהרג ,  מצד שלישי בני הערובה ,  והשמחה בארץ .  הייתה הרגשה מאוד מעורבבת .  היה ברור לנו שנפלה בחלקנו הזכות להשתתף במבצע בסדר גודל כזה ויותר גדול מבחינת התהודה הציבורית .  זה אחד המבצעים הגדולים ,  אם לא הגדול ביותר מהמבצעים הגלויים שעשתה מדינת ישראל ". אתה זוכר את השיחה האחרונה שלך עם יוני ? "השיחה שלי עם יוני הייתה מאוד עניינית .  זה היה באופירה ,  העיר הישראלית בשארם א-שייח .  טסנו לשם ותדלקנו .  היה שם תדריך אחרון ,  ומכיוון שלא הייתי בטוח במאה אחוז מה קורה עם המיגים ,  אם לפוצץ אותם או לא ,  אני זוכר שניגשתי אליו ושאלתי אותו אם יש לי אישור לפוצץ אותם .  הוא ענה שיש לי אישור ,  אבל קודם שאוודא שבני הערובה כבר על המטוסים ".  איזה אדם הוא היה ? "הוא היה אמיץ מאוד .  יצא לי להיות איתו תחת אש ,  וראיתי אותו מתפקד כאילו כלום .  יוני היה בן-אדם מאוד רב-גוני .  רק אחרי מותו ,  למשל ,  דרך הספר של מכתבי יוני ,  יכולתי לראות דברים שעברו עליו לפי המכתבים .  להיות מפקד יחידה זו תקופה לא קלה .  אתה לבד ,  אתה בודד ,  ובסוף לכל המערכת אין ברירה אלא לסמוך עליך ב-99% ".  
בר-לב מוצא הקבלה בין יכולות האלתור שנדרשו ממנו ומחבריו לאלה שהוא מצפה מראש הממשלה בנימין נתניהו ,  להפגין במשא ומתן עם הפלסטינים . " אני רואה כיצד מדינת ישראל הקטנה צלחה את מלחמת העצמאות ,  דילגה מעל שנות הצנע ויצאה כשידה על העליונה במלחמת יום כיפור והפכה למדינה חזקה ,  עם מיזמי סטארט אפ פורצי דרך ,  אנשי חינוך ואקדמיה מבריקים ורופאים מהשורה הראשונה ",  אמר בר-לב . " לצערי ,  נדמה לי שהתעוזה והיצירתיות שכל כך מאפיינות אותנו הישראלים ,  נשחקו בקרב המנהיגים שלנו .  היום נחוצה לנו אנטבה מדינית שתציל את החלום הציוני מלהפוך למדינה דו-לאומית ,  ולצערי כרגע אני לא רואה שהממשלה וראש הממשלה שלנו בכיוון ,  לא בתחום החברתי ובוודאי לא בתחום המדיני . 
" זה מטריד אותי לשמוע את ראש הממשלה תולה את האשמה בפלסטינים ומאפשר למדינת ישראל לצעוד לעבר הפיכתה למדינה דו-לאומית לא כי אני חושב שהפלסטינים לא אשמים בקיפאון אלא מכיוון שזו גישה תבוסתנית על רקע גודל השעה והמשימה .  זה ביטוי לחוסר תעוזה ויצירתיות וכפי שאמרתי לראש הממשלה מעל בימת הכנסת ,  אני מקווה שיהיו לו האומץ לעמוד במבחן ולהפוך למנהיג היסטורי ".  בר-לב הוסיף : " ביחידה אומרים שרק המעז מנצח ,  ואני מקווה שכמו שיוני אמר ועשה ,  בסוף גם נתניהו יעז וכולנו ננצח .  בינתיים ,  אני רואה את השליחות שלי בלהיות כאן ולא לתת לזמן לעבור ולנושא לרדת מסדר היום ".  

בחזרה לאנטבה : " יוני לא ענה  והתחלנו לירות "
 ח"כ עמר בר-לב היה מפקד צוות במהלך המבצע לשחרור חטופי מטוס  " אייר פראנס ".  37 שנה אחרי ,  הוא משחזר את רגעי האימה והגבורה בראיון מיוחד .  ויש לו גם מסר לראש הממשלה

