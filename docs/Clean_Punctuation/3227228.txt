גם ראש המוסד לא עודכן על הצוללות : " גרסת נתניהו לא הגיונית "
 תמיר פרדו טען כי לא עודכן על האישור שישראל נתנה לגרמניה למכור צוללות למצרים ,  כך דווח בכאן 11 .  הוא טען כי גילה על האישור רק לאחרונה ,  דרך פרסומים בכלי התקשורת .  גם מנדלבליט הכחיש השבוע כי ידע מידע סודי בנושא
גם ראש המוסד לשעבר תמיר פרדו לא עודכן על האישור שישראל נתנה לגרמניה למכור צוללות למצרים ,  כך דווח הערב  ( רביעי )  בכאן 11 .  בשיחה עם כאן אמר פרדו כי גילה על האישור רק לאחרונה ,  דרך פרסומים בכלי התקשורת והבהיר : " גרסת נתניהו לא הגיונית ". 
פרדו ציין כי למיטב ידיעתו ,  לא היה אירוע חריג שיכול היה לגרום לישראל לאשר למכור צוללות למצרים .  כמו כן ,  הוא הוסיף כי הוא  " לא מאמין שיש דבר כזה אירוע סודי שגם הרמטכ"ל ,  גם שר הביטחון וגם ראש המוסד לא יהיו חשופים אליו ",  בהתייחסו לטענת ראש הממשלה בנימין נתניהו כי מכירת הצוללות אושרה מסיבות סודיות שידועות לו וליועץ המשפטי לממשלה .  
ראש הממשלה כבר הודה שהסתיר את המידע משר הביטחון והרמטכ"ל ,  אבל טען שהיועץ המשפטי לממשלה וגם המועצה לביטחון  ( המל"ל )  לאומי ידעו .  אחרי שהיועץ אביחי מנדלבליט שלל היכרות עם הסוד וגם יעקב נגל צוטט כאומר שהמל"ל המליצה לא לאשר את העסקה ,  הגוף שנותר הוא המוסד .
 עוד בוואלה !  NEWS:לפני שנתניהו יטבע בפרשת הצוללות :  סירת ההצלה של גנורההחלטה הדרמטית של גנור - והקשר לנתניהו :  מדריך לפרשת הצוללותבעקבות חשיפת מניות נתניהו :  דרישה לחידוש חקירת תיק הצוללות 
השבוע סתר גם מנדלבליט ,  את גרסת ראש הממשלה ,  ואמר כי לא נחשף למידע הסודי .  נתניהו טען בריאיון לחדשות 12 כי מנדלבליט וצוותו נחשפו למידע סודי בנושא .
 במכתב הבהרה שפרסם היועמ"ש לבקשת התנועה לאיכות השלטון אמר כי חקירת פרשת הצוללות נערכה באופן יסודי ומעמיק על ידי היחידה הארצית למאבק בפשיעה הכלכלית ,  תחת פיקודו הצמוד של ראש אגף החקירות והמודיעין במשטרה ישראל ,  וכל מהלכיה ננקטו אך ורק משיקולים של בירור האמת .  החקירה לוותה באופן צמוד על ידי פרקליטת מחוז תל אביב  ( מיסוי וכלכלה )  ,  ובפיקוח הדוק של פרקליט המדינה .  
לדברי מנדלבליט , " במסגרת עדותו של ראש הממשלה בפרשה ,  שכידוע נגבתה שלא תחת אזהרה ,  הוא השיב בין השאר גם לשאלות בנושא מכירת צוללות מגרמניה למצרים והסביר בהקשר זה כי קיימת סיבה רגישה שבגינה הוא לא התנגד בשלב מסוים למכירת הצוללות .  ראש הממשלה הוסיף כי מפאת סודיות הסיבה הוא אינו יכול לפרטה בפניו החוקרים ,  אך הוסיף כי הוא מוכן להשלים את עדותו בנושא בעדות מיוחדת שימסור ליועץ המשפטי לממשלה ולפרקליט המדינה בלבד ". 
היועמ"ש הוסיף כי  " מאחר שעל דעת כל גורמי החקירה והאכיפה נתון סודי זה לא היה דרוש באותו מועד לחקירה הפלילית ,  הוחלט בשעתו שלא נדרש להעמיק ולברר מהו הנתון הסודי האמור .  למען הסר ספק ,  נציין כי היועץ המשפטי לממשלה לא נחשף לנתון סודי זה בשום שלב ".  היועמ"ש הבהיר כי  " אין באמור לעיל כדי להביע עמדה בקשר לכל היבט או עובדה אחרים שעלו במסגרת דבריו של ראש הממשלה בריאיון האמור ".  

גם ראש המוסד לא עודכן על הצוללות : " גרסת נתניהו לא הגיונית "
 תמיר פרדו טען כי לא עודכן על האישור שישראל נתנה לגרמניה למכור צוללות למצרים ,  כך דווח בכאן 11 .  הוא טען כי גילה על האישור רק לאחרונה ,  דרך פרסומים בכלי התקשורת .  גם מנדלבליט הכחיש השבוע כי ידע מידע סודי בנושא

