 " ישראל הציעה לצמצם ביקורי יהודים בהר הבית כדי להרגיע את המצב "
 מקורות ערביים מסרו לוואלה !  NEWS כי עבדאללה ואבו מאזן דחו את ההצעה .  בעמאן וברמאללה דורשים לחזור למציאות שקדמה לאינתיפאדה השנייה ,  ולסמכותו של הווקף ,  שמצדו טוען כי מספר המבקרים הלא-מוסלמים הוכפל בחמש שנים .  לשכת נתניהו מכחישה
ישראל הציעה לירדן ולרשות הפלסטינית להפחית את מספר המבקרים היהודים והלא-מוסלמים בהר הבית במטרה להביא להרגעת המצב  כך אמרו היום  ( רביעי )  מקורות ערביים לוואלה !  NEWS .  ואולם ,  המלך עבדאללה ואבו מאזן דחו את המתווה בטענה כי הוא אינו מספיק .  המגעים בין הצדדים התנהלו בשבועות האחרונים ונוהלו על ידי בכירים במערכת הביטחון וכן באמצעות שליחו המיוחד של ראש הממשלה בנימין נתניהו ,  יצחק מולכו .  לשכת נתניהו מכחישה : " לא היה ולא נברא ". 
עוד נודע לוואלה !  NEWS ממקורות ערביים כי ההצעה הישראלית באה לנוכח הטענות הפלסטיניות והירדניות המתבססות על נתוני הווקף הירדני כי מספר המבקרים הלא-מוסלמים בהר הבית עלה ביותר מ-100% בתוך חמש שנים בלבד .  לפי נתוני הווקף ,  בשנת 2011 נכנסו 5,000 מבקרים לא-מוסלמים להר ,  לעומת 12,569אשתקד .
 עוד ידיעות בוואלה !  NEWS:פיגוע בבנימין :  צעירה במצב אנוש ;  אחד המחבלים חוסל בידי חיילתסערת החיילים הבורחים : " לטפל במי שלא חתר למגע בפיגועים"3.5 שנות מאסר לתושב נצרת שנלחם לצד דאעש בעיראק 
הדרישה הפלסטינית-ירדנית המשותפת ,  כפי שנחשף בוואלה !  NEWS ,  היא חזרה לסטטוס קוו ,  כפי שהיה בהר הבית לפני 28 בספטמבר 2000 ,  תחילת האינתיפאדה השנייה .  בעבר הביקורים של לא-מוסלמים במתחם היו באחריות ובניהול הווקף בלבד ,  ולא באחריות משטרת ישראל שמנהלת את הביקורים בהר של לא-מוסלמים מאז 2003 .
 המקורות מסרו עוד כי בחצר המלך בעמאן ישנו כעס רב על נתניהו ,  והמלך עצמו מסרב לפגוש אותו .  לדבריהם ,  ללא הסכמה ישראלית לסטטוס-קוו לא תתאפשר רגיעה של ממש בשטח .  
בתוך כך ,  שר החקלאות אורי אריאל שלח הבוקר מכתב לראש הממשלה בנימין נתניהו ולכל שרי הממשלה ,  ובו הוא מאיים כי אם ישראל תסכים לשינוי בסטטוס קוו בהר הבית ,  הוא יתפטר לאלתר מן הממשלה .  השר טען כי מדובר בדרישה של  " ממשלה זרה המתערבת בריבונות הישראלית ".  במכתב לנתניהו שהגיע לידי וואלה !  NEWS כתב : " הסטטוס קוו הקיים בהר הבית ,  הכולל מניעת תפילה מיהודים והגבלת שעות הכניסה הוא גרוע מאוד .  זו חרפה שיהודי נעצר בהר הבית על קריאת 'שמע ישראל' ,  אך הסטטוס קוו הזה הוא בן עשרות שנים ולא נקבע על ידך .  לעומת זאת ,  הוויתורים הנוספים לעיל ,  אם ייקבעו על ידך ,  משמעותם אחת :  יצירת סטטוס קוו חדש בהר הבית ,  ולזאת לא אוכל להסכים בשום אופן ". 
המכתב מגיע בצל נסיעתו של נתניהו לביקור בזק בגרמניה ,  שם יפגוש את הקנצלרית אנגלה מרקל ואת שר החוץ האמריקני ג'ון קרי ,  לדיון שיעסוק בדרכים לעצירת גל הטרור .  לדברי אריאל ,  מידע שהגיע אליו מצביע על כך שעל השולחן יעלו הצעות לשינוי הסטטוס קוו בהר הבית ,  כך שלמוסלמים לא תהיה כל הגבלה בעלייה לשם ,  ושמנגד - שרים וחברי כנסת ישראלים לא יוכלו לעלות למקום .  במכתבו ציין אריאל כי מהפרסומים ומהדיווחים בתקשורת עולה כי הווקף הוא זה שייקבע אילו יהודים יעלו להר הבית .  
לדבריו , " אנחנו נדון עם מנהיגת אחת המדינות החשובות באירופה על המצב כאן ,  על הצורך להפסיק את ההסתה הפלסטינית וגם על נושאי ביטחון מרכזיים שגרמניה מסייעת לישראל בהם .  גרמניה היא שותפה חשובה מאוד לישראל בביטחון הלאומי שלה ". 
בנוסף לזה ,  אמר נתניהו , " מחר אפגוש את קרי ואדון איתו בדרכים להרגיע את המצב .  אני כמובן אחזור ואבקש ממנו לדרוש מאבו מאזן להפסיק את ההסתה ,  שהיא המקור לפיגועים הרבים שאנחנו רואים כאן .  כדי להפסיק את ההרג צריך להפסיק את ההסתה ".   

" ישראל הציעה לצמצם ביקורי יהודים בהר הבית כדי להרגיע את המצב "
 מקורות ערביים מסרו לוואלה !  NEWS כי עבדאללה ואבו מאזן דחו את ההצעה .  בעמאן וברמאללה דורשים לחזור למציאות שקדמה לאינתיפאדה השנייה ,  ולסמכותו של הווקף ,  שמצדו טוען כי מספר המבקרים הלא-מוסלמים הוכפל בחמש שנים .  לשכת נתניהו מכחישה

