סיפוק בלשכת נתניהו : " אובמה מבין חשיבות ישראל "
 בסביבת ראש הממשלה האזינו לנאום נשיא ארה"ב בקשב רב והביעו סיפוק מהחזרה של אובמה על מחויבות וושינגטון לביטחון ישראל .  ברשות הפלסטינית מאוכזבים : " ציפינו לשמוע משהו אחר "
  ( צילום :  רויטרס ,  עריכה :  יותם בן-דוד ) 
בלשכת ראש הממשלה בנימין נתניהו הביעו הערב  ( רביעי )  סיפוק רב מנאומו האוהד של נשיא ארצות הברית ,  ברק אובמה ,  בעצרת הכללית של האו"ם .  מנגד ,  ברשות הפלסטינית נרשמה אכזבה מכך שהנשיא האמריקאי דן בהרחבה ב"אביב הערבי ",  אך הדגיש את מחויבותה של וושינגטון לביטחון ישראל ,  לכאורה על חשבון העצמאות של העם הפלסטיני .  בתום הפגישה בין נתניהו לאובמה שארכה למעלה משעה ובמהלכה הודה ראש הממשלה לנשיא האמריקאי ,  מסרו מלשכת נתניהו ,  כי  " ארצות הברית מבינה היטב את חשיבות ישראל באזור ".  שגריר ישראל בוושינגטון ,  מייקל אורן ,  שנכח בפגישה בין שני המנהיגים סיפר כי הם נפרדו בלחיצת יד בתום  " פגישה חמה ".  
הכרזת מדינה פלסטינית - כותרות אחרונות:נאום אובמה באו"ם : " שלום לא יושג דרך החלטות באו"ם"ליברמן על המהלך הפלסטיני : " לא תהיה הצבעה"נתניהו לאובמה : " תודה על עמידתך לצד ישראל "
 ראש מערך ההסברה במשרד ראש הממשלה ,  יועז הנדל ,  סיפר שנתניהו לא צפה בנאומו של אובמה שכן הוא נועד באותה השעה עם נשיא קולומביה ,  חואן מנואל סנטוס ,  אולם בצאתו קיבל את נוסח הנאום המלא של נשיא ארצות הברית ,  קרא את החלקים הנוגעים לישראל והביע סיפוק מהדברים .  הנדל הסביר כי עבור ישראל ,  העצרת הכללית של האו"ם היא  " מקום עוין ",  אולם העריך כי  " יש הבנה שישראל היא אי של יציבות בעידן של כאוס .  חשיבות ישראל והשלום מובנת לנשיא ולציבור האמריקאי הרחב ".  בנוגע לכוונת הפלסטינים לבקש הכרה גם ממועצת הביטחון של האו"ם ,  אמר הנדל כי  " יש הבנה רבה לטרפוד המהלך ,  שאינו טוב לישראל או לעולם הרחב  ובעיקר לא לפלסטינים ".  הנדל גם התייחס לתגובת ישראל למהלך הפלסטיני והבהיר כי  " כל האופציות על השולחן ". 
בצד הפלסטיני ,  כאמור ,  התאכזבו מנאום הנשיא אובמה .  חבר צוות המשא ומתן הפלסטיני וחבר המשלחת הפלסטינית לאו"ם ,  יאסר עבד רבו ,  אמר לכתבים הפלסטינים בתום הנאום כי קיים פער בין דברי השבח שחילק נשיא ארצות הברית לעמי ערב הנאבקים למען חירותם לבין הקריאה למשא ומתן בין ישראל לפלסטינים . " ציפינו לשמוע ממנו שהחירות של העם הפלסטיני היא המפתח המרכזי של האביב הערבי ושל החירות שצריכה לכלול את כל מדינות האזור ",  אמר בדברים שצוטטו בסוכנות הידיעות  " מען ".   
" המשא ומתן הוא דרך חשובה כדי להגיע למטרה זו ,  אולם המשא ומתן חייב להתבסס על עקרונות ברורים ,  שהם הפסקת הבנייה בהתנחלויות ",  הוסיף עבד רבו . " הניסיון הוכיח לנו שהמשא ומתן עם ישראל אינו רציני .  הגענו לאו"ם כדי לקרוא להתערבות בינלאומית למען הצבת יסודות לתהליך השלום .  מדיניות ההתחמקות חייבת להיפסק מיידית .  כולנו מצפים לראות את העולם ואת ארצות הברית מביעים עמדה זו לאחר נאום אובמה ולמרות נאום אובמה ".  גם נביל אבו רודיינה ,  דוברו של יו"ר הרשות הפלסטינית אבו מאזן ,  התייחס לנאום ומסר כי הפלסטינים  " מוכנים לשוב לשולחן המשא ומתן עם ישראל אם זו תסכים להפסיק את הבנייה בהתנחלויות ותכיר בגבולות 67' כבסיס למשא ומתן ". 
ניר יהב השתתף בהכנת הידיעה

סיפוק בלשכת נתניהו : " אובמה מבין חשיבות ישראל "
 בסביבת ראש הממשלה האזינו לנאום נשיא ארה"ב בקשב רב והביעו סיפוק מהחזרה של אובמה על מחויבות וושינגטון לביטחון ישראל .  ברשות הפלסטינית מאוכזבים : " ציפינו לשמוע משהו אחר "
 
