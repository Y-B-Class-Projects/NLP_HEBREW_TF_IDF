ליברמן : " על נתניהו לבקש סליחה מאזרחי ישראל ולהתפטר "
 לקראת יום הכיפורים ,  קרא יו"ר ישראל ביתנו לראש הממשלה להתפטר לנוכח טרור האבנים והנתונים על צמיחה נמוכה במשק . " כדאי שעם ישראל ישאל את נתניהו איפה הביטחון ואיפה הכסף ",  כתב .  הליכוד : " ליברמן הוא זה שהפר הבטחותיו "
 יו"ר ישראל ביתנו ,  ח"כ אביגדור ליברמן ,  קרא היום  ( חמישי )  להתפטרותו של ראש הממשלה בנימין נתניהו בעמוד הפייסבוק שלו . " כשבערב ראש השנה רוצחים יהודי בירושלים ,  כשלפני החג ובמהלכו יש מהומות ומיידים אבנים בהר הבית ,  כשלאחר החג פורשים כיפת ברזל באשדוד מחשש מתגובת המחבלים בעזה ,  כשאנו מתבשרים על חודש שני ברציפות בו הצמיחה בישראל נמוכה מהצמיחה ביוון ,  כשכל הדברים הללו קורים בין ראש השנה ליום כיפור - כדאי שעם ישראל ישאל את ראש הממשלה איפה הביטחון ואיפה הכסף ,  וראוי שראש הממשלה יבקש סליחה מאזרחי ישראל על הבטחות השווא שפיזר ",  כתב .  לסיום חתם : " לאחר בקשת הסליחה ראוי שהוא גם יתפטר ". 
ליברמן התייחס בדבריו למותו של אלכסנדר לבלוביץ' בערב ראש השנה בפיגוע אבנים בשכונת ארמון הנציב בירושלים .  בהמשך התכוון לפרישת כיפת ברזל באשדוד וברחובות בעקבות איומים שהשמיעו גורמי ג'יהאד איסלאמי מרצועת עזה להגיב על מעצרו המחודש של האסיר המנהלי ששבת רעב ,  מוחמד עלאן .  
לקריאה נוספת :  קורבן פיגוע האבנים הובא למנוחות ;  בנו : " נרצחת בעיר שכה אהבת"המשק נעצר :  צמיחה של 0.1% בלבד ברבעון השנימוחמד עלאן שוחרר מבית החולים - ונעצר שוב בצו מנהלי 
מפלגת הליכוד התייחסה לדברים של אביגדור ליברמן ומסרה : " אביגדור ליברמן שהבטיח לבוחריו להצטרף לממשלה לאומית בראשות נתניהו ,  ומיד אחרי הבחירות חבר למפלגות השמאל באופוזיציה ,  הוא זה שהפר ברגל גסה את הבטחותיו לציבור ".  לטענת המפלגה , " ראש הממשלה בנימין נתניהו מנהיג מדיניות תקיפה ונחושה של שמירה על הגבולות מפני הסתננות בלתי חוקית ושמירה על הביטחון על ידי מדיניות של אפס סובלנות כלפי טרור ".   
" במקום לתקוף את ראש הממשלה ,  היה מצופה מליברמן לתמוך בצעדים התקיפים שהוא מוביל הטרור "  הוסיפו . " במקום לתקוף את ראש הממשלה בנושא הצמיחה היה מצופה מליברמן להתגייס להעברת מתווה הגז - מהלך שיזרים מאות מילארדי שקלים לכלכלה הישראלית ויזניק את הצמיחה במשק ".  
מוקדם יותר היום פרסמה הלשכה המרכזית לסטטיסטיקה נתונים לפיהם הצמיחה במשק נעצרה לגמרי ברבעון השני .  ברבעון השני של 2015 גדל התוצר ב-0.1% בחישוב שנתי ,  לאחר עליות של 1.8% ברבעון הראשון ו-6.1% ברבעון האחרון של שנת 2014 .  

ליברמן : " על נתניהו לבקש סליחה מאזרחי ישראל ולהתפטר "
 לקראת יום הכיפורים ,  קרא יו"ר ישראל ביתנו לראש הממשלה להתפטר לנוכח טרור האבנים והנתונים על צמיחה נמוכה במשק . " כדאי שעם ישראל ישאל את נתניהו איפה הביטחון ואיפה הכסף ",  כתב .  הליכוד : " ליברמן הוא זה שהפר הבטחותיו "
 
