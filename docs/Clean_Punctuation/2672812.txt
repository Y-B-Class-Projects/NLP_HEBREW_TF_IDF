נתניהו לאסד : " האצבע על הדופק ,  יכולה לעבור להדק "
 ראש הממשלה שלח איום מרומז לנשיא הסורי נוכח האפשרות שהאחרון ישגר טילים לישראל במקרה ויותקף .  הנשיא פרס קרא להוציא נשק כימי מסוריה : " לא להישאר אדישים לרצח ילדים "
 ראש הממשלה בנימין נתניהו הבהיר היום  ( ראשון )  נוכח המתקפה הכימית בסוריה כי אם נשק כזה יופנה לעבר ישראל , " נדע להגן על אזרחינו ומדינתנו נגד אלו שמנסים לפגוע בנו ".  נתניהו שלח איום מרומז לנשיא הסורי בשאר אסד כשאמר כי  " האצבע שלנו נמצאת תמיד על הדופק ,  האצבע שלנו אחראית ובמקרה הצורך יכולה גם לעבור אל ההדק ".  
נתניהו התייחס לאלפי ההרוגים בסוריה ואמר כי מדובר ב"טרגדיה נוראה וגם פשע נורא .  ילדים ,  תינוקות ,  אזרחים שנפגעו פגיעה כל כך אכזרית מנשק לפגיעה המונית ".  מכך ,  מסיק ראש הממשלה שלוש מסקנות : " אסור שהמצב הזה יימשך ;  אסור שלמשטרים המסוכנים בעולם יהיה את הנשק המסוכן בעולם ;  אנחנו מצפים כמובן שהדבר הזה ייפסק אבל אנחנו זוכרים תמיד את העיקרון העתיק שאמרו חכמינו - אם אין אנו לנו ,  מי לנו ?  ". 
גם נשיא המדינה שמעון פרס התייחס לנעשה בסוריה ,  אולם הוא שם דגש רב יותר על היבט ההומניטרי של תוצאות המתקפה הכימית . " אף אדם לא יכול להישאר אדיש לרצח של ילדים ",  ציין הנשיא במהלך פגישה עם שר החוץ הצרפתי לורן פביוס השוהה בישראל , " הקריאה המוסרית היא מעל לכל שיקול אחר - זה הזמן למאמץ משותף בינלאומי להוצאת כל הנשק הכימי מסוריה - לא ניתן להשאירו שם בין אם בידי אסד או בידיים אחרות ". 
לקראת תקיפה בסוריה ?  כותרות אחרונות:ארה"ב ובריטניה מכינות  " בנק מטרות "  לתקיפה בסוריההערכה :  ישראל תעודכן לפני תקיפה אמריקנית בסוריה"3,600 בני אדם נפגעו במתקפה הכימית בדמשק "  
בעוד מדינות המערב ,  בראשן ארצות הברית ,  דנות באפשרויות למנוע מאסד להשתמש שוב בנשק כימי ,  או להעניש אותו על השימוש שנעשה במתקפה בדמשק בשבוע שעבר ,  הנשיא הסורי לא איים מפורשות על ישראל ,  אולם דמשק הדגישה אתמול כי התערבות צבאית של המערב בשטחה לא תהיה  " טיול בפארק ".  כך או כך ,  חיל הים האמריקני קיבל שלשום הוראה משר ההגנה צ'אק הייגל להשאיר ארבע משחתות נושאות טילי שיוט בים התיכון ,  בניגוד לתכנית המקורית שלהן ,  זאת נוכח האפשרות של תקיפה בסוריה .
 בתוך כך ,  גורמים במערכת הביטחון בישראל העריכו שאסד לא יעז לשגר טילים לעבר ישראל במקרה ויותקף ,  וכי ירושלים תקבל אזהרה מראש אם ארצות הברית תצא למתקפה ,  כדי שתוכל להיערך לאפשרות של תקיפה סורית .  
במקביל ,  מתרבות הצהרות הלוחמניות כלפי סוריה מצד ארצות הברית ובת בריתה הקרובה ביותר  בריטניה .  ה"סאנדיי טיימס "  הבריטי דיווח הבוקר כי צוותים בריטים ואמריקנים עסוקים ביצירת  " בנק מטרות "  לתקיפה אווירית בסוריה לאור ההערכה הגוברת כי משטר אסד עומד מאחורי תקיפת הנשק הכימי .  בשיחת טלפון שקיימו הלילה נשיא ארצות הברית ברק אובמה וראש ממשלת בריטניה דיוויד קמרון השניים שקלו  " תגובה רצינית ",  הכוללת פעולה צבאית בסוריה .
 על אף שטרם התקבלה החלטה אם מעצמות המערב מתכוונות להתערב באופן ישיר במלחמת האזרחים הסורית ,  צוותים מוושינגטון ולונדון החלו לגבש תוכניות צבאיות אפשריות ,  הכוללות בחירת מטרות להפצצה של המשטר הסורי .  לפי דיווחים מלשכתו של קמרון ,  התקיפה הכימית בשבוע שעבר וסירובו של אסד לאפשר לפקחי האו"ם להגיע למוקדי התקיפה , " מכריחים "  את אובמה וקמרון לשקול  " את כלל אפשרויות הפעולה בסוריה ".  

נתניהו לאסד : " האצבע על הדופק ,  יכולה לעבור להדק "
 ראש הממשלה שלח איום מרומז לנשיא הסורי נוכח האפשרות שהאחרון ישגר טילים לישראל במקרה ויותקף .  הנשיא פרס קרא להוציא נשק כימי מסוריה : " לא להישאר אדישים לרצח ילדים "
 
