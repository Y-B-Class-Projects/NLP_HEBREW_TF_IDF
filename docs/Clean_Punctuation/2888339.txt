ראש השב"כ לשעבר קורא לנתניהו :  עצור את הקרב הפומבי עם אובמה
במאמר דעה שפרסם עמי איילון בניו יורק טיימס הוא מפציר בראש הממשלה לקבל את הסכם הגרעין ולשתף פעולה עם ממשל אובמה .  לדבריו ,  נתניהו  " מסכן את הברית שהייתה לאבן הפינה של הביטחון הישראלי במשך עשורים "
 ראש השב"כ לשעבר ,  עמי איילון ,  מפציר בראש הממשלה בנימין נתניהו על דפי העיתון  " ניו יורק טיימס "  להכיר בהסכם הגרעין כעובדה גמורה .  במאמר שפרסם אתמול  ( שני )  בעיתון האמריקני כותב איילון כי הוא ו-70 בכירים לשעבר במערכת הביטחון ,  מתנגדים לקרב הפומבי  " הדווקאי "  של נתניהו עם נשיא ארצות הברית במיוחד משום שהוא מסתכן בצמצום התיאום בפיקוח על איראן . 
" עליו להפסיק להילחם בממשל אובמה ולהוציא את עצמו מהדיון בקונגרס על ההסכם .  אחרת הוא מסכן את הברית שהייתה לאבן הפינה של הביטחון הישראלי במשך עשורים ,  וחותר תחת ההגנה על ישראל .  גניזת ההסכם תביא לגניזת המנהיגות האמריקנית במזרח התיכון  מה שיכול לגרום לנזק לביטחון ישראל ",  כותב איילון .  
לקריאה נוספת :  נתניהו על ניצחון אובמה : " רוב מוחץ של האמריקנים רואה באיראן איום כמונו"בכירים בלובי הפרו-ישראלי :  נאום נתניהו בקונגרס סייע לאובמהניצחון לאובמה :  כשל הסיכוי להפלת הסכם הגרעין בקונגרס 
ראש השב"כ לשעבר הוסיף בפנייתו על גבי העיתון כי  " במקום להילחם בממשל אובמה ,  הממשלה הישראלית צריכה לשתף עמו פעולה כדי להתמודד עם האתגרים שההסכם מציב ולהתכונן יחד לעולם שאחרי ההסכם .  השלכות ההסכם ,  שייראו ב-15 השנים הקרובות ,  יהיו תלויות בצעדים שארצות הברית וישראל ינקטו עכשיו ".  
איילון טוען כי ההערכה בישראל היא שאיראן תפר את ההסכם ולכן ,  האמריקנים חייבים להכיר במשנה זהירות הלגיטימי שנוקטת ישראל בכל הקשור למשטר בטהראן .  איילון סבור כי שיתוף פעולה מלא עם ארה"ב ועם הקהילה הבינלאומית תוכל להביא לעלייה ברמת המודיעין המתקבל על מעשי איראן .  
ראש השב"כ לשעבר מסביר כי על ארצות הברית ועל ישראל להתכונן ליום שבו יגלו כי איראן הפרה את ההסכם .  לדבריו ,  יש להכין אופציה צבאית ריאלית שתספק התרעה משמעותית .  אם איראן תפר את ההסכם עכשיו  אחרי הסנקציות ואחרי הדיפלומטיה  תקיפות נגד מתקני צבא באיראן ייתפשו כצעדים לגיטימיים .  
לסיום ,  הוא כותב כי  " קל לפוליטיקאים להחדיר פחד בקרב ישראלים ,  אבל כדי שישראל תשגשג ,  על הממשלה לפעול לאיזון בין ניתוח ריאליסטי של האיומים מולם היא עומדת לבין זיהוי הזדמנויות .  איזון זה הוא בדיוק הדבר שחסר לנתניהו .  הוא מוכשר בניצול איומים כדי להיבחר מחדש ולהישאר בשלטון ,  אך הוא לא טוב במציאת דרכים להפחית סכנות ".  עם זאת ,  לדבריו ,  גם מנהיגי האופוזיציה נכשלים במבחן המנהיגות .  
בשבוע שעבר הצליח הנשיא אובמה להשיג את מספר הסנאטורים הדרוש כדי לסכל את האפשרות שהרפובליקנים יוכלו לעקוף את הווטו שיטיל ,  במקרה שהקונגרס ידחה את הסכם הגרעין עם איראן .  בתגובה להישג של אובמה אמר ראש הממשלה נתניהו כי  " רוב מוחץ של הציבור האמריקני רואה עין בעין איתנו את הסכנה מאיראן ". 
 ( עדכון ראשון :  23:52 )  

ראש השב"כ לשעבר קורא לנתניהו :  עצור את הקרב הפומבי עם אובמה
במאמר דעה שפרסם עמי איילון בניו יורק טיימס הוא מפציר בראש הממשלה לקבל את הסכם הגרעין ולשתף פעולה עם ממשל אובמה .  לדבריו ,  נתניהו  " מסכן את הברית שהייתה לאבן הפינה של הביטחון הישראלי במשך עשורים "
 
