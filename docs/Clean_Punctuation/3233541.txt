פרשנות יצירתית ו"רצון טוב ":  כך הוכשר שחרור האסירים בלי אישור הממשלה
החשש מהדלפת פרטים חסויים שעשויה לפגוע במאמצי השבת גופות נוספות של נעדרי צה"ל ,  הביא את היועמ"ש לחפש נתיב חלופי שלא יכלול דיון בפורום נרחב .  מנדלבליט אישר את המהלך בעזרת פרשנות שהתמקדה בכוונת המחוקקים ,  ולא בנוסח החוק הכתוב האוסר על שחרור ללא אישור השרים
ההכשר שנתן היועמ"ש אביחי מנדלבליט לשחרר את האסירים הסורים זידאן טוויל וחמיס אחמד ללא אישור הממשלה התבסס על פרשנות ,  שאינה נתמכת בלשון החוק ,  לפיה אישור כזה נדרש רק בעסקאות המוניות דוגמת עסקת שליט .  לוואלה !  NEWS נודע כי זו גם הסיבה בעתיה הוחלט להגדיר את המהלך  " מחווה של רצון טוב "  - מונח שאינו מופיע בחוק .
 בימים שלאחר הבחירות הועברה ליועץ המשפטי לממשלה אביחי מנדלבליט בקשה מראש הממשלה בנימין נתניהו .  הוא רצה לבחון את האפשרות לשחרר את שני האסירים באמצעות חנינה מנשיא המדינה ,  ומבלי לקבל את אישור הממשלה .  ברקע עמד החשש כי אם המחווה תובא לאישור הממשלה - היא תודלף ,  מה שעלול לפגוע במאמצים עתידיים להשבת גופותיהם של נעדרי צה"ל נוספים .  החשש הזה היה המנוע המרכזי מאחורי הניסיון למצוא נתיב  " עוקף ממשלה ".  
אלא שהדילוג על אישור הממשלה הוא מהלך לא פשוט .  רק בשנת 2014 עבר בכנסת תיקון לחוק הממשלה שקבע כי אך ורק הממשלה כולה מוסמכת לאשר שחרור אסירים במסגרת עסקת שבויים ,  מחווה מדינית או הסכם מדיני .  החוק אוסר מפורשות על חברי הממשלה או גורמים שכפופים לממשלה לקדם שחרור אסירים בכל מתווה אחר - לרבות הקלה בעונש או חנינה מהנשיא .  
בסביבתו של מנדלבליט עסק בנושא מספר מצומצם מאוד של אנשים ,  וכן נציגים מבית הנשיא וממחלקת החנינות בפרקליטות .  בסופו של דבר ,  אחד הגורמים המרכזיים בהחלטתו של מנדלבליט לאשר את המהלך היתה פרשנות שהתמקדה בכוונת המחוקקים ,  ולא בנוסח החוק הכתוב .  ההבנה היתה כי אף שהחוק תוקן כדי להקשות על עסקאות שבויים עתידיות - הכוונה היתה לעסקאות נרחבות יותר שכוללות שחרור  " סיטוני "  של אסירים .  
בנוסף הוחלט להגדיר את המהלך  " מחווה של רצון טוב ",  בשונה מ"מחווה מדינית "  - מונח שמופיע מפורשות בחוק וברור כי דורש את אישור הממשלה כולה .  אותו מונח הופיע גם בדברים שמסר גורם מדיני לכלי התקשורת בשבת בבוקר וכן בתגובה שפרסם משרד המשפטים .
 שחרור האסירים הסורים נחשף ביום שישי האחרון בראיון שהעניק השליח הרוסי לסוריה ,  אלכסנדר לברינטייב ,  לערוץ הטלוויזיה הרוסי RT .  למחרת התברר כי האסירים שישוחררו הם זידאן טוויל - שנגזרו עליו 11 שנות מאסר ב-2008 בגין הברחת סמים ,  והיה צפוי להשתחרר בעוד שלושה חודשים ,  וחמיס אחמד ,  שחדר ב-2005 לבסיס צה"ל במטרה לבצע פיגוע ואמור היה להשתחרר ב-2023 .  השניים שוחררו ביום ראשון והועברו לסוריה דרך מעבר קונייטרה .  
העיתון א-שרק אל-אווסט דיווח אתמול כי נמשכים המגעים לעסקה של שחרור אסירים תמורת השבת חלקי גופות .  על פי הדיווח ,  המשטר הסורי טען בפני שתי משפחות של אסירים דרוזים ממג'דל שמס כי בידיו חלקי גופות של חיילים ישראלים נוספים ,  וכי הוא ממשיך במגעים מול ישראל ,  בתיווך רוסי ,  כדי להביא לשחרור האסירים תמורת השבת הגופות .
 במשרד המשפטים ובמשרד ראש הממשלה ביקשו לא להתייחס לדברים .  

פרשנות יצירתית ו"רצון טוב ":  כך הוכשר שחרור האסירים בלי אישור הממשלה
החשש מהדלפת פרטים חסויים שעשויה לפגוע במאמצי השבת גופות נוספות של נעדרי צה"ל ,  הביא את היועמ"ש לחפש נתיב חלופי שלא יכלול דיון בפורום נרחב .  מנדלבליט אישר את המהלך בעזרת פרשנות שהתמקדה בכוונת המחוקקים ,  ולא בנוסח החוק הכתוב האוסר על שחרור ללא אישור השרים

