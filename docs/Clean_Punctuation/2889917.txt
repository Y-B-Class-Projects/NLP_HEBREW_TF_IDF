זריקת האבנים בירושלים : " שמענו בום חזק באוטו ,  ניצלנו בנס "
 ירון ששון ,  שרכבו נרגם באזור שבו נפגעה מאבנים מכוניתו של גבר בן 50 שלקה בהתקף לב ומת ,  סיפר כי  " ראינו שלוש מכוניות שעמדו בצורה חשודה .  הילדות שלי עדיין בטראומה ".  נתניהו יכנס דיון חירום בצאת החג
 ( שיחה של אדם שרכבו נפגע מאבן בליל האירוע )   
" ראינו שלוש מכוניות שעמדו בצורה חשודה "   כך סיפר היום  ( שני )  ירון ששון בן ה-34 ,  שכלי רכבו נרגם באבנים בירושלים ,  באזור שבו הידרדרה אמש מכוניתו של גבר בן 50 לתעלה לאחר שלקה בלבו ,  ככל הנראה לאחר שיודו לעברו אבנים ברחוב אשר וינר בעיר .  הבוקר נקבע מותו של הגבר בבית החולים שערי צדק בעיר והמשטרה עדיין מחפשת אחרי חשודים .  
לדברי ששון , " שמענו בום חזק באוטו ,  בסוף הירידה .  עצרתי במקום בטוח וראיתי שזרקו אבנים .  התקשרתי למשטרה לדווח על מה שקרה .  היא שאלה אם מדובר ביהודים ,  ואמרתי כמובן שלא ושאנחנו יצאנו בנס ".  ששון הוסיף כי  " אמרתי לה שתשלח ניידת כמה שיותר מהר ,  כדי שמישהו לא ייפגע .  אחר כך הבנו שמישהו שם נהרג ".  
הוא סיפר עוד כי  " הייתי עם אשתי ושתי הבנות ,  אחת בת חמש והשנייה בת שלוש .  עד עכשיו הן בטראומה .  הילדות בהתחלה הבינו מה קרה ,  כי אשתי שאלה אם זרקו עלינו אבן ,  אבל אמרתי לה אל תדברי בפני הילדות .  עד עכשיו הן מתכנסות בתוך עצמן ".  

זריקת האבנים בירושלים : " שמענו בום חזק באוטו ,  ניצלנו בנס "
 ירון ששון ,  שרכבו נרגם באזור שבו נפגעה מאבנים מכוניתו של גבר בן 50 שלקה בהתקף לב ומת ,  סיפר כי  " ראינו שלוש מכוניות שעמדו בצורה חשודה .  הילדות שלי עדיין בטראומה ".  נתניהו יכנס דיון חירום בצאת החג

