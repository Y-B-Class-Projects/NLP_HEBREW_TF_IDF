קצין איסוף :  מה באמת עלה בפגישת אובמה ונתניהו ? 
מסוגיית הגרעין האירני ,  דרך תהליך השלום והנשק הכימי בסוריה ,  ועד חוסר היציבות בירדן .  ראש הממשלה ונשיא ארה"ב דנו בשלל נושאים בוערים ,  אך נראה שחילוקי הדעות נותרו כשהיו
בנאומו בפני עצרת האו"ם בחודש ספטמבר האחרון ,  דיבר ראש הממשלה בנימין נתניהו על הקו האדום שיש להציב כדי למנוע מאיראן התחמשות גרעינית ,  והדגיש כי מדובר באיום צבאי ממשי .  מאז עברו שישה חודשים ,  במהלכם סירב נשיא ארצות הברית להיענות לדרישת נתניהו ולהציב גבולות ברורים לרפובליקה האיסלמית .  ביום רביעי ,  שעות אחדות לאחר שנחת בנמל התעופה בן גוריון ,  נועד אובמה עם נתניהו  בפגישה שחלק ניכר ממנה נסב סביב הנושא האירני .  אך נראה ,  לפי ההתבטאויות של השניים במסיבת העיתונאים המשותפת ,  שהם עדיין חלוקים בכל הנוגע ללוחות הזמנים של השעונים המודדים מצד אחד את קצב ההתקדמות של העשרת האורנים באיראן ,  ומצד שני את המועד האפשרי לצאת לפעולה צבאית .  
ביקור אובמה בישראל - סיקור מיוחד בוואלה !  חדשותאובמה ביד ושם :  בזכות ישראל חזקה ,  השואה לא תחזורפרשנות :  הפלסטינים רואים באובמה ממשיך דרכו של בוש הבןביקור אובמה בישראל :  היום השני בתמונותאובמה קיבל עיטור מפרס ובירך בעברית :  עד 120 
נשיאה ה-44 של ארצות הברית הגיע לישראל ברגע קריטי של קבלת החלטות .  אפשר לומר שאובמה נהג על פי ספרו של גורג' אורוול  " חוות החיות ",  לפיו  " אם יש בכלל משמעות לחירות ,  הרי זו הזכות לומר לאנשים מה שהם לא רוצים לשמוע ".  הוא לא חיכה שהממשלה החדשה שהקים נתניהו רק בתחילת השבוע תעצב ותגבש את אופייה .  הנשיא האמריקאי הגיע ברגע האמת כדי לדבר בצורה גלויה וישירה ,  לא רק בפני ראש הממשלה נתניהו ,  אלא אל לבו של הציבור בישראל .  
האפשרות שישראל תתקוף לבדה את מתקני הגרעין באיראן הפכה לסיוט אמריקאי .  היא גם זו שהאיצה באובמה ללמוד כמה משפטים בעברית וגרמה לצוות העובדים שלו לעבוד קשה יותר לפני כתיבת נאומיו כדי לרגש את ראש הממשלה בציטוטים מכתביו של האח הנערץ ,  יוני נתניהו .  אובמה לא עצר באדום והמשיך עם ציטוטים מדבריו של ראש הממשלה לשעבר אריק שרון ודקויות קטנות מתכנית  " ארץ נהדרת ",  שרק ישראלי יבין .  
בחודש יוני יוכרעו הבחירות באיראן ,  שם מתמודדים הקיצוניים מול הקיצוניים-פחות .  גורמים במערכת הביטחון בישראל מעריכים כי אובמה שבע מטקטיקות של השוק הפרסי ובמידה שהוא יבין שאין עם מי לדבר בטהראן ,  הוא יורה כמפקד העליון של הצבא האמריקאי על מתקפה שתזרע הרס ברחבי הרפובליקה האיסלמית ,  אך המרחק בין המחשבה לביצוע עדיין נראה רב בשלב זה .  בלתי סביר שנתניהו יורה על יציאה למתקפה צבאית לפני שאובמה יקבל את ההכרעה בשאלה  " פני המערב לאן ?  ".  הקבינט הביטחוני נטול  " ביטחוניסטים "  מה שמטה את הכף לרצונו של נתניהו לקבל הכרעות הרות גורל .  האמריקאים מבינים זאת היטב ויפעלו בכל המישורים כדי להבטיח שהאופציה הצבאית לא תצא אל הפועל ,  תוך כדי סיכון האינטרסים האמריקאים במזרח התיכון .  מאזן כיפופי הידיים בין נתניהו לאובמה לא השתנה והוא יימשך עד הרגע האחרון .  
בספר שמואל ב' נכתב : " ויאמר אבנר אל יואב :  יקומו נא הנערים וישחקו לפנינו ".  זה הרושם שהותיר אחריו נשיא ארצות הברית במסגרת הניסיון להעיר את אבו מאזן ונתניהו לקדם שיחות על משא ומתן .  אובמה אינו מתכוון להיכנס לעובי הקורה .  הסביבה הקרובה של אובמה מבינה היטב מה המתווה של הממשלה הנוכחית בירושלים ועל אלו פסי רכבת היא אינה מוכנה לעלות .  בהתאם לכך ,  נאומו של אובמה לא נועד להבקיע את עמדות יאיר לפיד ונפתלי בנט ,  אלא לייצר רוח חדשה שתעלה מהרחוב הישראלי למעלה ותכשיר לחץ אמריקאי עתידי .  
המסר של אובמה הוא מאוד ברור :  מדינה אחת לשני עמים על פי גבולות 67' .  בנייה בהתנחלויות היא הפרה של ההסדר בעיניו וכך גם פגיעה בחופש העיסוק של הפלסטינים באמצעות צמצום פעילות מעברי הגבול ברחבי יהודה ושומרון .  אובמה הקציב זמן של כחצי שנה לשיחות בין הצדדים - ולא הוא יתערב .  לכן ,  בחודשים הקרובים נראה את שר החוץ האמריקאי ג'ון קרי מדלג במזרח התיכון בין היתר כדי לראות את שרת המשפטים ציפי לבני ועו"ד יצחק מולכו מקיימים שיחות משמעותיות .  
בפועל ,  המצב בשטח יותר מסובך ממה שחשבו האמריקאים .  רוב הרחוב הפלסטיני ,  בניגוד לרחוב הישראלי ,  תופס את אובמה כגורם שלילי .  עם נחיתתו בישראל ,  הוא התבשר על מאחז לא חוקי שבנו הפלסטינים בשטח E1 .  יממה לאחר מכן ,  הוא קיבל דיווח על שיגור ארבע רקטות לעבר שדרות וכאילו לא די בכך ,  בזמן נחיתתו במוקטעה שברמאללה הוא הבחין בקהל שמפגין נגדו .  גם על קריעה והצתה של דגלי ארה"ב וריסוס פניו בצלב קרס על שלטים ברחובות רמאללה ויריחו הוא בטח קיבל דיווח .
 במערכת הביטחון מעריכים כי הרחוב הפלסטיני בגדה המערבית ,  ובטח ברצועת עזה ,  מגדיר את אובמה פרו-ישראלי וביקורו במוקטעה לצדו של אבו מאזן לא משנה את התפישה לגביו .  גם אבו מאזן הבהיר בנאומו במוקטעה ,  כשאובמה לצדו ,  כי רעיון הפיוס עם חמאס עדיין עומד על הפרק והוא במסגרת חזונו .  כלומר ,  גם הוא מביע פסימיות מכך שנתניהו לא רציני לחדש את השיחות ועל כן הוא עשוי כבר בחודשים הקרובים להתנחם בזרועות חמאס ,  שנוא נפשו ,  מה שעשוי לטרוף את הקלפים במערכת היחסים העדינה עם ישראל .  
האיום האמיתי על ישראל הם 94,000 סטודנטים פלסטינים שבעצת הוריהם הלכו ללמוד לתואר ראשון לפני חמש שנים כדי לייצר מציאות חדשה בגדה המערבית ,  אך בפועל לא מוצאים עבודה ומצטרפים לעבודות הבניין כטייחים ובנאים יחד עם אבותיהם בבניית ארץ ישראל .  כבר עכשיו ניתן להעריך כי היקף אישורי העבודה של פועלים פלסטינים בישראל יעלה באופן ניכר עד הקיץ כדי להפחית את הלחץ על הרשות הפלסטינית שלאחרונה סובלת בין היתר מביקורת קשה על יוקר המחייה .  גורמים בכירים בצה"ל המליצו כבר לפני ביקור אובמה על ריכוך השטח ,  כולל הסדר קבוע של העברת כספים ,  על מנת למנוע מהומות .  מול עיני הצבא הפך דור מעמד הביניים ביהודה ושומרון למעיז יותר ,  מפתיע ולא צפוי .  שכבת הצעירים ,  שחיפשה בעבר אחר מדינת פלסטין ,  כיום מחפשת אחרי שק הקמח .  
הסעיף הבוער הבא עליו שוחחו שני המנהיגים מעסיק מדינות רבות במזרח התיכון  ומחוצה לו .  התפרקות משטר אסד בסוריה עלולה להפוך את האזור למחסן הגדול ביותר בעולם של נשק לא קונבנציונלי .  גם בסוגיה הזו ביקש נתניהו לדעת את מידת המעורבות האמריקאית במידה ומשטר אסד יתמוטט או ישנה את צורתו .  החשש הוא שבתהליך ההתפרקות ,  יצליחו מורדים או ארגוני טרור אחרים להניח את ידם על ארסנל הנשק הכימי או נשק מפר איזון כמו טילי  " יחונט "  או סוללות הגנה אוויריות רוסיות מהמתקדמות בעולם .  
פרסומים זרים ייחסו לישראל תקיפת מתקן צבאי סורי ושיירת נשק שיועדה לחיזבאללה בתחילת השנה .  בישראל מבקשים כבר עכשיו להיות מעורבים בהיערכות האמריקאית לנושא ולהבין מה הן המגבלות לתקיפות של מאגרי נשק ושיירות שיעדן הוא חיזבאללה בלבנון .  אף מנהיג שפוי במזרח התיכון לא היה רוצה לראות את הנשק הכימי הסורי נמכר למרבה במחיר כפי שנעשה עם אמצעי הלחימה ממחסני הנשק של צבא לוב ,  לאחר נפילת קדאפי .  
למרות הערכות שונות במערב ,  הצליח עבדאללה מלך ירדן לייצב את השלטון ולבצע מספר מהלכים פוליטיים שירגיעו את השטח כולל רפורמות חברתיות-כלכליות שנועדו להוריד את רף הביקורת נגד המשטר .  אך השפעות האביב הערבי עדיין לא חלפו מעל לממלכה ההאשמית .  עבדאללה דוחף להסדר חדש בין הרשות הפלסטינית לישראל כדי להנמיך את גובה הלהבות בגדה ,  שמשפיעות באופן ישיר על הפלסטינים בחצר האחורית של ירדן .  ההפגנות שמתקיימות מדי יום שישי בערים מרמזות כי המתח באוויר .  
גם הסוגיה הירדנית עלתה בשיחה בין נתניהו לאובמה .  המלך עבדאללה לוחץ להגיע להסדר בין ישראל לפלסטינים כדי להפחית את הלחץ בירדן בעיקר בנושא הכלכלי .  פגיעות חוזרות ונשנות בצינור הגז בסיני של גורמי טרור פוגעות בכלכלה הירדנית ולשם כך התגייסו מדינות המפרץ ,  סעודיה וכעת ארה"ב ,  כדי לתמוך בירדן על מנת שלא תתפרק .  אך לא לעולם חוסן .  סגירת הנמלים בסוריה ,  מקשה על הירדנים ,  שקלטו מאות אלפי פליטים סורים ,  לייצא ולייבא ,  ובזווית הנראית לעין אין פתרון באופק .  יציבות בירדן משרתת בין היתר את מדינת ישראל שהגדירה את הסכם השלום עם הירדנים כנכס אסטרטגי .  לכן ,  ביקורו של אובמה ביממה הקרובה בירדן מוגדר כמשמעותי ביותר .  
אובמה ,  כמו הדוד הממוצע מאמריקה ,  יודע שהוא לא יכול לבוא לביקור בישראל בידיים ריקות .  אף גורם בממשלת ישראל לא יסתפק בעץ שנטע בחצר של נשיא המדינה שמעון פרס .  לבו הרחב של אובמה לא פסח על ישראל ועם יציאתו מפגישת העבודה הראשונה עם נתניהו ,  אמר כי תהיה עוד תמיכה לכיפת ברזל . " ראש הממשלה ואני הסכמנו לפתוח בדיונים על הרחבת הסיוע הצבאי לישראל .  ההסכם הוא עד לשנת 2017 והורינו לצוותים שלנו להתחיל לפעול על הרחבתו לשנים הבאות אחר כך ",  אמר .  במערכת הביטחון אישרו כי הסיכומים מאחורי הקלעים יבואו לידי ביטוי בסיוע לרכש מהתחום הטכנולוגי והאווירי ובאותה נשימה הדגישו כי גם ככה שיתוף הפעולה בין המדינות נמצא בשיא של כל הזמנים .  גם הפלסטינים ,  כך מעריכים במערכת הביטחון ,  יקבלו הנשמה מלאכותית שתאפשר להם להתמודד עם אתגרים כלכליים לפחות בשנה הקרובה .  
לפנייה לכתב אמיר בוחבוט :  amirbohbot@walla.co.il
קצין איסוף - טורים אחרוניםקצין איסוף :  אובמה יביא לפריצת דרך בעניין אלי כהן ? קצין איסוף :  אי פעם יהיה שוויון לנשים בצה"ל ? קצין איסוף : " נסראללה וכל צמרת חיזבאללה בני חיסול "  

קצין איסוף :  מה באמת עלה בפגישת אובמה ונתניהו ? 
מסוגיית הגרעין האירני ,  דרך תהליך השלום והנשק הכימי בסוריה ,  ועד חוסר היציבות בירדן .  ראש הממשלה ונשיא ארה"ב דנו בשלל נושאים בוערים ,  אך נראה שחילוקי הדעות נותרו כשהיו

