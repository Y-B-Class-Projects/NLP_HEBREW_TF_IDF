נתניהו ימריא לפריז לציון 100 שנה למלחה"ע הראשונה
ראש הממשלה בנימין נתניהו ימריא הערב  ( שבת )  לפריז ,  כדי להשתתף באירועים הרשמיים של ממשלת צרפת לציון 100 שנה למלחמת העולם הראשונה .  יחד עם עשרות מנהיגים מרחבי העולם ,  בהם נשיא ארצות הברית דונלד טראמפ ונשיא רוסיה ולדימיר פוטין ,  נתניהו צפוי לקחת חלק בטקס זכרון רשמי אותו מוביל נשיא צרפת עמנואל מקרון ,  ובהמשך גם בארוחת צהריים וכנס של כל המנהיגים .  בלשכת רה"מ שאפו בתחילה לקיים בשולי האירוע פגישות מדיניות עם המנהיגים שבאים לוועידה ,  אך בשל בקשת הנשיא מקרון לא יתקיימו פגישות שכאלה בפרופיל גבוה ,  והנסיעה של נתניהו הוטלה בספק בשל כך .  עם זאת ,  בסופו של דבר הוחלט לקיים את הנסיעה כמתוכנן .  בשולי הוועידה נתניהו צפוי לקיים שיחות צד לא רשמיות עם המנהיגים ,  ותשומת הלב נשואה בעיקר למפגש עם הנשיא פוטין ,  לראשונה מאז תקרית הפלת המטוס הרוסי בסוריה בחודש ספטמבר .  בלשכת ראש הממשלה מנסים מזה שבועות לתאם פגישה מדינית בין נתניהו ופוטין אך עד כה הקרמלין לא נענה לבקשה .  בנוסף ,  מתנהלים מגעים לתיאום פגישה בין ראש הממשלה והנשיא מקרון וכן עם הקנצלרית מרקל .  את מקומו של ראש הממשלה בזמן נסיעתו תמלא שרת התרבות והספורט מירי רגב .  

נתניהו ימריא לפריז לציון 100 שנה למלחה"ע הראשונה
nan
