רה"מ :  המשך ההקפאה תמורת הכרה במדינה יהודית
נתניהו נאם בפתח מושב החורף של הכנסת ואמר : " אם ההנהגה הפלסטינית תאמר שהיא מכירה בישראל כמדינת הלאום של היהודים ,  אבקש השהיה נוספת של הבנייה ".  הפלסטינים בתגובה :  אין קשר בין הדברים
 ( באדיבות ערוץ הכנסת )  
" אם ההנהגה הפלסטינית תאמר בצורה חד משמעית לעמה שהיא מכירה בישראל כמדינת הלאום של העם היהודי ,  אהיה מוכן לכנס את ממשלתי ולבקש השהיה נוספת של הבנייה ".  כך אמר אחר הצהריים  ( שני )  ראש הממשלה בנימין נתניהו בפתח כנס החורף של מושב הכנסת החדש .  
נתניהו הוסיף : " כשם שהפלסטינים מצפים שאנו נכיר במדינה הפלסטינית כמדינת הלאום שלהם ,  כך אנו מצפים שהם יכירו במדינת ישראל כמדינת הלאום שלנו .  אין ספק שצעד כזה מצד הרשות יהווה צעד בונה אמון .  לצערי ,  עד עכשיו הפלסטינים לא נענו לקריאתי זו ,  וארה"ב מנסה דרכים אחרות כדי להבטיח את קידום השיחות ". 
מיד לאחר נאומו של נתניהו בכנסת מיהרו ברשות הפלסטינית להכריז על דחיית הצעתו .  נביל אבו רודיינה ,  דוברו של אבו מאזן ,  אמר כי החזרה למשא ומתן בחסות אמריקאית מחייבת את ישראל להקפיא את הבנייה בהתנחלויות . " לנושא של יהדות המדינה אין כל קשר למשא ומתן ",  הוא הצהיר .
 בנאומו במליאת הכנסת אמר ראש הממשלה : " מהיום הראשון לכינונה של הממשלה ,  קראתי למנהיגי הרשות הפלסטינית לבוא לשיחות ישירות ללא תנאים מוקדמים .  אני מאמין שבתנאים הנכונים הקמת מדינת פלסטינית עשויה להוביל לשלום .  אבל אם הדבר ייעשה בצורה לא אחראית ,  הקמת מדינה פלסטינית עלולה גם להיות גורם להעצמת הסכסוך ולהגברת הטרור ". 
לדברי נתניהו , " כדי שפשרה תביא לשלום ולא למלחמה היא חייבת להיות מלווה בשני מרכיבים יסודיים :  הכרה וסידורי ביטחון .  בהכרה אני מתכוון להכרה פלסטינית בישראל כמדינת הלאום של העם היהודי .  מזה מאה שנה מחנכים פלסטינים דורות שלמים להאמין שאין עם יהודי ושהארץ הזאת היא מולדתם בלבד .  הסירוב להכיר בנו היא שורש הסכסוך ,  ובלי לטפל בה לא יהיה קץ לסכסוך .  באשר לביטחון :  כל הסדר שלום בינינו לבין הפלסטינים חייב להיות מושתת על סידורי ביטחון איתנים בשטח .  יצאנו מלבנון ובעזה ללא סידורי ביטחון כאלה וספגנו אלפי טילים על הנגב והגליל .  אינני מוכן להסתפק בשלום על הנייר .  גם אזרחי ישראל אינם מוכנים לכך ". 
ראש הממשלה התייחס גם לביקורת שנמתחה על הממשלה בגין אישור התיקון המוצע לחוק האזרחות ,  לפיו מתאזרחים שאינם יהודים יצטרכו להצהיר אמונים לישראל כ"מדינה יהודית ודמוקרטית ".  לדברי נתניהו , " אין שום מדינה באזורנו ששומרת על זכויות הפרט וזכויות המיעוט כמו שעושה זאת הדמוקרטיה הישראלית .  התנועה הציונית הקימה דמוקרטיה למופת והקימה מדינת לאום למופת ,  מדינה שמאזנת בין צרכיו הלאומיים של עמנו לבין זכויות הפרט של כל אחד ואחד מאזרחי מדינתנו .  אין דמוקרטיה אחרת במזרח התיכון ,  ואין מדינה יהודית אחרת בעולם .  השילוב של שני הערכים הללו - מדינה יהודית ומדינה דמוקרטית מבטא את יסוד קיומנו ואת מהות של מדינת ישראל ". 
כאשר הציע נתניהו את המשך ההקפאה תמורת הכרה ביהדות המדינה קרא לעברו ח"כ אחמד טיבי  ( רע"מ תע"ל )  : " זאת הצעה מגוחכת .  מה הקשר ?  תכירו קודם בנכבה ,  שאתם אחראים לה ".  לאחר שסיים נתניהו את נאומו אמר טיבי כי  " רה"מ מנהל משא ומתן עם ליברמן ומשחק בנדמה לי עם עצמו .  הוא שבוי בסיסמאות עבר של מי שאינו בטוח בעצמו וחוסם כל הסדר מדיני סביר ". 

רה"מ :  המשך ההקפאה תמורת הכרה במדינה יהודית
נתניהו נאם בפתח מושב החורף של הכנסת ואמר : " אם ההנהגה הפלסטינית תאמר שהיא מכירה בישראל כמדינת הלאום של היהודים ,  אבקש השהיה נוספת של הבנייה ".  הפלסטינים בתגובה :  אין קשר בין הדברים

