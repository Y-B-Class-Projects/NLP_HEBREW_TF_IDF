יומיים נותרו להרכבת הממשלה :  האם ליברמן יצטרף לנתניהו ? 
לאחר פגרה של 40 ימים ,  הכנסת ה-20 תפתח היום את דיוניה בשורה של  " נאומי בכורה "  מפי חברי כנסת חדשים .  עם זאת ,  המשא ומתן הקואליציוני נמשך ולנתניהו נותרו פערים לסגור עם ש"ס ,  הבית היהודי וישראל ביתנו
הכנסת חוזרת לעבודה :  לאחר שכבר ביום השבעתה של הכנסת ה-20 ,  ב-25 במרץ ,  הוועדה המסדרת של הכנסת קיבלה החלטה על יציאה מידית לפגרה של 40 ימים ,  שבה היום  ( שני )  המליאה להתכנס .  עם זאת ,  טרם הסתיימה מלאכת הרכבת הממשלה והמגעים הקואליציוניים עוד נמשכים .
 לפי שעה ,  לא ברור אם יו"ר ישראל ביתנו אביגדור ליברמן מתכוון להיכנס לממשלה .  הוא זימן את התקשורת לישיבת הסיעה היום במשכן הכנסת ,  שבמהלכה הוא צפוי לשאת דברים וככל הנראה להתייחס לאפשרות שיצטרף לממשלה .  גורמים בישראל ביתנו הבהירו כי ליברמן אינו מרוצה מההסכם הקואליציוני שנחתם עם יהדות התורה ,  שמחזיר את הסטטוס קוו למצב שבו היה בשנת 2012 ,  ומבטל למעשה את השינויים שקבעה הממשלה היוצאת .  
עוד בוואלה חדשות:לא משרד החוץ :  התפקיד החם החדש במו"מ הקואליציונילנתניהו נותרו שלושה ימים ,  ולא ברור אם ליברמן בפניםאין הסכמות בין נתניהו לדרעי - שדורש את הכלכלה ותיק נוסף 
אם אכן ליברמן לא ייכנס לממשלה ,  ובהנחה שהפערים מול ש"ס והבית היהודי ,  בעיקר בנוגע למשרד הדתות ,  ייסגרו עד יום רביעי ,  תמנה הקואליציה בהובלתו של בנימין נתניהו 61 חברי כנסת בלבד .  עם זאת ,  במידה ונתניהו לא יצליח לגבש קואליציה עד תום פרק הזמן החוקי ,  יקרא אליו שוב הנשיא את נציגי הסיעות למלאכת התייעצות כדי להחליט על מי להטיל את הרכבת הממשלה .  תסריט זה הוא קלוש ביותר ,  וההערכות הן כי נתניהו יצליח בתום פרק הזמן שהוקצב לו להשיג קואליציה של 61 חברי כנסת לפחות .
 כיוון שטרם הושבעה הממשלה ,  ועדיין אין חלוקה לקואליציה ולאופוזיציה ,  היום ייערך מרתון  " נאומי בכורה ".  מדובר בנוהל שהונהג לראשונה בכנסת הקודמת ,  ובמסגרתו חברי כנסת חדשים יעלו לדוכן וינאמו בכל נושא שירצו .  כמו כן ,  הכנסת תציין את יום הרצל בטקס רשמי ,  שבו ינאמו ראש הממשלה נתניהו ,  יו"ר רשימת המחנה הציוני יצחק הרצוג ויו"ר הכנסת יולי אדלשטיין .
 לפניות לכתב :  omri_n@walla.net.il 

יומיים נותרו להרכבת הממשלה :  האם ליברמן יצטרף לנתניהו ? 
לאחר פגרה של 40 ימים ,  הכנסת ה-20 תפתח היום את דיוניה בשורה של  " נאומי בכורה "  מפי חברי כנסת חדשים .  עם זאת ,  המשא ומתן הקואליציוני נמשך ולנתניהו נותרו פערים לסגור עם ש"ס ,  הבית היהודי וישראל ביתנו

