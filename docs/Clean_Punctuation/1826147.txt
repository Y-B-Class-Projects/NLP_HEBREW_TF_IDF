נתניהו בוועידת איפאק :  תודה לך ארהב
מנסה לפייס את אובמה ?  ראש הממשלה הקדיש את נאומו באיפאק להבעת תודה לנשיא אובמה ולקונגרס אך הדגיש :  לא נחזור לגבולות 67 שאינם ברי הגנה
ראש הממשלה ,  בנימין נתניהו ,  נאם לפנות בוקר  ( שלישי )  בוושינגטון בפני ועידת השדולה הפרו-ישראלית בארה"ב ,  איפא"ק .  נתניהו ,  בפתיחת נאומו הודה לשומעים על כך שהם  " מגנים על זכותה של ישראל להגן על עצמה ".  הוא שיבח את הקשר שבין ארה"ב וישראל ואמר כי שתי המדינות  " עומדות זו לצד זו ונלחמות נגד אויבים משותפים.תמיכה בישראל לא מחלקת את ארה"ב אלא מאחדת את ארה"ב ."   
" אתמול דיבר אובמה על מחוייבותו לביטחן של ישראל ",  סיפר נתניהו , " והוא דיבר על מחוייבותו זו בהזדמנויות נוספות .  אני רוצה להודות לנשיא ולקונגרס שנותנים לישראל סיוע כך שתוכל להגן על עצמה ,  בעצמה .  אני רוצה להודות לכולכם על הסיוע למערכת  " כיפת ברזל ",  אני רוצה להודות לארה"ב ,  תודה לך ארה"ב ".  
בהמשך הנאום התייחס נתניהו לדיונים האחרונים בנוגע לגבולות המדינה הפלסטינית והבהיר כי ישראל לא תיעתר לחזור לגבולות 67' .  
ביום ראשון נשא הנשיא האמריקאי ,  ברק אובמה ,  נאום בפני איפא"ק וסיפר על פגישתו עם נתניהו . " אישררנו מחדש את האמת הבסיסית שהדריכה נשיאים וראשי ממשלות במשך שנים ארוכות ",  אמר הנשיא אובמה , " גם כשיש לפעמים חילוקי דעות ,  הקשר בין ארה"ב וישראל הוא בלתי ניתן לשבירה והמחויבות של ארה"ב לישראל מוצקה כברזל ".  
אובמה התייחס באיפא"ק גם לנאומו הקודם ,  אותו נשא בשבוע שעבר ואשר עורר תגובות עזות בעקבות הצהרותיו של אובמה בנוגע להקמת מדינה פלסטינית מבוססת על גבולות 67' . " ההתייחסות שלי לגבולות 67' ,  עם החלפת שטחים ,  קיבלה הרבה תשומת לב .  אז היות ונאמרו כמה דברים לא מדויקים ,  הרשו לי להסביר :  משמעות הדברים היא שהצדדים עצמם ינהלו מו"מ על גבול שהוא שונה מאשר ה-4 ביוני 1967 .  זוהי המשמעות של חילופי שטחים ",  אמר אובמה .  
ביום שישי האחרון נועדו נתניהו ואובמה ופגישתם סוקרה בהרחבה על ידי כלי התקשורת בארצות הברית .  ה"וול-סטריט ג'ורנל "  פתח את דיווחו בנושא עם המילים : " נתניהו סיפק נזיפה פומבית נדירה לאובמה בבית הלבן ,  כשהבהיר כי לעולם לא יקבל את תנאיו של אובמה לחידוש המשא ומתן עם הפלסטינים ".  בעיתון פירשו כי לנתניהו שתי הזדמנויות לגייס תמיכה בחזית מול אובמה  בנאומו בפני ועידת אייפא"ק הפרו-ישראלית ,  ובדברים שיישא בפני שני בתי הקונגרס .  ב"וושינגטון פוסט "  ציינו כי חילופי הדברים בחדר הסגלגל ,  חשפו לעין כל את ההבדלים המהותיים בתפיסות העולם של אובמה ושל  " המנהיג הניצי של בת בריתה של ארה"ב במזרח התיכון ". 

נתניהו בוועידת איפאק :  תודה לך ארהב
מנסה לפייס את אובמה ?  ראש הממשלה הקדיש את נאומו באיפאק להבעת תודה לנשיא אובמה ולקונגרס אך הדגיש :  לא נחזור לגבולות 67 שאינם ברי הגנה

