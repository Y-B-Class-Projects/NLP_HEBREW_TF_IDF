נתניהו : " מהלכים אימים על עדי מדינה ;  אומרים להם ללכלך עלי "
 בסרטון שפרסם בעמוד הפייסבוק שלו אמר ראש הממשלה כי גיוסו של העד ניר חפץ הוא  " ההוכחה הכי טובה שאין כאן כלום ".  בדבריו תקף את החוקרים : " יש מוצא אחד - לכלכו על נתניהו .  לא חשוב אם תגידו שקריים הזויים "
 ראש הממשלה בנימין נתניהו התייחס הערב  ( רביעי )  לראשונה להסכם עד המדינה שנחתם עם יועץ התקשורת שלו לשעבר ,  ניר חפץ ,  ואמר כי מדובר ב"הוכחה הכי טובה שאין כאן כלום ".   
" אני רוצה להגיד כמה מילים על תעשיית עדי המדינה ",  אמר נתניהו בסרטון שפרסם בעמוד הפייסבוק שלו . " לוקחים אנשים שטוענים שהם ביצעו איזו עבירה .  מכניסים אותם למעצר ,  מהלכים עליהם אימים ,  אומרים להם 'החיים שלכם הסתיימו ,  החיים של המשפחה שלכם הסתיימו .  אנחנו ניקח מכם כמעט הכל ,  גם את החירות שלכם .  אתם רוצים להיחלץ מזה ?  יש מוצא אחד - לכלכו על נתניהו .  לא חשוב שתגידו שקרים הזויים ,  העיקר - לכלכו על נתניהו' ". 
עוד בוואלה !  NEWS:פרשת המסרונים :  השופט גרוניס יעמוד בראש בית הדין בקובלנה נגד השופטת במשטרה מבהירים :  ניר חפץ טרם מסר לחוקרים את המידע שפורסםתיק 117 :  ניר חפץ פתח חזית ביטחונית שעשויה להצמיח פרשה חדשה  
" אני לא נוהג להגיב על הכותרות המרעישות כביכול ",  הוסיף . " אבל קראתי משהו באחד העיתונים שגורם לי לחרוג ממנהגי .  קראתי על אדם שנלקח לחקירה ,  מפעילים עליו מכבש לחצים ואומרים לו 'שקר ,  תהיה עד מדינה' ",  והוא מסרב .  בדבריו התייחס ראש הממשלה לפרסום ב"גלובס "  על מקורבו איתן צפריר ,  שנחקר גם הוא במסגרת תיק 4000 .  
לדברי נתניהו , " כשיש משהו אמיתי לא צריך עד מדינה אחד ,  וכשאין שום דבר גם אלף עדי מדינה לא יעזרו .  המרדף האובססיבי הזה אחרי עד מדינה אחד ,  ועוד עד מדינה ,  ועוד אחד ,  זו ההוכחה הטובה ביותר שאין כאן כלום ".  
מוקדם יותר היום דיבר נתניהו על חקירותיו באירוע של המועדון הכלכלי בוושינגטון ואמר כי הן אינן מסיחות את דעתו מתפקידו . " אני לא יכול לומר שאני אוהב את זה ,  אבל זה לא מסיח את דעתי .  אני עובד ימים של 16 שעות ואני מחויב לחלוטין להגנת ישראל ולשיפור הכלכלה ".  לדבריו , " נראה שגם הציבור חושב כך ".  בנוסף ,  כשנשאל מהו הדבר המעניין ביותר בתפקידו כראש הממשלה ,  השיב נתניהו : " החקירות ".  
אתמול מסרה המשטרה הודעה שבה נאמר כי חלק מהפרסומים לגבי עדותו של חפץ אינם נכונים . " בעקבות פרסומים רחבים בכלי התקשורת אתמול והיום ,  המפרטים פרטי מידע שכביכול מסר ניר חפץ לחוקריו במסגרת הסכם עד המדינה ,  משטרת ישראל מוצאת לנכון להבהיר כי חלק נכבד ממה שפורסם טרם נמסר לחוקרים מפי העד ",  נמסר בהודעה . " לצערנו ,  מדובר בתופעה שאירעה לא פעם גם בעבר ,  ועל הציבור לדעת כי כל פרסום של דברים שכביכול מסר העד הוא על אחריות המפרסם בלבד ". 
זאת ,  לאחר שהשבוע פורסם בחדשות עשר כי חפץ יעיד על שני אירועים בעלי אופי ביטחוני שהתרחשו לאחרונה ,  שבהם פעל ראש הממשלה בנימין נתניהו בניגוד לעמדת אנשי המקצוע וחוות הדעת של ראשי השב"כ והמוסד ,  זאת בשל לחץ של בנו ורעייתו שרה .  בנוסף פורסם כי ייתכן ששרה נתניהו ובנה יאיר ייחקרו בעניין .
 בחדשות 2 פורסם כי חפץ סיפר למקורביו שהפסיק לעבוד עבור נתניהו משום שהאחרון היה מושפע מבנו יאיר ורעייתו שרה .  חפץ ,  שחתם אתמול על הסכם עד המדינה ציין באוזני מקורביו כי  " הבן יאיר גרם נזקים לאביו ולמדינה ,  זו הסיבה שעזבתי שם באוקטובר 2017 .  הבנתי שעידן ביבי הסתיים .  שיהיה נגדו כתב אישום איתי או בלעדיי .  התנגדתי למתקפות שלו על המשטרה ועל רשויות החוק ". 
חפץ אף תקף את נתניהו על התנהלותו בחקירת הפרשה ,  באופן שפגע בו אישית . " ביבי דחה את חקירתו במשך ימים כשהוא ידע שאני יושב בגלל במעצר ",  טען . " כל זה בזמן שמחזיקים אותי במעצר בתנאים קשים עד שהוא יואיל בטובו להיחקר .  זה לא היה אכפת לו ".  

נתניהו : " מהלכים אימים על עדי מדינה ;  אומרים להם ללכלך עלי "
 בסרטון שפרסם בעמוד הפייסבוק שלו אמר ראש הממשלה כי גיוסו של העד ניר חפץ הוא  " ההוכחה הכי טובה שאין כאן כלום ".  בדבריו תקף את החוקרים : " יש מוצא אחד - לכלכו על נתניהו .  לא חשוב אם תגידו שקריים הזויים "
 
