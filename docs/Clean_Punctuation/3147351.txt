נתניהו :  הכסף שיועד למתקן חולות ישמש לפיזור מבקשי המקלט
ראש הממשלה ושר הפנים הציגו את המתווה המשותף עם האו"ם להרחקת אזרחי אפריקה מישראל ,  בין השאר לקנדה ולאיטליה .  דרעי : " מתקן חולות עלה יותר מ-250 מיליון שקל כמעט ללא תועלת "
 - נציבות האו"ם לפליטים תפעל ליציאה של לפחות 16,250 מהגרים למדינות מערביות- ישראל תסדיר את מעמדם של אוכלוסיות מוגנות שיישארו בשטחה- המתווה ייושם על פני 5 שנים בשלושה שלבים ,  כדי לאפשר עזיבה בהיקפים גדולים- המדינה תפעל לעודד  " פריסה גיאוגרפית מאוזנת "  של אוכלוסיית מבקשי המקלט- תוקם מנהלת לשיקום דרום ת"א ,  על בסיס המשאבים שהוקצו למתקן חולות והמדינות השלישיות 
ראש הממשלה בנימין נתניהו ושר הפנים אריה דרעי קיימו היום  ( שני )  מסיבת עיתונאים במשרד ראש הממשלה שבה הציגו את פרטי ההסכם עם נציבות האו"ם לפליטים שנועד להחליף את המתווה לגירוש מבקשי המקלט משטחה של ישראל .  על פי הודעה משותפת שהוציאו השניים מוקדם יותר הושגו הבנות עם האו"ם על יציאתם של 16,250 אזרחי מדינות מאפריקה מישראל אל מדינות מערביות - בסיוע ובליווי של נציבות הפליטים .  
לדברי נתניהו ,  מתןך 16,250 שיישארו ,  6,000 ממבקשי המקלט יעזבו את אזור דרום תל אביב כבר במהלך 18 החודשים הקרובים . " ראש המל"ל פעל בהנחייתי כדי להגיע להסכם ייחודי עם נציבות הפליטים של האו"ם ,  שמוציא 16 אלף החוצה למדינות כמו קנדה ואיטליה ,  מדינות מתקדמות .  הנציבות תממן את זה .  ההסכם אומר שעל כל אחד שיוצא - אחד נשאר ,  כך שיישארו 16,250 ",  אמר . " אנחנו נקים מנהלת מיוחדת ,  ניקח מאות מיליוני שקלים שנחסכו ממתקן חולות ומהכספים שיועדו למדינות שלישיות ולהשקיע בדרום תל אביב ובפיזור האוכלוסייה ברחבי הארץ ".  
עוד בוואלה !  NEWS:הביצועיסט ,  איש העסקים ובן השר :  מהפכת הצעירים של ש"ס בקרב חייהנתניהו :  טורקיה מפציצה אזרחים ,  שלא תטיף לנו ;  ארדואן :  אתה טרוריסטרגב :  טקס המשואות יהיה מרגש גם אם יו"ר הכנסת יחליט לא להגיע  
" לפני שמונה שנים הגבול שלנו עם אפריקה היה פרוץ לחלוטין .  בתוך עשור היינו מגיעים למיליון מהגרים מדי שנה ",  אמר ראש הממשלה . " הסיבה לכך היא שישראל היא מדינה מפותחת הסמוכה לאפריקה .  מול הסכנה הזו הוריתי על בניית גדר וליוויתי את הקמתה .  זה נעשה חרף ביקורת אדירה .  עד הקמת הגדר נכנסו קצת פחות מ-60 אלף מסתננים שנכנסו לשכונות בדרום תל אביב .  הוצאנו כ-20 אלף מחוץ לישראל ".  
" ביקרתי בדרום תל אביב ,  ראינו את מלוא הבעיה .  אמרנו שחייבים להוציא גם את היתרה שנשארה שם .  אלא שהייתה בעיה ,  משום שבג"ץ אסר עלינו להוציא אותם למדינה שלא רוצה לקבל אותם .  חיפשתי מדינה שתסכים לקבל את האנשים הללו מבלי שהם ירצו ללכת אליה .  התחלנו להוציא אנשים אליה .  מהר מאוד התברר שהמדינה השלישית הזו לא עומדת בלחץ .  למעשה נכנסנו למלכודת שאומרת שכולם היו נשארים ",  אמר .  
נתניהו הסביר כי מדינות היעד החדשות לא יקבלו דבר מישראל ,  וכי ההסדר שלהם הוא עם האו"ם בלבד .  בנוגע לשאלת וואלה !  NEWS אם לא מדובר למעשה בכישלון של הממשלה בקידום מתווה המדינה השלישית אמר נתניהו :"  אם ישראל לא הייתה מנסה לקדם את המתווה המדינה השלישית היא לא הייתה משיגה את ההסכם הנוכחי עם האו"ם ".  לאחר מכן הוא אף ציין כי  " הטפות המוסר בנוגע למתווה המדינה השלישית הנחשבת לאחת הבטוחות של אפריקה ,  השפיעו על אותה המדינה שנכנעה ללחץ ".  
השר דרעי אמר כי  " מתקן חולות הפך להיות בית הבראה בעקבות פסיקות בית המשפט .  הוא עלה לנו יותר מ-250 מיליון שקלים ,  כמעט ללא תועלת ".  לגבי הסכם המדינה השלישית אמר : " המדינה לא עמדה בלחצים מבפנים ומבחוץ .  הם יכלו לקבל רק את מי שבא מרצון ".  לדבריו ,  בחמש השנים הקרובות לא יטופלו בקשות מקלט פרטניות . 
" ההסכם מוכן כבר שבוע ",  אמר דרעי . " אני מקווה שהגופים שהטיפו לנו בצדק מבחינתם - קיבוצים ,  צפון תל אביב - שאמרו שהם רוצים לקחת מסתננים ,  יעמדו במילה שלהם .  אנחנו לא נבנה רק על רצון טוב אלא גם על סמכותנו בחוק ".  
" אנחנו טוענים שיש מספר לא גדול של אנשים שצריכים לקבל מעמד של פליטים ",  הוסיף השר . " הרוב המוחלט הם מסתננים ומבקשי עבודה .  בפועל ,  ההסכם מכיר בעמדה שלנו ".  
ראש המטה לביטחון לאומי מאיר בן שבת אמר כי  " הפתרון מאפשר יציאה בהסכמה ואת שיקומה של דרום תל אביב .  ההסכם מסיר את הביקורת הבינלאומית מישראל וגם את המחלוקות מבית ".   
" המתווה יחול רק על מהגרים שנמצאים כיום בישראל ,  ולא על כאלה שיגיעו לכאן אחרי החתימה עליו ",  הוסיף ראש המל"ל . " יתרונו של המתווה המשותף הוא שהוא מאפשר להוציא ישראל מספר מהגרים גדול יותר מזה שהיה ניתן להוציא במתווה המדינה השלישית ".  
על פי ההסכם ,  ישראל תסדיר את מעמדם של אלה שיישארו בשטחה ,  ומשתייכים לאוכלוסיות מוגנות .  ההבנות החדשות נועדו לאפשר את יציאתם של מבקשי מקלט מהמדינה בהיקף גדול יותר ,  זאת על פני חמש השנים הקרובות .  זאת ,  כך צוין בהודעה המשותפת ,  על מנת לשפר את מציאות החיים בדרום תל אביב ובשכונות בערים נוספות שבהם מרוכזים מבקשי המקלט .  
ההסכם ,  שאושר על ידי היועץ המשפטי לממשלה ,  קובע עוד כי המדינה תפעל לעודד  " פריסה גיאוגרפית מאוזנת "  של אוכלוסיית מבקשי המקלט שתישאר בישראל .  זאת ,  בנוסף לסיוע בהכוונה תעסוקתית ,  בהכשרה מקצועית ובהתאמת מקומות עבודה .  המתווה החדש מייתר למעשה את תכנית משרד הפנים לגירוש מבקשי המקלט למדינות שלישיות ,  שיישומה היה אמור להתחיל החודש .  
נתניהו אף הדגיש במהלך מסיבת העיתונאים כי החליט להסתכן פוליטית כדי להגיע להסכם . " היה קל יותר לחכות לבג"ץ ואז לומר את דעתנו ואז לא היו מבקרים אותנו מימין ,  אבל החלטנו להתמקד בפתרון ",  אמר ראש הממשלה .  
עם זאת ,  הביקורת לא איחרה לבוא ,  ושר החינוך נפתלי בנט תקף על גיבוש ההסדר מול האו"ם . " ההסכם יהפוך את ישראל לגן עדן למסתננים ,  ומהווה כניעה מוחלטת לקמפיין השקרי שהופץ בתקשורת בחודשים האחרונים ",  אמר יו"ר הבית היהודי . " המתווה המקורי שגובש בממשלה בנושא המסתננים מוסרי וצודק ,  ויש לפעול על פיו בלבד :  פליטים ממקומות סכנה - יקלטו בישראל ,  מסתנני עבודה - יוחזרו .  יובהר :  במתווה החדש ישראל תקלוט מהגרי עבודה שכלל לא הגישו בקשת מקלט ".  
בנט הוסיף : " בחתימה על הסכם זה אנו מעבירים מסר מסוכן לכל העולם :  מי שיצליח להסתנן לישראל באופן בלתי חוקי ,  זוכה בפרס של תושבות כאן או במדינה מערבית .  זוהי קריאת כיוון למיליוני מהגרי עבודה פוטנציאליים להגיע לישראל .  האמינות של ממשלת ישראל עומדת כאן על הכף ,  לצד חובתנו המוסרית כלפי תושבי דרום תל אביב החיים כ'מדינה בתוך מדינה' ". 
ראש עיריית תל אביב-יפו רון חולדאי בירך על המתווה .  עם זאת ציין כי הוא  " יביא הקלה אמיתית רק אם הממשלה תעמוד ביעדים שהציגה במספר הנקלטים במדינות המערב ויעדי פיזורם ברחבי הארץ .  עיריית תל אביב-יפו תשמח לשתף פעולה ולעזור ככל הנדרש בקידום התכנית ". 
 ( עדכון ראשון :  16:28 )  

נתניהו :  הכסף שיועד למתקן חולות ישמש לפיזור מבקשי המקלט
ראש הממשלה ושר הפנים הציגו את המתווה המשותף עם האו"ם להרחקת אזרחי אפריקה מישראל ,  בין השאר לקנדה ולאיטליה .  דרעי : " מתקן חולות עלה יותר מ-250 מיליון שקל כמעט ללא תועלת "
 
