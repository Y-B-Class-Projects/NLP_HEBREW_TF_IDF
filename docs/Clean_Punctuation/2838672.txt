קרב צמוד בין הגדולות ,  עד השעה 20:00 הצביעו 65.7%
רגע לפני שתחל ספירת הקולות ,  הצטרפו למשדר המיוחד בהגשת דב גיל-הר והילה קובו .  הערכות :  קרב צמוד בין הליכוד למחנה הציוני .  ישראל ביתנו ,  מרצ ויחד נאבקות על אחוז החסימה .  בנט : " לא נשב בממשלת אחדות "
 דריכות במערכת הפוליטית לקראת פרסום מדגמי הטלויזיה בשעה 22:00 :  על פי הערכות גורמים הן בליכוד והן במחנה הציוני ,  הפער ביניהן צומצם ,  ובשתי המפלגות עושים ככל שביכולתן להביא את אחרוני התומכים שלהן אל הקלפי .  על פי ההערכות ,  שלוש מפלגות נאבקות על אחוז החסימה :  מרצ ,  ישראל ביתנו ויחד של אלי ישי .  
תיבות ההצבעה ברחבי הארץ נסגרות בשעה זו לאחר 15 שעות שבהן מימשו אזרחי ישראל את זכות הצבעתם .  בשלב זה ,  עדיין לא ברור מה היה שיעור ההצבעה הסופי .  
בבית היהודי העריכו הערב כי לאור תוצאות הבחירות המסתמנות ,  לפיהן הליכוד והמחנה הציוני צמודות במספר המנדטים ,  יצחק הרצוג לא יצליח להרכיב ממשלה ,  ולראש הממשלה בנימין נתניהו תהיה אפשרות להרכיב ממשלת ימין או ממשלת אחדות .  יו"ר המפלגה ,  נפתלי בנט ,  אמר הערב בשיחות סגורות : " לא אהיה עלה תאנה בממשלת אחדות עם קווי יסוד של מדינה פלסטינית .  במקרה כזה ,  אלך לאופוזיציה ".  
בליכוד מגלים הערב אופטימיות רבה .  פעיל מטה המפלגה ,  אילי חזן ,  אמר לפני זמן קצר במשדר וואלה חדשות כי  " על פי השמועות וכל ההדלפות שהגיעו אלינו ,  המאמץ של ראש הממשלה בימים האחרונים לא היה לשווא ".  
ראש מטה מפלגת כולנו ,  צחי גבריאלי ,  טען כי במפלגה מרוצים מהשמועות לפיהן היא זוכה למספר מנדטים גבוה ממה שניבאו לה הסקרים . " אני לא רוצה להתנבא אבל כרגע נמצאים פעילים ברחובות וסמוך לקלפיות ולכן  ( יש לנו )  עשרה מנדטים או 11 או 12 ",  העריך במשדר וואלה חדשות . " אנחנו מאוד אופטימים .  באנו מתוך עם ישראל למען עם ישראל .  לא טריוויאלי להקים מפלגה וקמפיין תוך שלושה חודשים .  אנחנו בין המפלגות העניות ביותר מבחירה ".  
חבר הכנסת לשעבר אריה אלדד הביע לפני זמן קצר תמיכה בדבריו של ראש הממשלה בנימין נתניהו שאמר מוקדם יותר היום  " הערבים נעים בכמויות אל הקלפי ".  אלדד ,  שהתארח במשדר וואלה חדשות ,  אמר : " הוא  ( נתניהו )  לא אמר שאסור להם להצביע ,  אלא קרא לציבור להתעורר .  הוא לא שייך אותם למחנה השמאלי ,  אלא שייך אותם לאויבי ישראל .  לגיטימי בעיניי להגיד שהציבור הערבי התלכד לרשימה אחת ואם יש מחנה משותף אחד הוא שנאת ישראל ".  
במטה מפלגת כולנו של משה כחלון מועדדים מהשמועות שיוצאות בשעה האחרונה מהסוקרים ומנהלי המדגמים לפיהן המפלגה זוכה למספר גבוה של מנדטים יחסית לסקרים המוקדמים . " אנחנו מבטיחים שאנחנו נהיה הפתעת הבחירות ",  אמר גורם בכיר במטה כחלון .  מנגד ,  לפני זמן קצר בנט קרא יו"ר הבית היהודי ,  נפתלי בנט ,  לכל הבוחרים לצאת להצביע כדי שגוש הימין יהיה גדול כמה שיותר .  זאת ,  על רקע חשש במפלגה ממספר חד ספרתי של מנדטים .  
ועדת הבחירות המרכזית הודיעה לפני זמן קצר כי שיעור ההצבעה נכון לשעה 20:00 ,  עומד על 65.7% .  מדובר בעלייה של 2% משיעור ההצבעה באותה השעה בבחירות שנערכו לפני כשנתיים ,  שעמד על 63.7% .  זהו שיעור ההצבעה הגבוה ביותר מאז הבחירות ב-1999 .  
יו"ר מפלגת כולנו ,  משה כחלון ,  שהתחיל את הבוקר בהצבעה בחיפה וסייר באזור הצפון ,  הגיע בשעות הצהריים לאשקלון .  מהשך המשיך לאשדוד ,  ראשון לציון ,  בת ים ותל אביב .  במהלך כל היום ,  ליוו את כחלון צעירי המפלגה באוטובוס מיוחד לקלפיות ולערים .  
יו"ר הבית היהודי ,  נפתלי בנט ,  אמר לפני זמן קצר במטה המפלגה בכפר המכביה ,  כי  " אסור לתת לציונות הדתית ליפול ".  שר הכלכלה לשעבר הדגיש כי  " לא רק מי שיהיה ראש הממשלה חשוב אלה גודל הגוש .  אני מקווה שבשעתיים שנותרו אנשים יצאו ויצביעו .  אסור לתת לציונות הדתית ליפול ".  
ראש הממשלה ,  בנימין נתניהו ,  התייחס במסיבת עיתונאים לפני זמן קצר לאיסור לשדר את נאומו : " כולם מדברים חופשי ורק עליי מטילים הגבלות ".  יו"ר הליכוד פרסם את הדברים במלואם בעמוד הפייסבוק בצל מגבלת השידור . " כל היום הפוליטיקאים מדברים בתקשורת .  ציפי ,  בוז'י ויאיר לפיד ,  דיברו בכל אולפן אפשרי ועשו תעמולת בחירות בוטה ",  אמר עוד , " היחיד שהחליטו לאסור עליו לדבר בתקשורת  זה אני .  ראש הממשלה מהליכוד .  אף אחד לא יסתום לנו את הפה ".  
יו"ר המחנה הציוני ,  יצחק הרצוג ,  אמר במהלך ביקור במודיעין כי  " הפאניקה של נתניהו מביכה ",  בהתייחסו לסרטון שפרסם ראש הממשלה מוקדם יותר ובו קרא לבוחרים להצביע משום ש"הערבים מגיעים בכמויות לקלפי ".   " מי שרוצה ראש ממשלה שדואג לאזרחים ,  שלא מסית או מפלג ,  חייב לקום ,  לצאת ולהצביע ",  אמר הרצוג . " שלא יתברר הלילה שקיבלנו ממשלה קיצונית של נתניהו ומרזל שתפרק את ישראל ".  
עד לשעה 18:00 אחר הצהריים הצביעו 54.6% מבעלי זכות הבחירה  כך נמסר כעת מוועדת הבחירות המרכזית .  מדובר בנתון נמוך מעט מהשיעור בבחירות הקודמות ב-2013 באותה שעה ,  שעמד על 55.5% .  
מחדר המצב של ועדת הבחירות נמסר כי  " אחוזי הצבעה אלה מבטאים דיווחים מ-8,791 קלפיות ברחבי הארץ .  במערכת הבחירות הקודמת ב 2013 התקבלו באותה שעה 55.5% אבל המדגם אז היה בקרב 400 קלפיות ולכן סביר להניח שהמספר יותר גבוה .  הנתון אינו כולל את קולות החיילים .  הנתון כן כולל מצביעים בבתי סוהר ,  בתי מעצר ובתי חולים שם הסתיימה ההצבעה ועומדות על 81% ".  

קרב צמוד בין הגדולות ,  עד השעה 20:00 הצביעו 65.7%
רגע לפני שתחל ספירת הקולות ,  הצטרפו למשדר המיוחד בהגשת דב גיל-הר והילה קובו .  הערכות :  קרב צמוד בין הליכוד למחנה הציוני .  ישראל ביתנו ,  מרצ ויחד נאבקות על אחוז החסימה .  בנט : " לא נשב בממשלת אחדות "
 
