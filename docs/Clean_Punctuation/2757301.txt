נתניהו :  בקרוב נפרסם הוכחות שחמאס אחראי לחטיפה
ראש הממשלה אמר כי בידי ישראל  " הוכחות חד-משמעיות ",  ו"בקרוב המידע הזה יהיה נחלת העולם ".  הוא התייחס להרג שני פלסטינים הלילה בגדה : " אין לנו כוונה לפגוע בזדון באיש "
 ראש הממשלה בנימין נתניהו התייחס הבוקר  ( ראשון )  בישיבת הממשלה השבועית להרג שני פלסטינים במהלך פעילות מבצעית הלילה ביהודה ושומרון ,  במסגרת מבצע  " שובו אחים "  להחזרת הנערים החטופים . " אנחנו מצויים בעיצומו של מאמץ מתמשך וממוקד ",  אמר נתניהו .  לדבריו , " אין לנו כוונה לפגוע בזדון באיש .  מדי פעם יש קורבנות כתוצאה מפעולות הגנה עצמית של אזרחינו .  זה כרוך בחיכוך מסוים עם האוכלוסייה האזרחית ביהודה ושומרון ". 
חטיפת הנערים - כותרות אחרונות בוואלה !  חדשות:המבצע נמשך :  שני פלסטינים נהרגו בגדה הלילה"הצוות האדום "  של צה"ל הופך את החור השחור מבפניםמח"ט הצנחנים : " החיילים לא שואלים מתי חוזרים הביתה "  
עם זאת ,  נתניהו שב והפנה אצבע מאשימה אל עבר חמאס ,  והזהיר כי בקרוב תוכיח זאת ישראל לעולם . " אנחנו ממוקדים בהשבת החטופים ובמציאת החוטפים .  יש לנו הוכחות חד-משמעיות שמדובר בחמאס .  אנו מעבירים את המידע הזה לכמה מדינות בעולם .  בקרוב המידע הזה יהיה נחלת העולם ,  ואז ייבחנו מילותיו של אבו מאזן בנכונותו לפרק את השותפות עם החמאס שחטף את הנערים וקורא להשמדת ישראל ".  ראש הממשלה ציין כי בסוף השבוע נפגש עם הוריהם של הנערים החטופים . " הבטחתי להם שנעשה הכול להחזיר אותם הביתה בשלום ".  
במקביל להתייחסות נתניהו לעניין ההרוגים ,  הפלסטינים דיווחו הבוקר כי צה"ל הסיר את מרבית הגבלות התנועה בנפת חברון .  ייתכן כי הדבר נעשה בעקבות הרג הפלסטינים וחשש מהסלמה שהדבר יגרור .  עם זאת ,  עדיין נאסרת יציאה לירדן של גברים בני 50-16 המתגוררים בחברון והאזור .  אסורה גם כניסה של פועלים מחברון לעבודה בשטח ישראל .  
גורמי צבא ישראליים אמרו כי למרות טענות הפלסטינים ,  אין החלטה גורפת להסרה כללית של מגבלות התנועה ביהודה ושומרון ומדובר בהחלטות נקודתיות של מפקדים בשטח .  גורמי ביטחון הודו הבוקר כי החיכוך ההולך וגובר ביהודה ושומרון מצר את צעדי הצבא ופוגע בלגיטימציה לפעולה נגד ארגוני הטרור ,  ובראשם חמאס .  
הלילה נמשך גל המעצרים בערים שונות ביהודה ושומרון ,  ובמהלכו נהרגו שני הפלסטינים .  ברמאללה נהרג אדם בשם מחמוד עטאללה ו-11 אחרים נפצעו ,  ובכיכר מנארה בעיר היו עימותים .  במחנה הפליטים אלעין בשכם נהרג גבר בן 36 .  כוח צה"ל הבחין בו מתקרב באופן מעורר חשד וירה בו .  הפלסטינים אמרו כי האיש ,  אחמד חאלב ,  יצא מביתו לתפילה .  לטענתם ,  מדובר באדם המעורער בנפשו .  בשעות הלילה פשטו כוחות הביטחון גם על כמה מוקדים באזור חברון ,  בהם מחנה אל-ערוב ואוניברסיטת אל-קודס באבו דיס .  גם בקבטיה שבצפון השומרון היו הלילה עימותים בין כוחות הביטחון לבין פלסטינים .  

נתניהו :  בקרוב נפרסם הוכחות שחמאס אחראי לחטיפה
ראש הממשלה אמר כי בידי ישראל  " הוכחות חד-משמעיות ",  ו"בקרוב המידע הזה יהיה נחלת העולם ".  הוא התייחס להרג שני פלסטינים הלילה בגדה : " אין לנו כוונה לפגוע בזדון באיש "
 
