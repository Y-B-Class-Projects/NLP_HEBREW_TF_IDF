נתניהו יקריא שאלה לבנו בחידון התנ"ך
הנהלת חידון התנ"ך העולמי החליטה לאפשר לרה"מ בנימין נתניהו להקריא את  " שאלת ראש הממשלה "  בחידון .  זאת תחת תנאים הוגנים ,  ועל אף שבנו אבנר הוא אחד המשתתפים בתחרות
ראש הממשלה בנימין נתניהו יקרא את  " שאלת ראש הממשלה "  המסורתית בחידון התנ"ך העולמי ,  שייערך כמידי שנה ביום העצמאות ,  כך נודע אמש  ( חמישי )  לוואלה !  חדשות .  זאת ,  על אף השמועות שהיו בימים האחרונים ,  לפיהן נתניהו יוותר על הקראת השאלה בשל העובדה שאחד המתמודדים הוא בנו הצעיר אבנר .  בכל שנה ראש הממשלה מקבל את שאלתו מספר שעות לפני הטקס .  השנה החליטה הנהלת החידון ש"שאלת ראש הממשלה ",  המחוברת על ידי מחבר החידון נריה פנחס ,  תימסר לראש הממשלה נתניהו במעטפה סגורה וחתומה שעה קלה לאחר תחילת שידור החידון בטלוויזיה .  זאת במטרה כדי למנוע מראית עין של ניגוד עניינים .  המעטפה תועבר לראש הממשלה בזמן שהמתמודדים כבר יישבו על הבמה .  לאחר מכן ,  ראש הממשלה יפתח את המעטפה במקום מושבו באולם ,  ויקרא בשידור חי את השאלה שאליה הוא ייחשף לראשונה רק בשלב זה .   במהלך השלבים השונים השתתפו בחידון התנ"ך הישראלי 12 אלף תלמידות ותלמידים .  אבנר ,  שלאור גילו הצעיר זו הפעם הראשונה שהוא משתתף בחידון ,  הוכתר תחילה כחתן התנ"ך של מחוז ירושלים .  בשלב הגמר הארצי ,  שאליו העפיל כצעיר המתמודדים ,  הוכתר כחתן התנ"ך הארצי של בתי הספר הממלכתיים .   אבנר ,  15 ,  תלמיד כיתה ט' בבית הספר  " ליד"ה "   ( ליד האוניברסיטה  פ .  ו .)  בירושלים ,  נוהג ללמוד תנ"ך מעת לעת עם סבו בן ה-95 ,  אביה של שרה נתניהו הסופר שמואל בן ארצי ,  ששימש במשך שנים כמורה לתנ"ך ואף חיבר את ספר הלימוד לנבחני חידוני התנ"ך  'התנ"ך שעשועי' .  נראה שתחביב לימוד התנ"ך עבר בתורשה לאבנר .  בנו של ראש הממשלה הוא לא הראשון ממשפחתו שהעפיל לשלבים גבוהים בחידון התנ"ך .  קדמו לו שלושת אחיה של שרה נתניהו :  אמציה בן ארצי ,  אשר היה סגן חתן התנ"ך העולמי לנוער יהודי ,  מתניה בן ארצי ניצח בחידון התנ"ך הארצי ,  וחגי בן ארצי הוכתר לחתן חידון התנ"ך העולמי .  גם שרה נתניהו נבחרה להשתתף בחידון התנ"ך של שנת 1973 ,  שבוטל בעקבות מלחמת יום הכיפורים .
 
נתניהו יקריא שאלה לבנו בחידון התנ"ך
הנהלת חידון התנ"ך העולמי החליטה לאפשר לרה"מ בנימין נתניהו להקריא את  " שאלת ראש הממשלה "  בחידון .  זאת תחת תנאים הוגנים ,  ועל אף שבנו אבנר הוא אחד המשתתפים בתחרות

