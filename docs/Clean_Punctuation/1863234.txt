עיתוני העולם מחזקים את אבו מאזן ומבקרים את נתניהו
התקשורת בארה"ב בעיקר מודאגת מהמשבר בוול סטריט ,  אך כמו באירופה ,  גם שם סיקרו באופן נרחב את הנאומים באו"ם .  אבו מאזן הצטייר כאמיץ ,  ונתניהו כמתנשא .  ואיך סוקר הנושא בטורקיה ? 
רשתות התקשורת הזרות הקדישו את הכותרות הראשיות של שידוריהן לנאומים הדרמטיים שנישאו אמש  ( שישי )  בעצרת האו"ם .  הנאומים שודרו בשידור חי ,  והפקיעו ,  בסך הכל ובמשך יותר משעה ,  את זמני השידור בכמעט כל ערוצי הטלוויזיה המרכזיים .
 עצרת האו"ם בניו יורק - סיקור מיוחד בוואלה !  חדשותהפלסטינים ביקשו הכרה ,  נתניהו : " בואו נדבר דוגרי"הקוורטט : " הסכם בין ישראל לפלסטינים בתוך שנה"הרוג פלסטיני בשומרון ,  צה"ל ירה אש חיהדו ? גרי ,  מה כבר שמענו בעבר מנאום נתניהו ? 
אתרי האינטרנט של העיתונים הגדולים והמרכזיים ,  המשקפים במידה מסוימת את הכותרות שיופיעו בהמשך גם בעמודי החדשות של המהדורות המודפסות ,  הוקדשו אף הם לנאומיהם של יו"ר הרשות הפלסטינית אבו מאזן ,  ושל ראש ממשלת ישראל בנימין נתניהו .  עם זאת ,  מרבית הדיווחים היו חדשותיים בעיקר ,  ומאמרי הפרשנות הנוקבים עוד יפורסמו בהמשך .
 רוב האתרים הציגו תמונות של החגיגות בערים הפלסטיניות :  ריקודים ,  שירה והנפות דגלי אש"ף ,  ושל האלפים שצפו בנאומו של אבו מאזן שהוקרן אליהם בשידור חי .  מרבית אתרי העיתונים דיווחו כי החגיגות נערכו באווירה טעונה במידה מסוימת ,  ברקע מותו של מפגין פלסטיני מוקדם יותר באותו יום בקוסרה ,  מירי חייל צה"ל .  עם זאת ,  מפגינים שצוטטו בכמה עיתונים ,  סיפרו בטון אחיד למדי כי מדובר ביום  " המרגש ביותר בחייהם ",  למרות שהמשלחת הפלסטינית צפויה לנחות בעמאן בקרוב ללא תוצאות שיהיה ניתן לראות בתקופה המיידית .
 האל-פאיס הספרדי ,  שתיאר את שני הנאומים כאתגרים לאו"ם ואתגרים לארצות הברית ,  שמר אף הוא על טון מאופק יחסית .  אתר העיתון תיאר את אבו מאזן ונתניהו כמי שנשאו שני נאומים מתונים ושקולים יחסית ,  אך סיכם כי במצב שבו הסכסוך כה סבוך ונפיץ , " עבור נתניהו ואובמה - ועבור ישראלים רבים - ייתכן שמדובר בהזדמנות האחרונה "  להשיג הסכם עם הרשות הפלסטינית בעידן אבו-מאזן ,  המתון יחסית .  לאבו מאזן קרא העיתון לפנות ישירות לישראל ,  ולא להסתמך על האו"ם כפתרון לבעיותיו .
 בארצות הברית ,  כלי התקשורת היו עסוקים ביממה האחרונה בנושא מרכזי אחד :  קריסת הבורסה בוול סטריט ,  בה צנחו המניות לרמתן הנמוכה ביותר מאז סוף 2008 .  לצד העיסוק הספק-סנסציוני ספק-רציני בלווין של נאס"א ,  שבשעות האחרונות נודע כי ייתכן שדווקא יתרסק לבסוף אל צפון ארצות הברית  ( בניגוד להערכה קודמת ,  לפיה יתרסק במקום אחר )  ,  התקשורת המקומית הציבה את ענייני העצרת הכללית של האו"ם במקום השני או השלישי בחשיבותו מבחינת סדר היום של סוף השבוע החדשותי .
 ה"וושינגטון פוסט "  הקדיש דיווח נרחב לנאומו של אבו מאזן ,  והביא ציטוטים רבים מדבריו .  אתר העיתון ציין כי כאשר הזכיר יו"ר הרשות את יאסר ערפאת המנוח ,  זכה המנהיג הפלסטיני לתשואות רמות משגרירי מדינות ערב , " בעוד שנציגי המשלחת הישראלית ושגרירת ארה"ב ,  סוזן רייס ,  ישבו ושתקו בפנים קפואות ".  לנאומו של נתניהו הוקדש חלק קטן יותר בטון הדיווח ,  והוא מוזכר כמי שדבריו נאמרו מעמדה מתגוננת  ( ולא בהכרח כתגובה להאשמות האפרטהייד של אבו מאזן )  .  כמו כן נטען כי חלק מהאנשים עזבו את האולם לאחר נאומו של אבו מאזן ,  ונתניהו לא זכה לנאום מול קהל רב כ"מתחרהו ".  
אתר ה"ניו יורק טיימס "  תיאר אף הוא את אירועי השמחה ברחבי הגדה המערבית ,  אך התמקד בדיווחו במאמצים הדיפלומטיים לחדש את המשא-ומתן עם עזיבתם של אבו מאזן ונתניהו את ארצות הברית .  העיתון ביקר את יוזמת הקוורטט לחידוש המשא-ומתן תוך שנה ,  והגדיר אותה  " מסמך מדולל ",  שנמנע מעיסוק בקשיים ובסוגיות הליבה .  בסקירת הנאומים ,  ציין העיתון כי אבו מאזן ונתניהו נשמעו מקצועיים למדי ,  גם אם ראש הממשלה הישראלי  " נדמה למרצה לגיאוגרפיה בזמן שתיאר את האיומים המופנים לארצו ".  לסיכום ,  ה"ניו יורק טיימס "  תוהה אם הבאת הבעיה הפלסטינית אל האו"ם תוכל באמת להביא לחידוש המשא ומתן ,  ומזכיר שאבו מאזן ציין שעד כה ,  כל פתרון בינלאומי שכלל הצעה לשתי מדינות בארץ ישראל ,  לא יושם בהצלחה .
 באשר לתקשורת הערבית העולמית  זו הנקלטת במרבית הארצות ,  בכל מקרה - הרי שרשת אל ערבייה הסתפקה בתיאור יבש למדי של עיקרי הנאומים .  רשת אל-ג'זירה ,  לעומתה ,  הביאה דיווחים נרחבים ממוקדי ההפגנות בשטחים ,  בעיקר מרמאללה ,  וראיינה בשידור חי עשרות מפגינים נרגשים .  כמו כן ,  כתבים של אתר הרשת דיווחו בחגיגיות כי במוקטעה הוצבו 125 דגלי המדינות שהכירו עד כה במדינה הפלסטינית .  
הכתבים מתחו ביקורת על ארצות הברית ,  ועל הנשיא ברק אובמה בפרט ,  ש"צידד בישראל "  ומאיים בהטלת וטו במועצת הביטחון .  ברשת תוארו קריקטורות בולטות שהופיעו בעיתונים הפלסטינים ,  שלעגו לארצות הברית .  
בנוסף ,  דווח כי  " החיים ברצועת עזה נמשכו ביממה האחרונה כסדרם ",  וכי לא נרשמה שם התרגשות מיוחדת לרגל נאומו של אבו מאזן .  זאת ,  ככל הנראה ,  בגלל שאנשי חמאס ,  לפי הדיווח ,  מנעו בכוח מתושבי הרצועה לצפות בנאום ,  ושוטרים החרימו דגלי אש"ף מהרחובות המרכזיים .  אגב ,  לא מוגזם להניח שהטון של הכתבים הוחרף לאחרונה כלפי ישראל ,  בשל מעצרו זה יותר מחודש בבית כלא צבאי של בכיר אל-ג'זירה וראש לשכת אפגניסטן של הרשת ,  סאמר עלאווי ,  שבא לישראל לבקר קרובי משפחה לרגל חודש רמדאן וחשוד מאז בקשרים עם חמאס .
 ה"גרדיאן "  הבריטי ,  שכינה את נאומו של אבו מאזן  " התרסה נגד ארצות הברית ",  הביא לסירוגין מדבריו ומעיקרי נאומו של נתניהו .  אתר העיתון מבקר את הרטוריקה של נתניהו ,  שהוזמן לשאת דברים על בימת האו"ם ולא חסך את שבטו מהארגון ,  בעת שכינה אותו  " תיאטרון האבסורד ".  כמו כן ,  מזכיר ה"גרדיאן "  כי נתניהו הגיב לדבריו של אבו מאזן - שדיבר על  " חלומות ותקוות ",  וכינה אותם בזלזול  " חלומות ,  תקוות ורקטות ". 
שלא במפתיע ,  העיתון שנוקט בעמדה הנוקבת ביותר כלפי אירועי אמש באו"ם הוא ה"הורייט "  הטורקי .  תחת הכותרת  " איש האביב "   ( "מבשר האביב הערבי ")  ,  ולצדה תמונה מחמיאה של אבו מאזן ,  סוקר אתר העיתון - בכתבה שאינה חתומה בקרדיט - את עיקרי הנאום הפלסטיני ,  ותוקף במלים חריפות את הנאום הישראלי . " למרות הלחץ האמריקאי ,  הנשיא הפלסטיני עשה אתמול צעד היסטורי ",  נכתב .  העיתון מציין כיצד נכשלו מדינות רבות להכשיל את כוונת הפלסטינים לפנות למועצת הביטחון ,  ושוזר את הדיווח בציטוטים רבים מנאומו של אבו מאזן ,  ומזכיר בגופן בולט את המפגין הפלסטיני שנהרג טרם הנאום ואת העשרות 30 שנפצעו .  
ברצועת עזה ,  בה שולט חמאס ,  רבים התנגדו מפורשות לכוונתו של אבו מאזן לפנות לאו"ם ,  וכאמור ,  כפי שדיווחה רשת אל-ג'זירה ,  רבים שם כלל לא צפו בנאום - בין אם בכפייה ובין אם מבחירה .  ה"הורייט "  בחר לנצל את ההזדמנות כדי לנגח את מדיניות הסגר של ישראל על הרצועה ,  וכותב שבזמן ש"עלה ניחוח של חגיגה ברחבי הגדה המערבית "  בעת ששודר בה נאומו של אבו מאזן , " לא הייתה כל שמחה בעזה ". 

עיתוני העולם מחזקים את אבו מאזן ומבקרים את נתניהו
התקשורת בארה"ב בעיקר מודאגת מהמשבר בוול סטריט ,  אך כמו באירופה ,  גם שם סיקרו באופן נרחב את הנאומים באו"ם .  אבו מאזן הצטייר כאמיץ ,  ונתניהו כמתנשא .  ואיך סוקר הנושא בטורקיה ? 

