 " לבקשת נתניהו ":  ליברמן דחה ההכרעה על המשך האיחוד
לוואלה !  חדשות נודע שראש הממשלה ביקש משר החוץ לא לפרק את איחוד הליכוד וישראל ביתנו .  ליברמן דחה את קבלת ההחלטה בנושא ,  והעלה את האפשרות לצרף את הבית היהודי לרשימה
ראש הממשלה ,  בנימין נתניהו ,  אמר לשר החוץ ,  אביגדור ליברמן ,  כי הוא מעוניין בהמשך האיחוד בין הליכוד וישראל ביתנו .  גורם שעודכן בפרטי השיחה בין השניים מסר אתמול  ( ראשון )  לוואלה !  חדשות כי בפגישה לילית שערכו יו"ר הליכוד ויו"ר ישראל ביתנו אמש ,  אמר נתניהו לליברמן : " הלכנו לאיחוד הזה אל מול האתגרים שניצבים בפני מדינת ישראל .  כעת האתגרים גדלו ,  ואיתם גם הצורך בהמשך האיחוד בין הסיעות ". 
בדברים שנשא אמש ליברמן בכנס ישראל ביתנו בירושלים ,  התייחס לנושא ורמז שחברי מפלגתו תמכו בפירוק האיחוד :" קיימנו מספר דיונים על המשך הדרך .  בישיבות עם הח"כים והשרים ,  המגמה של רוב הדוברים הייתה ברורה ,  אבל בעקבות פנייתו של ראש הממשלה לדחות את ההכרעה בנושא לאור המצב המדיני בסוגייה המדינית ,  אני מבקש שנכבד את פניית ראש הממשלה ולא נחליט בנושא היום ,  אלא נקבל החלטה בבוא העת ".  
ליברמן העלה את האפשרות של הרחבת הרשימה המאוחדת . " הצעתי לראש הממשלה ולכל אלה הנמנים עם המחנה הלאומי ,  היא שאם מדברים על איחוד ,  צריך לדבר על איחוד מלא של הליכוד ,  ישראל ביתנו והבית היהודי ",  אמר . " מפלגה גדולה אחת - זו התשובה הנכונה לנסיונות קודמים בשנים עברו ".  עם זאת ,  הוא הדגיש : " בשעה זו ,  זו לא הצעה אלא רק חומר למחשבה שדורש בדיקה מעמיקה ".  
ההכרעה בסוגיית האיחוד צפויה להתקבל לאחר כינוס ועידת הליכוד באמצע חודש דצמבר ,  גם שם היא צפויה .  בליכוד מעריכים כי מרכז המפלגה לא יאשר את המשך השותפות בין שתי הסיעות ,  מתוך חשש ל"השתלטות "  של ליברמן על הליכוד .
 יש לציין כי זו הפעם הראשונה שבה נתניהו מתבטא באופן ברור ונחרץ בנוגע לעמדתו בסוגיית האיחוד עם ישראל ביתנו מאז הבחירות לכנסת .  נתניהו ,  שסובל מחולשה פוליטית בוועידת המפלגה ,  העדיף עד כה שלא לנקוט עמדה חד משמעית בעניין ,  בין היתר מתוך החשש שלא יצליח להעביר בוועידת המפלגה החלטה בעד האיחוד .
 הליכוד וישראל ביתנו התאחדו לפני למעלה משנה לקראת הבחירות לכנסת ה-19 ורצו ברשימה משותפת .  נתניהו וליברמן הודיעו על החלטתם לאחד כוחות כמה ימים בלבד לאחר ההחלטה לפזר את הכנסת ה-18 .  תחילה ,  נתקל המהלך בהתנגדות מצד כמה חברי כנסת בליכוד ,  בראשם מיכאל איתן ,  אך ועידת המפלגה אישרה את האיחוד .  לבסוף ,  כידוע ,  זכתה הרשימה המשותפת ב-31 מנדטים  11 מנדטים פחות ממספר המנדטים המשותף של שתי הרשימות בכנסת הקודמת .
  ( עדכון ראשון :  17:10 ) 
לפניות לכתב עמרי נחמיאס - omri_n@walla.net.il
לקריאה נוספת:עכשיו זה רשמי :  ליברמן הושבע לתפקיד שר החוץאהרונוביץ :  ישראל ביתנו כנראה תיפרד מהליכודישראל-ביתנו נגד הליכוד :  נכנסנו למיטה חולה  

" לבקשת נתניהו ":  ליברמן דחה ההכרעה על המשך האיחוד
לוואלה !  חדשות נודע שראש הממשלה ביקש משר החוץ לא לפרק את איחוד הליכוד וישראל ביתנו .  ליברמן דחה את קבלת ההחלטה בנושא ,  והעלה את האפשרות לצרף את הבית היהודי לרשימה

