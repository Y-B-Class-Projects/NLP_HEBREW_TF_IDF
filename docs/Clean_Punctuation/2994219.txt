פיצול אישיות ,  תוצרת הארץ
מצד אחד ישראל היא סטארט אפ ניישן משגשג שנמצא בחזית הטכנולוגית אך מנגד השבתת התחבורה הבוקר מזכירה לנו פעם אחר פעם שהמגזר הציבורי מפגר הרחק מאחור  ואנחנו משלמים את המחיר .  דעה
לא מכבר חזרתי מכנס מקצועי בתחום הניהול שהתקיים באוניברסיטה בהאנוי ,  וייטנאם .  טרם נתקלתי ביחס כה אוהד ,  חם ומתלהב לאקדמיה הישראלית ,  ולישראל בכלל .  רבים מהמשתתפים סיפרו עד כמה הם מעריצים את ההישגים הטכנולוגיים של מדינת ישראל ,  היעילות המאפיינת אותה והדינמיות שבה קורים הדברים .  אחד מהפרופסורים הבכירים בכנס היטב לתאר זאת   " שלוש מדינות שולטות כיום בטכנולוגיה העולמית והן ארה"ב ,  יפן וישראל ".  המון נחת וגאווה חוויתי במהלך ימי הכנס .  בדמיוני כבר ראיתי שבעוד כמה שנים נוכל לחתום בדרכון :  ישראל  הייטק ניישן ".  
אלא שקצת לאחר נחיתתי בארץ הקודש ,  הטכנולוגיה והסטארטפ-אפ ,  המציאות הישראלית היום-יומית היכתה בי .  קרון רכבת עלה באש באזור תחנת חדרה והוביל לעיכוב דרמטי בתנועת הרכבות ,  וכך נסיעתי מתל אביב לבנימינה נמשכה שלוש וחצי שעות .  בדומה ,  בסופ"ש האחרון התבשרנו כולנו כי תנועת הרכבות בין חיפה לתל אביב תושבת במוצ"ש וביום ראשון ,  הפעם בשל שיקולים פוליטיים ,  ומאות אלפי ישראליים העבירו את הבוקר בפקקי ענק ,  תורים ארוכים ומרמור מוצדק מאין כמותו .  מתוך פקק הענק באיילון חותמת  " ההייטק-ניישן "  נראית כמי שראוי להחליפה ב"רפובליקת בננות ".  כיצד ייתכן שבמדינה שנמצאת בחזית הטכנולוגיה ,  החדשנות והקדמה רמת השירותים הציבוריים כה ירודה .  פעם אחת מדובר בתרגיל פוליטי ,  פעם אחרת בתקלה אולם גם בימים כתיקונם המגזר הציבורי מתקשה שוב ושוב לספק את הסחורה :  שירות סביר לציבור לקוחותיו .
 כמעט בלתי אפשרי להסביר את הפער הזה בין מעצמת ההייטק להתנהלות הקלוקלת של חברות ממשלתיות בישראל  אנו מובילים את החדשנות ,  הפיתוחים ,  המדע והקדמה ומאידך משמרים מונופולים כמו רכבת ישראל ,  דואר ישראל ,  נמלי ישראל ואחרים ומקבלים את התנהלותם כמובנית מאליה .  לא ברור כיצד מדי שנה מנפקת האקדמיה הישראלית אלפי בוגרים מצטיינים ומבריקים וארגונים שכאלו אינם ששים לקלוט אותם ?  
התשובות ברורות .  לארגונים וגופים אלו אין שום רצון להתייעל .  מבחינתם התייעלות היא הדרך לכרסם במעמדם שלהם עצמם  ולעבור להתנהלות שבה הם ישלמו את המחיר על החלטותיהם השגויות ולא הציבור .  השבתת התחבורה אתמול והיום  ( ובתקווה שלא יהיו שיבושים נוספים )  ,  מקוממת ככל שתהיה היא רק הסימפטום .  המחלה האמיתית ,  שהמוח היהודי הקודח טרם מצא לה פתרון ,  היא ההסכמה שלנו לקבל את ההתנהלות הזו יום אחרי יום ,  שעה אחר שעה ולשלם על כך ביוקר .  
אולי אי שם כבר מפתחים איזה סטארט אפ שייעל את כל המערכות הציבורית בישראל ,  אולם עד שזה יקרה הגיע הזמן שנחליט אחת לתמיד מה אנחנו  האם אנחנו באמת  " הייטק ניישן "  או  " מדינה שכונה ?  .  הגיעו הזמן שמנהיגנו יפנימו כי אומת ההייטק היא טייטל מחייב של כל המערכות הממשלתיות וכלל המדינה .  רק כך נוכל לעשות מהפכה שמושתת את עקרון המצוינות .  עקרון זה ,  שמיושם בהצלחה כבר שנים בחברות הטכנולוגיה הישראליות ,  הוא זה שהביא לנו את הכבוד ,  ובזכותו מיליוני אנשים בעולם מזהים את ישראל עם טכנולוגיה מתקדמת וקדמה ולא רק עם מלחמות וטרור .  
כל עוד שינוי זה יישאר על הנייר ,  חזון ההייטק ניישן יהיה רק בגדר סיסמה חלולה שנחמד להיזכר בה מפעם לפעם ולשמוע פרגונים בכנס אקדמי .  כדי שנתקדם הלאה ,  ונצא מחוץ ל"שכונה ",  נדרש אימוץ מתמשך של שיטות ניהול יעילות ,  מתקדמות ואיכותיות שממנפות את השירות לציבור ורואות את טובתו .  לצד זאת ,  נדרשת מחאה עקבית ושיטתית מצדנו  הציבור  שיזכיר פעם אחר פעם למגזר הממשלתי שלא לעולם חוסן .  זה אולי ייקח שנים ,  אבל בסופו של דבר לא יישאר להם אלא להשתנות ולהתקדם לעבר המאה ה-21 .
 פרופ' רם הרשטין הוא סגן ראש הפקולטה למינהל עסקים במרכז האקדמי למשפט ועסקים 

פיצול אישיות ,  תוצרת הארץ
מצד אחד ישראל היא סטארט אפ ניישן משגשג שנמצא בחזית הטכנולוגית אך מנגד השבתת התחבורה הבוקר מזכירה לנו פעם אחר פעם שהמגזר הציבורי מפגר הרחק מאחור  ואנחנו משלמים את המחיר .  דעה

