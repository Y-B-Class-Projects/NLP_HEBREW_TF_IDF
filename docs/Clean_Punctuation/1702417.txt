מיטשל ונתניהו הסכימו :  ההקלות - צעד נכון
ראש הממשלה נועד עם השליח האמריקאי למזה"ת .  השניים שיבחו את ההקלות שעשתה ישראל במצור על עזה .  נתניהו קרא שוב לפלסטינים לפתוח בשיחות ישירות
 ( צילום :  תקשורת ראש הממשלה ,  עריכה :  עידן גוראל ) 
ראש הממשלה בנימין נתניהו נפגש היום  ( רביעי )  עם השליח האמריקאי למזרח התיכון ג'ורג' מיטשל .  השניים שוחחו על ההקלות שעשתה ישראל בכניסת הסחורות לעזה .  השליח האמריקאי סיפר לנתניהו כי בביקורו במעבר כרם שלום ראה במו עיניו בסחורות העוברות לרצועה . " אנחנו מעריכים את העבודה שעשיתם ואת הגדלת נפח הסחורות העוברות לעזה ",  אמר מיטשל .  הוא הוסיף שהוא ונשיא ארה"ב ברק אובמה ימשיכו לעבוד יחד עם ישראל על ההקלות בסגר .
 לאחר מכן ,  אמר נתניהו למיטשל כי ממשלת ישראל רואה בשיחות הקרבה מסדרון לשיחות ישירות . " אני חושב שהגיע הזמן לשיחות ישירות ",  אמר ראש הממשלה , " הפלסטינים מעלים את התלונות שלהם ,  יש לנו תלונות .  הם מעלים כל מיני שאלות ,  אנחנו מעלים כל מיני שאלות .  הגיע הזמן להפסיק להעמיד פנים .  הגיע הזמן לשים תנאים מוקדמים בצד .  הגיע הזמן להתקדם לשיחות ישירות  שיחות ישירות פורמאליות לשלום ". 
נתניהו קרא ליו"ר הרשות הפלסטינית אבו מאזן לבוא לירושלים בכדי לפתוח בשיחות ישירות והבהיר כי הוא מוכן לנסוע לרמאללה לשם כך . " אני חושב שזאת הדרך היחידה שנוכל לפתור את הבעיות המורכבות עליהן אנחנו מדברים .  אני חושב שרק כך אפשר לפתור אותן בצורה מהותית אם נשב פנים אל מול פנים באותו מקום וניכנס למשא ומתן רציני כדי להגיע לפתרון ",  אמר .   בנושא חוסר האמון בין הרשות הפלסטינית לישראל אמר נתניהו כי הדרך הטובה ביותר שהרשות הפלסטינית תשכנע את הציבור הישראלי שהם מוכנים לחיות בשלום ,  היא לדבר עם ישראל על שלום . " אני רואה את זה כיתרון גדול  אני מקווה ומאמין שחלק נכבד משיחותיי עם הנשיא אובמה בשבוע הבא בוושינגטון יתמקדו בדרך להתחיל שיחות ישירות בין ישראל והפלסטינים מיד ". 
השליח האמריקאי ג'ורג' מיטשל אמר לראש הממשלה כי  " המדיניות של ארה"ב ממשיכה לתמוך בהתחלת מו"מ ישיר כמה שיותר מהר ,  ואנחנו ממשיכים לעבוד כדי ליצור את התנאים שיאפשרו את ההתקדמות שאנחנו מאמינים ,  ויודעים שאתם מסכימים ,  שתהווה את הטוב ביותר לאזרחי ישראל ,  לעם הפלסטינאי ושאנחנו גם מאמינים גם לאינטרס של ארה"ב .  לכן ,  נמשיך במאמצינו ליצור את התנאים האלה כדי לאפשר לשיחות להתחיל כמה שיותר מהר .  אני מצפה לשלום מקיף באזור ". 

מיטשל ונתניהו הסכימו :  ההקלות - צעד נכון
ראש הממשלה נועד עם השליח האמריקאי למזה"ת .  השניים שיבחו את ההקלות שעשתה ישראל במצור על עזה .  נתניהו קרא שוב לפלסטינים לפתוח בשיחות ישירות

