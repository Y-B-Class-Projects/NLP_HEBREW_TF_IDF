נתניהו הספיק למנוע עימות מול אירופה : " הכיוון היה מחאה חריפה "
 הפיילוט להפריד בין יהודים לפלסטינים באוטובוסים בגדה יצא לדרך דווקא ביום שבו מגיעה שרת החוץ של האיחוד לישראל .  ההחלטה לבטל אותו מנעה משבר דיפלומטי ,  אולי גם מול ארה"ב . " שמחים שכך זה נגמר "
 ההחלטה שקיבל הבוקר  ( רביעי )  ראש הממשלה נתניהו בדבר השעיית תכנית משרד הביטחון להפרדה בין ישראלים ופלסטינים באוטובוסים ,  הצליחה למנוע משבר דיפלומטי חריף שכבר החל להתאסף .  עצם העובדה שהתכנית אושרה על ידי שר הביטחון יעלון ועמדה לצאת לפועל ,  גרמה נזק תדמיתי לישראל ,  אולם במשרד החוץ סבורים שהתערבותו של נתניהו והודעתו המהירה על גניזת התכנית ,  תצליח לצמצם את גודל הנזק .  
דיפלומטים מארבע שגרירויות אירופאיות חשובות בתל אביב ,  סיפרו לוואלה ! NEWS כי בשגרירויות שלהם נערכו בשעות הבוקר דיונים בנושא וכן דנו כיצד יש להגיב על התכנית . " הכיוון היה מחאה חריפה שתגיע לא רק מהשגרירות פה בארץ ,  אלא גם מהממשלה בבית ",  סיפר אחד מהם , " אבל ההודעה הישראלית על שינוי המדיניות הגיעה לפני שהספקנו להגיב לפרסום המקורי .  אנחנו שמחים שכך זה נגמר ".  
עוד בוואלה ! NEWS:למרות הזעם בממשל :  נתניהו נחוש להשאיר בתפקיד את השגריר בארה"באחרי הנתק :  נתניהו נפגש עם ארדן והציע לו לשוב לממשלהאחיו של המחבל מירושלים : " מאה אחוז שזו הייתה תאונה "  
נתניהו לא היה זקוק להודעות הגינוי האירופאיות שטרם נוסחו כדי להבין את גודל הנזק .  מאז שעות הבוקר המדיניות החדשה כבשה את הכותרות באירופה ,  ומצאה את דרכה גם לכלי תקשורת מובילים בארצות הברית .  אך לא די בכך ,  הבוקר גם נחתה בישראל שרת החוץ של האיחוד האירופי ,  פדריקה מוגריני ,  שאמורה לפגוש את נתניהו בשעות הערב בלשכתו ,  מה שמחזק את התזמון הגרוע של הפרשה .  מוגריני הגיעה ארצה כדי לנסות לקדם משא ומתן ישראלי-פלסטיני חדש ,  ובכך למנוע יוזמות לסנקציות על ישראל במוסדות האיחוד .  אך ככל הנראה ,  תכנית ההפרדה באוטובוסים הייתה מטרפדת את הניסיון .  
מעבר למשבר הפוטנציאלי עם אירופה ,  את נתניהו הטרידה בעיקר הזירה האמריקנית ,  שם הפרדה גזענית באוטובוסים מזוהה עם התקופה האפלה של הסגרגציה בין שחורים ללבנים במדינות הדרום .  בתקופה שבה ראש הממשלה מנהל מאבק פוליטי קשה מול נשיא ארצות הברית בנושא ההסכם עם איראן ,  צביעת ישראל בצבעים אלו הייתה הדבר האחרון שהוא זקוק לו .  
שינוי הכיוון המהיר של נתניהו צפוי אמנם למתן את הביקורת ,  אבל באיחוד האירופי מתכוונים להמשיך ולעקוב מקרוב אחר ההתנהלות הישראלית בנושא האוטובוסים ,  על רקע החשש שההודעה על השעיית המדיניות תהפוך בפועל לביצוע איטי וזהיר יותר שלה ,  עם תוצאות זהות בסוף הדרך . " הנושא הזה יקבל תשומת לב מוגברת בחודשים הקרובים ",  הסביר אחד הדיפלומטים ששוחחו עם וואלה ! NEWS . " אם נראה שיש סימנים שהמדיניות הזו בכל זאת מתבצעת ,  ניאלץ לבקש מישראל הסברים ". 
לפניות לכתב אמיר תיבון :  amir.tibon@walla.co.il 

נתניהו הספיק למנוע עימות מול אירופה : " הכיוון היה מחאה חריפה "
 הפיילוט להפריד בין יהודים לפלסטינים באוטובוסים בגדה יצא לדרך דווקא ביום שבו מגיעה שרת החוץ של האיחוד לישראל .  ההחלטה לבטל אותו מנעה משבר דיפלומטי ,  אולי גם מול ארה"ב . " שמחים שכך זה נגמר "
 
