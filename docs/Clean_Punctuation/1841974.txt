הכבאים לנתניהו : " עדיין חסר לנו ציוד וכוח אדם "
 ראש הממשלה מיהר להיפגש עם הכבאים שהשתתפו בכיבוי השריפה ביער ירושלים ,  וזכה לביקורת צוננת מצד יו"ר איגוד הכבאים : " השתפרנו מאז הכרמל ,  אבל מעט פריחה לא מבשרת על בוא האביב "
 ראש הממשלה ,  בנימין נתניהו ,  מיהר הערב  ( שני )  להיפגש עם הכבאים שהשתתפו בכיבוי השריפה הגדולה בהרי ירושלים  פחות מ-24 שעות מתום האירוע .  נתניהו ערך את האירוע המתוקשר והמצולם בכנסת ,  על רקע הביקורת שפורסמה בדו"ח הפנימי של הכנסת כנגד הבחירה בדגמי מטוסים לא מתאימים לכיבוי שריפות ,  בטייסת הכיבוי החדשה על שם הנער אלעד ריבן ,  שנספה בשריפה בכרמל .
 עוד על השריפה בירושלים:שריפת יער גדולה בירושלים ,  יד ושם פונהאש בתמונות :  השריפה שהפחידה את תושבי ירושליםבסביבת רהמ מרוצים :  טייסת הכיבוי הצדיקה קיומה
נתניהו אמר באירוע כי  " רציתי לברך את כל מערך הכיבוי וגם את מוזיאון 'יד ושם' על הפעולה המוצלחת בכיבוי האש ,  והייתי רוצה לשמוע מה קרה ולחשוב איזה מסקנות אנחנו יכולים להסיק מהמקרה הזה ,  שבניגוד למקרים קודמים נגמר טוב ".  נציב הכבאות הראשי ,  שחר איילון ,  הוסיף כי  " אנחנו מייצגים את כולם ,  גם את מי שלא נמצא כאן .  הייתה שריפה עם רוח סבירה .  היא הייתה במקום מאוד מיוחד ,  אזור מגורים צפוף ,  אזור של 'יד ושם' .  בלי הסיוע האווירי זה לא היה מצליח ".  רמי ,  מפקד טייסת הכיבוי ,  הוסיף כי כוחותיו היו בשטח תוך פחות משעה ,  וכי הם שפכו מעל 60 קוב מים ב-21 גיחות מעל האזור .
 יו"ר ארגון הכבאים ,  יואב גדסי ,  הזכיר את הבעיות הקיימות בשירות הכבאות  כחצי שנה אחרי השריפה הגדולה בכרמל : " מאז השריפה בכרמל אנחנו מרגישים שאנחנו שולטים יותר טוב בשטח .  יחד עם זאת ,  מעט פריחה לא מבשרת על בוא האביב ,  ועדיין אנחנו חסרים בציוד ובכוח אדם ,  ואנחנו מקווים שבתקופה הקרובה התקנים שהובטחו לנו יגיעו ".  נתניהו השיב לו כי  " תמיד חסרים תקציבים ,  ותמיד מוצאים אותם ". 
בהמשך ביקש נתניהו להשוות בין האירוע לאותה שריפת ענק מדצמבר האחרון ,  ואיילון השיב לו כי  " בכרמל הייתה בעיית מים ,  היו רוחות מזרחיות ,  זה היה קיץ בעייתי ,  בלי מים ,  הייתה שם שריפת צמרות .  יש לנו עוד הרבה מה לעשות ,  יש לנו להשלים ציוד ,  להשלים קורסים ,  ולהשלים את בניית בית הספר לכבאות ".  נתניהו סיכם את האירוע ואמר כי  " עמדתם באתגר ואני רוצה לברך אתכם .  נמנע פה אסון והאש כובתה בזמן מהיר .  אנחנו בונים יכולות נוספות .  אני מאוד מעודד ממה שאני רואה כאן .  יכולת הכיבוי האווירית והקרקעית הולכות ומשתפרות ". 
לפניות לכתב :  pinhas_wolf@walla.com

הכבאים לנתניהו : " עדיין חסר לנו ציוד וכוח אדם "
 ראש הממשלה מיהר להיפגש עם הכבאים שהשתתפו בכיבוי השריפה ביער ירושלים ,  וזכה לביקורת צוננת מצד יו"ר איגוד הכבאים : " השתפרנו מאז הכרמל ,  אבל מעט פריחה לא מבשרת על בוא האביב "
 
