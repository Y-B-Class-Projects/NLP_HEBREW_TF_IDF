ישראל ממשיכה להתאבד
שיירת הדוברים הצבאיים של ישראל תמצא את מכבסת המילים שתצליח לגרום לפשעים במשט עזה להישמע כמו צורך הישרדותי .  ג'עפר פארח לא מצפה מערביי ישראל להבין
מותם של פעילים ומנהיגים על ספינות האזרחים המתנגדים למצור על עזה לא צריך להפתיע .  זאת התוצאה הישירה של היהירות והכוחנות המאפיינת את מנהיגי ישראל מאז 1996 .  שיח הכוחנות ,  ההפגזות והאיומים מפיל שוב קורבנות בין אזרחים ופעילים למען שלום צודק במרחב בו אנו חיים .  קיוונו שריצ'ל קורי תהיה האחרונה ,  אך כנראה המעשים בלב ים מראים שמרחץ הדמים נמשך .  יתכן שבין ההרוגים מנהיגים פוליטיים מישראל ומהעולם ,  אך זה כבר לא משנה ,  הרי בלאו הכי מכונת הדוברים הצבאיים תמצא את מכבסת המלים שיצדיקו את המעשה הנפשע ,  ושוב רוב הציבור יביע תמיכה במותם של אזרחים .
 בשבועות האחרונים שמענו הרבה מספרים על המצב ההומניטרי בעזה .  למרות שכל ארגוני הסיוע ההומינטרי מדווחים על טרגדיה שעוברת על 1.5 מיליון אזרחים ,  ביניהם ילדים ,  נשים ,  חולים ,  זקנים וסתם אזרחים ,  בישראל מתעקשים לדווח ולהאמין שגן העדן בעזה פורח .  במקום שהציבור הישראלי יעמוד סמוך למחסום ארז ויזעק לפתיחת המעברים ,  עומד הציבור ושותק ובוהה במראות הקשים שהגיעו מהמים הבינלאומיים .  בושה לעם שסבל מרדיפה לאורך כל ההיסטוריה שלו .  היעדר המנהיגות ממליך חבורת עבריינים ,  ולא רק בפוטנציה ,  שמסבכים את כולנו בעוד דם ומלחמות .  ב-15 השנים האחרונות ,  רבים מבין חברי הכנסת והשרים שניהלו ואף מנהלים את המדינה הם בושה ,  והמציאות מייצרת מנהיגים מסוגם של אולמרט ,  ליברמן ,  הירשזון ,  נתניהו וישי .  מנהיגים שנעים בין שחיתות לכוחנות גזענית שמסבכת את העם היהודי לא רק עם ארגוני זכויות האדם ,  אלא גם עם  " היהודי- ציוני "  גולדסטון ,  ועם  " הידידה "  טורקיה ואפילו עם אובמה .
 הניסיון של הפשיזים הישראלי לחסל התנגדות למעשיו דומה להתנהגות של כל פאשיזם בעולם .  הם מכינים את הציבור למלחמה הבאה ,  ובינתיים עושים כל שביכולתם לייצר את המלחמה הבאה ,  והמדאיג שהציבור שותק ולא מתערב ,  כאילו לא מדובר במרחב בו הוא מתכוון לחיות .  ליברמן וחבריו אינם מסתירים את כוונתם :  הם מבקשים לייצר מלחמת אזרחים עם אזרחי המדינה הערבים .  הם הכריזו על כך בבחירות ,  ובכל זאת צורפו לממשלה .  פגיעה במנהיגי הציבור הערבי ,  ושתיקת מנהיגי מה שנותר מהדמוקרטים היהודים ,  תביא עלינו טרגדיה נוספת .  מעצרים ושימוש בנשק חם בלב ים הם חלק מתהליך ,  שלא החל היום אלא נועד להסלים עד כדי פיצוץ .
 כישלון החיים המשותפים בין היהודים והערבים במרחב הישראלי יבטיח מלחמות לעוד עשורים רבים בעתיד .  לזה מתכוונים המושחתים שמפיצים את תיאוריית הנאמנות ,  שכבר הציעו 23 הצעות חוק ,  הגישו כתבי אישום נגד חברי כנסת ומנהיגי ארגונים אזרחיים ערבים ועכשיו ,  כנראה ,  התירו ירי במנהיגים פוליטיים .
 מפיצי רעיון הכוחנות והטרנספר ,  המהמרים בחיי כולנו ,  לא מוכנים לסיים את הסכסוך .  22 מדינות ערב יזמו תוכנית שלום כוללת ,  ובמקום זאת המלחמות המתוכננות מרחיקות עד לטהרן ,  כפי שמבטיחים לנו מנהיגי הצבא והממשלה .  הם גם מבטיחים שטרנספר ועימות עם 20% מאזרחי המדינה ,  משלמי מיסיה ,  יביא שלום וביטחון .  מעשי הממשלה על זרועותיה ממשרד הביטחון ועד למשרד החוץ מבטיחים לנו עוד מרחצי דמים .  היום הקורבנות בצד פעילי השלום ,  וכפי שראינו במלחמת לבנון האחרונה ,  גם אזרחים בחיפה ובביירות יפלו קורבנות .  
 *  הכותב הוא מנהל מרכז מוסאוא לזכויות האזרחים הערבים בישראל .
 
ישראל ממשיכה להתאבד
שיירת הדוברים הצבאיים של ישראל תמצא את מכבסת המילים שתצליח לגרום לפשעים במשט עזה להישמע כמו צורך הישרדותי .  ג'עפר פארח לא מצפה מערביי ישראל להבין

