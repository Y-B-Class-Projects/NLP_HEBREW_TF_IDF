 " הוצאות של 64 אלף שקלים על לבוש - זה צנוע "
 פרקליט משפחת ראש הממשלה ,  יוסי כהן ,  התייחס ב"פגוש את העיתונות "  בערוץ 2 גם לתא השינה במטוס : " השכיבו מזרן גומאוויר ושמים דיקט ".  על הוצאות הבית : " הזמינו אוכל ,  זה יקר "
 פרקליטה של משפחת נתניהו ,  יוסי כהן ,  התייחס אתמול  ( שבת )  בתוכנית  " פגוש את העיתונות "  בערוץ 2 לביקורת על הגידול בתקציב שמוקצה בתי ראש הממשלה . " זה לא בית רגיל .  זה מבנה שחלקו הגדול משרדים ומקום לקבלת אורחים .  גם העובדים אוכלים על חשבון הבית .  ראש הממשלה בא לתפקיד הכי קשה בעולם והפעילות גדלה בהרבה עקב המצב שלנו .  בבית הזה מבקרים ללא הפסק שרים ,  נשיאים וראשי ביטחון ",  אמר עו"ד כהן . 
" הוצאות של 64 אלף שקלים על איפור ולבוש זה אפילו סמלי .  אם אתה רוצה להיראות במיטבך בפני מנהיגים ,  זה די צנוע יחסית לצרכים של ראש ממשלה שכל יום פוגש נציגים .  מה שמכנים הוצאות ניקיון זה הוצאות שכוללות את העובדים והמזון בבית ראש הממשלה .  הייתה תקופה שבה לא הייתה מבשלת והזמינו אוכל מבחוץ ,  זה העלה בהרבה את הסכומים ",  ציין כהן .  
בהתייחסו למעונו הפרטי של ראש הממשלה בקיסריה אמר כהן : " הכל משולם בנהלים מוקפדים על פי חוק וכך גם נהגו בראשי ממשלה אחרים .  בבית בקיסריה ,  המבנה של השומרים וניקיונו גם עולה כסף .  יש שם גם הוצאות ביטחון .  ראש הממשלה שלנו לא מפסיק לעבוד אף פעם ,  גם ביום שישי כשמגיע לביתו בקיסריה ,  הוא עובד בלי הפסקה בישיבות עבודה רצופות .  אני רוצה שהעם שלנו יבין שבני הזוג נתניהו לא חיים חיי ראווה .  לבסוף אמר עו"ד כהן כי העובדה שטיסת נתניהו ללונדון התייקרה בכחצי מיליון שקלים אינה קשורה ל"תא השינה ":   " זו לא אפילו לא מיטה ,  משכיבים מזרן גומאוויר ושמים דיקט ",  אמר .  
הערב הפגינו מאות בני אדם מול ביתו של ראש הממשלה בירושלים ומעונו הפרטי בקיסריה ,  לאחר שהשבוע פורסם שתקציב התפעול של הבתים זינק מאז שנת 2009 .  מהנתונים עולה כי סך ההוצאה על מזון ואירוח במעון הרשמי של ראש הממשלה ,  בנימין נתניהו ,  ברחוב בלפור בירושלים ,  וכן בבתים הפרטיים שלו בירושלים ובקיסריה עמד ב-2012 על 480 אלף שקלים .  
הציבור שילם מכיסו על המזון למשפחת נתניהו ואורחיהם 40 אלף שקלים בכל חודש .  לשם הבהרה ,  ב-2011 עמדה ההוצאה על מזון על 460 אלף שקל ,  בעוד שבשנים 2010 ו-2009 היא הייתה נמוכה כמעט בחצי  267 אלף שקלים ו-214 אלף שקלים בהתאמה .
 ההוצאה על המזון לא הייתה היחידה שהוכפלה בשנים הללו .  על ניקיון הוציאו בבתים השונים 1.2 מיליון שקלים ,  לעומת 848 אלף שקלים ב-2011 ,  ו-772 אלף שקלים ב-2010 .  על הוצאות גינון הוציא משלם המסים 142 אלף שקלים ב-2012 .  במעון רכשו ריהוט ב-108 אלף שקלים בשנה החולפת ,  ובסך הכל ,  כולל הוצאות אחרות ,  עלה סך הוצאות בית ראש הממשלה 3.3 מיליון שקלים ב-2012 ,  לעומת 2.6 ב-2011 ,  ו-2.3 מיליון שקלים ב-2010 .  
לקריאה נוספתהלחץ עבד :  לא יותקנו תאי שינה בטיסות נתניהונתניהו  " שדרג "  את הטיסה ללונדון בחצי מיליון שקלתוך שנתיים :  הוצאות ראש הממשלה על מזון הוכפלו
 ( עדכון ראשון :  22:28 )   

" הוצאות של 64 אלף שקלים על לבוש - זה צנוע "
 פרקליט משפחת ראש הממשלה ,  יוסי כהן ,  התייחס ב"פגוש את העיתונות "  בערוץ 2 גם לתא השינה במטוס : " השכיבו מזרן גומאוויר ושמים דיקט ".  על הוצאות הבית : " הזמינו אוכל ,  זה יקר "
 
