 " נתניהו מכין את הקרקע לקידום חוק החסינות שימנע העמדתו לדין "
 בחדשות 12 פורסם כי ראש הממשלה הודיע בסביבתו שייצא להילחם על חסינותו בכל הכוח . " אזרחי ישראל ידעו מה מצבי ובחרו בי .  אחרי שאסיים את תפקידי אתמודד עם הדין ",  אמר לח"כים .  חבילת הרפורמות המשפטיות טרם גובשה ותצורף כנראה להסכמים הקואליציוניים כנספח משפטי נפרד
ראש הממשלה בנימין נתניהו הודיע בימים האחרונים לכמה חברי כנסת כי בסביבתו  " מחליפים דיסקט "  ויוצאים להילחם על חסינותו בכל הכוח - כך פורסם הערב  ( רביעי )  בחדשות 12 .  לפי הפרסום ,  בתדרוכים בנושא לחברי הכנסת אמר נתניהו כי  " מגיע לאזרחי ישראל ראש ממשלה במשרה מלאה .  אחרי שאסיים את תפקידי אתמודד עם הדין ". 
לדבריו , " אזרחי ישראל ידעו מה מצבי ובחרו בי .  אם הייתי חושב על טובתי האישית הייתי מנהל את המשפט כשאני ראש ממשלה ולא כאזרח פרטי ,  אבל אני מבין שזה לא טובת המדינה ". 
בתגובה לפרסום ,  אמרה יו"ר מרצ ,  ח"כ תמר זנדברג ,  כי  " את הדברים של נתניהו צריך לשמוע כל ישראלי .  נתניהו מתנהג כמו ראש ארגון פשע עם מדינה בכיס .  מלבד ראש של סוס במיטה של היועמ"ש ,  נתניהו כבר הלך הכי רחוק שאפשר .  עלינו לצאת למחאה הישראלית הכי גדולה שנראתה פה - בשטח ,  בכנסת ובכל מקום שיהיה וכך נעשה ". 
לקריאה נוספת בנושא:נתניהו על המו"מ הקואליציוני :  משימה אבסורדית ,  הדרישות מתנגשות"נתניהו ביקש אספקת סיגרים ממילצ'ן במהלך טקסי יום הזיכרון"לאחר הסדר על התשלום :  פרקליטו של נתניהו קיבל את חומרי החקירה 
ח"כ איציק שמולי תקף את נתניהו ואמר , " לא ביבי ,  הכרעת הרוב אינה גוברת על שלטון החוק ולא תעניק לך שחרור מוקדם .  תתרגל .  זו ישראל לא טורקיה .  מגיע לאזרחים כאן ראש ממשלה במשרה מלאה שאינו חשוד בפלילים ושאינו מנסה להפוך את הכנסת לעיר מקלט למושחתים .  תתכונן למאבק חייך ". 
נתניהו מתכוון למנוע את העמדתו לדין באמצעות חבילת חקיקה משפטית עליה הוא עמל בימים אלה עם השר יריב לוין ,  שגם מנהל מטעמו את המו"מ הקואליציוני .  בפני ראש הממשלה עומדות כמה אפשרויות ,  ועדיין לא ברור באיזה נתיב הוא מתכוון לבחור .  בין היתר ,  הוא שוקל לשנות את חוק החסינות כך שהיועץ המשפטי לממשלה יצטרך לפנות לוועדת כנסת כדי להסיר את חסינותו של חבר כנסת שמואשם בפלילים ,  ולא כמו המצב כיום בו חבר כנסת רשאי לבקש מוועדת הכנסת חסינות במקרה ומוגש נגדו כתב אישום .  
בנוסף לכך ,  נתניהו מתכנן לקדם פסקת התגברות שתמנע מבג"ץ את היכולת להפוך את ההחלטה של הכנסת על החסינות .  עדיין לא ברור באיזו מתכונת של פסקת התגברות נתניהו יבחר והשבוע פורסם ב"הארץ "  כי ראש הממשלה מתכוון לקדם פסגת התגברות מורחבת שתשלול מבית המשפט העליון את הסמכות להתערב גם בנושאי חקיקה וגם בהחלטות מינהליות של הכנסת והממשלה .  
אם החוק אכן יקודם ויאושר ,  יתאפשר לנתניהו להפוך החלטה של בג"ץ להסיר את חסינותו של ראש הממשלה במידה וכזו החלטה תתקבל ,  ויאפשר לכנסת למעשה לעקוף לחלוטין את ביקורת בית המשפט .  חבילת הרפורמות המשפטיות טרם גובשה והיא תצורף כנראה להסכמים הקואליציוניים בנספח משפטי נפרד . 

" נתניהו מכין את הקרקע לקידום חוק החסינות שימנע העמדתו לדין "
 בחדשות 12 פורסם כי ראש הממשלה הודיע בסביבתו שייצא להילחם על חסינותו בכל הכוח . " אזרחי ישראל ידעו מה מצבי ובחרו בי .  אחרי שאסיים את תפקידי אתמודד עם הדין ",  אמר לח"כים .  חבילת הרפורמות המשפטיות טרם גובשה ותצורף כנראה להסכמים הקואליציוניים כנספח משפטי נפרד

