נתניהו במימונה : " הבנייה בירושלים תימשך "
 קברניטי המדינה השתתפו בחגיגות המימונה ברחבי הארץ ,  זללו מופלטות מתוקות והפריחו הבטחות .  רה"מ נתניהו באור עקיבא : " זה חג של ברכה .  נביא לצמיחה ונבנה בכל מקום ".  הנשיא פרס בי-ם : " הארץ תוססת ,  מותר לשמוח "
  ( צילום :  גדעון צנטנר ,  עוז מרון ושי מכלוף ,  עריכת וידיאו :  דורון שטיין )  

חג המימונה הפך כבר מזמן מחג של יוצאי מרוקו ליום בו עולים לרגל שרים וחברי כנסת לבתים של חברי מרכז מפלגתם ואנשים בעלי השפעה בפוליטיקה ,  נוגסים במופלטה ,  מברכים  " תרבחו ותסעדו "  ומרגישים שהם  " עממיים ".  גם הערב השתתפו בחגיגות המימונה ברחבי הארץ שרים וח"כים רבים ,  בעיקר מהליכוד ,  קדימה והעבודה ,  אך גם ממפלגות אחרות .  נשיא המדינה שמעון פרס נטל חלק במימונה המרכזית של העיר ירושלים .  ראש הממשלה בנימין נתניהו השתתף בחגיגות המימונה באור עקיבא ,  בעוד יו"ר האופוזיציה ציפי לבני החלה את החג אצל ראש עיריית שדרות ומשם תמשיך לביקור בבאר שבע .
 הנשיא פרס ,  שהיה אורח הכבוד במימונה המרכזית של העיר ירושלים ,  אמר במהלך החגיגות : " אני חושב שפסח השנה היה הטוב ביותר שידע העם לאחרונה ".  לדבריו , " בארץ מעולם לא היה ריכוז כזה של יהודים ,  קרוב לשבעה מיליון יהודים .  לא היה משק משגשג כפי שהיום ,  או יכולת ביטחונית כפי שיש היום .  אף פעם הארץ לא היתה כה תוססת ,  שמעתי ש-2.5 מיליון יצאו לטייל ,  על כן מותר לנו לשמוח ". 
ראש הממשלה בנימין נתניהו התארח עם רעייתו שרה בחגיגות המימונה של משפחת פחימה באור עקיבא .  במהלך החגיגות אמר נתניהו : " ראש העיר שמחה יוסיפוב ואני מתכננים כבר הרבה שנים את הצמיחה של אור עקיבא בעקבות המחלף המהיר שהוקם .  אמרנו שיבואו לאור עקיבא הרבה זוגות צעירים שישנו את פני היישוב .  אנחנו הולכים לעשות זאת ולבנות גם בצפון הארץ ,  בדרום ,  בכל מקום ובירושלים בוודאי .  שילוב של צירי תחבורה מהירים ויישובים מתפתחים הוא מנוע צמיחה אדיר של המדינה ובמיוחד של הנגב והגליל .  המהפכה הזו לא מבוססת רק על פיתוח פיזי .  היא מבוססת גם על אהבת המדינה כפי שאנחנו רואים כאן מסביב לשולחן המימונה .  זה חג של ברכה לכל עם ישראל .  תרבחו ותסעדו ". 
לבני ,  שהייתה אורחת ראש העיר שדרות דוד בוסקילה ,  אמרה : " אני מרגישה כאן בין חברים ,  איתכם ,  תושבי שדרות .  הייתי כאן כשרה בממשלה וכיו"ר אופוזיציה בימים הקשים של העיר ,  כאשר נפלו בה קסאמים ובימים שלא ליקקתם בהם דבש - וגם בימים שבהם החליטה ממשלת ישראל לעשות את מה שצריך בעזה .  מאז היו לכם ימים יותר טובים ואני מקווה שכך גם ימשיך להיות ".  עוד אמרה לבני : " כאשר קמה מדינת ישראל ניסו לייצר בה את 'הצבר' ,  שבכלל לא מחובר לאותה תרבות ומסורת כל כך מיוחדת ,  שכל אחת מהקבוצות השונות שהגיעו לארץ מייצגת .  עברו שנים רבות עד שלמדנו לייצר בישראל את אותו פסיפס כל כך יפה שמייצג את התרבויות השונות כולן .  כולי תקווה שיהיו לנו רק ימים טובים ושנהיה כולנו מאוחדים ונדע לאחד ולהיות ביחד .  תרבחו ותסעדו ". 
ראש עיריית שדרות ,  דוד בוסקילה ,  בירך את לבני ואמר : " אני שמח לארח בשדרות את הגברת לבני ,  שבגאווה אני יכול לומר שהיא חברה קרובה .  אנו שמחים שאת כאן איתנו ביום החג הזה ,  ממש כפי שהיית איתנו ברגעים הקשים מאוד בעבר ".  שרת התרבות והספורט לימור לבנת נכחה גם היא במימונה בשדרות ,  ואמרה כי , " באתי להזדהות עם העיר לא רק במילים ,  אלא גם במעשים ". 
שר התעשייה ,  המסחר והתעסוקה ,  בנימין  ( פואד )  אליעזר  ( העבודה )  ,  פתח את חגיגות המימונה הערב ,  כבכל שנה ,  בביתו של חבר מועצת העיר בית שמש ,  ריצ'ארד פרס . " חג המימונה מסמל יותר מכל את קיבוץ הגלויות שיש במדינת ישראל ,  ואת הרב-תרבותיות בארצנו ",  אמר בן אליעזר . " זה מזמן כבר לא חג של עדה אחת ,  אלא החג של עם ישראל כולו .  אאחל רק לכולנו ,  שנמשיך לחגוג יחד את החג גם בשנים הבאות ,  אאחל היום יותר מתמיד לאחדותו של העם וליכודו  אחדות שכה חשובה אל מול האתגרים הקשים העומדים בפנינו כאומה ". 
גם המשנה לראש הממשלה ,  השר משה  ( בוגי )  יעלון ביקר בחגיגות המימונה .  יעלון התחיל את מסע המימונות בבית של חברת מרכז הליכוד קטי שטרית בבית שמש ,  אליה הגיעו שרים נוספים מהליכוד .  לאחר מכן הוא נסע צפונה לחגיגות בבית שאן ,  ובשעה זו הוא מתארח בחגיגות המימונה בביתו של ח"כ ציון פיניאן .  במהלך ביקוריו ,  איחל יעלון , " שחג הפסח שהסתיים יהיה בסימן החירות והשחרור מתפיסות ישנות ומסוכנות .  חג המימונה אותו אנחנו חוגגים הערב הוא חג חברתי מאחד .  חשוב לזכור שהחוסן החברתי הוא אחד המרכיבים היותר חשובים מול האתגרים מולם אנו ניצבים ". 

נתניהו במימונה : " הבנייה בירושלים תימשך "
 קברניטי המדינה השתתפו בחגיגות המימונה ברחבי הארץ ,  זללו מופלטות מתוקות והפריחו הבטחות .  רה"מ נתניהו באור עקיבא : " זה חג של ברכה .  נביא לצמיחה ונבנה בכל מקום ".  הנשיא פרס בי-ם : " הארץ תוססת ,  מותר לשמוח "
 
