יד שרה :  שתיקת הרשויות למעשי נתניהו מנפיקה לה רישיון להכות
חשיפת הארץ ,  שלפיה שרה נתניהו הכתה את מנכ"ל משרד ראש הממשלה ,  נענתה בשתיקה צורמת מצד המשטרה ,  פרקליט המדינה והיועמ"ש .  נוכח העובדה שלא מדובר בפעם הראשונה שבה עולות טענות על אלימות מצדה ,  מתברר דפוס התנהגות שעושה אותם שותפים לאחריות
 ( בווידיאו :  הכחשה נמרצת מצד הזוג נתניהו )  
חשיפתו של חיים לוינסון בעיתון הארץ ,  בדבר תקרית בין שרה נתניהו לבין מנכ"ל משרד ראש הממשלה אלי גרונר ,  בנוכחות אדם שלישי  ( שהוא לפי כל הסימנים יואב הורביץ ,  מנהל לשכתו של בנימין נתניהו )  ,  התקבלה בהכחשה נמרצת מצד הזוג נתניהו .  יש כאן מחלוקת עובדתית :  קרה או לא קרה ,  תקפה - במכשיר חד כלשהו - או לא תקפה ,  והאם הצדק עם המכחישים ,  ואין סיפור .
 נחוץ ,  לפיכך ,  בירור של העובדות .  בירור כזה הוא לפי החוק בסמכותו של כל קצין משטרה ואינו זקוק לאישור מאיש ,  אלא אם מדובר בממלא תפקיד בדרג מסוים ,  כמו שר או שופט .  זאת אף חובתה של המשטרה ,  אם נודע לה על עבירה-לכאורה של תקיפה בכלל ותקיפת עובד ציבור בפרט .  
מדי יום מפיצה דוברות המשטרה הודעות על אוכפי החוק הנחושים שלא מוותרים לתוקפי שוטרים ,  פקחים ופקידים .  והנה ,  מתפרסמת ידיעה שבוודאי אומתה בכלים עיתונאיים מקצועיים ,  למיטב שיפוטו של אמצעי תקשורת אמין ,  שתחקיריו שימשו לא אחת בסיס לחקירות פליליות ,  וכולם שותקים - מאגף החקירות והמודיעין ,  דרך יחידת להב 433 ועד למחוז ירושלים .  לא שמעו ,  לא ראו ,  לא רוצים לגעת .  
ואם השוטרים נרפים ונרתעים ,  אמורים לדרבן אותם פרקליט המדינה והיועץ המשפטי לממשלה ,  שהם האחרונים שעולה על דעתם להוסיף לעצמם עוד תיק שרה .  דפוס ההתנהגות שלהם הוא להתעלם מדפוס ההתנהגות שלה .  מחדליהם מעודדים אלימות ,  וסלחנותם עושה אותם שותפים לאחריות .  
פרקליט המדינה שי ניצן ,  שכהונתו חוצה יועצים משפטיים ,  הנפיק לשרה נתניהו רישיון להכות .  ניצן השתמט מפעולה בעקבות עדותה של עובדת מעון ראש הממשלה ,  אתי חיים ,  בבית הדין לעבודה ,  במסגרת תביעת מני נפתלי נגד מעסיקיו .  חיים ,  שזומנה - לא התנדבה - לגולל את חוויותיה הקשות במעון תחת מורא שרה ,  העידה על התפרצות אלימה של שרה כלפיה ,  עד כדי מכה בידה שהצריכה טיפול רפואי .
 שרה ,  כרגיל ,  הכחישה ,  אבל השופטת דיתה פרוז'ינין ,  נשיאת בית הדין ,  האמינה לאתי חיים .  המשמעות :  שרה נתניהו הכתה לכאורה עובדת ציבור וגם שיקרה .  
ניצן ידע על עדותה של חיים ,  ולא רק בעקבות הסיקור העיתונאי .  נציגתו ,  פרקליטת מחוז ירושלים  ( אזרחית )  הייתה שם ,  שטיח לרגלי שרה .  תובע חסר פניות ,  כפי שניצן אוהב להציג את עצמו בנאומיו ,  היה מנחה בו ברגע את המשטרה לגבות את גרסאות המכה ,  המוכה והעדים לתקרית .  
אפשר שניצן סומך על שרה נתניהו ,  שתגיש תביעת דיבה והעניין יתברר בהליך אזרחי .  זהו תרחיש לא סביר .  זימון של גרונר לדוכן העדים יספק להגנה הזדמנות לדובב את מי שיודע הרבה על ההתנהלות במשרד נתניהו ובמשפחתו בשנתיים האחרונות .  הפרקליטות אומרת ,  למעשה ,  שיש במדינת ישראל אזרחית אחת המחזיקה בהיתר לאלימות .  זאת החלטה מנהלית כה מקוממת ,  עד שמתבקש לעתור נגדה לבג"ץ .  

יד שרה :  שתיקת הרשויות למעשי נתניהו מנפיקה לה רישיון להכות
חשיפת הארץ ,  שלפיה שרה נתניהו הכתה את מנכ"ל משרד ראש הממשלה ,  נענתה בשתיקה צורמת מצד המשטרה ,  פרקליט המדינה והיועמ"ש .  נוכח העובדה שלא מדובר בפעם הראשונה שבה עולות טענות על אלימות מצדה ,  מתברר דפוס התנהגות שעושה אותם שותפים לאחריות

