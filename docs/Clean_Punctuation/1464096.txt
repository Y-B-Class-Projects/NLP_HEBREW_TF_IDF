עתירה לבג"ץ :  למנות שר בריאות לאלתר
ההתסדרות הרפואית ממשיכה במאבקה נגד אי מינויו של שר בריאות ועתרה לבג"ץ בעניין . " ההחלטה להסתפק בסגן שר מעלה תמיהות רבות "
 ההסתדרות הרפואית עתרה הבוקר  ( ראשון )  לבג"ץ בדרישה שיורה לראש הממשלה למנות לאלתר שר בריאות במשרה מלאה .  ביום שישי האחרון קראו ההסתדרות הרפואית ונציגי מערכת הבריאות השונים לראש הממשלה בנימין נתניהו למנות שר בריאות . " ההחלטה להסתפק בסגן שר בתפקיד כה חיוני מעלה תמיהות רבות באשר למידת בחשיבות שהינך מקנה למשרד הבריאות ולתפקידו ",  כתבו נציגי מערכת הבריאות במכתבם לנתניהו .
 יו"ר ההסתדרות הרפואית ,  ד"ר יורם בלשר ,  הודיע ביום חמישי כי  " מערכת הבריאות והרופאים לא ישלימו עם מציאות שבה מערכת הבריאות הופכת לשולית ולחסרת חשיבות ".  לדבריו , " אי מינוי שר ומינוי סגן שר במקומו הופכת אוטומטית את האישיות הנבחרת לנכה מבחינה תפקודית ".  ד"ר בלשר ,  המשמש גם כנשיא ההסתדרות הרפואית העולמית ,  קטע את השתתפותו בכינוס בינלאומי כדי לחזור בדחיפות לישראל ולהוביל צעדי מחאה נרחבים יחד עם מגזרים רבים במער במערכת הבריאות .
 בלשר פנה לראש הממשלה בנימין נתניהו בבקשה להפסיק לאלתר את מה שהוא מכנה  " המשחק בחיי אדם תוך הפגנת זלזול באחד המשרדים החשובים ביותר ".  עוד הוסיף בלשר כי  " יש להפסיק את ההתפלפלות ,  ההתחכמות ואת הטעיית הציבור .  אין בסיס לטענה כאילו סגן שר שווה לשר .  אילו כך היו פני הדברים ,  לא הייתה משמעות לכך שרק שרים נשבעים אמונים ". 
גם תנועת אומ"ץ ,  אזרחים למען מנהל תקין וצדק חברתי ומשפטי ,  פנתה בשבוע שעבר לנתניהו בדרישה למנות לאלתר שר בריאות . " אנו ,  האמונים על טיפול בתחום החברתי ,  מביעים בזאת את מחאתנו על כך שלא מצאת לנכון לאייש את משרד הבריאות בשר במשרה מלאה ,  והעדפת להמתין להמשך המו"מ הקואליציוני עם יהדות התורה ",  כתבו אנשי התנועה לראש הממשלה .
 
עתירה לבג"ץ :  למנות שר בריאות לאלתר
ההתסדרות הרפואית ממשיכה במאבקה נגד אי מינויו של שר בריאות ועתרה לבג"ץ בעניין . " ההחלטה להסתפק בסגן שר מעלה תמיהות רבות "
 
