נדחתה בקשת נתניהו לממן את הוצאותיו המשפטיות באמצעות מקורביו
הוועדה למתן היתרים שלצד מבקר המדינה דחתה את בקשתו של ראש הממשלה לקבל מימון להגנתו המשפטית מספנסר פרטידג' ובן דודו נתן מילקובסקי . " נדרשות נסיבות ייחודיות לחריגה מהכללים ".  ח"כ רוזנטל : " אם לא היה כלום ,  למה אתה צריך כל כך הרבה עורכי דין ?  "
 הוועדה למתן היתרים הפועלת לצד מבקר המדינה דחתה היום  ( רביעי )  את בקשתו של ראש הממשלה בנימין נתניהו לקבל מימון להוצאותיו המשפטיות מספנסר פרטידג' ובן דודו נתן מילקובסקי .  בהחלטת הוועדה נכתב כי בהתבסס על החלטות עבר לגבי בקשות ראשי ממשלה , " נקבע שמימון הוצאת משפט איננו מסוג העניינים שבהם מוצדק ליתן היתר אישי לחריגה מ'הכללים למניעת ניגוד עניינים של שרים וסגני שרים' .  כפי שנקבע בעבר ,  נדרשות נסיבות אישיות ייחודיות וכבדות משקל ביותר כדי לחרוג מכך .  נסיבות כאלה כלל לא הוצגו בפני הוועדה ". 
הוועדה קבעה כי מימון הוצאות משפט הנובעות מחקירה פלילית ,  הכוללת חשש למעשים פליליים בקשר עם בעלי הון שונים ,  לא ראוי שייעשה בידי בעלי הון . " מימון זה עלול לפגוע באמון הציבור בשלטון בהקשר של טוהר המידות .  מתן היתר אישי לאי קיום כללים בנסיבות העניין אינו מוצדק ואינו ראוי מבחינה ציבורית ",  נכתב .  
נתניהו פנה לפני כעשרה חודשים ליועץ המשפטי לממשלה אביחי מנדלבליט בנוגע למימון הוצאות ההגנה המשפטית שלו על ידי שני מקורביו .  מנדלבליט מצא כי על נתניהו לפנות לוועדה למתן היתרים על מנת שתבחן אם יש מקום להתיר את קבלת המימון .  זאת ,  אף שחוק המתנות איננו חל על ראש הממשלה ,  ומשום שבדיקת הוועדה נדרשת מנקודת מבט רחבה יותר מחוק המתנות המתייחסת גם להיבטים ציבוריים .  בהודעת משרד המשפטים נכתב כי החלטת הוועדה מאשרת את עמדת היועץ המשפטי לממשלה  " והיא אף מתווה כללים חשובים ליישום כללי אשר בסוגיות מעין אלה בעתיד ". 
מההחלטה עולה כי הבקשה שהגישו סנגוריו של נתניהו לוועדה נסבה ,  רובה ככולה , " על הטענה כי הוועדה אינה מוסמכת לדון בעניין זה ".  טיעון זה נדחה על ידי הוועדה .  לאחר מכן הודיעו נציגיו של ראש הממשלה כי הם סבורים שאין טעם לקיים דיון נוסף ,  וכי על הוועדה להחליט בעניין על בסיס המסמכים שהוגשו לו עד אותה עת - וזאת אף שטרם הוגשו לה פרטים כלשהם . " לפיכך ",  נכתב בהחלטה , " בפני הוועדה לא היו תשובות לשאלות בסיסיות כגון מהו הסכום הכללי שאותו מבקש ראש הממשלה לגייס מהתורמים ?  מהו הסכום אותו מוכן לתרום כל אחד משני התורמים ?  לגבי איזה תיקים מבקש ראש הממשלה לקבל תרומות ומהו שכר הטרחה שכבר הצטבר בכל תיק ?  ". 
פרקליטיו של נתניהו מסרו כי  " לאור שילוב הנסיבות של פטירתו של עו"ד יעקב וינרוט והאירועים הביטחוניים שראש הממשלה נתניהו ניהל בעת האחרונה ,  לא עלה בידו לענות לשאלות הוועדה במועד שהיא קבעה .  צוות הפרקליטים החדש של ראש הממשלה בראשות עו"ד נבות תל-צור כבר פנה לוועדה והבהיר כי בימים הקרובים יועברו כל הנימוקים לבקשה שהופנתה לוועדה ובכלל זה תקדימים בהם ניתנו אישורים לנבחרי ציבור למימון הגנתם .  לפיכך יש להמתין להחלטה הסופית של הוועדה לאחר שתשמע את הנימוקים המלאים שיוגשו בפניה ".  
בתוך כך ,  ח"כ מיקי רוזנטל  ( המחנה הציוני )  תקף את ראש הממשלה במליאת הכנסת בעת דיון על חוק הקלון שיזם ,  רגע לפני שנתניהו עזב את המליאה : " אדוני ראש ההמשלה ,  בטרם תצא ,  אני מבין שמבקר המדינה דחה את בקשתך למימון .  אתה צריך מימון המונים אולי .  אני רק לא מבין למה אתה צריך כל כך הרבה עורכי דין אם לא היה כלום ,  שישה עורכי דין ,  כל אחד עם שישה או שבעה עורכי דין ומשפטנים ,  40 עורכי דין על שום דבר שלא היה ".  
עוד הוסיף כי  " הבעיה שאתה אפילו לא מבין את האופי של הבקשה שלך ,  שהיא לא ראויה .  לא ראוי שפוליטיקאי ייקח כסף מאנשי עסקים נקודה .  ואת זה אפילו אתה לא מבין ".  לאחר שראש הממשלה עזב את המליאה ,  אמר רוזנטל לחבריו לסיעה , " זה חג החנוכה או חג החנופה ?  אתם חייבים להתחנף אליו כל הזמן ?  כל הזמן צריך להתחנף אליו .  מה קרה ?  הוא חשוד בפלילים .  ראש ממשלה חשוד בפלילים .  בשוחד ,  מרמה ,  הפרת אמונים .  אתם כולכם נדבקים אליו ,  אין לכם שום כבוד למדינה הזו ולערכיה ". 
עוד הוסיף  " שיפתח את הארנק ,  בחיים לא לא פתח את הארנק .  אפילו את הוצאו האישיות הוא השית על הציבור ,  בוילה שלו ,  בבית שלו ,  ואתם ערימה של חנפנים מלקקים לו כל היום .  אלה הם פני הכנסת ,  בסדום זה יהיה נראה ככה ,  בדיוק ככה ".  

נדחתה בקשת נתניהו לממן את הוצאותיו המשפטיות באמצעות מקורביו
הוועדה למתן היתרים שלצד מבקר המדינה דחתה את בקשתו של ראש הממשלה לקבל מימון להגנתו המשפטית מספנסר פרטידג' ובן דודו נתן מילקובסקי . " נדרשות נסיבות ייחודיות לחריגה מהכללים ".  ח"כ רוזנטל : " אם לא היה כלום ,  למה אתה צריך כל כך הרבה עורכי דין ?  "
 
