ש"ס נגד השינוי במערך הכבאות : " הבסיס למחדל הבא "
 הממשלה אישרה העברת 800 מיליון שקלים לשירותי הכיבוי .  350 מיליון יוקצו למערך הכבאות ,  שיועבר למשרד לביטחון הפנים .  שרי ש"ס התנגדו .  ישי :  שעון פיקוח הנפש החל לפעול
 ( צילום :  גדעון צנטנר .  עריכה :  גדי וינסטוק ) 
הממשלה אישרה היום  ( ראשון )  את הצעת ראש הממשלה בנימין נתניהו להעביר סיוע לשירותי החירום ,  בסכום של 800 מיליוני שקלים ,  כאשר 350 מיליונים מתוכם יושקעו במערך הכבאות ובניית מערך הכיבוי האווירי .  כחלק מההחלטה ,  מערך הכבאות יעבור למשרד לביטחון הפנים .  שרי ש"ס התנגדו להצעה ,  20 שרים הצביעו בעד ההחלטה ושר אחד נמנע .  יו"ר ש"ס ,  שר הפנים אלי ישי ,  אמר לאחר ההחלטה כי  " האישור היום הוא הבסיס למחדל הבא בכיבוי האש ,  שעון פיקוח הנפש החל לפעול ". 
בפתח ישיבת הממשלה אמר נתניהו : " אנחנו מביאים הצעה כוללת של 800 מיליון שקל להיערכות העורף למקרה חרום ואסונות .  זה כולל גם שריפות וגם רעידות אדמה .  כחלק מה-800 מאות מיליון האלה ,  כמעט מחצית  350 מיליון ,  יוקצו להקמת מערך כבאות ארצי משודרג ומערך כיבוי אווירי .  מערך הכבאות החדש יהיה כפוף למשרד לביטחון הפנים ,  ואני הנחיתי שמערך הכיבוי המוטס יתחיל לפעול תוך חודשים אחדים .  בשלב הראשון נחכור מטוסים ,  בשלב השני נקנה מטוסים .  דיברתי עם ראש ממשלת קנדה ,  סטיבן הארפר ,  ביום שישי על סידורים אפשריים בין ישראל לקנדה ,  לקנות את המטוסים הקנדיים ,  הם המטוסים הטובים ביותר לצורך משימה זו ." 
לעומת הצעת נתניהו דרש ישי כי במערך הכבאות יושקעו 700 מיליון שקלים ושלא תוקם טייסת כבאות .  הוא גם דרש כי מתן התקציב לא יותנה בביצוע הרפורמה .  לדבריו , " על הממשלה להחליט אם היא רוצה שינוי וירטואלי או שינוי מהותי כפי שאני מציע .  אי אפשר לשפר את מצב מכבי האש ב'כאילו' ". 
ח"כ דוד אזולאי  ( ש"ס )  יו"ר ועדת הפנים והגנת הסביבה ,  אמר כי כי  " החלטת הממשלה הינה מעשה שלומיאלי ,  שאינו מקדם כל מטרה ,  וכל מטרתו להרדים את הציבור .  מהלך כזה צריך להתבצע אך ורק במסגרת רפורמה כוללת במערך שירותי הכבאות והחילוץ .  הדברים נעשו ללא תיאום עם נציגי הכבאים ,  וללא תיאום עם השלטון המקומי ,  שהינם 'המחותנים' המרכזיים בשירותי הכבאות ". 

ש"ס נגד השינוי במערך הכבאות : " הבסיס למחדל הבא "
 הממשלה אישרה העברת 800 מיליון שקלים לשירותי הכיבוי .  350 מיליון יוקצו למערך הכבאות ,  שיועבר למשרד לביטחון הפנים .  שרי ש"ס התנגדו .  ישי :  שעון פיקוח הנפש החל לפעול

