דעה :  על הפתרון  מותר לומר :  למצב ביהודה ושומרון אין פתרון כרגע
הרצוג ומפלגת העבודה מתעקשים להתקבע עוד ועוד בעמדות ובתפישות שבינן ובין המציאות כיום בעולם ,  ובמזרח התיכון בפרט - אין הרבה
ביום רביעי האחרון ,  בנאומו במליאת הכנסת ,  אמר ראש הממשלה כי קביעת חברי מפלגת העבודה בוועידת המפלגה בשבוע שעבר ,  שלא ניתן לממש את פתרון שתי המדינות לשני עמים במצב הנוכחי ,  היא למעשה התעוררות מאוחרת שלהם אל המציאות במזרח התיכון . " אתם האחרונים לזהות את המציאות ",  הטיח בהם נתניהו .  
האם בוז'י ומפלגת העבודה התעוררו אל המציאות ?  עושה רושם שלא ממש .  בנאום התגובה שלו חזר הרצוג על אותם טיעונים נושנים והאשים את ראש הממשלה בכך שהוא  " לא זז ולא יוזם ",  בהמשך דבריו אמר : " אני מסרב לקבל את הקביעה שאומרת על חרבך תחייה ..  .  אסור בשום פנים ואופן למנהיג לקבל את הקביעה הזו ..  .  אתה אומר לעצמך לא ייתכן שלא ניתן לשנות את המצב ,  ככה לא פועלת מנהיגות ,  אני קובע שחזון שתי המדינות הוא החזון היחיד שישמור על מדינת ישראל כמדינה יהודית ודמוקרטית ".  הרצוג אף מגדיל לעשות ,  שלא כמנהג השמאל ,  ולא מפיל את האשמה על נתניהו בלבד ,  אלא קובע שגם אבו מאזן  " פוחד לזוז ".  בהמשך הדברים ,  פנה אל חברי הכנסת מן הימין ואמר : " כל אזרח בישראל מרגיש שהמצב רק מתדרדר ואין לכם שום פתרון ".  
לאור הדברים הללו ,  ניתן להסיק שלא רק שהרצוג לא  " התעורר ",  אלא הוא מתעקש להתקבע עוד ועוד בעמדות ובתפישות שבינן ובין המציאות כיום בעולם ובמזרח התיכון בפרט אין הרבה .  
מהו אותו קבעון של מושג  " הפתרון "?  מדוע מתעקשים בשמאל לנופף שוב ושוב בדגל זה ?  בדבריו ,  חוזר הרצוג שוב ושוב על המלים  " אסור לקבל ",   " מסרב לקבל ",   " לא ייתכן שלא ניתן ",  מלים אלו אינן מעידות על ראייה נכוחה ומשלימה עם המציאות .  להפך :  הן משקפות תפישת עולם שבה המציאות נקבעת על פי רצונו ומשאלת ליבו של האינדיבידואל .  לפי גישה זו ,  ברצונו של היחיד לא להשלים ,  או לסרב להכיר במצב ,  משתנה גם המציאות מאליה .  אם למשל ,  המציאות בשטח מראה כי פינוי חבל עזה באופן חד-צדדי  ,  גרם לנזקים עצומים וגבה קורבנות אדם רבים ,  התשובה לכך ברורה ,  פשוט לסרב להכיר בכך ,  ולהמשיך לחתור לקיומו של אותו חזון שהביא לכך מלכתחילה .  
כל עוד תתקרא חתירה זאת בשם  " פתרון ",  אין בכך שום דופי .  הבעיה אצל הרצוג מתעוררת אך ורק כאשר לא מציגים  " פתרון ",  מהו אותו פתרון ?  ומה עלולות להיות השלכותיו ההרסניות ?  כל אלה שוליים לעומת האידיאל הרואה בהצגת פתרון כלשהו כחשובה יותר מן התוצאות שיביא בפועל .  לא מפליא אם כן , " שתכנית ההפרדות "  של הרצוג ,  שאושרה השבוע פה אחד בוועידת העבודה כוללת את הרעיון להעברת שטחי A לשליטת הרשות באופן חד צדדי .  
תפישת עולם זו ,  שהרצוג כמובן אינו היחיד שמחזיק בה ,  אינה מתכתבת לא עם ההיסטוריה וודאי שלא עם המציאות של המזרח התיכון .  שורשי רעיונות אלה ,  מקורם בתרבות המערבית- אירופית המודרנית ,  ובמיוחד בהסכמים שנחתמו בין המעצמות לאחר שתי מלחמות העולם ,  אז הוחלט על חלוקת גבולות ואזורי השפעה במסגרת וועידות פסגה שסיכומן היה חתימה על ניירות המהווים אסמכתא להשגת פתרון .  הסכמים אלו  ( שאת חלק מתוצאותיהם אנו רואים היום בהתפוררות הגבולות במדינות סביבנו )  ,  המשיכו להוות מודל לפתרון סכסוכים נכון ,  ולמנהיגות ראויה .  דרך זו ליישוב מחלוקות ודאי שאינה בלתי ראויה ,  אך ההתבוננות בה כאידיאל שאין בלתו ,  הנה בלתי אפשרית נוכח המצב בשטח .  
האמונה כי ישנו בהכרח פתרון מלאכותי ובר יישום לכל בעיה ולכל קונפליקט ,  היא מנת חלקו של האדם המודרני ומונעת במידה רבה מן התאוצה הטכנולוגית סביבנו .  התחושה כי לכל בעיה ניתן למצוא פתרון ,  לכל מכאוב של הנפש יש פתרון כימי ,  עבור כל מגבלה ניתן להמציא אפליקציה ,  כל יישום שעבד עליו הקלח ניתן לשדרוג ולכל מחלה ניתן בדרך זו או אחרת לספק מזור ,  השתרשו במחשבה המערבית .  ביטוי מובהק לכך ניתן לראות בדבריו של הרצוג ,  הדורש שוב ושוב פתרון ,  משל היה הסכסוך עם המוסלמים  " באג "  פתאומי בתוכנה שיש להציג ללקוח פתרון ישים עבורו בפגישת הסקייפ הקרובה .  

גישה זו ,  הרואה באדם עליון על המציאות והזמן ,  מנוגדת אגב בתכלית לתפישה המוסלמית .  שכן פירושה של המילה  " אסלאם "  הוא כניעה ,  כניעה בפני אללה ובפני רצונו .  

מסביבנו ,  הופכים בזה אחר זה ,  הסכמים שנחתמו וגבולות שחולקו לבלתי רלוונטיים במהירות מסחררת ,  רק ביום חמישי האחרון פורסמו נתונים לפיהם מספר קורבנות האדם במלחמת העדות והדת בסוריה ,  קרוב לחצי מיליון .  זוהי אותה סוריה ,  שפתרון מיוחל מולה היה כרוך במסירת הגולן למשטר אסד .  ניתן לומר כי לכל הפחות ,  אפשר אולי להניח לחתירה העיוורת אחר פתרון באשר הוא פתרון .  אין זה אומר כמובן ,  כי לעולם בשום קונסטלציה לא ניתן יהיה להגיע להסדרים הגיוניים יותר מאלה הקיימים כיום ,  מול הסונים ביהודה ושומרון .  גם בכדי להיטיב עם מצבה של חלק משמעותי מן האוכלוסייה שם ,  שלדעתי לבו של אף אזרח ישראלי לא יכול להיות שלם עמו ,  וכמובן גם לטובת אזרחי ישראל בטווח הרחוק .  
לפרסום מאמרים בוואלה דעות לחצו כאן
המאמרים המתפרסמים במדור הדעות משקפים את עמדת הכותבים בלבד .  

דעה :  על הפתרון  מותר לומר :  למצב ביהודה ושומרון אין פתרון כרגע
הרצוג ומפלגת העבודה מתעקשים להתקבע עוד ועוד בעמדות ובתפישות שבינן ובין המציאות כיום בעולם ,  ובמזרח התיכון בפרט - אין הרבה

