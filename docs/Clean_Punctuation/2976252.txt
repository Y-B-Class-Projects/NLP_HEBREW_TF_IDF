דיון בערעורו של משה קצב :  חמישה דברים שאתם צריכים לדעת היום
הנשיא לשעבר ערער על ההחלטה שלא לנכות שליש ממאסרו .  נתניהו יגיע לקניה במסגרת ביקורו באפריקה .  הוועדה לביקורת המדינה תדון בהסכם הפיוס עם טורקיה ועוד שני דברים שאתם צריכים לדעת היום
אתם צריכים לדעת שהיום יתקיים בבית המשפט המחוזי מרכז בלוד דיון בעניין הערעור שהגיש הנשיא לשעבר משה קצב על החלטת ועדת השחרורים שלא לנכות שליש מעונש המאסר שהוטל עליו .  קצב ,  הנושא עונש מאסר של שבע שנים משום שהורשע באונס ,  לא יתייצב לדיון .  זאת ,  בעקבות בקשת עורך דינו ציון אמיר .  ועדת השחרורים דחתה את בקשתו של קצב לקיצור עונשו ,  בין היתר משום שלא הביע חרטה על האונס ועל המעשים המגונים שבהם הורשע ,  ולא קיבל אחריות על מעשיו .  
אתם צריכים לדעת שהיום זהו יומו השני של ראש הממשלה בנימין נתניהו בביקורו ההיסטורי באפריקה .  אתמול נחת נתניהו באנטבה שבאוגנדה ,  שם השתתף בטקס לציון 40 שנה ל"מבצע יונתן ",  המבצע שבו נפל אחיו .  היום הוא צפוי להגיע לקניה ,  שבה ייפגש עם הנשיא ועם בכירים נוספים .  בהמשך הביקור יגיע נתניהו לרואנדה ,  ויסיים את המסע באתיופיה .  הוא צפוי לשוב לישראל ביום שישי .  
אתם צריכים לדעת שהיום תדון הוועדה לביקורת המדינה בראשות ח"כ קארין אלהרר  ( יש עתיד )  בהסכם הפיוס עם טורקיה .  הדיון יתקיים תוך בחינת תהליך קבלת ההחלטות בעת המשט לעזה ב-2010 ,  נקודת המפנה שהובילה למשבר ביחסים עם טורקיה .  הדיון יתקיים לאור ממצאי דוח מבקר המדינה בעניין .  במסגרת ההסכם ,  ישראל תפצה את טורקיה על תקרית משט המרמרה ובתמורה ,  טורקיה תחוקק חוק שימנע הגשת תביעות נגד קציני צה"ל וחייליו שהיו קשורים למבצע .  בנוסף לכך ,  ישראל תקל במצור על עזה וטורקיה תגביל את פעולות חמאס בשטחה .  
אתם צריכים לדעת שהיום לפני 66 שנים ,  בשנת 1950 ,  התקבל חוק השבות בכנסת .  החוק מבטא את היותה של מדינת ישראל מדינת העם היהודי כולו .  הוא מעניק לכל יהודי את הזכות לעלות לארץ ישראל ,  לקבל תעודת עולה ולהשתקע במדינה .  תעודת העולה מקנה תעודת זהות ישראלית .  החוק מחריג יהודים שפועלים נגד המדינה ,  עלולים לסכן את הציבור או בעלי עבר פלילי שיש בכוחו לסכן את הציבור בישראל .  חוק השבות העלה את השאלה על מיהו יהודי .  הגרסה המקורית לא כללה פירוט והושארה לפרשנות בית המשפט .  ב-1970 תוקן החוק ויהודי הוגדר  " מי שנולד לאם יהודייה ,  או שהתגייר ואינו בן דת אחרת ".  מכאן התפתחה מחלוקת חדשה והיא בשאלת הסמכות לגיור .  
אתם צריכים לדעת שהיום לפני 20 שנה ,  בשנת 1996 ,  נוצרה הכבשה דולי שהיא השיבוט הגנטי הראשון בעולם של יונק הנוצר מתא בוגר .  דולי שובטה בניסוי מדעי במכון מחקר בסקוטלנד .  השם ניתן לה על שמה של השחקנית דולי פרטון .  דולי אמנם המליטה שישה טלאים אך לא האריכה ימים ומתה בשנת 2003 ,  כשהיא בת שש בלבד .  היא הורדמה והומתה משום שסבלה ממחלת ריאות.יצירתה של הכבשה דולי מהווה פריצת דרך בעולם המדע בתחום השיבוט הגנטי .  מאז דולי שובטו בעלי חיים נוספים כמו כלב וחתול .  בשל החשש משיבוט בני אדם מדינות רבות חוקקו חוקים מגבילים .  

דיון בערעורו של משה קצב :  חמישה דברים שאתם צריכים לדעת היום
הנשיא לשעבר ערער על ההחלטה שלא לנכות שליש ממאסרו .  נתניהו יגיע לקניה במסגרת ביקורו באפריקה .  הוועדה לביקורת המדינה תדון בהסכם הפיוס עם טורקיה ועוד שני דברים שאתם צריכים לדעת היום

