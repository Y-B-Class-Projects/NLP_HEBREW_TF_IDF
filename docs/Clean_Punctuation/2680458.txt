עוד מכתב :  29 ח"כים לנתניהו  - " בטל שחרור אסירים "
 לאחר מכתב אתמול שבו קראו שרים וח"כים לראש הממשלה לא לשחרר אסירים פלסטינים במסגרת המו"מ ,  הצטרפו היום 29 לקריאה . " לא ייתכן שמדינה תשחרר רוצחים ,  והטרור יימשך "
" מתקפת המכתבים "  נגד נתניהו ממשיכה :  אחרי שאתמול דרשו שבעה שרים מראש הממשלה ,  בנימין נתניהו ,  לכנס את מליאת הממשלה לדיון על שחרור האסירים הביטחוניים ,  הצפוי להתקיים בחודש הבא כחלק מחידוש המשא ומתן עם הפלסטינים ,  שלחו הבוקר  ( שלישי )  29 חברי כנסת מכתב לנתניהו ובו כתבו : " לאור מקרי הרצח המחרידים שאירעו בימים האחרונים ,  נבקש לבטל את שחרור המחבלים המתוכנן במסגרת חידוש המשא ומתן עם הפלסטינים ".  עוד נכתב : " לא ייתכן שמדינה חפצת חיים תשחרר רוצחים ,  ובה בעת ,  ותוך כדי משא ומתן יימשכו פעולות הטרור ".  
על המכתב חתמו תשעה חברי הכנסת של הבית היהודי  אחרי ששלושת שרי המפלגה חתמו על מכתב דומה אתמול ,  12 חברי כנסת מהליכוד-ביתנו ,  ובהם סגן שר החוץ ,  זאב אלקין ,  סגן שר הביטחון ,  דני דנון ,  וסגן השר אופיר אקוניס .  על המכתב חתם גם יו"ר הקואליציה ,  יריב לוין ,  שאמר הבוקר בראיון ל"אל מוניטור "  כי אם נתניהו יציג הסכם עם הפלסטינים , " באותו הרגע הוא יאבד את בסיס הכוח שלו בליכוד ולא יוכל להמשיך להיות ראש ממשלה ".  גם ארבעה חברי כנסת מש"ס ,  ובהם אלי ישי ,  חתמו על המכתב ,  וכן שלושה ח"כים מיהדות התורה וחבר הכנסת דוד צור מ"התנועה ".  
יותר ממה שהמכתב מלמד על ההתנגדות בכנסת ובממשלה לשחרור האסירים ,  הוא יכול ללמד על הקשיים שיהיו לנתניהו אם יבחר להתקדם בתהליך המדיני .  בשבוע שעבר פורסם מכתב דומה ,  ובו כמה חברי כנסת ושישה סגני שרים קראו לנתניהו שלא לוותר על שטחים במסגרת המשא ומתן .  בבית היהודי ובליכוד מעריכים זה זמן כי בכוונתו של נתניהו לשאת נאום מדיני משמעותי ובו יבקש לקדם הסדר ביניים ארוך טווח עם הפלסטינים .  עושה רושם שריבוי המכתבים הפומביים ,  מטרתו לאותת לנתניהו על המספר הגדול של חברי הכנסת שלא יעמדו מנגד אם אכן יבקש להביא לאישור הממשלה הסדר ביניים .  
עם זאת ,  נתניהו יכול לשאוב עידוד מכך שרוב חברי סיעתו ,  16 מתוך 31 ,  לא חתמו על המכתב שפורסם היום או על מכתב השרים שפורסם אתמול ,  וכן מהעובדה שגם מרבית חברי ש"ס ויהדות התורה ,  הנמנות עם סיעות האופוזיציה ,  נמנעו מלחתום .  באופן דומה נהגו גם כל 19 חברי יש עתיד ומרבית חברי התנועה .
 לקריאה נוספת:רצח החיילים :  7 שרים דורשים לעצור שחרור אסיריםהחטיפה והרצח בגדה :  החשש הגדול של צה"ל התממש"שחרור נוסף של אסירים פלסטינים - עוד החודש "  

עוד מכתב :  29 ח"כים לנתניהו  - " בטל שחרור אסירים "
 לאחר מכתב אתמול שבו קראו שרים וח"כים לראש הממשלה לא לשחרר אסירים פלסטינים במסגרת המו"מ ,  הצטרפו היום 29 לקריאה . " לא ייתכן שמדינה תשחרר רוצחים ,  והטרור יימשך "
 
