רבנים לרה"מ : " בטל צו המעצר לרב דב ליאור "
 בעקבות צו המעצר נגד הרב שהביע את הסכמתו עם ספר העוסק בהריגת גויים וסירב להיחקר ,  פנו 70 רבנים לנתניהו בבקשה לבטל את הצו . " אנשי שמאל אמרו דברים קשים יותר "
 כ-70 רבנים חתמו בימים האחרונים על עצומה בה הם פונים אל ראש הממשלה בנימין נתניהו ואל שר המשפטים יעקב נאמן בבקשה לבטל את צו המעצר שהוצא נגד הרב דב ליאור ,  רבה של חברון ומבכירי הפוסקים ההלכתיים של הציונות הדתית .  צו המעצר נגד ליאור הוצא בעקבות סירובו להתייצב לחקירה בחשד להסתה לגזענות ולאלימות .  הזימון לחקירה הגיע לאחר שהרב ליאור הביע את הסכמתו עם הספר  " תורת מלך ",  העוסק בהלכות הריגת גויים בשעת מלחמה .  
על העצומה ,  שתתפרסם מחר בבוקר בעיתון  " מקור ראשון ",  חותמים בין היתר רבנים בכירים ומוכרים בציונות הדתית ,  בהם חבר הכנסת לשעבר הרב חיים דרוקמן ,  המשמש כראש ישיבת אור עציון ,  הרב דוד סתיו ,  העומד בראשות ארגון רבני צהר ,  הרב אליקים לבנון ,  רב היישוב אלון מורה ,  הרב אליעזר מלמד ,  רב היישוב הר ברכה ועוד .
 בעצומה כותבים הרבנים : " אנו ,  החתומים מטה :  רבנים ,  ראשי ישבות הסדר ,  ראשי ישיבות גבוהות ,  ראשי ישיבות תיכוניות ,  ראשי מכינות ,  מורים ,  מנהלי בתי ספר ואחרים ,  מוחים בזה על צו המעצר שהוציאו משטרת ישראל והפרקליטות לרב דב ליאור שליט"א .  אנו רואים בזאת ביזיון לתורה ולומדיה ,  ניסיון לבלום את חופש הביטוי של הרבנים באמצעים חמורים ,  בלתי מקובלים ואנטי דמוקרטים ,  אשר מעולם לא ננקטו כנגד אנשי רוח מהשמאל למרות ביטויים קיצוניים ביותר נגד המדינה ואזרחיה ". 
למרות הקריאה לבטל את צו המעצר נגד הרב ליאור ,  הרבנים מדגישים בעצומה כי אין בחתימתם נתינת הסכמה לספר  " תורת מלך "  אשר הוביל לצו המעצר נגד ליאור .
 
רבנים לרה"מ : " בטל צו המעצר לרב דב ליאור "
 בעקבות צו המעצר נגד הרב שהביע את הסכמתו עם ספר העוסק בהריגת גויים וסירב להיחקר ,  פנו 70 רבנים לנתניהו בבקשה לבטל את הצו . " אנשי שמאל אמרו דברים קשים יותר "
 
