פוטר העורך שפרסם את תמונת רה"מ במדי נאצי
כפי שפורסם לראשונה בוואלה ברנז'ה ,  זמן קצר לאחר שהעלה את התמונה לדף הפייסבוק שלו זומן העורך גלעד הלפרן לשימוע .  היום הוחלט להפסיק את עבודתו באתר מבית ידיעות אחרונות .  הלפרן : " מדובר בבדיחה לא מוצלחת "
 העורך ב-ynet גלעד הלפרן פוטר מתפקידו ,  בעקבות פרסום תמונתו של ראש הממשלה בנימין נתניהו במדי קצין נאצי .
 הלפרן שמשמש כעורך האתר באנגלית ,  פרסם ביום חמישי את התמונה בדף הפייסבוק שלו .  הוא מיהר להסירה ,  אולם בלשכת רה"מ הספיקו להגיש תלונה במשטרה .  בנוסף ,  כפי שפורסם לראשונה בוואלה ברנז'ה ,  הוא זומן לבירור משמעתי ושימוע לפני פיטורים .  היום ,  לאחר שנחקר במשטרה ,  פוטר הלפרן מתפקידו .
 בשימוע הודיע עורך האתר ערן טיפנברון להלפרן כי החליט להפסיק את עבודתו משום שנהג בחוסר אחריות הנדרשת מעורך .
 מ-ynet נמסר בתגובה : " אנו מגנים כל ניסיון של הסתה ורואים זאת בחומרה רבה .  עם היוודע על פרסום התמונה בעמוד הפייסבוק האישי של העובד ,  הוא זומן לשימוע לאחריו הוחלט על סיום תפקידו באתר ". 
הלפרן מסר בתגובה : " היה זה ליקוי רגעי בשיקול הדעת שאני מתחרט עליו .  לא אני יצרתי את התמונה והיא צורפה לפוסט סאטירי שעלה בעמוד הפייסבוק הפרטי שלי ,  ולא הובן כראוי .  מהר מאוד הבנתי כי מדובר בבדיחה לא מוצלחת והסרתי אותו .  אני נכד לניצולי שואה ודבריו של ראש הממשלה שניקו את היטלר מאחריות קוממו אותי .  מעולם לא היתה לי כוונה להסית נגד ראש הממשלה ".  

פוטר העורך שפרסם את תמונת רה"מ במדי נאצי
כפי שפורסם לראשונה בוואלה ברנז'ה ,  זמן קצר לאחר שהעלה את התמונה לדף הפייסבוק שלו זומן העורך גלעד הלפרן לשימוע .  היום הוחלט להפסיק את עבודתו באתר מבית ידיעות אחרונות .  הלפרן : " מדובר בבדיחה לא מוצלחת "
 
