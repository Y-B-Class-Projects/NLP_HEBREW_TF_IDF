נתניהו פועל כשליח ארה"ב למזרח התיכון
לנתניהו אין סיבה לתמוך במורדים על פני משטר  " השלום הקר "  של אסד ,  אולם התנגדות נתניהו לחימוש הרוסי מעצימה הקשר עם ארה"ב ,  ומתנגדת לדריסת רגל איראנית באזור ,  וטוב שכך
המלחמה הקרה של המאה הקודמת לא הייתה קרה .  אתם מוזמנים לשאול את אזרחי קוריאה או וייטנאם ,  אצלם המצב היה חם .  חם מאוד אפילו .  ארצות הברית ושות' ,  כמו גם ברית המועצות ושות' ,  בחרו לנהל מלחמה אחת בשנייה .  אך ראו זה פלא ,  הן בחרו לעשות זאת בשדות זרים .
 בווייטנאם ,  כמו בקוריאה ,  האמינו האמריקאים שחובה עליהם לתמוך בצד הקפיטליסטי של האי ,  בעוד הסובייטים תמכו בצד הקומוניסטי .  במקרה ,  גם הסידור הגיאוגרפי חזר על עצמו :  דרום מול צפון .  בשני המקרים תהליך ההסלמה היה הדרגתי .  קודם הביע כל צד תמיכה בשותף שלו בהכרזות וגינויים בתקשורת .  לאחר מכן ,  מימון  " השותף ",  לאחר מכן חימוש ממשי ולבסוף נשלחו חיילים .  
באופן כללי ,  אין ספק שארה"ב ושות' צדקו .  הדיקטטורה הקומוניסטית לא הביאה בשורה חיובית לעולם .  אם נסתכל על שרידי מבצרים קומוניסטיים ,  כמו צפון קוריאה ,  נמצא עצמנו מודים לארה"ב על כי עשתה את המיטב כדי להגביל את הרחבת התופעה ,  שכן המשטר הצפון-קוריאני ממשיך עד היום להשליט טרור לא רק על אזרחיו ,  אלא על כל העולם .  
רבות נכתב על מלחמת האזרחים בסוריה ועל כך שהיא למעשה ביטוי של המלחמה הקרה-חמה שעוד קיימת בין ארה"ב לרוסיה .  כל מעצמה בחרה לה  " גיבור "  מקומי ובו היא תומכת בשלב זה באמצעות מימון וחימוש .
 מוטלת לא מעט ביקורת על ממשלת ישראל בימים האחרונים על החלטתה להתייצב נגד הנשיא אסד בעימות הזה .  הפגזת מפעלי הנשק בסוריה ונסיעתו של ראש הממשלה בנימין נתניהו לרוסיה ,  בניסיון לשכנע את הנשיא ולדימיר פוטין להפסיק את אספקת החימוש לממשל אסד ,  מעבירים מסר ברור :  אנחנו שותפים מקומיים של ארה"ב בעימות הנוכחי .  ואני חושב שנתניהו נוקט במדיניות שקולה .  
במבט ראשון לא נראה הגיוני שישראל תתמוך בצבא המורדים בסוריה ;  צבא של אחים מוסלמים שאינם מסמלים בלשון המעטה את הערכים המערביים היקרים לליבנו ,  כמו זכויות אדם ,  דמוקרטיה ושלטון החוק .  כמו כן ,  בשנים האחרונות שרר סוג של  " שלום יציב אך קר "  בינינו לבין סוריה .  מצד שני ,  אי-אפשר להתעלם מן העובדה שאסד נתמך בעיקר על ידי איראן .  אם הוא ינצח את המורדים ויישאר בשלטון ,  דריסת הרגל של איראן באזורנו תתרחב באופן משמעותי .  כל מילה נוספת מיותרת .
 האמת היא ,  שכל הדיון הזה הוא תיאורטי ,  כאילו יש לנתניהו ברירה .  הרי הוא לא יכול לבקש מארה"ב להיות ערבה לביטחוננו מול האיום האיראני ,  ובאותו זמן לתמוך בממשל אסד הממומן על ידי איראן .  מעבר לכך ,  כל השכנים שלנו ממילא רואים אותנו כשלוחה של ארה"ב .  וטוב שכך .  מדובר בתובנה שמחזקת את כושר ההרתעה שלנו ,  ומבטיחה לנו שקט יחסי .
 למרות שבשל מיטתו המעופפת נתניהו מאבד גובה בזמן האחרון ,  הוא יודע היטב מי שותפו למיטה המדינית והוא שומר נאמנות לשותף זה ,  על מנת להבטיח את האינטרסים של מדינת ישראל .
 הכותב ,  עו"ד כלב מאיירס ,  הוא מייסד מכון ירושלים לצדק 

נתניהו פועל כשליח ארה"ב למזרח התיכון
לנתניהו אין סיבה לתמוך במורדים על פני משטר  " השלום הקר "  של אסד ,  אולם התנגדות נתניהו לחימוש הרוסי מעצימה הקשר עם ארה"ב ,  ומתנגדת לדריסת רגל איראנית באזור ,  וטוב שכך

