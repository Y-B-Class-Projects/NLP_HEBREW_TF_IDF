נתניהו בגבול מצרים : " סדר העדיפויות השתנה "
 על רקע התגברות המתיחות בדרום ,  ערך ראש הממשלה נתניהו סיור בגבול מצרים כדי לבחון את התקדמות בניית הגדר והבהיר : " בשביל שלום צריך ביטחון ".  במקביל ,  נשלחו כוחות נוספים לגבול
ראש הממשלה ,  בנימין נתניהו ,  ערך היום  ( שלישי )  סיור בגבול הגדר המערבי עם מצרים במטרה לבחון את התקדמות בניית הגדר מקרוב .  נתניהו אמר כי לוח הזמנים של בניית הגדר יקוצר ב-3 חודשים נוספים וצפוי להסתיים בספטמבר 2012 . " הגבול שלנו עם מצרים הוא גבול של שלום ,  בשביל להמשיך בשלום צריך ביטחון ולשם כך צריך גדר .  הבנייה המהירה של הגדר חשובה לשלום ולביטחון .  פעלתי להקים גדר שתהיה קודם כל נגד מסתננים ואחר כך נגד פעולות מחבלים והיום סדר העדיפויות השתנה ". 
מתיחות בדרום - כותרות אחרונות:צה"ל מתגבר כוחות :  חטיבת כפיר ירדה לדרוםמתח בדרום : " יותר לחוץ כאן מאשר בגבול הלבנוני"הממשלה אישרה :  תוקם גדר בגבול מצרים
שינוי סדר העדיפויות ,  עליו דיבר נתניהו משתקף בהיערכות צה"ל בגזרה הדרומית .  שבועות אחדים לאחר מתקפת הטרור המשולבת בגזרת אילת ,  ועל רקע תקרית הירי ביום ראשון ,  החליטו בצה"ל לתגבר את הכוחות בגבול ישראל מצרים על מנת להיערך לקראת אפשרות של פיגוע נוסף .  לשם כך ,  נשלח בסוף השבוע האחרון גדוד של חטיבת כפיר לסייע למערך האבטחה ,  זאת על אף שגדודים נוספים מתגברים שם כבר מספר שבועות .  
גורם צבאי התייחס להחלטה ואמר כי גבול ישראל-מצרים נמצא תחת התרעה כבר מספר שבועות מחשש לפיגוע משולב על ידי חוליות טרור השוהות בסיני ,  וחטיבת כפיר לוקחת חלק במאמץ המבצעי לסכל כוונות מהסוג הזה .  כמו כן ,  מודים גורמי צבא בפיקוד הדרום כי האווירה בגבול השתנתה באופן קיצוני ,  ומעתה מתבצעים סיורים לאורך הגבול .  אחד הלוחמים השוהה בגבול סיפר כי  " האווירה כאן יותר לחוצה מאשר בגבול הלבנוני .  יש כאן הקפדה על הכללים ,  נעים בצורה מאובטחת עם מיגון קבע ולא מורידים קסדה למרות החום .  יש כאן חשש גדול מחטיפה ". 

נתניהו בגבול מצרים : " סדר העדיפויות השתנה "
 על רקע התגברות המתיחות בדרום ,  ערך ראש הממשלה נתניהו סיור בגבול מצרים כדי לבחון את התקדמות בניית הגדר והבהיר : " בשביל שלום צריך ביטחון ".  במקביל ,  נשלחו כוחות נוספים לגבול

