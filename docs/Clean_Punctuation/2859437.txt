אלקין : " בגין לא צריך להיפגע - הצטרף אחרון לממשלה "
 שר הקליטה ,  שימונה הערב לשר לענייני ירושלים ,  בראיון לאולפן וואלה ! NEWS : " שטייניץ לא מרוצה מרוטציה בקבינט ?  גם אני לא מאושר מזה ".  על חזן : " הוא לא יישאר מאחור ,  אבל סגן שר החוץ לא על הפרק "
 אין רגע של שקט בממשלת נתניהו :  בסוף השבוע בני בגין התפטר ,  אורן חזן דרש שדרוג במעמדו ויובל שטייניץ וזאב אלקין ייאלצו לחלוק כסא אחד בקבינט המדיני בטחוני .  שר הקליטה התייחס לנושאים בריאיון מיוחד לאולפן וואלה ! NEWS .
" זה לא סוד שבגין צורף ברגע האחרון לממשלה ואפילו הופתע ",  אמר אלקין . " היה ברור שאם ארדן יצטרף ,  מי שנכנס אחרון ייצא .  עוד סיבה היא ששאר החברים התמודדו בפריימריז ,  והוא שוריין ולא נבחר .  אני לא חושב שיתפטר מהכנסת .  גם ח"כ יכול לתרום ,  וגם בגין יודע את זה ".  
על ההתעקשות על תיק ירושלים אמר אלקין : " הסיכום ביני לבין ראש הממשלה היה שבנוסף לתיק הקליטה ,  אמשיך לפעול בעניינים מדיניים בטחוניים .  לכן ,  באופן טבעי ,  ברגע שנוצר צורך לקחת ממני את התיק לעניינים אסטרטגיים ,  היה ברור לראש הממשלה שצריך סיכום אלטרנטיבי .  כל חיי אני סביב ירושלים ,  ועבדתי לא מעט מול ראש העיר ". 
הערב ,  צפוי אלקין להתמנות לשר לענייני ירושלים . " אני לא חושב שזה גרם לראש הממשלה להפר הבטחה לברקת וביזה אותו ",  אמר . " גם הסיכום איתי היה פומבי ומפורש .  הרי היינו כפסע מכך שבנט יהיה השר לירושלים ,  וזה מה שניר ברקת רצה למנוע יותר מכל .  ראש הממשלה מראש השאיר אופציה שהוא ימנה שר לענייני ירושלים ".  
על הרוטציה עם שטייניץ בקבינט המדיני בטחוני ,  שותפות שממנה שטייניץ הביע הסתייגות ,  אמר אלקין : " שטייניץ לא מרוצה מהרוטציה ?  גם אני לא מאושר מזה שלמרות הסיכום עם ראש הממשלה שאהיה חבר מלא בקבינט ,  בסוף צריך רוטציה .  אבל ראש הממשלה הסביר לי את הקושי המשפטי שנוצר ,  ובלי חדווה גדולה הסכמתי ". 
לסיכום ,  התייחס שר הקליטה לרצונו של אורן חזן לקבל תפקיד משמעותי יותר מח"כ כבר עכשיו . " אני יכול להבין את רצונו של לבוא לידי ביטוי ,  ואני לא חושב שחזן יישאר מאחור ",  אמר . " או שתהיה חלוקת תפקידים בין כל חברי הסיעה או שלחילופין יהיו בחירות בסיעת הליכוד .  אבל אני לא חושב שתפקיד סגן שר החוץ בכלל על הפרק .  יש שם מישהי שראש הממשלה מינה ",  אמר בהתייחסו לח"כ ציפי חוטובלי .  

אלקין : " בגין לא צריך להיפגע - הצטרף אחרון לממשלה "
 שר הקליטה ,  שימונה הערב לשר לענייני ירושלים ,  בראיון לאולפן וואלה ! NEWS : " שטייניץ לא מרוצה מרוטציה בקבינט ?  גם אני לא מאושר מזה ".  על חזן : " הוא לא יישאר מאחור ,  אבל סגן שר החוץ לא על הפרק "
 
