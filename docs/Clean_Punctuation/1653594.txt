בגלל המשבר :  ביקור מיטשל בישראל נדחה
שליח ארה"ב למזרח התיכון לא יגיע היום לישראל כל עוד ישראל לא תביע נכונות להתחייב למגעים עם הפלסטינים ,  כך הצהיר גורם בכיר בממשל אובמה . " יחסי ישראל-ארה"ב עומדים במבחן "
 ביקורו המתוכנן בישראל של שליח ארצות הברית למזרח התיכון ,  ג'ורג' מיטשל ,  נדחה ,  כך הודיעה הבוקר  ( שלישי )  שגרירות ארה"ב בישראל לנשיא שמעון פרס שאמור היה להיוועד עם מיטשל .  בעיתון ה"ניו יורק טיימס "  דווח כי גורם בממשל אובמה מסר כי ביקורו של מיטשל מותנה בהתחייבותה של ישראל להשיג התקדמות משמעותית במגעים עם הפלסטינים .  
לדברי הגורם ,  במהלך השיחה  " המתוחה "  עם נתניהו העלתה קלינטון מספר נושאים  " בוערים ",  ביניהם  " הסטטוס של ירושלים ".  לדבריו ,  ארה"ב מצפה מישראל להגיב באופן רשמי עוד היום ולהתייחס להכרזות בדבר תוכנית הבנייה בעיר . " אנחנו חייבים לקבל הבטחה שדברים כאלה לא יחזרו על עצמם .  אם ישראל אינה מסוגלת לבצע התחייבות כזאת ,  הדבר מעורר שאלות לגבי יכולתה להתחייב לתהליך השלום וליחסים עם ארה"ב בפרט .  ממשל אובמה רואה בהצלחת תהליך השלום במזה"ת חשיבות עליונה ,  ומצפה מנתניהו להתחייב באופן מלא לשיחות שלום .  אנחנו מעמידים זאת במבחן ",  אמר הגורם .
 במקביל הצהיר דובר מחלקת המדינה האמריקאית פיליפ קראולי כי  " אין זו שאלה של 'האם מיטשל יבוא לאזור' ,  אלא של 'מתי הוא יבוא' .  אנו רוצים לוודא ששני הצדדים יתחייבו לכך שבביקורו של מיטשל ייעשו מאמצים לקידום המגעים ",  בהתייחסו להחלטת ישראל לבנות 1,600 יחידות דיור במזרח ירושלים .  לדבריו ,  וושינגטון ממתינה עדיין לתגובתה הרשמית של ישראל בנוגע לנקודות שהועלו בשיחת טלפון שהתקיימה ביום שישי בין הילרי קלינטון ובנימין נתניהו .  כפי הנראה בשלב זה ,  מיטשל צפוי לטוס בהמשך היום ישירות לרוסיה ,  שם ינהל פגישה עם נציגי הקוורטט .
 בתוך כך ,  בקונגרס האמריקאי נשמעו גם קולות אחרים ,  אשר צידדו בישראל וביקרו את ממשל אובמה .  חברי הקונגרס ,  ג'ו ליברמן וג'ון מקיין ,  קראו אמש לממשל אובמה להפסיק לגנות ולבקר את ישראל .  
הסנטור ג'ו ליברמן ,  חבר המפלגה הדמוקרטית ,  טען כי יש להניח בצד את ה-"מריבה "  עם ישראל ,  אשר מהווה חלון הזדמנויות מסוכן אשר אויביה של ארה"ב ,  בראשם אירן ,  יכולים לנצל .  ליברמן הוסיף כי ביקורתו של סגן הנשיא האמריקאי ביידן על ישראל היתה  " חריפה מדי ".  
לדבריו הצטרף גם חבר המפלגה הרפובליקנית ,  הסנטור ג'ון מקיין ,  אשר הפסיד לאובמה בבחירות לנשיאות ב-2008 .  מקיין הזכיר את היחסים המתמשכים והטובים בין ארה"ב וישראל ,  ואף ציין לשבח את החלטת ראש הממשלה נתניהו להתנצל בפומבי על התקרית .
 אתמול הודיע ראש הממשלה בנימין נתניהו כי בכוונת ממשלתו להמשיך לבנות בבירה . " הבנייה בירושלים תימשך בכל מקום כפי שהיה מקובל ב-42 השנים האחרונות ",  אמר נתניהו בישיבת סיעת הליכוד שנערכה במשכן הכנסת .  ראש הממשלה הוסיף כי החלטת הקבינט על סיום ההקפאה בתום עשרת החודשים מחייבת .  את הדברים אמר ראש הממשלה במענה לשאלת ח"כ ציפי חוטובלי בנוגע להשלכות העימות עם ארה"ב ,  על סוגיית הקפאת הבנייה בהתנחלויות .
 עדכון ראשון :  00:31

בגלל המשבר :  ביקור מיטשל בישראל נדחה
שליח ארה"ב למזרח התיכון לא יגיע היום לישראל כל עוד ישראל לא תביע נכונות להתחייב למגעים עם הפלסטינים ,  כך הצהיר גורם בכיר בממשל אובמה . " יחסי ישראל-ארה"ב עומדים במבחן "
 
