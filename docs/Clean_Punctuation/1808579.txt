נתניהו : " נפעל בתקיפות ובתבונה לשמר השקט "
 דקות לפני שהמריא לרוסיה ,  התייחס ראש הממשלה להסלמה בדרום ולפיגוע בירושלים והבטיח כי הגורמים שמנסים להפר את השקט , " ייגלו שלממשלה ,  לצה"ל ולציבור יש רצון ברזל להגן על המדינה "
  ( באדיבות הערוץ הראשון )  
" מאז שקמה הממשלה קבענו מדיניות ברורה בנושא הביטחון ,  שתמציתה תגובה תקיפה לכל ניסון לפגוע באזרחים ,  וצעדי מנע שיטתיים ותקיפים נגד הטרור ",  כך אמר אמש  ( רביעי )  ראש הממשלה ,  בנימין נתניהו ,  בהתייחסו לפיגוע בירושלים ולהסלמה בדרום ,  דקות לפני שהמריא לרוסיה להיפגש עם הנשיא דימטרי מדבדב וראש הממשלה ולדימיר פוטין .  
ראש הממשלה הדגיש כי  " מדיניות זו הביאה לכך שעברנו עכשיו שנתיים של שקט וביטחון ,  אזרחי ישראל כולם נהנו מפירות השקט הזה .  יישובי הדרום חזרו לחיים נורמלים וגם תושבי הצפון ".  
נתניהו הסביר כי ישנם גורמים שמנסים להפר את השקט , " הם מנסים לבחון את מידת הנחישת שלנו ואת כוח העמידה של העם .  הם ייגלו שלממשלה לצה"ל ולציבור יש רצון ברזל להגן על המדינה ועל אזרחיה .  נפעל בתקיפות באחריות ובתבונה כדי לשמר את השקט והביטחון ששררו פה בשנתיים האחרונות ",  אמר ראש הממשלה .
 בתוך כך ,  תנועת חמאס מסרה כי איננה מעוניינת בהסלמה ,  אלא בשמירה על היציבות שאפיינה את התקופה האחרונה .  דובר התנועה ,  טהאר אל-נונו מסר בהתבטאות פומבית ראשונה של התנועה האיסלמית מאז הפיגוע בירושלים כי  " אנחנו מבקשים להדגיש שעמדתנו לפיה יש לשמור על היציבות וליצור את התנאים בשטח לשם כך נשארה כשהיתה ". 
אישה אחת נהרגה ועשרות נוספים נפצעו בפיגוע שאירע אתמול בשעות הצהרים ברחוב שז"ר בבירה .  זאת ,  לאחר שבשעות הבוקר המוקדמות נורו שני טילי גראד לאזור באר שבע מהם נפצעו שלושה בני אדם באורח קל וכן פצצות מרגמה לעבר חבל אשכול .
 השר לביטחון הפנים יצחק אהרונוביץ' קיים הערב הערכת מצב ביטחונית עם מפכ"ל המשטרה דודי כהן ,  במהלכה דן בהתפתחויות היממה האחרונה בדרום ובירושלים .  השר אמר כי הוא  " רואה בחומרה רבה את כוונות ארגוני הטרור לפגוע בביטחון אזרחי מדינת ישראל .  יש לרדוף ולהשיג את הגורמים העויינים המפרים את האיזון של אזרחי מדינת ישראל ,  על ארגוני הטרור להבין שלכל הפרה של האיזון יש מחיר ".  
עוד אמר השר כי  " המלחמה בטרור מתבצעת הרחק מאור הזרקורים ,  מדי יום ,  על ידי כלל הארגונים במערכת הביטחון .  אנחנו נאתר את התשתית שאחראית לפיגוע כדי לעקור את הטרור מהשורש ". 
בהערכת מצב הוחלט כי משטרת ישראל תעבור לפעילות מבצעית ברמה ג' ,  הגבוהה ביותר ,  אגף המבצעים יתגבר את מחוז ירושלים ומחוז הדרום ,  וכן יתקיימו הערכות מצב שוטפות עם כלל גופי הביטחון וההצלה .  המפכ"ל שיבח את ערנות האזרחים ואת שיתוף הפעולה באירוע .
  ( עדכון ראשון :  20:42 ) 

נתניהו : " נפעל בתקיפות ובתבונה לשמר השקט "
 דקות לפני שהמריא לרוסיה ,  התייחס ראש הממשלה להסלמה בדרום ולפיגוע בירושלים והבטיח כי הגורמים שמנסים להפר את השקט , " ייגלו שלממשלה ,  לצה"ל ולציבור יש רצון ברזל להגן על המדינה "
 
