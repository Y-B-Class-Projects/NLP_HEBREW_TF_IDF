לפיד נגד נתניהו : " החרמת נאום רוחאני - טעות "
 שר האוצר ,  שלאחרונה הגביר את התבטאויותיו המדיניות ,  אמר שהוראתו של נתניהו ,  להחרים את נאומו של נשיא איראן בעצרת האו"ם , " מזכירה את האופן בו נהגו מדינות ערב בישראל "
 מחלוקת פומבית בין ראש הממשלה בנימין נתניהו לשר האוצר יאיר לפיד :  אחרי שנתניהו הורה למשלחת הישראלית לאו"ם ,  בראשות השגריר רון פרושאור ,  להיעדר מאולם המליאה של העצרת הכללית בזמן נאומו של נשיא איראן חסן רוחאני ,  פרסם לפיד הודעה בה כינה את ההחלטה  " טעות ".  
נתניהו נימק בהודעה את ההחלטה להחרים את נאום רוחאני בכך ש"למרות 'מתקפת החיוכים' של נשיא איראן החדש ,  מדיניות המשטר לא השתנתה כלל ".  לדברי נתניהו , " רק בשבוע שעבר סירב רוחאני ,  כמו אחמדיניג'אד לפניו ,  להכיר בשואה כעובדה היסטורית .  כשמנהיגי איראן יחדלו מלהכחיש את השואה ולקרוא להשמדת ישראל ,  המשלחת הישראלית תקשיב לנאומיהם בעצרת הכללית ". 
אלא ששר האוצר ,  יאיר לפיד ,  חשב אחרת .  הוא החליט ,  בצעד חריג ,  לבקר באופן פומבי את מדיניות החוץ שמוביל נתניהו . " ישראל אינה צריכה להצטייר כסרבנית סדרתית של משא-ומתן וכמדינה שאינה מעוניינת בפתרונות בדרכי שלום ",  מסר . " עלינו לתת לאיראנים להיות סרבני השלום ,  ולא להיראות כמי שאינם פתוחים לשינויים ",  נכתב בהודעה מטעמו של לפיד .  
במה שמסתמן כעקיצה לעבר ראש הממשלה ,  הוסיף שר האוצר : " יציאה ממליאת האו"ם והחרמה אינה רלוונטית בדיפלומטיה הנוכחית ,  ומזכירה את האופן בו נהגו מדינות ערב כלפי ישראל ". 
גורמים בסביבתו של השר לעניינים אסטרטגיים יובל שטייניץ ,  שמייצג את ישראל בעצרת האו"ם ,  מתחו ביקורת על שר האוצר ואמרו כי  " לישראל יש מדיניות ברורה בנושא האיראני ,  שהוכיחה את עצמה לאורך השנים האחרונות ,  למשל בסוגיית הסנקציות .  חבל שלפיד ,  בסוגיה הזו ,  עסוק במתן עצות אחיתופל ".  שטייניץ ושגריר ישראל באו"ם ,  רון פרושאור ,  ייעדרו מהמליאה במהלך נאומו של נשיא איראן רוחאני ,  אך לא ייצאו ממנה בהפגנתיות אלא יימנעו מלכתחילה מלהיכנס פנימה .
 בשבועות האחרונים ,  אחרי העברת תקציב המדינה ,  הגביר יו"ר יש עתיד את המעורבות שלו בתחום המדיני .  על רקע ההתקררות ביחסים בינו ובין יו"ר הבית היהודי ,  נפתלי בנט ,  נשמע לפיד בשבועות האחרונים יוני יותר בדעותיו ,  אחרי שמיעט להתבטא בסוגיות מדיניות מאז כינונה של הכנסת ה-19 .  
בשבוע שעבר ,  למשל ,  התראיין לתכניתה של העיתונאית כריסטיאן אמנפור ברשת CNN ,  ואמר כי הוא  " שמח להאזין למוזיקה שמגיעה מאיראן ".  עם זאת ,  הוסיף כי  " היא חייבת להיות מלווה לא רק במילים ,  אלא גם במעשים ".  
לקריאה נוספת:אובמה :  הוריתי לקדם הסכם גרעיני מול איראןפיצול האישיות האיראני שיטלטל את עצרת האו"ם / פרשנותלפני נאום רוחאני באו"ם :  איראן שחררה 80 אסירים 

לפיד נגד נתניהו : " החרמת נאום רוחאני - טעות "
 שר האוצר ,  שלאחרונה הגביר את התבטאויותיו המדיניות ,  אמר שהוראתו של נתניהו ,  להחרים את נאומו של נשיא איראן בעצרת האו"ם , " מזכירה את האופן בו נהגו מדינות ערב בישראל "
 
