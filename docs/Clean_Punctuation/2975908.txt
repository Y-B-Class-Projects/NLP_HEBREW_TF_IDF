 " ביקור היסטורי ":  נתניהו המריא לאפריקה לציון 40 שנה למבצע אנטבה
ראש הממשלה יפתח את ביקורו בטקס למבצע אנטבה באוגנדה ובהמשך ייפגש עם מנהיגי שבע מדינות ממזרח אפריקה .  על רקע הביקורת הציבורית ,  הכחישו בלשכת נתניהו כי עלות המסע היא 28 מיליון שקל והסבירו כי מדובר בנימוקים ביטחוניים
ראש הממשלה בנימין נתניהו המריא הבוקר  ( שני )  לביקור ממלכתי במדינות אפריקה ראשון מסוגו זה עשרות שנים .  נתניהו יעבור במהלך הביקור ,  שיימשך ארבעה ימים ,  בארבע מדינות .  הסיור יתחיל באוגנדה ,  ימשיך לקניה ורואנדה ,  ויסתיים באתיופיה .  בכל אחת מהמדינות הללו צפוי ראש הממשלה לפגוש מנהיגים ,  אנשי דת התומכים בישראל ,  אנשי עסקים ובכירים נוספים .  את ביקורו יסיים נתניהו ביום שישי ,  אז הוא צפוי לשוב לישראל . 
" אני יוצא עכשיו לביקור היסטורי באפריקה ",  אמר נתניהו בנתב"ג טרם המראתו . " הביקור ייפתח בפגישת פסגה עם מנהיגים משבע מדינות באפריקה שבאים במיוחד לאנטבה ואוגנדה כדי לקיים את הפגישה הזו ,  לקבל ראש ממשלה מישראל בפעם הראשונה מזה עשרות שנים על אדמת אפריקה ". 
עוד ידיעות בוואלה !  NEWS:בתגובה לפיגועים :  אושרה בניית 700 יחידות דיור במעלה אדומים ובירושליםהמאבק בהסתה בפייסבוק נידון לכישלון : " עמוד הוסר ,  מאה קמים במקומו"הרצוג : " לא היינו יכולים לדרוש מטורקיה מידע מעזה על הנעדרים ?  "  
לדבריו , " יש למסע הזה חשיבות גדולה מאוד ,  גם מבחינה מדינית ,  כלכלית וביטחונית ,  ואני שמח שישראל חוזרת לאפריקה בגדול ".  הוא הוסיף : " אנחנו פותחים את אפריקה לישראל שוב .  בנוסף ,  יהיה בביקור הזה מפגש מרגש באנטבה ,  במקום שבו התבצע מבצע החילוץ הגדול .  ישתתפו בו גם חיילים שהשתתפו במבצע וגם כמובן חלק מהניצולים .  אני מתרגש מאוד ". 
הביקור ייפתח בטקס בשדה התעופה של העיר אנטבה באוגנדה ,  לציון 40 שנה ל"מבצע יונתן "  שבו נפל אחיו של נתניהו ,  יוני ,  בפעולה לשחרור האזרחים הישראלים שנחטפו על ידי מחבלים והוחזקו בטרמינל המקומי .  בהמשך ,  ייפגש נתניהו עם מנהיגי שבע מדינות ממזרח אפריקה ומדרומה - אוגנדה ,  קניה ,  רואנדה ,  דרום סודאן ,  אתיופיה ,  זמביה וטנזניה - בוועידה משותפת .  
מאוגנדה ימשיך נתניהו לקניה הסמוכה ,  מדינה שעמה יש לישראל שיתופי פעולה הולכים וגדלים בתחומי הביטחון והמאבק בטרור .  לאחר מכן ,  יבקר ברואנדה ,  המדינה שבה התרחש רצח העם החמור ביותר בעולם בעשורים האחרונים ,  ושחלק מהזדהותה וקרבתה לישראל נובע מהחוויה המשותפת של צמיחה מתוך אסון לאומי .  
נשיא רואנדה ,  פול קגאמה ,  שיארח את נתניהו וילווה אותו בסיור באתר ההנצחה לרצח העם מ-1994 ,  העניק בשנת 2013 ריאיון לוואלה !  NEWS שבו סיפר על הקשרים ההולכים ומתהדקים של ארצו עם ישראל .  בשנים האחרונות ,  סופג קגאמה ביקורת רבה על רקע הידרדרות מצב זכויות האדם והאזרח בארצו .  אך במקביל ,  הוא ממשיך ליהנות מאהדה רבה בקהילה הבינלאומית בשל הצלחתו בשיקום רואנדה ויצירת יציבות פוליטית וביטחונית במדינה לצד צמיחה כלכלית .  
נתניהו ישהה ברואנדה כחצי יממה בטרם ימשיך לתחנה האחרונה של מסעו ,  אתיופיה ,  המדינה היחידה בין תחנות המסע שיש לה קשר ישיר לאזרחים רבים בישראל על רקע העלייה הגדולה ממנה .  בכל ארבע המדינות שבהן יבקר ,  יתלוו אל נתניהו עשרות אנשי עסקים ישראלים בכירים ,  שיערכו פגישות עם גורמים רשמיים ועסקיים במטרה להדק את קשרי המסחר בין ישראל למדינות היבשת .  
לשכתו של נתניהו הגיבה אמש לפרסומים שהופיעו בימים האחרונים על העלות החריגה של הנסיעה - שנאמדה בכ-28 מיליון שקלים - והכחישה בתוקף שזהו הסכום .  בהודעת הלשכה נכתב כי העלות בפועל היא 12.5 מיליון שקלים ,  שחלק גדול מהסכום נובע מדרישות אבטחה של השב"כ לביקור המורכב .  נתניהו מגדיר את הביקור באפריקה  " היסטורי "  וסבור כי תהיה לו חשיבות רבה גם בתחום הכלכלי וגם לגבי מעמדה המדיני של ישראל ביבשת .  
בהצבעה שנערכה בסוף 2014 במועצת הביטחון של האו"ם על הכרה במדינה פלסטינית על בסיס גבולות 1967 ,  רואנדה נמנעה ,  ובכך מנעה השגת רוב להצעה ,  שנפלה על חודו של קול .  שגריר ישראל באו"ם ,  דני דנון ,  אמר לקראת המראת נתניהו כי למדינות אפריקה היה תפקיד חשוב במהלך הישראלי המוצלח למינויו של דנון עצמו לתפקיד יו"ר ועדה באו"ם - הפעם הראשונה בהיסטוריה שבה ישראלי מתמנה לתפקיד זה .
" כדוגמא לחשיבות היחסים ניתן לראות את התמיכה חסרת הפשרות שזכינו לה מקניה ומרואנדה ,  אשר בזמן ניסיון איראני לסיכול המינוי הישראלי לראשות הוועדה ,  הסכימו להעמיד התנגדות רשמית ופומבית למהלך האיראני ובכך ,  יחד עם מדינות נוספות ,  הצליחו לעצור אותו ",  אמר דנון .  הוא הוסיף כי  " הפיתוחים הטכנולוגיים הישראליים נמצאים בנקודות מפתח ברחבי היבשת וביניהם ניתן למצוא מתקנים לטיהור מים ,  טכנולוגיה חקלאית מתקדמת ,  מתקני אנרגיה סולארית ואף טכנולוגיה ביטחונית המשמשת את כוחות השלום של האו"ם הפועלים במרכזי עימות ברחבי היבשת ". 
לצד הענפים הללו ,  ישראל ממשיכה להיות יצואנית נשק מרכזית לאפריקה .  בשנת 2014 חל גידול של 40% בייצוא הנשק הישראלי ליבשת ,  כאשר התעשיות הביטחוניות חתמו על חוזים בהיקף של יותר מ-300 מיליון דולרים .
  ( עדכון ראשון :  6:45 )   

" ביקור היסטורי ":  נתניהו המריא לאפריקה לציון 40 שנה למבצע אנטבה
ראש הממשלה יפתח את ביקורו בטקס למבצע אנטבה באוגנדה ובהמשך ייפגש עם מנהיגי שבע מדינות ממזרח אפריקה .  על רקע הביקורת הציבורית ,  הכחישו בלשכת נתניהו כי עלות המסע היא 28 מיליון שקל והסבירו כי מדובר בנימוקים ביטחוניים

