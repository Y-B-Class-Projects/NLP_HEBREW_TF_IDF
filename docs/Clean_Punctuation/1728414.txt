אולי כעת יבינו מדוע ישראל נזהרת בוויתורים
רצח ארבעת נוסעי המכונית בכניסה לקריית ? ארבע ,  חברון ,  לא בא בהפתעה .  מה שמפתיע הוא שיש מופתעים .  הכל יודעים כי ניסיונות פיגוע דומים ילוו את ימי ההתכנסות של בנימין נתניהו ואבו מאזן בוושינגטון .  צריך לקוות כי הכוננות הגבוהה של גורמי הביטחון תסכל את הטרור העתידי בהצלחה .
 אין גם מרכיב מפתיע בוויכוח שהתלקח אמש בין גורמים פלסטיניים עלומי שם מי אחראי לרצח .  בשעות הראשונות כל הארגונים מצדיקים את הירי אך מתרחקים מקבלת אחריות .  אחר כך משתנה עמדתם .  ההבחנה ביניהם אינה מכרעת .  גורמי ביטחון יודעים לאורך כל התקופה האחרונה ,  השקטה לכאורה ,  כי לא כל חברי אש"ף ? פתח מרוצים משיתוף הפעולה למניעת טרור בין צה"ל לבין הרשות הפלסטינית ברמאללה .
 זה אסון נורא ,  שמחייב לא רק מרדף ישראלי אחר הרוצחים אלא גם מאפשר לנתניהו למנף את הטענה כי אין עדיין השלמה פלסטינית מלאה עם קיומה של ישראל ,  ואפילו לא הסכמה לפתרון של שתי מדינות לשני עמים .  העולם יבין ,  אולי ,  טוב יותר את הזהירות והאיטיות של ירושלים בפיזור ויתורים לאבו מאזן .
 המענה לרצח אינו באימוץ עמדת ח"כ אורי אריאל מהימין המובהק ,  שיש להפסיק את המשא ומתן עם הרשות הפלסטינית .  לא רק מפאת כבודה של המארחת - ארה"ב - אלא מפני שבמסע הסברה נבון יכולה ישראל להדגיש את האיום על השלום שמקנן מהצד הפלסטיני .
 נתניהו הבטיח כי הוא מתכוון ברצינות ויפתיע ,  ואלמלא ביקש לחזק רושם זה לא היה משגר את אהוד ברק למפגש סודי מקדים עם אבו מאזן על אדמת ירדן ,  אירוע שדלף דווקא מהצד הערבי ,  ויש בכך עניין מיוחד .  מפגשים מוקדמים מן הסוג הזה אינם מתקיימים אלא אם עולות במהלכם הבטחות על ? תנאי ,  לפחות .
 האירוע אמש אינו רק נורא כשלעצמו אלא יש בו מרכיב דליק או נפיץ ,  שעלול להסעיר את השטחים למשך תקופה ארוכה .  חלק מהמתנחלים לא יעבור על הרצח לסדר היום .  רצח ומעשי רצח מנגד עלולים להיהפך למנת חלקם השגרתית של יהודים ופלסטינים באזור הר חברון ולהתפשט גם לשומרון ,  והדינמיקה תוביל מאליה גם לתקריות ממערב לקו הירוק .  זו הסכנה הממשית ,  והיא תתבהר רק לאחר שהמנהיגים ישובו מאמריקה הרחוקה הביתה .
 הנהגות אינן מחליטות ליזום אינתיפאדות .  הן מתרחשות מאליהן ,  ולעולם אי אפשר לדעת איזה ממעשי הטרור יצית אותן .
 
אולי כעת יבינו מדוע ישראל נזהרת בוויתורים
nan
