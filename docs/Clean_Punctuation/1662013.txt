רה"מ :  העולם משלים עם הצהרות ההשמדה מאירן
ראש הממשלה בנימין נתניהו הביע במהלך הטקס הפותח את אירועי יום הזיכרון לשואה ולגבורה מורת רוח מ"המחאה הרפה "  כהגדרתו של העולם החופשי מול ההצהרות של מנהיגי אירן . " מול ההצהרות למחוק את מדינת היהודים ,  אנו נתקלים במחאה הולכת ונמוגה "
  ( הערוץ הראשון )  
" ישראל היא מעין נובע של התחדשות ,  בעולם השם את פעמיו אל העתיד ובכל זאת ,  אנחנו צריכים לשאול היום האם נלמדו לקחי השואה ?  אני מאמין שיש שלושה לקחים :  בצר כוחך ,  חנך לטוב והילחם ברע ",  כך אמר אמש  ( ראשון )  ראש הממשלה בנימין נתניהו בטקס הממלכתי לפתיחת יום הזיכרון לשואה ולגבורה שנערך ב"ידם ושם "  בירושלים .  נתניהו ציין כי  " הלקח הראשון 'בצר כוחך' נוגע בראש ובראשונה לנו ,  לעם ישראל ,  שהיה נטוש וחסר כוחות אל מול נחשולי השנאה הרצחנית שקמה עלינו פעם אחר פעם ". 
עוד אמר נתניהו כי  " בכל דור ודור עומדים עלינו לכלותינו ובדור הזה עומדים על עצמאותנו ,  כדי למנוע מהצורר התורן לבצע בנו את זממו .  ביצור כוחנו הוא התנאי הראשון לקיומנו וההכרחי להרחבת מעגל השלום עם אלה משכנינו שישלימו עם קיומנו .  הלקח השני 'חנך לטוב' ,  פירושו לקבל או יותר נכון לחנך לקבלת אחרת ,  זוהי הכרה שעומדת בבסיס ההשקפה היהודית ,  שכל אדם נברא בצלם אלוהים ,  שלכל אדם יש זכויות לחופש ". 
נתניהו הוסיף כי  " יש גם צד משלים והוא הלקח השלישי של השואה ,  'הילחם ברע' .  אין די בעשיית הטוב והסובלנות .  מדינה חופשית חייבת לשאול את עצמה מה היא עושה מול כוחות הרשע הדורסניים ששואפים להרחיבה ולרמוס עד דק את האדם וזכויותיו .  אין סובלנות בלי גבול וצריך לשרטט את הגבול .  זאת השאלה שכל המדינות החופשיות צריכות לשאול את עצמן .  מדינות שלא התייצבו בזמן מול החיה הנאצית כשעוד ניתן היה לבלום אותה ". 
על אירן אמר נתניהו כי  " אנחנו עדים מול אש השנאה החדשה ובראשם אירן וגרורותיה .  מנהיגיה של אירן אצים רצים לפתח נשק גרעיני ומצהירים בגלוי על רצונם להשמיד את ישראל ,  מול ההצהרות החוזרות ונשנות למחוק את מדינת היהודים מעל פני האדמה ,  אנו נתקלים במחאה רפה ,  במקרה הטוב ,  שגם היא הולכת ונמוגה .  לא נשמע גינוי חריף .  עולם כמנהגו נוהג .  יש אלה המכוונים את אש הביקורת נגדנו ,  נגד ישראל .  היום 65 שנה אחרי השואה ,  עלינו לומר ביושר ,  מה שמקומם הוא היעדר ההתקוממות .  העולם מקבל בהשלמה הדרגתית את הצהרות ההשמדה של אירן כלפי ישראל ועדיין איננו רואים את הנחישות הבינלאומית הדרושה לעצירת התחמשותה .  אם למדנו משהו מהשואה ,  שאסור לשתוק ולהירתע בפני הרשע ". 
היום ייערך במחנה ההשמדה אושוויץ-בירנקאו שבפולין  " מצעד החיים ".  במצעד ישתתפו יותר מ-10,000 צעירים מישראל ומהעולם .  שר המדע והטכנולוגיה ויו"ר הבית היהודי ,  דניאל הרשקוביץ ,  ייצג את ממשלת ישראל באירוע .
 הטניסאית שחר פאר הוזמנה להוביל את מצעד החיים בפולין כאורחת הכבוד של יושב ראש הסוכנות היהודית ,  נתן שרנסקי .  אל המצעד תצטרף גם סבתה של פאר ,  יולינה אקשטיין ,  ניצולת שואה שהוחזקה מעל לחצי שנה במחנה הריכוז אושוויץ .  כמו כן ,  לאירוע תצטרף גם אמה של פאר .
 עדכון ראשון :  20:30

רה"מ :  העולם משלים עם הצהרות ההשמדה מאירן
ראש הממשלה בנימין נתניהו הביע במהלך הטקס הפותח את אירועי יום הזיכרון לשואה ולגבורה מורת רוח מ"המחאה הרפה "  כהגדרתו של העולם החופשי מול ההצהרות של מנהיגי אירן . " מול ההצהרות למחוק את מדינת היהודים ,  אנו נתקלים במחאה הולכת ונמוגה "
 
