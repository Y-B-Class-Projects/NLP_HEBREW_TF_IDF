האם מנכ"ל מינהל מקרקעי ישראל יודח ? 
הערב צפוי נתניהו להיפגש עם השר אטיאס ועם ראש מינהל מקרקעי ישראל ,  ביבי ,  בניסיון ליישב את ההדורים בין השניים .  ממשרד הבינוי והשיכון נמסר - " לעתה עתה אין כל שינוי במעמדו של ביבי "
 קרע בין שר הבינוי והשיכון אריאל אטיאס לבין מנכ"ל המינהל ,  ירון ביבי ,  עשוי להביא לסיום עבודתו של ביבי .  השניים ייפגשו היום עם ראש הממשלה ,  בנימין נתניהו ,  לבחינת הדברים .  דובר משרד השיכון מסר ,  לעומת זאת ,  כי הפגישה תהיה על רקע הגדלת שיווק הקרקעות המיועדות לבנייה למגורים וביצוע הרפורמה במינהל .
 אהבה גדולה ,  כנראה לא היתה בין שר השיכון אריאל אטיאס ,  לבין מנהל מינהל מקרקעי ישראל ,  ירון ביבי אף פעם .  אבל עד לשבועות האחרונים יחסי העבודה בין השניים היו תקינים ,  פחות או יותר .  ואולם משהו השתנה .  בערוץ 10 דיווחו ,  כי אטיאס נפגש עם מתאם פעולות צה"ל בשטחים ,  האלוף איתן דנגוט ,  לקדם טיפול מינהל בבעיות של חבר שלו במושב עמיקם .  ביבי טען ,  כי הפגישה לא היתה לגיטימית ,  ואטיאס מנסה לפטר אותו .  היום תיערך פגישה בין ראש הממשלה ,  בנימין נתניהו ,  אטיאס וביבי ,  בנסיון לפתור את ההדורים ,  או לפטר את ביבי .
 דובר משרד השיכון העביר בלילה הודעה לעיתונות שבה כתב ,  כי הפגישה אינה אמורה להיות בנוגע למעמדו של ביבי : " מתוכננת פגישה בהשתתפות ראש הממשלה בנימין נתניהו ,  שר הבינוי והשיכון אריאל אטיאס ,  ומנהל מינהל מקרקעי ישראל ירון ביבי .  בפגישה יידונו הנושאים עליהם מופקד מינהל מקרקעי ישראל ,  בדגש על הגדלת שיווק הקרקעות המיועדות לבנייה למגורים וביצוע הרפורמה במינהל .  לעת עתה ,  אין כל שינוי במעמדו של מנהל מינהל מקרקעי ישראל ",  כתב הדובר ,  שלא הבהיר את משך הזמן של  " לעת עתה ". 
מנהל המינהל ,  ירון ביבי ,  מסרב לדבר ,  ולהגיב על כתבות שפורסמו בעניינו הן בערוץ 10 והן במעריב .  למרבה האבסורד ,  עד לפני מספר חודשים היה זה הוא שהביע חוסר רצון להשאר בתפקיד ,  כל עוד הרפורמה בארגון עליו הוא מופקד - אינה נכנסת לתוקף .  דווקא עכשיו ,  כשהרפורמה עומדת בפתח ,  הוא עלול למצוא עצמו בחוץ .
 גורמים במינהל מדגישים ,  כי לא יכולה להיות לאטיאס סיבה מקצועית אמיתית לפטר את ביבי  - " כל מי שעיניו בראשו יכול לראות ,  ששיווק הקרקעות ב-2010 קבע שיא של העשור האחרון ,  ושר השיכון בעצמו התגאה בנתונים הללו ",  אמר גורם במינהל .
 אז האם אותה פגישה עם מתאם הפעולות בשטחים והביקורת ,  על פי ערוץ 10 ,  שהוטחה על ידי ביבי ,  היא שהביאה לקרע הגלוי בין השניים ?  יתכן ,  אם כי יש הסבורים שאטיאס מעוניין גם למנות מנכ"ל מטעמו ,  שיהיה מקורב אליו יותר מביבי .
 היום בערב ,  לאחר הפגישה בין השלושה ,  הדברים יתבהרו יותר .  דובר צה"ל מסר בתגובה לדיווח בערוץ 10 ,  שהאלוף דנגוט נפגש עם אטיאס כדי למצוא דרך חוקית לסייע בבעיות הניידות של אלוף משנה בצה"ל שנפצע בתאונת דרכים והוגדר נכה 100% .
 
האם מנכ"ל מינהל מקרקעי ישראל יודח ? 
הערב צפוי נתניהו להיפגש עם השר אטיאס ועם ראש מינהל מקרקעי ישראל ,  ביבי ,  בניסיון ליישב את ההדורים בין השניים .  ממשרד הבינוי והשיכון נמסר - " לעתה עתה אין כל שינוי במעמדו של ביבי "
 
