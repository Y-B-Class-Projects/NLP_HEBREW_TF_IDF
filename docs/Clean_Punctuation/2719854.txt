המרוץ לנשיאות :  מאמץ לפייס בין ריבלין לנתניהו
ח"כ חיים כץ ,  מקורבו של יו"ר הכנסת לשעבר ,  נפגש עם ראש הממשלה בניסיון לשכנעו לתמוך במועמדותו לתפקיד .  זאת ,  בצל ההערכה כי נתניהו בכל מקרה לא יצהיר על תמיכה בסילבן שלום
חבר הכנסת רובי ריבלין  ( הליכוד-ביתנו )  לא מרים ידיים מהאפשרות שראש הממשלה ,  עמו הוא מסוכסך ,  יתמוך בו במרוץ לנשיאות :  אמש  ( שני )  נערכה בלשכת ראש הממשלה במשכן הכנסת פגישה בין נתניהו לבין מקורבו של ריבלין ,  בן מפלגתו ח"כ חיים כץ .  בפגישה ,  שהוגדרה  " שגרתית "  ואשר עסקה בנושאים מקצועיים עליהם אמון כץ מתפקידו כיו"ר וועדת העבודה והרווחה של הכנסת ,  הועלתה גם האפשרות לפיה נתניהו יחליט לקחת צד במרוץ לנשיאות ,  ליישר את ההדורים עם יו"ר הכנסת לשעבר ,  ולתמוך במועמדותו לתפקיד .  
לא ברור מה השיב נתניהו לכץ בפגישה ,  אך לדברי גורמים שעודכנו בפרטיה  " הנושא טרם סוכם ".  פגישתם של כץ ונתניהו מגיעה ,  בין היתר ,  על רקע ההערכה שנתניהו לא יצהיר בכל מקרה על תמיכה במועמד השני מהליכוד ,  שר התשתיות סילבן שלום ,  וכי האפשרות הסבירה ביותר היא שלא ינקוט עמדה במרוץ .  
עוד על המרוץ לנשיאות:חיזוק לריבלין :  אקוניס הביע תמיכה במרוץ לנשיאותמי יישבר ראשון ?  סילבן מתייסר  וריבלין מחתיםפרסום ראשון :  דוד לוי מגייס תמיכה למרוץ לנשיאות 
במקביל ,  צובר ריבלין מומנטום חיובי .  עד כה ,  הוא החתים שישה חברי כנסת ושרים על מסמך תמיכה רשמי בו  ( לצורך הצגת מועמדות נדרש כל מתמודד להציג חתימות של עשרה חברי כנסת )  :  אורי אריאל מהבית היהודי ,  וגדעון סער ,  ציפי חוטובלי ,  חיים כץ ,  צחי הנגבי ואופיר אקוניס מהליכוד .
 חמשת חברי הכנסת מהליכוד לא המתינו לקביעת עמדה סיעתית ,  ובחרו לתמוך בריבלין ,  וזאת על אף שהשר סילבן שלום ,  ששמו הוזכר כמי שעשוי להתמודד לתפקיד ,  עדיין שוקל אם להצטרף למרוץ .  בימים אלה מקיים שלום שורה של שיחות רקע עם חברי כנסת ,  על מנת לבדוק את האפשרות שיסכימו לתמוך בו אם יתמודד . " אחרי פרס צריך נשיא עם ניסיון בזירה הבינלאומית ,  ואני כזה ",  אמר שלום לאחד מחברי הכנסת בשיחה סגורה בשבוע שעבר .  עושה רושם שהזמן שעובר משחק לרעתו של שלום ,  שכן רבע מחברי הסיעה כבר בחרו לעמוד לצדו של ריבלין .
 אדם נוסף ששמו הוזכר כמי שעשוי להתמודד על תפקיד הנשיא הוא שר החוץ לשעבר ,  דוד לוי .  גורמים בסביבתו מסרו אתמול לוואלה !  חדשות כי טרם נפלה הכרעה בעניין ,  והדבר צפוי לקרות בזמן הקרוב .
 לפניות לכתב עמרי נחמיאס - omri_n@walla.net.il 

המרוץ לנשיאות :  מאמץ לפייס בין ריבלין לנתניהו
ח"כ חיים כץ ,  מקורבו של יו"ר הכנסת לשעבר ,  נפגש עם ראש הממשלה בניסיון לשכנעו לתמוך במועמדותו לתפקיד .  זאת ,  בצל ההערכה כי נתניהו בכל מקרה לא יצהיר על תמיכה בסילבן שלום

