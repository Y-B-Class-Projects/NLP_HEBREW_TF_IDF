צוות של i24news הותקף על ידי מבקשי מקלט
צוות של i24news הותקף אתמול על ידי קבוצה של מסתננים ,  ככל הנראה מסוממת ושתויה .  הצוות הגיע אחה"צ לגינת לוינסקי על מנת לסקר את נושא מבקשי המקלט באזור דרום תל אביב - ואלו חששו להופיע בכתבה
עוד לפני שרה"מ נתניהו ביצע אמש זיג זג בנושא מתווה מבקשי המקלט ,  צוותי התקשורת סיקרו אתמול את הנושא בקדחנות - ואצל אחד מהם הדבר אף היה כרוך בתקרית אלימה .  צוות של i24news הותקף אתמול על ידי קבוצה של מסתננים .  הצוות הגיע אחה"צ לגינת לוינסקי על מנת לסקר את נושא מבקשי המקלט השוהים לרוב באזור דרום תל אביב .  על האירוע דווח בחדשות 20 .
 בצוות נכחו כתב בשם יונתן סוררו ,  צלמת בשם אנסטסיה וכתב נוסף .  על פי גורם המעורה בפרטים ,  ברגע שהצוות התמקם בשטח עם הציוד ,  הצלמת התחילה להכין את המצלמה והכתב חיפש מרואיינים שישתתפו בכתבה - חבורה של כ-5 מבקשי מקלט ששהתה במקום התקרבה אליהם והתחילה לתקוף אותם .  לטענתו ,  הסיבה הייתה החשש שהם יוצלמו לכתבה .  
הגורם אמר כי החבורה הייתה כנראה מסוממת ושתויה .  הם העיפו עליהם בקבוק בירה מזכוכית ,  לטענתו ואף תקפו את הצלמת .  הגורם אמר כי הם אחזו בידה של הצלמת על מנת למנוע ממנה לצלם ,  וממש היו שם מכות רציניות . " זה היה ממש מפחיד ולא נעים "  אמר .  למזלם ,  באירוע האלים התערבו בסופו של דבר עוברי אורח שהבריחו את מבקשי המקלט מהמקום .  לאחר מכן הצוות חזר לצלם וסיים את עבודתו בשטח .
 ב-i24 אישרו את הפרטים .  

צוות של i24news הותקף על ידי מבקשי מקלט
צוות של i24news הותקף אתמול על ידי קבוצה של מסתננים ,  ככל הנראה מסוממת ושתויה .  הצוות הגיע אחה"צ לגינת לוינסקי על מנת לסקר את נושא מבקשי המקלט באזור דרום תל אביב - ואלו חששו להופיע בכתבה

