 " הרחבת ההתנחלויות אינה תואמת את המאמצים לשלום "
 גורמים רבים בקהילה הבינלאומית יצאו נגד ההכרזה הישראלית על קידום הליכי תכנון של כאלף יחידות דיור חדשות בירושלים ,  מעבר לקו הירוק . " מציב בסימן שאלה רציני את מחויבותה של ישראל לפתרון "
" אם ישראל רוצה לחיות בשלום ,  עליה לנקוט בצעדים שיפחיתו את המתח "   כך אמרה אמש  ( שני )  דוברת מחלקת המדינה האמריקנית ,  ג'ן סאקי ,  בתגובה להחלטתו של ראש הממשלה בנימין נתניהו לקדם הליכי תכנון לבניית כאלף יחידות דיור חדשות בירושלים ,  מעבר לקו הירוק .
 לדבריה , " המשך נקיטת צעדים כאלה אינו תואם את המאמצים לשלום ".  מאז חשיפת התכנית הבוקר נשמעה ביקורת חריפה מצד גורמים בישראל ,  ברשות הפלסטינית ובקהילה הבינלאומית .  מדובר על כ-660 יחידות דיור בשכונת רמת שלמה ועוד כ-400 יחידות דיור בשכונת הר חומה ,  בנוסף לקידום פרויקטים בתחום התשתיות בהתנחלויות בגדה המערבית .
 עוד בוואלה !  חדשות:וינשטיין דרש הבהרות בנוגע להפרדה באוטובוסים בגדהנתניהו : " בנינו כמו כל ממשלות ישראל הקודמות"בצל המתיחות בבירה :  ראש הממשלה הפלסטיני הגיע להר הבית 
דוברת מדיניות החוץ של האיחוד האירופי ,  מאיה קוצ'יאנצ'יץ' ,  מסרה אמש כי האיחוד ביקש הבהרה בנוגע לתכניות של ירושלים .  לדבריה ,  אם הרחבת הבנייה תאושר , " זה יציב שוב בסימן שאלה רציני את מחויבותה של ישראל לפתרון מדיני שיושג באמצעות משא ומתן עם הפלסטינים ".  
" אנחנו לא יכולים שלא לגנות החלטה כה לקויה שמגיעה בתזמון כה בעייתי ,  ואנחנו קוראים לביטול מידי שלה ",  הוסיפה קוצ'יאנצ'יץ' . " אנחנו מדגישים כי ההתפתחות העתידית של היחסים בין האיחוד האירופי וישראל יהיה תלוי במעורבותה של ישראל בתהליך שלום לקראת פתרון בר-קיימא של שתי מדינות ".  
גם ברשות הפלסטינית נשמעה ביקורת על התכנית .  יו"ר הרשות הפלסטינית ,  אבו מאזן ,  פנה למועצת הביטחון של האו"ם בדרישה לכנס ישיבת חירום בנוגע לפגיעות שמבצעת ,  לדבריו ,  ישראל בירושלים ולפגיעותיהם של המתנחלים בהר הבית - כך דיווחה סוכנות הידיעות הפלסטינית הרשמית  " וואפא ". 
דוברו של אבו מאזן נביל אבו רודיינה מסר כי הרשות דורשת ממועצת הביטחון לעצור מיידית את תוכנית הבנייה החדשה במזרח ירושלים שאישרה ממשלת ישראל ,  ואמר כי התוכנית מהווה  " איום מסוכן על תהליך השלום ". 
ראש צוות המשא ומתן הפלסטיני ,  סאיב עריקאת ,  מסר : " אנו מגנים את ההכרזה הישראלית על הרחבת ההתנחלויות הבלתי-חוקיות בירושלים המזרחית הכבושה ,  בירת מדינת פלסטין ,  וסביבה ".  
לדבריו , " ההכרזה הישראלית מהווה ראייה לכוונה לבצע פשעים נוספים ,  לפי החוק הבינלאומי ".  עריקאת רמז כי ניתן  " להעניש "  את ישראל על  " פשעים "  אלה במסגרת מערכת המשפט הבינלאומי ,  לאחר שגורמים ברשות איימו בעבר בהצטרפות לבית הדין הפלילי הבינלאומי בהאג .
 יו"ר הפרלמנט בירדן ,  עאטף טראונה ,  אמר גם הוא כי מעשי  " התוקפנות "  הישראלית נגד הפלסטינים  " אינם פחות טרוריסטיים "  ממעשיו של ארגון  " המדינה האיסלאמית "   ( דאעש )  .  לדבריו , " המתקפות החוזרות ונשנות נגד הפלסטינים ,  אדמתם ומקומותיהם הקדושים מעוררות דאגה ". 
על פי הדיווח בסוכנות הידיעות הממלכתית  " פטרה ",  הפרלמנט בעמאן קרא לקהילה הבינלאומית להפעיל לחץ על ישראל ,  במטרה  " לשים סוף לתוקפנות נגד המקומות הקדושים לאיסלאם בירושלים ,  לעצור את מפעל ההתנחלות ולשוב למשא ומתן עם הפלסטינים ". 
 ( עדכון ראשון :  21:16 )   

" הרחבת ההתנחלויות אינה תואמת את המאמצים לשלום "
 גורמים רבים בקהילה הבינלאומית יצאו נגד ההכרזה הישראלית על קידום הליכי תכנון של כאלף יחידות דיור חדשות בירושלים ,  מעבר לקו הירוק . " מציב בסימן שאלה רציני את מחויבותה של ישראל לפתרון "
 
