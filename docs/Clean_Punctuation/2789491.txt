ארה"ב על דברי נתניהו באו"ם :  חמאס אינו דאעש
במחלקת המדינה לא התלהבו מנאום ראש הממשלה ,  שטען כי השניים הם  " ענפים של אותו עץ רעיל ".  גם הפלסטינים תקפו : " נתניהו איבד את הקשר למציאות ,  נאומו היה מניפולציה ונועד להטעות הקהל "
 צפו בנאומו של נתניהו בעצרת האו"ם ,  אמש 
דוברת מחלקת המדינה האמריקנית ,  ג'ן סאקי ,  הגיבה אמש  ( שני )  להקבלה שערך ראש הממשלה ,  בנימין נתניהו ,  בין  " המדינה האיסלאמית "   ( דאעש )  לבין חמאס במהלך נאומו בעצרת הכללית של האו"ם . " אנו מאמינים ששניהם ארגוני טרור ,  אך חושבים שדאעש מהווה איום אחר לארצות הברית ",  אמרה . " אנו לא מאמינים שנתניהו או מישהו אחר בישראל מציע שארצות הברית תוציא לפועל מתקפה צבאית נגד חמאס ". 
במהלך נאומו אמר ראש הממשלה כי  " נציגים רבים הריעו לאובמה שקרא להשמיד את דאעש ,  אך אותם נציגים התנגדו לישראל כשפעלה נגד חמאס .  הם כמובן לא מבינים שדאעש וחמאס הם ענפים של אותו עץ רעיל .  הם חולקים את אותה תפיסה פנאטית שברצונם ליישם הרבה מעבר לטריטוריה שבה הם שולטים ".  לדבריו , " המטרה המידית של חמאס היא להשמיד את ישראל ,  אך הוא חולק את השאיפות הללו עם 'עמיתיו' האיסלאמיסטים בדאעש ,  בבוקו חראם ,  בחיזבאללה ,  באל-קאעדה ברחבי העולם ובארגונים נוספים ".  
" אמנת החמאס מבהירה שמטרתו המידית של החמאס היא השמדת ישראל .  אולם לחמאס יש שאיפה רחבה יותר ",  המשיך נתניהו . " גם הם רוצים ח'ליפות איסלאמית .  זו הסיבה שתומכיו הריעו בהתלהבות ברחובות עזה שעה שאלפי אמריקנים נרצחו ב-11 בספטמבר .  וזאת הסיבה שמנהיגיו גינו את ארה"ב על הריגתו של אוסמה בין לאדן ,  אותו העלו על נס כלוחם קודש .  לכן ,  ככל שהדבר נוגע ליעדיהם האולטימטיביים ,  חמאס הוא דאעש ודאעש הוא חמאס ".  
נאום ראש הממשלה בעצרת הכללית של האו"ם - כותרות נוספות:אוסף הלהיטים של נתניהו לא כבש את הקהל באום .  פרשנותגלאון :  בשביל מסע התבכיינות לא צריך לנסוע לאוםנתניהו באום :  אבו מאזן שותף לפשעי חמאס 
גם הפלסטינים הגיבו לנאומו של ראש הממשלה .  חנאן עשראווי ,  חברת הוועד הפועל של אש"ף ,  התייחסה גם היא לאותה הקבלה וטענה כי  " נאום נתניהו האו"ם היה מניפולציה של העובדות ונועד להטעות את הקהל ".  
" ברור כי נתניהו איבד את הקשר למציאות ,  בפרט בכל הקשור בסירובו להכיר בקיומו של הכיבוש או בפשעי המלחמה והטבח של הצבא הישראלי ",  הוסיפה עשראווי ,  שאמרה כי דוכן הנואמים בעצרת האו"ם היה  " המקום המתאים ביותר עבור נתניהו להכריז כי הוא מקבל את כל החלטות האו"ם  ( בנוגע לפשעי מלחמה )  ואת נאמנותו לחוק הבינלאומי ולזכויות האדם האוניברסליות ". 
ראש ממשלה ונשיא ארצות הברית ייפגשו מחר בבית הלבן ,  וצפויים לשוחח על התהליך המדיני התקוע בין ישראל לפלסטינים .  הלילה התייחס דובר הבית הלבן ,  ג'וש ארנסט ,  לצורך בהתקדמות במשא ומתן בין שני הצדדים להתקדם . " למנהיגים הישראלים והפלסטינים יש אינטרס להתקדם מעבר לסטטוס קוו .  לאף אחד מהצדדים אין אינטרס להמשיך במצב הקיים כפי שהוא .  הדבר ידרוש מהמנהיגים הללו להחליט החלטות קשות ,  שאף אחד אחר לא יכול להחליט במקומם ,  אבל הן הדבר הנכון לעשות .  בשל כך ,  הנשיא אובמה ,  שר החוץ קרי ואחרים בקהילה הבינלאומית ממשיכים ללחוץ על הצדדים ".  
זמן קצר לפני שארצות הברית ואש"ף הגיבו לנאומו של נתניהו באו"ם ,נשמע קולם של חברי הכנסת ממפלגות האופוזיציה והקואליציה .  ראש האופוזיציה ויו"ר מפלגת העבודה ,  חבר הכנסת יצחק הרצוג ,  אמר : " נתניהו יודע לנאום ,  והסכמתי עם לא מעט מדבריו ,  אבל הבעיה היא שהעולם כבר לא מקשיב לו .  לא ברור לאיזה נתניהו עלינו להאמין :  לזה שנואם שוב על פשרה מדינית או לזה שבחמש שנות כהונה דאג לא לעשות דבר כדי לקדם יוזמה מדינית .  שבענו כבר מנאומים שנשארים על הנייר .  העולם דורש מנתניהו תמורה מדינית לדרישותיו בנושאים החשובים לביטחון ישראל והוא לא מספק אותה ". 
יו"ר מרצ ,  זהבה גלאון ,  הגיבה בחריפות לנאום ואמרה : " בשביל מסע התבכיינות מתקרבן בפני כל העולם ,  לא היה צריך לנסוע לאו"ם ".  לדבריה , " זהו אותו נאום מוכר של איומים והפחדות והשוואה בין דאעש ,  חמאס ואיראן .  אף אחד בעולם לא קונה את זה .  הנאום הוא חותמת רשמית לכישלונו המוחלט של נתניהו לחלץ את ישראל ממעגל הדמים והאלימות האין סופי ". 
מנגד ,  במפלגתו של נתניהו לא חסכו בשבחים . " ראש הממשלה קרע בנאומו את המסכה מעל פניו של אבו מאזן והוכיח שהוא פרטנר לחמאס ולא פרטנר לשלום ",  אמר חבר הכנסת יריב לוין  ( הליכוד )  ,  יו"ר הקואליציה . " המראה שהעמיד ראש הממשלה בפני העולם ביחס לאיראן ,  לאיסלאם הקיצוני ולסרבנותם המתמשכת של הפלסטינים ,  מבטאת מדיניות אמיצה ומפוכחת ,  אשר טוב יעשו כל מנהיגי המפלגות בישראל אם יעמדו מאחוריה ". 
יו"ר ועדת החוץ והביטחון של הכנסת ,  חבר הכנסת זאב אלקין  ( הליכוד )  ,  הצטרף למחמאות . " אני מברך את ראש הממשלה על תשובה הולמת לנאום השקרים וההשמצות של אבו מאזן .  יו"ר הרשות צריך לדעת כי המשך מלחמת ההשמצות והתקפות על מדינת ישראל בזירה הבינלאומית תהיה כרוכה במחיר כואב שהוא והנהגת הרשות יצטרכו לשלם ",  אמר .
 לפניות לכתב עמרי נחמיאס :  omri_n@walla.net.il 

ארה"ב על דברי נתניהו באו"ם :  חמאס אינו דאעש
במחלקת המדינה לא התלהבו מנאום ראש הממשלה ,  שטען כי השניים הם  " ענפים של אותו עץ רעיל ".  גם הפלסטינים תקפו : " נתניהו איבד את הקשר למציאות ,  נאומו היה מניפולציה ונועד להטעות הקהל "
 
