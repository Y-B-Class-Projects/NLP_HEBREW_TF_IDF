יומני ארי הרו חשפו :  כך לחץ נתניהו על לפיד לשנות את  " חוק מילצ'ן "
 מידע שהגיע לוואלה !  NEWS מעלה כי הפגישות שריכז איש אמונו של רה"מ ,  שהפך עד מדינה ,  היו קצה החוט שהוביל את החוקרים למידע המפליל .  בהמשך זומן לפיד להעיד וסיפר כיצד ביקש ממנו נתניהו לפעול למען איש העסקים ,  לצורך קידום החוק שאותו יגדירו באוצר  " נגד האינטרס הלאומי "
 לאחר שהמשטרה המליצה להגיש כתב אישום נגד ראש הממשלה בנימין נתניהו בתיקי 1000 ו-2000 ,  עולה כי יומני הפגישות של ארי הרו ,  ששימש כראש לשכתו של נתניהו והפך לעד מדינה בפרשה ,  היו אלו שהובילו את חוקרי היחידה הארצית לחקירות הונאה  ( יאח"ה )  למגעים שהתקיימו לכאורה בנושא  " חוק מילצ'ן ".  
אתמול הופתעה המערכת הפוליטית לנוכח המידע כי שר האוצר לשעבר יאיר לפיד שימש עד מפתח נגד נתניהו בפרשה ,  אולם לא לפיד יזם את הפנייה לחוקרים אלא קיבל זימון למסור עדות בנושא בלבד .  למעשה ,  החוקרים הציגו לו מידע שכבר אספו קודם לכן ובעצם רצו לאשש אותו .  
לוואלה !  NEWS נודע כי איש העסקים ארנון מילצ'ן ,  שגם נגדו המליצה המשטרה להגיש כתב אישום ,  ביקש במשך תקופה ארוכה לשדרג את החוק שזכה לשמו ובמסגרתו נהנים תושבים חוזרים להטבות מס ,  כך שפרק הזמן שיחול במסגרתו יהיה כפול ויעמוד על 20 שנה ולא עשר .  במשטרה חושדים כי מי שהיה אמון על קידום הקשר מטעמו של ראש הממשלה היה למעשה ארי הרו .  
לקריאה נוספת:נתניהו על המלצות המשטרה :  מסמך מוטה וקיצוני ,  מחורר כמו גבינה שוויצריתבנט על ההמלצות נגד נתניהו :  היקף המתנות לא עומד בציפיה של אזרחי ישראלהקסם נגמר :  יום החרפה של נתניהו הוא יום העצמאות של המשטרה 
הרו ,  כך לפי היומנים ,  נפגש עם מילצ'ן וניסה לקדם את בקשתו .  במסגרת הסכם עד המדינה מסר הרו את המידע וכן את יומני העבודה והפגישות .  זה הספיק לחוקרים כדי להתקדם ובעצם מידע זה היה קצה החוט שהוביל את החוקרים להעמיק את הבדיקה ולהגיע אל לפיד ששימש אז כשר האוצר ולאנשי המשרד ,  שהגדירו את החוק כ"מנוגד לאינטרס הלאומי ".  
נתניהו מצדו ,  מתח ביקורת גם היום  ( רביעי )  נגד ההמלצות וטען כי הן  " מסמך מוטה וקיצוני ,  מחורר כמו גבינה שוויצרית ".  במהלך נאומו בכנס השלטון המקומי ,  התייחס לתיק 1000 ואמר כי דוח ההמלצות  " מתעלם ומטשטש חברות קרובה מאוד קרוב ל-20 בין מילצ'ן לביני ,  בין המשפחות שלנו ,  חברות שהיו בה מתנות הדדיות עוד מלפני שנשנכתי לתפקיד הציבורי .  הדוח מנפח את הסכומים ,  הוצאות ענק שכלל לא קשורות אליי ,  הוא פשוט מתעלם משתי עובדות מוחצות שהבאתי אתמול וידועות להם שמוכיחות שלא פעלתי עבור מילצ'ן - אלא נגדו ".  
נתניהו טען כי שבר את המונופול בעולם ייבוא הרכב וכי פעל לסגירת ערוץ 10 - בניגוד לאינטרסים של מילצ'ן . " איך מצד אחד אני פועל לטובת מילצן ומצד שדני פועל לרעתו ?  ",  תהה . " התשובה היא לא זה ולא זה .  התשובה הנכונה היא שאני פועל לטובת המשק הישראלי ולא מעניין לפעול למען אדם זה אחר ".  
נתניהו גם הקדיש חלק ניכר מדבריו לעדותו של יאיר לפיד . " גם לגבי לפיד העולם הפוך ",  תקף . " לפיד אמר שנחקר למשך שעה .  אני אמרתי בחקירתי שלא פעלתי למען מילצ'ן ועכשיו מתברר שלפיד עד מפתח ,  וזה אותו לפיד שהבטיח להפיל אותי בכל מחיר .  אותו לפיד חברו של מילצ'ן והועסק על ידי מילצ'ן הוא דן עם מילצ'ן כשר האחראי .  אם הייתי עושה את זה הייתי נחקר שבע פעמים והיו שואלים למה לא הדרתי רגליי ,  אני מקבל המלצות ולפיד מקבל מחיאות כפיים ".  
בתיק 1000 ,  נחשד נתניהו בקבלת שוחד בסכום של כמיליון שקל ,  כשעד המפתח נגד ראש הממשלה בפרשה הוא יו"ר יש עתיד ,  ח"כ יאיר לפיד .  נתניהו חשוד כי קיבל שוחד הן ממילצ'ן והן מהמיליארדר האוסטרלי ג'יימס פאקר ,  שנחקר בארצו לפני כשלושה חודשים .
 בתיק 2000 ,  חשודים נתניהו ומוזס במערכת יחסים ביניהם סביב בלימת התעצמותו של עיתון  " ישראל היום "  באמצעות חקיקה ודרכים אחרות .
 המשטרה הודיעה כי במהלך החקירה נגבו 180 עדויות מ-80 עדים .  כמו כן ,  שישה מעורבים נחקרו במדינות זרות ,  ובהן פאקר .  המשטרה הסבירה כי  " חלק מחיקורי דין אלה התמשכו זמן רב בגין קשיים שונים שעלו לממשם מסיבות שאינן תלויות במדינת ישראל ".  
מטעם עורך דינו של מילצ'ן וצוותו נמסר אתמול : " המלצת המשטרה לכתב אישום בגין עבירת שוחד - לא תישאר על כנה .  ההמלצה מתעלמת מעובדות יסודיות ,  שעליהן אין חולק ,  ובכללן :  הקשר בין מר מילצ'ן לבין מר נתניהו החל בתחילת שנות ה-2000 עוד כשנתניהו לא נשא בתפקיד ממשלתי .  קשר זה התאפיין בידידות בין השניים ובין בני משפחתם .  במסגרת זו ניתנו מעת לעת תשורות על ידי מר מילצ'ן למשפחת נתניהו ,  ללא כל אינטרס עסקי .
 מר מילצ'ן נקרא למסור עדות ועשה זאת בתום לב מוחלט ,  אפילו מבלי להתייעץ עם עורכי דין ,  מתוך אמונה עמוקה שלא נפל כל פגם במעשיו .  ההמלצות מפרשות באופן מעוות ומלאכותי עניינים שאין שום קשר בינם לבין אותן תשורות ,  ומפליא הדבר שהוחלט לבחור בחירה תלושה בעבירה כה קיצונית שאינה תואמת את מידותיו של הליך פשוט זה .  אנו סמוכים ובטוחים שבחינה עניינית של מכלול הנתונים המלא תוביל למסקנה מתבקשת אחת :  לא ניתן להגיש כתב אישום בגין עבירת שוחד .  ככל שיוגש כתב אישום ראשוני ותקדימי שכזה ,  צפוי בית המשפט ,  כל בית משפט ,  לדחותו ".  

יומני ארי הרו חשפו :  כך לחץ נתניהו על לפיד לשנות את  " חוק מילצ'ן "
 מידע שהגיע לוואלה !  NEWS מעלה כי הפגישות שריכז איש אמונו של רה"מ ,  שהפך עד מדינה ,  היו קצה החוט שהוביל את החוקרים למידע המפליל .  בהמשך זומן לפיד להעיד וסיפר כיצד ביקש ממנו נתניהו לפעול למען איש העסקים ,  לצורך קידום החוק שאותו יגדירו באוצר  " נגד האינטרס הלאומי "
 
