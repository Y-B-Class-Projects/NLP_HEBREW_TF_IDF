גם בעברית :  נתניהו גינה את הערות השרים נגד היהדות הרפורמית
הודעת גינוי שפרסם ראש הממשלה לאמירות של שרי ממשלתו נגד היהדות הרפורמית ,  והופצה בתחילה אך ורק לתקשורת הזרה ,  הועלתה גם בעברית לאתר ראש הממשלה .  בכיר ביהדות ארה"ב : " האמירות הרסניות "
 הודעת הגינוי של ראש הממשלה ,  בנימין נתניהו ,  לדבריהם של שרי הממשלה נגד היהדות הרפורמית שפורסמה שלשום  ( רביעי )  בשפה האנגלית ,  הועלתה לאתר של לשכת ראש הממשלה גם בשפה העברית .  זאת ,  לאחר שבכמה כלי תקשורת  ( בהם וואלה !  NEWS )  דווחה העובדה כי ההודעה הופצה באנגלית ,  לכתבי התקשורת הזרה ,  אך לא הופצה בעברית לתקשורת הישראלית .  
בהודעתו גינה נתניהו את הדברים החמורים שאמרו שרים וחברי כנסת מהקואליציה ,  בהם שר התיירות ,  יריב לוין  ( הליכוד )  ,  נגד היהדות הרפורמית ,  שהינה הזרם המוביל ביהדות ארצות הברית .  נתניהו כתב כי הוא  " דוחה מכל וכל את ההערות הפוגעניות ומעוררות המחלוקת מצד שרים וחברי כנסת נגד יהודים רפורמים .  יהודים רפורמים וקונסרבטיבים הם חלק בלתי נפרד מהעם היהודי ויש להתייחס אליהם בכבוד ". 
לקריאה נוספת:מתווה הכותל אושר חרף התנגדות החרדים : " פתרון הולם ויצירתי"יום חג לפלורליזם או חילול השם ?  ההכרעה השנויה במחלוקת על רחבת הכותלהפשרה עם נשות הכותל :  החרדים מברכים על  " ההיפרדות המוחלטת "  
דבריו של נתניהו מגיעים לאחר שבתחילת השבוע התבטאו שני שרי ליכוד - לוין וזאב אלקין - נגד היהדות הרפורמית במהלך ישיבת הממשלה ,  שדנה בהסדרת רחבת התפילה המעורבת בסמוך לכותל המערבי .  לוין הטיל על הרפורמים את האחריות להתבוללות ,  ואילו אלקין אמר כי זו שגיאה לתת להם הכרה רשמית מטעם המדינה .  בהמשך תקפו גם חברי כנסת מהסיעות החרדיות בקואליציה את הרפורמים ואת נשות הכותל ,  הזוכות לתמיכה רבה בקרב היהדות הרפורמית והקונסרבטיבית .  
ג'יי רודרמן ,  נשיא קרן רודרמן העוסקת בחיזוק הקשר בין ישראל ליהדות ארצות הברית ,  אמר לוואלה !  NEWS כי הוא חושב שמדובר באמירות  " הרסניות ".  לדבריו , " יש מיליון וחצי יהודים רפורמים באמריקה ,  הם מנהלים את מערכת היחסים הפוליטית המבטיחה את התמיכה החזקה של ארצות הברית בישראל ולהצהרות האלה יש השפעה קשה מאוד ופוגענית על הקהילה הזאת .  ההצהרות הללו ,  שנועדו ככל הנראה לפוליטיקה פנימית ,  היו פוגעניות מאוד והרסניות מאוד ליחסים בין ארצות הברית לישראל ". 
הוא הוסיף : " אני חושב שזאת האחריות של ראש הממשלה לבקש מהשר לוין ומשה גפני להתנצל על הצהרות האלה ולחזור בהם מהן .  לומר שההצהרות הללו אינן מייצגות את עמדת ממשלתו ,  משום שאם הן מייצגות ,  אי אפשר לקבל את שני הצדדים .  אי אפשר לנסות לבנות מערכת יחסים עם הגולה ובו זמנית להעליב אותה ".  

גם בעברית :  נתניהו גינה את הערות השרים נגד היהדות הרפורמית
הודעת גינוי שפרסם ראש הממשלה לאמירות של שרי ממשלתו נגד היהדות הרפורמית ,  והופצה בתחילה אך ורק לתקשורת הזרה ,  הועלתה גם בעברית לאתר ראש הממשלה .  בכיר ביהדות ארה"ב : " האמירות הרסניות "
 
