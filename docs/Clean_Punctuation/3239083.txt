ליכוד 22 :  מפלגת השלטון נכנעה להגיון שבשיגעון
במלחמת ההישרדות הפרטית של נתניהו - כל האמצעים כשרים :  או הוא או אף אחד .  חברי סיעתו הולכים אחריו שפופים ויומרתם למנהיגות לאומית התאדתה .  במאמץ להישאר צעד אחד לפני החוק - גם היועמ"ש גויס למהלך .  אלא שהתקווה עוד קיימת ,  והכנסת שנוצלה עדיין יכולה לתקן
29 במאי ,  1996 :  יום גדול לבנימין נתניהו .  מנצח את שמעון פרס ונבחר לראשות הממשלה .
 29 במאי ,  2019 :  בוקר בינוני לנתניהו .  פרקליטות מחוז ירושלים ,  בכניעה שערורייתית ללחצים ,  מוותרת על האשמת שרה נתניהו במרמה ועל החזר מאות אלפי שקלים .  זה הצד החיובי ,  כי הדוד נתן מיליקובסקי או נדיב אחר כלשהו יוכל לממן את ההחזרון של רבבות שקלים  ( ובעקיפין גם את הקנס )  .  הצד השלילי :  ראש הממשלה נשוי עתה ,  או מרגע שהנוסחה תאושר בידי שופט ,  לעבריינית .
 29 במאי ,  2019 :  לילה קטן ,  קטנטן ,  קטנוני ,  לנתניהו ולהולכים אחר חלילו .  הליכוד הופך לג'ונסטאון ,  או שמא ביביטאון .  מטיף אחד מורה לשתות את התרכיז המורעל ,  וכולם לוגמים ומלקקים את השפתיים .
 מאונס או מרצון ,  הליכוד נכנע להגיון שבשיגעון :  כדי שלא לתת לבני גנץ סיכוי להעמיד 33 חברים גאים וחזקים בפני אפשרות להוכיח שאינם בוגדים בו ומצטרפים בלעדיו לממשלת שתי המפלגות הגדולות ,  כרתו עם נתניהו ברית דמים .  הם לא סמכו על עצמם ,  והוא לא סמך עליהם ,  שלא יעמדו בפיתויים מהסוג שהוא מנופף בפני ח"כים ממפלגות אחרות .  זה ליכוד-22 ולכן זאת גם כנסת-22 .
 הולכים לבחירות - סיקור מיוחד בוואלה !  NEWS:74 נתינים של נתניהו :  תיאטרון האבסורד של הפוליטיקה הישראליתעם הספק של חוק אחד ונאומי בכורה :  הכנסת הקצרה בתולדות המדינהיאיר נתניהו :  ליברמן דרש למנות את וינשטיין כדי שיסגור את תיקיו 
בסופו של דבר ,  הכול חוזר למסקנה משפטית-פוליטית אחת :  נתניהו חותר להגיע למשפטו ,  אם לא יצליח לסכלו ,  מעמדת ראש הממשלה כדי להישאר בה .  מקצה שיפוטים ,  לא שיפורים .  לשם כך תמרן בשנה האחרונה ,  לנוכח רפיסותו של היועץ המשפטי לממשלה אביחי מנדלבליט ,  שלא שעה להפצרות לסיים את הטיפול בתיקי האלפים לפני תום כהונת הכנסת ה-20 ,  להימצא תמיד צעד אחד לפני החוק - בחירות בטרם שימוע .
 זו מלחמתו הפרטית על הישרדותו ,  וכל האמצעים כשרים בה .  ממנו אין לצפות ;  עליו אין להתפלא .  הוא נוקט בשיטת א'5 - או אני או אף אחד .  אם יש יעד לתמיהה ,  הרי הוא אוסף חברי סיעת הליכוד ,  מראשון עד אחרון ,  ההולכים אחריו שפופים ודוממים .  מי מהם שצברו אשראי בפוליטיקה או בתחומים אחרים איבדו אותו בשנייה אחת .  יומרתם למנהיגות לאומית התאדתה .  איש מהם אינו כשיר להשתתף בהכרעות גורליות .  איש מהם לא יוכל לשמש מופת מוסרי ולטעון שהחלטותיו נשענות על תום לב ושיקול דעת .
 היו לנתניהו שלוש חלופות :  הקמת ממשלה ,  החזרת השרביט לנשיא ,  הקדמת הבחירות .  בראשונה ,  היחידה הטובה לו ,  נכשל .  השנייה ,  הכי רעה לו ,  סוכלה .  גם השלישית רעה לו - ולמדינה ,  אבל למי אכפת ממנה - אך קצת פחות ,  כי היא משאירה לו מרחב תמרון ,  במהות ובעיתוי .  
נתניהו ,  מצויד בחזקת החפות שאינו שש להעמיד במבחן ,  נמצא שתי פסיעות-בכוח ,  העמדה לדין והרשעה חלוטה בעקבות ערעור ,  ממועמדות לראש ממשלת המורשעים של ישראל לדורותיה .  זאת ממשלה שבין חבריה שר אוצר  ( אברהם הירשזון )  ,  שר ביטחון  ( יצחק מרדכי )  ,  שר משפטים  ( חיים רמון )  ,  שר פנים  ( אריה דרעי )  ועוד מיני גונן שגבים ,  שלמה בניזרים וסטס מיסז'ניקובים .  בראשה עמד עד כה אהוד אולמרט ,  אבל נתניהו יכול להדיחו ולתפוס את הבכורה ,  שני במעמדו רק לנשיא משה קצב .
 ויש עוד ממשלת נתניהו ,  ממשלת המרומים - מי שקיבלו ממנו הבטחה לתיקים תמורת תמיכה ,  כגון שר הביטחון ,  החוץ ,  האוצר והמשפטים דן מרידור ,  שר החוץ ישראל כץ ,  השר לעניינים חשובים כלשהם רפי איתן .  אתמול ניסה נתניהו לצרף לממשלת ההבטחות גם את שרי האוצר והביטחון אבי גבאי וטל רוסו .  פתאום לא הפריע לו שהם שמאל תבוסני ורכרוכי .
 ואולי לא פתאום - ב-2006 ניסה ,  עם סיעת 12 ,  לפתות את עמיר פרץ ו-19 הח"כים של העבודה להעדיף אותו ,  כשותף משני ,  על אולמרט וקדימה ;  וכשאהוד ברק ,  שהדיח את פרץ ,  נטש את העבודה והקים את המפלגה עבותת השורשים עצמאות ,  עם חמישה ח"כים ,  נתן לו אתנניהו בממשלה כוח דומה לזה שהרעיף אמש על השישיה של העבודה .  כשאתה רובינזון קרוזו ותקוע באי בודד ,  גם העבודה תצלח לתפקיד ששת .  
סיסמאות  " רצון הבוחר ",  ששימשו את נתניהו לניצחון ,  נגנזו כשהתברר מה שהיה גלוי לפני חודש וחצי - הבחירות הסתיימו בתיקו שיישבר ,  אם בכלל ,  רק בשער עצמי או בפסילה של אחת הקבוצות ,  או במקרה של נתניהו בפסילת הקפטן .  אביגדור ליברמן ,  כמי שהיה גם הבוחר  ( של חברי סיעתו )  וגם הנבחר  ( של מצביעיו )  ,  העניק לרצון הבוחר פרשנות מוסמכת לא פחות מזו של נתניהו ;  בכלל ,  התחביב החדש של הפוליטיקאים הוא פירוש כוונותיהם של תומכי יריביהם .
 כשליברמן מוכתר בפי נתניהו בכינוי הגנאי שאין חמור ממנו , " שמאל ",  המטרה ברורה - למנוע ממנו התמודדות על ראשות הימין ,  פוסט-ביבי .  היוצרות התהפכו .  ברגיל ,  קמצנותו החולנית של נתניהו בזויה בעיני ליברמן ,  המסוגל לשלוף מכיסו כאלף דולר במזומן כדי לממן סעודת סטייקים ושתייה לתריסר פקידי פמליית שר החוץ ומאבטחיה בניו יורק  ( מאין הגיע לכיס הכסף שנשלף ,  זאת כבר קושיה אחרת )  .  אבל פוליטית ,  מאז הבחירות ,  נתניהו היה פזרן בנוסחותיו בסוגיית הגיוס וליברמן קפץ את ידו .  הם עברו מדו-קיום לדו-איום לסיכול ממוקד הדדי .
 אחרי שתתפוגג ההתרגשות הראשונית ,  המערכה לא תתנהל על האחריות לעובדת התנהלותה של המערכה .  המבט יופנה קדימה :  המצביעים ירצו לתגמל את עצמם יותר מאשר להעניש את הפוליטיקאים .  
מאז פקיעת המנדט הבריטי על ארץ ישראל במאי 1948 ,  ביום הכרזת המדינה ,  לא היה מנדט אפוף ציפייה כמו זה שנתניהו סירב להחזיר לנשיא .  לכן גם טבעי שבדומה ל"מצעד שלא צעד "  ביום העצמאות הראשון ,  נתניהו ייזכר כאחראי למותה בטרם עת של הכנסת שלא התכנסה .  תזמון הבחירות באמצע ספטמבר נוח לנתניהו רק יחסית לחלופת מסירת המנדט לחודש לגנץ .  במקרה שכזה ,  אם ייכשלו המגעים לאחר שבועיים-שלושה נוספים של מאמצים ,  שבסופם תתייאש הכנסת ותתפזר מנדלבליט יוכל להחליט על אישום ,  בעקבות השימוע ,  עוד לפני הרכבת הממשלה .
 אבל זאת נחמה זעירה ,  כי ממש ביום הבחירות אמור סנגורו של נתניהו למסור למנדלבליט בכתב את הטיעונים שיורחבו בעל-פה בשימוע ,  כך שהנושא יימצא בראש סדר היום והכרעה אפשרית בתוך שבועות מעטים לאחר הבחירות ;  שימועי הנאשמים האחרים נקבעו לאמצע אוגוסט ומכאן שמנדלבליט מסוגל עוד לפני הבחירות להעמיד לדין את שאול אלוביץ' וארנון מוזס .  אומנם עדיין לא את נתניהו ,  אך האפליה בין כל המעורבים בתיקים ,  האכיפה הבררנית במועד השימועים והאישומים ,  תפעל ציבורית אף היא לרעת נתניהו .  
במחנה שמנגד ,  מוטב להפריד את סיעתם של משה יעלון ו-H-2 ,  האוזר והנדל ,  מכחול לבן .  הם ימין מוצהר ,  שחיבל מהרגע הראשון ביכולת לפנות גם לכיוון חברי-הכנסת הערבים .  יתמודדו השניים לבדם ויראו את כוחם .  אולי בעזרת הסיסמה שהתפנתה ,  ימין שפוי ,  ישחזרו את הישגו הכביר של משה כחלון .  ואשר לו ,  אופייני לכחלון ולמנהיגו המחודש מיקומו ברשימת הליכוד .  מעל ליואב גלנט ולגדעון סער .  כל כך קל לגרום סיפוק משותף לכחלון ולנתניהו .
 המאכזבים הגדולים של פיזור הכנסת ,  גם אם לבסוף לא קולותיהם הכריעו בהצבעה ,  הם אחמד טיבי ,  איימן עודה ושות' .  רווח צפוי קטן - שיעור הצבעה משופר ,  תחיית הרשימה המשותפת - שאותו ימשיכו שלא להוון בזירה הארצית חשוב להם יותר מעקירת נתניהו ,  כמנוף לשינוי .  אם בעיניהם אין הבדל מהותי בין נתניהו לגנץ ,  כל הביבים והבנים - למה להצטעצע ,  כל היהודים - אותו דבר ,  הם עיוורי צבעים ,  מכחישי גוונים ומרחיקי שלום .  עם גישה כזו ,  הרואה גם ברע במיעוטו רע בעיקרו ופסול חיתון ,  לא תיווצר ברית מתונים .  
האם הכול אבוד ?  לא ,  אף שהייאוש למחרת ההשתגעות ההמונית בכנסת מובן ואף טבעי - עוד יש מה לעשות .  חוק יסוד הכנסת אינו מזכיר ,  וממילא גם אינו אוסר ,  אפשרות של כינוס הבית כדי להצביע על הצעת חוק חרטה - לבטל את פיזור הכנסת ולשוב למועד הקודם ,  בעוד ארבע שנים וחצי .  הכנסת ריבונית לעשות זאת ,  כפי שהיא גם ריבונית להגדיל את מספר חבריה ל-641 ולהעתיק את מושבה מירושלים לקיסריה .  הכל עניין של רוב ,  רגיל או מיוחס ,  בהצבעה .  אין לכך תקדים ,  כי שום מחוקק שפוי לא היה מעלה בדמיונו תרחיש של מועמד מופלל לראשות ממשלה הגורר איתו כנסת ומדינה לשגיונותיו הפרטיים .  ודאי שהמחלוקת תחייב פסיקה של הפרשן המוסמך ,  היועמ"ש ,  ובעקבותיו גם בג"ץ .  לא בהכרח מסובך ,  מחייב השגת רוב בקרב חסידי ביביטאון שהתעשתו מאז אמש ,  ושווה לנסות .  איך נאמר שם ,  בהודאה של שרה ?   " קבלת דבר בניצול מכוון של טעות הזולת ".  הכנסת נוצלה ,  הוטעתה ,  ועדיין יכולה לתקן ולהחזיר לנשיא את הסמכות לחידוש המהלכים להרכבת הממשלה .
  ( עדכון ראשון :  11:22 )  

ליכוד 22 :  מפלגת השלטון נכנעה להגיון שבשיגעון
במלחמת ההישרדות הפרטית של נתניהו - כל האמצעים כשרים :  או הוא או אף אחד .  חברי סיעתו הולכים אחריו שפופים ויומרתם למנהיגות לאומית התאדתה .  במאמץ להישאר צעד אחד לפני החוק - גם היועמ"ש גויס למהלך .  אלא שהתקווה עוד קיימת ,  והכנסת שנוצלה עדיין יכולה לתקן

