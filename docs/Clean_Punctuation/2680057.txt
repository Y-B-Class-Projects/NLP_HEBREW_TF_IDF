אחרי הפיגוע :  נתניהו הורה ליישב את בית המכפלה
ראש הממשלה התייחס למותו של לוחם גבעתי ,  סמל גל קובי ,  והדגיש : " מי שינסה לעקור אותנו מעיר אבותינו ,  ישיג את ההיפך ".  השר פרץ : " משא ומתן - התשובה לקיצוניים בשני הצדדים "
 ראש הממשלה בנימין נתניהו התייחס הלילה  ( שני )  לפיגוע הירי בחברון שבו נהרג לוחם גבעתי ,  סמל גל  ( גבריאל )  קובי ,  בן 20 מטירת הכרמל ,  שנפגע מקליע אחד בצווארו .  נתניהו קרא לפעול ליישוב יהודי בבית המכפלה בחברון : " מי שינסה לעקור אותנו מעיר אבותינו ישיג את ההיפך ",  אמר ראש הממשלה . " נמשיך ביד אחת להילחם בטרור ולפגוע במחבלים ,  ונמשיך ביד השניה לחזק את ההתיישבות ",  הוסיף .  בית המכפלה הוא בניין בן שלוש קומות ליד מערת המכפלה שפונה באפריל אשתקד מישוביו היהודים בשל מאבק על בעלותו .
 מוקדם יותר שיגר שר הכלכלה נפתלי בנט מכתב לראש הממשלה ,  בדרישה לדיון מחודש בנושא שחרור המחבלים ,  עקב אירועי הטרור האחרונים שגבו חייהם של שני חיילים בתוך יומיים .  לטענת בנט , " בחסות חגיגות המשא ומתן הפך חג הסוכות לחג של דם ופגיעה בחיילי צה"ל .  כיוון ששחרור המחבלים הוגדר מראש כתלוי במשא ומתן ,  אין ספק שזינוק הטרור מחייב את הממשלה לחשב את דרכה מחדש ".  
חברו למפלגת הבית היהודי ,  שר השיכון אורי אריאל ,  אמר בתגובה לפיגוע כי  " עם ישראל מאס כבר בסיסמאות .  בימים בהם הטרור חוזר להרים ראש אל מול חולשה מדינית צריך לחזור ולדרוש :  תנו לצה ? ל לנצח .  הוא כבר הוכיח שהוא יודע לעשות זאת כאשר לא כובלים את ידיו ". 
מנגד ,  גם במפלגות השמאל-מרכז הגיבו לאירוע .  השר עמיר פרץ אמר כי הוא  " סומך על צה"ל שיעשה הכל כדי לגדוע את הטרור בעודו באיבו ".  פרץ הוסיף כי  " הניסיון של גורמים קיצוניים בימין לנצל את כאב המשפחות למטרות פוליטיות הוא ניסיון שיש לגנות אותו ,  והמשא ומתן המדיני הוא התשובה הטובה ביותר לקיצוניים משני הצדדים ". 

אחרי הפיגוע :  נתניהו הורה ליישב את בית המכפלה
ראש הממשלה התייחס למותו של לוחם גבעתי ,  סמל גל קובי ,  והדגיש : " מי שינסה לעקור אותנו מעיר אבותינו ,  ישיג את ההיפך ".  השר פרץ : " משא ומתן - התשובה לקיצוניים בשני הצדדים "
 
