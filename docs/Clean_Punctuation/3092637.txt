נתניהו : " לא תהיה עוד עקירת יישובים במדינת ישראל "
 בטקס לציון 50 שנה להתיישבות בשומרון אמר ראש הממשלה כי נעשות פעולות לפיתוח השומרון . " אנחנו שומרים על ההתיישבות ומפתחים אותה ",  הוסיף , " זו ארצנו ,  חזרנו כדי להישאר ולתמיד "
 ראש הממשלה בנימין נתניהו אמר הערב  ( שני )  כי  " לא תהיה עוד עקירת יישובים ".  בטקס לציון 50 שנה להתיישבות בשומרון שנערך ביישוב ברקן הוסיף ראש הממשלה כי  " יש עשייה של פיתוח השומרון ואין ממשלה שפעלה יותר למען פיתוח השומרון מהממשלה בראשותי ".  לדבריו , " אנחנו שומרים על ההתיישבות ומפתחים אותה ועושים זאת בשכל .  זו ארצנו ,  חזרנו כדי להישאר ולתמיד ,  לא תהיה יותר עקירה של יישובים בארץ ישראל ". 
ראש המועצה האזורית שומרון יוסי דגן אמר באירוע כי , " זכינו במנהיג שעוצמתו פלדה וחזנו צופה לרחוק ,  אני מנצל במה זו ואומר כי השומרון מאחורי ראש הממשלה ורעייתו ,  תן לנו להגשים את החזון ,  ההתחישבות משוועת לבנייה מחודשת ביהודה ושומרון ".  
דברי נתניהו מגיעים לאחר שבסוף השבוע שעבר ביקרה בישראל וברשות הפלסטינית משלחת אמריקנית בכירה בראשות ג'ארד קושנר ,  חתנו ויועצו של הנשיא דונלד טראמפ ,  ובה השתתפו גם השליח המיוחד ג'ייסון גרינבלט וסגנית היועץ לביטחון לאומי דינה פאוול .  הביקור בארץ היה חלק ממסע אזורי שכלל פגישות גם עם מנהיגים בערב הסעודית ,  קטאר ,  ירדן ומצרים .  
לקריאה נוספת:נתניהו נועד עם שליחו המיוחד של טראמפ לאחר עזיבת המשלחתדיווח :  ארה"ב הבהירה לאבו מאזן שהקפאת הבנייה בהתנחלויות לא אפשריתנתניהו לשליחו של טראמפ :  הדרכים לשלום - בהישג ידינו 
לאחר פגישה עם נתניהו המשיכה המשלחת לרמאללה ,  שם זכתה לקבלת הפנים קרירה ,  בשל הביקורת ההולכת וגוברת מצד הפלסטינים על עמדות הממשל ועל הקו הפרו-ישראלי ,  ובשל אי שביעות רצון מכך שהממשל לא מצהיר על מחויבותו לפתרון שתי המדינות או קורא בפומבי להקפאת ההתנחלויות .  בסיום הפגישה עם יו"ר הרשות הפלסטינית אבו מאזן במוקטעה ,  הבית הלבן פרסם הודעה קצרה ביותר ,  ובה נמסר כי הפגישה הייתה יעילה וכי הצדדים הסכימו כי ההובלה האמריקנית במשא ומתן היא  " הדרך הטובה ביותר להשיג הסכם שלום כולל ". 
לפי דיווח בסוף השבוע בעיתון אל-חיאת ,  היוצא לאור בלונדון ,  בשיחות הושגה התקדמות מסוימת בשיחות ,  אך לא כזו שתאפשר את חידוש המשא ומתן ,  ובוושינגטון ינסו לחזק את הקשרים הכלכליים והביטחוניים בין הצדדים בטרם יחדשו את השיחות .  בדיווח נטען גם שקושנר אמר לאבו מאזן כי הבנייה בהתנחלויות לא תוקפא כי זה יוביל לפירוק הקואליציה של נתניהו אך בבית הלבן הכחישו את הציטוט ופקיד בכיר אמר כי הדיווח הוא  " קשקוש .  הערה שכזו מעולם לא נאמרה ". 
בחודש הבא צפוי ראש הממשלה לפגוש את הנשיא טראמפ בפעם השלישית ,  בשולי העצרת הכללית של האו"ם שתתכנס בניו יורק .  במקביל ,  על רקע איומים של בכירים פלסטינים לחדש את הקמפיין להכרה בינלאומית אם המאמץ האמריקני להנעת התהליך המדיני ייכשל ,  בירושלים נערכים לנאום לוחמני במיוחד של אבו מאזן בעצרת .  

נתניהו : " לא תהיה עוד עקירת יישובים במדינת ישראל "
 בטקס לציון 50 שנה להתיישבות בשומרון אמר ראש הממשלה כי נעשות פעולות לפיתוח השומרון . " אנחנו שומרים על ההתיישבות ומפתחים אותה ",  הוסיף , " זו ארצנו ,  חזרנו כדי להישאר ולתמיד "
 
