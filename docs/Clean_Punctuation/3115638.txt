 " פאקר חיזק את גרסתו של מילצ'ן ":  פרטים חדשים מהעדות באוסטרליה
חוקרי המשטרה מעריכים שעדותו של המיליארדר המעורב לכאורה בתיק המתנות נגד נתניהו  " נעצה את החשדות "  בתיק .  החוקרים הציגו בפני פאקר חלקים מעדות העוזרת של מילצ'ן ,  על חלוקת המימון למתנות למשפחת נתניהו בין שני המיליארדרים
עדותו של המיליארדר ג'יימס פאקר באוסטרליה חיזקה את עדותה של הדס קליין ,  העוזרת האישית של יוסי מילצ'ן ,  כך מעריכים חוקרי המשטרה .  החוקרים האוסטרלים הציגו בפני פאקר חלקים מעדותה של קליין ,  בכל הנוגע לחלוקת כספי מימון המתנות למשפחת נתניהו בינו ובין מילצ'ן .  עדותו של פאקר חשובה לחוקרים ,  מתוך הנחה שבעתיד ישמש עד הגנה מטעם ראש הממשלה בנימין נתניהו .  גורם המעורה בחקירה טען כי  " פאקר נעץ את החשדות בתיק 1000 ". 
חוקרי היחידה הארצית לחקירות הונאה בפיקודו של תת-ניצב כורש ברנור אמורים לעמת את ראש הממשלה עם העדות כבר בימים הקרובים ,  ולהציג את עיקרי דבריו של פאקר במטרה לקבל את תגובתו לדברים .
 היומון  " סידני מורנינג הראלד "  דיווח הבוקר  ( חמישי )  כי תשאולו של פאקר ,  במסגרת חקירת פרשת המתנות של ראש הממשלה הוגדר כ"ריאיון "  ונערך במלבורן בידי חוקרי המשטרת הפדרלית האוסטרלית .  חוקרי משטרת ישראל  " האזינו "  לחילופי הדברים ,  אך לא נמסר אם נכחו בחדר החקירות ,  או צפו בו מחדר סמוך .  
עוד בוואלה !  NEWS:עדות העוזרת של מילצ'ן : " שרה ביקשה בקבוקים ,  ביבי ביקש סיגרים"נתניהו נחקר בפעם השישית ;  שמרון קיבל הצעה להיות עד מדינהתיק המתנות :  השגריר בארה"ב העיד על בקשות נתניהו לוויזה למילצ'ן 
בהודעת הבולשת האוסטרלית נאמר שפאקר השתתף בריאיון  " מרצונו ,  כעד בחקירה שמנהלות הרשויות בישראל ".  דוברו של פאקר אישר כי הוא  " רואיין כעד בכוח בחקירה המתנהלת בישראל "  והדגיש כי  " פאקר אינו חשוד בעבירות פליליות בישראל או באוסטרליה ,  בכל הקשור בחקירה זו ". 
בנוסף לקשריהם עם נתניהו ,  טיפחו פאקר ושותפו העסקי ארנון מילצ'ן יחסים הדוקים גם עם ראש המוסד יוסי כהן ,  בתקופתו כראש המטה לביטחון לאומי בממשלת נתניהו .  למילצ'ן היו קשרים עם כהן עוד קודם לכם ,  בעת שכהן טיפס במעלה המדרג במוסד .  למשטרה נמסר בתחילת השנה מידע על יחסים אלה ,  אך היועץ המשפטי לממשלה אביחי מנדלבליט סירב אז לחקור אותם .  לא ידוע אם נושא היחסים עם כהן נכלל ברשימת השאלות שהחוקרים מישראל העבירו לעמיתיהם מאוסטרליה ,  לקראת גביית עדותו של פאקר .  
מערכת היחסים בין הזוג נתניהו לבין אנשי העסקים מילצ'ן ופאקר נחשפה לכאורה בעדותה של הדס קליין ,  העוזרת האישית של מילצ'ן ,  שמוגדרת  " אשת מפתח "  בחקירה ואינה חשודה בעצמה .
 לפי תמלילי חקירתה ,  שפורסמו מוקדם יותר החודש במהדורות החדשות ,  היא סיפרה כי רכישת המתנות לא הייתה ביוזמת מילצ'ן או פאקר .  שרה היתה מבקשת בקבוקים ,  ב ( ארגזים )  של שישה או 12 בקבוקים שמפניה .  ביבי היה מבקש סיגרים ,  וידע גם על כמויות השמפניה שאשתו קיבלה .  הנהג של החברה היה נוסע במיוחד לירושלים לספק את הסיגרים והשמפניות ",  אמרה קליין .
 לוואלה !  NEWS נודע כי קליין סיפרה בעדותה כי התבקשה להביא ארגז שמפניות לשרה נתניהו במהלך ערב פסח ,  בדומה לדברים שאמר הנהג של מילצ'ן .  גורמים המעורים בחקירה אמרו כי דבריה חיזקו את העדות של הנהג .
  ( עדכון ראשון 9:04 )   

" פאקר חיזק את גרסתו של מילצ'ן ":  פרטים חדשים מהעדות באוסטרליה
חוקרי המשטרה מעריכים שעדותו של המיליארדר המעורב לכאורה בתיק המתנות נגד נתניהו  " נעצה את החשדות "  בתיק .  החוקרים הציגו בפני פאקר חלקים מעדות העוזרת של מילצ'ן ,  על חלוקת המימון למתנות למשפחת נתניהו בין שני המיליארדרים

