דרמה בכנסת :  אין בחירות - קדימה מצטרפת לממשלת אחדות
במסגרת ההסכם הקואליציוני ,  ימונה מופז למשנה לראש הממשלה ולשר בלי תיק ,  תחוקק חלופה לחוק טל ותשונה שיטת הממשל .  ריבלין : " הרכבת הממשלה - היום או מחר "
  ( צילום :  גדעון צנטנר ,  קובי אליהו ,  דניאל בוק ,  קובי נתן ,  ערוץ הכנסת ,  עריכה :  גדי וינסטוק ,  קריינות :  אביב אברמוביץ' )  
אין בחירות ,  הולכים לממשלת אחדות :  ראש הממשלה ,  בנימין נתניהו ,  הודיע הלילה  ( שלישי )  לחברי סיעת הליכוד על ההסכם הקואליציוני שחתם עם יו"ר האופוזיציה ,  שאול מופז ,  אשר יביא לכניסת קדימה לממשלה ולמינויו של מופז למשנה לראש הממשלה ולשר בלי תיק .  בנוסף ,  יכהן מופז כחבר הקבינט המדיני-ביטחוני וישתתף בכל פורום שרים מצומצם שיכלול את ראש הממשלה ושיעסוק בעניינים ביטחוניים ,  מדיניים ,  כלכליים וחברתיים .
 השניים הגיעו לכינוסי סיעותיהם לאחר שנועדו בבית ראש הממשלה בירושלים ,  ובו סיכמו על חקיקת חלופה לחוק טל עד לתחילת חודש אוגוסט הקרוב ושינוי שיטת הממשל באופן שיאפשר קיום הבחירות לכנסת הבאה על פי השיטה החדשה ,  אותה ינסח צוות בראשות קדימה .
" הצדדים מתחייבים לפעול לחקיקתו של חוק אשר יסדיר חלוקה שוויונית והוגנת של נטל השירות בצה"ל בין חלקי האוכלוסייה השונים בישראל ",  נכתב בהסכם ,  כאשר החקיקה כאמור צריכה להתבצע עד אוגוסט . " הצדדים מתחייבים לפעול לשינוי מהותי בשיטת הממשל הנהוגה בישראל ,  ולכונן שיטת ממשל אשר תגביר את היציבות השלטונית והמשילות ,  ובין היתר תאפשר לראש ממשלה למלא את ימיו על פי פסיקת הבוחר ,  ליצור רץ שלטוני ,  יכולת תכנון לטווח ארוך והגנה על טובת הכלל ".  
עוד סיכמו נתניהו ומופז ,  כי ראש הממשלה יפעל לחידוש התהליך המדיני ולקידום המשא ומתן עם הרשות הפלסטינית .  בנוסף ,  תפעל הממשלה לגיבוש תקציב חירום לאומי שיאפשר התמודדות עם המשבר הכלכלי-העולמי ,  וזאת במאמץ לחזק את השכבות החלשות ואת מעמד הביניים .  כמו כן ,  יפעלו הסיעות לצמצום החקיקה הפרטית ולחיזוק המשמעת התקציבית .  שמועות נפוצו על נספח סודי בהסכם הקואליציוני ,  לפיו חברי כנסת נוספים בקדימה יקבלו תיקים ,  אולם כל נספח סודי כזה חייב להיות מובא לאישור הכנסת .
 מוקדם יותר ,  במהלך ישיבת ועדת הכנסת הלילה ,  בה אמורה הייתה הוועדה להכין את הצעת החוק לפיזור הכנסת לקריאה שנייה ושלישית ,  האריך יו"ר הוועדה ,  ח"כ יריב לוין ,  את משך הדיון מעבר למצופה ,  ככל הנראה בשל בקשה שהגיעה אליו מהקואליציה או מאנשי ראש הממשלה .  
בשלב בו כבר הייתה הצעה והוגשה בעקבותיה רביזיה - דהיינו שינוי בתוכנה - הוחלט לקיים הצבעה חוזרת רק כעבור שעה .  אחר כך הוחלט להאריך את הזמן עוד יותר ,  ובמקביל עברה הצעת החוק לסוף סדר היום על אף שהייתה אמורה לידון במליאת הכנסת מיד עם האישור מוועידת הכנסת .  במקביל ,  דנו נתניהו ומופז עם סיעותיהם ,  דיונים שהובילו להסכם לממשלת אחדות ,  מה שהפך את הצעת החוק ללא רלוונטית .  יש לציין כי בהצבעה שנערכה בקדימה על הכניסה לממשלת אחדות ,  נמנע חבר כנסת אחד בלבד - רוברט טיבייב .
 מי שיעמוד כעת בראש האופוזיציה היא יו"ר העבודה ,  שלי יחימוביץ' ,  שעל פי חוק אמורה להתמנות לתפקיד מאחר שסיעתה הכי גדולה בכנסת .  אפשרות נוספת שקיימת היא כי תתקיים הצבעה בנושא ,  ואז ניתן לבחור יו"ר אופוזיציה אחר .  
בראיון לגלי צה"ל ציין יו"ר הכנסת ,  ראובן ריבלין ,  כי הרכבת הממשלה החדשה תעשה היום או מחר ,  והתייחס למהלך . " אפילו זקני צפת לא זכו לראות את התופעה שהייתה היום בלילה ",  אמר יו"ר הכנסת ,  וסיפר על מה שהתרחש מאחורי הקלעים . 
" התגנב חשד ללבי כשראש הממשלה ,  יו"ר האופוזיציה ושר הביטחון לא הגיעו בזמן לקריאה הראשונה ",  אמר . " רוב הזמן האיצו בי לא לתת לח"כים לדבר מעבר למותר .  כשראיתי שהם מאחרים ,  התגנב חשד ללבי ,  אבל אמרתי לעצמי שאני עייף מדי .  ראש הממשלה טלפן אלי בהמשך הערב ,  הוא יודע שלא כדאי להפתיע אותי ". 
הסכם ממשלת אחדות - כותרות אחרונותלפיד על הסכם האחדות : " פוליטיקה ישנה ומכוערת"שרי הליכוד בירכו את נתניהו ;  דנון :  פגיעה בציבוררק לפני חודשיים :  ממשלת נתניהו רעה ,  לא אכנס אליהפרשנות :  ממשלת אחדות - למי זה טוב ? הסכם האחדות בין הליכוד וקדימה
לפניות לכתב :  pinhas_wolf@walla.co.il
 ( עדכון ראשון :  02:14 )  

דרמה בכנסת :  אין בחירות - קדימה מצטרפת לממשלת אחדות
במסגרת ההסכם הקואליציוני ,  ימונה מופז למשנה לראש הממשלה ולשר בלי תיק ,  תחוקק חלופה לחוק טל ותשונה שיטת הממשל .  ריבלין : " הרכבת הממשלה - היום או מחר "
 
