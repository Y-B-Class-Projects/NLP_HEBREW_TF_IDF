 " בכיר בלשכת נתניהו הטריד עובדת ועקב אחריה "
 נציבות שירות המדינה פתחה בבדיקה לבירור תלונת העובדת הטוענת כי הבכיר בלשכת רה"מ נהג לחטט בטלפון הנייד ובדואר האלקטרוני שלה .  לשכת נתניהו : " מדובר ברכילות "
 היועץ המשפטי לממשלה יהודה וינשטיין הורה היום  ( שני )  לאגף המשמעת בשירות נציבות המדינה לפתוח בבדיקה מקדמית לבירור תלונה של עובדת בלשכת ראש הממשלה בנימין נתניהו .  וינשטיין הורה על הבדיקה לאחר שהתקבל מידע לפיו בכיר בלשכה ומקורב לראש הממשלה ,  נהג להטריד את העובדת בקביעות .  גורמים בלשכת ראש הממשלה ביקשו להבהיר כי  " לא מדובר בתלונה שהוגשה ,  אלא בבדיקת רכילות בלבד ". 
במידע הנוגע לעובד ,  נטען כי הבכיר עקב אחרי העובדת בתום שעות העבודה ,  חיטט בהודעות הטקסט בטלפון הנייד שלה וקרא הודעות בדואר האלקטרוני שלה .  בגלי צה"ל דווח כי העובדת לא משתפת פעולה בבדיקה שנפתחה בנציבות שירות המדינה וכי ייתכן שהיחס מצד הבכיר כלפי העובדת החמיר ,  לאחר שנסעה לחו"ל עם עובד אחר בלשכה .  
ממשרד המשפטים נמסר בתגובה כי  " אנו מאשרים שבעקבות מידע שהגיע למשרדנו ,  הורה היועץ המשפטי לממשלה לאגף המשמעת בנציבות שירות המדינה לקיים בדיקה ראשונית של אמינות מידע זה .  בשלב זה לא נמצא ביסוס ממשי למידע ולא נפתחה חקירה ".  גם מנציבות שירות המדינה טרם נמסרה תגובה .
 בהכנת הידיעה השתתפה טל שלו  

" בכיר בלשכת נתניהו הטריד עובדת ועקב אחריה "
 נציבות שירות המדינה פתחה בבדיקה לבירור תלונת העובדת הטוענת כי הבכיר בלשכת רה"מ נהג לחטט בטלפון הנייד ובדואר האלקטרוני שלה .  לשכת נתניהו : " מדובר ברכילות "
 
