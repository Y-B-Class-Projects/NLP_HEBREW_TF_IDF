הפרוטוקול נחשף :  נתניהו הורה להתיר כדורגל בשבת - ללא נציג חרדי בוועדה
ועדת היתרי העבודה בשבת התכנסה לדון במשחקי הכדורגל בסופי שבוע ,  אך שר הדתות אזולאי לא נכח בישיבה . " לא הזמינו אותי ,  וחבל שכך ",  מסר השר .  נתניהו הנחה בישיבה את המשנה ליועמ"ש לגבש המלצות למתן היתר כללי לענף הכדורגל בשבת
 ( דיון על משחקי הכדורגל בשבת באולפן וואלה !  NEWS ,  בינואר )  
ועדת השרים להיתרי עבודה בשבת התכנסה לישיבה חריגה השבוע ,  שבמהלכה דרש ראש הממשלה בנימין נתניהו מהמשנה ליועץ המשפטי לממשלה עו"ד רז נזרי לגבש בהקדם המלצות לפיהן יינתן היתר כללי לפעילות ענף הכדורגל בשבת - כך עולה מפרוטוקול הישיבה שהגיע לידי וואלה !  NEWS .  מוקדם יותר היום נחשף כי ראשי המפלגות החרדיות זעמו על כוונת נתניהו לאשר בחסות הממשלה את פעילות משחקי הכדורגל בשבתות ,  וביטלו פגישה שהיו אמורים לקיים עמו הבוקר בנושא ריבוי עבודות התשתית של רכבת ישראל בסופי שבוע .  
ישיבת השרים התקיימה ביום שני בלשכת נתניהו ,  ונכחו בה שני חברי הוועדה :  ראש הממשלה ושר העבודה והרווחה חיים כץ ,  וכן גורמים נוספים בלשכת ראש הממשלה ,  במשרד המשפטים ,  במשרד התרבות והספורט ובמשרד העבודה והרווחה ,  בין היתר .  התכנסות ועדת ההיתרים נחשבת חריגה היות ובמשך עשרות שנים לא אישרה הוועדה היתר כללי אחד לפעילות בשבת .  מהפרוטוקול עולה כי הנציג החרדי בוועדה שר הדתות דוד אזולאי  ( ש"ס )  לא נכח בישיבה . " לא הזמינו אותי ",  טען אזולאי בתגובה , " חבל שכך ".  
לפי הפרוטוקול ,  המשנה ליועץ המשפטי לממשלה עו"ד נזרי הבהיר בישיבה כי בג"ץ דורש מהמדינה לאשר מתן היתר לעבודה בשבת לגבי ענף הכדורגל כולו ,  והציע לבחון ולאשר היתר כזה .  עוזר מזכיר הממשלה רונן פרץ טען כי להחלטה לאשר משחקי כדורגל בשבתות  " תהיה השלכה רוחבית על עסקים נוספים במשק ",  ובסוף הדיון הורה נתניהו לעו"ד נזרי לגבש יחד עם הגורמים הנוגעים בדבר את ההמלצות בדבר מתן היתר כללי לענף הכדורגל .  עוד הוחלט כי  " ועדת השרים להיתר עבודה בשבת תתכנס שוב בימים הקרובים כדי לדון בהמלצות אלה ולגבש החלטה בהתאם ".  
עוד בוואלה !  NEWS:נתניהו חשף :  שוחחתי על בסיס שבועי עם אדלסון ועורך  " ישראל היום"נסראללה נפגש עם אסד בדמשק : " ישראל מבכה על ההפסד של דאעש"ניסיון חיסול בקריית חיים :  בן 28 נפצע קשה בפיצוץ רכב 
חרף ביטול הפגישה עם נתניהו ,  ראשי הסיעות החרדיות צפויים לפגוש את ראש הממשלה ביום ראשון ,  וככל הנראה פגישתם תעסוק גם בסוגיה זו .  נתניהו מעוניין לאשר את קיום משחקי הכדורגל בשבתות מתוך רצון להימנע ממצב שבו בג"ץ יקבל את העתירה שהגישה  " התנועה למדינה יהודית "  בדרישה לאסור את המשחקים בטענה כי לענף אין היתר חוקי לפעול ביום המנוחה .  החרדים טוענים כי מדובר בפגיעה בסטטוס קוו .  
החשיפה על כוונתו של נתניהו עוררה סערה ,  לא רק בענף הכדורגל ,  אלא גם במערכת הפוליטית .  שרת התרבות והספורט מירי רגב  ( הליכוד )  אמרה כי היא  " מתנגדת לכל הרחבה של חילול שבת בענף הכדורגל ,  מעבר לסטטוס קוו הקיים ".  במפלגת האיחוד הלאומי אמרו בתגובה כי  " ממשלת ישראל מחויבת לשמירת קדושת השבת .  לא יעלה על הדעת שמנהיג המדינה היהודית יעודד את חילול היום הקדוש לעם ישראל ,  הציבור במדינת ישראל אוהב את השבת וקדושתה ,  כוחות כלכליים בעלי עניין וטייקונים רוצים לראות שבת אחרת ,  ואנחנו נילחם על כך ".  
יו"ר סיעת ש"ס ,  ח"כ יואב בן צור ,  התייחס לפרסום בפוסט בעמוד הפייסבוק שלו . " בזמן שראש הממשלה בנימין נתניהו היה עסוק בתקופה האחרונה בשיחות החוץ ובאיזה מפגן ליכודי בדמות הרמת כוסית לשנה החדשה ,  הוא נרדם בשמירה על מעמד השבת ועל הצביון היהודי מבית וממשיך לתת לגיטימציה לשריו להוביל עבודות תשתית בשבת כאילו הם ראשי הממשלה והוא שר בלי תיק ",  כתב בן צור . " ולא די בכך ,  היום מספר שעות לפני הפגישה הצפויה עם ראשי הסיעות החרדיות הוא  " הגדיל "  לעשות וביקש לאשר משחקי כדורגל בשבת ",  הוסיף .  
בן צור האשים את נתניהו וטען כי לצערו הוא  " ממשיך להוכיח לציבור הישראלי שהוא בעיקר יודע לדבר על צביון יהודי בעולם ,  אך בבית הוא מפקיר אותו ואת רווחת העובדים הנאלצים להקריב את יום מנוחתם ".  הוא הוסיף כי  " זה המקום להזכיר ולשאול היכן ומה חדש עם החוק של שרת התרבות מירי רגב שהצהירה כי היא תתנגד לקיום משחקים בשבת ואף תפעל לביטולם ".   ח"כ בצלאל סמוטריץ  ( הבית היהודי )  פנה במכתב לראש הממשלה בנימין נתניהו וכתב כי  " החלטתך המסתמנת למתן היתר כללי לענף הכדורגל פוגעת באופן קשה במגזרים שלמים בעם ישראל - בין אלו המבקשים שלא לשחק בשבת והינם אנוסים בדבר ,  ובין אלו המבקשים לצפות וליהנות ממשחקי הכדורגל והחלטתך זו תיתן גושפנקה משפטית להדרתם מן המגרשים ".  הוא הוסיף כי  " לא מתקבל על הדעת שבנושא כל כך קריטי ומשמעותי לשמירת השבת ,  דעתו של השר לשירותי דת לא תשמע ותילקח בחשבון ".  זאת ,  לאחר שנחשף כי השר אזולאי לא הוזמן לדיון כפי שמחייב החוק .  סמוטריץ' קרא לנתניהו לא לאשר את מתן ההיתר ולחזור בו מכוונתו העקרונית שעולה מפרוטוקול הישיבה .  
הסערה סביב קיום משחקי הכדורגל בשבת פרצה לפני שנתיים ,  בעקבות קביעה של בית הדין לעבודה בתל אביב שלפיה אין לשחקני כדורגל היתר חוקי לעבוד בשבת .  היועץ המשפטי לממשלה דאז יהודה וינשטיין הורה להמשיך במדיניות אי האכיפה הנהוגה בסוגיה ,  ובכך לשמר את הסטטוס קוו ,  אולם לא ניתן לכך היתר רשמי .
 בתגובה להחלטת וינשטיין ,  עתר לבג"ץ עו"ד אורי ישראל פז מ"התנועה למדינה יהודית ",  בשמם של שחקני כדורגל דתיים ומסורתיים וביקש לאסור את המשחקים בשבת ,  היות ולפעילות הענף אין היתר חוקי מטעם המדינה .  בחודש פברואר השיבה המדינה לעתירה וכתבה כי מדובר ב"סוגיה מורכבת ורגישה ביותר אשר אין אפשרות לייצר בה פתרונות מידיים וכוללים ".  
היועץ המשפטי לממשלה הנוכחי אביחי מנדלבליט כתב כי יש לאפשר את המשך קיום מדיניות אי האכיפה בכל הנוגע לקיום משחקי כדורגל בשבתות ובמקביל ליישם ולפעול באופן הדרגתי להפחתת משחקי כדורגל בשבת מחד - ולמציאת פתרונות לשחקנים הדתיים מאידך .  הדיון הקרוב בעתירה צפוי להתקיים ב-18 בספטמבר ,  ועד אז תצטרך הממשלה להכריע איך תנהג .
 בוועדת השרים להיתרי עבודה בשבת שתפקידה להעניק את ההיתר המדובר מכהנים כחברים ראש הממשלה ,  שר העבודה והרווחה והשר לשירותי דת .  ההיתר אמור להתקבל פה אחד ,  ולא ברוב קולות ,  ואם כך ,  עולה קושי משמעותי שכן שר הדתות דוד אזולאי מש"ס לא יוכל לחתום על היתר כזה .  גורמים בלשכת ראש הממשלה העלו טענה בשיחות עם הנציגים החרדים כי אחרי שהוקם משרד הדתות מחדש ב-2008 ,  שר הדתות לא קיבל חזרה את הסמכות להכריע במתן היתרים אלה ,  ולכן אין צורך בו בדיונים .  מבחינת החרדים הטענה הזו אינה מקובלת שכן השר היה אמור לקבל את מלוא סמכויותיו בחזרה עם הקמת המשרד .
  ( עדכון ראשון :  21:05 )  

הפרוטוקול נחשף :  נתניהו הורה להתיר כדורגל בשבת - ללא נציג חרדי בוועדה
ועדת היתרי העבודה בשבת התכנסה לדון במשחקי הכדורגל בסופי שבוע ,  אך שר הדתות אזולאי לא נכח בישיבה . " לא הזמינו אותי ,  וחבל שכך ",  מסר השר .  נתניהו הנחה בישיבה את המשנה ליועמ"ש לגבש המלצות למתן היתר כללי לענף הכדורגל בשבת

