למי העניק נתניהו את הכינוי חכפ"ש ? 
ציפי חוטובלי ,  חברת סיעתו של רה"מ ,  מתחה ביקורת על הצעת חוק ממשלתית והציגה הצעה משלה .  בתגובה אמר נתניהו : " לא כל ח"כ פשוט צריך לבוא עם הצעת חוק תקציבית ללא מימון "
 ראש הממשלה בנימין נתניהו מתח היום  ( שני )  ביקורת חריפה על חברת סיעתו ,  חברת הכנסת ציפי חוטובלי .  במהלך ישיבת סיעת הליכוד ,  בה נדונה הצעת חוק ממשלתית לאי הכרה בטיפול ילדים לצורכי מס ,  הביעה חוטובלי ,  יו"ר הוועדה לקידום מעמד האישה ,  התנגדות לנוסח ההצעה והציגה הצעה משופרת .  בתגובה ענה לה נתניהו : " לא כל ח"כפש  ( חבר כנסת פשוט ,  פ"ו )  צריך לבוא עם הצעת חוק תקציבית בלי שהוא מביא לה מקור מימון ". 
בהמשך פנה ראש הממשלה לחוטובלי והקשה : " מה המקור התקציבי שאת רוצה לתת ?  "  חוטובלי השיבה : " כרגע אנחנו בנקודת זמן רגישה .  אבל אני מבקשת להביא חוק משופר יותר שייטיב עם הנשים ".  
מאוחר יותר אישרה הכנסת בקריאה ראשונה את הצעת חוק אי הכרה בטיפול הילדים לצורכי מס ,  ברוב של 34 תומכים לעומת 24 מתנגדים .  לפי הצעת החוק ,  בשנת 2011 המדינה תעניק נקודת זיכוי אחת עבור טיפול בילדים עד גיל שנה .  מ- 2012 עד 2015 בכל שנה יתווסף שנתון נוסף לנקודת הזיכוי ,  עד שבשנת 2015 המדינה תעניק נקודת זיכוי לכל ילד עד גיל חמש .  יו"ר הוועדה למעמד האשה ,  ח"כ ציפי חוטובלי ,  שיצאה מהמליאה בעת ההצבעה וסירבה לתמוך בהצעת החוק הממשלתית ,  דורשת שכבר בשנת 2011 יינתנו נקודות זיכוי עד גיל חמש .  
חוטובלי מתכוונת להצעת חוק פרטית ,  שעברה בקריאה ראשונה בכנסת הקודמת ,  ויכולה על פי החוק להתקדם לקריאה שנייה ושלישית בכנסת הנוכחית .  הצעת החוק מכירה בהוצאות על טיפול בילדים לצורכי מס ,  ומעניקה נקודות זיכוי למי שנמצא מתחת לסף המס .  את הצעת החוק הפרטית יזם גדעון סער ,  מי שהיה יו"ר הוועדה לקידום מעמד האישה בכנסת הקודמת ,  והיום מכהן כשר החינוך ,  שנמנה על מתנגדי הצעתו של שטייניץ בממשלה .
 במהלך ישיבת סיעת הליכוד גם נזף נתניהו בחברי סיעתו שהביעו מורת רוח לנוכח העלאת המע"מ על הפירות והירקות .  הוא אמר להם כי , " הח"כפשים צריכים לדעת את מקומם .  מה מקור המימון להצעות שלכם ?  אם למישהו יש הצעה שיביא את מקורות המימון עבורה ". 

למי העניק נתניהו את הכינוי חכפ"ש ? 
ציפי חוטובלי ,  חברת סיעתו של רה"מ ,  מתחה ביקורת על הצעת חוק ממשלתית והציגה הצעה משלה .  בתגובה אמר נתניהו : " לא כל ח"כ פשוט צריך לבוא עם הצעת חוק תקציבית ללא מימון "
 
