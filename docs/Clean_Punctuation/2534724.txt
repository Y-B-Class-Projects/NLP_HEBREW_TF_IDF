ראש הממשלה :  ויתור על הר הבית לא יביא שלום
בטקס לציון 45 שנה לאיחוד ירושלים אמר נתניהו כי  " ישראל ללא ירושלים היא כמו גוף ללא לב "  והדגיש כי העיר תישאר שלמה .  הנשיא פרס : " עוצמת החזון תגבר על להט החרב "
  ( צילום :  גדעון צנטנר ,  עריכה :  אמיר קוטיגרו )  
ראש הממשלה בנימין נתניהו אמר היום  ( ראשון )  בטקס הממלכתי לציון 45 שנה לאיחוד ירושלים בגבעת התחמושת כי  " ישראל ללא ירושלים היא כמו גוף ללא לב ".  לדבריו , " עכשיו ישנם אלה שמאמינים שאם רק נחלק את ירושלים ,  והמשמעות היא בסופו של דבר לוותר על הר הבית ,  הם מאמינים שיהיה לנו שלום .  הם מאמינים כך ,  אבל הם טועים .  אומה שמוכנה להקריב את זהותה רק תשכנע את אויביה שהיא נעדרת כוח ורצון להילחם על דבר כלשהו ".  נתניהו הדגיש כי  " העיר המחולקת הפכה לשלמה ,  וכך היא תישאר .  נמשיך לבנות את ירושלים .  נמשיך לפתח את בירתנו ,  ונמשיך להבטיח שאורה הזהוב ימשיך להאיר את עתיד עמנו ויפיץ אור יקרות לעולם כולו ,  אורה של ירושלים ".  
נשיא המדינה ,  שמעון פרס ,  השתתף גם הוא בטקס והתייחס לשחרור ירושלים ואמר : " אלה שהתיימרו להביס  הובסו .  כל אחד לחוד וכולם יחד .  גולת הכותרת ההיסטורית של המלחמה  זו שהקנתה לה משמעות רוחנית גדולה ,  שפרטה על נימי-הנפש של כל יהודי בישראל ובעולם ,  הייתה ירושלים ".  
לדברי פרס , " טרם הגענו לשלום המצופה ,  ועדיין ישנם גילויי אלימות ,  אבל בכל זאת ,  בכל תולדותיה לא הייתה ירושלים כה גדולה ,  פתוחה ,  כה רב-גונית ,  שוקקת בחיי היום יום ומשתוקקת לשלום ,  כפי שהיא כיום .  מעולם לא הושמעה בה ,  בחירות כזו ,  בדציביליות כזו בעת ובעונה אחת ,  תפילה מהכותל המערבי ,  קריאה של המואזין ,  צלצולי פעמוני הכנסייה ,  כפי שזה קורה היום .  וכל אלה ללא צנזורה ,  ללא התערבות ,  ללא הפסקה ".  הנשיא פרס הדגיש כי  " גם בשאון האיומים אני מאמין שעוצמת החזון תגבר על להט החרב ". 
בתוך כך ,  לרגל יום ירושלים אישרו הבוקר שרי הממשלה שורה של תכניות לחיזוקה הכלכלי ,  החברתי והתיירותי של העיר .  בישיבת הממשלה חגיגית ,  שהתקיימה בגבעת התחמושת ,  אישרו השרים הצעת החלטה להקמת שכונות מגורים לאנשי כוחות הביטחון ,  וכן הענקת פטור ממכרז על הקרקעות על מנת להקל על משיכת אוכלוסייה חזקה לעיר .  כמו כן ,  אישרה הממשלה הקצאה של 350 מיליון שקלים בשש השנים הקרובות לפיתוח המרחב הציבורי תיירותי בבירה ,  שיוקדשו לפיתוח תשתיות בעיר ,  הרחבה ושימור של השטחים הפתוחים ,  וכן המשך שיקום של בית העלמין היהודי העתיק בהר הזיתים .  במקביל ,  התקבלה פה אחד הצעת החלטה להשקעה של 20 מיליון שקלים באתר ההנצחה בגבעת התחמושת ,  שעמד תחת איום סגירה בשנה האחרונה בעקבות קשיים תקציביים .  ראש הממשלה ,  בנימין נתניהו ,  אמר כי  " ההחלטות שאנו מקבלים היום ממשיכות את ההשקעות האדירות של הממשלה הזאת בירושלים בשנים האחרונות ,  שהיום אנחנו רואים את תוצאותיהן ". 
עוד באותו נושא:שרי הממשלה קיימו ישיבה מיוחדת בגבעת התחמושתפעילים וח"כים ניסו להתפלל בהר הבית ;  שלושה נעצרוהיערכות לחגיגות יום ירושלים : " עיר של תקווה גדולה "  

ראש הממשלה :  ויתור על הר הבית לא יביא שלום
בטקס לציון 45 שנה לאיחוד ירושלים אמר נתניהו כי  " ישראל ללא ירושלים היא כמו גוף ללא לב "  והדגיש כי העיר תישאר שלמה .  הנשיא פרס : " עוצמת החזון תגבר על להט החרב "
 
