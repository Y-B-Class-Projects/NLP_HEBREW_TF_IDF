ישראל ,  יוון וקפריסין יקימו כוח חירום אזורי : " ידידות אמיתית "
 נתניהו נפגש עם נשיא קפריסין וראש ממשלת יוון ,  לדון בהקמת כוח החירום ,  שיפעל בעתות משבר כגון שריפות ושטפונות .  נתניהו הודה לשני האישים על העזרה שהעניקו לכיבוי השריפות שהשתוללו בישראל
ראש הממשלה בנימין נתניהו ,  נשיא קפריסין ניקוס אנסטסיאדס וראש ממשלת יוון אלכסיס ציפראס נפגשו אתמול ( חמישי )  בירושלים .  מדובר במפגש השני של שלושת המנהיגים ,  זאת לאחר שנפגשו בניקוסיה בתחילת השנה וראש הממשלה גם קיים פגישות עם כל אחד מהמנהיגים בנפרד .  בתוך כך ,  נחתם הסכם לקידום הטכנולוגיה והמחקר והפיתוח עבור פרויקטים משותפים .
 ראש הממשלה בירך את שני האישים ,  והוסיף כי הוא מצפה להמשיך את מפגשי הפסגה . " זהו מפגש של ידידות אמיתית ",  אמר ראש הממשלה , " אנו חולקים ערכים משותפים ".  הוא הוסיף כי  " לפני שנים לא מעטות הגענו למסקנה שנוכל להרוויח רבות משיתוף פעולה בינינו ואנו עושים זאת .  ההסכם שעליו חתמנו היום הוא ראיה לכך ". 
עוד בוואלה !  NEWS :" הפעם הולכים עד הסוף ":  הכנות אחרונות לקראת פינוי עמונההערכה :  מניחי המטען בחניון בת"א התכוונו לחסל - ולא רק לאיים"רגע היסטורי ":  הטייס שיביא את מטוסי ה"אדיר "  במסר לישראל 
נתניהו ציין את הסיוע שהעניקו קפריסין ויוון בגל השריפות שהשתולל בארץ . " הסיוע משתי המדינות היה משמעותי ,  ואנו מודים לכם על כך מקרב לב ",  אמר ראש הממשלה והוסיף כי  " זאת דוגמה מוחשית לשיתוף הפעולה בינינו וכיצד הוא מציל חיים ".  הוא הוסיף כי השלושה דנו בהקמת כוח חירום איזורי שיהיה מתואם לא רק בעתות משבר ,  ויהיה לו מרכז בקרה משותף .  נתניהו ציין כי לא רק שלוש המדינות יהיו חברות בכוח החירום .  לדבריו ,  מטרת הכוח יהיה סיוע בכיבוי שריפות ,  ברעידות אדמה ,  בשיטפונות ובאירועים נוספים .
 ראש הממשלה התייחס בדבריו גם למשק הגז ,  וציין כי ישראל מעוניינת לבחון את פיתוח שדות הגז ואת אספקתו לשווקים באירופה .  במפגש בנושא האנרגיה בין ישראל ,  קפריסין ויוון ,  סיכם השר שטייניץ עם מקביליו כי שרי האנרגיה של המדינות ייפגשו עם נציב האנרגיה של האיחוד האירופי בכדי לקדם את הקמת צינור הגז בין ישראל ,  קפריסין ,  יוון ואיטליה ,  בהמשך .
  ( עדכון ראשון :  20:10 )  

ישראל ,  יוון וקפריסין יקימו כוח חירום אזורי : " ידידות אמיתית "
 נתניהו נפגש עם נשיא קפריסין וראש ממשלת יוון ,  לדון בהקמת כוח החירום ,  שיפעל בעתות משבר כגון שריפות ושטפונות .  נתניהו הודה לשני האישים על העזרה שהעניקו לכיבוי השריפות שהשתוללו בישראל

