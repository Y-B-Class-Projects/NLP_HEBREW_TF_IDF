באן לנתניהו :  הראיתם אנושיות גדולה בהאיטי
מזכ"ל האו"ם נועד בירושלים עם רה"מ ושיבח את ישראל על מאמצי ההצלה במדינה מוכת האסון .  על המו"מ המדיני : " מאמין ששיחות הקרבה יובילו בסוף למו"מ ישיר בין שני הצדדים ,  שיעסוק בכל הנושאים "
  ( צילום :  רויטרס וגדעון צנטנר ,  עריכה :  עידן גוראל ) 
ראש הממשלה בנימין נתניהו ומזכ"ל האום באן קי מון נועדו הערב  ( ראשון )  בירושלים .  בפתח הפגישה אמר נתניהו כי  " האו"ם היווה עד כה פרטנר חשוב עבורנו ,  במיוחד בתקופה האחרונה במאמצים הכבירים לסיוע הומניטרי עבור האיטי .  אתה מדבר על ההחלטות לגבי אירן ,  בהן אני מקווה לדון איתך ,  בבעיה של לבנון במניעה מחיזבאללה להפר את החלטה 1701 ,  במאמצינו להשגת שלום עם הפלסטינים ,  וגם במאמצינו להחזיר את החייל החטוף גלעד שליט .  ניסית לעזור לנו ברבים מן הנושאים הללו ואני מעריך את זה ומצפה לדון איתך על נושאים אלו ועל נושאים אחרים .  אז ברוכה הבאה ". 
מזכ"ל האו"ם אמר כי  " אני סבור כי הביקור שלי מתרחש בנקודה גורלית וחשובה ,  כאשר אתם עומדים להתחיל בשיחות הקרבה עם הרשות הפלסטינית .  הקוורטט בירך ותמך בשיחות הקרבה הללו .  אנו מאמינים כי שיחות הקרבה הללו יובילו בסופו של דבר למשא ומתן ישיר בין שני הצדדים שיעסוק בכל הנושאים :  ביטחונכם ,  גבולות ופליטים ,  ובכל הנושאים האחרים .  זה כל החזון של מדינתך ושל הקהיליה הבינלאומית ". 
מזכ"ל האו"ם התייחס לסיוע שהעניקה ישראל לתושבי האיטי לאחר רעידת האדמה במדינה .  באן הצהיר כי  " אני יודע שהראיתם אנושיות גדולה ,  אהבה גדולה לאנושות על ידי שליחת עזרה בנדיבות ובמהירות לאנשי האיטי .  הייתי בהאיטי באותו זמן ופגשתי אנשים ישראלים שהיו עסוקים מאוד במשימות חילוץ והצלה .  התרשמתי מאוד .  בית החולים שדה שלכם הציל אנשים רבים וריפא פצועים רבים ". 
מוקדם יותר היום ביקר מזכ"ל האו"ם ברצועת עזה .  לדבריו , " מדיניות המצור הישראלית על עזה אינה מקובלת ואינה מועילה ".  הוא הודה לתושבי עזה  " שחיים בתנאים קשים מדי יום ביומו וכל יום מוכיחים את גבורתם מחדש ". 
עוד אמר באן כי הוא שמח שממשלת ישראל אישרה לאו"ם לשפץ 150 יחידות דיור בפרויקט המגורים בחאן יונס ,  כמו גם בית ספר של אונר"א ואת הביוב במקום .  באן הוסיף כי אמר פעמים רבות להנהגה הישראלית כי מדיניות המצור אינה מועילה משום שהיא  " גורמת לקשיים לתושבי עזה ". 

באן לנתניהו :  הראיתם אנושיות גדולה בהאיטי
מזכ"ל האו"ם נועד בירושלים עם רה"מ ושיבח את ישראל על מאמצי ההצלה במדינה מוכת האסון .  על המו"מ המדיני : " מאמין ששיחות הקרבה יובילו בסוף למו"מ ישיר בין שני הצדדים ,  שיעסוק בכל הנושאים "
 
