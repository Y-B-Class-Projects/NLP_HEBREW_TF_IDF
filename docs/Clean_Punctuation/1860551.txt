להרוג את התפוח
ישראל נמצאת מול מלחמה בכל החזיתות :  האו"ם ,  הפלסטינים ,  טורקיה ,  ארה"ב ואירופה .  יורם קניוק חושב שאם נתניהו ינצח אותם הוא יוכל להגיד  " צדקנו ",  אבל שזה יביא לקיצה של מדינת ישראל
הסופר היפני מישימה כתב פעם שכדי לאהוב תפוח צריך להגיע אל לבו ,  וכדי להגיע ללב התפוח יש להרוג אותו .  החודש ייחרץ גורל ישראל בידי איש אחד ,  שכעיוורים הולכים אחריו חברי ממשלתו .  המלחמה של ביבי נגד העולם יוצאת לדרך האחרונה לעתיד קיומה של ישראל .  אם נתניהו ינצח את הפלסטינים ,  את האומות המאוחדות ,  את טורקיה ,  את מצרים ,  את האירופאים ואת האמריקאים ,  או אז יוכל שר החוץ שלו לומר  " צדקנו ",  היינו חזקים ,  הראינו לעולם ,  את טורקיה ניצחנו עם הארמנים ,  את האמריקאים במלחמתנו נגד המוסלמי העוין אובמה ,  ואת העולם עם חיל האוויר הכי טוב .  
אבל בדרך נחתכנו כמו תפוח כי רצינו לאכול אותו והוא קשה לבליעה .  יש בינינו רבים הקוראים בלי לנענע את השפתיים ויודעים משהו על העולם ועל ההיסטוריה ,  הרואים בימים האלה את ימי קץ ישראל .  נתניהו רוצה להיות סיקריקי כי הוא קנאי ופוחד וחלש אבל לא טיפש .  כמו אלעזר בן יאיר הוא יוצא למלחמה עד חורמה ,  ומי שיודע מה קרה במצדה מבין שהאפוס הארץ ישראלי ,  הציוני ,  יישאר גדול ונפלא אבל ז"ל .  כמו במצדה נהיה מתים .  יש לנו ילדים ונכדים ואפילו נינים ,  וגם כלבים וחתולים ,  וחבל לראות אותם מובלים לתהום על ידי חלילן הפלאים המוליך אחריו עם שלם וחבריו מוחאים לו כפיים שעוד מעט לא יהיו להם .
 חבל .  יש לנו מדע מצוין .  רפואה ,  תרבות ,  יש לנו חילוניות ציונית כמו שהייתה פעם אבל הדת ,  הבערות ,  הגאווה ,  הקיצוניות ,  הקנאות והגזענות החדשה ,  כל אלה נתנו לנתניהו לממש את חלומו ולהישאר בהיסטוריה כאלעזר בין יאיר .  הרי איש אינו זוכר היום את אלה שלחמו נגד הקנאים .  ההיסטוריה היהודית לא הזכירה את מצדה ,  אבל הדברים דלפו עד שנהיו מיתוס תקומה .  נתניהו ייזכר ,  כמו בן יאיר .  ייזכר איך לקח מדינה מטומטמת עם מיעוט חכם ונבון והוביל אותה למצדה ,  והפעם ידעו כולם מפני שזה יהיה בטלוויזיה ,  כולם יראו בזמן אמת ,  ולא יאלצו לחכות אלפיים שנה ,  את מה שראתה הזקנה שנותרה בחיים במצדה .  
עוד בנושא:הניו יורק טיימס : " נתניהו צריך להיות מודאג"השמינייה תדון על טורקיה : " ארדואן נובח ,  לא נושך"בכיר ברשות : " נתניהו יכול עדיין למנוע פנייתנו לאו"ם"נתניהו על הפריצה לשגרירות : " הקומנדו המצרי מנע אסון "
 כולם יראו איך ישראל נעלמת בידי ממשלת בובות שעווה הנותנת לטוטם דאנס ,  לריקוד המוות ,  ואיך ישראל יורדת דומה ,  וייחרתו בהיסטוריה .  כי יהודים אינם שוכחים דבר ,  כשהם יהודים ממש ולא היהודים של הרבנות הישראלית ,  הם יזכרו .  
מישימה הסופר היפני החליט להציל את הכבוד היפני אחרי תבוסת מלחמת העולם השנייה ,  והקים צבא קטן וקנאי ואו אז הוא ראה שהתפוח מת ,  והתאבד בחרב סמוראים מול עמו בשידור טלוויזיה .  ומי שהולך בעקבותיו ומוליך את כולנו הוא איש מוזר שבניגוד לקנאי בית שני ,  כן למד משהו על העולם וגם הוא הולך קיבינימט כדי לטבוע בים ,  להרים יד ולצעוק : " צדקתי ". 

להרוג את התפוח
ישראל נמצאת מול מלחמה בכל החזיתות :  האו"ם ,  הפלסטינים ,  טורקיה ,  ארה"ב ואירופה .  יורם קניוק חושב שאם נתניהו ינצח אותם הוא יוכל להגיד  " צדקנו ",  אבל שזה יביא לקיצה של מדינת ישראל

