הנזק שנתניהו גורם ליציבות הדמוקרטיה יישאר כאן הרבה אחריו
מדי שנה מושעים כמאה עובדי מדינה שנפתח נגדם הליך חקירה פלילי ,  הרבה לפני שמוגש נגדם כתב אישום .  כשראש הממשלה ,  החולש על השירות הציבורי ,  מגמד את המשטרה וקובע שהמלצותיה נעדרות חשיבות - הוא פוגע באמון במוסדות המדינה כולם
במסיבת העיתונאים שכינס ראש הממשלה בנימין נתניהו ,  מיד לאחר פרסום המלצות המשטרה בעניינו בתיקים 1000 ו-2000 ,  הוא התבטא באופן נוקב וחריג נגד משטרת ישראל .  התבטאויות אלה הן המשך ישיר לדה-לגיטימציה שנתניהו עושה בעצמו ובאמצעות מעריציו למפכ"ל ,  לחוקרי המשטרה ולמשטרת ישראל .  הפעם המתקפה באה בקשר לחקירה חדשה ,  אולי 5000 או 6000 .
 מעבר להשתלחות הבוטה ,  שלא לומר אישית במשטרה - יש במתקפה זו הטלת דופי בחוקריה ,  פקפוק ביושרתה ,  וייחוס מניעים אישיים לחוקרים ,  כאילו היה נתניהו אחרון העבריינים .  אלה הם דברים חמורים בפני עצמם שזכו לביקורת נרחבת בימים האחרונים מצד גורמים רבים .
 בדבריו של ראש הממשלה יש ממד מטריד לא פחות ,  שמסכן את יציבות המשטר הדמוקרטי במדינת ישראל ,  הרבה מעבר לחקירה בתיק 1000 ,  בתיק 2000 או בתיקים שעוד יכול להיות שיבואו .  מ מד זה ,  שצריך להדיר שינה מעיני כל מי שירא ליציבות שלטון החוק ,  הוא הדה-לגיטימציה שראש הממשלה עשה וממשיך לעשות למעמדה של משטרת ישראל ,  ללא כל קשר לחקירות המתנהלות נגדו באופן אישי .
 לקריאה נוספת:דרמה בתיק 4000 :  שלמה פילבר מקורבו של נתניהו חתם על הסכם עד מדינהכשפילבר יתחיל לדבר :  חקירת נתניהו בתיק 4000 היא עניין של זמןהחוליה החסרה :  האם נתניהו היה מודע לדיל שהוצע לשופטת ?  
ראש הממשלה שב ומדגיש כי להמלצות משטרה אין כל משמעות ,  כי הן נעדרות כל משקל או חשיבות וכי היועץ המשפטי לממשלה ,  הוא ורק הוא מי שחורץ גורלו של תיק .  כלומר ,  רק החלטותיו הן בעלות משמעות או משקל כלשהו בהליך הפלילי .  קביעות אלה לא רק שבאות לגמד ולפגוע במעמד המקצועי של המשטרה ,  ולא רק שהן חוטאות לאמת ,  אלא שהן מסכנות את מוסדות אכיפת החוק במדינה דמוקרטית .
 לחקירה פלילית יש השלכות מרחיקות לכת על עובדי השירות הציבורי ,  זוטרים כבכירים ,  מהפקיד ועד המנכ"ל .  בעקבות פתיחה בחקירה פלילית נגד עובד ציבור נבחנת ,  לא אחת ,  נקיטת הליך מנהלי בעניינו על ידי אגף המשמעת בנציבות שירות המדינה .  משמעו של הליך זה הוא השעייתו ממקום עבודתו והרחקתו דה-פקטו מהשירות הציבורי ,  לעיתים למשך תקופות ממושכות של חודשים ואף שנים .  הליך זה מתקיים לא אחת עם חקירתו של העובד באזהרה ,  זמן רב קודם להמלצות המשטרה בעניינו ולהחלטת הפרקליטות באשר לגורל התיק הפלילי .  הוא מתבסס ,  בעיקרו ,  על הליכי החקירה המנוהלים על ידי המשטרה .  זו מצוות המחוקק .  
מדי שנה מושעים כמאה עובדים מקרב עובדי המדינה כתוצאה מפתיחת הליך חקירה פלילי על ידי משטרת ישראל .  הטעם העיקרי העומד בבסיס הליך דרמטי של השעיה מעבודה ,  בזמן שלעובד עומדת חזקת החפות ,  הוא אמון הציבור במוסדות השלטון .  במדינה דמוקרטית יכולת המשילות של הממשלה נובעת מאמון הציבור במוסדותיה ובמשרתי הציבור המתחייבים לעבוד עבור האינטרס הציבורי ,  ולא עבור נאמנות לנבחרי הציבור או למנהלים .
 לא אחת ,  עם פתיחה בחקירה פלילית נגד בכירי השירות הציבורי ובכללם מנכ"לי משרדים ממשלתיים ,  בעלי תפקידים משעים את עצמם מתפקידם על בסיס חקירה פלילית ,  טרם קבלת החלטה בעניינים על ידי הפרקליטות .  פרקטיקה זו מושתתת על ראיית משטרת ישראל כגוף מקצועי ,  אחראי ונטול פניות .  היא מבוססת לא רק על חוקים ונהלים ,  אלא גם על תפיסת מערכת האכיפה כזו הכוללת לא רק את פרקליטות המדינה והיועץ המשפטי לממשלה ,  אלא אף את משטרת ישראל כגוף שעל בסיס קביעותיו והמלצותיו מתקבלות החלטות מרחיקות לכת ביחס לעובדי ציבור ,  מכל קשת התפקידים והדרגות ,  בהם מנכ"לי משרדים ממשלתיים .  
ערעור מעמדה וסמכותה המקצועית של משטרת ישראל על ידי ראש הממשלה ,  החולש מעצם מעמד ותפקידו על השירות הציבורי כולו ועל כלל משרדי הממשלה ,  מערערת את היסודות שעליהם מושתת מערך השירות הציבורי ומכרסמת בהם .  בניסיונותיו לבסס את הגנתו ולהילחם על חפותו ,  נתניהו ממוטט במעשיו ובפיו את אבני היסוד של השיטה ופוגע פגיעה חמורה בכל מערך האכיפה בשירות הציבורי ,  פגיעה שאת היקף נזקיה והשלכותיה מוקדם לצפות .
 אין ספק כי יחלפו חודשים רבים עד להכרעה בתיקי 1000 ו-2000 ,  ואולם שיקום הנזקים שגורם ראש הממשלה לכלל מערכת אכיפת החוק ,  בניסיונותיו להיאחז בתפקידו בעור שיניו ,  יימשכו זמן רב ,  הרבה אחרי שהוא יסיים את תפקידו .  לאור התנהלותו מאז החלו החקירות נגדו ,  לא ירחק היום שבו עובדי ציבור ימשיכו בתפקידם עד שיוגש נגדם כתב אישום - ואף לא רגע אחד קודם .
 עו"ד אסף רוזנברג היה הממונה על טוהר המידות והמשמעת בשירות המדינה 

הנזק שנתניהו גורם ליציבות הדמוקרטיה יישאר כאן הרבה אחריו
מדי שנה מושעים כמאה עובדי מדינה שנפתח נגדם הליך חקירה פלילי ,  הרבה לפני שמוגש נגדם כתב אישום .  כשראש הממשלה ,  החולש על השירות הציבורי ,  מגמד את המשטרה וקובע שהמלצותיה נעדרות חשיבות - הוא פוגע באמון במוסדות המדינה כולם

