לפני הבחירות :  שכר הבכירים יעלה ב-1,000 שקל
בתחילת השנה הבאה יעלה שכרם של ראש הממשלה ,  השרים ,  נשיא המדינה ,  חברי הכנסת ובכירים נוספים במערכת הציבורית .  שכר הבכירים צמוד למדד או לשכר הממוצע ומתעדכן אוטומטית
לאנשי המערכת הפוליטית צפוייה אמנם עבודה קשה בחודשיים הקרובים עד הבחירות ,  אך בדרך הם יקבלו תגמול נאה :  ב-1 בינואר צפוי שכרם של ראש הממשלה ,  הנשיא ,  השרים ,  חברי הכנסת ובכירים נוספים במערכת הממשלתית והציבורית לעלות בשיעור של כ-13% ,  בהתאם לשיעור האינפלציה החזוי בשנה החולפת .  בעקבות כך יקבלו בעוד חודשיים כל בכירי המערכת הציבורית תוספת שכר של כ-1,000 שקלים בממוצע .  שכרם של ראש הממשלה ,  השרים ,  מבקר המדינה ,  נגיד בנק ישראל והמנכ"לים במשרדי הממשלה צמוד למדד המחירים לצרכן והוא מתעדכן אחת לשנה במשכורת ינואר .  שיעור העדכון המדויק ייקבע רק לאחר שיפורסם מדד המחירים לחודש דצמבר .  בשל ההתייקרויות האחרונות במשק ,  מדד המחירים לצרכן - שעומד כיום על 2.1% צפוי להגיע בסוף השנה ללמעלה מ-2.5% .  במקביל ,  שכר הנשיא ,  חברי הכנסת והשופטים - שצמוד לשכר הממוצע במשק ,  יתעדכן ב-1 בינואר לפי עליית השכר הממוצע במשק בשנה החולפת ,  שלפי ההערכה יהיה בשיעור של כ-3% .  
התוספת המשוערת צפויה להיות כ-1,000 שקלים בחודש - כך יעלה שכרו של ראש הממשלה מ-46,003 בחודש ל-47,280 בחודש .  שכרו של הנשיא ,  שמעון פרס ,  כ-52 אלף שקל ,  יתעדכן ב-1,457 שקל ,  לרמה של 53,457 שקל ושכר השרים ,  הנגיד ומבקר המדינה - העומד כיום על 41,324 שקל ברוטו בחודש ,  יגדל ב-1,137 שקל לרמה של 42,461 שקל בחודש .  שכר חבר כנסת כיום הוא 37,281 שקל והוא יתעדכן ב-1,015 שקלים ל-38,296 שקל .  
לקריאה נוספת :
 כך נראה תלוש השכר שפרסם נתניהו
לפניות לכתבת :  tal_sh@walla.net.il 

לפני הבחירות :  שכר הבכירים יעלה ב-1,000 שקל
בתחילת השנה הבאה יעלה שכרם של ראש הממשלה ,  השרים ,  נשיא המדינה ,  חברי הכנסת ובכירים נוספים במערכת הציבורית .  שכר הבכירים צמוד למדד או לשכר הממוצע ומתעדכן אוטומטית

