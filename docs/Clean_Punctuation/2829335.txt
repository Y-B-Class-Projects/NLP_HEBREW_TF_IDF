בישראל של נתניהו כבר לא תצמח נעמי שמר חדשה
בניסיון להצדיק את החיסול הפוליטי שעשה ראש הממשלה בפרס ישראל ,  טענה השרה לבנת ש"האליטה "  הדירה את נעמי שמר .  אמנון הררי ,  נכדה של המשוררת ,  מסביר איך לבנת טעתה עובדתית וגם עקרונית :  דווקא תחת משטרת המחשבות של נתניהו לא תצמח לה יורשת 
" הקליקה הדירה לאורך שנים את מי שלא היה שייך ולא חשב כמוהם ,  גם כשהיה מדובר בענקי תרבות כמו נעמי שמר ,  משה שמיר ואפרים קישון ".  כך ,  במלים שקריות ומטעות ,  ניסתה לוחמת הצדק ,  שרת התרבות והספורט לימור לבנת ,  להגן על אביר הפלורליזם ,  בנימין נתניהו ,  בהחלטתו להדיח שלושה מחברי ועדות פרס ישראל לספרות ולקולנוע ,  שהשכיחו את הישגיהם הספרותיים בכך שהעזו להשמיע עמדות פוליטיות מנוגדות לראש הממשלה .
 אפתח גברתי ,  ברשותך ,  בכמה תיקונים .  ראשית ,  נעמי שמר היא כלת פרס ישראל  ( קיבלה אותו ב-1983 )  .  משה שמיר הוא חתן פרס ישראל  ( 1988 )  .  אפרים קישון ,  כמובן ,  גם הוא חתן פרס ישראל  ( 2002 )  .  מדובר ,  איפוא ,  בטעויות עובדתיות ,  שלא ברור אם נכתבו על ידי השרה בשל בורותה ,  המומחשת בכך ששרת התרבות בישראל אינה מודעת לעובדה שענקי התרבות של המדינה אכן קיבלו את הפרס היוקרתי ביותר שהיא מעניקה ,  או לחלופין בשל עצלות לבדוק  ( וזה לוקח רגע )  טרם כתיבת הדברים אם השלושה אכן קיבלו את פרס ישראל .  לא מן הנמנע שמדובר גם בשקר מודע של השרה ,  שנועד לסייע לספין של ראש הממשלה לקראת הבחירות .  ייתכן שמדובר בשלוש האפשרויות גם יחד .  לבנת מצדה ביקשה לסייע לנו בתהייה זו ,  כשביארה בסוף דבריה שהעובדה שראש הממשלה ביקש לשים סוף לתהליך הפוליטיזציה של פרס ישראל היא  " סיבה נוספת להצביע נתניהו ".  את האבסורד במשפט הזה ,  לצערי ,  לא אצליח לתאר במלים פשוטות יותר מהמקור .
 עוד על סערת פרס ישראל:וינשטיין : " חזור בך מפסילת השופטים ";  נתניהו : " מכבד הנחייתך"מזוהה עם הימין - ופרש מהוועדה : " התערבות פוליטית היא עלבון"נתניהו :  שופטי פרס ישראל הם  " קיצוניים ואנטי ציוניים "  
הטעות העובדתית הבסיסית בדבריה של לבנת מבטאת גם את הטעות העקרונית בתפישתה .  נעמי שמר קיבלה את פרס ישראל ב-1983 ,  כשלא היה אזרח אחד במדינה ,  ובוודאי לא ב"קליקה "  שבחרה בה כראויה לפרס ,  שלא ידע שהשקפת עולמה ימנית  ( מאוד )  .  ובכל זאת ,  למרבה התדהמה ,  בחרה הוועדה להעניק לה את פרס ישראל .  ב-1983 כבר הייתה שמר אחרי התמיכה במאבק של אנשי גוש אמונים ובמאבק לפינוי ימית ,  אחרי שתיארה את מנחם בגין כ"סרדין "  ש"מוכן לתת הכול "  ל"כריש "  סאדאת עבור הסכם שלום אווילי .  אבל ב-1983 כבר היו מאחורי שמר גם עשרות שנים של עשייה עשירה ,  ולפניה עשרות שנים נוספות שהפכו אותה לאחד הסמלים הגדולים של התרבות הישראלית .  
כן ,  היא זכתה לביקורת על דעותיה הפוליטיות ,  ובכל זאת ,  כידוע ,  הצליחה להישאר סמל לאומי ,  אהוב ,  מוערך ,  שהטקסטים שלו נלמדים בבתי הספר עד היום  עשור אחרי לכתה .  ובכל זאת ,  לתדהמתה של לבנת  ( אילו הייתה טורחת לבדוק )  ,  בחרו הסמולנים העלובים מהוועדה להעניק לשמר את הפרס ;  בכל זאת ,  למרות ששנאת ישראל עיוורה אותם ,  הם הצליחו לראות כיצד  " שיריה מזדמרים מטבעם בפי כל בזכות איכותם השירית והמוזיקלית ,  בזכות המיזוג המופלא בין המילה והלחן ובזכות הביטוי בהם לרחשי לבו של העם ",  כלשונם .
 נבהיר כאן ,  אם כך ,  לשרה לבנת המוטרדת :  אם ב-1983 ,  כשהאליטה השמאלנית הייתה חזקה פי-כמה ,  נעמי שמר  ( בניגוד להזיותיה של השרה )  קיבלה את פרס ישראל ,  למותר לציין שגם ב-2015 ,  אחרי שנים כמעט-רצופות של שלטון הימין ,  ועדת הפרס הפרו-פלסטינית-פוסט-ציונית-אוהבת-ערבים-מחפשת-להשמידנו תעניק את פרס ישראל לנעמי שמר חדשה ,  ימנית ככל שתהיה ,  אם תצמח כזו .
 מנגד ,  באווירת ההשתקה הפוליטית ,  ממשטרת המחשבות ,  חוסמת הדעות ומגרשת אנשי הרוח שלא חושבים כמו השלטון ,  ברוח חונקת היצירה הזו  אין שום סיכוי שתצמח נעמי שמר חדשה ,  או אפרים קישון חדש  מימין או משמאל .  
הכותב הוא ראש דסק החדשות בוואלה ונכדה של כלת פרס ישראל לזמר העברי ,  נעמי שמר ז"ל .
 לכל הטורים של אמנון הררי 
מעוניינים לפרסם מאמר במדור הדעות ?  כתבו לנו למייל op-ed@walla.net.il
המאמרים המתפרסמים במדור הדעות משקפים את עמדת הכותבים בלבד .  

בישראל של נתניהו כבר לא תצמח נעמי שמר חדשה
בניסיון להצדיק את החיסול הפוליטי שעשה ראש הממשלה בפרס ישראל ,  טענה השרה לבנת ש"האליטה "  הדירה את נעמי שמר .  אמנון הררי ,  נכדה של המשוררת ,  מסביר איך לבנת טעתה עובדתית וגם עקרונית :  דווקא תחת משטרת המחשבות של נתניהו לא תצמח לה יורשת

