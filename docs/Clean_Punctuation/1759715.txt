נתניהו :  המסתננים מטילים מעמסה על ישראל
הממשלה תדון בהקמת מרכז שהייה פתוח למסתננים שנכנסו לישראל .  המרכז יספק להם צרכים בסיסיים ,  כגון מקום לינה ,  מזון וצרכי בריאות .  רה"מ :  המסתננים מסכנים את האופי היהודי של ישראל
הממשלה תדון ביום ראשון הקרוב בהקמת מרכז שהייה פתוח למסתננים שנכנסו לישראל שלא כחוק ולאלו שיגיעו בעתיד ,  כחלק מיישום של המלצות הצוות הבין-משרדי ,  בראשות מנכ"ל משרד ראש הממשלה ,  איל גבאי .  המרכז יוגדר כמרכז  " פתוח "  ויספק למסתננים צרכים בסיסיים ,  בהם :  מקומות לינה ,  מזון ,  שתייה וצרכי בריאות .  אם יאשרו השרים את הקמת המרכז ,  בנייתו תחל בתוך שישה חודשים .  
במהלך השנה האחרונה נרשמה עלייה חדה במספר המסתננים ,  כאשר בחודשים האחרונים הולך וגובר מספר החוצים את הגבול .  בשנת 2009 מספר המסתננים הממוצע לחודש עמד על כ-300 איש ואילו בשנה הנוכחית הממוצע החודשי עומד על כ- 1200 מסתננים ,  כאשר רק בחודש נובמבר הסתננו עד כה קרוב ל- 1300 איש .  הקמת המרכז תאפשר אכיפה כנגד מעסיקים של מסתננים ללא היתרי עבודה .  
בניסיון לצמצם את מספר המסתננים החלו השבוע עשרות כלים הנדסיים בביצוע העבודות לקידום הקמת גדר הפרדה עם מצרים .  נוסף על המכשול הפיזי ייעשה שימוש באמצעים אלקטרוניים לאורך הגבול ,  ועלותו הכוללת של הפרויקט היא מיליארד ו-350 מיליון שקלים .  
ראש הממשלה בנימין נתניהו התייחס לנושא אמר כי : " ישראל היא המדינה המפותחת היחידה שאתה יכול ללכת ברגל אליה מהמדינות העניות ביותר באפריקה .  רבבות כבר עשו זאת ,  וזרם המסתננים רק מתגבר ככל שאנו מקדמים ומפתחים את כלכלת ישראל .  תופעת המסתננים לישראל מסכנת את אופייה היהודי והדמוקרטי של המדינה ומטילה מעמסה על שרותי הרווחה ,  מערכת הבריאות ,  רשויות אכיפת החוק והרשויות המקומיות ".  
עוד אמר נתניהו כי  " כדי לטפל בבעיה אנו פועלים במקביל במגוון אמצעים .  כבר התחלנו להקים את המכשול הקרקעי בגבול עם מצרים ,  אנו מקימים מתקן שהייה מיוחד למסתננים ,  נגביר את האכיפה על מעסיקים ישראלים ואנו פועלים לראשונה לגיבוש מדיניות הגירה ממלכתית כוללת שתעוגן בחקיקה ראשית של הכנסת ". 
 ( עדכון ראשון :  24.11.10 ,  21:57 ) 

נתניהו :  המסתננים מטילים מעמסה על ישראל
הממשלה תדון בהקמת מרכז שהייה פתוח למסתננים שנכנסו לישראל .  המרכז יספק להם צרכים בסיסיים ,  כגון מקום לינה ,  מזון וצרכי בריאות .  רה"מ :  המסתננים מסכנים את האופי היהודי של ישראל

