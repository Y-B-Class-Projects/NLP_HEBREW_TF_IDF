פצועי הפיגוע משחזרים : " הנהג הציל את כולנו "
 קו 392 היה האוטובוס הראשון שספג ירי המחבלים בסדרת הפיגועים שאירעו ביום חמישי .  הפצועים ,  רובם הגדול חיילים ,  מתקשים עדיין לעכל את האירוע ומעידים : " הנהג מנע אסון גדול יותר "
  ( צילום :  שי מכלוף ,  עריכה :  טל רזניק )  
" עמדתי ליד הנהג באוטובוס שנסע מעובדה לאילת ,  כי לא היה מקום .  10 דקות אחרי שעברנו את המחסום הראשון ,  שמענו בום ,  והתחילו לעוף שברי חלונות ".  כך סיפר גיא ,  המשרת כמכונאי בחיל האוויר ,  שנפצע בפיגוע המשולב שאירע ביום חמישי בדרום הארץ .
" בהתחלה כיסיתי את האוזניים - וכשהמשיכו היריות ,  נשכבנו על הרצפה אחד על השני .  אז שמתי לב שחטפתי שני כדורים בירכיים .  זה היה כתוצאה של ירי מצד ימין ,  ממצרים .  אם הייתי קצת יותר נמוך מהגובה שלי ,  193 ס"מ ,  הייתי יכול לחטוף את זה בבטן .  אני מקווה שביום ראשון הקרוב כבר אוכל לצאת מכאן .  הרופאים אמרו לי שלמזלי הנזק הוא לא תמידי ושאוכל להשתקם ". 
פיגוע משולב בדרום - כותרות אחרונות:מתקפת הטרור :  השתלשלות האירועים ,  שלב אחר שלביום קרב בדרום :  תמונות מהמתקפה המשולבתהבוקר :  גראדים באשדוד ,  שלושה נפצעו קשהנהג האוטובוס : " אם הייתי עוצר היו מחסלים אותנו"חמאס הודיע : " הפסקת האש מבוטלת"עקב הרג החיילים המצרים :  מצרים מחזירה השגריר מישראל
גיא תיאר את הדברים בעודו שוכב במיטת האשפוז שלו בבית החולים סורוקה בבאר שבע .  גיא היה בקו האוטובוס 392 שספג את ירי המחבלים ,  שהיה למעשה האירוע הראשון שפתח את סדרת הפיגועים .  נהג האוטובוס הצליח להציל את מרבית הנוסעים לאחר שקיבל החלטה מיידית :  להאיץ את מהירות נסיעתו באופן קיצוני ולהימלט משטח האש ,  כדי להביא את הפצועים במהירות לטיפול רפואי .  החלטתו זכתה לשבחים מצד ראש הממשלה בנימין נתניהו וגם מצד ראש האופוזיציה ,  חברת הכנסת ציפי לבני .
 תיאור האירוע בפי החיילים הפצועים ממחיש את האופן שבו ניתן למחבלים לחדור בקלות לשטח ישראל ולבצע את הפיגוע ,  כמעט באין מפריע .  החיילים שהיו באוטובוס שנפגע לא הגיבו בירי לעבר המחבלים ,  בעיקר בשל העובדה שהנהג מיהר להוציא את הרכב מטווח הכדורים . " אני חטפתי כדור ביד ,  שנכנס מצד אחד ויצא מהצד השני "  סיפר אסי ,  חייל מיחידת ההנדסה הקרבית המשרת בגזרת אדום . 
" כבר כשהחלו היריות חטפתי כדור ביד .  ירד לי הרבה מאוד דם .  צעקתי 'חובש ,  חובש' .  הגיע אליי חובש ,  ששם לי חוסם עורקים ,  תוך כדי הנסיעה והירי .  אחר כך הגענו לבסיס אחר ,  שם סייעו לי לעלות לאמבולנס ,  שהביא אותי לבית החולים יוספטל באילת ומשם הועברתי לכאן ,  לסורוקה .  עברתי ניתוח ושיקום עם פלטינות ". 
מסיפורי החיילים עולה ,  כי באוטובוס נסעו שני חובשים באורח מקרי לחלוטין .  התברר כי פעילותם המהירה לסייע ולטפל בפצועים היא שהצילה את חייהם ומנעה נזק חמור יותר .  בבית החולים לא מוציאים מכלל אפשרות שהטיפול הראשוני שניתן לחלק מהפצועים הציל את חייהם .
" אני ישנתי בכיסא הראשון של האוטובוס .  התעוררתי אחרי שהכדור שפגע בי נכנס ויצא ",  סיפר סער ,  המאושפז במחלקה האורטופדית של בית החולים סורוקה . " הסתכלתי מסביב ,  ראיתי הרבה חיילים פצועים - ואז ראיתי שגם אני פצוע ושיש שטף דם .  עצרתי את השטף הזה עם הכומתה ,  ואז בא מישהו ועצר את שטף הדם עם תחבושת אישית .  הוא חבש אותי וחבש גם את חבר שלי ,  שספג כדור ברגל .  התקשרתי לדוד שלי ,  שעובד במד"א אילת ,  שיגיע למחסום כדי לפנות אותנו - והביאו אותנו לכאן .  הרגשתי שעבר נצח עד שפינו אותנו מהמחסום לאילת ".  
סער ,  שפציעתו הוגדרה כקלה ,  הוסיף כי  " נהג האוטובוס ,  שבא לבקר אותי ,  סיפר לי שאם הכדור לא היה פוגע בי ,  הוא היה פוגע בנהג ,  וזה היה עלול להיות הרבה יותר קטלני וקשה .  לא הבנתי מה קרה לי ,  עד שראיתי את החור שיש לי ".  
" אני זוכר שהגענו למחסום נטפים וראיתי שם אנשים מימין ,  מכוונים נשקים מדרום לצפון "  סיפר גל ,  גם הוא מאושפז עדיין במחלקה האורטופדית בסורוקה . " זיהיתי ארבעה אנשים ,  לבושים במדים של המשטרה המצרית בצבע כחול כהה ,  שתקפו את האוטובוס .  זה היה בנקודת המגע .  ראיתי אבק של ירי עולה באוויר .  כדור חדר בירכיים שלי ,  עבר ונכנס למישהו אחר ביד ".  
גם גל הזכיר את תושייתו של נהג האוטובוס . " הוא היה קר רוח והציל את כולנו .  הוא טס מהמקום במהירות .  הבנתי שניסו לשגר עלינו טיל נגד טנקים ואם הנהג לא היה מאיץ ,  זה היה פוגע בנו .  היו שם גם חובשות שהצילו הרבה מאיתנו ,  וגם אותי .  אחת מהן ,  אנסטסיה ,  שמה לי בקור רוח מדהים חוסם עורקים ופשוט הצילה אותי .  התרסקו לי העצמות בירכיים ,  ועכשיו אני עם פלטינות ".  
רופאי בית החולים ביצעו שחזור של העצמות של גל באמצעות מתכת כדי להחזיר את האזור לתפקוד . " חשתי בכדור - והבנתי לפי גודל הפציעה ,  שמדובר בירי מרובה קלצ'ניקוב ".  תיאורי האירוע נמסרו מפי הפצועים לראש הממשלה נתניהו ,  שהגיע לבקר את המאושפזים אתמול לקראת השבת . " היה כאן מזל גדול ",  הוא אמר לפצועים ,  והם ענו בחיוב  - " מזל שהם יורים בלי לכוון ". 

פצועי הפיגוע משחזרים : " הנהג הציל את כולנו "
 קו 392 היה האוטובוס הראשון שספג ירי המחבלים בסדרת הפיגועים שאירעו ביום חמישי .  הפצועים ,  רובם הגדול חיילים ,  מתקשים עדיין לעכל את האירוע ומעידים : " הנהג מנע אסון גדול יותר "
 
