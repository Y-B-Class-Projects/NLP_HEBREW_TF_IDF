סיבוב נוסף בקרב בין נתניהו ל"ידיעות אחרונות "
 בפוסט שעלה בעמוד הפייסוק של הליכוד ,  הם מאשימים את העיתון בפרסום שקרי וניפוח של הוצאות ביקור רה"מ באפריקה : " שתפו את האמת שבידיעות ו-ynet מסתירים מכם ".  איתמר אייכנר : " אני ועיתוני עומדים מאחורי המספר שפורסם "
 סיבוב נוסף בקרב המתמשך בין ראש הממשלה ,  בנימין נתניהו ,  ל"ידיעות אחרונות "  ובעל השליטה נוני מוזס .  הפעם המוקד הוא סביב הביקור של נתניהו באפריקה ,  כאשר בליכוד טוענים כי העיתון בחר באופן מכוון לעשות ספין על עלות ההוצאות ולפרסם מידע שקרי - ואילו הכתב המדיני של העיתון ,  איתמר אייכנר ,  הגיב בפוסט משלו וטוען כי הוא עומד מאחורי הפרסום .
 אמש  ( שני )  פורסם בעמוד הפייסבוק של מפלגת הליכוד פוסט  שגם נתניהו שיתף בעמוד הפייסבוק שלו  שבו נטען כי  " נוני מוזס ו'ידיעות אחרונות' חזרו לסורם .  בפעם הראשונה מזה עשרות שנים מגיע ראש ממשלה ישראלי לביקור היסטורי ביבשת אפריקה .. .ב'ידיעות אחרונות' מבינים שהקשקוש על 'בידוד מדיני' כבר לא מחזיק מים .  אז מה עושים ?  ממציאים ספין חדש על 'מסע תענוגות' לאפריקה ,  תוך ניפוח היסטרי ושקרי של סכום ההוצאות ". 
עוד נכתב כי  " ההוצאות נובעות בראש ובראשונה מעלויות האבטחה שנקבעו על ידי השב"כ אל מול הסכנות של פיגועי טרור נגד ראש הממשלה במדינות השונות באפריקה במהלך הביקור .. .מה רוצים נוני מוזס וחבר מרעיו ?  שראש הממשלה יהיה נתון בסכנת חיים ?  הוצאות אלה אינן 'תענוגות' או 'מותרות' - הן נועדו להגן על ראש ממשלת ישראל ". 
בנוסף ,  בליכוד טוענים כי  " כשמדובר בנתניהו ,  נוני מוזס ושותפיו בכלי תקשורת אחרים זועקים על 'בזבוז' ,  הגם שמדובר בשקר העומד בניגוד מוחלט ליתרונות הרבים שיצמחו לישראל מביקור חשוב זה .  זה כמובן כשעשרות נסיעות מצד נשיאי המדינה לשעבר ,  שעלו לישראל ממון רב על אף שמדובר בנסיעות טקסיות ונטולות השלכות מעשיות ,  לא זכו לבדל של ביקורת ". 
לפי הליכוד , " ספין מתחלף בספין ,  בלוף מתחלף בבלוף ,  המטרה לעולם נשארת :  לשקר לציבור כדי להכפיש את נתניהו בכל מחיר ,  תוך התעלמות מוחלטת מטובת המדינה ומהתועלת שתצמח לה בפן המדיני ובפן הכלכלי .  שתפו את האמת שבידיעות ו-ynet מסתירים מכם ".  
היום פירסם אייכנר פוסט תגובה בעמוד הפייסבוק שלו ,  ובו טען כי  " בניגוד לנאמר בפוסט ,  אשר זכה לתמיכה ולשיתוף של ראש הממשלה ,  אני מעדיף להתמקד בעובדות ולא בהכפשות ובמצג שווא .  אז הנה העובדות :  הידיעה שפורסמה לפני מספר ימים בעמוד פנימי ב'ידיעות אחרונות' לא עסקה ב'ביזבוז' ,  'מותרות' או 'מסע תענוגות' .  תארים אלה אמנם יוחסו לנו בפוסט אולם הם כלל לא מופיעים בידיעה שפרסמתי ". 
עוד טוען אייכנר כי  " עלות הנסיעה של נתניהו לאפריקה ,  28 מיליון שקלים ,  נמסרה לי מפי גורמים ממשלתיים מוסמכים .  לפי אותם גורמים ,  מדובר באחד המסעות היקרים ביותר של ראש ממשלה .  אני ועיתוני עומדים מאחורי המספר הנ"ל .. .גם כעת אני מזמין את לשכת ראש הממשלה לפרסם את רשימת ההוצאות המלאה של הביקור .  'ידיעות אחרונות' ישמח לפרסם אותה ,  ואם טעינו בסכום הסופי  נתקן בהגינות ".  
לסיכום הוא כותב : " ב'ידיעות אחרונות' התפרסמו היום ובשבועות האחרונים ידיעות רבות שעסקו בחשיבות הביקור של נתניהו באפריקה מבחינה מדינית וכן באירועים סביב 40 שנה למבצע אנטבה .  בנוסף ,  במאמר שמתפרסם היום ב'ידיעות אחרונות' ,  ואשר ירד לדפוס בטרם פורסם הפוסט ,  כותב יועז הנדל ,  תחת הכותרת 'שווה כל שקל' ,  כי יש לביקור ערך היסטורי וחשיבות רבה .  מוזר לנו שידיעה לגיטימית ,  שהתפרסמה ב'ידיעות אחרונות' ,  עוררה כזה זעם אצל ראש הממשלה ואנשיו .  האם ייתכן שהידיעה על בדיקת משטרה חדשה נגד נתניהו ,  שפורסמה אתמול בערוץ 2 ,  ערערה אצל מישהו שם את שיקול הדעת ?  ".  

סיבוב נוסף בקרב בין נתניהו ל"ידיעות אחרונות "
 בפוסט שעלה בעמוד הפייסוק של הליכוד ,  הם מאשימים את העיתון בפרסום שקרי וניפוח של הוצאות ביקור רה"מ באפריקה : " שתפו את האמת שבידיעות ו-ynet מסתירים מכם ".  איתמר אייכנר : " אני ועיתוני עומדים מאחורי המספר שפורסם "
 
