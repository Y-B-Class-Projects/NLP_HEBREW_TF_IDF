נתניהו יהיה אורח כבוד בטקס פתיחת השנה האולימפית
ראש הממשלה יקבל עיטור מהוועד האולימפי הבינלאומי בטקס שיתקיים בכנסת במעמד יו"ר הכנסת ושרת התרבות והספורט
ראש הממשלה בנימין נתניהו יהיה אורח הכבוד בטקס פתיחת השנה האולימפית בישראל ,  שיתקיים מחר  ( רביעי )  365 ימים בדיוק לפני טקס הפתיחה ללונדון 2012 .  במעמד הזה יקבל נתניהו את עיטור הוועד האולימפי הבינלאומי .
 אחת לשנה מאפשר הוועד האולימפי הבינלאומי לוועדים האולימפיים הלאומיים להעניק בשמו אות הוקרה מיוחד לאישים ולארגונים על תרומתם לתנועה האולימפית .  השנה החליט הוועד האולימפי בישראל להעניק לנתניהו עיטור זה כביטוי להערכה על שהיה הראשון  ( 1997 )  להעמיד את המשאבים הכספיים הנדרשים לוועד האולימפי ואיגודי הספורט להכנה אולימפית למשחקים האולימפיים ,  ונכונתו להמשיך ולתמוך בספורט ובספורטאים האולימפיים .
 ב-1995 הנהיג הוועד האולימפי בישראל מסורת בה ראש הממשלה פותח את השנה האולימפית בישראל בטקס ממלכתי ,  כשהספורטאים האולימפיים מגיעים לקבל את ברכת ראש הממשלה .  ב-1995 היה זה ראש הממשלה המנוח יצחק רבין ז"ל ,  ב-1999 היה זה ראש הממשלה אהוד ברק וב-2003 היה זה אריאל שרון ,  כשב-2007 היה זה אהוד אולמרט .  השנה זוהי הפעם החמישית לארוע חגיגי זה .
 בטקס בכנסת שיתקיים במעמד יו"ר הכנסת רובי ריבלין ,  ושרת התרבות והספורט לימור לבנת יכריז הוועד האולימפי על פתיחת השנה האולימפית בישראל ,  תוצג ההזמנה הרשמית של הוועד האולימפי הבינלאומי להשתתפות ישראל במשחקים האולימפיים בלונדון ,  ויוצגו הספורטאים האולימפיים חברי סגל לונדון 2012  ( אלה השוהים עתה בארץ )  .
 ענפים נוספים בוואלה !  ספורט

נתניהו יהיה אורח כבוד בטקס פתיחת השנה האולימפית
ראש הממשלה יקבל עיטור מהוועד האולימפי הבינלאומי בטקס שיתקיים בכנסת במעמד יו"ר הכנסת ושרת התרבות והספורט

