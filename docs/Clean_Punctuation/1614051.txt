פעילי הימין : " זו הכרזת מלחמה - יהיה מרד "
 גורמים בקרב המתנחלים הגיבו בזעם להכרזת ראש הממשלה בנימין נתניהו על הקפאת ההתנחלויות למשך 10 חודשים . " השטח לא יקבל שדווקא ראש ממשלה שעלה לשלטון בזכותנו יחנוק את ארץ ישראל "
  ( צילום :  גדעון צנטנר ,  עריכת וידאו :  לירז ליבנה )  
" על כל פינוי של מאחז ,  המדינה תקבל עמונה נוספת ",  כך אמרו הערב  ( רביעי )  גורמים בקרב המתיישבים ונוער הגבעות לאחר הודעת ראש הממשלה כי בכוונתו להכריז על הקפאת בנייה בשטחי יהודה ושומרון למשך עשרה חודשים . " יהיה כאן מרד של ממש ",  אומר אחד הגורמים , " השטח תוסס והוא לא יקבל שדווקא ראש ממשלה שעלה לשלטון בזכותנו יחנוק את ההתפתחות של ארץ ישראל ". 
בקרב אנשי נוער הגבעות והמתנחלים מתכננים בין היתר מספר מהלכים נגד הקפאת הבנייה .  כך למשל מתכוונים להגביר בצורה משמעותית את הקמת המאחזים ,  למנוע כניסת פקחים של המנהל האזרחי ליישובים ,  ואף להיכנס אל תוך הערים הפלסטיניות במטרה להקים במקום מאחזים חדשים .  כמו כן ישנם תכנונים לחסימת צירים לכלי רכב פלסטיניים .
" אנחנו לא נשב בחיבוק ידיים .  זוהי הכרזת מלחמה בארץ ישראל ",  אומר גורם אחר , " זוהי בגידה של ממש .  נתניהו שלפני הבחירות הצהיר על גבעות יהודה ושומרון שבכוונתו לפתח את ההתיישבות אבל כשעלה לשלטון הוא שכח אותנו ונכנע ללחץ של ברק חוסיין אובמה .  לא נאפשר הקפאה ועל כל צעד שיבוצע על ידי הממשלה והצבא יגרור תגובה נגדית ". 
גם המטה להצלת העם והארץ התייחס להכרזת ההקפאה ומסר כי  " מר נתניהו וברק יסיימו את עתידם הפוליטי כמו אולמרט ושרון .  מי שפוגע בארץ ישראל ,  גורם רעה לעם ישראל ולעצמו ".  בהודעת חירום של רבני המטה להצלת העם והארץ נאמר כי  " על אזרחי ישראל ,  להפר את הצו הבלתי חוקי ,  שמשמעותו להקים את המדינה הפלסטינית על חורבות יישובי יהודה ושומרון ,  כפי שקרה בגוש קטיף ". 
פעיל הימין איתמר בן גביר אמר כי  " נתניהו שוב פעם בוגד בארצו ,  בעמו ובבוחריו .  הגיע הזמן שהימין יאבק בנתניהו כפי שנאבק ברבין ,  פרס ושרון .  היום הוכח סופית כי נתניהו מסוכן ליהודים ". 
השר יולי אדלשטיין תקף בחריפות את ההחלטה ואמר כי  " הקפאת הבנייה ,  משמעותה הקפאת היילודה ,  המשך ויתורים וטרנספר של יהודים המבקשים ליישב את ארץ ישראל .  לא אתן את ידי למהלך שבסופו יסכן את ביטחון ישראל ולא יקרב כהוא זה את השלום ". 

פעילי הימין : " זו הכרזת מלחמה - יהיה מרד "
 גורמים בקרב המתנחלים הגיבו בזעם להכרזת ראש הממשלה בנימין נתניהו על הקפאת ההתנחלויות למשך 10 חודשים . " השטח לא יקבל שדווקא ראש ממשלה שעלה לשלטון בזכותנו יחנוק את ארץ ישראל "
 
