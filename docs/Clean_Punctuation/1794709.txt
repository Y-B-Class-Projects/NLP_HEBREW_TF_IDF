שרי ישראל ביתנו צפויים להתנגד לקיצוץ בתקציב
חמשת שרי מפלגתו של ליברמן צפויים להצביע נגד הקיצוץ הרוחבי המוצע בתקציב משרדי הממשלה .  הקיצוץ נועד לאפשר את מימוש חבילת ההקלות שעליה הכריז נתניהו
ליברמן נגד נתניהו - סיבוב שני :  חמשת שרי  " ישראל ביתנו "  צפויים להצביע בישיבת הממשלה הקרובה נגד הקיצוץ הרוחבי בתקציב משרדי הממשלה .  כך נודע הערב  ( חמישי )  לוואלה !  חדשות .  
גם בקרב שרי הליכוד נרשמת התנגדות לקיצוץ .  על פי ההערכות ,  שר התחבורה ישראל כץ יתנגד למהלך בשל הקיצוץ מתקציבי פיתוח הכבישים העירוניים ,  הנחשב לאחד מנושאי הדגל המרכזיים שכץ מוביל .
 עם זאת ,  על פי ההערכות ,  שרי ש"ס דווקא יתמכו בהצעה .  יו"ר המפלגה אלי ישי התייחס בשבוע שעבר לנושא ואמר כי  " אנחנו ניצבים בפתחה של קריסה חברתית-כלכלית כוללת ,  וצריך להתפכח מהעיוורון החברתי ".  ישי קרא לנתניהו להוביל הוזלה מיידית במחירי הדלק ,  המים והלחם ,  כפי שהוא אכן ביצע , " גם אם הדבר ייאלץ קיצוץ רוחבי במשרדי הממשלה ". 
הממשלה תדון ביום ראשון על קיצוץ רוחבי של 2% במשרדי הממשלה ,  אחוז אחד בתקציב 2011 ואחוז אחד בתקציב 2012 ,  כדי לממן את את ההטבות שהבטיחו לציבור .  מהצעת ההחלטה עולה ,  כי משרדי הביטחון ופיתוח הנגב והגליל יוחרגו מהקיצוץ ,  ואילו הקיצוץ במשרד החינוך יהיה חצי מהקיצוץ ביתר המשרדים .  עם זאת ,  עד יום ראשון ייתכנו שינויים מסוימים בקיצוצים במשרדי הממשלה .
 ההטבות העיקריות שעליהן ישלמו משרדי הממשלה ,  ובעקבות זאת גם אזרחי ישראל ,  הן בעיקר הפחתת המס על הדלק ב-23 אגורות והוזלת התחבורה הציבורית .  הדלק כבר הוזל בראשית השבוע ,  ואילו ההטבה על התחבורה הציבורית נמצאת באותה הצעת החלטה של הקיצוץ הרוחבי ,  וגם אותה תאשר הממשלה ביום ראשון .
 על פי ההצעה ,  מחירי הנסיעה בקווים המחברים בין הפריפריה לערים הגדולות ובפריפריה עצמה וכרטיסי ה"חופשי חודשי "  באוטובוסים יוזלו ב-10% .  ה"חופשי חודשי "  של הרכבת יעלה כמחיר 23 נסיעות ,  במקום מחיר של 26 נסיעות הנהוג היום .  בנוסף ,  תחום כרטיסי ה"חופשי חודשי "  בגוש דן יורחב ,  לאחר שהדבר כבר נעשה בירושלים ובחיפה ,  ויכלול גם ישובים נוספים .  
עלות ההטבה לקופת המדינה היא 300 מיליון שקלים .  לכך צריך להוסיף את הכסף שהמדינה לא תקבל בעקבות הורדת המס על הדלק ,  והתשלום יגיע מהכיס של משרדי הממשלה .  מלבד הקיצוץ הרוחבי ,  יקוצצו 300 מיליון שקלים לשנתיים מתקציבי הפיתוח של רשת הכבישים הבין-עירונית ,  וחמישה מיליוני שקלים לשנתיים מבסיס התקציב המנהלי של המוסד לביטוח לאומי .  שר האוצר יפנה גם ליו"ר הכנסת ראובן ריבלין ולמבקר המדינה מיכה לינדנשטראוס בבקשה לבצע קיצוץ במוסדותיהם .
 
שרי ישראל ביתנו צפויים להתנגד לקיצוץ בתקציב
חמשת שרי מפלגתו של ליברמן צפויים להצביע נגד הקיצוץ הרוחבי המוצע בתקציב משרדי הממשלה .  הקיצוץ נועד לאפשר את מימוש חבילת ההקלות שעליה הכריז נתניהו

