הבית הלבן נגד הזמנת נתניהו : " הפרה של הפרוטוקול "
 דובר הבית הלבן ג'וש ארנסט התייחס להזמנת ראש הממשלה לנאום בפני הקונגרס בחודש הבא וטען כי מדובר ב"הפרה של הפרוטוקול הדיפלומטי הנהוג ".  יו"ר בית הנבחרים הזמין את נתניהו ,  שטרם הגיב רשמית
דובר הבית הלבן ,  ג'וש ארנסט ,  אמר אמש  ( רביעי )  כי הזמנת ראש הממשלה בנימין נתניהו לנאום בפני הקונגרס האמריקני היא  " הפרה של הפרוטוקל הדיפלומטי הנהוג ".  יו"ר בית הנבחרים האמריקני ,  ג'ון ביינר ,  הזמין אתמול את נתניהו לנאום בחודש הבא בפני הקונגרס ,  אולם טרם התקבלה תגובה רשמית מצד נתניהו .
 לדברי ארנסט ,  הממשל טרם שוחח עם נציגי הממשלה בישראל לגבי ביקורו האפשרי של נתניהו ב-11 בפברואר ,  חמישה שבועות לפני הבחירות בישראל . " על פי הפרוטוקול ,  מנהיג של מדינה אחת צריך ליצור קשר עם מנהיג המדינה השנייה שבה הוא עומד לבקר ",  אמר ארנסט לכתבים שטסו עמו ועם הנשיא ברק אובמה במטוס  " אייר פורס 1 ".   " נראה שההזמנה הזאת חורגת מהפרוטוקול הזה ". 
גם בישראל הביקורות לא איחרו לבוא .  יו"ר מטה הבחירות של  " המחנה הציוני ",  ח"כ איתן כבל ,  אמר כי  " גם נתניהו קורא סקרים ,  וכדרכו בקודש הוא מגיב בהיסטריה ורץ לארגן לעצמו 'הזמנה' לנאום בוושינגטון .  לרוע מזלו תם עידן נתניהו ,  ובמצבו אפילו הקונגרס האמריקני לא יוכל לעזור לו .  לדבריו , " ההזמנה הזו ,  שכפי הנראה נעשתה ללא תיאום עם הבית הלבן ,  עלולה לפגוע עוד יותר ביחסים המעורערים ממילא של ביבי עם הממשל ,  אך לנתניהו מעולם לא הייתה בעיה להקריב את האינטרסים החיוניים של ישראל למען פוטו-אופ ". 
עוד בוואלה !  חדשותהמתיחות בגבול הצפון :  הוסר חשש לחדירת מחבליםשוטר שהיה באוטובוס רץ לעבר המחבל ,  נאבק בו - ונדקרמתנחלים בנו מבנה לא חוקי - בעל הקרקע הפלסטיני חויב בארנונה 
כאמור ,  יו"ר בית הנבחרים הזמין אתמול את נתניהו לשאת דברים בפני הקונגרס הרפובליקני . " בזמן כה מאתגר ,  אני מבקש מראש הממשלה לדבר בפני הקונגרס על האיום החמור שמציבים האיסלאם הקיצוני ואיראן על הביטחון שלנו ועל דרך חיינו ",  מסר ביינר בהודעה רשמית .  ההזמנה הגיעה שעות לאחר שהנשיא הבהיר בנאום מצב האומה השנתי כי הוא יטיל וטו אם הקונגרס יחליט להטיל סנקציות נוספות על טהראן .
 אובמה דיבר בפני הקונגרס ,  לראשונה עם רוב רפובליקני ,  שכן בית הנבחרים והסנאט נשלטים כעת על ידי אנשי המפלגה היריבה ,  על האיום הנשקף לארצות הברית מצד ארגוני הטרור ,  בהם ארגון  " המדינה האיסלאמית "   ( דאעש )  .  בין היתר הבהיר הנשיא כי  " אני מאמין בסוג חכם יותר של מנהיגות אמריקנית ". 
לדבריו , " אנו מובילים היטב כשאנחנו משלבים כוח צבאי עם דיפלומטיה חזקה ,  כשאנחנו ממנפים את כוחנו עם בניית קואליציה ,  כשאנחנו לא נותנים לפחדים שלנו לעוור אותנו בפני ההזדמנויות שהמאה הנוכחית מציבה לנו .  זה בדיוק מה שאנחנו עושים עכשיו  וזה מביא לשינוי ,  ברחבי העולם ". 
ביחס לאיראן ,  הפציר הנשיא בחברי הקונגרס שלא להטיל סנקציות נוספות על טהראן לנוכח המשא ומתן שמתנהל בין שש המעצמות לאיראן במטרה להגיע להסכם קבע ,  וקרא להן מוצא אחרון . " לראשונה זה עשור ,  עצרנו את התקדמות תכנית הגרעין ",  אמר . " יש לנו סיכוי להגיע להסכם שימנע איראן גרעינית ,  ויביא לביטחונה של אמריקה ושל בעלות בריתה ,  כולל ישראל ".  זה היה האזכור היחיד לישראל בכל הנאום ,  שבו לא התייחס הנשיא לסכסוך הישראלי-פלסטיני .
 לפניות לכתב :  amir.tibon@walla.co.il
 ( עדכון ראשון :  19:26 )  

הבית הלבן נגד הזמנת נתניהו : " הפרה של הפרוטוקול "
 דובר הבית הלבן ג'וש ארנסט התייחס להזמנת ראש הממשלה לנאום בפני הקונגרס בחודש הבא וטען כי מדובר ב"הפרה של הפרוטוקול הדיפלומטי הנהוג ".  יו"ר בית הנבחרים הזמין את נתניהו ,  שטרם הגיב רשמית

