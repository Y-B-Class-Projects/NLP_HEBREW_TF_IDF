אלבום זיכרון :  מדינת ישראל התייחדה עם הנופלים
בטקסים ממלכתיים ובטקסים בבתי העלמין הצבאיים התייחדו אזרחי מדינת ישראל עם 22,867 חללי מערכות ישראל ופעולות האיבה . " בזכות יקירנו שנפלו הובטח קיומנו "
 אזרחי ישראל התייחדו היום  ( שני )  עם חללי מערכות ישראל ונפגעי פעולות האיבה ,  בטקסים ברחבי הארץ .  מניין הנופלים עומד השנה על 22,867 חללי צה"ל ומערכת הביטחון .  אתמול אחר הצהריים נפתחו אירועי הזיכרון באתר ההנצחה בגבעת התחמושת בירושלים .  לאחר מכן ,  עם הישמע צפירה בת דקה בשעה 20:00 ,  נערך טקס הדלקת נר זיכרון ברחבת הכותל .  הנשיא ,  שמעון פרס ,  אמר בדברים שנשא כי מדינת ישראל מאז ומתמיד הייתה שוחרת שלום . " לא חיפשנו מלחמות .  הן נכפו עלינו .  אבל משהותקפנו ,  לא ניתנה לנו רשות להפסיד אפילו אחת מהן .  ומשניצחנו חזרנו לשחר שלום ,  לא נוותר על הסיכוי לשלום אמיתי ". 
בצהריים נערך הטקס המרכזי ל-2,443 חללי פעולות האיבה בהר הרצל בירושלים ,  במעמד ראש הממשלה ,  בנימין נתניהו . " ביכולתי להעריך היטב את המחיר שנגבה מכל אחד ואחת מכם ,  בני ובנות המשפחות השכולות .  אני חלק מכם .  אני יודע מה גדול הכאב ,  אני מכיר על בשרי את תחושת הגדיעה של אבר מגופנו ",  אמר נתניהו בטקס . " איך ננוחם כשנפשנו פצועה ?  ובכל זאת ,  החיים הם נהר סואן ורב עוצמה והוא סוחף אותנו במורד הזרם ואנו מוצאים נחמה בשטף החיים .  בזכות יקירנו שנפלו נזקפה קומתנו בזכות קורבנם הובטח קיומנו ",  הוסיף .
 כמו כן ,  התקיימו במהלך היום טקסים נוספים ב-43 בתי עלמין צבאיים .  טקס לאנדרטה לחללים הבדואים נערך בצומת המוביל שבצפון ,  ובכל אחד מהטקסים השתתפו נציגי ציבור  שרים וחברי כנסת .  אירועי יום הזיכרון יסתיימו ב-20:00 בערב ,  בטקס הדלקת המשואות המסורתי בהר הרצל ,  המציין את כניסת יום העצמאות .
 
אלבום זיכרון :  מדינת ישראל התייחדה עם הנופלים
בטקסים ממלכתיים ובטקסים בבתי העלמין הצבאיים התייחדו אזרחי מדינת ישראל עם 22,867 חללי מערכות ישראל ופעולות האיבה . " בזכות יקירנו שנפלו הובטח קיומנו "
 
