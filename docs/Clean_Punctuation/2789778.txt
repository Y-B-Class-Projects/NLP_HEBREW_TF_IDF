נתניהו הציג עוד תמונה : " זה לא דאעש - זה חמאס "
 בהמשך לתמונת משגרי הרקטות שהניף באו"ם ,  הציג ראש הממשלה במפגש עם הפדרציות היהודיות בארה"ב תמונה של הוצאה להורג בידי חמאס . " דאעש עורפים ראשים וחמאס יורה לאנשים בראש "
 ראש הממשלה בנימין נתניהו התייחס הערב  ( שלישי )  לנאום שנשא אמש בפני העצרת הכללית של האו"ם בניו יורק ,  שבמהלכו השווה בין ארגון  " המדינה האיסלאמית "   ( דאעש )  לחמאס . " נכון שיש כמה הבדלים בין חמאס לדאעש ,  למשל דאעש עורפים ראשים וחמאס יורה לאנשים בראש ,  אך עבור הקורבנות ומשפחותיהם ,  הזוועה היא אותה זוועה ",  אמר נתניהו במפגש עם הפדרציות היהודיות בניו יורק .
 עוד על נאום נתניהו באו"ם:עריקאת : " חמאס הוא דאעש ?  נתניהו הוא אל-בגדאדי"אוסף הלהיטים של נתניהו לא כבש את הקהל באו"ם / פרשנותנאומו המלא של ראש הממשלה בעצרת הכללית של האו"ם 
בנאומו אמש ,  הציג נתניהו תמונה שבה נראים שני ילדים פלסטינים בשכונת מגורים בעזה ,  כשבקרבת מקום משגרים מחבלי חמאס רקטות על ישראל . " בכל פעם שאני מגיע לאו"ם ,  המטרה שלי היא להציג את האמת כפי שהיא ",  הוסיף נתניהו הערב . " הנה תמונה שלא הצגתי אתמול באו"ם .  זוהי הוצאה להורג העומדת להתרחש .  אך זה לא דאעש ,  זהו חמאס ".  לדבריו , " במהלך הלחימה האחרונה בעזה ,  סמוך לתקופה בה דאעש ביצעו את המעשים המחרידים שלהם ,  חמאס הוציא להורג עשרות פלסטינים ,  רק על מנת להשליט פחד ולכפות על תושבי עזה להיכנע להם ".  
נתניהו הסביר את הקישור שעשה בין שני ארגוני הטרור . " הנקודה שניסיתי להעביר אתמול ואני מעביר היום היא שאנו ניצבים בפני רשת עולמית של קבוצות ומשטרים איסלאמיסטיים קיצוניים ",  אמר . " אין להם חדר מלחמה משותף ,  יש להם חדרי מלחמה אחד נגד השני מכיוון שכולם שואפים לשלוט ,  ראשית באזור בו הם נמצאים ובהמשך בעולם כולו .  אך כולם חולקים את האידאולוגיה הקיצונית ,  לכולם יש לא רק שאיפות בלתי ניתנות לכיבוש אלא גם דרכי פעולה פראיות וככל שיש להם את היכולת להגשים את השאיפות שלהם ,  כך הם יוציאו לפועל את התוקפנות הכבושה שלהם כנגד הציוויליזציות המשותפות שלנו ".  
ראש הממשלה הזכיר באותה נשימה גם את האיום שמהווה תכנית הגרעין של איראן . " כולנו תומכים במאמצים שמוביל הנשיא אובמה לבלום את דאעש ולהביס אותו ",  סיכם . " אן ספק שזה חייב להיעשות .  אך להביס את דאעש ולהותיר את איראן כמדינת סף גרעינית יהיה ,  כפי שאמרתי אתמול ואומר שנית ,  לנצח בקרב אך להפסיד במלחמה .  עלינו להביס את דאעש אך עלינו למנוע מאיראן להשיג את היכולת לייצר נשק גרעיני ". 
לפניות לכתב אמיר תיבון :  amir.tibon@walla.co.il 

נתניהו הציג עוד תמונה : " זה לא דאעש - זה חמאס "
 בהמשך לתמונת משגרי הרקטות שהניף באו"ם ,  הציג ראש הממשלה במפגש עם הפדרציות היהודיות בארה"ב תמונה של הוצאה להורג בידי חמאס . " דאעש עורפים ראשים וחמאס יורה לאנשים בראש "
 
