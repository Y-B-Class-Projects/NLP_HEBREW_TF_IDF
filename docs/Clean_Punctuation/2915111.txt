ארגנטינה ביטלה הסכם שפטר את איראן מאחריות לפיגוע האנטישמי ב-1994
הממשל החדש הודיע כי לא יגיש ערעור להחלטת בית המשפט המבטלת את ההסכם שנחתם ב-2013 בין שתי המדינות ,  ובמסגרתו ועידה משותפת תחקור את הפיגוע הקטלני .  נתניהו : " שינוי כיוון מבורך שיתרום לשיפור היחסים עם ארגנטינה "
 הממשל החדש בארגנטינה לא יערער על החלטת בית המשפט לבטל הסכם בין המדינה לאיראן ,  בנוגע לחקירת מתקפת הטרור במרכז הקהילה היהודית בבואנוס איירס שאירע בשנת 1994  כך אמר בשישי האחרון שר המשפטים גרמן גרבאנו .  רבים טוענים כי ההסכם פוטר את איראן ,  שעל פי החשד עומדת מאחורי המתקפה ,  מהאחריות לפיגוע .  ראש הממשלה בנימין נתניהו בירך על המהלך בישיבת הממשלה ואמר כי  " זהו שינוי כיוון מבורך ואני מקווה שבשנים הקרובות נראה שיפור משמעותי ביחסי ישראל- ארגנטינה ,  כמו גם שינוי לטובה ביחסים עם עוד מדינות בדרום-אמריקה ".  
הנשיא החדש מאוריסיו מקרי נכנס לתפקידו בחמישי האחרון ,  לאחר שנבחר לתפקיד בבחירות באוקטובר ושם קץ ל-12 שנים של שלטון השמאל במדינה ,  ויתרה מכך ,  לשלטונם של בני הזוג נסטור וכריסטינה פרננדס דה קירשנר .  בשנה שעברה ,  לאחר שבית המשפט הפדרלי הכריז כי ההסכם עם איראן  " אינו חוקתי ",  הגישה הממשלה של פרננדז ערעור לבית המשפט העליון ,  אך כעת אמר שר המשפטים כי ארגנטינה תחקור את האירוע באופן עצמאי ,  וכי  " הורנו לעורכי הדין שלנו לעצור את הגשת הערעור בשני הקרוב ".  
עוד כתבות בנושא :  הזדמנות לשינוי :  ממשלת הימין בארגנטינה קורצת לישראלהתובע בארגנטינה :  הנשיאה פרננדס סייעה לאיראן לחמוק מאחריות לפיגוע בבואנוס איירסהתובע שהאשים את נשיאת ארגנטינה בסיוע לאיראן נמצא ירוי בביתו 
ההסכם נחתם בשנת 2013 בין שר החוץ של ארגנטינה לשעבר ,  הקטור טימרמן ,  למקבילו האיראני באותה התקופה עלי אכבר סאלחי .  על פי ההסכם ,  תוקם ועידה משותפת לשתי המדינות שתורכב מחמישה שופטים עצמאיים שיחקרו את הפיגוע .  כמו כן אפשר ההסכם לבית הדין לתשאל את החשודים האיראניים בתיק .  
ארגונים יהודיים רבים וכן גורמים בישראל הביעו חשש לפיו ההסכם מהווה את סופו של הרצון במדינה לחקור לעומק את האירועים .  ארגון יהודי בארצות הברית טען כי הדבר דומה  " לבקשה מגרמניה הנאצית לסייע בהבאת ראיות לליל הבדולח ".  עם זאת ,  קירשנר טענה כי מדובר בדרך היחידה שבה ניתן יהיה לחקור את הפיגוע ,  שבו נהרגו 85 בני אדם .  
אלברטו ניסמן ,  התובע הארגנטינאי שהוביל את החקירה ,  האשים את פרננדס בתחילת השנה כי חתימת ההסכם היא חלק ממאמצים להסוות הסכם אחר וסודי ,  שבמסגרתו ארגנטינה תקבל הטבות סחר מאיראן בתמורה להגנה מפני חקירה עבור בכירים איראניים .  ניסמן נמצא מת בתחילת השנה לאחר שנורה בראשו בנסיבות מסתוריות .
 כעת עדיין לא ברור כיצד החוקרים במדינה יוכלו להמשיך ולחקור את הפיגוע ,  בשל העובדה שאין דרכים חוקיות לתשאל את החשודים האיראניים .  נשיא ארגון יהודי ארגנטינה ,  חוליו שלוסר ,  אמר כי  " מדובר בחדשות נפלאות לא רק עבור הארגון ,  אלא גם לחברה הארגנטינאית כולה ".  

ארגנטינה ביטלה הסכם שפטר את איראן מאחריות לפיגוע האנטישמי ב-1994
הממשל החדש הודיע כי לא יגיש ערעור להחלטת בית המשפט המבטלת את ההסכם שנחתם ב-2013 בין שתי המדינות ,  ובמסגרתו ועידה משותפת תחקור את הפיגוע הקטלני .  נתניהו : " שינוי כיוון מבורך שיתרום לשיפור היחסים עם ארגנטינה "
 
