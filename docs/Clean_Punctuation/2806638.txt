נתניהו תוקף את לפיד ולבני : " להפסיק את החתרנות "
 שעות לפני הפגישה המכרעת עם עמיתיו לקואליציה האשים נתניהו שרים ש"משתלחים בממשלה ":   " אם לא ייפסקו ההתקפות ,  נלך לבוחר ".  קודם לכן ניסה לפיד דווקא לצנן את האווירה : " עדיין אפשר לתקן "
 בצל המשבר הפוליטי וכשברקע המחלוקת החריפות בממשלה ,  התכנסו בשעות הצהריים  ( שני )  סיעות הקואליציה לישיבות שבועיות .  אף שבמהלך היום נשמעו קולות שביקשו לצנן את האווירה ,  המשיך ראש הממשלה ,  בנימין נתניהו ,  לתקוף את עמיתיו לקואליציה ,  ברומזו על השרים יאיר לפיד וציפי לבני .
" יש שרים שמשתלחים בממשלה ",  אמר נתניהו בישיבת סיעת הליכוד . " אני דורש מהשרים האלה להפסיק את החתרנות ואת ההתקפות ,  ולעמוד מאחורי המדיניות הנכונה להובלת המדינה .  אם יסכימו נוכל להמשיך יחד ,  אם יסרבו ,  נסיק את המסקנות ונלך אל הבוחר .  ממשלה אינה יכולה לתפקד כששרים בתוכה פועלים כל הזמן נגדה .  על זה לא נוכל להתפשר ".  
משבר בקואליציה - עוד כותרות:גורמים בליכוד : " ההזדמנות האחרונה ,  שלפיד יירד מהעץ"פיוס מלא ספקות :  סימני השאלה לקראת פגישת נתניהו-לפידיורים ומדליפים :  המשבר שדרדר את הממשלה לשפל חסר תקדים 
יו"ר יש עתיד ,  שר האוצר יאיר לפיד ,  התייחס מוקדם יותר לפגישה שמתוכננת להערב עם ראש הממשלה ואמר כי בכוונתו לומר לו שהמטרה היא להמשיך לעבוד ביחד . " בחירות ישתקו את המשק ויעכבו תהליכים שהתחלנו לטובת הציבור .  עדיין אפשר לתקן ",  הצהיר .  בתגובה לביקורת שלפיה משרד האוצר אינו נותן יד להגדלת תקציב הביטחון אמר : " אנחנו לא חוסכים אפילו אגורה אחת בכל מה שקשור בהגנה על הלוחמים שהגנו עלינו ".  עוד הוסיף ,  כי הממשלה אישרה את התקציב ואת חוק  " מע"מ 0% "  וטען כי נתניהו לא רק הצביע בעד ,  אלא גם התחייב לסייע לקדם את שניהם . " אני לא מעלה בדעתי ששיקולים פוליטיים ישנו את דעתו .  הציבור מצפה מאיתנו לנהוג באחריות ובממלכתיות ",  אמר .
 בצהריים התכנסה בכנסת סיעת התנועה בראשות שרת המשפטים ,  ציפי לבני . " ממשלת ישראל הגיעה לצומת דרכים .  או לעצור את ההקצנה ,  להילחם יחד נגד האלימות הגזענות ולהפסיק עם הצעות החוק הקיצוניות - או ללכת לבוחר ולתת לו לבחור בין שתי השקפות עולם ",  אמרה בביקורת מרומזת על ראש הממשלה נתניהו ועמיתה מימין נפתלי בנט . " הדרך שלנו בתנועה ברורה :  שמירה על ישראל יהודית ודמוקרטית כפי שנקבע במגילת העצמאות ,  ובמידת הצורך נחזור לבוחר ".  
לדברי לבני , " מה שלא בסדר זה גם לא ללכת לבחירות וגם להמשיך עם ההתלהמות והרכיבה על גל הגזענות .  צריך לעצור את הקיצונים שמיוצגים גם בכנסת וגם בממשלה .  מול ההקצנה יש צורך בממשלה אחראית ,  ציונית ,  ולא קיצונית ". 
יו"ר האופוזיציה ומפלגת העבודה ,  יצחק הרצוג ,  ניצל את החיכוכים בממשלה כדי לקרוא לבחירות . " הקמפיין שלנו חוזר ואומר שאנחנו תקועים עם ביבי .  גם שר האוצר אימץ את זה ,  אבל רק הבין את זה מאוחר מדי ",  אמר . " אנחנו קוראים לביבי ללכת להכרעת העם ,  אנחנו לא חוששים מהכרעת העם .  אני קורא לך ,  פעם אחת תעשה ואל תאיים ,  לא רק תעשה ולא תפנה ,  תעשה ולא תאיים .  לך לבחירות .  הממשלה הזו איבדה את אמון העם ,  אתה איבדת את אמון העם ".  
בשעות הערב ,  פרט לפגישה עם לפיד ,  ייפגש נתניהו גם עם לבני ,  במה שהוגדר על ידי גורמים בליכוד כ"הזדמנות האחרונה למנוע בחירות ".  לדברי גורמים בליכוד , " הפגישות הערב יכריעו .  ראש הממשלה מוכן להתפשר על חלק מהדברים ,  אך השאלה היא אם גם ללפיד יש את הנכונות הזאת .  אם הוא באמת חושב שבחירות מיותרות ,  שיירד לפחות מחלק מהעצים שטיפס עליהם ". 
הפגישות ,  שמגיעות לאחר שבועות ארוכים של נתק בין הצדדים ,  נועדו לגבש הסכמים שיאפשרו את המשך עבודת הקואליציה .  בליכוד וביש עתיד נשמעו אמש מפויסים יחסית לשורת ההתבטאויות התוקפניות שנשמעו מצד שתי הסיעות בשבועות האחרונים .  עם זאת ,  נראה כי הצדדים מתייחסים בספקנות לסיכויים שהפגישה תפתור את המשבר שנמשך זה יותר מחודש .
 אתמול הבהירו גורמים ביש עתיד כי  " אפשר לפתור את המשבר בשעתיים ".  עם זאת ,  הבהירו בסיעתו של לפיד כי לא יסכימו להתפשר על תכנית מע"מ אפס לדירה ראשונה ,  שנתניהו מסתייג ממנה עמוקות . " נתניהו הרים את ידו בעד התכנית בקריאה ראשונה .  אם ינסו למסמס את החוק - המחיר של זה ברור ",  אמרו .
 לפניות לכתב עמרי נחמיאס :  omri_n@walla.net.il 
עוד במהדורה :
 פיגוע דקירה בגוש עציון :  פלסטינית בת 20 דקרה בשעות הבוקר אזרח ישראלי בצומת גוש עציון .  חיילים מחטיבת כפיר שהיו במקום זיהו את המתרחש ,  ירו לעבר המחבלת ,  וניטרלו אותה .  כוחות צבא פתחו בסקירות במטרה לאתר שלושה בני אדם שככל הנראה הסיעו את המחבלת למקום הפיגוע .  האדם שנדקר ,  ג'וש לוריך ,  נפצע באורח קל בכתפו והוא טופל בשטח על ידי אנשי מגן דוד אדום .  החשודה הועברה במצב קשה לבית החולים הדסה עין כרם .
 פרשת יונתן היילו :  בדיון בבית המשפט העליון בערעורו שהתקיים היום השופטים לא התרשמו מהטענות שהוצגו בפניהם ואמרו כי המקרה לא נכנס תחת הגדרת הגנה עצמית ,  שכן הקורבן כבר שכב על הקרקע כאשר נרצח .  למרות חוסר המוכנות לזכות את היילו ,  שהורשע ברצח על כל שהרג את האדם שאנס אותו ,  השופטים רמזו על נכונותם לשקול הפחתה בעונשו .  השופטים גם מתחו ביקורת על קמפיין התמיכה בהיילו ועל האופי התקשורתי של משפטו .  
פטריוט ,  מסורתי ,  מנשק מזוזות - אבל לבן שלו קורא יאן :  איך קרה שאייל גולן ,  הזמר ששר בעברית על אמונה ותפילה ,  שברגעים קשים אמר ש"רק אלוהים יכול לשפוט אותו ",  שהכין כיפות בברית עם השם של בנו ושנערץ על ידי קהל שומר מסורת ואוהב ישראל - קורא לבן שלו בשם לועזי מובהק ?  הילה קובו מריחה כאן זיוף .  

נתניהו תוקף את לפיד ולבני : " להפסיק את החתרנות "
 שעות לפני הפגישה המכרעת עם עמיתיו לקואליציה האשים נתניהו שרים ש"משתלחים בממשלה ":   " אם לא ייפסקו ההתקפות ,  נלך לבוחר ".  קודם לכן ניסה לפיד דווקא לצנן את האווירה : " עדיין אפשר לתקן "
 
