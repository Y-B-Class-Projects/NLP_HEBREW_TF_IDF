ברקע הביקורת על מדיניות נתניהו :  בוטלה ישיבת הקבינט שתוכננה השבוע
על רקע האירועים האחרונים בעזה ,  פנה ראש הימין החדש ליועמ"ש בדרישה להורות על כינוס הקבינט . " לא סביר כי ניהול אירועים ביטחוניים כה מהותיים מתבצע מבלי ששרי הקבינט נותנים על כך את הדעת ",  טען בנט .  הישיבה ,  שתוכננה להתכנס השבוע לראשונה אחרי שלושה שבועות ,  בוטלה
ברקע הביקורת נגד מדיניותו של ראש הממשלה בנימין נתניהו בדרום ,  בוטלה היום  ( ראשון )  ישיבת הקבינט המדיני-ביטחוני שתוכננה להתקיים ביום רביעי .  זאת ,  לאחר שיו"ר הימין החדש נפתלי בנט פנה ליועץ המשפטי לממשלה בדרישה להורות על כינוס הפורום .  בעקבות ההודעה על ביטול הקבינט ,  אמר בנט כי מעשה זה הוא בגדר  " הפקרת תושבי הדרום בשביל פוליטיקה .  תושבי הדרום לא יכולים להיות בני ערובה של קמפיין בחירות ".  הוא קרא  " לכנס מיד את הקבינט "  ולקבל  " החלטה להכריע את ארגון הטרור חמאס ". 
ברקע האירועים האחרונים ברצועת עזה ,  ראשי הימין החדש ,  בנט ואיילת שקד ,  החריפו את הביקורת שלהם נגד מדיניות נתניהו .  אתמול הם הודיעו כי הם דורשים לקיים הצבעה על הסכם ההבנות עם חמאס והיום פנה בנט ליועמ"ש אביחי מנדלבליט בדרישה להורות על כינוס הקבינט לדיון על רצועת עזה .
" לא הגיוני שראש הממשלה מנהל את האירועים בעזה במידור שרי הקבינט ",  אמר בנט במכתבו למנדלבליט .  הוא פירט את אירועי השבועות האחרונים ,  בהם שיגור הרקטה לגוש דן ,  הפגיעה בבית במושב משמרת ,  המטחים ליישובי הדרום ואירועי  " יום האדמה "  ואמר כי  " לאורך כל אלו ,  מדינת ישראל פעלה באופן נקודתי בלבד שאינו מייצר את ההרתעה הנדרשת למול פעולות חמאס שנועדו לפגוע בביטחון אזרחי ישראל ". 
עוד בוואלה !  NEWS:צוללות ,  פסיכולוגים ותמונות ניצחון של חמאס :  ביבי ובני - המערכה האחרונהנתניהו : " גנץ לא יהיה שר הביטחון בממשלתי ";  גנץ : " לא תהיה שר האוצר "" שיא חדש ביחסים ":  נשיא ברזיל הגיע לביקור ראשון בישראל 
הוא הוסיף כי  " על פי הדיווחים בתקשורת ,  ממשלת ישראל מנהלת מגעים מתקדמים לקידום הסדרה מול חמאס "  וציין כי פניותיו למזכיר הצבאי לראש הממשלה ולראש המועצה לביטחון לאומי לכנס דיון קבינט בנושא לא נענו . " לא סביר בעיניי כי ניהול אירועים ביטחוניים כה מהותיים מתבצע על ידי ראש הממשלה ומערכת הביטחון בלבד ,  מבלי ששרי הקבינט המדיני-ביטחוני ,  הנושאים באחריות על פי חוק ,  נותנים על כך את הדעת ",  אמר בנט .
 ביום רביעי מתוכננת ישיבת סיעה חגיגית של הליכוד ברמת הגולן כדי לציין את הכרתו של נשיא ארצות הברית דונלד טראמפ בריבונות הישראלית בגולן .  בשלב זה לא נקבע מועד חדש לישיבת הקבינט ,  שתוכננה להתכנס לראשונה אחרי שלושה שבועות .  
הלילה שוגרו חמש רקטות מרצועת עזה לשטח ישראל בהמשך לכמה ימים של מתיחות בגזרה .  כל הרקטות ,  שגרמו להפעלת אזעקת צבע אדום במועצה האזורית אשכול ,  נפלו בשטחים פתוחים .  בתגובה לירי ,  טנקים של כוחות צה''ל תקפו יעדי חמאס במרכז הרצועה .  לפי דיווחים פלסטיניים ,  הג'יהאד האיסלאמי לקח אחריות על הירי .  השיגורים בוצעו על רקע הדיווחים על הסכם ההסדרה מול חמאס והעצרת שנערכה אתמול בגבול הרצועה לציון שנה לתחילת צעדות השיבה ,  בה נהרגו שלושה נערים פלסטינים ,  ללא נפגעים לצד הישראלי .
 בהודעתם אתמול ,  אמרו בנט ושקד כי אם הסכם ההסדרה יובא להצבעה בקבינט ,  הם יצביעו נגדו ,  בטענה שמדובר ב  " הסכם הכניעה המביש של ישראל מול ארגון חמאס שמפעיל נגדנו סחיטה באיומים ".  בנט אמר כי  " סינוואר היה צריך להיפרד מהעולם הזה ,  ולא להסתובב כטווס מנצח .  אנו צפויים לגל טרור נוסף ,  אלים הרבה יותר .  לא סתם התחושה של הישראלים היא של השפלה .  סינוואר והנייה יוצאים לחגיגות ניצחון ,  ללא כל פחד שישראל תחסל אותם .  ככה לא יוצרים התרעה ". 
 ( עדכון ראשון :  11:21 )  

ברקע הביקורת על מדיניות נתניהו :  בוטלה ישיבת הקבינט שתוכננה השבוע
על רקע האירועים האחרונים בעזה ,  פנה ראש הימין החדש ליועמ"ש בדרישה להורות על כינוס הקבינט . " לא סביר כי ניהול אירועים ביטחוניים כה מהותיים מתבצע מבלי ששרי הקבינט נותנים על כך את הדעת ",  טען בנט .  הישיבה ,  שתוכננה להתכנס השבוע לראשונה אחרי שלושה שבועות ,  בוטלה

