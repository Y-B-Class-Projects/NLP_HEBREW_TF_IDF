הזרוע השנייה בפרשת בזק :  עד המדינה חפץ עשוי לסגור את תיק 4000
דבריו של פרקליט המדינה ,  שהזהיר עבריינים שלא לסמוך על שותפיהם ,  מהדהדים היום באוזני החשוד נתניהו ,  עם חתימת ההסכם עם מקורבו ונפילת אבן נוספת מהחומה שבנה סביבו .  אחרי ההסכם עם פילבר ,  העד החדש יפנה את אצבעו מעלה - אל מי שעל פי החשד חילקו לו הוראות 
" חתימת הסכמי עד מדינה מעבירה מסר חד משמעי :  ידע כל מי שעומד לבצע עבירה - לעולם לא תוכלו לסמוך על איש משותפיכם ,  עוזריכם ,  או הקרובים לכם ביותר ,  שלא יסגירו אתכם באחד הימים .  לא תוכלו לסמוך - לא על המזכירה האישית המלווה אתכם עשרות שנים ,  לא על הנהג הצמוד והנאמן ,  לא על העוזר האישי ובוודאי שלא על נותן השוחד או המתווך לשוחד .  ברגע האמת ,  כל אדם שפשע יחד עמכם ,  או שהיה מודע למעשיכם - ותמיד יש אנשים כאלה - יכול להפוך לעד מדינה נגדכם ,  שכן תמיד ,  בעיניו ,  טובתו האישית והצלת עורו תקדם לטובתכם האישית ולהצלת עורכם ". 
הדברים האלה ,  שאמר לפני כחודשיים פרקליט המדינה שי ניצן ,  בוודאי מהדהדים בשבועות האחרונים באוזניו של החשוד בנימין נתניהו .  ניצן ,  לפי אנשים שעבדו בצמוד אליו ,  הוא זה שיהיה מוכן בדרך כלל ללכת עוד צעד לקראת החשוד כדי לוודא שההסכם ייחתם .  בוודאי כאשר מהצד השני עומד בכיר החשודים .
 עוד בוואלה !  NEWS :  יותר מפילבר והרו :  חפץ הוא  " עד הזהב "  שחוקרי נתניהו חיכו לו פרקליט המדינה על פרשת המסרונים : " מקרה חריג אך לא פלילי "  החשוד הנוסף בפרשת בזק :  מקורב לנתניהו שהיה ראש מטה במשרד התקשורת 
חתימת הסכם עד מדינה אמש  ( ראשון )  עם ניר חפץ ,  יועץ התקשורת שבמשך שנים היה אחד האנשים המקורבים ביותר לבני הזוג נתניהו ,  היא אבן נוספת שנופלת מחומת המקורבים שהקיפה את בני הזוג והפכה את עורה .  קדמו לה ראש המטה לשעבר ארי הרו ומנכ"ל משרד התקשורת שלמה פילבר .  כולם היו מקורבים מספיק כדי להיות ,  לכאורה ,  בתוככי הפעילות הפלילית .  באופן טבעי ,  זה גם מה ששם אותם על הכוונת של אנשי הפרקליטות .
 בתיק 4000 ,  ההסכם עם חפץ אמור להיות הזרוע השנייה של ההסכם שכבר נחתם עם פילבר .  האחרון חושף מה נתניהו נתן לכאורה לבעלי בזק ,  שאול אלוביץ' :  הטבות רגולטוריות שבמרכזן אישור עסקת בזק-יס ,  ולפי הפרקליטות הייתה שווה לאיש העסקים כמיליארד שקל .  חפץ צפוי להעיד לגבי הצד השני - כיצד בתמורה לאותן הטבות זכו בני הזוג נתניהו לסיקור אוהד באתר וואלה !  NEWS .  
חפץ חשוד כמי שקישר בין משפחת נתניהו לבכירי וואלה ! NEWS .  העדויות שכבר נמצאות בידי המשטרה מצביעות על ההוראות שהגיעו מחפץ ,  והוא יוכל להפנות את האצבע מעלה - למי שעל פי החשד העביר אליו את אותן ההוראות .  הוא גם ככל הנראה היה קרוב מספיק כדי לומר מדוע ותמורת מה ניתן הסיקור .
 לפי דיווחים ,  חפץ צפוי להעיד גם בנוגע לפרשות נוספות .  יועץ התקשורת חשוד בעצמו בפרשת  " מינוי תמורת זיכוי ",  שבה בחן לכאורה אפשרות למנות את שופטת הילה גרסטל לתפקיד היועצת המשפטית לממשלה תמורת סגירת תיק המעונות של שרה נתניהו .  לא מן הנמנע כי קרבתו הרבה לבני הזוג חשפה אותו למידע שרלוונטי גם לתיקים האחרים בהם חשוד ראש הממשלה - תיק המתנות ,  והעסקה שלכאורה ניסה ראש הממשלה לגבש מול מעסיקו של חפץ בעבר - מו"ל ידיעות אחרונות ,  נוני מוזס .  
חשיבותו של עד מדינה היא שביכולתו לחבר את הנקודות שכבר נמצאות בידי החוקרים ,  ולהפוך תיק נסיבתי לתיק סגור .  אם לפני החתימה החוקרים יכולים להראות כי ניתנה לאיש ציבור טובת הנאה ,  ואפילו שאותו איש ציבור פעל לטובת המשחד - עד המדינה הוא זה שיכול להעיד ממקור ראשון כי הדברים אכן נעשו זה בתמורה לכך .  

הזרוע השנייה בפרשת בזק :  עד המדינה חפץ עשוי לסגור את תיק 4000
דבריו של פרקליט המדינה ,  שהזהיר עבריינים שלא לסמוך על שותפיהם ,  מהדהדים היום באוזני החשוד נתניהו ,  עם חתימת ההסכם עם מקורבו ונפילת אבן נוספת מהחומה שבנה סביבו .  אחרי ההסכם עם פילבר ,  העד החדש יפנה את אצבעו מעלה - אל מי שעל פי החשד חילקו לו הוראות

