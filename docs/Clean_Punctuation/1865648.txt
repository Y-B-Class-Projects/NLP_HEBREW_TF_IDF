מכה לנתניהו :  דחה הצבעת הממשלה על מתווה טרכטנברג
רק אתמול הודיע נתניהו כי הוא דוחה את ההצבעה על מתווה הדו"ח לשינוי כלכלי-חברתי .  בצהריים הודיע כי הוא  " הולך עד הסוף עם טרכטנברג ".  אחרי שהבין כי אין לו רוב ,  ההצבעה נדחתה
ראש הממשלה בנימין נתניהו החליט הערב  ( שני )  לדחות את ההצבעה בממשלה על מתווה מסקנות הוועדה לשינוי כלכלי-חברתי בראשותו של הפרופ' מנואל טרכטנברג .  לאחר שהבין כי אין לו רוב לאישור המתווה ,  בחר נתניהו לסיים את הישיבה ולהודיע כי הדיון בנושא יימשך בישיבת הממשלה ביום ראשון הבא ,  כפי שדרשו ממנו שרי ישראל ביתנו ,  ש"ס והעצמאות .  מלשכת ראש הממשלה נמסר כי  " ראש הממשלה משוכנע שהוא יצליח לגייס רוב לשינוי המהותי בסדר העדיפויות הלאומי .  שינוי בסדר גודל כזה אינו דבר של מה בכך ,  אבל ראש הממשלה משוכנע שהוא יצליח להשיג רוב להחלטת הממשלה למען אזרחי ישראל ".  ל-13 שרי ישראל ביתנו ,  העצמאות וש"ס שהביעו התנגדות לאישור המתווה ,  הצטרפו גם שרי הליכוד סילבן שלום ויוסי פלד ובשל כך נוצר בממשלה רוב נגד הצעת נתניהו .
 דו"ח ועדת טרכטנברג - כותרות אחרונות :
 אתמול :  נדחתה ההצבעה על טרכטנברגהבוקר :  הממשלה תצביע על דו"ח טרכטנברגבצהריים : " אני הולך עם טרכטנברג עד הסוף"בדרך למשבר ?  ישראל ביתנו נחושה נגד טרכטנברג
אתמול בערב קיבלו שרי ישראל ביתנו הודעה ,  לפיה הדיון היום בממשלה לא יכלול הצבעה על מתווה הדו"ח .  שרי ישראל ביתנו הביעו סיפוק רב מההחלטה .  שר התיירות סטס מיסז'ניקוב אמר אמש כי  " לא חיפשנו ניצחון .  יש מצוקה חברתית וכלכלית .  יום לפני ראש השנה הוגש הדו"ח ,  ויומיים אחרי החג להצביע על זה ?  השרים הם מגני השכפ"ץ להחלטות הממשלה ?  היה ניסיון לעשות הצבעה חטופה .  הדו"ח לקוי וקלוקל ". 
אלא שהיום חל שינוי בעמדתו של ראש הממשלה ובצהריים ,  במהלך ישיבת הממשלה ,  הסביר נתניהו מדוע החליט לקיים בכל זאת הצבעה על מתווה הדו"ח .  נתניהו אמר כי  " אני הולך עם דו"ח טרכטנברג עד הסוף .  זה דו"ח שמביא בשורה לעם ישראל .  זה יום בו אנו מכריזים על שינוי .  היום נצביע על מתווה הדו"ח ". 
נתניהו ציין בצהריים כי הדיון יובא להצבעה חרף התנגדות עיקשת של סיעות ישראל ביתנו ,  ש"ס ועצמאות ,  שהודיעו כי שריהן יצביעו נגד מתווה הדו"ח .  נתניהו הבהיר את עמדתו גם בישיבת שרי הליכוד לפני ישיבת הממשלה וגם בשיחותיו עם גורמים שונים ,  כולל שר החוץ ויו"ר ישראל ביתנו אביגדור ליברמן .  בשעות הערב ,  כשהבין שהוא צפוי למפלה בהצבעה ,  שינה כאמור נתניהו את החלטתו וקבע כי ההצבעה תידחה לשבוע הבא .  
מעט לפני ההחלטה לדחות את ההצבעה ,  הודיעה מפלגת ישראל ביתנו כי היא תתנגד לאימוץ מסקנות ועדת טרכטנברג גם בהצבעות בכנסת ,  אם אלו יאושרו על ידי הממשלה במתכונתן הנוכחית .  השר מיסז'ניקוב אמר כי  " מתווה טרכטנברג הוא בסיס טוב לדיון אבל מתווה גרוע לקבלו .  ברגע שמאשרים מסגרת אי אפשר להכניס שינויים מהותיים לכן אנחנו מתנגדים לאישור המתווה הערב .  אם זה יובא כך לוועדת הכספים ,  הדו"ח לא ייצא כמו שהוא נכנס ולנוסח הזה כפי שמופיע עכשיו נתנגד גם בכנסת ". 
לפניות לכתב :  pinhas_wolf@walla.co.il

מכה לנתניהו :  דחה הצבעת הממשלה על מתווה טרכטנברג
רק אתמול הודיע נתניהו כי הוא דוחה את ההצבעה על מתווה הדו"ח לשינוי כלכלי-חברתי .  בצהריים הודיע כי הוא  " הולך עד הסוף עם טרכטנברג ".  אחרי שהבין כי אין לו רוב ,  ההצבעה נדחתה

