משפחת נתניהו נגד אב הבית : " פגע בשאר העובדים "
 הפרקליטות הגישה בשם משפחת נתניהו כתב הגנה נגד תביעתו של אב הבית לשעבר מני נפתלי בגין פיטוריו . " ניסה לפגוע בשגרת העבודה וברווחת יתר העובדים בבית ראש הממשלה ",  נכתב
פרקליטות מחוז ירושלים הגישה היום  ( חמישי )  לבית הדין לעבודה בעיר כתב הגנה בשם משפחת נתניהו נגד תביעתו של אב הבית לשעבר מני נפתלי בגין פיטוריו . " הנתבעים עשו כל הנדרש על מנת להבטיח לתובע סביבת עבודה הולמת ודווקא התובע הוא זה אשר בהתנהגותו ניסה לפגוע בשגרת העבודה וכן ברווחתם של יתר העובדים בבית ראש הממשלה ",  נכתב בכתב ההגנה . " כל טענותיו התמקדו בעובדה שלא קיבל תקן קבוע .  התובע היה מעוניין לעבוד בבית ראש הממשלה ואף לאחר שסיים את עבודתו התחרט והביע רצונו לשוב ולעבוד בבית ראש הממשלה ".  
" עניינה של תביעה זו ",  נכתב , " בניסיונו של התובע - עובד אשר התאכזב שלא קיבל את כל דרישותיו ושלא נענו כל רצונותיו ,  ואשר בשל כך ובשל נסיבות אישיות סיים את עבודתו בבית ראש הממשלה - לגרוף לכיסיו שלא כדין סכומי כסף גדולים ,  והכל על ידי העלאת טענות סרק כנגד הנתבעים .  
בחודש מרץ האחרון הגיש נפתלי תביעת פיצויים על סך מיליון שקלים ממדינת ישראל ומראש הממשלה בנימין נתניהו ,  בשל מה שהגדיר  " התנהגות שלוחת רסן "  של רעייתו שרה נתניהו .  כתב התביעה חשף התנהגות בעייתית ביותר לכאורה של נתניהו ,  בתקופה שבה שירת נפתלי את בני הזוג ,  מפברואר 2011 עד נובמבר 2012 .  כל זאת ,  בעוד ש"מר נתניהו לא טרח לשים גבולות למשוגותיה של גברת נתניהו ".  
עוד על הפרשה:אב הבית הגיש כתב תביעה נגד בני הזוג נתניהואב הבית של נתניהו : " הייתי מוכן לחטוף בשבילם כדור "  
בכתב ההגנה טוענת המשפחה כי התובע  " התקבל לעבוד בבית ראש הממשלה לבקשתו .  בניגוד לנטען בכתב התביעה ,  התובע לא עזב עבודה אחרת על מנת לעבור לבית ראש הממשלה ,  שכן עוד קודם לכן סיים את עבודתו ביחידת 'מגן' בשל התנהגות אלימה מצדו ".  בכך מתייחסת המשפחה לתקופה שבה עבד נפתלי כמאבטח האישי של אשת ראש הממשלה .  עקב עבודתו זו ,  היה נפתלי בעל היכרות אישית עם משפחה נתניהו ,  נטען .
" עוד קודם לתחילת עבודתו במשרד ראש הממשלה הכיר התובע היטב את בית ראש הממשלה ,  את ראש הממשלה ורעייתו .  בשל ההיכרות המוקדמת של התובע עם אשת ראש הממשלה ועם דרישות התפקיד ולפני שעבודתו כמאבטח ביחידת  " מגן "  הופסקה ,  ביקש התובע מיוזמתו לעבוד בבית ראש הממשלה בתפקיד אב בית  ( ממונה תפעול )  ".  
" כבר מתחילת העסקתו בבית ראש הממשלה היה ידוע לתובע כי הוא מועסק על תקן של 'מילוי מקום' וכל עוד לא יעבור מכרז פומבי לא יוכל לאייש את המשרה באופן קבוע ",  נכתב . " בהתאם לכך ,  בתאריך 27.4.2011 מילא התובע טופס הצהרה לעובד המועסק ב'מילוי מקום' .  על גבי הטופס הצהיר התובע כי ידוע לו שהעסקתו בתפקיד ממלא מקום ממונה תפעול בבית ראש הממשלה הינה באופן זמני וזאת עד לעריכת מכרז פומבי למשרה הנדונה ".  לפיכך ,  נטען , " מוכחשות מכל וכל כל טענות התובע בדבר הבטחות שניתנו לו לכאורה לגבי משרה קבועה ".  
כתב ההגנה גם מתייחס לטענתו של נפתלי כי התבקש לעבור דירה בעקבות העבודה החדשה . " התובע מעולם לא התבקש להעתיק את מקום מגוריו מעפולה לירושלים .  להיפך ,  על מנת לבוא לקראת התובע ובהתחשב בכך שהוא גר בעפולה הוחלט לפנים משורת הדין להצמיד לתובע רכב ממשלתי .  יצוין כי הרכב נשאר בחזקתו של התובע גם לאחר שעבר לגור במודיעין על אף שלא היה זכאי לכך ". 
באשר לשעות העבודה הלא שגרתיות לכאורה ,  טוענת המשפחה כי התובע  " היה מודע לשעות העבודה במעון ראש הממשלה וכבר בראיון העבודה הצהיר כי הוא מוכן לעבוד בכל עת כולל בשבתות וחגים ובשעות חריגות ".  
" על אף האמור לעיל ישובו הנתבעים ויציינו כי במקרים רבים שהה התובע בבית ראש הממשלה מעבר לנדרש ,  על דעתו ומבלי שהתבקש לשהות בבית .  התובע בחר במקרים רבים להישאר בבית ראש הממשלה שעות רבות למרות שלא נדרש לעשות כן ועל אף שלא הייתה לכך כל הצדקה ".  
" כך למשל ",  נכתב , " גם במועדים שבהם ראש הממשלה ורעייתו שהו בחו"ל ולמרות שלא הייתה הצדקה אמיתית לשהות ממושכת בבית ,  דיווח התובע על שעות עבודה מרובות עד שעות מאוחרות בלילה .  כך גם במקרים מסוימים בחר התובע ללון בבית ראש הממשלה מבלי שנתבקש לעשות כן ומבלי שקיבל לכך אישור ".  
בנוסף ,  נכתב : " התובע מנע לא פעם מעובדים אחרים לשמש בתורנות בשבתות ,  וזאת על מנת שיוכל לעבוד בשבת ולקבל את התמורה הגבוהה המשולמת עבור עבודה בשבת ".  
בכתב התביעה שהגיש נפתלי במרץ ,  טען : " כאחראי על תפעול בית ראש הממשלה ,  נקלע שלא בטובתו לחיכוכים בלתי פוסקים עם הגברת נתניהו בשל חובתו מחד לשמור על מסגרת ההוצאות הביתיות שהוקצבה למעון ראש הממשלה על ידי משרד ראש הממשלה ,  לבין רצונות סותרים של גברת נתניהו להוציא כספי ציבור על עניינים פרטיים ".  כדוגמה לכך ,  הובא מקרה שבו ,  לטענת התובע , " הגברת נתניהו דרשה כי נפתלי ירכוש עבורה נרות נשמה בעלות של אלפי שקלים מתקציב משק הבית ,  למרות שהתקציב הוגבל על פי הוראות משרד ראש הממשלה לדברי מאכל בלבד ".  
דוגמה אחרת ,  אותה הביא נפתלי בכתב התביעה ,  מביכה הרבה יותר - אם יש בה אמת . " במקרה אחר העירה אשת ראש הממשלה את מר נפתלי משנתו בשעה 3:00 לפנות בוקר .  בצעקות רמות נזפה בו על כך שרכש חלב בשקית ולא בקרטון ,  לפי דרישתה .  כשהתובע מחה על השעה והטון שבו נאמרו הדברים הקשים ,  התערב מר נתניהו בשיחה ודרש שהתובע ידאג לעשות כל מה שגברת נתניהו מבקשת ,  'כדי שהיא תירגע' .  למותר לציין כי בקשה מסוג זה המושמעת מראש ממשלת ישראל בשעות הקטנות של הלילה מקבלת משנה תוקף ואיום ". 
במקרה נוסף שצוין בכתב התביעה ,  הגיבה נתניהו בזעם עקב טיבם של הפרחים שהיו במעון ראש הממשלה : " הגברת נתניהו נכנסה לחדר ,  וכשראתה שיש פרחים 'לא טריים' באגרטל ,  השליכה אותם בחרון אף לרצפה ,  תוך שהיא צועקת על מר נפתלי שהוא 'מנהל לא טוב' ,  וכי דבר שכזה לא יכול לקרות בארמון האליזה ". 
על כך נכתב בכתב ההגנה : " הנתבעים מכחישים מכל וכל את כל טענות התובע ביחס להתנכלויות הנטענות בכתב התביעה .  הנתבעים יוסיפו ויטענו כי כתב התביעה מלא טענות סרק בניסיון לקבל כספים וזכויות שלא מגיעים לו ". 
לפניות לכתבת גלי גינת :  gali.gnt@walla.com 

משפחת נתניהו נגד אב הבית : " פגע בשאר העובדים "
 הפרקליטות הגישה בשם משפחת נתניהו כתב הגנה נגד תביעתו של אב הבית לשעבר מני נפתלי בגין פיטוריו . " ניסה לפגוע בשגרת העבודה וברווחת יתר העובדים בבית ראש הממשלה ",  נכתב

