נתניהו חזר לרשימת מאה המשפיעים של  " טיים ":   " צודק ,  אך חרדתי "
 לאחר היעדרות מהרשימה היוקרתית ,  ראש הממשלה קיבל מקום של כבוד ,  לצד מנהיגים ואנשי רוח .  אהוד ברק התבקש לכתוב דברים לכבודו : " עם הזמן ,  הוא פיתח אורך מחשבה פסימי ,  פסיבי וחרדתי "
 לאחר שנתיים של היעדרות ,  ראש הממשלה בנימין נתניהו חזר לרשימת מאה האישים המשפיעים ביותר בעולם של כתב העת האמריקני  " טיים ".  הרשימה השנתית פורסמה היום  ( חמישי )  ,  וראש ממשלת ישראל נכלל בקבוצה של כ-20 מנהיגים פוליטיים מרחבי העולם שזכו למקום של כבוד ברשימה היוקרתית .
 שר הביטחון לשעבר בממשלתו של נתניהו וראש הממשלה לשעבר ,  אהוד ברק ,  נתבקש על ידי כתב לכתוב דברים לכבודו של נתניהו .  ברק שיבח את נתניהו על עמדתו העקרונית בסוגיה האיראנית ,  אך הזהיר מפני הנטייה של נתניהו ,  כך לדברי ברק ,  להימנע מקבלת החלטות קשות . " הוא היה נחוש ,  אפקטיבי וממוקד ",  כתב ברק , " אופי לא משתנה ".  הוא הוסיף כי הכינוי  " פחדן עלוב "   ( "chickenshit ")  ,  שיוחס לנתניהו מפי גורם בכיר בבית הלבן , " אינו מדויק ".  עם זאת ,  ברק הוסיף כי  " עם הזמן ,  הוא פיתח אורך מחשבה פסימי ,  פסיבי וחרדתי ".  
עוד בוואלה חדשות:נתניהו לפוטין :  מכירת מערכות S-300 לאיראן פוגעת בביטחון האזורהאם יוסדר בחוק תקציב לאיפור ולביגוד אשת ראש הממשלה ? דעה | המהלך הקריטי שנתניהו ואובמה צריכים לעשות  
" בנימין נתניהו נמנע מכל יוזמה ",  כתב ברק , " הוא צודק באופן בסיסי לגבי השכונה שלנו ,  אבל הוא נכשל לעתים בניצול הזדמנויות ,  ובנושא הפלסטיני הוא מתעלם בבוטות מהמדרון החלקלק שמצפה לישראל בדמות מדינה דו-לאומית ".  לדבריו , " כדי להשאיר חותם ,  נתניהו חייב לאחות את הפצעים שיצר הקמפיין שלו ,  לשקם את מערכת היחסים עם הנשיא אובמה ,  להילחם קשות  בעיקר מאחורי דלתיים סגורות  למען מדיניות קשוחה יותר כלפי איראן ,  וליצור ברית עם הגורמים המתונים באזור נגד הטרור ונגד איראן ".  ברק חתם את דבריו במילים : " נדרשות פעולות אמיצות ,  לא רק מילים ". 
ההופעה הקודמת של נתניהו ברשימה היוקרתית הייתה בשנת 2012 ,  ובשנה שלאחר מכן ,  דווקא שר האוצר דאז יאיר לפיד ייצג את הממשלה הישראלית .  מלבד נתניהו ,  הרשימה הנוכחיות כוללת מנהיגים מרחבי העולם ,  בהם נשיא ארצות הברית ברק אובמה ,  קנצלרית גרמניה אנגלה מרקל ,  נשיא רוסיה ולדימיר פוטין ,  נשיא סין שי ג'ינפינג ,  מלך ערב הסעודית החדש סלמאן ,  מנהיג קוריאה הצפונית קים ג'ונג און ונשיא ניגריה הנבחר מוחמדו בוהארי .  גם שר החוץ האיראני ,  מוחמד ג'וואד זריף ,  מופיע ברשימה ,  ככל הנראה בשל תפקידו המרכזי בשיחות הגרעין עם המעצמות .  
ברק לא היה המנהיג היחיד שנעתר לבקשתם של עורכי כתב העת וכתב על אחד  " המשפיעים ".  נשיא אוקראינה פטרו פורושנקו כתב על מרקל ושיבח אותה עם עמידתה האיתנה מול פוטין ,  הנשיא אובמה כתב על ראש ממשלת הודו נרנדרה מודי ,  ראש ממשלת בריטניה דייויד קמרון כתב על מקבילו העיראקי חיידר עבאדי ,  ואילו את הטקסט על המלך הסעודי כתב עבדאללה מלך ירדן ,  שמסתמך על הסעודים רבות בתחום הכלכלי .  המועמדת לנשיאות ארצות הברית הילרי קלינטון כתבת על הסנאטורית אליזבת וורן ממפלגתה ,  ושיבחה אותה על פועלה למען אזרחי ארצות הברית .  
מלבד המנהיגים הפוליטיים ,  הרשימה כללה גם את היוצר קניה ווסט ואת רעייתו קים קרדשיאן ,  מנכ"ל  " אפל "  טים קוק ,  השחקנית אמה ווטסון ,  הקומיקאית האמריקנית איימי שומר ומנחה  " Last Week Tonight "  ג'ון אוליבר .  גם הסופרת הניגרית צ'יממנדה נגוזי אדיצ'יה ,  שמילותיה מופיעות בשירה של ביונסה  " Flawless ",  מופיעה ברשימה ,  לצד סופרים ואנשי רוח נוספים .  את הרשימה חותם האפיפיור פרנציסקוס .  
לפניות לכתב אמיר תיבון :  amir.tibon@walla.co.il 

נתניהו חזר לרשימת מאה המשפיעים של  " טיים ":   " צודק ,  אך חרדתי "
 לאחר היעדרות מהרשימה היוקרתית ,  ראש הממשלה קיבל מקום של כבוד ,  לצד מנהיגים ואנשי רוח .  אהוד ברק התבקש לכתוב דברים לכבודו : " עם הזמן ,  הוא פיתח אורך מחשבה פסימי ,  פסיבי וחרדתי "
 
