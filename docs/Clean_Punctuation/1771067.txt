ההנהלה התפטרה , " ביקור חולים "  על סף סגירה
הוועד המנהל של ביה"ח הודיע על התפטרותו בשל אי היענות הממשלה לדרישה למענק חירום של 30 מיליון שקלים .  יו"ר הוועד : " איש לא ירחץ בנקיון כפיו כשאנשים ישלמו בחייהם "
  ( באדיבות הערוץ הראשון ) 
הוועד המנהל של עמותת בית החולים  " ביקור חולים "  הודיע היום  ( רביעי )  ליו"ר העמותה ,  ד"ר יורם בלשר ,  על התפטרותו .  הצעד מניע למעשה את תהליך הסגירה של בית החולים ,  שהינו בית החולים היחיד הפועל כיום במרכז העיר ירושלים .  בהודעת הוועד נכתב כי ההתפטרות הוגשה בשל  " חוסר היענות מצד כל הגורמים אליהם פנה בית החולים בבקשת סיוע ".  
לפני מספר שבועות פנו בביקור חולים לראש הממשלה בנימין נתניהו ,  המכהן גם באופן פורמלי כשר הבריאות ,  לקבלת מענק חד פעמי של 30 מיליון שקלים .  המימון החד פעמי נועד להבטיח את פעילותו של בית החולים ולמנוע את הוצאתם של כ-600 עובדים ממעגל העבודה בבירה .
 ד"ר יורם בלשר ,  סיפר היום כי למרות איומי הוועד ,  נתניהו לא השיב לפנייה .  בלשר הוסיף כי  " בפיגוע שאירע במסעדת 'סבארו' הגיע צוות בית החולים למקום תוך דקות ,  ובזכותו ניצלו חייהם של רבים .  אם ייסגר בית החולים ,  קשה יהיה לתת מענה לאירועים רבי נפגעים במרכז העיר .  איש לא יוכל לרחוץ בניקיון כפיו כאשר בית החולים ייסגר ונפגעים ישלמו בחייהם .  אדישות הגורמים האחראים מעוררת פליאה ,  ויש בה משום פשיטת רגל ציבורית ,  הפקרת מאות אלפי תושבים ,  מבקרים ועובדים הנמצאים במרכז ירושלים ,  וכ-600 עובדי בית החולים ". 
בעקבות התפטרותו הוועד המנהל ,  שוחח שר הפנים אלי ישי עם שר האוצר יובל שטייניץ ,  ודרש למנוע את סגירת בית החולים . " אסור לתת לבית החולים להיסגר .  חייבים לקיים בנושא דיון חירום כדי להצילו ",  אמר ישי לשטייניץ .  בנוסף ישוחח ישי עם ראש הממשלה נתניהו בנושא .
 לפני כשלושה חודשים וחצי החלו ביישום תוכנית הבראה עבור בית החולים שכללה צמצומי כוח אדם ,  קיצוץ בשכר ,  וצעדי התייעלות .  לטענת הוועד המנהל ,  תוכנית ההבראה תביא את בית החולים לאיזון תפעולי בתוך כשנה וחצי ,  אך בכדי להגיע לשלב זה ,  דרוש מענק חד פעמי של כ-30 מיליון שקלים .
 
ההנהלה התפטרה , " ביקור חולים "  על סף סגירה
הוועד המנהל של ביה"ח הודיע על התפטרותו בשל אי היענות הממשלה לדרישה למענק חירום של 30 מיליון שקלים .  יו"ר הוועד : " איש לא ירחץ בנקיון כפיו כשאנשים ישלמו בחייהם "
 
