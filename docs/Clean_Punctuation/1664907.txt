ישראל מתייחדת עם זכר 22,684 הנופלים
צפירת דומייה בת שתי דקות נשמעה ברחבי הארץ ,  ובבתי העלמין הצבאיים נערכים טקסים לזכר חללי מערכות ישראל .  ראש הממשלה נתניהו משתתף בטקס האזכרה המרכזי בהר הרצל
מדינת ישראל מתייחדת היום  ( שני )  עם 22,684 בניה ובנותיה אשר נפלו במערכות ישראל ובפעולות האיבה .  אירועי היום נפתחו בצפירה בת שתי דקות שנשמעה בשעה 11:00 ,  וכעת נערכים למעלה מ-40 טקסי זיכרון ברחבי המדינה .  
ראש הממשלה בנימין נתניהו משתתף בטקס האזכרה המרכזי בהר הרצל ,  שר הביטחון אהוד ברק נוטל חלק בטקס בבית העלמין בקריית שאול ,  שר החוץ אביגדור ליברמן משתתף בטקס הזיכרון באשדוד ,  ויו"ר הכנסת ראובן ריבלין משתתף בטקס בהר הזיתים .  בשעה 13:00 יתקיים טקס בהר הרצל לזכר נפגעי פעולות האיבה בו ייקח חלק נשיא המדינה שמעון פרס .  טקס זיכרון לחללי חיל האוויר יתקיים היום בהר הטייסים שליד ירושלים במעמד מפקד חיל האוויר האלוף עידו נחושתן וראש אגף המודיעין בצה"ל ,  האלוף עמוס ידלין ,  טייס קרב בעצמו .  אירועי יום הזיכרון ינעלו בטקס הדלקת המשואות אשר יתקיים ברחבת הר הרצל בשעה 19:45 .  
בשנה האחרונה נוספו עוד 113 חיילי צה"ל ואנשי כוחות הביטחון למניין הנופלים ,  כששני ההרוגים האחרונים בקרב היו רס"ן אלירז פרץ וסמ"ר אילן סביאטקובסקי ,  לוחמי חטיבת גולני שנהרגו במהלך היתקלות עם חמושים פלסטינים סמוך לכיסופים .  מספר הנופלים נספר החל משנת 1860 ,  אז יצאו ראשוני המתיישבים היהודיים מחוץ לחומות ירושלים והחלו בהקמת שכונות יהודיות .
 
ישראל מתייחדת עם זכר 22,684 הנופלים
צפירת דומייה בת שתי דקות נשמעה ברחבי הארץ ,  ובבתי העלמין הצבאיים נערכים טקסים לזכר חללי מערכות ישראל .  ראש הממשלה נתניהו משתתף בטקס האזכרה המרכזי בהר הרצל

