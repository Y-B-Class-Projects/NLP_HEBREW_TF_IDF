מאה שנים להצהרת בלפור והתעצמות איראן :  רה"מ המריא ללונדון
במרכז ביקור נתניהו אירוע לציון מאה שנים להצהרת בלפור ,  אך גם פגישות כלכליות ומדיניות שיעסקו בחשש מהתעצמות איראנית בסוריה .  הביקור צפוי להיות מלווה בהפגנות פרו פלסטיניות
 ( בווידאו :  פגישת רה"מ ושר ההגנה הרוסי בעניין התבססות איראן בסוריה ,  לפני כשלושה שבועות )  
ראש הממשלה בנימין נתניהו המריא הערב  ( רביעי )  לביקור בן ארבעה ימים בבריטניה ,  במהלכו ייפגש עם ראשת ממשלת בריטניה תרזה מיי ,  וישתתף באירוע לציון מאה שנים להצהרת בלפור .  מדובר בביקורו השני של נתניהו בלונדון מאז בחירתה של מיי ,  במהלכו יקיים פגישות מדיניות וכלכליות .  הפגישות הללו יעסקו בעיקר בסוגיה האיראנית והחשש הישראלי מהתעצמותה של איראן בסוריה ,  וכן קידום היחסים בין ישראל ובריטניה אחרי ההחלטה על הברקזיט ועזיבת האיחוד האירופי .
 הנושא העיקרי במוקד הביקור  ציון מאה שנה להכרזת שר החוץ הבריטי ארתור ג'יימס בלפור על תמיכת בריטניה בהקמת בית לאומי לעם היהודי  הוא סיבה לחגיגה גדולה בישראל ,  אך הוא גורר גם ביקורת נרחבת ברשות הפלסטינית .  בשל כך ,  ביקורו של נתניהו צפוי להיות מלווה בהפגנות פרו פלסטיניות  בלונדון ובגדה המערבית .  בעבר ,  הרשות איימה לתבוע את בריטניה על פרסום הצהרת בלפור ,  שגרמה ,  לטענת הפלסטינים ,  ל"נכבה "  של העם הפלסטיני ,  ובשבועות האחרונים בכירים ברשות אמרו כי הם מתכוונים לפנות בבקשה רשמית לממשלת בריטניה ולדרוש להתנצל על ההצהרה .  
עוד בוואלה !  NEWS:כלי תקשורת בלבנון :  מטוסים ישראליים תקפו מחסן נשק בסוריהקן הטרור של ארצות הברית :  העיר שהוציאה את המחבל ממנהטןפרסום ראשון :  המהלך הבא של ח"כ ביטן  נגד עיתון  " הארץ "  
נתניהו תקף היום בחריפות את מחאת הפלסטינים ואמר כי מדובר ב"עזות מצח שאין שנייה לה ".  באזכרה לזכרו של ראש הממשלה לשעבר יצחק רבין בהר הרצל ,  אמר נתניהו כי  " לא רק שהם לא מוכנים לקבל מדינת לאום יהודית הם אפילו לא מקבלים בית לאומי יהודי ".  ואולם ,  גם את בריטניה נראה שהנושא מעמיד במעט מבוכה וניכר מאמץ לאזן בין ישראל והפלסטינים .  שר החוץ הבריטי ,  בוריס ג'ונסון ,  שצפוי להיפגש עם נתניהו מחר ,  פרסם השבוע מאמר ב"טלגרף "  בו כתב כי הוא גאה בחלקה של בריטניה בהקמת מדינת ישראל ,  אך קרא להתקדם לפתרון של שתי מדינות .  
למרות הלחץ הפלסטיני ,  שגריר ישראל בבריטניה דייויד קווארי קיים בשבוע שעבר קבלת פנים חגיגית בביתו ברמת גן לציון מאה שנה להצהרת בלפור .  יחד עם זאת ,  האירוע העיקרי בו תצוין הצהרת בלפור - ארוחת ערב חגיגית שיארח הלורד רוטשילד בהשתתפות נתניהו ,  ראשת הממשלה מיי ,  צאצאיו של בלפור וראשי הקהילה היהודית  אינו אירוע רשמי של ממשלת בריטניה ,  אלא אירוע פרטי ,  ויו"ר האופוזיציה הבריטי ,  מנהיג הלייבור ג'רמי קורבין ,  לא ישתתף בו .  
הנושא הפלסטיני צפוי לעלות גם בפגישות שנתניהו יקיים מחר עם מיי וג'ונסון ,  אך מבחינת ישראל הנושא העיקרי לדיון הוא החזית הצפונית והמאמץ לבלום את התחזקותה של איראן ,  על רקע החלטת נשיא ארצות הברית דונלד טראמפ לא לאשרר את הסכם הגרעין בין טהראן והמעצמות .  בריטניה ,  שהיא אחת משש המעצמות שחתמו על הסכם הגרעין ב-2015 ,  סבורה שההסכם משיג את מטרותיו ,  וכי איראן ממלאת אחר ההתחייבויות עליה חתמה .  למרות זאת ,  נתניהו צפוי לדון עם מיי בצעדים נוספים להחרפת הלחץ על איראן בתחומים אחרים כמו תמיכה בטרור ופעילותה הבליסטית .  
ביום שישי בבוקר ינאם נתניהו בפני מכון המחקר צ'טהאם ,  אחד ממכוני המחקר הנחשבים בעולם ,  ובהמשך ישתתף באירועים כלכליים בבורסה של לונדון ,  ויום ראשון יוקדש למפגש עם ראשי הקהילה היהודית .  יום זה הוא גם יום הולדתה של רעיית ראש הממשלה ,  שרה נתניהו ,  שתחגוג במהלך הביקור בלונדון את יום הולדתה ה-59 .  שרת התרבות מירי רגב ,  שנחשבת למקורבת במיוחד לראש הממשלה ורעייתו ,  תצטרף לביקור ,  ושר התיירות יריב לוין ימלא את מקומו של ראש הממשלה עד לשובו ארצה ביום ראשון בערב .  

מאה שנים להצהרת בלפור והתעצמות איראן :  רה"מ המריא ללונדון
במרכז ביקור נתניהו אירוע לציון מאה שנים להצהרת בלפור ,  אך גם פגישות כלכליות ומדיניות שיעסקו בחשש מהתעצמות איראנית בסוריה .  הביקור צפוי להיות מלווה בהפגנות פרו פלסטיניות

