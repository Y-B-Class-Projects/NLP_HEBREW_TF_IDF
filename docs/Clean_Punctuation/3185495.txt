המשנה ליועמ"ש :  החלטה בתיקי נתניהו תתקבל בחציון הראשון של 2019
רז נזרי אמר בוועידת לשכת עורכי הדין כי עד המדינה ניר חפץ הביא איתו מאות הקלטות עם אלפי שעות שמע .  פרקליטת מחוז ת"א ,  המלווה את חקירות ראש הממשלה ,  הביעה התנגדות לקבלת החלטה נמהרת : " הכי גרוע - אם נמליץ המלצה שלא תהיה נכונה "
 ליאת בן ארי ,  הפרקליטה המלווה את תיקי ראש הממשלה בנימין נתניהו ,  ורז נזרי המשמש כמשנה ליועץ המשפטי לממשלה ,  דחו היום  ( שלישי )  את הטענות על סחבת בהתקדמות החקירות וטענו כי החלטה צפויה כבר להתקבל בחודשים הקרובים .
 בן ארי ,  פרקליטת מחוז תל אביב  ( מיסוי וכלכלה )  ,  אמרה בוועידת המשפט השנתית של לשכת עורכי הדין כי  " אין אפשר לקבלת החלטות נמהרות "  בחקירות נתניהו . " אני חושבת שיהיה הרבה יותר גרוע אם נמליץ בסופו של דבר המלצה שלא תהיה נכונה ,  וראש ממשלה ימשיך או לא ימשיך לכהן בגלל החלטה לא נכונה שקיבלנו ",  אמרה בן ארי .
 בן ארי הסבירה כי התקבלה להחלטה להגיש ליועץ המשפטי לממשלה אביחי מנדלבליט המלצה אחודה לגבי כל התיקים . " אצלנו יש עוד כמה תיקים חוץ מתיקי נתניהו וגם את זה צריך לקחת בחשבון ",  אמרה . " אנחנו עוסקים בזה יום-יום ושעה-שעה ". 
עוד בוואלה !  NEWS:טרגדיה בהודו :  ישראלית בת 25 מתה מתגובה אלרגית לחלבהמפכ"ל על הארכת כהונתו :  לא בריא לארגון לא לדעת מה יקרה בקרובעיראק על איומי ליברמן :  ריבונותנו היא קו אדום 
בן ארי השתתפה בפאנל שהתקיים תחת הכותרת  " מי אחראי לסחבת בחקירות אנשי הציבור "  וטענה : " לגבי המילה סחבת - זו מילה עם קונוטציה מאד שלילית ,  ואני מציעה שנמנע ממנה .  כל מי שעוסק בתיק הזה ובתיקים אחרים עושה כמיטב יכולתו .  אנחנו משרתי ציבור שרוצים דבר אחד - לברר את האמת .  גם אם זה לוקח קצת יותר זמן ממה שהאדם בסלון חושב שזה צריך לקחת ,  אני חושבת שצריך לסמוך עלינו ".  לדבריה , " קיצור הזמן לא יכול לבוא על חשבון בירור האמת .  אני לא אהיה מוכנה בשום אופן בגלל לחץ של זמן להמליץ משהו שלא אהיה בטוחה בו .  זה מה שצריך להבין ". 
נזרי ,  המשנה ליועץ המשפטי לממשלה אביחי מנדלבליט ,  אמר בדיון כי הוא מקווה שהחלטה תתקבל בחציון הראשון של שנת 2019 . " אני לא אנקוט בהערכת זמן מדויקת ",  הוסיף נזרי . " אני לא אנקוט בהערכת זמן מדוייקת .  רק אומר שאנחנו עושים כמיטב יכולתנו .  זה לא יקרה עוד יותר מדי זמן .  יש דיונים עיתיים בתדירות גבוהה אצל היועץ ,  ואנחנו עושים כמיטב יכולתנו לקבל החלטה מהירה ".  עם זאת הבהיר : " יכול להיות שמחר תהיה עוד עדות דרמטית ואתם תתחשבנו איתנו ".  
נזרי נשאל האם הציבור הולך לבחירות מבלי לדעת מה מצבו המשפטי של ראש הממשלה . " אני לא מקל ראש בכך ,  אבל תראה מה קורה כאן ",  השיב המשנה ליועמ"ש . " יש פה מצד אחד טענות על פעילות יתר ומצד שני עיכובים .  בפרשות 1000 ו-2000 ניתנו המלצות המשטרה בפברואר .  מאז קרה משהו :  פרשת 4000 נפתחה לציבור והפכה גלויה ". 
לטענת נזקי עד המדינה ניר חפץ הביא איתו  " עשרות או מאות קלטות שיש בהן אלפי שעות של שמע "  ועדותו השליכה על תיקי 1000 ו-2000 : " היה ברור לנו שאם לוקחים את החומרים של חפץ זה לוקח אותנו עוד חודש קדימה .  אבל מה היינו אמורים לעשות ?  לאטום את אוזנינו ?  האחריות שלנו כלפי הציבור וכלפי החשוד היא לבחון את הדברים האלה .  זה דבר שמטבע הדברים לוקח זמן .  אתם מצפים שנעצור את הכול כי צריך לקבל החלטה עכשיו ?  ".  
ח"כ רויטל סויד  ( המחנה הציוני )  אמרה בדיון כי  " יש סחבת בחקירות נתניהו - חד משמעית ".  לטענתה , " עד לפני כמה חודשים לא חשבתי כך ,  אבל יש התמהמהות שהיא לא ברורה .  זה לא בהכרח נובע מיד מכוונת של מישהו מאחורי הקלעים .  זה יכול להיות כתוצאה מכך שבפרקליטות ובמשטרה לעתים יש משיכת זמן כתוצאה מעומס ,  וחקירות ,  ועיכובים .  אבל התוצאה היא שיש סחבת ואנחנו לא יכולים לתת לזה יד ". 
היועץ המשפטי לממשלה אביחי מנדלבליט דחה אתמול את הטענות על שיקולים זרים בחקירות ראש הממשלה בדברים שנשא בוועידת המשפיעים של  " חברת החדשות "  בירושלים .  מנדלבליט טען כי  " השיקול היחיד שנלקח בחשבון בהקשר הזה הוא טובת החקירות "  וכי הוא ופרקליט המדינה שי ניצן מפקחים כל העת על התקדמות החקירות , " הכי מהר שאפשר ,  אך מבלי לוותר על המקצועיות .  הטענה שנשמעת לאחרונה כאילו חקירות מתבצעות מתוך שיקולים 'פוליטיים' ,  או מתוך שיקולים אחרים שאינם ענייניים - היא חסרת כל ביסוס ". 
מנדלבליט אמר כי הוא  " ער לניסיונות לצבוע את ההחלטות בנוגע לתיקי החקירה של ראש הממשלה בצבעים פוליטיים "  אך טען כי  " אלו שטוענים כי אנחנו רודפים אחר תוצאה שאינה עניינית - טועים ומטעים .  הדבר היחיד שאנחנו רודפים אחריו הוא האמת ". 
 ( עדכון ראשון :  12:28 )  

המשנה ליועמ"ש :  החלטה בתיקי נתניהו תתקבל בחציון הראשון של 2019
רז נזרי אמר בוועידת לשכת עורכי הדין כי עד המדינה ניר חפץ הביא איתו מאות הקלטות עם אלפי שעות שמע .  פרקליטת מחוז ת"א ,  המלווה את חקירות ראש הממשלה ,  הביעה התנגדות לקבלת החלטה נמהרת : " הכי גרוע - אם נמליץ המלצה שלא תהיה נכונה "
 
