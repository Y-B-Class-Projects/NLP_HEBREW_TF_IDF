קדימה לרה"מ :  פעל להצלת המו"מ או שא בתוצאות
הודעת הוועד הפועל של אש"ף על השעיית השיחות כל עוד ישראל ממשיכה לבנות בשטחים העירה את מפלגת האופוזיציה .  לבני הודיעה לנתניהו : " קבל החלטות שימנעו פיצוץ המו"מ או שניאבק בך "
 יו"ר האופוזיציה ,  חברת הכנסת ציפי לבני קראה אחר הצהרים  ( שבת )  לראש הממשלה בנימין נתניהו  " לקבל את ההחלטות הנכונות שתאפשרנה את המשך המשא ומתן וימנעו את פיצוצו ",  על רקע הודעת הוועד הפועל של אש"ף כי לא יתקיים משא ומתן כל עוד נמשכת הבנייה בהתנחלויות .  עם זאת ,  היא הבהירה לראש הממשלה כי אילו לא יצעד במסלול המשא ומתן ,  יהיו לכך השלכות פוליטיות קשות .
" נתניהו יודע כי בידיו האפשרות לקבל את ההחלטות שיאפשרו את המשך המו"מ וכי קדימה תתמוך בכל החלטה שתקדם את המו"מ ותחזק את האינטרסים הביטחוניים של ישראל ",  אמרה לבני . " לפיצוץ המו"מ תהיינה השלכות חמורות על ישראל וקדימה תיאבק בהחלטות שיפסיקו את המו"מ ויביאו לפגיעה ממשית באינטרסים של מדינת ישראל .  על נתניהו לבחור באינטרסים האמתיים של ישראל לטווח הארוך על פני כל האינטרסים הפוליטיים האישיים ". 
ראש צוות המשא ומתן בליכוד ,  חבר הכנסת אופיר אקוניס הגיב אף הוא להודעת הוועד הפועל של אש"ף .  אקוניס מסר כי  " הפלסטינים הם מכשול לשלום ,  זה לא ההקפאה ולא ההפשרה אלא חוסר רצון של הרשות הפלסטינית להגיע לשלום עם ישראל ". 
כאמור ,  דבריה של לבני מגיעים לאחר שאש"ף הכריז מוקדם יותר היום כי לא יתקיימו שיחות ישירות עם ישראל כל עוד זו ממשיכה בבנייה בשטחים עליהם צפויה לקום המדינה הפלסטינית .  בכיר פתח ,  יאסר עבד רבו התייחס לסוגיה ואמר כי  " ההנהגה הפלסטינית רואה בישראל כאחראית להכשלת המשא ומתן ".  עבד רבו הוסיף כי  " ההנהגה אישרה שלמען חידוש השיחות נדרשים צעדים ממשיים שהראשון בהם הוא הקפאת הבנייה ".  
נביל אבו רודיינה ,  דוברו של יו"ר הרשות הפלסטינית אבו מאזן ,  התייחס להחלטת הוועד הפועל של אש"ף לקרוא ליו"ר הרשות להקפיא את המשא ומתן הישיר עם ישראל ואמר שעמדת הפלסטינים לא השתנתה . " לא נלך למשא ומתן בזמן שישראל בונה בהתנחלויות ",  אמר אבו רודיינה .  יחד עם זאת ,  אבו רודיינה הבהיר כי הפלסטינים מסכימים להמשיך במגעים עם האמריקאים כדי למצוא פתרון למשבר הבנייה בהתנחלויות .  הכרעה סופית בעניין תתקבל בישיבת שרי החוץ של הליגה הערבית שתיערך במהלך השבוע .
 
קדימה לרה"מ :  פעל להצלת המו"מ או שא בתוצאות
הודעת הוועד הפועל של אש"ף על השעיית השיחות כל עוד ישראל ממשיכה לבנות בשטחים העירה את מפלגת האופוזיציה .  לבני הודיעה לנתניהו : " קבל החלטות שימנעו פיצוץ המו"מ או שניאבק בך "
 
