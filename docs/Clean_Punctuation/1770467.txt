אומ"ץ לבג"ץ :  הורו על ועדת חקירה לאסון הכרמל
תנועת אומ"ץ עתרה לבג"ץ בדרישה שיורה לממשלה להקים ועדת חקירה לבדיקת המחדלים בכיבוי השריפה בכרמל . " נראה כי רה"מ עושה הכל כדי למנוע הקמת ועדת חקירה משיקולים פוליטיים "
 תנועת אומ"ץ עתרה הבוקר  ( שלישי )  לבג"ץ בדרישה שבית המשפט יורה לממשלה להקים ועדת חקירה לבדיקת המחדלים בכיבוי השריפה בכרמל .  בעתירה ,  שהוגשה באמצעות עורכי הדין פרופסור מיכאל קורינאלדי ושמואל שנהר ,  נטען כי הממשלה ,  המוסמכת להקים ועדת חקירה ממלכתית ,  מסרבת להקים ועדה שכזו למה שראש הממשלה ומבקר המדינה כינו אסון לאומי .  
עוד נכתב כי ראש הממשלה בנימין נתניהו חיפש דרך להימנע מהקמת הוועדה ,  תחילה באמצעות פניה אל מבקר המדינה מיכה לינדנשטראוס בבקשה שיעכב את פרסום הדו"ח שלו כדי שיכלול בתוכו גם את אירוע השריפה בכרמל .  לאחר מכן ,  כך נטען בעתירה ,  ניסה ראש הממשלה להימנע מהקמתה של ועדת חקירה ביצירת רוב בוועדה לביקורת המדינה נגד הקמת הוועדה .
 בתנועה טוענים שקיים הבדל משמעותי בין בדיקה הנעשית על ידי המבקר לבין חקירה המנוהלת על ידי ועדת חקירה ממלכתית ,  המוסמכת בין השאר להזמין עדים ולכפות עליהם להתייצב בפנייה . " נראה כי ראש הממשלה עושה הכל כדי למנוע הקמת ועדת חקירה ועל ידי כך למנוע מהציבור לדעת מה בדיוק אירע בשריפה בכרמל .  והכל משיקולים זרים לחקר האמת והוא החשש הפוליטי שחשיפת האמת תוביל למשבר קואליציוני ". 
עוד מוסיפים בתנועה כי לא ייתכן שאירוע כה חמור לא ייחקר בצורה המקצועית ביותר כדי למנוע אסון כזה בעתיד ולא ייתכן שהציבור לא יידע מי היה אחראי אישית ומיניסטריאלית למחדל .  מסיבה זו דורשת התנועה מבג"ץ שיזמן את ראש הממשלה נתניהו לדיון כדי שיסביר מדוע לא מוקמת ועדת חקירה .  
אתמול הצביעה הוועדה לביקורת המדינה נגד ההצעה להקים ועדת חקירה ממלכתית לבדיקת היערכות משרדי הממשלה למצב שירותי הכבאות ובעקבות אסון השריפה בכרמל .  שמונה מחברי הוועדה הצביעו נגד ההצעה ושלושה הצביעו בעדה .  עם זאת ,  בעקבות בחינה מחודשת של העניין תערוך הוועדה הצבעה חוזרת ,  על ההצעה ,  במועד שיקבע יו"ר הוועדה ,  ח"כ יואל חסון  ( קדימה )  .
 
אומ"ץ לבג"ץ :  הורו על ועדת חקירה לאסון הכרמל
תנועת אומ"ץ עתרה לבג"ץ בדרישה שיורה לממשלה להקים ועדת חקירה לבדיקת המחדלים בכיבוי השריפה בכרמל . " נראה כי רה"מ עושה הכל כדי למנוע הקמת ועדת חקירה משיקולים פוליטיים "
 
