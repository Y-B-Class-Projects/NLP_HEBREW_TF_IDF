הפלסטינים יבקשו הכרה : " לא קיבלנו הצעה רצינית מהקוורטט "
 הקוורטט דן הלילה במספר הצעות במטרה להביא לפשרה שתמנע בקשה פלסטינית להכרה על ידי העצרת הכללית ומועצת הביטחון של האו"ם ,  אולם ללא הצלחה .  בגין : " מי שינסה לבודד אותנו - יבודד "
 לקראת הגשת הבקשה הפלסטינית לקבלת הכרה כמדינה מהאו"ם ,  הסתיימה הבוקר  ( שני )  פגישת הקוורטט המדיני ,  בו חברות ארצות הברית ,  רוסיה ,  האו"ם והאיחוד האירופי ,  ללא תוצאות .  מטרת פגישת הקוורטט הייתה למצוא פשרה שתמנע את הגשת הבקשה הפלסטינית להכרה מלאה השבוע הן בעצרת הכללית והן במועצת הביטחון של הארגון .  במסגרת הצעת הפשרה ,  הפלסטינים יזכו להכרה חלקית באו"ם ובתמורה ישובו לשולחן המשא ומתן עם ישראל .  במסגרת הדיון ,  ניסו חברות הקוורטט להגדיר את התנאים לפתיחת המשא ומתן מחדש ואת לוחות הזמנים .  
הצעה נוספת שעלתה לדיון במהלך הפגישה הייתה הבטחה אירופאית לפלסטינים לפיה יתמכו במדינה פלסטינית בעצרת הכללית שתתקיים בעוד שנה בדיוק ,  זאת בתנאי שלא יהיו תוצאות במשא ומתן מדיני שייפתח לאלתר .
" לרוע המזל ,  לא קיבלנו שום הצעה רצינית או אפילו סבירה בכלל מהקוורטט ",  אמר שר החוץ הפלסטיני ,  ריאד אל מליכי ,  ל"וול סטריט ג'ורנל ",  בתום הפגישה  " כתוצאה מכך ,  אנחנו עומדים בהחלטתנו לפנות למועצת הביטחון של האו"ם ".  אבו מאזן צפוי לנאום בפני העצרת הכללית של האום ביום שישי ואז יציג את בקשתו הרשמית להכרה במדינה פלסטינית למזכ"ל האו"ם ,  באן קי-מון .
 עוד על בקשת הפלסטינים להכרה כמדינה:הפלסטינים יפנו למועצת הביטחון : " רוצים הכרה במדינה"נתניהו : " ניסיון הפלסטינים להתקבל כמדינה באו"ם ייכשל"דיווח :  ארה"ב איימה על הרשות בסנקציות אם תפנה לאו"םנתניהו החליט : " אנאם בעצרת הכללית של האו"ם "
 בתוך כך ,  השר בני בגין התייחס לבקשה הצפויה של הפלסטינים להכרה על ידי מועצת הביטחון של האו"ם והזהיר את רמאללה כי  " מי שינסה לבודד אותנו ,  סופו שיהיה מבודד ".  בראיון לגלי צה"ל אמר בגין כי בירושלים בטוחים שהפלסטינים לא ישיגו תמיכה במועצת הביטחון , " לכן הסיכוי איננו גבוה שיעברו את המשוכה גם ללא הווטו האמריקאי ,  זהו פרי עמל רב שהושקע בחודשים האחרונים ". 
ראש הממשלה בנימין נתניהו כינס אמש  ( ראשון )  את פורום  " השמינייה ",  לדיון אחרון לקראת המראתו מחר לעצרת הכללית באו"ם .  בישיבה הועלו מספר תרחישים שאבו מאזן צפוי לנקוט בהם כעת ,  כדי שמועצת הביטחון תכיר ברשות הפלסטינית כמדינה .  
עוד לפני התרחישים שעלו ב"שמינייה ",  עלתה הערכה שעד הרגע האחרון אבו מאזן ינסה לסחוט ויתורים מישראל .  הוא שב ואומר בימים האחרונים שהוא מוכן לדחות את הפניה לאו"ם בתנאי שתהיה הקפאה והסכמה ישראלית לחזרה לגבולות 67' ,  מה שכמובן גורם להתנגדות ישראלית ,  המוכנה להיכנס למשא ומתן ללא תנאים מוקדמים .
 בדיון הועלו שני תרחישים עיקריים .  הראשון הוא הכוונה של אבו מאזן להמשיך להתבצר בעמדתו שלא להיכנס למשא ומתן עם ישראל ו"ללכת עד הסוף "  בבקשה למועצת הביטחון ,  מה שעשוי להביא את האמריקאים להטיל וטו ,  ולהגביר את זעמם על אבו מאזן .  תרחיש נוסף שעלה בדיון הוא מהלך ביניים של הפלסטינים ,  כדי לא להרגיז את האמריקאים :  אבו מאזן יגיש את הבקשה למועצת הביטחון ,  אך יבקש שלא להצביע עליה .  במקביל תהיה החלטה הצהרתית לא מפורטת בעצרת האו"ם ואז הוא ייכנס למשא ומתן עם ישראל ,  כאשר הוא יוכל לומר לעמו שעשה את כל המאמצים לכך שתוכר מדינה פלסטינית ,  אך כרגע זה מה שניתן לעשות .
 פנחס וולף השתתף בהכנת הידיעה

הפלסטינים יבקשו הכרה : " לא קיבלנו הצעה רצינית מהקוורטט "
 הקוורטט דן הלילה במספר הצעות במטרה להביא לפשרה שתמנע בקשה פלסטינית להכרה על ידי העצרת הכללית ומועצת הביטחון של האו"ם ,  אולם ללא הצלחה .  בגין : " מי שינסה לבודד אותנו - יבודד "
 
