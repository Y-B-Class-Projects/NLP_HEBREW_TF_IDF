ח"כ לפיד : " מי שמוציא סכין או מברג - צריך לירות בו כדי להרוג "
 יו"ר יש עתיד אמר בריאיון באולפן וואלה !  NEWS כי  " אדם שעומד עם סכין אינו שוחר שלום "  ולכן פגיעה קטלנית בו היא חלק מההרתעה הישראלית .  לדבריו ,  מפלגתו לא תוקפת את הממשלה כי זה הזמן לאחדות מפני איום חיצוני : " שרים שמפגינים נגד הממשלה - המצאה חדשה "
" ההנחיה צריכה להיות ברורה :  מי שמוציא סכין או מברג ,  צריך לירות בו כדי להרוג "  - כך אמר היום  ( ראשון )  יו"ר יש עתיד יאיר לפיד בריאיון באולפן וואלה !  NEWS .  ח"כ לפיד התייחס לגל הטרור והביע תמיכה בקריאה של המשטרה וראשי ערים לבעלי רישיון נשק לשאת את נשקם האישי . " יש הליך מסודר לקבלת רישיון לכלי נשק .  בנושא הזה צריך להיות ברור  אם יש תחילת אירוע של פיגוע ,  צריך לירות כדי להרוג ".  
לפיד אף שיבח את סגן-משנה דניאל ,  שחיסל את המחבל שתקף חיילת ודקר חמישה אזרחים ביום חמישי האחרון ליד בסיס הקריה בתל אביב . " אירוע לא צריך להסתיים בהרג של אזרחים ישראלים .  אדם עם סכין - ירו בו .  זה חלק מהרתעה ישראלית .  אדם לא עומד עם סכין כי הוא שוחר שלום ",  אמר .
" אתמול ישבתי עם הורים בערב ודיברנו על זה שילדים יוצאים עם סכינים מהבית ",  המשיך לפיד , " ילדים מפחדים ומגיבים .  אני אומר להורים לשים לב שילדים לא יוצאים עם סכינים מהבית ,  זה מתכון לצרות גדולות ".  לפיד התייחס גם לפיגוע שאירע מוקדם יותר היום במעלה אדומים ,  שבו התפוצצה מחבלת עם מכוניתה ופצעה שוטר באורח קל . " זה עולם אחר ,  זה לא מישהו שלוקח סכין כי הוא קרא משהו בפייסבוק והתרגז .  יש תשתית .  השב"כ יצטרך להיכנס לעובי הקורה בעניין זה ולבדוק שזו לא התחלה של התארגנות רחבה יותר ". 
עוד בוואלה !  NEWS:בתגובה לירי הרקטות :  חיל האוויר תקף שני יעדי חמאס ברצועת עזהתיעוד קשה :  תושב קריית ארבע מניח בשר חזיר על גופת מחבלהחליף גומי בנשק חי ?  שלב ההוכחות של הלוחם שמואשם בהרג פלסטיני 
ח"כ לפיד המשיך וטען כי בתקופה זו הוא בז לחברי כנסת שמנסים להרוויח הון פוליטי על חשבון המתיחות הביטחונית . " יש עתיד מקפידים לא לתקוף את הממשלה ,  כי זה הזמן לאחדות של כולנו נגד האיום החיצוני ".  לדבריו ,  מי שמנסה להרוויח הון פוליטי הם אנשים מתוך הממשלה . " שרים מפגינים מול בית ראש הממשלה זו המצאה חדשה בתולדות הדמוקרטיה העולמית ".  לפיד הוסיף כי הוא תומך בכמה צעדים שנקטה הממשלה בימים האחרונים ,  בהם איסור העלייה להר הבית וגיוס פלוגות מג"ב . " אלו החלטות נכונות ונתמוך בכל דבר אופרטיבי ",  אמר .  
עם זאת ,  לפיד דחה אפשרות לממשלת אחדות ,  כפי שנרמז על ידי ראש הממשלה בנימין נתניהו בימים האחרונים . " זה לא אומר שאוכל להיכנס לממשלה שאני לא מסכים עם המדיניות שלה ,  ושאין לה מדיניות ",  טען .  
גם את מפלגת הרשימה המשותפת תקף לפיד וטען כי  " ההתנהגות שלהם מחפירה .  הם מתסיסים במקום להרגיע .  הם לא מתנהגים כאילו הם מודעים לאחריות שלהם ".  לדבריו ,  הם החליטו לא לעלות להר הבית היום ,  מפני ש"הם ידעו שאם יראו את כוחות הביטחון מונעים מהם לעלות להר הבית זה יהיה טוב לנתניהו ,  והם לא רצו לתת לו את התענוג ".  לפיד סיכם את דבריו ואמר : " אני קורא להנהגה הערבית  תרגיעו ".  

ח"כ לפיד : " מי שמוציא סכין או מברג - צריך לירות בו כדי להרוג "
 יו"ר יש עתיד אמר בריאיון באולפן וואלה !  NEWS כי  " אדם שעומד עם סכין אינו שוחר שלום "  ולכן פגיעה קטלנית בו היא חלק מההרתעה הישראלית .  לדבריו ,  מפלגתו לא תוקפת את הממשלה כי זה הזמן לאחדות מפני איום חיצוני : " שרים שמפגינים נגד הממשלה - המצאה חדשה "
 
