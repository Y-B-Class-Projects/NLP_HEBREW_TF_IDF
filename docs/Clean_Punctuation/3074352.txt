נתניהו מבהיר : " הכרתי את תכנית הבנייה בקלקיליה - לא את המספרים "
 בישיבת ראשי הקואליציה אמר ראש הממשלה כי  " אינו זוכר "  את התכנית להרחבת העיר ,  שעוררה סערה פוליטית ,  אולם לשכתו הדגישה בשבוע שעבר כי מדובר בתכנית שכבר אושרה .  מלשכתו מסרו : " הפרוטוקול מוכיח כי דבריו של ראש הממשלה מדויקים "
 על רקע הסערה הפוליטית בעניין התכנית להרחבת העיר הפלסטינית קלקיליה ,  לשכת ראש הממשלה הבהירה הבוקר  ( שני )  כי ראש הממשלה בנימין נתניהו  " מעולם לא אמר שלא הכיר את תכנית המתאר לקלקיליה ,  אלא שלא זכור לו שהוצג בה הנתון של 14 אלף יחידות דיור ".  זאת ,  לאחר שאתמול בישיבת ראשי הקואליציה התייחס נתניהו לנושא ,  ולפי חלק מהדיווחים אמר כי אינו זוכר את התכנית ,  שמעוררת בימים אלה ביקורת קשה בימין .  
בלשכת ראש הממשלה הוסיפו הבוקר כי  " עיון בפרוטוקול הישיבה מוכיח כי דבריו של ראש הממשלה מדויקים ,  ואכן לא הוצגו מספר יחידות דיור בדיון ".  התכנית להרחבת קלקיליה ,  שהוצגה כחלק מתוכנית  " המקל והגזר "  של שר הביטחון אביגדור ליברמן ,  אושרה בקבינט בספטמבר אשתקד ונמצאת כעת בשלבי תכנון אחרונים .  ואולם ,  על רקע מורת הרוח בקרב המתנחלים והימין על הבנייה המצומצמת שאושרה בהתנחלויות באחרונה ,  היא מעוררת זעם מחודש בימים האחרונים .  
עוד בוואלה !  NEWS:שרים מהימין נגד ליברמן :  הוליך אותנו שולל בתכנית להרחבת קלקיליהבעקבות ביקורת בימין :  הקבינט ידון מחדש בתכנית להרחבת קלקיליהבימין דורשים להקפיא תכנית להרחבת קלקיליה : " פרס לטרור "  
יו"ר הבית היהודי ,  השר נפתלי בנט ,  ושרת המשפטים איילת שקד דרשו להקפיא את התכנית עד לדיון מחודש בקבינט המדיני-ביטחוני ,  או עד שישווקו יחידות דיור באותו היקף ליהודים בהתנחלויות בשטחי C .  השר זאב אלקין  ( הליכוד )  הצטרף גם הוא לדרישה ,  ושיגר מכתב מיוחד בנושא בשבוע שעבר לנתניהו וליברמן .  
אתמול בישיבת שרי הליכוד נתניהו נשאל על הנושא ,  ואמר כי הוא מתכוון לדון בו בקבינט .  כמה שעות אחר כך ,  בישיבת ראשי הקואליציה ,  אמר נתניהו כי אינו זוכר כי הנתון של 14 אלף יחידות דיור הוצג בדיון ,  למרות שבתגובות שיצאו מלשכת ראש הממשלה בשבוע שעבר הודגש כי מדובר בתוכנית ישנה שאושרה בשנה שעברה ,  ואף הועברה ביקורת על כך שחלק מהשרים שהיו באותו דיון נתונים ללחץ וביקורת סביב הנושא .  
שרים בכירים בימין מתחו אתמול ביקורת חריפה על שר הביטחון ,  שלטענתם אישר במחטף את התכנית להרחבת קלקיליה . " תכנית כזו מעולם לא הוצגה בפנינו ",  אמר אחד מהם . " ההתנהלות של ליברמן היא שערורייה ".  לדברי השר ,  בישיבת הקבינט בה אושרה תכנית  " המקל והגזר ",  השרים הביעו פליאה על כך שכחלק מהתוכנית הוחלט להלבין בנייה פלסטינית בשטחי C בגדה המערבית ,  הנתונים לשליטה ביטחונית ואזרחית של ישראל . 
" נתניהו אמר לנו אז ששר הביטחון לא היה מודע להתנגדות הקבינט  וכבר אישר את זה ",  הוסיף אותו שר .  גורמים בסביבת ליברמן דחו את הביקורת ואמרו כי  " הדיונים התקיימו ב-14 וב-18 בספטמבר .  שום דבר לא נעשה מאחורי הגב .  הכול היה על השולחן והכול שקוף ,  כולל העניין של קלקיליה שעלה ".  

נתניהו מבהיר : " הכרתי את תכנית הבנייה בקלקיליה - לא את המספרים "
 בישיבת ראשי הקואליציה אמר ראש הממשלה כי  " אינו זוכר "  את התכנית להרחבת העיר ,  שעוררה סערה פוליטית ,  אולם לשכתו הדגישה בשבוע שעבר כי מדובר בתכנית שכבר אושרה .  מלשכתו מסרו : " הפרוטוקול מוכיח כי דבריו של ראש הממשלה מדויקים "
 
