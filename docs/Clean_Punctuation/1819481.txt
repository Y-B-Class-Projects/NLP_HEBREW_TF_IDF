רה"מ : " הפיוס צריך להדאיג את כל השואפים לשלום "
 ראש הממשלה בנימין נתניהו הזהיר את הקהילה הבינלאומית מהשלכות הסכם הפיוס המתגבש בין חמאס לפתח . " ההסכם צריך להדאיג לא רק את ישראל ".  שטייניץ :  עצרנו העברת כספים לרשות
 ( צילום :  דניאל בוק .  עריכה :  גדי וינסטוק )  
" ההסכם שנחתם בראשי תיבות בין חמאס לפתח צריך להדאיג לא רק את מדינת ישראל ,  אלא את כל מי ששואף לראות שלום בין ישראל לפלסטינים בעולם ",  כך אמר הבוקר  ( ראשון )  ראש הממשלה ,  בנימין נתניהו ,  בפתח ישיבת הממשלה ,  בהתייחסות נוספת להסכם הפיוס שצפוי להיחתם השבוע בין פתח לחמאס .
 נתניהו הוסיף כי  " שלום כזה ייתכן רק אם מישהו שרוצה לחיות לצדנו ,  ולא עם מי שרוצה להשמיד אותנו .  ישראל היא מדינה שוחרת שלום ,  ואנו מושיטים את ידינו לשלום לכל שכנינו .  מנגד ,  נעמוד איתן מול כל מי שרוצה לפגוע בנו .  אעביר את המסר לבירות העולם ,  וקודם כל השבוע במהלך ביקורי בבריטניה ובפריז ". 
שר האוצר ,  יובל שטייניץ ,  התייחס גם הוא להסכם ואמר כי החליט לדחות את העברת הכספים לרשות הפלסטינית ,  עד שיובהר אם הכספים יועברו גם לחמאס . " חובת נטל ההוכחה היא על הרשות הפלסטינית ששום שקל שאנו מעבירים להם לא מגיע לחמאס ולגורמי טרור ",  אמר שטייניץ .
" ישראל צריכה להיערך למצב החדש .  דברים שהיו תקפים במשך שנים צריכים להישקל מחדש ",  הוסיף שר ההסברה ,  יולי אדלשטיין . " כיוון שהכרזת המדינה הפלסטינית הינה צעד חד צדדי ,  עם צירוף חמאס לממשלת הרשות אסור לשבת ולחכות להתפתחויות .  צריך שיהיה ברור שאי אפשר לעבור על זה לסדר היום ".  בנוסף ,  חזר אדלשטיין על דבריו שהביע בשבוע שעבר  ,  לפיהם במידה ותוכרז מדינה פלסטינית באופן חד צדדי על ישראל יהיה לספח את ההתנחלויות .
 
רה"מ : " הפיוס צריך להדאיג את כל השואפים לשלום "
 ראש הממשלה בנימין נתניהו הזהיר את הקהילה הבינלאומית מהשלכות הסכם הפיוס המתגבש בין חמאס לפתח . " ההסכם צריך להדאיג לא רק את ישראל ".  שטייניץ :  עצרנו העברת כספים לרשות

