בתום התנגחות בין נתניהו ללבני , " חוק הלאום "  עבר בממשלה
הדיון בחוק השנוי במחלוקת הגיע לצעקות .  ראש הממשלה הטיח בשרה ,  שעיכבה את החוק ,  שלא פעלה כך במקרה של חוק  " ישראל היום ".  לבני : " אם זה היה כדי להתנקם בי  ניצחתם ".  ההצעה תעבור לכנסת ללא חופש הצבעה
השרים אישרו היום  ( ראשון )  את הצעות  " חוק הלאום "  ברוב של 14 ,  לעומת שישה מתנגדים .  בין המתנגדים - שרי יש עתיד ולבני .  ביום רביעי תעלה הצעת החוק למליאת הכסת לקריאה טרומית .  
במהלך הדיון בישיבת הממשלה קרא שר האוצר יאיר לפיד לאפשר לחברי הקואליציה חופש הצבעה ,  בטענה שמדובר בסוגיה הנוגעת לדת ומדינה .  עם זאת ,  ראש הממשלה בנימין נתניהו דחה את בקשתו .  המשמעות היא שכל חברי הקואליציה מחויבים לתמוך בהצעה ,  וכך גם השרים .  במקביל ,  התפתח עימות חריף בין שרת המשפטים ציפי לבני לנתניהו ,  שהטיחה בו כי הוא מעוניין שחברי סיעתה יצביעו נגד הצעת החוק כדי שיוכל לפטר אותם .  
עוד על  " חוק הלאום ": וינשטיין : " חוק הלאום מרדד את המאפיין הדמוקרטי של המדינה"סערה בממשלה בעקבות פיזור הדיון על  " חוק הלאום"דעה | השוטר הדרוזי שנהרג בפיגוע לא ישראלי ?  
עם התלהטות הרוחות אמר נתניהו : " אם השרה לבני הייתה מתנהגת אחרת לא היינו מגיעים להיום .  כשזה נוגע לחוקים אחרים ,  לא נהגת כך ".  לבני לא נותרה חייבת והשיבה לנתניהו : " זה שוב קשור לעיתון ",  כשהיא מכוונת לחוק  " ישראל היום ",  שאושר בקריאה טרומית בתמיכתה ובעידודה של השרה . " כן ,  אבל לעיתון אחר ",  השיב נתניהו .  אדם שנכח בדיון העריך שנתניהו כיוון לדרך הסיקור של  " חוק הלאום "  בעיתון  " ידיעות אחרונות ".  
בנקודה זו התערב השר פרי ואמר לנתניהו : " זה לא הזמן .  אני מכיר אותך ויודע שאתה יודע להיות אחראי .  ההצעה הזאת תפגע במרקם היחסים ".  נתניהו הגיב ואמר : " זה לא יכול להיות שערבים יכולים לחיות בכל היישובים ויהודים לא יכולים לגור ביישובים של ערבים .  מתפתחת פה מדינה בתוך מדינה ".  לפי אדם שנכח בדיון ,  הוא עלה לטונים גבוהים ואף לצעקות .
 לבני פנתה לנתניהו ואמרה : " אם כל הקשקוש הזה היה כדי להתנקם בי  ניצחתם .  עכשיו נראה אותך מדבר על המהות לפני שאתם הורסים פה את המדינה ".  היא הוסיפה : " הנאום שלך הבוקר והמילים היפות על מגילת העצמאות ,  על ז'בוטינסקי ועל שוויון לא מכסים על ערוותו של חוק אלקין ,  שאין בינו לבין הנאום שלך דבר וחצי דבר ",  אמרה לבני . " האם בחסות המצב הביטחוני אתה הולך להביא נושא כל כך חשוב למדינת ישראל ככיסוי לדיל פוליטי ?  האם חוק הלאום הוא כיסוי לתרגיל פוליטי ?  אם לא  אז תואיל ותדחה את הדיון ליום רביעי ותקיים איתנו דיון אמיתי על התוכן לפני שאתם הורסים את המדינה ".  
יוזמי החוק ,  ח"כ זאב אלקין וח"כ יריב לוין ,  בירכו על אישור החוק . " שום תרגילים וניסיונות של אלה שרצים להקים מדינת לאום פלסטינית אבל לא מוכנים להגדיר את מדינת ישראל כמדינת הלאום של העם היהודי לא יעזרו ,  והרוב הברור בממשלה ובעם יעמוד על כך שחוק הלאום יאושר וייכנס לספר החוקים ",  אמר ח"כ אלקין בתום הדיון . " אמשיך את המאבק יחד עם חבריי למען האינטרסים של העם היהודי ומדינת ישראל ". 
ח"כ לוין הוסיף כי מדובר בצעד בעל משמעות היסטורית להשבת ישראל לשורשיה הציוניים ,  לאחר שנים של פגיעה מתמשכת מצד מערכת המשפט בעקרונות הבסיסיים שעליהם קמה המדינה . " ההחלטה הדיקטטורית של לפיד שלפיה הוא מורה לחברי סיעתו להצביע נגד החוק בטענה שהוא פוגע בדמוקרטיה ,  היא בדיחה גרועה על חשבון העתיד של מדינת ישראל ",  אמר ח"כ לוין . " אני נחוש להביא להשלמת החקיקה על מנת להבטיח שהנוסחה 'יהודית ודמוקרטית' תשונה ל'יהודית בעלת משטר דמוקרטי' ,  באופן שיחזיר את הסדר הנכון על כנו ".  
עוד קודם שאושר החוק ,  אמר השר לפיד : " החוק הזה יהפוך 300 אלף רוסים לאזרחים סוג ב' ".  גם חבר סיעתו ,  שר החינוך שי פירון פנה לראש הממשלה וניסה להניא אותו מתמיכה בחוק . " אל תחלק אותנו ללאומיים וללא לאומיים .  אני לאומי .  אני בעד חוק הלאום אבל אני לא בעד החוק של אלקין ",  אמר פירון . " אל תבעיר מדורה בין תומכי החוק .  אם חוק אלקין יעבור - לא יהיה חוק לאום ,  וזה חבל ". 
שרת הבריאות יעל גרמן ציינה כי זה יהיה כתם לכנסת ישראל אם היא תצביע בעד החוקים . " זו פגיעה בילדים שלנו ,  שרוצים לחיות במדינה דמוקרטית ,  פגיעה ביהדות העולם ,  פגיעה במדינה הדמוקרטית היחידה במזרח התיכון ",  אמרה גרמן , " הכנסת אצבע בעין לערביי ישראל ".  
בפתח הישיבה התייחס השר לפיד להצעות ואמר כי סיעתו אינה מתנגדת לרעיון של חוק לאום ,  מפני שזו מדינה יהודית והיא צריכה להיות כזו , " אבל היא צריכה להיות גם מדינה דמוקרטית ",  לדבריו . " חוק הלאום שמוגש היום לממשלה הוא חוק גרוע ,  שמנוסח רע ומיועד רק לצורכי פריימריז בתוך הליכוד ".  לפיד סיפר כי הוא שוחח הבוקר עם בני משפחתו של זידאן סייף ,  השוטר הדרוזי שנהרג בפיגוע בבית הכנסת בירושלים . " מה נגיד לו ?  מה נגיד להם ?  שהמנוח הוא אזרח סוג ב' ?  "  תמה לפיד .
 נתניהו דיבר בפתח הישיבה על החשיבות של החוק ,  ואמר כי בהצעות שבהן יתמוך היום בהצבעה הערכים של מדינה יהודים ודמוקרטית שווים ,  ויש בה שוויון זכויות אישי לכל אזרח ואזרח ,  אולם זכויות לאום יש רק לעם היהודי . " הבטחתי להביא את החוק הזה לממשלה ,  וכך אני עושה היום .  לא ריככתי אותו ,  ולא שיניתי בו פסיק ",  הדגיש ראש הממשלה .  
בנוגע לחיכוכים שנוצרו בקואליציה סביב הצעת החוק השנויה במחלוקת ,  אמר נתניהו : " אני שומע לאחרונה אולטימטום ,  תכתיבים ,  איומי פרישה ממרכיבים שונים בקואליציה .  כך אי אפשר לנהל את המדינה .  אנחנו צריכים להתמקד בחיזוק הביטחון מול גלי האיסלאם הקיצוני וסכנת הגרעין האיראני ,  וחיזוק כלכלת ישראל ובהגדלת רווחת אזרחיה ,  ולא באיומים .  אני מקווה שראשי מפלגות הקואליציה יתלכדו ויפעלו ברוח זאת ". 
השרה גרמן דיברה בפתח הישיבת נגד החוק בנוסח המוצע והסבירה כי היא מאמינה שבמדינת היהודים צריך להיות שוויון זכויות לכל אזרחיה ,  ללא הבדל דת ,  לאום ומוצא . " לאומיות אינה עומדת בסתירה לדמוקרטיה ,  ממש כפי שתמיכה בדמוקרטיה ובשוויון זכויות אינה עומדת בסתירה לאהבת העם והארץ ",  טענה גרמן . " דמותה של מדינת ישראל ועתידם של אזרחיה תלויים בכך שלא יעבור חוק לאום ללא הבטחת שוויון זכויות לכל אזרחיה והגדרתה כמדינה יהודית ודמוקרטית ".  
על פי פשרה שגובשה בין ראש הממשלה לבין חברי הכנסת זאב אלקין ויריב לוין מהליכוד ואיילת שקד מהבית היהודי ,  הממשלה הצביעה היום על שני חוקים שיזמו השלושה ,  ולאחר מכן גם תתמוך הקואליציה באישורן של ההצעות בקריאה טרומית .  בתמורה ,  התחייבו שלושת הח"כים למזג את שתי ההצעות עם נוסח מרוכך של ראש הממשלה בהמשך הליך החקיקה .
 שתי הצעות החוק של לוין ,  אלקין ושקד ,  הדומות בעיקרן ,  קובעות בין היתר מדרג בין הזהות היהודית והדמוקרטית של המדינה ,  כך שהזהות היהודית תגבר ותשמש מקור פרשנות לחוק .  ההצעה גם מגדירה את העברית כשפה רשמית ואת הערבית כ"שפה בעלת מעמד מיוחד ",  וכן קובעת כי  " הממשלה תפעל ליישוב יהודים בתחומיה ",  מבלי להזכיר את אזרחי ישראל הערבים .  
בניגוד לטענת ראש הממשלה על כך שהצעתו אינה מרוככת ,  היא מבטלת את המדרג בין הזהות היהודית לזהות הדמוקרטית של המדינה ,  ושתי הזהויות מופיעות באותו סעיף .  הצעת נתניהו ,  בדומה להצעות האחרות ,  אינה מזכירה בפירוש כי למיעוטים בישראל יינתן שוויון זכויות מלא ,  אך נכתב בה כי  " המדינה תפעל לאפשר לכל תושב ישראל ,  ללא הבדל דת ,  גזע או לאום לפעול לשימור תרבותו ,  מורשתו ,  שפתו וזהותו ".  בהצעת ראש הממשלה גם לא מופיע הסעיף המגדיר כי עברית היא השפה הרשמית במדינה ,  בזמן שלערבית יינתן מעמד מיוחד .  נוסף על כך ,  נמחק הסעיף הקובע כי המדינה תפעל ליישוב יהודים בתחומיה .
 ההחלטה של נתניהו לקדם את חוקיהם של השלושה מגיעה אחרי שבשבוע שעבר הסירה שרת המשפטים ציפי לבני את ההצעות מסדר היום של ועדת השרים לענייני חקיקה .  ראש הממשלה החליט להשתמש בסמכותו כדי לעקוף את לבני ,  ולעלות את ההצעות למליאת הממשלה ,  במקום לוועדת השרים ,  שבראשה עומדת שרת המשפטים .
 לפניות לכתב :  omri_n@walla.net.il 

בתום התנגחות בין נתניהו ללבני , " חוק הלאום "  עבר בממשלה
הדיון בחוק השנוי במחלוקת הגיע לצעקות .  ראש הממשלה הטיח בשרה ,  שעיכבה את החוק ,  שלא פעלה כך במקרה של חוק  " ישראל היום ".  לבני : " אם זה היה כדי להתנקם בי  ניצחתם ".  ההצעה תעבור לכנסת ללא חופש הצבעה

