נתניהו בירך ,  ברשות יישקלו מחדש את תהליך המו"מ
ברשות הפלסטינית ביקרו בחריפות את החלטת ארה"ב להטיל וטו על גינוי ההתנחלויות באו"ם . " כל המו"מ יישקל מחדש ",  מסר מזכ"ל תנועת אש"ף .  נתניהו : " מו"מ ישיר הוא הדרך היחידה לשלום "
 ביקורות וזעם נשמעו הלילה  ( שבת )  ברשות הפלסטינית בעקבות הטלת הווטו מצד ארצות הברית על ההחלטה לגנות את בינוי ההתנחלויות באו"ם .  בגלי צה"ל דווח כי מזכ"ל הוועד הפועל של אש"ף ,  יאסר עבד רבו ,  מסר בעקבות ההחלטה כי  " המשא ומתן כולו יישקל מחדש ".  עבד רבו הוסיף כי  " מדובר בהחלטה אומללה ולא מאוזנת ".  
" הטלת הווטו אינה משרתת את קידום תהליך השלום ,  ומעודדת את ישראל להמשיך בבניית ההתנחלויות ,  תוך התחמקות ממחויבותה לתהליך המדיני ",  אמר בתגובה דובר הרשות הפלסטינית ,  נביל אבו רודיינה ,  והוסיף כי  " הווטו ייסבך את המצב במזרח התיכון ". 
14 מדינות החברות במועצת הביטחון של האו"ם הצביעו ביום שישי בעד ההצעה הפלסטינית לגנות את ישראל בשל הבנייה בהתנחלויות .  ארצות הברית הייתה המדינה היחידה שהביעה התנגדות למהלך ,  ולבסוף נאלצה להטיל עליו וטו .  זוהי הטלת הווטו הראשונה של ארצות הברית באו"ם בכהונת ממשל הנשיא אובמה .  
מנגד ,  בצד הישראלי בירכו על המהלך . " ישראל מעריכה מאוד את החלטת הנשיא אובמה להטיל וטו על החלטת מועצת הביטחון .  ההחלטה מבהירה כי הדרך היחידה לשלום היא משא ומתן ",  מסר ראש הממשלה ,  בנימין נתניהו .  בהודעת לשכתו נמסר עוד כי  " אנו מעוניינים בהתחלת תהליך להשגת שלום בטוח ,  ומקווים שהפלסטינים יצטרפו אף הם לתהליך .  ישראל נותרה מחויבת לשלום אזורי כל שכנותיה ,  לרבות הפלסטינים .  אנו שואפים לפתרון שישלב את השאיפות הפלסטיניות הלגטימיות עם הצורך הישראלי בביטחון ובהכרה ".  
גם משרד החוץ בירכו על הטלת הווטו והודה לארצות הברית .  בהודעה שפרסם דובר המשרד ,  יגאל פלמור ,  צויינה גם התייחסות למצב המתוח בעולם המוסלמי . " בימים אלה ,  כאשר המזרח התיכון עובר שינויים בעלי משמעות היסטורית לעתיד האזור כולו ,  תמוה שמועצת הביטחון בוחרת לעסוק בהיבט אחד בלבד מבין מכלול סוגיות הליבה של המשא ומתן הישראלי-פלסטיני ,  תוך התעלמות מההקשר הרחב של האירועים באזורנו ". 
ניסיונות השכנוע האמריקאים לשנות את נוסח ההצעה או להימנע מהגשתה לחלוטין נתקלו בעקשנות פלסטינית ,  אף שנשיא ארה"ב ברק אובמה שוחח ביממה האחרונה עם יו"ר הרשות אבו מאזן וביקש ממנו להימנע מהמהלך .  לפי בכיר פלסטיני ,  הממשל האמריקאי אף איים על הרשות שאם תגיש את ההצעה בסופו של דבר למועצת הביטחון  " יחסי הרשות-ארה"ב ייפגעו ". 

נתניהו בירך ,  ברשות יישקלו מחדש את תהליך המו"מ
ברשות הפלסטינית ביקרו בחריפות את החלטת ארה"ב להטיל וטו על גינוי ההתנחלויות באו"ם . " כל המו"מ יישקל מחדש ",  מסר מזכ"ל תנועת אש"ף .  נתניהו : " מו"מ ישיר הוא הדרך היחידה לשלום "
 
