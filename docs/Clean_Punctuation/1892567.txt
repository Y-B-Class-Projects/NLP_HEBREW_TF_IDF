נתניהו :  ברק לא יוצנח לליכוד ,  לא מהאוויר ולא מהים
בסיעת הליכוד דרשו הסבר מרה"מ בשל הפרסומים כי נרקם  " דיל "  לשיריון מקום ברשימתם לשר הביטחון .  ח"כ דנון :  שברק יעבור למפלגה של לפיד .  ואיך הגיבו בסיעה להצטרפותו של נעם שליט לעבודה ? 
ראש הממשלה ,  בנימין נתניהו ,  הכחיש היום  ( שני )  את הפרסומים לפיהם נרקם  " דיל "  פוליטי ,  במסגרתו ישוריין מקום ברשימה הליכוד לשר הביטחון ,  אהוד ברק ,  או לחברים אחרים מסיעת העצמאות .  בחודש שעבר נחשף לראשונה בוואלה !  חדשות כי נתניהו שוקל לשנות את הרכב רשימת הליכוד ,  באופן שיאפשר לו לשריין כמה מקומות בתוכה .
 בישיבת הליכוד ,  דרשו כמה מחברי הסיעה הסברים מראש הממשלה ,  אודות הדיווחים האחרונים בנושא .  סקרים אחרונים שנערכו הראו כי אם יוקדמו הבחירות ,  מפלגת העצמאות ,  שהתפלגה בשנה שעברה ממפלגת העבודה ,  עלולה לא לעבור את אחוז החסימה .  בישיבת סיעת הליכוד ,  אמר נתניהו כי  " בניגוד למה ששמעתי - הדבר שמסעיר את החברים כאן - אהוד ברק לא שוריין ".  הוא אף הבהיר כי ברק  " לא יוצנח מהאוויר ,  לא מהיבשה ולא מהים ".  
מוקדם יותר בישיבה ,  חברת הכנסת ציפי חוטובלי אמרה כי בכוונתה  " להיאבק נגד השיריון לברק ",  וחברה לסיעה ,  דני דנון ,  שיזם עצומה נגד ברק ,  הציע לשר הביטחון  " לעבור למפלגה של יאיר לפיד ".  לדברי דנון ,  אסור לאפשר שיריון מקום לברק בליכוד ,  ואולי אצל לפיד ברק ימצא בסיס אידאולוגי משותף ".  
גם השר מיכאל איתן הביע התנגדות לשמירת מקום עבור שר הביטחון ברשימת הליכוד ,  ואמר : " לא חשוב אם ברק לא ביקש שיריון ,  השאלה היא אם הוא יקבל שיריון ".  שר החינוך ,  גדעון סער ,  הוסיף בבדיחות הדעת כי  " חבל לשריין מקום לברק ,  כי בדיוק הבוקר ,  'העצמאות' עברה את אחוז החסימה ".  בהתייחסו להתפתחות פוליטית אחרת ,  ציין סילבן שלום ,  המשנה לראש הממשלה ,  את הידיעה על כוונתו של נעם שליט להצטרף למפלגת לעבודה .  אחד מחברי הסיעה הגיב בציניות ואמר : " זו הכרת תודה לליכוד ". 
בליכוד לא מחכים :  יזמו עצומה נגד אהוד ברק
לפניות לכתב :  pinchas_wolf@walla.co.il 

נתניהו :  ברק לא יוצנח לליכוד ,  לא מהאוויר ולא מהים
בסיעת הליכוד דרשו הסבר מרה"מ בשל הפרסומים כי נרקם  " דיל "  לשיריון מקום ברשימתם לשר הביטחון .  ח"כ דנון :  שברק יעבור למפלגה של לפיד .  ואיך הגיבו בסיעה להצטרפותו של נעם שליט לעבודה ? 

