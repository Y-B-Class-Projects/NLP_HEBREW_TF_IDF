למרות הסערה :  עמידרור - ראש המועצה לביטחון לאומי
נתניהו הודיע על מינויו של אלוף במיל' יעקב עמידרור לראש המועצה לביטחון לאומי ,  חרף התבטאויותיו השנויות במחלוקת .  רה"מ :  הוא יוביל את המל"ל כגוף מרכזי בקביעת המדיניות הלאומית
ראש הממשלה בנימין נתניהו הודיע בצהריים  ( רביעי )  כי הוא החליט למנות את אלוף במיל' יעקב עמידרור לעמוד בראש המועצה לביטחון לאומי .  עמידרור ייכנס לתפקידו לאחר חפיפה מסודרת עם ראש המועצה לביטחון לאומי היוצא ,  עוזי ארד .  מינויו יובא לאישור הממשלה לאחר אישור ועדת המינויים בראשות נציב שירות המדינה .
 מינוי עמידרור לראש המועצה לביטחון לאומי שנוי במחלוקת בשל מספר התבטאויות שלו בעבר .  כך ,  למשל ,  לפי דיווח בעיתון  " הארץ "  הוא אמר בכינוס לפני כשנה : " במערכת צבאית נורמלית צריך להכניס כדור בראש לחייל שלא מסתער ".  עמידרור גם תקף את הקרן החדשה ואמר שעל המדינה לפעול נגד הקרן בכל האמצעים העומדים לרשותה ,  ואם אין אמצעים שכאלה - עליה ליצור אותם .  החשיפה של נזקי הקרן יכולה להיעשות על ידי ארגון וולונטרי כ"אם תרצו ",  אך לא הוא האחראי על ביטחונם של לוחמי ישראל ,  המסתכנים במעצר בחו"ל בגין הקרן ושליחיה בארגונים השונים .  זו אחריותה של המדינה ,  וראוי כי תמומש .
 ראש הממשלה אמר היום כי עמידרור אינו חושש להביע את דעתו המקצועית ,  וכי הוא בעל ידע רב וניסיון מצטבר בתחומי צבא ,  ביטחון ואסטרטגיה : " הוא ימשיך להוביל את המועצה לביטחון לאומי כגוף מרכזי בקביעת המדיניות הלאומית והביטחונית של מדינת ישראל ". 
עמידרור החל את שירותו הצבאי כלוחם בצנחנים בשנת 1966 .  מאז מילא שורה רחבה של תפקידי מודיעין ושמש כמזכיר הצבאי של שר הביטחון וכמפקד המכללות .  לאחר שהשתחרר מצה"ל הוא שימש כחבר בוועדת מרידור לגיבוש תפיסת הביטחון של ישראל וכיו"ר צוות הבדיקה שמינה הרמטכ"ל לחקר פעילות המודיעין במלחמת לבנון השנייה .  לאחרונה שימש כסגן הנשיא של מכון  " לנדר "  בירושלים .
 
למרות הסערה :  עמידרור - ראש המועצה לביטחון לאומי
נתניהו הודיע על מינויו של אלוף במיל' יעקב עמידרור לראש המועצה לביטחון לאומי ,  חרף התבטאויותיו השנויות במחלוקת .  רה"מ :  הוא יוביל את המל"ל כגוף מרכזי בקביעת המדיניות הלאומית

