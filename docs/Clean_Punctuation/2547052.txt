נתניהו יציע גיוס חרדים וערבים ;   " המשתמט לא יקבל כמו המשרת "
" המצב שהיה לא יכול להימשך .  החרדים חייבים להשתלב בשירות צבאי ,  וערביי ישראל בשירות האזרחי ",  אמר ראש הממשלה לגורמים בסביבתו . " אנחנו עומדים בפני שינוי היסטורי "
  ( צילום :  גדעון צנטנר ,  עריכה :  גדי וינסטוק ,  קריינות :  אביב אברמוביץ' )  
החרדים מתנגדים ,  מופז מאיים בפרישה מהקואליציה ,  אבל ראש הממשלה משוכנע   " אנו עומדים בפני שינוי היסטורי בחברה הישראלית ".  שעות ספורות לאחר שוועדת פלסנר הגישה את המלצותיה לגיבוש חלופה לחוק טל ,  בכך שקראה להטיל סנקציות אישיות על תלמידי ישיבות שישתמטו מצה"ל ,  אמר הערב  ( רביעי )  נתניהו לגורמים בסביבתו כי בכוונתו להביא לכנסת הצעת חוק משולבת לגיוס ערבים וחרדים כאחד ,  שניתן יהיה ליישמה בפועל . 
" המצב שהיה לא יכול להימשך ",  אמר עוד ראש הממשלה למקורביו , " החרדים חייבים להשתלב בשירות צבאי וערביי ישראל חייבים להשתלב גם בשירות האזרחי .  ההמלצות שנמסרו היום כוללות עקרונות חשובים בכיוון הזה ,  אך דרושה התייחסות יותר יסודית לשילוב הערבים בשירות האזרחי ".  נתניהו אמר כי הוא  " נחוש להביא לגידול דרמטי בשיעור ההשתפות בנטל של חרדים וערבים .  לא נאפשר עוד מצב שלאלה שלא משרתים יהיה מעמד זהה לאלה שמשרתים .  המשתמט לא יקבל כמו המשרת ".  
מחר יתחיל נתניהו להיפגש עם ראשי מפלגות הקואליציה ,  כדי לגבש את פרטי הצעת החוק .  ההערכה היא שהמהלך של נתניהו מתואם גם עם המפלגות החרדיות ,  ולכן הוא מעריך כי הדבר לא יעורר משבר קואליציוני .
 מוקדם יותר היום הגיש ח"כ יוחנן פלסנר  ( קדימה )  את המלצות הוועדה בראשותו ,  שממנה פרשו כבר כמה נציגים ,  ובין היתר המליץ להטיל קנס התחלתי בגובה של 7,500 למשתמטים ,  שיגדל במאה שקלים על כל יום נוסף של השתמטות ,  ביטול מלגת  " כולל "  בגובה של 850 שקלים לחודש ,  ופתיחת מסלולי גיוס נוספים לחרדים .  ההמלצות הוצגו לציבור ,  לאחר חודש עבודה בו נערכו 14 ישיבות עומק בנושא .  בנוסף ,  חוברה הצעת חוק אותה ניסח סהר פינטו ,  היועץ המשפטי של ועדת פלסנר .
 המשנה לראש הממשלה ,  שאול מופז ,  אמר כי  " הודעת ראש הממשלה על פיזור הוועדה נעשתה בדרך חד צדדית תוך הפרה של ההסכם הקואליציוני ",  הכריז יו"ר קדימה ,  שאול מופז .  מופז פירט את המלצות ועדת פלסנר ואמר כי מדובר ביעדי גיוס הולכים וגדלים במטרה להביא את רוב המגזר החרדי לגיוס לצה"ל או לשירות אזרחי ,  תוך מתן אחריות אישית ואחריות מוסדית וקהילתית . " לא מדובר בעוד החלטה - הצבנו יעד הכרחי .  אני משרת למעלה מ-40 שנה בשדה הביטחוני .  זוהי החלטה גורלית .  אני מצפה מראש הממשלה לאמץ את עקרונות הוועדה ". 

נתניהו יציע גיוס חרדים וערבים ;   " המשתמט לא יקבל כמו המשרת "
" המצב שהיה לא יכול להימשך .  החרדים חייבים להשתלב בשירות צבאי ,  וערביי ישראל בשירות האזרחי ",  אמר ראש הממשלה לגורמים בסביבתו . " אנחנו עומדים בפני שינוי היסטורי "
 
