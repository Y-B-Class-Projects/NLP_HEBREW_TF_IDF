מתווה הגיוס של נתניהו אושר ע"י החרדים ;  ליברמן דחה את ההצעה
מועצת גדולי התורה אישרה את מתווה חוק הגיוס . " פריצת דרך שמאפשרת להשלים את החוק - הכדור עבר לאביגדור ליברמן - אם יסכים ,  יש ממשלת ימין עוד הערב ",  אמרו בליכוד .  מנגד ,  ליברמן דחה את ההצעה :  לא נוותר על עמדתנו .  במקביל :  ראשי המפלגות במרתון שיחות עם נתניהו
מועצת גדולי התורה של אגודת ישראל אישרה את מתווה אטיאסרה"מ : " הנחתי בפני השותפים הצעה לפתרון - אין שום סיבה לדחות את זה"ליברמן דחה את המתווה וסירב להגיע לפגישה עם נתניהוראשי המפלגות במרתון שיחות בלשכת ראש הממשלה ,  ליברמן לא יגיע 
מועצת גדולי התורה של אגודת ישראל אישרה הערב  ( ראשון )  את מתווה הפשרה לפיו חוק הגיוס יאושר ללא יעדי הגיוס .  על פי המתווה שפורסם לראשונה בוואלה !  NEWS ,  טבלת יעדי הגיוס תאושר בנפרד בהחלטת ממשלה .  גם סעיף שקובע כי החוק ייפקע אם לא יעמדו ביעדים יועבר להחלטת ממשלה .  
מדובר במתווה שהציע השר לשעבר אריאל אטיאס ,  והיום אימץ אותו ראש הממשלה בנימין נתניהו.בליכוד אמרו כי מדובר ב"פריצת דרך שמאפשרת להשלים את חוק הגיוס .  כעת הכדור עבר לאביגדור ליברמן - אם יסכים ,  יש ממשלת ימין עוד הערב ".  למרות ההסכמות ,  בישראל ביתנו המשיכו לדחות את המתווה .  
נתניהו החל בשעות הערב בסבב פגישות שיסתיים מחר בבוקר עם ראשי המפלגות הממליצות בלשכתו בירושלים כדי לסיים את הקיפאון בהקמת הקואליציה . " אני עושה עכשיו מאמץ אחרון להקים ממשלת ימין ולמנוע בחירות מיותרות ",  אמר נתניהו . " אני הנחתי בפני השותפים הצעה לפתרון .  הוא מבוסס על העקרונות שהצבא קבע ועל הנתונים שהצבא קבע - אין שום סיבה לדחות את זה .  אני רוצה לדבר עם ראשי המפלגות ולנסות יחד למנוע בחירות מיותרות ". 
לקריאה נוספת:נתניהו : " לא צריך להיגרר לבחירות מיותרות ";  ליצמן : " לא מפחדים"ש"ס נגד ליברמן :  לא דובר אמת בנושא הגיוס ולא מעוניין בפתרון 
יו"ר ישראל ביתנו אביגדור ליברמן הודיע כי לא יגיע לפגישה עם ראש הממשלה נתניהו . " עמדתי ידועה על חוק הגיוס ,  לא מוכן לשום שינוי ",  טען .  נתניהו מחויב על פי חוק להציג לנשיא ראובן ריבלין קואליציה עד ליום רביעי ,  ולפי שעה מתקשה נוכח התנגדותו של יו"ר ישראל ביתנו אביגדור ליברמן להצטרף לממשלה אם לא יאושר חוק הגיוס בניסוחו הנוכחי .  על פי המתווה המדובר שהוצע על ידי השר לשעבר אריאל אטיאס ,  חוק הגיוס של משרד הביטחון יאושר ללא טבלת יעדי הגיוס המופיעה בו ,  במקביל להביא לאישור הממשלה את אותה טבלה ולהעתיק את הסעיף שקובע כי אם לא יעמדו ביעדים החוק ייפקע לידי הממשלה .  
למרות דברי הבכיר ,  על פי גורם פוליטי ,  ההערכה היא כי אם כל הסיעות החרדיות יביעו עליה הסכמה גורפת ,  יהיה ניתן להפעיל עליו לחץ שכן החוק יאושר ללא שינויים לפי דרישתו .  עם זאת ,  בפועל אם יעדי הגיוס יאושרו במקביל בהחלטת ממשלה ,  הרי שתהיה לממשלה אפשרות לשלוט בהן בעתיד .‏ 
בתוך כך ,  לחברי הכנסת של הליכוד נשלחה הודעה לפיה הם  " מתבקשים להיות מחר בשעה 16:00 במליאה להצבעה על חוק פיזור הכנסת ".  בהודעה נכתב עוד כי  " הנוכחות חובה אין קיזוזים ואין היעדרויות ".  במקביל ,  סיעות האופוזיציה יתכנסו מחר בצהריים כדי לדון איך להצביע על חוק לפיזור הכנסת ,  ככל שיעלה להצבעה במהלך השבוע הקרוב .  יש לציין כי כדי לאשר את החוק לפיזור הכנסת ,  המליאה צריכה לאשר את הצעת החוק בקריאה טרומית ,  קריאה ראשונה וקריאה שניה ושלישית .  גם אם החוק יאושר מחר בקריאה טרומית ,  אין משמעות הדבר שהכנסת מתפזרת .  
21:45 - ראש הממשלה נתניהו נועד עם ראשי יהדות התורה ,  סגן השר ליצמן וח"כ משה גפני ,  כל אחד מהם בנפרד .  הפגישות התקיימו במסגרת מרתון השיחות עם ראשי המפלגות במאמץ להקמת הקואליציה .
 20:30 - יו"ר האיחוד הלאומי בצלאל סמוטריץ' פנה לליברמן בטוויטר : " בניגוד להערכות שלך ושל רבים אחרים ,  כל המפלגות החרדיות ,  כולל אגודת ישראל ,  מתייצבות מאחורי הפשרה .  עכשיו הכדור במגרש שלך .  גלה אחריות ותן תשובה חיובית עוד הערב ויאללה בוא נקים ממשלת ימין טובה ונשנה את העולם ".  הוא הוסיף : " תעמיד בסיכון את כל הרפורמות האלה .  טרפוד הסיכוי להקמת ממשלת ימין וסיכון המשך שלטון הימין הוא צעד חסר אחריות ואל תעשה אותו ". 
20:16 - למרות שמועצת גדולי התורה של אגודת ישראל אישרה את מתווה הגיוס ,  ליברמן מוסיף להתבצר בעמדתו .  מישראל ביתנו נמסר כי  " ההזמנות הערב למפגשים אישיים אצל רה"מ ,  כמו גם ההודעה ממועצת גדולי התורה 10 דקות לפני מהדורות הערב - אלו שני צדדים של מהלך אחד שנועד להפעיל לחץ על ח"כ ליברמן .  תכליתו של המהלך היא להפיל את האשמה על ח"כ ליברמן ועל ישראל ביתנו כאשמים בבחירות חוזרות לכנסת .  האמת שכל האשמה על בחירות חוזרות היא על הליכוד ועל העומד בראשה .  לאחר ניסיון כושל להקים ממשלה בתנאים מיטביים היינו מצפים מרה"מ להפעיל לחץ על המפלגות החרדיות והרבנים העומדים מאחוריהן .  אין בכוונתנו לוותר על עמדתנו העקרונית ".  במפלגה קראו לקבל את הצעת ליברמן מאתמול ,  לפיה החרדים ייעדרו מההצבעה על חוק הגיוס ,  אותו הוא דורש להעביר בדיוק בנוסח של הקריאה הראשונה .
 20:05 - בליכוד בירכו על אישור המתווה על ידי מועצת גדולי התורה . " זאת פריצת דרך שמאפשרת להשלים את חוק הגיוס ",  אמרו בליכוד . " כעת הכדור עבר לאביגדור ליברמן - אם יסכים ,  יש ממשלת ימין עוד הערב ".  
19:54 - מועצת גדולי התורה של אגודת ישראל אישרה את המתווה שהציע השר לשעבר אריאל אטיאס בסוגיית הגיוס .  זאת ,  כדי לפתור את המשבר בהקמת הקואליציה וסיים את הרכבת הממשלה .
 19:37 - חברי כנסת של הליכוד קיבלו הודעה לפיה הם  " מתבקשים להיות מחר בשעה 16:00 במליאה להצבעה על חוק פיזור הכנסת ".  בהודעה נכתב עוד כי  " הנוכחות חובה אין קיזוזים ואין היעדרויות ".  כדי לאשר את החוק לפיזור הכנסת ,  המליאה צריכה לאשר את הצעת החוק בקריאה טרומית ,  קריאה ראשונה וקריאה שניה ושלישית .  גם אם החוק יאושר מחר בקריאה טרומית ,  אין משמעות הדבר שהכנסת מתפזרת .
 19:31 - סיעות האופוזיציה יתכנסו מחר בצהריים כדי לדון כיצד יצביעו על חוק לפיזור הכנסת ,  שיעלה להצבעה במהלך השבוע הקרוב .  
17:57 - יו"ר ישראל ביתנו אביגדור ליברמן דחה את הזמנתו של ראש הממשלה בנימין נתניהו לפגישה עם ראשי הסיעות ואמר כי לא יגיע אליה ,  זאת במסגרת המאמצים להקים קואליציה . " עמדתי ידועה על חוק הגיוס לא מוכן לשום שינוי ",  אמר .  
17:07 - ראש הממשלה בנימין נתניהו אמר כי הציע פתרון במאמץ אחרון למנוע בחירות וזימן את ראשי המפלגות למרתון פגישות . " אני עושה עכשיו מאמץ אחרון להקים ממשלת ימין ולמנוע בחירות מיותרות .  אני הנחתי בפני השותפים הצעה לפתרון .  הוא מבוסס על העקרונות שהצבא קבע ועל הנתונים שהצבא קבע - אין שום סיבה לדחות את זה .  אני הולך להזמין הערב את כל ראשי המפלגות ,  אני רוצה לדבר איתם ולנסות יחד למנוע בחירות מיותרות ".  
 ( עדכון ראשון :  17:07 )  

מתווה הגיוס של נתניהו אושר ע"י החרדים ;  ליברמן דחה את ההצעה
מועצת גדולי התורה אישרה את מתווה חוק הגיוס . " פריצת דרך שמאפשרת להשלים את החוק - הכדור עבר לאביגדור ליברמן - אם יסכים ,  יש ממשלת ימין עוד הערב ",  אמרו בליכוד .  מנגד ,  ליברמן דחה את ההצעה :  לא נוותר על עמדתנו .  במקביל :  ראשי המפלגות במרתון שיחות עם נתניהו

