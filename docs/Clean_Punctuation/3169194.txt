חוק  " קיזוז משכורות מחבלים ":  ישראל תוכל להחזיר לרשות הפלסטינית את הכסף
ועדת החוץ והביטחון אישרה לקריאה שנייה ושלישית נוסח החוק ,  אליו נתניהו מתנגד כיוון שלא כולל סעיף שיקול הדעת של הקבינט .  חוק הקיזוז קובע כי הכספים שקוזזו מהרשות יוקפאו עד אשר תפסיק הרשות לשלם למחבלים .  ליברמן : " אבו מאזן משלם 100 מיליון שקלים למחבלים "
  ( בווידאו :  קריאה ראשונה של חוק קיזוז משכורות המחבלים ,  מאי )  
ועדת החוץ והביטחון של הכנסת אישרה היום  ( רביעי )  לקריאה שניה ושלישית את הצעת החוק לקיזוז משכורות מחבלים ,  זאת חרף עמדת ראש הממשלה בנימין נתניהו .  על פי הנוסח שאושר ,  הכספים שמעבירה ישראל לרשות הפלסטינית יוקפאו .  ההצעה אושרה ללא הסעיף שביקשו נתניהו וגורמים במערכת הביטחון לאפשר לקבינט המדיני-ביטחוני להפעיל שיקול דעת ולהחליט האם הכספים יקוזזו בפועל .  הצעת החוק של חברי הכנסת אלעזר שטרן  ( יש עתיד )  ואבי דיכטר  ( הליכוד )  יעלו להצבעה סופית במליאה ביום שני הקרוב .
 הנוסח שעבר בוועדה עבר שינויים משמעותיים מהנוסח המקורי ,  והעיקריים שבהם הם ביטול הקמת הקרן אליה היו אמורים לעבור הכספים שינוכו .  במקום זאת ,  הכספים יהיו ב"הקפאה "  בידי המדינה .  בשנה בה ידווח שר הביטחון לקבינט כי הרשות הפלסטינית לא שילמה כלל כספים למחבלים ,  יהיה רשאי הקבינט להחליט על 'הפשרת' הכספים שנצברו עד אז ,  כולם או חלקם .  נוסח החוק קובע כי הקבינט אף יחויב בחוק לפרסם לציבור הודעה על החלטתו זו .  בנוסף ,  חברי הכנסת תיקנו את החוק כך ששר הביטחון יחויב להציג גם לוועדת החוץ והביטחון את הדו"ח אשר הוא מגבש כל שנה באשר לכספים ששילמה הרשות הפלסטינית בזיקה לטרור .
 שר הביטחון אביגדור ליברמן ,  כתב בחשבון הטוויטר שלו בנושא העברת החוק לקריאה שנייה ושלישית כי  " אבו מאזן הוא הבעיה .  בזמן שהוא מונע משכורות מעשרות אלפי פקידים בעזה בחודש הרמדאן וחוסם כל ניסיון בינלאומי להזרים כסף שיקל על המצב בעזה ,  הוא משלם בכל חודש 100 מיליון שקלים משכורות למחבלים ורוצחים ".  עוד הוסיף ליברמן כי  " הצעת החוק שיזמנו ואישרנו בוועדת חוץ וביטחון היא מסר חד וברור .  לא עוד ". 
עוד בוואלה !  NEWS:עונש כבד של שבע שנות מאסר לנאשם מרכזי בפרשת  " ישראל ביתנו"סקר וואלה !  NEWS :  המחנה הציוני בראשות לבני עוקפת את יאיר לפידאבו מאזן לנסיך וויליאם :  מחויבים לתהליך השלום עם ישראל 
ליברמן אמר בעבר כי החוק  " יביא סוף לתיאטרון האבסורד ",  אך הנוסח שאושר משאיר אפשרות לישראל להחזיר לרשות הפלסטינית את הכספים שהקפיאה .  במהלך השנה האחרונה בדיונים שקיימה הכנסת על הצעת החוק העבירו חברי כנסת מהקואליציה והאופוזיציה ביקורת על כך שההצעה אינה מקודמת בשל התנגדות של משרדי ממשלה לחלק מהסעיפים בה ,  אך היום התקדמה צעד משמעותי נוסף בכפוף לשינויים שנעשו בה .
 כיום ,  חלק מתקציב הרשות הפלסטינית ,  שרובו הגדול ממומן על ידי סיוע אמריקני ואירופי ,  מופנה למשכורות ולמימון הטבות למחבלים הכלואים בישראל ,  ולקצבאות למשפחות שבניהן נהרגו או נפצעו בהקשר לסכסוך ,  רבים מהם מחבלים .  משרד הביטחון חשף לאחרונה כי תשלומי הרשות הפלסטינית לאסירים פלסטינים ולמשפחות מחבלים ופצועים מגיעים להיקף אדיר של כ-1.2 מיליארד שקל בשנה .  כך למשל ,  מחבל תושב ישראל נשוי עם שלושה ילדים המרצה מאסר עולם מקבל בכל חודש 10,950 שקלים .  

חוק  " קיזוז משכורות מחבלים ":  ישראל תוכל להחזיר לרשות הפלסטינית את הכסף
ועדת החוץ והביטחון אישרה לקריאה שנייה ושלישית נוסח החוק ,  אליו נתניהו מתנגד כיוון שלא כולל סעיף שיקול הדעת של הקבינט .  חוק הקיזוז קובע כי הכספים שקוזזו מהרשות יוקפאו עד אשר תפסיק הרשות לשלם למחבלים .  ליברמן : " אבו מאזן משלם 100 מיליון שקלים למחבלים "
 
