נתניהו : " נגיב בעוצמה לטרור האירני הרצחני "
 ראש הממשלה התייחס לפיגוע בבורגס ,  בו נהרגו לפחות שבעה ,  והדגיש כי טהרן היא העומדת מאחוריו .  אובמה :  נסייע לאתר העבריינים .  שר הביטחון ברק : " יום קשה מאוד ,  נגיע למבצעים "
 ראש הממשלה בנימין נתניהו כינס הערב  ( רביעי )  התייעצויות ביטחוניות בעקבות הפיגוע בבולגריה .  נתניהו אמר כי  " כל הסימנים מובילים לאירן "  וכי  " בחודשים האחרונים ראינו את הניסיונות של אירן לפגוע בישראלים בתאילנד ,  הודו ,  גיאורגיה ,  קניה ,  קפריסין ועוד ".  נתניהו ציין את מועד הפיצוץ בבולגריה ,  18 שנים בדיוק אחרי פיגוע התופת בבניין הקהילה היהודית בארגנטינה ,  והוסיף כי  " הטרור האירני הרצחני ממשיך לפגוע באנשים חפים מפשע .  זוהי מתקפת טרור אירנית שמתפשטת בעולם כולו .  ישראל תגיב בעוצמה לטרור האירני ",  אמר נתניהו ,  ושלח תנחומים למשפחות הנפגעים ואיחולי החלמה לפצועים .  
נשיא ארצות הברית ברק אובמה גינה את הפיגוע וכינה אותו  " שערורייתי לחלוטין ".  לדבריו , " ארצות הברית תעמוד תמיד לצד בנות בריתה ,  ותספק כל סיוע שיידרש על מנת לזהות ולהעמיד לדין את האחראים למתקפה ". 
פיגוע בבולגריה :  לפחות 7 נהרגו בפיצוץ באוטובוס ישראלי בבורגס 
גם שר הביטחון אהוד ברק התייחס לאירוע החמור . " לפני מספר שעות התרחש פיגועי חמור באוטובוס של ישראל בבורגס שבבולגריה ,  יש לנו לפחות שלושה הרוגים וכנראה יותר ,  ומספר עשרות פצועים .  הפיגוע הזה הוא חמור מאוד ,  אנחנו מזה זמן עוקבים אחרי כוונות של ארגוני הטרור ,  חיזבאללה ,  החמאס ,  גורמים אירנים ,  הג'יהאד ,  לבצע טרור ברחבי העולם ,  יש לנו מאבק ארוך איתם - יש בו הרבה הצלחות ויש בו ימים קשים .  היום זה יום קשה כזה ".   
" אנחנו לא יודעים עוד את השמות של ההרוגים והלב עם המשפחות שעומדות לקבל את הבשורה הכואבת מכל ",  הוסיף ברק . " אני בטוח שנצטרך להפיק לקחים ולראות מה נכון לתקן ,  אבל אנחנו צריכים לדעת שאנחנו במאבק ארוך ובתוך המאבק הזה יש גם מקומות שבהם נלחמים ומקומות שבהם אזרחים נפגשים עם הטרור העולמי .  בעיני יש חשיבות עליונה לכך שאנחנו לא נאבד את כושר העמידה מחד ,  וגם לא את היכולת להבין שצריך לחיות .  לאחר לימוד הלקחים ,  במקביל להקשבה להזהרות כאשר הן מסוגלות לבוא ,  חשוב שישראלים ימשיכו לטייל בעולם ,  ימשיכו להסתובב בארץ וימשיכו לחיות את החיים הנורמליים חרף כל הכאב .  מערכת הביטחון תפעל בכל כוחה כדי להגיע אל מבצעי הפיגוע הזה ואל שולחיהם ".  
לפניות לכתבים:טל שלו - tal_sh@walla.net.ilאמיר בוחבוט - amir.bohbot@walla.com 

נתניהו : " נגיב בעוצמה לטרור האירני הרצחני "
 ראש הממשלה התייחס לפיגוע בבורגס ,  בו נהרגו לפחות שבעה ,  והדגיש כי טהרן היא העומדת מאחוריו .  אובמה :  נסייע לאתר העבריינים .  שר הביטחון ברק : " יום קשה מאוד ,  נגיע למבצעים "
 
