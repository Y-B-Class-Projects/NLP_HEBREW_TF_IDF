בנט תוקף את הממשלה : " ישראל מוחלשת מהמשבר הזה ,  הביטחון נפגע "
 יו"ר הבית היהודי ,  שגיבה אתמול את ראש הממשלה בסוגיית הר הבית ,  אמר כי  " במקום לחזק את הריבונות שלנו בירושלים הועבר מסר שאפשר לערער עליה ".  הוא גם גינה את החלטת בג"ץ על השבת גופות המחבלים לנוכח הלוויות ההמוניות באום אל-פחם : " אם צריך חקיקה ,  נעשה גם את זה "
 יו"ר הבית היהודי ,  השר נפתלי בנט ,  תקף הבוקר  ( חמישי )  את מדיניות הממשלה בנושא הר הבית . " ישראל יוצאת לצערי מוחלשת מהמשבר הזה ,  במקום לחזק את הריבונות שלנו בירושלים הועבר מסר שאפשר לערער על הריבונות ",  אמר היום בריאיון לתכנית  " דקלסגל "  בגלי צה"ל . " זו שגיאה לנוכח גילויי האלימות ,  הביטחון נפגע כמו בבריחה מלבנון ",  הוסיף .  הלילה הוסרו כל אמצעי האבטחה מהר הבית והמופתי של ירושלים הודיע כי המתפללים ישובו להתפלל באתר הקדוש .  
בנט ,  שאמר אתמול בכנסת כי הוא  " מגבה את ראש הממשלה בעניין הר הבית ",  הבהיר היום את עמדתו : " אני הובלתי בקבינט את ההתנגדות להסרת הגלאים ,  אבל ברגע שעמדתי וראיתי שהעמדה שלי לא התקבלה נהגתי באחריות והענקתי גיבוי לממשלה ואמשיך לעשות זאת ".  
לקריאה נוספת:דגלי פלסטין ורעולי פנים :  אלפים בהלוויית המחבלים מהר הביתבנט לח"כים הערבים : " שותפים לעלילת דם אנטישמית על הר הבית"גורם במשטרה : " המצב שב לקדמותו ";  המופתי : " חוזרים להתפלל בהר הבית "  
עם זאת ,  הבוקר הוסיף בנט למתוח ביקורת על מדיניות הממשלה . " ההחלטה  ( על הצבת המגנומטרים )  נעשתה בשיחת ועידה של ראש הממשלה עם גורמי ביטחון ואני לא חושב שהוא שגה כי הוא היה חייב לתת מענה ביטחוני להר הבית .  אני חושב שההחלטה להסיר ולקפל את המצלמות היא שגיאה ".  לדבריו , " יכול להיות שאתה מרוויח קצת שקט אבל כל פעם שישראל קצת מתקפלת אתה חוטף אינתיפאדה .  אתה כאילו מרוויח בטווח הקצר אבל בטווח הארוך אתה פוגע בהרתעה ". 
שר החינוך דיבר בריאיון גם על הלוויות שלושת המחבלים שנערכו הלילה באום אל-פחם .  אלפים השתתפו במסע הלווייתם ,  כשהם מניפים דגלי פלסטין וקוראים קריאות לשחרור מסגד אל-אקצא . " הם זיהו את ההתקפלות שלנו ועכשיו אלפים יוצאים לאום אל-פחם .  כשאנחנו עומדים חזק ,  הם מורידים את הראש .  כשאנחנו נסוגים ,  הם מרימים את הראש ".  הוא הוסיף בהקשר קביעת בג"ץ להשבת הגופות כי  " אם צריך חקיקה כדי לגבור על בג"ץ בעניין הזה נעשה גם את זה ". 
הוא המשיך לתקוף את חברי הכנסת הערבים . " כשאתה רואה אלפי ערבים שהם אזרחי ישראל צועקים נפדה את פלסטין צריך לחשוב .  בתוך כנסת ישראל יושבים כמה ח"כים שליבו והיו שותפים לעלילת הדם הזאת הרי הר הבית פתוח כבר מיום ראשון שעבר ,  כל האירוע הזה מחייב חשבון נפש ",  אמר .  

בנט תוקף את הממשלה : " ישראל מוחלשת מהמשבר הזה ,  הביטחון נפגע "
 יו"ר הבית היהודי ,  שגיבה אתמול את ראש הממשלה בסוגיית הר הבית ,  אמר כי  " במקום לחזק את הריבונות שלנו בירושלים הועבר מסר שאפשר לערער עליה ".  הוא גם גינה את החלטת בג"ץ על השבת גופות המחבלים לנוכח הלוויות ההמוניות באום אל-פחם : " אם צריך חקיקה ,  נעשה גם את זה "
 
