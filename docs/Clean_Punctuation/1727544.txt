בלחץ טירקל ?  אישה תצורף לצוות המו"מ הישיר
לאחר ביקורת שספגה המדינה על כך שלא שולבה אף אישה בוועדת טירקל לחקר אירועי המשט לעזה ,  החליט רה"מ על שילוב אישה בצוות שינהל השיחות עם הפלסטינים
ראש הממשלה ,  בנימין נתניהו ,  ישלב בצוות המשא ומתן המדיני הישראלי למשא ומתן הישיר עם הפלסטינים אישה - כך הודיע בצהרים  ( שני )  ראש מערך ההסברה ,  ניר חפץ .  לדבריו , " הרכבת צוות המשא ומתן הישראלי לשיחות השלום טרם הושלמה ". 
ביום חמישי האחרון ראש הממשלה ערך דיון הכנה עם צוות יועציו לקראת פתיחת השיחות הישירות .  בדיון השתתפו השליח המיוחד למשא ומתן ,  עורך הדין יצחק מולכו ,  היועץ לביטחון לאומי עוזי ארד ,  ראש לשכת נתניהו נתן אשל ,  היועץ לתכנון מדיניות רון דרמר וראש מערך ההסברה ניר חפץ .  נתניהו הודיע כי בכוונתו לנהל באופן אישי את המשא ומתן ,  בסיוע של צוות דיסקרטי .  בעת הצורך יתוגבר הצוות המצומצם באנשי מקצוע בתחומים שונים על פי נושאי הדיון ,  כאשר הנושא והנותן הראשי יהיה עו"ד מולכו .
 כזכור ,  באחרונה מתח בית המשפט העליון ביקורת על המדינה ,  בפסק הדין בעתירה שהגישו ארגוני נשים נגד אי הכללתן של נשים בוועדת טירקל . " למרות הבטחות חוזרות ונישנות - לא נעשה די לתיקון המעוות ",  נכתב בפסק הדין .  
שופטי בג"ץ שדנו בעתירה קבעו כבר לפני שבוע וחצי שעל הוועדה לפעול למינוי אישה ,  גם אם הדבר יוביל להחלפת חברי ההרכב .  בפסק הדין המלא שפורסם היום נכתב כי חובה לתת ביטוי הולם לייצוגן של נשים בוועדות הציבוריות ,  דוגמת ועדת טירקל .  
השופטים העבירו ביקורת על כך שלא גובשה רשימת מועמדות אלטרנטיבית לזו שנפסלה על ידי היו"ר טירקל ולא נערכה פניה לגופים חיצוניים שהיו יכולים לסייע באיתורה של מועמדת בעלת כישורים נדרשים ,  במיוחד בשלב הרחבת הוועדה .  
השופטים הוסיפו כי אם עד תאריך היעד יוצע התפקיד לחמש נשים שעד כה לא הוצע להן לכהן בוועדה ואלה יסרבו ,  הרי שהממשלה תצא ידי חובתה לקיים את חוק שוויון זכויות הנשים .  בג"ץ הבהיר כי אין הוא מורה על עיכוב דיוני הוועדה .
 
בלחץ טירקל ?  אישה תצורף לצוות המו"מ הישיר
לאחר ביקורת שספגה המדינה על כך שלא שולבה אף אישה בוועדת טירקל לחקר אירועי המשט לעזה ,  החליט רה"מ על שילוב אישה בצוות שינהל השיחות עם הפלסטינים

