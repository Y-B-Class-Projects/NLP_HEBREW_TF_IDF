הפתרון החדש לתושבי עמונה :  ישהו עד שנתיים בשטחים סמוכים למאחז
לפי המתווה שהוסכם בין ראש הממשלה נתניהו והשר בנט ,  יועברו תושבי המאחז לשטחים סמוכים שיאפשרו שהייה של עד שנתיים על הקרקע .  המתווה ,  שאושר על ידי היועמ"ש ,  יוצג הערב לתושבים שיצטרכו להחליט אם הם מאמצים אותו
האם נמצא פתרון לתושבי עמונה ,  בצל איום הפינוי ?  לפי הצעה שזוכה לגיבוי מצד היועץ המשפטי לממשלה אביחי מנדלבליט ,  תושבי המאחז יוכלו להישאר שנתיים על חלקות סמוכות למיקומו כיום .  בשלב זה ,  הביע מנדלבליט נכונות לבצע את ההליך ,  המכונה  " פירוק שיתוף ".  על ההצעה הסכימו היום ראש הממשלה בנימין נתניהו ויו"ר הבית היהודי ,  שר החינוך נפתלי בנט .  השניים נועדו עם מנדלבליט ,  והחליטו על המתווה החדש .  
הערב תוצג ההצעה לתושבי עמונה ,  ואם יקבלו אותו תוגש לבג"ץ בקשה לדחיית תאריך פינוי המאחז ,  שנקבע עד ה-25 בחודש .  מדובר בחלקות שישנם פלסטינים הטוענים על בעלותן ,  אך הן יפורקו למספר שטחים ,  בצו של אלוף פיקוד מרכז ,  באופן שיאפשר להעתיק אליהם משפחות מעמונה .  הצו יהיה ייחודי לשטח המאחז ,  בהתאם לייעוץ משפטי של הפרקליטות הצבאית ואנשי המנהל האזרחי .
 עוד בוואלה !  NEWS:מחאת חיילים ברשת : " גם אני אסרב לפנות את עמונה "" הפעם הולכים עד הסוף ":  הכנות אחרונות לקראת פינוי עמונהמבצע  " גן נעול ":  כך נערכת המשטרה לפינוי המאחז עמונה 
כפי שמסתמן ,  ההצעה תאפשר לתושבים להישאר שנתיים על הקרקע ,  בזמן שמתווה קודם היה מאפשר להם לשהות בשטח החדש רק שמונה חודשים .  בשלב זה ,  שתי התכניות עדיין עומדות על הפרק ,  כשזו המאפשרת את שהיית התושבים לזמן קצר יותר  היא גם ריאלית יותר .  בשלב זה ,  לפי גורמים המעורים בסוגיה ,  ההחלטה מצויה בידי תושבי עמונה ,  שצריכים להחליט אם הם מקבלים את אחד המתווים המוצעים .
 מתנועת  " יש דין "  נמסר בתגובה להצעה החדשה ,  כי  " בנט ומתעלם מהעוול שהוא ,  מפלגתו וראש הממשלה גורמים לבעלי האדמות הפלסטינים .  השר מלמד שאפשר לגנוב ולחמוק ללא עונש ".  
" לאחר מאמצים מרובים עם ראש הממשלה ומול היועץ המשפטי ,  הצלחנו לגבש מתווה נכסי נפקדים טוב ועמדנו ביעד שהצבנו לעצמנו והוא להשאיר את עמונה על ההר ",  אמר בנט היום  ( שני )  בישיבת סיעת הבית היהודי .  הוא הסביר כי מדובר במתווה חדש  " שנותן אופק לתקופה ארוכה הרבה יותר ועל שטח גדול שמכיל את כל המשפחות ואף פוטנציאל התרחבות בהמשך ".  
" אני מאמין שנקבל את הסכמת תושבי עמונה להעתקה לשטח החדש על גבעת עמונה בדרכי שלום ובכך נוכל לפנות לבג"ץ בבקשת ארכה ",  הוסיף השר בנט .  

הפתרון החדש לתושבי עמונה :  ישהו עד שנתיים בשטחים סמוכים למאחז
לפי המתווה שהוסכם בין ראש הממשלה נתניהו והשר בנט ,  יועברו תושבי המאחז לשטחים סמוכים שיאפשרו שהייה של עד שנתיים על הקרקע .  המתווה ,  שאושר על ידי היועמ"ש ,  יוצג הערב לתושבים שיצטרכו להחליט אם הם מאמצים אותו

