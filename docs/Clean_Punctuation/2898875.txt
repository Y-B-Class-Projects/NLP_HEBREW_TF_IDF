על רקע ההסלמה הביטחונית :  מזכ"ל האו"ם יגיע היום לביקור בזק בישראל
במהלך ביקורו ידון באן קי מון עם ראש הממשלה נתניהו בדרכים להרגעת המצב בשטח .  בנוסף ,  ייפגש גם עם אבו מאזן .  לקראת בואו פרסם סרטון קצר שבו הוא קורא לישראלים ופלסטינים לפעול להרגעת הרוחות והפסקת האלימות .  דיווח לאולפן וואלה !  NEWS
מזכ"ל האו"ם ,  באן קי מון ,  יגיע היום  ( שלישי )  לביקור בזק בישראל וייפגש עם ראש הממשלה נתניהו ,  זאת על רקע ההסלמה הביטחונית של שלושת השבועות האחרונים .  המזכ"ל ידון עם ראש הממשלה בדרכים להרגעת המצב בשטח .  
הביקור של באן לא תוכנן מראש ,  והודעה ראשונית לגביו פורסמה רק במהלך הלילה .  באן פרסם לקראת הביקור סרטון וידאו קצר בו הוא קורא לישראלים ופלסטינים לפעול להרגעת הרוחות והפסקת האלימות .  במהלך ביקורו צפוי מזכ"ל האו"ם להיפגש גם עם יו"ר הרשות הפלסטינית ,  אבו מאזן .  
שגריר ישראל החדש באו"ם ,  דני דנון ,  שנמצע כבר בניו יורק ונכנס לתפקיד ,  יגיע לישראל כדי ללוות את הביקור .  טרם המראתו אמר דנון כי הוא מצפה מהמזכ"ל  " לצאת בקול ברור נגד ההסתה לאלימות של ההנהגה הפלסטינית ".  דנון אמור היה לפגוש את המזכ"ל בכל מקרה מחר כדי לקבל ממנו אישור רשמי להסמכתו כשגריר ישראל בארגון .
 לאחר שובו של המזכ"ל באן לניו יורק ,  צפוי ביום חמישי בבוקר דיון חירום של מועצת הביטחון של האו"ם על המצב באזורנו .  ישראל פועלת יחד עם ארצות הברית כדי למנוע הצבעה במהלך הדיון הזה על הצעתה של צרפת להציב משקיפים בינלאומיים בהר הבית .  לקראת הדיון ,  ראש הממשלה נתניהו צפוי להיפגש גם עם שר החוץ האמריקני ,  ג'ון קרי ,  במהלך ביקור בזק לברלין .  

על רקע ההסלמה הביטחונית :  מזכ"ל האו"ם יגיע היום לביקור בזק בישראל
במהלך ביקורו ידון באן קי מון עם ראש הממשלה נתניהו בדרכים להרגעת המצב בשטח .  בנוסף ,  ייפגש גם עם אבו מאזן .  לקראת בואו פרסם סרטון קצר שבו הוא קורא לישראלים ופלסטינים לפעול להרגעת הרוחות והפסקת האלימות .  דיווח לאולפן וואלה !  NEWS

