רשמית :  הנגיד פישר ימשיך לקדנציה שנייה
נגיד בנק ישראל נענה לבקשת רה"מ ויכהן קדנציה נוספת בתפקידו .  במסיבת עיתונאים עם נתניהו אמר פישר : " זה כבוד לעמוד כאן ולקבל על עצמי בשמחה את אחד התפקידים החשובים במדינה "
  ( צילום :  גדעון צנטנר .  עריכה :  גדי וינסטוק ) 
נגיד בנק ישראל סטנלי פישר נענה לבקשת ראש הממשלה בנימין נתניהו ויכהן בתפקידו במשך קדנציה נוספת .  כך הודיע היום  ( רביעי )  נתניהו במסיבת עיתונאים משותפת עם פישר ,  במשרד ראש הממשלה בירושלים .
 נתניהו אמר במסיבת העיתונאים ,  כי  " לפני חמש שנים המלצתי כשר האוצר לראש הממשלה שרון למנות את סטנלי פישר לנגיד .  היום המלצתי כראש הממשלה לשר האוצר למנות את פישר לנגיד בנק ישראל ".   " למען הדיוק ",  הוסיף , " זו היתה המלצה הדדית .  היום יש הסכמה שפישר עושה עבודה יוצאת מן הכלל ,  ואין ראוי ממנו להמשיך בכהונה נוספת .  אנחנו ממנים אותך לכהונה נוספת ,  לעבדות ממושכת .  הכלכלה של ישראל וצמיחתה דורשות בנק מרכזי ,  עצמי ,  חזק ,  מקצועי .  כהונתו של פישר לקדנציה נוספת היא תרומה ממשית לכלכלת ישראל ". 
שר האוצר יובל שטייניץ אמר כי  " לראש הממשלה ולי היה ברור כבר לפני כמה חודשים ונדמה לי שגם סטן  ( סטנלי פישר  פ"ו )  הבין .  אתמול העברנו את חוק בנק ישראל .  סטן היה נגיד מצוין ,  אני מקווה שהוא ייעתר לבקשתנו ויהיה נגיד פעם נוספת .  אנחנו יכולים לברך על שיתוף פעולה טוב בינינו ,  וגם התוצאות בהתמודדות עם המשבר הזה הן לא רעות .  אני רוצה להודות לך שהמרצת אותי ואותך לחוקק את חוק בנק ישראל .  אני רוצה להודות על שיתוף הפעולה ועל תמיכתך בתקציב הדו שנתי ועל הכלל הפיסקלי החדש .  זו רוח גבית בלתי רגילה .  תודה סטן ". 
לאחר דבריהם של ראש הממשלה ושר האוצר נשא הנגיד פישר דברים והודיע כי הוא מקבל את ההצעה להמשיך בכהונתו לקדנציה שנייה . " לפני חמש שנים פחות שישה שבועות עמדתי נרגש בטקס שהתקיים במשכן הנשיא בירושלים ",  אמר פישר . " על ידי עמד אז שר האוצר וקיבלתי על עצמי את התפקיד להיות נגיד בנק ישראל .  לא יכולתי לדמיין אז מה יקרה לקדנציה הראשונה שלי כנגיד .  זו היתה תקופה מאתגרת הרבה יותר ממה שחשבתי .  לא חשבתי שנתמודד עם המשבר הכלכלי הגדול ביותר מאז שנות ה- 30 ,  אבל התמודדנו עם זה טוב ".   
" אני עומד כאן נרגש כי לפני פחות מ- 24 שעות הכנסת אישרה את חוק בנק ישראל ",  המשיך פישר . " זו אחת ההבטחות שקיבלתי מראש הממשלה דאז שרון ומשר האוצר דאז נתניהו .  בחמש השנים האחרונות הצלחנו לבצע שינוי ארגוני רחב היקף המתאים לעבודת הבנק בעידן המודרני .  בתוך כל אלה תפס אותנו משבר כלכלי עולמי שקורה פעם במאה ,  ויחסית למקומות אחרים הגענו אליהם מוכנים והתמודדנו איתו בהצלחה לא מבוטלת .  בכוונתי להתחיל מיידית ביישום חוק בנק ישראל על כל סעיפיו .  זהו כבוד וזכות בשבילי לעמוד כאן ולקבל על עצמי בשמחה ובהתרגשות את אחד התפקידים החשובים במדינה ".  
לסיום אמר פישר כי  " התחזית הרשמית של בנק ישראל שהצמיחה ב- 2010 תהיה 3.5% .  זה לא חמישה אחוזים בין 2003-2008 אבל יותר טוב מרוב המדינות בעולם .  וכל עוד מצבם ישתפר אני מעריך שגם מצבנו ישתפר .  אני מקווה שהצמיחה תעלה גם ,  אבל זה תלוי מה יהיה בעולם ". 

רשמית :  הנגיד פישר ימשיך לקדנציה שנייה
נגיד בנק ישראל נענה לבקשת רה"מ ויכהן קדנציה נוספת בתפקידו .  במסיבת עיתונאים עם נתניהו אמר פישר : " זה כבוד לעמוד כאן ולקבל על עצמי בשמחה את אחד התפקידים החשובים במדינה "
 
