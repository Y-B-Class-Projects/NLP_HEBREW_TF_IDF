נתניהו : " איראן עומדת מאחורי המתקפה אתמול בצפון "
 בטקס לציון שנה למותו של ראש הממשלה אריאל שרון ,  האשים נתניהו את איראן באחריות למתקפה שבה נהרגו שני חיילים ,  ויצא נגד ההסכם הצפוי בינה לבין המערב : " ישראל לא תשלים עם הסכם פייסני "
 ראש הממשלה בנימין נתניהו התייחס הבוקר  ( חמישי )  למתקפת חיזבאללה נגד כוחות צה"ל בגבול לבנון אתמול ,  שבה נהרגו שני חיילים ,  והאשים את איראן באחריות למעשה . " איראן היא זו שעומדת מאחורי ההתקפה אתמול .  זו אותה איראן שמנסה להשיג עכשיו הסכם באמצעות המעצמות שישאיר בידיה יכולת לפתח נשק גרעיני ,  ואנו מתנגדים לו בתקיפות ",  אמר נתניהו בדברים שנשא בטקס אזכרה לציון שנה למותו של ראש הממשלה אריאל שרון בגבעת הכלניות בחוות שקמים . " ישראל לא תשלים עם הסכם פייסני שייחתם עם איראן ויאפשר לה להמשיך במרוץ לפצצה ". 
נתניהו ציטט את שרון ,  שאמר כי הכוחות הרדיקליים באזור מחזקים את כוחם בשתי זרועות :  האחת בנשק להשמדה המונית ואחת במימון הטרור והטרוריסטית בלבנון ,  ברשות הפלסטינית ובמקומות אחרים בעולם . " הכוח הזה שאריק דיבר עליו היה ונשאר איראן ",  אמר נתניהו . " היום איראן היא זו שמחמשת ,  מארגנת ,  ממנת ומשגרת את שליחי הטרור שלה בגבולותינו ,  בצפון ובדרום ".  
עוד בוואלה !  חדשות:אלי אוחנה פורש מרשימת הבית היהודי : " לא צפיתי את הסערה"מחפשים מנהרות :  חודשו עבודות הקידוח בגבול הצפון"שרה נתניהו לקחה פדיון מבקבוקי מעון ראש הממשלה "  
עוד נשאו דברים בטקס יו"ר הכנסת יולי אדלשטיין ובנו של שרון ,  גלעד .  מלבדם משתתפים בטקס הנשיא לשעבר שמעון פרס ,  יו"ר האופוזיציה יצחק הרצוג ,  נשיאת בית המשפט העליון מרים נאור ,  הרמטכ"ל רב-אלוף בני גנץ ,  מפכ"ל המשטרה רב-ניצב יוחנן דנינו ,  ראש הממשלה לשעבר אהוד אולמרט ,  שר הביטחון לשעבר בממשלת שרון שאול מופז ,  שר הפנים לשעבר גדעון סער וחניכי תנועות נוער .  
האירוע היה פתוח לקהל הרחב ,  אך השתתפו בו עשרות בני אדם בלבד .  במהלך הטקס ,  המציין גם 15 שנה למותה של רעייתו של ראש הממשלה המנוח ,  לילי שרון ,  הדליקו נכדיהם של השניים אבוקת זיכרון .
  ( עדכון ראשון :  11:02 )  

נתניהו : " איראן עומדת מאחורי המתקפה אתמול בצפון "
 בטקס לציון שנה למותו של ראש הממשלה אריאל שרון ,  האשים נתניהו את איראן באחריות למתקפה שבה נהרגו שני חיילים ,  ויצא נגד ההסכם הצפוי בינה לבין המערב : " ישראל לא תשלים עם הסכם פייסני "
 
