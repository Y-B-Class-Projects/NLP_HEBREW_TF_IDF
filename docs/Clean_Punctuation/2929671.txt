פסגה משולשת בקפריסין :  חמישה דברים שאתם צריכים לדעת היום
ראש הממשלה נתניהו יוועד עם מקבילו היווני ועם נשיא קפריסין ,  חטיבת הצנחנים תציין 60 שנה להקמתה ,  פארק באופקים ייחנך וייקרא על שמו של נרצח הפיגוע בדיזנגוף ועוד שני דברים שאתם ממש צריכים לדעת היום
אתם צריכים לדעת שהיום  ( חמישי )  ימריא ראש הממשלה בנימין נתניהו לניקוסיה ,  בירת קפריסין ,  על מנת להיפגש שם עם הנשיא ,  ניקוס אנסטסיאדס ,  וראש ממשלת יוון ,  אלכסיס ציפראס .  בוועידת הפסגה המשולשת צפויים הצדדים לדון בהידוק היחסים ,  שותפות טריטוריאלית ואינטרסים אזוריים המשותפים לשלוש המדינות .  ציפראס ביקר אתמול בישראל ונפגש עם נתניהו .  
אתם צריכים לדעת שהיום תציין חטיבת הצנחנים 60 שנים להיווסדה .  לרגל המאורע תתקיים עצרת ,  בהשתתפות סגן הרמטכ"ל אלוף יאיר גולן ,  מפקד פיקוד מרכז אלוף רוני נומה ומפקד חטיבת הצנחנים אל"מ נמרוד אלוני .  החטיבה השתתפה בכלל מערכות ישראל ורבים ממפקדיה הפכו למשפיעים בחברה הישראלית .  עם מפקדים אלו נמנים ,  בין היתר ,  הרמטכ"ל לשעבר בני גנץ ,  חבר הכנסת לשעבר שאול מופז ,  שר הביטחון משה יעלון ואריאל שרון .  מתוך 21 רמטכ"לים ,  שמונה הם יוצאי החטיבה ומתוך 11 שרי ביטחון ,  ארבעה הם יוצאי החטיבה .  
אתם צריכים לדעת שהיום לפני 20 שנה נחשפה פרשת השמדת מנות הדם של יוצאי אתיופיה .  מדובר במדיניות של ארגון מגן דוד אדום שהוסתרה מהתורמים ולפיה נאסר השימוש במנות דם שלהם בשל חשש למחלות .  הסערה ,  בעקבות החשיפה בעיתון  " מעריב ",  הובילה להפגנת ענק של בני העדה .  מאוחר יותר פוטר מנכ"ל מד"א דאז והוקמה ועדת חקירה .  עם זאת ,  עד היום חלים האיסורים על ילידי אזורים שחשופים יותר למחלת האיידס ,  ובהם אפריקה ,  לתרום דם .  
אתם צריכים לדעת שהיום יחנך פארק באופקים לזכרו של שמעון רוימי ,  שנרצח לפני ארבעה שבועות בפיגוע ברחוב דיזנגוף שבתל אביב .  הטקס יתקיים בהשתתפות המשפחה ,  קק"ל ,  ההסתדרות הלאומית שבה היה רוימי חבר ו-HOT ,  החברה שבה עבד .  הטקס יתקיים במעמד ראש עיריית אופקים ,  איציק דנינו ,  חבר הכנסת דודי אמסלם ,  יו"ר ההסתדרות הלאומית ,  סמנכ"לית משאבי אנוש של HOT  ,  תנועת הנוער הלאומי ותלמידי בתי הספר שבהם למד רוימי .  בטקס יישתלו 31 עצים ,  לציון גילו של רוימי .  ישתתף בו גם הזמר ברי סחרוף ,  שישיר שיר לזכרו של הנרצח .  
אתם צריכים לדעת שהיום יתקיים תרגיל איתור וחילוץ נעדרים של יחידת הג'יפים הארצית לחילוץ והצלה ,  בשיתוף יחידת הכלבנים וגופים נוספים .  בתרגיל ,  שיתקיים באזור ראשון לציון ,  יוקם חפ"ק ותופץ הודעת הקפצה לכלל מתנדבי היחידה ,  על מנת לאתר שני נעדרים מדומים .  המתנדבים יקבלו תדריך ,  יתחלקו לצוותים ויצאו למשימת החיפוש .  התרגיל מתקיים בתיאום עם משטרת ישראל ,  צה"ל ורשות הטבע והגנים .  

פסגה משולשת בקפריסין :  חמישה דברים שאתם צריכים לדעת היום
ראש הממשלה נתניהו יוועד עם מקבילו היווני ועם נשיא קפריסין ,  חטיבת הצנחנים תציין 60 שנה להקמתה ,  פארק באופקים ייחנך וייקרא על שמו של נרצח הפיגוע בדיזנגוף ועוד שני דברים שאתם ממש צריכים לדעת היום

