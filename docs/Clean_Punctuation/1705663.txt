הזוג שליט נפגש עם נתניהו :  אין בשורות מרגיעות
ראש הממשלה ורעייתו נפגשו עם נעם ואביבה שליט במעונו שבי-ם .  ביציאה מהפגישה אמר אביו של גלעד כי אינו יכול למסור פרטים על השיחה אך כי הנושא עלה מול נשיא ארה"ב . " לא קיבלנו שום בשורה שתרגיע אותנו "
 הוריו של החייל החטוף גלעד שליט נפגשו אתמול  ( שישי )  עם ראש הממשלה ורעייתו ,  בנימין ושרה נתניהו ,  במעונו של ראש הממשלה בירושלים ,  שם ככל הנראה עידכן נתניהו את הזוג שליט בשיחות שניהל בעת ביקורו בארה"ב בנוגע לבנם .  
ביציאתו מהפגישה אמר אביו של גלעד ,  נעם ,  כי אין ביכולתו למסור מידע על תוכן הפגישה ,  עם זאת ציין כי ראש הממשלה והנשיא אמריקאי ברק אובמה שוחחו על מצבו של גלעד . " לא קיבלנו שום בשורה שתרגיע אותנו ",  אמר נעם .  
נתניהו מסר לנעם ואביבה כי גם הוא תומך בהם . " לא רק עשרות אלפי הצועדים איתכם ,  אלא תומכים בכם גם כל תושבי מדינת ישראל ומיליונים ברחבי העולם ובתוכם רעייתי ואני שיושבים כאן איתכם ",  אמר נתניהו לזוג
הפגישה בין הצדדים נערכה לאחר שנתניהו התקשר לאביו של גלעד וביקש ממנו להיפגש עימו מיד לאחר נחיתת משלחת ראש הממשלה בישראל מארה"ב ,  טרם חזרתם של הזוג נתניהו לביתם שבקיסריה .  
לדברי המטה לשחרורו של גלעד ,  נתניהו מסר כי בידיו עדכונים בנוגע להתקדמות המשא ומתן לשחרורו של גלעד .  
מוקדם יותר דווח כי בני משפחת שליט יסרבו להפגש עם ראש הממשלה באם לא יהיו לנתניהו דברים חדשים לבשר להם בנוגע למצבו של בנם .
 הבוקר אמר נעם שליט ממאהל המחאה שהוקם מול מעון ראש הממשלה בירושלים כי הוא מקווה שאזרחי ישראל ימשיכו לבוא ולתמוך במשפחה במקום מושבה החדש במאבק לשחרור גלעד . " אנחנו גרים פה ",  קבע שליט האב , " שבת ,  חג ,  כל דבר ".  לגבי המחלוקת באשר לשחרור מחבלים תמורת בנו ,  הבהיר שליט כי המשפחה מודעת לדילמה , " אנחנו לא מתכחשים לה ,  אנחנו מכירים אותה והיא לא חדשה .  היא לא תסתיים עד שגלעד יחזור וגם אחרי שהוא יחזור ,  בתקווה שבמהרה ".  
בני משפחתו של גלעד ,  בליווי 15,000 תומכים ,  הגיעו אתמול לירושלים ובתום עצרת המונים הם התמקמו מול מעון ראש הממשלה .  בכך הגיעה הצעדה למען שליט לסיומה ,  12 יום אחרי שהחלה .  ולדברי בני המשפחה ,  בכוונתם להישאר במקום עד שבנם ישוחרר .
 עדכון ראשון - 14:09

הזוג שליט נפגש עם נתניהו :  אין בשורות מרגיעות
ראש הממשלה ורעייתו נפגשו עם נעם ואביבה שליט במעונו שבי-ם .  ביציאה מהפגישה אמר אביו של גלעד כי אינו יכול למסור פרטים על השיחה אך כי הנושא עלה מול נשיא ארה"ב . " לא קיבלנו שום בשורה שתרגיע אותנו "
 
