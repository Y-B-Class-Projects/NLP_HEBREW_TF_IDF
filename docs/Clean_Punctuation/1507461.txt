פיאד : " מדינה פלסטינית תקום תוך שנתיים "
 ראש הממשלה הפלסטיני הצהיר בנאום במזרח ירושלים כי האזור יישאר בירתה הנצחית של פלסטין .  על נאום נתניהו : " הוא היה מעורפל "
 ראש הממשלה הפלסטיני סלאם פיאד הצהיר היום  ( שני )  כי המדינה הפלסטינית  " תקום תוך שנתיים ".  בנאום שנשא באוניברסיטת  " אל-קודס "  שבמזרח ירושלים אמר פיאד : " הקמת מדינה פלסטינית תוך שנתיים היא דבר אפשרי .  יש להתאחד סביב רעיון זה ולרתום את העולם כלפי מחויבותו המדינית לסיום הכיבוש ". 
בנאום התגובה לנאומו של ראש הממשלה בנימין נתניהו בבר אילן ,  הבטיח פיאד כי ירושלים המזרחית תישאר בירתה הנצחית של המדינה הפלסטינית .  הוא תאר את נאומו של נתניהו כ"מעורפל "  ואמר כי לא היתה בו התחייבות אמיתית לפתרון שתי המדינות .
 פיאד טען עוד כי פרויקט בניית ההתנחלויות הישראלי  " הפיק תועלת "  מהפילוג הפנים פלסטיני וקרא לסיום הפילוג . " העם הפלסטיני ויתר ויתור כואב כשהסכים להקים את מדינתו על 22% משטח פלסטין ההיסטורית .  על כן ,  על הקהילה הבינלאומית לחייב את ישראל לקבל את הפתרון ",  אמר פיאד .  לדבריו ,  לפני שיושג שלום בין ישראל לפלסטינים ,  על ישראל להפסיק את הבניה בהתנחלויות ,  להסיר את המצור על עזה ולהפסיק את פעולותיה הצבאיות . " כך תוכשר הקרקע לקראת הקמת מדינה וסיום הכיבוש ". 

פיאד : " מדינה פלסטינית תקום תוך שנתיים "
 ראש הממשלה הפלסטיני הצהיר בנאום במזרח ירושלים כי האזור יישאר בירתה הנצחית של פלסטין .  על נאום נתניהו : " הוא היה מעורפל "
 
