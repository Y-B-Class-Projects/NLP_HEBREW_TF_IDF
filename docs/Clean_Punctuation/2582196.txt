 " נתניהו ישתמש בדו"ח לוי נגד פניית הרשות לאו"ם "
 על רקע הלחץ על ראש הממשלה בליכוד לאמץ את מסקנות הדו"ח המכשיר את הבנייה בגדה המערבית ,  גורמים מדיניים טוענים כי ישתמש בדו"ח נגד המהלך הדיפלומטי של אבו מאזן באו"ם
השופט אדמונד לוי מגיש את הדו"ח לראש הממשלה בחודש יוני 
על רקע לחץ הולך וגובר של ראשי המתנחלים על שרי הימין לאמץ את מסקנות דו"ח אדמונד לוי עוד לפני הבחירות ,  לוואלה !  חדשות נודע כי ראש הממשלה ,  בנימין נתניהו ,  שוקל להמתין עם אימוץ הדו"ח בממשלה עד לאחר פניית הרשות הפלסטינית לשדרוג מעמדה באו"ם ,  ולהשתמש בו כצעד תגובה נגד הפלסטינים .  בחודש הקרוב צפויים הפלסטינים להעלות להצבעה את הבקשה לשדרוג מעמדם למעמד משקיפה בארגון ,  ולדברי גורמים מדיניים ,  אימוץ הדו"ח - שהמליץ להכשיר חוקית את כל המאחזים בגדה המערבית - הוא אחד מצעדי התגובה החריפים שנבחנים בירושלים כלפי המהלך הדיפלומטי הפלסטיני החד צדדי .  
בשבועות האחרונים ,  עם ההחלטה על הקדמת הבחירות והתקרבות הפריימריז בליכוד ,  מתגברת דרישת המתנחלים ושרי הליכוד לאמץ רשמית את דו"ח אדמונד לוי ,  שהמליץ על שינוי מהיסוד של המשטר המשפטי בשטחים וכפר בהגדרת המשפט הבינלאומי של הגדה המערבית כשטח כבוש .  כבר עם פרסומו ביולי האחרון זכה הדו"ח לחיבוק חם של השרים ,  אך עד כה נתניהו טרם הביא אותו לדיון ,  בין היתר מחשש מביקורת בינלאומית רחבה על מסקנות הדו"ח ,  המנוגדות לקונצנזוס במשפט הבינלאומי לפיו יהודה ושומרון הוא שטח כבוש וההתנחלויות בלתי חוקיות גם כן .  מינוי צוות המשפטנים בראשותו של לוי ופרסום הדו"ח נתפסו כאחד ההישגים המשמעותיים של ממשלת נתניהו בקרב המתנחלים ,  אך המתנחלים והשרים לוחצים להפוך אותו לאופרטיבי ולא להותירו כמילולי בלבד .
 בחודש האחרון הפך הדו"ח לנושא קבוע בישיבת שרי הליכוד השבועית ,  כשהשרים לבנת ,  כץ ,  אדלשטיין ,  סער וארדן מקפידים מדי שבוע לדרוש לדון בו עוד לפני הבחירות ,  ומפנים חצים מאשימים כלפי היועץ המשפטי לממשלה ,  יהודה ויינשטיין ,  שלכאורה בולם את הדיון .  ויינשטיין התנגד להקמת הצוות בראשותו של לוי מלכתחילה ,  ולפי ההערכה מתנגד עקרונית לאימוץ הדו"ח ,  בין היתר כי מסקנותיו עומדות בסתירה לעמדת בית המשפט העליון והפרקליטות במשך השנים המבוססת על הנוהג במשפט הבינלאומי - לפיו דיני הכיבוש חלים על יהודה ושומרון .  בחודש האחרון שב נתניהו ואמר לשרים כי הוא מתכוון לאמץ את הדו"ח או לפחות חלקים ממנו על אף שויינשטיין אינו נותן לו  " רוח גבית ",  כלשונו ,  ואמר כי יקבע מועד לדיון כשיתקבלו הערותיו של ויינשטיין .  עם זאת ,  ויינשטיין עצמו טרם התבקש רשמית להעביר את חוות דעתו לקראת דיון בממשלה ,  וגם השבוע הנושא לא נכלל בסדר יומה של הממשלה .  
לדברי גורמים מדיניים ,  נתניהו הוא שממתין עם הבאת הדו"ח לדיון ,  שכן הוא בוחן אפשרות להמתין עם אימוצו עוד כמה שבועות ,  עד שיתבררו סופית תוצאות המהלך הדיפלומטי הפלסטיני באו"ם .  בירושלים בוחנים בשבועות האחרונים שורה של צעדים חד צדדיים אפשריים בתגובה למהלך של אבו מאזן ,  ובין היתר נידונו ביטול אשרות עבודה ,  אישורי בנייה בהתנחלויות והפסקת העברת תשלומי המסים המשמשים למשכורות לעובדי הרשות ,  ואימוץ דו"ח לוי הוא אחד הצעדים שישראל שוקלת במסגרת ארגז כלים זה . " אם הממשלה תאמץ את דו"ח לוי לפני שהפלסטינים ילכו לאו"ם ,  ישראל תספוג ביקורת בינלאומית וזה רק יעניק רוח גבית לפלסטינים ",  אמר גורם מדיני לוואלה !  חדשות . " נתניהו מעוניין לדחות את הדיון בדו"ח עד שיתבררו תוצאות המהלך הפלסטיני ,  ואז ישראל תבוא בידיים נקיות ותוכל לכלול את אימוצו כחלק ממכלול צעדי התגובה למהלך ".  בלשכת נתניהו סירבו להתייחס לדברים .  
עוד באותו נושא:מופז לוינשטיין :  מנע מנתניהו להכשיר מאחזים " אימוץ דוח אדמונד לוי - נזק מדיני לישראל"פרס : " אבו מאזן פרטנר לשלום ";  נתניהו : " הוא סרבן "
 לפניות לכתבת :  tal_sh@walla.net.il
בהכנת הידיעה השתתף גלעד גרוסמן  

" נתניהו ישתמש בדו"ח לוי נגד פניית הרשות לאו"ם "
 על רקע הלחץ על ראש הממשלה בליכוד לאמץ את מסקנות הדו"ח המכשיר את הבנייה בגדה המערבית ,  גורמים מדיניים טוענים כי ישתמש בדו"ח נגד המהלך הדיפלומטי של אבו מאזן באו"ם

