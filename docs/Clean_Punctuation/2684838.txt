רה"מ ללונדון :  היזהרו ממגעים עם מי שקורא להשמדתנו
במסר חריף ,  הזהיר נתניהו את בריטניה כי עליה להתעקש שאיראן תכיר בישראל לפני חידוש היחסים עמה .  בראיונות לתקשורת הזרה הוא הלם באגרופים על השולחן :  אסור שיהיו צנטריפוגות
ראש הממשלה בנימין נתניהו משגר מסר חריף לבריטניה ,  ומזהיר כי עליה לשקול מחדש את כוונתה לחדש את היחסים עם איראן ולפתוח שוב את השגרירות בטהראן .  
בראיון ליומון הבריטי  " פייננשל טיימס ",  אמר היום  ( חמישי )  ראש הממשלה כי לונדון צריכה להתעקש שאיראן תכיר בישראל ותפסיק לקרוא להשמדתה ,  לפני שתמשיך במגעים לחידוש היחסים הדיפלומטיים עמה .
 נתניהו התראיין היום בלשכתו לכמה כלי תקשורת זרים ,  לקראת חידוש השיחות בין המערב לאיראן .  השיחות יתקיימו בשבוע הבא בז'נבה ,  ונתניהו דרש כי מדינות המערב ינקטו קו בלתי מתפשר בדרישתן לעצור לחלוטין את תכנית הגרעין של איראן .
 כשהוא הולם באגרופיו על השולחן ,  הדגיש נתניהו בפני ה"פייננשל טיימס "  כי בצומת הזה , " אנחנו צריכים לומר בבירור :  אסור שלאיראן יהיו צנטריפוגות ,  ואסור שיהיו לה כורי פלוטוניום .  צריך לפרק לגמרי את המתקנים הללו בהתאם להחלטת מועצת הביטחון ולפי דרישת קבוצת 5+1  ( ארה"ב ,  בריטניה ,  צרפת ,  גרמניה ,  רוסיה וסין )  ".   
" איראן קוראת להשמדת המדינה היהודית ,  שהיא מדינה חברה באו"ם ,  אמר נתניהו בראיון . " זה אך הגיוני שבריטניה תאמר לאיראנים :  לפני שאנו מחדשים את היחסים הדיפלומטיים ,  עליכם לנטוש זאת  ( את העמדה הזו )  ".  כאשר נשאל רה"מ אם הוא כבר פנה ללונדון בדרישה הזו ,  הוא השיב : " אני פונה אליהם כעת ". 
נתניהו שב על עמדתו שלפיה  " עדיף לא לחתום על עסקה מאשר לקבל עסקה רעה עם איראן ".  הוא הזכיר את העמדות שביטא בנאומו בעצרת האו"ם ,  שלפיהן הקלה בסנקציות תשאיר לאיראן יכולת להעשיר אורניום או להמשיך בעבודה בכור הפלוטוניום .  לדבריו ,  בתום הנאום באו"ם עשרות שגרירים זרים ניגשו אליו ובירכו אותו על תוכן דבריו .  
כנשאל לגבי האפשרות שישראל תפעל צבאית נגד איראן ,  אמר נתניהו : " ישראל לעולם לא תאפשר לאיראן להתחמש בנשק גרעיני ".  בתשובה לשאלה מה יגרום לישראל לפעול בנושא ,  או באיזו צורה ,  השיב : " המדיניות היא שאנו לעולם לא מדברים על האופציה הצבאית שלנו ".  

רה"מ ללונדון :  היזהרו ממגעים עם מי שקורא להשמדתנו
במסר חריף ,  הזהיר נתניהו את בריטניה כי עליה להתעקש שאיראן תכיר בישראל לפני חידוש היחסים עמה .  בראיונות לתקשורת הזרה הוא הלם באגרופים על השולחן :  אסור שיהיו צנטריפוגות

