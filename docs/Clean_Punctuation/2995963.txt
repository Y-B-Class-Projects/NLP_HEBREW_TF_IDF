ח"כ עודה על סרטון  " הטיהור האתני ":   " נתניהו משכתב את ההיסטוריה "
 יו"ר הרשימה המשותפת הגיב לטענות ראש הממשלה בנוגע להתנחלויות ,  וטען כי הוא  " הלך צעד נוסף בבניית מציאות מדומיינת ".  לדבריו , " אף אחד כבר לא יאמין לו בראיונות בחו"ל ".  הרצוג : " האמירות מוחקות את חזון שתי המדינות "
 יו"ר הרשימה המשותפת ,  ח"כ איימן עודה ,  טען היום  ( שבת )  כי ראש הממשלה בנימין נתניהו  " מנסה לכתוב מחדש את ההיסטוריה כשהוא מסביר לנו שההתנחלויות הם לא מכשול לשלום ".  בהתייחסות לסרטון שפרסם אתמול נתניהו ,  ובו טען כי הדרישה לפינוי התנחלויות ישראליות בגדה המערבית משולה ל"טיהור אתני ",  פרסם עודה פוסט בפייסבוק ,  שבו כתב כי  " ראש ממשלת ישראל החליט ללכת צעד נוסף ,  בבניית מציאות מדומיינת ". 
עודה יצא נגד ההשוואה של נתניהו ,  לדבריו ,  בין המיעוט הערבי במדינה לבין המתנחלים . " הוא משווה בין מיעוט ילידי ,  שחי במקום דורות על דורות ,  שמדינת ישראל היא זאת שהגיעה וקמה עליו ,  לבין המתנחלים שהועברו בניגוד לחוק הבינלאומי לשטח כבוש ,  תוך דריסה גסה של כל זכויות האדם של תושבי הגדה ועזה ",  כתב . " אבל המציאות אף פעם לא הפריעה לנתניהו .  אחר כך בראיונות בחו"ל הוא ימלמל עוד שקר על תמיכה בפתרון שתי המדינות ,  אבל לפחות עכשיו כבר אף אחד לא יאמין לו ". 
עוד בוואלה !  NEWS:ארה"ב על דברי נתניהו בדבר  " טיהור אתני ":   " לא ראויים"נתניהו בסרטון חדש : " הדרישה לפינוי התנחלויות - טיהור אתני"כשאובמה נסוג מהמזרח התיכון ,  פוטין לוקח בעלות על השלום 
לדברי עודה , " נתניהו מתחיל לעטוף את סרבנות השלום שלו בשיח ליברלי ריק .  הוא מעמיק את המשטר הצבאי והדיכוי בשטחים הכבושים תוך רדיפת קבוצות בתוך מדינת ישראל ,  ובראשן המיעוט הלאומי הערבי ,  אך מדבר על סובלנות ושלום ".  הוא הוסיף כי  " בחוצפה ובלי להתבלבל ,  הוא משתמש במושג חדש מבחינתו - טיהור אתני ,  כי לנתניהו זה לא משנה שדווקא ההתנחלויות הן אלה שנוסדו בדיוק במטרה לדחוק באכזריות קהילות פלסטיניות מכלל שטחי הגדה ,  לשטח מצומצם סביב הערים הגדולות ".  
מוקדם יותר טען יו"ר האופוזיציה ח"כ יצחק הרצוג באירוע  " שבתרבות "  בתל אביב כי  " אמירותיו של נתניהו בסרטון מוחקות את תפיסת גושי ההתיישבות ,  שהיא התפיסה היחידה שתקדם את חזון שתי המדינות ".  חברתו להנהגת סיעת המחנה הציוני ,  ח"כ ציפי לבני ,  טענה באירוע  " שבתרבות "  בחולון כי  " במחי סרטון אחד ,  שנועד לאוזניים ליכודיות או רפובליקניות ,  נתניהו הורס את ההישגים שהשגתי בתקופת שרון - שהגושים יהיו חלק מישראל ,  שלא תהיה זכות שיבה ושתוקם גדר ההפרדה ". 
לדבריה , " אחרי הסרטון של נתניהו  ארצות הברית קובעת שכל ההתנחלויות ,  כולל הגושים ,  הם מכשול .  אני פעלתי להשיג רווח מדיני תוך תשלום מחיר פוליטי ,  בעוד נתניהו מנסה להשיג רווח פוליטי תוך יצירת נזק מדיני .  כשעם ישראל יתעורר ונרצה להיפרד מהפלסטינים - זה יהיה מאוחר מדי ". 
השר צחי הנגבי תקף בשבת את לבני על הביקורת שהטיחה בראש הממשלה . " דברי לבני מקוממים .  בדבריו ,  ראש הממשלה חשף את הסטנדרט הכפול שמאפיין את הדרישה הפלסטינית .  ח"כ לבני מודעת לאמת הזו יותר מכל אחד אחר ".  לדבריו , " כשרה בממשלה הקודמת חזתה לבני מקרוב כיצד הפלסטינים מפוצצים את השיחות באפריל 2014 .  חבל שהיום היא מעדיפה התנצחות מפלגתית על פני תמיכה באינטרס הביטחוני והמדיני של כלל אזרחי ישראל ".  
הלילה התייחסה מחלקת המדינה האמריקנית לסרטון שפרסם נתניהו . " כמובן שאנחנו לא מסכימים עם האפיון של כל מי שמתנגד להתנחלויות או רואה בהן מכשול לשלום כמי שקורא לטיהור אתני של יהודים מהגדה המערבית .  אנחנו מאמינים ששימוש בסוג כזה של טרמינולוגיה אינו ראוי ואינו מסייע ",  אמרה דוברת משרד החוץ האמריקני ,  אליזבת טרודו .
 בסרטון בשפה האנגלית שהעלה אתמול לעמוד הפייסבוק הרשמי שלו אמר נתניהו כי הטענה שההתנחלויות הן מכשול לשלום  " תמוהה "  בעיניו .  הוא המשיל את המצב בגדה המערבית לנוכחותם של קרוב לשני מיליון אזרחים ערבים בשטחי ישראל וטען כי  " הם אינם מהווים מכשול לשלום ".  לדבריו ,  ההנהגה הפלסטינית דורשת כי לא יימצאו יהודים בשטח המדינה שאותה הם שואפים להקים . " לזה קוראים טיהור אתני ",  אמר נתניהו בסרטון והוסיף כי  " זו דרישה מקוממת ".  
בהמשך טען ראש הממשלה כי מה שיותר מקומם בעיניו היא העובדה שהעולם אינו מוצא את הדרישה הזו של הפלסטינים מקוממת . " מדינות אחרות ,  נאורות בדרך כלל ,  אף מקדמות את הדרישה השערורייתית הזו ",  הוסיף . " אני חושב שמה שהופך את השלום לבלתי-אפשרי הוא חוסר סובלנות כלפי אחרים .  חברות שמכבדות את כל בני האדם הן אלה שמבקשות שלום .  חברות שדורשות טיהור אתני אינן מבקשות שלום ",  אמר נתניהו .  

ח"כ עודה על סרטון  " הטיהור האתני ":   " נתניהו משכתב את ההיסטוריה "
 יו"ר הרשימה המשותפת הגיב לטענות ראש הממשלה בנוגע להתנחלויות ,  וטען כי הוא  " הלך צעד נוסף בבניית מציאות מדומיינת ".  לדבריו , " אף אחד כבר לא יאמין לו בראיונות בחו"ל ".  הרצוג : " האמירות מוחקות את חזון שתי המדינות "
 
