ריבלין על אסון הכרמל : " הזנחנו והפקרנו במשך 63 שנים "
 יו"ר הכנסת מתח ביקורת חריפה על התנהלות המדינה בהיערכותה לאסונות טבע ,  במהלך טקס במלאת שנה לאסון .  לבני משפחות הנספים אמר : " אתם למדתם מהו מחירה היקר של השאננות "
  ( צילום :  דניאל בוק ,  עריכה :  יאיר דניאל )   
" הזנחנו והפקרנו חזית אחת מסוכנת במשך 63 שנים "   כך אמר בצהריים  ( שני )  יו"ר הכנסת ,  ראובן  ( רובי )  ריבלין ,  במהלך טקס במלאת שנה לשריפה בכרמל ,  בה נספו 44 בני אדם .  ריבלין מתח ביקורת חריפה על היערכות המדינה לאסון ,  ואמר כי  " כבר 63 שנים שאנו נערכים לכל אויב בצבא טילים מערכות מתקדמות ,  ואולם חזית אחת ,  מסוכנת לא פחות ,  הזנחנו .  כשלנו בהיערכות ולו הבסיסית מצד איתני הטבע .  מדינת ישראל המנהלת סדר יום ביטחוני מורכב בתושייה אומץ וחוכמה ,  הבטוחה בעצמתה הצבאית נתפסה לפני שנה בלהבות האש ללא מוכנות עם מערך כבאות לקוי  כבאיות ישנות ומעטות ,  מחסור בכוח אדם ,  ללא תכנית ותרגול להתמודדות עם אסון טבע בממדים אלה ".  
ריבלין פנה לבני המשפחות ואמר כי  " אתם למדתם מהו מחיר כבד ,  הכבד מכל  מחירה היקר של השאננות .  אני יודע שהכאב והעוול בוער בקרבכם .  אתם דורשים צדק ולא עריפת ראשים אקראית .  אנו לא נצא ידי חובת אהוביכם אלא רק על ידי תפיסת אשמים ותלייתם .  עלינו לתרגם הכעס לעריכת רפורמה מקיפה להתגוננות מול אסונות טבע והתקפות על העורף  רפורמה עליה הצביעה בעבר ועדת וינוגרד ".   
" עברתם שנה של ייסורים ויגון ",  פנה ראש הממשלה לבני משפחות הנספים , " ימים ולילות של כאב ואבדן ,  אבל כבד מנשוא על יקיריכם שנלכדו באש .  כל העם ראה את הלהבות האדירות ,  וכל העם כאב את כאבכם ".  הוא המשיך ואמר כי  " אני יודע שלעולם לא תהיה לכם נחמה שלמה ,  אבל נחמה חלקית אפשר למצוא במורשת המופת והגבורה שהותירו אחריהם הנספים ,  ברוח ההתנדבות והמסירות העצומה שהפגינו אל מול האש בצאתם להציל חיים ".  
" בדרכי לכאן ",  המשיך נתניהו , " ראיתי שבין העצים המפויחים והשחורים פורצים להם גבעולים ,  שיחים ירוקים .  עצים חדשים .  מאז האסון נולדו תשעה תינוקות ליקיריכם שנספו ,  ואני נפעם מתעצומות הנפש שלכן ,  האימהות ,  ושלכם בני המשפחות בגידול הילדים .  אני יודע שהם ימשיכו את מורשת הוריהם ".  
בטרם הטקס ,  נרשמה מחלוקת חריפה בין המשפחות השכולות של הנספים באסון הכרמל ,  על רקע הגעתו של שר הפנים ,  אלי ישי ,  לטקס . " לצערי המשפחות השכולות שמונעות מעצמן מלהגיע עוסקות במי אשם יותר או פחות ",  אמר הבוקר דני רוזן ,  בן זוגה של תת-ניצב אהובה תומר שנספתה באסון ,  בראיון לגלי צה"ל . " יותר חשוב להפיק את הלקחים ,  וזה גם מה שאמרתי לשר ישי .  צר לי שבגלל טענות נקודתיות המשפחות מחרימות ולא יגיעו לטקס ".  הוא הוסיף כי יש לו טענות על אחריותו המיניסטריאלית של ישי ,  כמי שאחראי על נושא כיבוי האש במדינה ,  אך הוא מקווה כי יעלה בידיו להוכיח את פועלו בנושא .
 על רקע הפגישה שנערכה אמש בינו לבין ישי ,  אמר רוזן כי  " מצאתי לנכון לבקש ממנו לסגת מדבריו לא לבוא .  זה נכון וראוי שיכבד את המעמד בנוכחותו ".  עוד הוסיף רוזן כי  " הגיע הזמן להפסיק לחפש אשמים ולהתמקד בהנצחה ". 
שנה לאסון הכרמל - סיקור מיוחד בוואלה ! לאחר הביקורת :  נתניהו הודיע שישתתף בטקס אסון הכרמלשנה לאסון הכרמל :  מה שראיתי אין לתאר במיליםבחלוף שנה :  חוזרים אל התמונות מאסון הכרמל 

ריבלין על אסון הכרמל : " הזנחנו והפקרנו במשך 63 שנים "
 יו"ר הכנסת מתח ביקורת חריפה על התנהלות המדינה בהיערכותה לאסונות טבע ,  במהלך טקס במלאת שנה לאסון .  לבני משפחות הנספים אמר : " אתם למדתם מהו מחירה היקר של השאננות "
 
