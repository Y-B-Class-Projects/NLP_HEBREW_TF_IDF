היועמ"ש :  שלחנו את חומר החקירה לסנגורי רה"מ - שסירבו לקבלו
מנדלבליט השיב לפניית פרקליטי ראש הממשלה שביקשו לדחות את מועד השימוע בתיקי נתניהו בשל היקף החומר .  מנדלבליט : " משהועברה ליבת חומר החקירה לעיון באי כח רה"מ ,  עליהם לתאם מועד לשימוע עד ל-20 במאי ".  סנגורי נתניהו :  הניסיון למסור חד-צדדית את חומרי החקירה לא במקום 
" קיים קושי רב בטענה בדבר היקף חומרים גדול או בדבר הזמן הרב הדרוש ,  לאחר שבמשך תקופה ארוכה לא נאספו "" שליח מטעם היועמ"ש הגיע למשרדי הפרקליטים ,  אך שם סרבו לקבל את מכתבו של היועמ"ש ואת חומר החקירה שצורף לו "" עליכם לתאם מועד לקיום השימוע עד ליום 20.5.19 "  
היועץ המשפטי לממשלה אביחי מנדלבליט השיב הבוקר  ( ראשון )  לפניית פרקליטי ראש הממשלה מערב יום הזיכרון לחללי צה"ל ,  על מנת לדחות את מועד השימוע שייערך לראש הממשלה בנימין נתניהו בתיקיו ,  זאת בשל היקף חומר החקירה המצריך לדבריהם זמן היערכות נוסף .  בהודעה שפרסם מנדלבליט ,  הוא שלל את נימוקי הפרקליטים ,  והצהיר כי לרשותם עומד עוד שבוע לתיאום מועד .  במשרד המשפטים הוסיפו כי היועץ  " ישקול את צעדיו בהתאם ". 
בתשובתו הבהיר מנדלבליט כי הוא רואה חשיבות רבה בקיום הליך השימוע ,  וכי  " בכוונתו לקיימו בלב פתוח ובנפש חפצה ".  עם זאת מנדלבליט שלל את נימוקי בקשת הפרקליטים לשינוי לוח הזמנים לקיום השימוע ,  באופן התואם את הערכתם בנוגע לזמן הדרוש להיערכות לשימוע . " קיים קושי רב בטענה בדבר היקף חומרים גדול או בדבר הזמן הרב הדרוש ,  שעה שהיא נטענת ממי שבחר משך תקופה כל כך ארוכה שלא לקבל את חומר החקירה ולהתחיל לעיין בו ",  טען מנדלבליט .
 לקריאה נוספת:פרקליטי נתניהו :  מבקשים עוד זמן לקיום השימועליהנות מכל העולמות :  נתניהו מקווה שמנדלבליט ימצמץ ראשוןמנדלבליט מבהיר לפרקליטי נתניהו :  השימוע לא יידחה ויתקיים ביולי  
" מובן כי הסנגורים רשאים לבקש בקשות שונות בקשר להליך השימוע ,  והדברים יישקלו לגופם בשים לב למכלול הנסיבות ,  כפי שנעשה על ידי התביעה הכללית כדבר שבשגרה ",  הבהיר מנדלבליט ,  שהדגיש כי לשם קידום ההליך הועתק עיקר חומר החקירה על גבי דיסקים וכוננים ניידים כדי להקל בהתמצאות בחומרים ולחסוך זמן בהעתקתם .  
מנדלבליט הוסיף כי עיקר החומר ,  שכבר הועבר לשאר החשודים ,  צורף למכתב התשובה שהועבר לפרקליטי ראש הממשלה .  הוא ציין כי במהלך היום הגיע שליח מטעם משרד היועץ המשפטי לממשלה לעורך דינו של נתניהו ,  נבות תל-צור ,  אך במשרד סרבו לקבל את מכתבו של היועמ"ש ואת חומר החקירה שצורף לו . " לאור כל האמור ,  ומשהועברה ליבת חומר החקירה לעיון באי כח ראש הממשלה כאמור ,  נתבקשו האחרונים לתאם מועד לקיום השימוע עד ליום 20.5.19 ",  כתב היועץ המשפטי לממשלה במכתבו .  
פרקליטיו של ראש הממשלה נתניהו השיבו במכתב ליועמ"ש ומסרו כי לא קיבלו לידיהם את חומרי החקירה . " היום התייצב שליח שהתיימר למסור את חומרי החקירה באופן חד-צדדי ".  בהודעה נמסר כי בהעדרו של ע"ד תל צור מהמשרד ,  החליט השליח שלא להשאיר במקום את המדיה הדיגיטלית עם חומרי החקירה .
 עוד כתב עו"ד תל צור כי  " הניסיון למסור חד-צדדית את חומרי החקירה למרות שמשרדו לא קיבל על עצמו את האחריות להליך שימוע ,  איננו במקום ". 
מנגד ,  גורמים במשרד המשפטים מכחישים את טענת עו"ד תל צור ,  לפיה השליח מהפרקליטות הונחה למסור את החומרים אליו בלבד ,  ומכיוון שלא היה במשרד ,  סירב להשאירם שם .  לדברי אותם גורמים ,  השליח הונחה למסור את החומר לתל צור או למזכירתו .  הוא הגיע למזכירה ,  שהתקשרה בפניו לעורך דין תל צור - והוא הנחה אותה לסרב לקבל לידיה את החומרים .  על פי אותם גורמים ,  בשיחת הטלפון המזכירה הקריאה לתל צור את המכתב מהיועמ"ש ,  ולאחר מכן הוא סירב לקבל את חומרי החקירה .  
מנדלבליט עצמו טס הבוקר לביקור עבודה של שבוע ביפן .  במהלך הביקור הוא צפוי להיפגש עם בכירים במערכת המשפט היפנית ,  ולדון בין היתר בשיתופי פעולה משפטיים בין המדינות .
 סנגוריהם של שאר החשודים כבר אספו את חומרי החקירה ,  אולם באי כוחו של ראש הממשלה בנימין נתניהו מסרבים לעשות זאת עד שיסדיר מולם את תשלום שכרם .  ביום שישי הודיעו סנגורי נתניהו למנדלבליט כי ברצונם לנצל את זכותם לקיים שימוע לפני הגשת כתב האישום .  עם זאת ,  הם טענו כי הזמן שהוקצב לכך - עד 10 ביולי - אינו סביר לאור היקף חומרי החקירה בתיקים ,  ולא יאפשר להם להיערך כראוי .  הם ביקשו לקבוע לוח זמנים חדש .
 מנדלבליט הודיע על החלטתו להעמיד לדין את נתניהו ,  בכפוף לשימוע ,  בעבירות שוחד ומרמה והפרת אמונים בתיקים 4000 ,  2000 ו-1000 כבר בחודש מרץ .  ראש הממשלה ביקש אז ,  באמצעות סנגוריו ,  לדחות את מסירת חומרי החקירה בתיקים עד לאחר הבחירות מחשש שיודלפו ויריביו הפוליטיים יעשו בהם שימוש נגדו .
  ( עדכון ראשון :  11:15 )  

היועמ"ש :  שלחנו את חומר החקירה לסנגורי רה"מ - שסירבו לקבלו
מנדלבליט השיב לפניית פרקליטי ראש הממשלה שביקשו לדחות את מועד השימוע בתיקי נתניהו בשל היקף החומר .  מנדלבליט : " משהועברה ליבת חומר החקירה לעיון באי כח רה"מ ,  עליהם לתאם מועד לשימוע עד ל-20 במאי ".  סנגורי נתניהו :  הניסיון למסור חד-צדדית את חומרי החקירה לא במקום

