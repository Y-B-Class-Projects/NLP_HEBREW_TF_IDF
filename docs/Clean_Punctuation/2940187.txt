בני משפחות קורבנות הטרור :  גירוש משפחות מחבלים - יוזמה מבורכת
קרוביהם של הנרצחים בפיגועים בחודשים האחרונים התייחסו ליוזמה של נתניהו לגרש משפחות מחבלים לרצועת עזה . " חיי השתנו .  מקומן לא פה ",  אמרה נעה ליטמן ,  שבעלה ובנה נרצחו בפיגוע ליד עתניאל
 ( שרים תקפו את עמדת היועמ"ש סביב גירוש משפחות מחבלים ,  השבוע )  
בני משפחותיהם של נרצחים באירועי הטרור בחודשים האחרונים ברכו היום  ( רביעי )  על קידום היוזמה לגירוש משפחות מחבלים לרצועת עזה על ידי ראש הממשלה בנימין נתניהו . " המקום של המשפחות הוא לא פה ",  אמרה נעה ליטמן ,  שבעלה יעקב ובנה נתנאל נרצחו בפיגוע ירי ליד עתניאל . " אני שמחה שנתניהו הולך על המהלך הזה שביקשנו ונשמח עוד יותר אם הם יגורשו לעזה .  חיי השתנו מאז שהמחבל רצח את בעלי והבן שלי ,  צריך להעניש אותו וכל משפחתו על כך ".  ליטמן גם התייחסה לעמדתו של היועץ המשפטי לממשלה אביחי מנדלבליט ,  לפיה הדין הבינלאומי לא מאפשר מהלך של גירוש משפחות מחבלים : " אני מתפללת שהמהלך יעבור אבל מכיוון שאני לא פוליטיקאית ,  אני לא יודעת לומר מי ישבור את מי ".  
אליעזר רוזנפלד ,  אביו של מלאכי שנורה למוות בפיגוע בשומרון ,  ברך על היוזמה . " חייבים להיות אמצעים של הרתעה וענישה קולקטיבית עד שהאויב יבין שהוא ישלם מחיר יקר על רציחות וניסיונות רצח ",  אמר . " עם ישראל לא יכול ללכת בפחד ברחובות מדינתו וארצו ".  רוזנפלד טען כי הוא לא בטוח שמהלך לגירוש משפחות המחבלים יפסיק את הטרור ,  אך  " צריך לנסות כל צורת ענישה כי לדבר איתם זה לא יעזור ". 

בני משפחות קורבנות הטרור :  גירוש משפחות מחבלים - יוזמה מבורכת
קרוביהם של הנרצחים בפיגועים בחודשים האחרונים התייחסו ליוזמה של נתניהו לגרש משפחות מחבלים לרצועת עזה . " חיי השתנו .  מקומן לא פה ",  אמרה נעה ליטמן ,  שבעלה ובנה נרצחו בפיגוע ליד עתניאל

