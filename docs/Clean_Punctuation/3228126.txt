הברחות נשק וחדירת צוללנים :  האתגר של חיל הים בהגדלת שטח הדיג ברצועה
ההחלטה להרחיב את אזור הדיג בחופי עזה תחייב את צה"ל להרחיב את היקף כלי השיט כדי להגן על המים הטריטוריאליים של ישראל ולמנוע הברחות ממצרים .  בשלב הראשון יופעלו ספינות טילים במקביל לכלי הבט"ש .  במערכת הביטחון חוששים שההקלות לא יספיקו לחמאס
מטח הרקטות מרצועת עזה לשטח ישראל במוצאי שבת התפרש במערכת הביטחון כתגובה להרג פלסטינים סמוך לגדר המערכת במהלך סוף השבוע ,  אך גם כדי להבהיר :  אם חמאס לא יקבל הטבות - יימשך טפטוף הרקטות והטרור בגבול .
 במערכת הביטחון ובדרג המדיני התייעצו על צעדים שירגיעו את חמאס וייראו בעיניו כ"פרס "  כדי שלא לגרור את האזור להסלמה .  ראשי מערכת הביטחון העלו כמה הצעות לפני שהוחלט לבסוף כי הגדלת מרחב הדיג נראית כסבירה ביותר מבין ההקלות שאותן הציע בין היתר מתאם פעולות הממשלה בשטחים .
 עוד בוואלה !  NEWS:דנ"א ,  שיחות חשודות וסתירות :  תמונת הראיות המלאה בפרשת הטרור היהודימטען צינור מחובר לצרור בלונים אותר בשדרות ;  אין נפגעים ונזקבית המשפט קבע :  נשים שמקבלות קצבת מזונות - זכאיות לדיור ציבורי 
לאחר סבב התייעצויות ,  ושקילת חוות דעת ראשי מערכת הביטחון ,  ביקש מפקד חיל הים אלוף אלי שרביט להציג באופן אישי את השלכות ההחלטה לראש הממשלה ,  המשמש בחודשים האחרונים גם כשר הביטחון .  עם זאת ,  הפגישה לא שינתה את ההחלטה .  
גורמים המצויים בתהליך העריכו כי חיל הים לא נעמד על  " הרגליים האחוריות "  כדי להתנגד להחלטה ,  וקצינים בכירים במטה הכללי  " לא דפקו על השולחן ".  בצה"ל בחודשים האחרונים להתנגד להחלטות כבדות משקל של הדרג המדיני ,  בהיעדר גיבוי משר הביטחון ,  מאחר שראש הממשלה הוא שמחזיק בתפקיד .  
על פי ההחלטה ,  שעליה הודיע הבוקר מתאם פעולות הממשלה בשטחים  ( מתפ"ש )  ,  האזור המותר לדיג מול חופי רצועת עזה יורחב לטווח של עד 15 מייל .  ממתפ"ש נמסר כי בצה"ל לא יאפשרו חריגה מהטווחים שסוכמו ,  וכל חריגה תטופל בהתאם על ידי כוחות הביטחון .
 במערכת הביטחון חוששים כי ההחלטה על הרחבת הדיג ,  שמחייבת את הגדלת הסד"כ  ( סדר הכוחות )  במרחב חיל הים ,  לא תספיק לחמאס ,  והוא עלול לנצל את המצב הרגיש כדי לדרוש הטבות נוספות שיוצגו לציבור הפלסטיני כהישג משמעותי .  ההחלטה תיאלץ את חיל הים להרחיב את היקף כלי השיט מול חופי עזה ,  כאשר בשלב הראשון יופעלו ספינות טילים במקביל לכלי הבט"ש  ( ביטחון שוטף )  .  
האתגרים המובילים מול חופי רצועת עזה בזירה הימית יהיו הגנה על אסדת הגז וכן הגנה מפני חדירה של צוללני כוח נוח'בה מהזרוע הצבאית של חמאס לשטח מדינת ישראל ,  כמו בחוף זיקים בשנת 2014 ,  במהלך מבצע צוק איתן .  אתגרים מובילים נוספים הם הברחות מסיני לרצועת עזה וחריגות קבועות של כלי שיט פלסטינים .  
מאחורי חלק מאותם כלי שיט עומדים דייגים שרוצים להגדיל את מרחב הדיג בניגוד לסיכום בין הצדדים ,  וחלקם פועל בשליחות חמאס לאסוף מודיעין ,  לבחינת דרכי הפעולה ,  להתשת את כוחות הביטחון השוטף או למניעת קשב מדויק מצדם על כל הגזרה .  
מדובר צה"ל נמסר כי  " צה"ל שיקף את כל המשמעויות המבצעיות הכרוכות בסוגיית הרחבת הדיג .  צה"ל ,  ובתוכו זרוע הים ,  ערוכים ומחויבים למשימת ההגנה במרחב הימי ועושים זאת במגוון דרכים ". 
לדברי גורם ביטחון , " ההרחבה אינה הגדלה שחלה על כל השטח הימי של רצועת עזה ,  כך שגם במרחב הדייג המורחב נשמר השטח הסטרילי סביב אסדת הגז ,  ואין בה כדי לפגוע ביכולת צה"ל להגן עליה למול התרחישים השונים ".  

הברחות נשק וחדירת צוללנים :  האתגר של חיל הים בהגדלת שטח הדיג ברצועה
ההחלטה להרחיב את אזור הדיג בחופי עזה תחייב את צה"ל להרחיב את היקף כלי השיט כדי להגן על המים הטריטוריאליים של ישראל ולמנוע הברחות ממצרים .  בשלב הראשון יופעלו ספינות טילים במקביל לכלי הבט"ש .  במערכת הביטחון חוששים שההקלות לא יספיקו לחמאס

