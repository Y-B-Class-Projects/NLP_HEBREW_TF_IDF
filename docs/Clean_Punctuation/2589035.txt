נתניהו : " נכון למצות את ההזדמנות להפסקת אש מתמשכת "
 עם כניסת הפסקת האש לתוקף וסיום מבצע  " עמוד ענן ",  הכריז ראש הממשלה כי  " הפעלנו עוצמה צבאית תוך שיקול דעת מדיני ".  השר ברק הבהיר : " החמאס אחראי לבלימת הירי "
 ראש הממשלה ,  בנימין נתניהו ,  נשא הערב  ( רביעי )  דברים בעקבות הפסקת האש בין חמאס לישראל וסיומו של מבצע  " עמוד ענן ".   " עכשיו נכון למצות את ההזדמנות להפסקת אש מתמשכת ",  הכריז נתניהו ,  והוסיף : " הפעלנו עוצמה צבאית תוך שיקול דעת מדיני ". 
מבצע  " עמוד ענן "  - עדכונים אחרוניםארבעה חיילים נפצעו מנפילה במועצה האזורית אשכולהכוננות במרכז הוסרה ,  הופסקו הסריקות אחר המחבלמאות בהלווית החייל : " אין אחד בפלוגה שלא בכה " 
" החלטנו לפתוח במבצע לאחר התקפות טרור מעזה שבוצעו בתדירות גוברת והולכת בחודשים האחרונים .  הודעתי שנגיב בעוצמה להתקפות הללו במועד שנבחר ,  שנגבה מחיר יקר מארגוני הטרור .  הם חשבו שנימנע מפעולה תקיפה נגדם .  הם טעו ",  אמר נתניהו בהצהרה שנשא .  
בהתייחסו להישגי המבצע אמר נתניהו : " פגענו במפקדים בכירים ,  השמדנו אלפי רקטות לדרום ואת רוב אלה שכוונו למרכז והרסנו מתקני שליטה של חמאס ".  ראש הממשלה ציין כי המהלכים נעשו תוך כדי תמיכה איתנה מהגורמים המובילים בהנהגה הבינלאומית .  ראש הממשלה הודה לנשיא ארה"ב ,  ברק אובמה , " על תמיכתו הבלתי מסויגת בפעולה ובזכות להגן על עצמה וכן במערכות כיפת ברזל ",  ולמזכירת המדינה של ארה"ב ,  הילארי קלינטון ,  וכן הביע הערכה למאמצי מצרים .  
על שיחתו עם אובמה אמר נתניהו כי הוא הסכים עמו  " שכדאי להעניק הזדמנות להפסקת האש כדי להרגיע המצב ולאפשר לאזרחים לחזור לחיים .  עם זאת ,  מובן מאליו שישראל לא יכולה לשבת בחיבוק ידיים מול התעצמות הטרור .  סיכמתי עם אובמה שנפעל יחד נגד ההברחות נשק טרור ,  שרובו ככולו מאירן .  מיום הקמתה עמדה ישראל מולך אתגרים מורכבים .  בשנים האחרונות המורכבות גברה מאוד .  בתנאים אלה נדרשים אנו לנווט את הספינה בתבונה ובאחריות ,  כשלוקחים את כלל השיקולים .  כך נוהגת ממשלה אחראית וכך גם הפעם ".  
ראש הממשלה אמר כי יש אזרחים שמצפים לתגובה חריפה יותר ,  וציין כי ייתכן שנידרש לכך . " כראש ממשלה מוטלת עליי לשמור על בטחוננו .  כך נהגתי וכך אמשיך לנהוג ",  הוסיף .  ראש הממשלה הביע תנחומיו למשפחות ההרוגים במהלך המבצע ,  והודה לשרים ולכוחות הביטחון . " מעל הכל ,  אני מצדיע לכם אזרחי ישראל .  יש לנו צבא חזק עם חזק .  אני גאה להיות ראש הממשלה שלכם ",  סיכם נתניהו .  
גם שר הביטחון ,  אהוד ברק ,  נשא דברים ואמר כי מטרות המבצע הושגו במלואן . " החמאס והג'יהאד קיבלו מהלומה כואבת ,  ג'עברי ומפקדים בכירים רבים בארגוני הטרור נהרגו .  סך הכל מעל ל-130 ומעל 900 פצועים .  מעל 1,300 תקיפות של חיל האוויר .  בורות שיגור הטילים ,  רקטות הפאג'ר ,  תשתיות הייצור והכטב"מים ,  מתקני החמאס שהם גם מתקני השלטון ממשרדו של ראש הממשלה ,  דרך הבנקים ,  משרד הפנים ,  המשרד לביטחון פנים ועוד מטרות רבות ".  ברק ציין כי החמאס אחראי לבלימת הירי ,  וקרא לאזרחי ישראל לשמור על דריכות למקרה שהירי ימשך ,  גם אם בהיקף קטן יותר למרות הפסקת האש .  ברק הודה בדבריו לראש המוסד ,  תמיר פרדו .  זאת ,  לאחר שאנשי הארגון הם אלה שניהלו את המגעים להשגת הסכם הפסקת האש .
 שר החוץ ,  אביגדור ליברמן ,  התייחס בדבריו לפן המדיני ,  טען כי הושגו המטרות כפי שתוכננו ,  ושיבח את הפעילות ההסברתית . " נעשתה עבודה מתואמת בין כל הגופים ,  גם בחזיתות האחרות .  ניהלנו מערכת תלת ממדית .  כל הדיבורים על בידוד בינלאומי  עשינו עבודה מצוינת וכל הסיפורים הם בגדר אגדות .  חשוב לציין את התנהלות אזרחי ישראל  אם יש גיבורים אמיתיים זה הם ,  התנהגו אמיץ ואחראי והיו מוכנים לסבול לשבת במקלטים ,  לתת מלוא הגיבוי לממשלה ולכוחות הביטחון ".  ליברמן התייחס לנשיא מצרים ואמר : " מורסי בהחלט מגיעה לו מילת תודה עם כל ההסתייגויות והביקורת .  הייתה הבנה לכל האילוצים ויכולותו לקחת החלטות אחראיות ומושכלות .  אני מקווה שזה מסמל שיתוף פעולה קונסטטוקטיבי עתידי עם העולם ועם מצרים ".  
עוד קודם להצהרות הודיעה לשכת ראש הממשלה כי נתניהו שוחח הערב עם נשיא ארה"ב ו"נענה להמלצתו להעניק סיכוי להצעת מצרים להפסקת אש ,  ובכך לתת הזדמנות לייצוב המצב והרגעתו בטרם יהיה צורך להפעיל עוצמה רבה יותר ".  בלשכתו אמרו כי  " ראש הממשלה הביע את הערכתו העמוקה לנשיא ארה"ב על תמיכתו בישראל במהלך המבצע ועל תרומתו למערכת כיפת ברזל .  ראש הממשלה חזר והדגיש שישראל תנקוט בכל הצעדים הדרושים להגן על אזרחי ישראל ".  
הפסקת האש נכנסה לתוקפה לאחר ששר החוץ המצרי ,  מוחמד כאמל עמרו ,  הודיעה רשמית על ההסכמה במסיבת עיתונאים משותפת בקהיר עם מזכירת המדינה של ארה"ב .  קלינטון הודתה בדבריה במסיבת העיתונאים לנשיא מצרים ואמרה : " זהו רגע קריטי לאזור ,  הממשלה במצרים לוקחת על עצמה את האחריות והמנהיגות באזור ,  ממשיכה את המסורת של המדינה הזו כאבן פינה חשובה באזור הזה לשלום וליציבות .  ארה"ב מברכת על ההסכמה להפסקת אש הדדית באזור ".   
" ארה"ב תפעל לשפר את תנאי החיים של אנשי עזה ולשפר את הביטחון של אזרחי ישראל ",  הוסיפה קלינטון . " כפי שאמרתי בפגישה היום עם הנשיא מורסי ,  וגם עם ראש הממשלה נתניהו ,  אין חלופה לשלום צודק וכולל .  כעת כשהושגה הפסקת אש ,  אני מצפה לפעול יחד עם שר החוץ המצרי כדי לקדם את היוזמה הזאת ".  
השר המצרי הדגיש כי  " מצרים השקיעה מאמצים אדירים כדי להגיע להפסקת אש ,  ניהלה מגעים עם כל הגורמים הפלסטינים והישראלים הנוגעים בדבר .  במקביל ,  היינו בקשר עם ארה"ב ,  ובסופו של דבר המגעים הובילו להבנות של הפסקת אש ולהשבת הרגיעה בעזה ".  השר גם הביע בדבריו את מחויבותה ההיסטורית של מצרים לסוגיה הפלסטינית ולצורך למצוא פתרון לאותה סוגייה .  
גורם ביטחוני בכיר התייחס למהלך ואמר כי  " יש הכרזה על הפסקת אש והיא מחייבת את שני הצדדים .  ההכרזה תבחן על ידי מעשים בשטח .  אנחנו מעריכים שלהפסקת האש יהיו חריגות וניסיון של ארגונים שונים לומר את המילה האחרונה ".  לדבריו ,  המבחן האמיתי יהיה של חמאס בהפגנת שליטה ברצועת עזה . " אם יהיה ניסיון לפגוע באזרחים או חיילים צה"ל לא יתבונן מהצד ויסכל כוונות ". 
גורם מדיני ציין כי  " המתווה הוא מתווה דו שלבי ,  קודם כל הפסקת אש ,  אחר כך נמשיך לדון על פרטים נוספים עם המצרים והאמריקאים ,  לקראת פתרון ארוך טווח ".  כמו כן ,  הוסיף הגורם : " עד אז - שקט ייענה בשקט .  ישראל קיבלה ערבויות ביטחוניות מארה"ב בנוגע להברחות הנשק לעזה .  הנשיא אובמה הבטיח לממן סוללות נוספות של מערכת כיפת ברזל ".  
בצד הפלסטיני ,  אמר סגן ראש הלשכה המדינית של חמאס ,  מוסא אבו מרזוק ,  בעקבות גיבוש הפסקת האש כי ההסכם כולל את הסעיפים הללו :  הפסקה של החיסולים על ידי ישראל ,  הפסקת ירי הטילים והטמנת המטענים על ידי הארגונים בעזה ,  הפסקת הפלישות הישראליות לעזה ,  פתיחת המעברים ומתן אפשרות תנועה לאנשים ולסחורות ,  ומתן הרשאה לדייגים לנוע בחופשיות במי עזה . " האויב הישראלי נכנע לדרישות של פלגי ההתנגדות ",  הוסיף אבו מרזוק .  מקור מצרי אישר כי ההסכם כולל הפסקה של החיסולים והפלישות מצד ישראל ,  וכן מתן הקלות תנועה לפלסטינים במעברים בחלוף מספר חודשים מרגע כניסת הפסקת האש לתוקף .
 עדכון ראשון :  19:17 

נתניהו : " נכון למצות את ההזדמנות להפסקת אש מתמשכת "
 עם כניסת הפסקת האש לתוקף וסיום מבצע  " עמוד ענן ",  הכריז ראש הממשלה כי  " הפעלנו עוצמה צבאית תוך שיקול דעת מדיני ".  השר ברק הבהיר : " החמאס אחראי לבלימת הירי "
 
