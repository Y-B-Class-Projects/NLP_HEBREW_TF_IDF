נתניהו תקף את נאום אבו מאזן : " מכחיש שואה נשאר מכחיש שואה "
 ראש הממשלה הגיב לנאומו של יו"ר הרשות שבו טען כי השמדת היהודים באירופה התרחשה עקב התנהגותם ,  ולא עקב אנטישמיות . " הוא שוב מדקלם ססמאות אנטישמיות בזויות ",  אמר נתניהו .  האיחוד האירופי גינה גם כן : " הרטוריקה של אבו מאזן משרתת את מתנגדי השלום .  אין שום הצדקה לשואה "
 ראש הממשלה בנימין נתניהו הגיב היום  ( רביעי )  לנאומו של יו"ר הרשות הפלסטינית אבו מאזן ברמאללה שלשום ,  אותו נשא בכינוס המועצה הלאומית הפלסטינית ,  ובו טען כי השואה התרחשה עקב  " התנהגותם החברתית "  של יהודים ולא בגלל אנטישמיות . " אבו מאזן נשא עוד נאום אנטישמי ",  מסר נתניהו . " בשיא של בורות וחוצפה ,  הוא טען שיהודי אירופה נרדפו ונרצחו לא בשל היותם יהודים ,  אלא מפני שעסקו בהלוואות בריבית ".  
לדבריו , " אבו מאזן שוב מדקלם את הססמאות האנטישמיות הבזויות ביותר .  כנראה שמכחיש שואה נשאר מכחיש שואה .  אני קורא לקהילה הבינלאומית לגנות את האנטישמיות החמורה של אבו מאזן ,  שהגיע זמנה לחלוף מן העולם ". 
בנאומו טען יו"ר הרשות כי ליהודים אין זיקה לארץ ישראל ,  והאשים את ישראל בהרג 2,027 ילדים פלסטינים ב-17 השנים האחרונות .  הוא אף איים לפנות לבית הדין הבינלאומי נגד ישראל .  בסוגיית התיווך האמריקני בין הרשות הפלסטינית לישראל הוסיף אבו מאזן כי  " עסקת השלום "  שמקדם הנשיא דונלד טראמפ תחסל את התהליך המדיני וכי רמאללה לא תסכים שארצות הברית תהיה מתווך בלעדי .  עם זאת ,  טען כי  " הדרך היחידה להביע דעה ולהיאבק בכיבוש היא דרך מאבק עממי בדרכי שלום ". 
עוד בוואלה !  NEWSגינוי אמריקני לנאום אבו מאזן : " לא ניתן לכונן שלום על בסיס דבריו"שליח טראמפ למזה"ת על דברי אבו מאזן : " רטוריקה של שנאה"אבו מאזן : " שגריר ארה"ב בישראל - בן כלב ";  פרידמן : " אנטישמיות "  
האיחוד האירופי גינה גם כן את דבריו של יו"ר הרשות הפלסטינית . " דבריו של אבו מאזן בלתי מקובלים ,  רטוריקה מעין זו משחקת לידיו של מי שאינו חפץ בפתרון שתי המדינות ,  פתרון שאבו מאזן התחייב לו פעם אחר פעם ",  נמסר בהודעת האיחוד .  
עוד נכתב ,  כי  " אנטישמיות אינה מאיימת רק על יהודים ,  אלא על יסודות הערכים הליברליים בחברה שלנו .  האיחוד האירופי נותר מחויב להילחם בכל סוג של אנטישמיות ובכל ניסיון לסלוח או להצדיק את השואה ".  
גם במשרד החוץ גינו את נאומו של יו"ר הרשות . " אבו מאזן התבטא באופן שלא ניתן לתארו אלא כאנטישמי וכהכחשת שואה ,  בהאשימו את היהודים בשואתם ובהשמדתם ,  תוך שימוש בסטריאוטיפים והאשמות הלקוחות מהלקסיקון של האנטישמיות הקלאסית ",  נמסר . " הדעת אינה סובלת מנהיגות לאומית שזו הרוח המפעמת בה ,  וחבל שיו''ר הרשות חוזר שוב ושוב על אמירותיו האנטישמיות הקשות הבלתי נסבלות ". 
בתוך כך ,  גם שר החינוך נפתלי בנט הגיב לנאום ואמר כי  " אבו מאזן ספוג באנטישמיות ובגזענות מכף רגלו ועד ראשו ".  לדבריו , " הוא ממשיך את מסורת קודמיו ,  המופתי שהיה חבר של היטלר ,  וערפאת ,  רב-מרצחים של יהודים .  הוא מזרים את רעל האנטישמיות במוחות הדור הבא .  את השלום נביא מהשטח ,  לא דרך רשות מושחתת ואנטישמית ". 
השר לביטחון פנים גלעד ארדן גינה גם הוא את הנאום . " אנטישמי נשאר אנטישמי ",  אמר ארדן . " השבוע חזר אבו מאזן בפני המועצה הלאומית הפלסטינית על תרעלה אנטישמית שלא הייתה מביישת את יוזף גבלס ,  שר התעמולה של גרמניה הנאצית .  הנאום המתועב הזה מלמד אותנו דבר חשוב אחד :  הגיע הזמן שיו"ר הרשות הפלסטינית ירד בעצמו מעל במת ההיסטוריה .  הוא סיים את תפקידו .  עם כל יום שעובר ,  הגזענות של אבו מאזן תופחת לתעמולה אנטישמית רעילה ומתועבת .  שמו של יורש ערפאת ייזכר רק לצידם של הדיקטטורים שאת שמם הזכיר במסגרת הטפה דוחה ,  רדודה וחשוכה .  בינתיים ,  העם היהודי ימשיך לשגשג בארצו ובמדינתו העצמאית ".  
הגינויים מגיעים לאחר יציאתם של בכירים אמריקנים נגד הנאום אמש .  שליחו של נשיא ארצות הברית למזרח התיכון ג'ייסון גרינבלט קרא לגנות את הנאום והוסיף כי  " לא ניתן לכונן שלום "  על בסיס דבריו של אבו מאזן . " הדברים מאוד מצערים ומדאיגים ",  כתב גרינבלט בחשבון הטוויטר שלו .  
שגריר ארצות הברית בישראל דיוויד פרידמן תקף אף הוא את הנאום ואמר כי אבו מאזן  " הגיע לשפל חדש כשייחס את הטבח ביהודים לאורך השנים ל'התנהגותם בתחום גביית הריבית והבנקים' ".  בדברים שכתב בחשבון הטוויטר שלו הוסיף פרידמן כי  " כל מי שחושבים שישראל היא הגורם לכך שאין שלום צריכים לחשוב שנית ". 
גם האיחוד האירופי גינה את התבטאויות אבו-מאזן : " בנאום היו הערות לא מקובלות בנוגע לגורמים לשואה ולגיטמציה של ישראל .  רטוריקה מסוג זה תשחק לידי מי שאינו רוצה בפתרון של שתי מדינות ,  שאבו מאזן ציין כי הוא דוגל בו שוב ושוב ".  

נתניהו תקף את נאום אבו מאזן : " מכחיש שואה נשאר מכחיש שואה "
 ראש הממשלה הגיב לנאומו של יו"ר הרשות שבו טען כי השמדת היהודים באירופה התרחשה עקב התנהגותם ,  ולא עקב אנטישמיות . " הוא שוב מדקלם ססמאות אנטישמיות בזויות ",  אמר נתניהו .  האיחוד האירופי גינה גם כן : " הרטוריקה של אבו מאזן משרתת את מתנגדי השלום .  אין שום הצדקה לשואה "
 
