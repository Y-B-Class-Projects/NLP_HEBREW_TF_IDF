פרשת הצוללות :  שישה חשודים ,  בהם מקורב לנתניהו ,  עוכבו לחקירה
שישה חשודים עוכבו הבוקר לחקירה באזהרה בחשד לביצוע עבירות שוחד וקבלת דבר במרמה ,  במסגרת תיק 3000 ,  בו נבדקת עסקת רכישת צוללות מגרמניה .  המשטרה מסרה כי בעת התרחשות האירועים הנחקרים ,  עסקו חלק מהחשודים בתפקידי ציבור .  אחד החשודים הוא יועץ בכיר לראש הממשלה
מקורב לראש הממשלה בנימין נתניהו עוכב לחקירה הבוקר  ( שני )  בחשד למעורבות בפרשת הצוללות ,  יחד עם חמישה אנשים נוספים .  מהמשטרה נמסר כי במסגרת חקירה משותפת של משטרת ישראל ,  רשות המסים ,  הרשות לאיסור הלבנת הון ומימון טרור ,  ובליווי פרקליטות מיסוי וכלכלה ,  עוכבו החשודים לחקירה באזהרה בחשד לביצוע עבירות שוחד וקבלת דבר במרמה ,  עבירות מס על פי פקודת מס הכנסה וחוק מע"מ ,  וכן הלבנת הון ,  במסגרת פרשת הצוללות .
 המשטרה תבקש להאריך את מעצרם של חלק מהחשודים בבית המשפט בראשון לציון בצהריים ,  כשבין החשודים אחד מיועציו הקרובים של נתניהו ,  ומקורב נוסף ,  שהתמודד בעבר לתפקיד ביטחוני רגיש ,  אולם מינויו סוכל .  חשוד נוסף שעוכב מקושר לחברה הגרמנית שבונה את הספינות ,  ונחשב לדמות מרכזית בפרשה .  במשטרה אמרו כי גל המעצרים והעיכובים בוצע לפנות בוקר כדי למנוע שיבוש חקירה ותיאום גרסאות בין המעורבים .  
בזמן התרחשות האירועים ,  חלק מהחשודים המעורבים עובדי ציבור ,  ואילו אחרים פעלו במגזר הפרטי .  החקירה מתנהלת בלהב 433 ביחידה הארצית למאבק בפשיעה כלכלית ,  ומתבצעת  " בשיתוף פעולה מלא עם פקיד שומה חקירות תל אביב ברשות המסים ,  הרשות לאיסור הלבנת הון ומימון טרור ,  וכן בליווי ופיקוח של פרקליט המדינה ",  נמסר מהמשטרה .
 לפני כשבועיים אישרה המועצה לביטחון לאומי של גרמניה את עסקת המכירה של שלוש צוללות גרעיניות לישראל .  העסקה ,  בשווי מיליארד דולרים וחצי ,  הושלמה בצל טענות לשחיתות ,  לאחר שנחשף כי חברת הבת הישראלית של הספקית הגרמנית  " טיסנקרופ "  שכרה את עורך דינו הפרטי ובן דודו של נתניהו ,  דוד שמרון ,  לייצגה .
 לפני חמישה חודשים הפכה הבדיקה בעניין רכש כלי השיט מגרמניה ,  המכונה  " פרשה 3000 ",  לחקירה פלילית .  במסגרת החקירה נבדקים ההליכים לרכישת שלוש צוללות וארבע ספינות מהתאגיד הגרמני  " טיסנקרופ "  שנציגו בישראל ,  מיקי גנור ,  יוצג על ידי עו"ד שמרון .  ראש הממשלה אינו חשוד בעצמו ,  בשלב זה .  

פרשת הצוללות :  שישה חשודים ,  בהם מקורב לנתניהו ,  עוכבו לחקירה
שישה חשודים עוכבו הבוקר לחקירה באזהרה בחשד לביצוע עבירות שוחד וקבלת דבר במרמה ,  במסגרת תיק 3000 ,  בו נבדקת עסקת רכישת צוללות מגרמניה .  המשטרה מסרה כי בעת התרחשות האירועים הנחקרים ,  עסקו חלק מהחשודים בתפקידי ציבור .  אחד החשודים הוא יועץ בכיר לראש הממשלה

