 " תמיד אמרו שאני עלה התאנה - אז עלה התאנה נשר "
 בשיחה עם וואלה ברנז'ה מרגלית עומד בתוקף על כך שפוטר ללא כל מו"מ ,  ובתו שירה מאשימה את שרה נתניהו במהלך .  מנגד ,  גורמים ב"ישראל היום "  מתעקשים כי פיטוריו הם המשך ישיר לקו ההתייעלות של העורך הנכנס ביסמוט וכי  " רגב יצר חצר ביזנטית "
 
סתימת פיות או חלק מהליך התייעלות כולל - לא ברור מה הכריע יותר בפיטורים הלא ממש מפתיעים של הפרשן הבכיר דן מרגלית מ"ישראל היום ",  שהתרחשו מוקדם יותר היום .
 בשיחה עם וואלה ברנז'ה מרגלית עומד בתוקף על כך שפוטר ללא כל משא ומתן .  לדבריו ,  לא מדובר במהלך התייעלות שכן בעיתון לטענתו לא היו מוכנים שיישאר תמורת שכר מופחת . " בועז  ( ביסמוט ,  עורך העיתון - ד.ו )  אמר שזה על רקע כלכלי ואני שאלתי אם זה יפתור את הבעיה אם זה יהיה שכר מופחת - אז הוא ענה שלא .  ומזה הבנתי וגם אמרתי לו 'זה פוליטי' ",  לפי מרגלית .  
ההערכות הן כי פיטוריו של מרגלית ,  אשר זכה לגב של העורך הקודם עמוס רגב אשר סיים את עבודתו בעצמו ,  יסמלו קו מערכתי נוקשה יותר של נאמנות מוחלטת למשפחת נתניהו .  על כך אומר מרגלית לווואלה ברנז'ה כי  " תמיד אמרו שאני עלה התאנה - אז עלה התאנה נשר .  אני חושב שעמוס ומשפחת אדלסון מנעו את פיטורי ובועז לא ".  
לפי מרגלית ,  ראש הממשלה נתניהו התחיל לרצות בפיטוריו לפני כ-3-4 שנים כשהחל לנקוט בקו ביקורתי כלפיו .  לשאלה מה הוא הולך לעשות כרגע ,  מרגלית פסק : " אני מחפש עבודה בוואלה ".  
בין הראשונות לגונן על פיטורי אביה ולתמוך בגרסתו ,  הייתה שירה מרגלית ,  אשר בתגובה צייצה : " ‏משפ' נתניהו מינתה פיון בישראל היום - בועז ביסמוט מספק את הסחורה לשרה נתניהו שמזמן נשמעה צווחת שהיא דורשת לפטר את דן מרגלית .  אישה איומה ".  מרגלית הבת אגב ,  לא לבד .  גם דן רמז בגלצ כי רעיית רה"מ דרשה את פיטוריו : " אילו הייתי כותב 'ביבי גאון ושרה התנהגה נפלא עם טראמפ' ,  לא היו מפטרים אותי ",  אמר .
 בן זוגה של מרגלית ויו"ר משרד הפרסום מקאן אריקסון אילן שילוח צייץ גם הוא בנושא וטען כי  " ‏דן מרגלית פוטר מ"ישראל היום ":   " פרנסתי נפלה על הגנת חופש הדיבור "  תהליך הטיהור של שרה וביבי ממשיך ".  
עם זאת ,  גורמים בישראל היום מתעקשים כי פיטוריו של מרגלית הם המשך ישיר לקו ההתייעלות של העיתון .  לדברי גורם בחינמון ,  מרגלית נחשב לאחד מבעלי המשכורות הגבוהות ביותר במערכת וודווקא המשבצת של  " עלה התאנה ",  הוותק והמעמד כבכיר הפרשנים שלו ,  העניקו לו סף דרישות גבוה - שכובד במשך שנים .  
לדברי אותו גורם , " בזמן כהונתו של רגב ,  נוצרה בעיתון חצר ביזנטית של מקורבים שנהנו ממשכורות עתק ותנאים שלא הולמים את השוק .  שבזמן שחסכו על מוניות של עובדים זוטרים ,  הם שלשלו לכיסם הון תועפות ".  לפי אותו גורם ,  חברת הייעוץ ששכר העיתון המליצה ראשית ליישר קו בנושא זה ,  ומרגלית לא שונה מסגן העורך אהרון לפידות אשר כפי שפורסם בשבוע שעבר בוואלה ברנז'ה ,  מצא אף הוא את דרכו החוצה .
 בישראל היום סירבו להגיב לדברים . 

" תמיד אמרו שאני עלה התאנה - אז עלה התאנה נשר "
 בשיחה עם וואלה ברנז'ה מרגלית עומד בתוקף על כך שפוטר ללא כל מו"מ ,  ובתו שירה מאשימה את שרה נתניהו במהלך .  מנגד ,  גורמים ב"ישראל היום "  מתעקשים כי פיטוריו הם המשך ישיר לקו ההתייעלות של העורך הנכנס ביסמוט וכי  " רגב יצר חצר ביזנטית "
 
