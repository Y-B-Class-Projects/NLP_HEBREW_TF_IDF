כך הפך ראש הסגל לשעבר של נתניהו לאיש המפתח בתיק 2000
לטענת המשטרה ,  תמלילי השיחות בין ראש הממשלה למו"ל ידיעות אחרונות נוני מוזס התגלו במקרה בטלפון ובמחשב של ארי הרו .  ואולם ,  גורמים בחקירה מעריכים כי מעורבותו של ראש הסגל לשעבר של נתניהו ,  שהמשטרה צפויה להמליץ על כתב אישום נגדו ,  גדולה הרבה יותר
בעוד תמלילי שיחתם של ראש הממשלה בנימין נתניהו ומו"ל  " "ידיעות אחרונות "  נוני מוזס ממשיכים להתפרסם מדי יום ,  נראה כי ישנה דמות מרכזית נוספת בפרשה והיא ארי הרו ,  ראש הסגל לשעבר של נתניהו שאצלו מצאה המשטרה את ההקלטות המפלילות .  לטענת המשטרה ,  ההקלטות נמצאו במקרה במהלך חיפוש שנערך במחשבו ובטלפון שלו ,  ששימש להקלטת השיחה .  מהתמליל עולה כי הרו נכח בשיחה בין מוזס לנתניהו ,  שעומדת במוקד  " תיק 2000 "  ובגינה נחקר ראש הממשלה באזהרה .  עוד עולה כי יש יותר משיחה מוקלטת אחת .  
למרות טענת המשטרה ,  ישנם גורמים במערכת הפוליטית שמפקפקים בהסבר לפיו ההקלטות נמצאו  " במקרה "  ואומרים כי הדבר תמוה ,  בעיקר אצל אנשים זהירים ומחושבים כמו הרו וכמו נתניהו ,  שלא ישאירו דבר כזה ליד  " המקרה ".  כך או כך ,  החוק מחייב את המשטרה להחזיר לנחקר תוך זמן קצר יחסית העתק של התוכן שנמצא על מחשבו ,  כך שניתן לשער שלהרו עותק מן ההקלטה וייתכן כי מעורבותו גדולה יותר ממה שנחשף עד כה .  
הרו היה אחד האנשים המקורבים ביותר לנתניהו וכיהן כראש הסגל שלו וכמגייס התרומות שלו .  בסוף שנה שעברה נפתחה נגדו חקירה שמצויה לקראת סיום במשטרה ,  שצפויה להמליץ על העמדה לדין .  הרו נחקר בחשד להפרת אמונים וקבלת דבר במרמה בעקבות עסקה למכירת חברת ייעוץ שהייתה בבעלותו .  על פי חשד המשטרה ,  העסקה הייתה פיקטיבית .  
הרו נעצר בחודש יולי האחרון מיד כשירד מהמטוס מחו"ל ונלקח לחקירה .  פרקטיקה דומה הונהגה כאשר ניסתה המשטרה לשכנע את שולה זקן להעיד נגד הבוס ,  ראש הממשלה לשעבר אהוד אולמרט ,  שנלקחה לחקירה מיד עם ירידתה מהמטוס .  המהלך לא הצליח בשלב ההוא .  כך ,  התעורר גל שמועות כאילו המשטרה מנסה לשכנע את הרו להפוך לעד נגד נתניהו .  נכון לרגע זה ,  לטענת המשטרה ,  לא נחתם הסכם .  עורך דינו רועי בלכר ,  שייצג בזמנו גם אהוד אולמרט ושלטענת שולה זקן הוא היה הסיבה לבחירתה להעיד נגד הבוס ,  מה ששלח אותו לכלא ,  סירב להתייחס לחקירה השבוע .  

כך הפך ראש הסגל לשעבר של נתניהו לאיש המפתח בתיק 2000
לטענת המשטרה ,  תמלילי השיחות בין ראש הממשלה למו"ל ידיעות אחרונות נוני מוזס התגלו במקרה בטלפון ובמחשב של ארי הרו .  ואולם ,  גורמים בחקירה מעריכים כי מעורבותו של ראש הסגל לשעבר של נתניהו ,  שהמשטרה צפויה להמליץ על כתב אישום נגדו ,  גדולה הרבה יותר

