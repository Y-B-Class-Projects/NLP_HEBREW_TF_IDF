דיווח :  ישראל רוצה לחכור מהרשות שטחים בירושלים
לפי דיווח ב"א-שרק אל-אווסט ",  ישראל וארה"ב מנהלות מגעים על אפשרות שישראל תחכור מהרשות הפלסטינית שטחים במזרח ירושלים והבקעה לתקופה של בין 40 ל-99 שנים
הממשל האמריקאי מנהל מגעים חשאיים עם ממשלת ישראל לגיבוש הבנות בעניין גבולות המדינה הפלסטינית שתקום - כך דיווח הבוקר  ( שישי )  העיתון  " א-שרק אל-אווסט "  הרואה אור בלונדון .  על פי הדיווח ,  האמריקאים והישראלים מדברים על אפשרות שישראל תחכור מהרשות הפלסטינית שטחים במזרח ירושלים ובאזור הבקעה לתקופה של בין 40 ל-99 שנים .  
מקורות פלסטינים אישרו לעיתון את הדיווחים והוסיפו כי מדובר במגעים חדשים ביותר אשר יו"ר הרשות הפלסטינית אבו מאזן לא ידע כלל עליהם ולא עודכן בהם .  העיתון דיווח כי המגעים הללו הם ניסיון אמריקאי להגיע להבנה ראשונית עם ישראל בעניין הגבולות ובעניין השטחים שיישארו תחת ריבונות ישראלית בהסכם עתידי עם הפלסטינים .
 לטענת המקורות ,  ישראל והפלסטינים דנו בעבר כבר בשיחות טאבה בשנת 2001 על אפשרות להחכיר שטחים , " אולם דיברו אז על החכרה למשך 6-9 שנים ולא 99 ". 
לשכתו של ראש הממשלה בנימין נתניהו סירבו להכחיש או לאשר לעיתון את הדיווחים ומסרו רק כי ישראל מנהלת מגעים אינטנסיביים עם הממשל האמריקאי במטרה להביא לחידוש המשא ומתן עם הפלסטינים .  בכיר במשרד החוץ האמריקאי אמר גם הוא כי מתנהלים מגעים רבים עם ישראל ,  חלקם פומביים וחלקם חשאיים , " כחלק מהיחסים ההדוקים בין שתי המדינות ". 

דיווח :  ישראל רוצה לחכור מהרשות שטחים בירושלים
לפי דיווח ב"א-שרק אל-אווסט ",  ישראל וארה"ב מנהלות מגעים על אפשרות שישראל תחכור מהרשות הפלסטינית שטחים במזרח ירושלים והבקעה לתקופה של בין 40 ל-99 שנים

