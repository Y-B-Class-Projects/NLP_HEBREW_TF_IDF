נתניהו :  רכבת מחיפה לבגדד - חזון עם מועד
ראש הממשלה חנך את מנהרות הכרמל ודיבר בשבח העיר והפוטנציאל העסקי בה .  נתניהו דיבר על רכבת שתצא מנמל חיפה ותגיע עד עירק . " זה חזון שיהיה לו גם מועד וכבר שוחחנו על כך עם שכנינו ",  אמר 
" נחצוב בבירוקרטיה כפי שחצבנו בהר כדי לקדם את פיתוחה של ישראל ",  כך אמר אחר הצהריים  ( שלישי )  ראש הממשלה בנימין נתניהו בטקס חנוכת מנהרות הכרמל בחיפה .  נתניהו אמר כי  " השקענו קרוב ל-30 מיליארד שקלים בעשור האחרון לחבר את הגליל למרכז הארץ ולחבר את מרכז הארץ לאילת ".  
נתניהו דיבר על כוונותיו העתידיות באזור ועל הפוטנציאל העסקי הטמון בקיומה של תשתית מתאימה . " יהיה קו רכבת מאילת לאשדוד ,  שיחבר את הים התיכון לים סוף ,  ובמיוחד בכיוון ההפוך .  אנחנו רוצים לאפשר לסחורות שבאות מאסיה להיות מובלות לנמלים שלנו כולל לחיפה ולהעביר משם סחורות לאירופה ",  אמר ראש הממשלה והוסיף כי יפגוש בימים הקרובים את ראש עיריית חיפה ,  יונה יהב ,  כדי לבחון כיצד לקדם את חיפה . 
" כבר בימים אלה מתבצע פרויקט סלילת רכבת העמק שיחבר את חיפה ואת נמל חיפה לקו הירדן .  פעם היתה רכבת כזו  רכבת כזאת יכולה בקלות להתחבר לרכבת בצד השני שעולה לרמת אירבד ומזרחה לעירק .  מה שחשוב זה גם הכיוון ההפוך .  זה חזון שיהיה לו גם מועד וכבר שוחחנו על כך עם שכנינו .  הדבר יביא למשמעות מיוחדת לאומית ובין לאומית .  נתיבי התחבורה שיהיו כאן יעצימו את חיפה ואת הצפון והגליל .  החציבה בהר היא חציבה מבורכת ",  סיכם נתניהו את דבריו .  
שר האוצר יובל שטייניץ ,  ברך על כך שפרויקט מנהרות הכרמל בוצע ללא חריגה תקציבית .  שר התחבורה ישראל כץ דיבר על מהפכת התחבורה שמשרדו שוקד עליה .
 
נתניהו :  רכבת מחיפה לבגדד - חזון עם מועד
ראש הממשלה חנך את מנהרות הכרמל ודיבר בשבח העיר והפוטנציאל העסקי בה .  נתניהו דיבר על רכבת שתצא מנמל חיפה ותגיע עד עירק . " זה חזון שיהיה לו גם מועד וכבר שוחחנו על כך עם שכנינו ",  אמר

