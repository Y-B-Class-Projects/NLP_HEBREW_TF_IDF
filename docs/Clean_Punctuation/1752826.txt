ישי :  הושגה הסכמה עם האוצר על מימון האברכים
יו"ר ש"ס תועד בעודו אומר כי קיים הסכם בין משרד האוצר לבין מפלגתו למתן קצבאות הבטחת הכנסה לאברכים .  לשכת שר האוצר : " לא היו דברים מעולם ".  קדימה : " בזמן שהסטודנטים זעקו לשוויון ,  רה"מ סגר דיל מתחת לשולחן "
 האם הושג הסכם בין ש"ס לבין משרד האוצר למתן קצבאות הבטחת הכנסה לאברכים ?  באתר האינטרנט החרדי  " בחדרי חרדים "  פורסם תיעוד מפגישה סגורה שקיים ישי .  בתיעוד נשמע ישי אומר : " ההתחייבות שלנו בהבטחת הכנסה זה בהסכם הקואליציוני .  זה בהסכם על התקציב ,  לא בהסכם הקואליציוני בכניסה לממשלה .  הסכם על התקציב בין ש"ס למשרד האוצר ,  ושם הכנסנו סעיף לגבי הבטחת הכנסה ,  וזה נכנס ".  עוד נטען באתר ,  כי לפי ההסכם ,  האברכים יזכו למימון של כ-110 מיליון שקלים .  
עם זאת ,  בלשכתו של יו"ר ש"ס הכחישו כי הושג הסכם בנושא עם משרד האוצר .  מהלשכה נמסר ,  כי אין הסכם ולא היה הסכם ,  וכי ישי התכוון לכך שיש הסכמה בין האוצר למפלגות החרדיות אליה הגיעו מיד אחרי פסיקת בג"ץ .  בלשכת שר האוצר יובל שטייניץ אמרו לוואלה !  חדשות ,  כי  " לא היו דברים מעולם .  מדובר בפעם נוספת בה גורמים בכנסת מנסים להסית ציבור שלם נגד הממשלה
מקדימה נמסר בתגובה לפרסום ,  כי  " נתניהו שוב משקר לציבור ,  והפעם במחיר עבירה על החוק .  הסירחון הפוליטי אשר נחשף אינו רק מריח רע ,  אלא נודף ממנו ריח של עבריינות .  בצעד פחדני בחר נתניהו שלא להתמודד עם הלחץ הציבורי ,  לעבור על החוק ביודעין ולא לדווח על הסכמים חשאיים כפי שקובע החוק במפורש ". 
עוד נמסר כי מקדימה ,  כי  " עתה נחשף כי בזמן שהציבור והסטודנטים זעקו לשוויון ,  ראש הממשלה התנהג כעסקן וסגר דיל מתחת לשולחן למען שרידותו הפוליטית .  קדימה תלמד את הפרשה החדשה ותשתמש בכלים החוקיים והמשפטיים שעומדים לרשותה כדי לחשוף את עוולותיה של הממשלה ולעצור אותה מלהמשיך ולעבור על חוקי המדינה ". 
הפרסום על הסכם חשאי בין האוצר לש"ס בעניין חוק האברכים מגיע על רקע מאבקו המתמשך של ציבור הסטודנטים נגד מימון האברכים .  בשבוע שעבר הפגינו כעשרת אלפים סטודנטים בירושלים נגד הצעת  " חוק האברכים ",  שכבר עברה בקריאה ראשונה כחלק מחוק התקציב לשנים 2011-2012 .
 
ישי :  הושגה הסכמה עם האוצר על מימון האברכים
יו"ר ש"ס תועד בעודו אומר כי קיים הסכם בין משרד האוצר לבין מפלגתו למתן קצבאות הבטחת הכנסה לאברכים .  לשכת שר האוצר : " לא היו דברים מעולם ".  קדימה : " בזמן שהסטודנטים זעקו לשוויון ,  רה"מ סגר דיל מתחת לשולחן "
 
