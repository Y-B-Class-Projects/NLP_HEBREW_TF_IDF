אז אמרו :  דברי המועמדים לכנסת לעומת המציאות
אז אמרו :  דברי המועמדים לכנסת לעומת המציאותבדקנו :  נתניהו צדק כשהאשים את אולמרט במשבר הדיור ? 
בראיון לערוץ 2 הטיל נתניהו על ראש הממשלה הקודם את האחריות על העלייה במחירי הדירות .  האמת היא שסדרה של החלטות שקיבל בשנים האחרונות לא הצליחו להוריד את המחירים
ראש הממשלה בנימין נתניהו קיבל החלטה אמיצה כאשר התייצב ביום שלישי לראיון עם יונית לוי ועמית סגל בערוץ 2 .  ראיון מוצלח בזמן צפיית שיא עשוי לקדם מאוד את מסע הבחירות שהשיק השבוע .  הופעה גרועה הייתה מאלצת אותו לבזבז זמן יקר על מקצה שיפורים .  המראיינים הקדישו חלק ניכר מהשיחה לאחת הסוגיות הכי שנויות במחלוקת בכהונה הנוכחית של נתניהו :  הטיפול של ממשלתו בכלכלה ובמשבר הדיור .  
מכיוון שהממשלה הנוכחית ,  שהתפרקה בתוך פחות מחצי קדנציה ,  כשלה בטיפול במרבית הנושאים שעל הפרק ,  ראש הממשלה פתח בהתפארות בהישגי הממשלה הקודמת ,  גם היא בראשותו . 
" הוספנו טיפול שיניים לילדים עד גיל 12 חינם ",  אמר ראש הממשלה ,  וצדק חלקית .  את הרפורמה החשובה לטיפולי שיניים לילדים יזם מנהיג יהדות התורה ,  יעקב ליצמן ,  שכיהן בממשלה הקודמת כסגן שר הבריאות וכפה את הרפורמה על נתניהו במסגרת ההסכמים הקואליציוניים .  מהממשלה הנוכחית יהדות התורה כבר נעדרה ,  ולכן יכול היה נתניהו להקפיא את הרחבת השירות לילדים עד גיל 14 ,  בניגוד להתחייבויות הממשלתיות .  את ההחלטה הזאת ,  מן הסתם ,  הוא העדיף להצניע בראיון . 
" רפורמת הטלפונים הסלולריים  בהנחייתי והנהגתי ",  הוסיף נתניהו ,  כשהוא מנכס לעצמו את הרפורמה המזוהה עם יריבו משה כחלון .  גם כאן נתניהו גם צודק וגם טועה .  האמת היא שלא הוא ולא כחלון פתחו את ענף הסלולר לתחרות .  הענף נפתח לתחרות שנים קודם לכן ,  אולם דווקא בתקופת ממשלת נתניהו הצליחו חברות הסלולר הוותיקות לחסום את השוק בפני מתחרים חדשים ,  באמצעות חיוב הלקוחות להסכמים של שלוש שנים .  החקיקה של שר התקשורת כחלון ,  שנתניהו מינה לתפקיד ,  שחררה את הצרכנים ואפשרה כניסת מתחרים חדשים .  
אחר כך התפנה ראש הממשלה לענות על השאלה העיקרית שהציגו מראייניו :  אחריותו לעלייה המתמשכת במחירי הדירות .  נתניהו הפתיע כשהטיל את האשמה כולה על ממשלת אולמרט ,  שהחליטה באוגוסט 2008 על הקפאת תוכניות הבנייה באזור המרכז .  אמנם זו אכן הייתה החלטה בעייתית ובעלת השפעה מסוימת על היצע הדירות ועליית המחירים באזור המרכז .  אולם האמת היא שעליית המחירים בשנים האחרות הקיפה את כל אזורי המדינה ,  והייתה חדה יותר דווקא באזורי הפריפריה .  כך שאין היגיון רב בטענה שההקפאה באזור המרכז היא הגורם העיקרי לעליית מחירי הדירות .  
אולמרט התפטר חודש אחרי קבלת ההחלטה הזאת .  במארס 2009 נתניהו כבר נבחר לראשות הממשלה ,  אבל רק כעבור שנה וארבעה חודשים ,  ביולי 2010 ,  ממשלתו ביטלה את הקפאת התכנון באזור המרכז .  זו לא הייתה פעולה חרוצה ונחושה להסרת המכשול ,  שלדעתו היה הגורם העיקרי לעליית מחירי הדירות .  
בכהונתו הקודמת נטל נתניהו לעצמו את התואר  " שר על לענייני כלכלה ",  ומינה תחתיו את נאמנו יובל שטייניץ לשר האוצר .  השניים הכריזו חדשות לבקרים על  " רפורמות "  במינהל מקרקעי ישראל ובהליכי התכנון והבנייה ,  כשהם מבטיחים להוריד את מחירי הדיור . " סופר טאנקר לדיור בישראל ",  ניסו מקורבי נתניהו למתג את הרפורמה שלו , " פטיש עשרה קילו על המחירים ",  התפייט שטייניץ כשבישר על רפורמת מס לעידוד בנייה למגורים .  אולם אף אחד מהמהלכים לא הביא לשינוי מגמת העלייה במחירי הדירות .  
ביוני 2013 הפר נתניהו את הבטחתו לציבור מיומיים לפני הבחירות הקודמות ,  כי ימנה את משה כחלון ליו"ר רשות המינהל  צעד שלדברי ראש הממשלה היה מפחית משמעותית את מחירי הדיור .  
לחיזוק הטענה שפעל להפחתת מחירי הדירות ,  בעוד יריביו הפוליטיים אחראים לכישלון ,  האשים נתניהו את שר האוצר בממשלתו ,  יאיר לפיד ,  בהכשלת המיזם להעברת בסיסי צה"ל לדרום הארץ  מהלך שאמור לפנות שטחים לבניית עשרות אלפי דירות באזור המרכז . " הוא עצר את זה והייתי צריך לפטר אותו ",  אמר נתניהו .  
הטענה הזאת של נתניהו היא כבר חסרת בסיס לחלוטין .  פינוי הבסיסים הוא מהלך ארוך טווח ,  ואין לו כל קשר לעליית מחירי הדיור עד כה .  היוזמה להעברת הבסיסים החלה להתגלגל עוד בראשית שנות ה-90 .  ההסכם לפינוי הבסיסים נחתם ב-2012 ,  לפני שלפיד נבחר לכנסת ומונה לשר אוצר .  העיכוב בביצוע ההסכם קשור בעיקר למחלוקות בין האוצר למשרד הביטחון על מימון המעבר .  לפיד מעולם לא התנגד לפינוי הבסיסים ,  וככל הידוע תמך במהלך וניסה לקדם אותו במידת יכולתו .  הפינוי תוקצב בתקציב 2015 שאושר בממשלה ,  אך לא הגיע לאישור הכנסת בגלל הבחירות .
 את הטענה שפיטר את לפיד מכיוון שהתנגד כביכול לפינוי הבסיסים השמיע נתניהו לראשונה השבוע ,  וספק רב אם היא נכונה .  

אז אמרו :  דברי המועמדים לכנסת לעומת המציאותבדקנו :  נתניהו צדק כשהאשים את אולמרט במשבר הדיור ? 
בראיון לערוץ 2 הטיל נתניהו על ראש הממשלה הקודם את האחריות על העלייה במחירי הדירות .  האמת היא שסדרה של החלטות שקיבל בשנים האחרונות לא הצליחו להוריד את המחירים

