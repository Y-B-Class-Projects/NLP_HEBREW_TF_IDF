ליברמן : " לא נתמוך בהעברת הסמכויות על מתווה הגז לממשלה "
 יו"ר ישראל ביתנו הבהיר כי למרות שהוא תומך במתווה ,  הוא לא יאפשר לחברי סיעתו להצביע עם הקואליציה .  בשל אי השתתפות שלושה שרים בשל ניגוד עניינים ,  נתניהו שוקל להפוך ההצבעה לאי אמון בממשלה .  דיווח מאולפן וואלה ! NEWS
יו"ר ישראל ביתנו ,  אביגדור ליברמן ,  הודיע היום  ( שני )  כי סיעתו לא תתמוך בממשלה בהצבעה הערב במליאת הכנסת על העברת הסמכויות בנושא מתווה הגז משר הכלכלה אריה דרעי לידי הממשלה . " שוחחתי עם כל הנוגעים בדבר  כולל שר התשתיות שטייניץ ,  ואני חושב שההסכם הוא טוב .  אני תומך בו בכל ליבי .  מה שלא טוב זה ההשתלטות העוינת של קבוצה פופוליסטית על השיח הכלכלי .  מה שאנחנו שומעים מהשמאל הרדיקלי זה שילוב של פופוליזם ובולשביזם ",  אמר ליברמן .
 עם זאת ,  לאחר מכן הבהיר ליברמן כי למרות ש"ברמה העקרונית אני מסכים עם הממשלה ,  ברמה המעשית ,  מה שהממשלה עושה בהצבעה היום זה בריחה מאחריות .  עד כאן - אני בעד משחק פוליטי הוגן .  לכן ,  אנו לא נתמוך היום בממשלה .  מי שלא רוצה לקחת על הגב שלו את האחריות שלא יצפה שאני אקח את זה על הגב שלי ".  
עוד על מתווה הגז:השרים אישרו :  ההחלטה על מתווה הגז עוברת לממשלה4 נעצרו בהפגנת האלפים בתל אביב נגד מתווה הגזעד אדי הדלק האחרונים :  הפעילים שנאבקים על טריליון השקלים שלכם 
מוקדם יותר מסרו גורמים בליכוד לוואלה ! NEWS כי בניסיון להבטיח רוב בהצבעה הערב ,  ראש הממשלה בנימין נתניהו שוקל להפוך את ההצבעה להצבעת אי-אמון בממשלה .  מטרת המהלך היא לחייב את שר האוצר משה כחלון ,  שר הבינוי יואב גלנט ושר הרווחה חיים כץ להצביע בעד ההצעה ,  אף שאתמול הבהירו השלושה כי אינם מעוניינים להשתתף בהצבעה בשל ניגוד עניינים .  ללא שלושת השרים לא תוכל הקואליציה להעביר את העברת הסמכויות .  
ההצבעה היום תעסוק בהעברת סמכותו של שר הכלכלה ,  אריה דרעי ,  להפעלת  " סעיף 52 "  לחוק הממונה על ההגבלים העסקיים למליאת הממשלה במסגרת הדיונים על המתווה בין הממשלה לחברות  " דלק "  ונובל אנרג'י .  סעיף זה קובע כי במקרה שבו הממונה על ההגבלים העסקיים פוסל מהלך של הממשלה משיקולי תחרות במשק אך הוא מוגדר חיוני לצורכי הביטחון האסטרטגיים של ישראל ,  הרי ששר הכלכלה יכול לבטל את החלטתו של הממונה ולהעביר את ההכרעה לידי הממשלה .  
 ( עדכון ראשון :  13:46 ) 
לפניות לכתב :  omri_n@walla.net.il 

ליברמן : " לא נתמוך בהעברת הסמכויות על מתווה הגז לממשלה "
 יו"ר ישראל ביתנו הבהיר כי למרות שהוא תומך במתווה ,  הוא לא יאפשר לחברי סיעתו להצביע עם הקואליציה .  בשל אי השתתפות שלושה שרים בשל ניגוד עניינים ,  נתניהו שוקל להפוך ההצבעה לאי אמון בממשלה .  דיווח מאולפן וואלה ! NEWS

