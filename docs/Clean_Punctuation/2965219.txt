נא להכיר :  הח"כים שהם גם תיירים בשירות מדינת ישראל
מתוך 211 בקשות לנסיעות שאושרו בכנסת ה-20 בשנה האחרונה שלפנו את השמות הבולטים ,  חברי מפלגת העבודה בראש הרשימה - ציפי לבני .  ומי עוד ? 
הו ,  הצביעות ,  איזו מחלה חשוכת מרפא .  תמיד מדהים לראות איך המחלה הזאת - בין שהלוקים בה הם פוליטיקאים המדברים גבוהה-גבוהה ובין שהם עיתונאים שמטיפים לנו על ערכים ודמוקרטיה  ( ליתר דיוק ,  חורבן הדמוקרטיה )  - גם הולכת ומידבקת ,  הולכת ומתפשטת :  אנשים תוקפים בשצף-קצף תופעות פסולות  ( בצדק )  ,  ומתחזים לנאורים ,  לנקיי מוסר ,  לישרי דרך ולנקיי דעת ,  אף שהם מתקשים להחיל על עצמם את הכללים שהם מטיפים לאחרים ומתקשים לעמוד בנורמות שהם מציבים לאחרים .
 זה בדרך כלל עובד בצורה הבאה :  אם אתה שייך לצד ה"נכון "  לכאורה של המפה או האג'נדה ,  מניעיך טהורים ,  זכים ומקצועיים ,  ואתה שייך לזן נדיר של אנשים שעובדים למען האינטרס הציבורי  ( זה בציניות כמובן ,  כל החבורה הזאת עובדת רק למען עצמה )  .  ואם חלילה וחס אתה לא שייך לחברי המועדון האקסקלוסיבי והאליטיסטי הזה אתה בהכרח לא מקצועי ,  אינטרסנטי ואף מושחת שפועל ללא לאות להחרבת הדמוקרטיה הישראלית .  והצביעות חשוכת המרפא אינה מאפשרת לאותם אנשים זכים וטהורים להחיל על עצמם את אותם כללים שהם מצפים מאחרים למלא .
 ואחרי הפתיחה הזו ,  צריך להגיד עוד דבר או שניים ברורים על דוח הנסיעות של נתניהו ובני משפחתו :  זה מריח מנהנתנות חסרת גבולות  ( תמיד היא כך ,  זה טבע הנהנתנות ,  להיות חסרת גבולות וחסרת מעצורים וחסרת בושה )  ,  זה מריח רע ,  ומעבר לזה יש בדיקת משטרה ויש יועץ משפטי לממשלה ,  אדרבא ואדרבא ,  שיבדקו את כל ההיבטים ,  כדי לקבוע אם היה כאן משהו שחצה את גבולות הנהנתנות  ( אף שיש כאלו ,  במיוחד עיתונאים ,  שאינם יכולים לקבל שום תוצאה אחרת ,  מלבד זו שהם הגו במוחם - כי הרי הם החוקרים ,  השופטים והתליינים גם יחד )  .
 אבל ,  כפי שאנחנו מדגישים פה לא מעט ,  ההבדל בין שחיתות  " לא חוקית "  לבין שחיתות חוקית ,  הוא דק מאוד ומטושטש מאוד .  לעתים ,  השחיתות החוקית ,  שעוברת דרך כל המסלולים המשפטיים ומקבלת את כל האישורים מחגורה עבה של יועצים משפטיים ,  היא הרבה יותר מזיקה ,  הן כספית והן מוסרית ,  והיא עוברת כחוט השני במגוון תחומים .
 ניקח לדוגמא את הנסיעות לחו"ל של נבחרי הכנסת שלנו :  בעוד הנסיעות של השרים ושל בכירים אחרים בממשלה או בסקטור הציבורי ,  כמו נסיעות נתניהו בזמנו ,  לא ממש שקופות  ( וחבל שכך )  ,  הנסיעות של יתר חברי הכנסת שקופות לחלוטין .  הן עוברות דרך ועדת האתיקה של הכנסת ,  הן מקבלות את האישורים הנדרשים ,  אבל בכל פעם שאנחנו מציצים ברשימה הזו ,  אנחנו נותרים פעורי פה .  תמיד מדובר בגופים חיצוניים שמזמנים ומממנים ,  ותמיד יש  " מצטיינים "  על הקו לחו"ל .
 מתוך 211 בקשות לנסיעות שאושרו בכנסת ה-20 בשנה האחרונה ,  שלפנו את השמות הבולטים ,  חברי מפלגת העבודה .  בראש הרשימה ,  איך לא ,  ציפי לבני ,  שתמיד הצטיינה בנסיעות ב"תיירות חו"ל ".  שימו לב :  במהלך קצת יותר משנה של כהונת הכנסת ה-20 ,  ציפי לבני ביקרה 11  (  !  )  פעמים בחו"ל ,  ממוצע של כמעט פעם בחודש .  היא שהתה בחו"ל 44  (  !  )  יום במהלך התקופה הזו ,  משהו כמו חודשיים של עבודה .  היא ביקרה בניו-יורק ,  בוסטון ,  פרינסטון ,  וושינגטון ,  מילאנו ,  אזרבייג'ן ,  שוודיה ,  גרמניה ,  שווייץ וקנדה .  נסיעותיה מומנו מכיסם של מגוון גופים כמו הפדרציה היהודית ניו-יורק ,  פורום בקו ,  קרן היסוד ,  פורום סבן ועוד .
 ועדת האתיקה לא מפרסמת את סכומי המימון ,  אבל לבטח ,  במקרה של לבני ,  מדובר בעשרות אלפי דולרים .  מה שמעניין הוא שני מממנים נוספים של לבני :  עיתון  " הארץ "  ומגזין  " פורצ'ן ".  מה פתאום לבני מסכימה ששני גופי מדיה יממנו את טיסותיה ,  גם אם זה לוועידות שהם יזמו ? 
הרשימה מונחת לפניכם ,  ואתם מוזמנים להתרשם :  יצחק הרצוג ,  מיכל בירן ,  סתיו שפיר ופרופ' מנואל טרכטנברג מהמחנה הציוני ,  חנין זועבי מבל"ד ,  שרן השכל מהליכוד ותמר זנדברג ממרצ ,  כולם-כולם טסו לא מעט .  אם תשאלו אותם ,  הם יגידו שהם עשו את זה  " בשירותה של מדינת ישראל ",   " למען מדינת ישראל ",  שחלק מהטיסות היו קצרות ומתישות ,  עמוסות בפגישות ,  והכול כדי לייצג את ישראל ולשרת את האינטרסים שלה - זו הרי העבודה שלהם .
 בולשיט .  זו אותה נהנתנות חסרת גבולות ומעצורים ,  חסרת בושה ,  רק עם כל סט האישורים הנדרשים .  ואיתה באה ,  כמובן ,  הצביעות .  
כך תבדקו את איכות הגופים הפנסיוניים נכתב ע"י אגף שוק ההון הביטוח והחיסכון
ללאיכות השירות חייבת להיות השפעה רבה ביותר על בחירת המוצר הפנסיוני ,  כיוון שהצורך שלנו בקשר עם הגוף המנהל יתרחש ,  בדרך כלל ,  במצבים מורכבים שבהם לרמת השירות וההוגנות של הגוף המטפל משמעות רבה .  למשל ,  בעת פטירת המבוטח - ביטוח שבו ישולמו תגמולי הביטוח לשארים או ליורשי המבוטח ;  בעת אובדן כושר עבודה של המבוטח - ביטוח שנועד להבטיח המשך השתכרות רציף ;  בעת מחלה או פציעה שבגללן איבד המבוטח את היכולת לעבוד ;  בעת היציאה לפנסיה - תשלום קצבה או סכום חד-פעמי בעת היציאה לגמלאות ,  ובעת הפסקת עבודה - תשלום כספי הפיצויים הצבורים במוצר הפנסיוני לטובת העובד .
 כמו כן ,  בעת בחירת המוצר ,  יש לשים לב לדרך ההתנהלות השוטפת מול הגוף המנהל .  במהלך חיי הפוליסה ,  ניתן לבצע פעולות שונות שלהן השפעה על זכויות החוסך .  למשל ,  שינוי מסלול השקעה במוצר - רוב העובדים המתקרבים לגיל פרישה יעדיפו לצמצם את רמת הסיכון בהשקעות המבוצעות במוצר הפנסיוני ולעבור למסלול השקעה סולידי יותר .  גוף מנהל אשר יתעלם מבקשת החוסך או יבצע אותה לאחר זמן ,  עלול להקטין את הוודאות של החוסך לגבי הסכום שהחוסך יוכל לקבל בגיל פרישה .  פעולה נוספת היא עדכון כיסוי ביטוחי - למשל רווק ללא ילדים יהיה מעוניין לבצע  " הקפאת ביטוח שארים "  על מנת לחסוך את עלויות הכיסוי הביטוחי .
 הדרך הטובה ביותר לבחון את איכות השירות של חברה מנהלת היא בעזרת מדד השירות שמפרסם משרד האוצר .  משנת 2014 אגף שוק ההון במשרד האוצר בוחן וממפה את השירות בחברות השונות ומפרסם לציבור מדדי שירות להשוואה בין הגופים .  מדדי השירות יעזרו לכם לבחור בגוף שיעניק לכם את השירות המתאים לכם .
 לקראת פרסום מדדי השירות לשנת 2015 הרחיב האגף את היקף הבדיקה ,  וכיום הוא בוחן רבדים שונים של מערך השירות בחברות .  למשל ,  פניות ציבור ומדידת זמני מענה טלפוני במוקדי השירות של החברות .
 מדדי השירות מפורסמים באתר אגף שוק ההון בקישור הבא :  http :/ /mof.gov.il/hon/Consumer-Information/ServiceIndexPensionSaving/Pages/default.aspx 

נא להכיר :  הח"כים שהם גם תיירים בשירות מדינת ישראל
מתוך 211 בקשות לנסיעות שאושרו בכנסת ה-20 בשנה האחרונה שלפנו את השמות הבולטים ,  חברי מפלגת העבודה בראש הרשימה - ציפי לבני .  ומי עוד ? 

