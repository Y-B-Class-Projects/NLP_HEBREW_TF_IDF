השרים יאשרו מחר שחרור 26 אסירים פלסטינים
האסירים הוותיקים ישוחררו כבר ביום רביעי ,  לקראת חידוש השיחות ,  לאחר שתינתן לאזרחים הזדמנות לערער .  נתניהו כתב לקרי :  הפלסטינים ממשיכים להסית נגדנו למרות המשא ומתן
האסירים הפלסטינים הראשונים בדרך החוצה :  מחר  ( ראשון )  ידון צוות שרים מצומצם בשחרורם של 26 אסירים פלסטינים ותיקים ,  שכלואים בישראל עוד טרם הסכמי אוסלו .  הצוות המצומצם ,  הכולל את ראש הממשלה נתניהו ואת השרים יעלון ,  לבני ,  פרי ואהרונוביץ' ,  יגבש את רשימת האסירים שישוחררו בתיאום עם גורמי מקצוע במערכת הביטחון .  הרשימה תפורסם מחר בשעות הצהריים ,  ולאחר מכן יחלפו 48 שעות שבמהלכן יוכלו אזרחי ישראל לנסות ולהשפיע על רשימת המשוחררים באמצעים משפטיים .  משפחות שכולות שיקיריהן נרצחו על ידי אסירים פלסטינים שעשויים להשתחרר ,  כבר הודיעו כי בכוונתן להגיש עתירה לבג"ץ נגד השחרור .  בהנחה שהרשימה לא תשתנה בעקבות הדיונים המשפטיים ,  האסירים צפויים להשתחרר ביום רביעי ,  עם חידוש השיחות הישירות בין ישראל לרשות הפלסטינית .  
חידוש השיחות ביום רביעי יתבצע בשלב זה בדרג מקצועי ,  כאשר את ישראל תייצג שרת המשפטים ציפי לבני יחד עם השליח המדיני עו"ד יצחק מולכו ,  ואילו את הרשות הפלסטינית ייצגו ראשי צוות המשא ומתן ,  סאיב עריקאת ומוחמד שתיה .  ארה"ב תיוצג בשיחות על ידי השליח המדיני מרטין אינדיק וסגנו פרנק לוונסטיין ,  שצפויים לנחות כבר הלילה בישראל .  גורם אמריקני אמר לוואלה !  חדשות כי אינדיק צפוי לשהות בישראל באופן קבוע בחודשים הקרובים לצורך ליווי המשא ומתן .  השיחות יתקיימו ביום רביעי בירושלים ,  ולקראת סוף השבוע הבא יעברו נציגי הצדדים ליריחו .  
חידוש המשא ומתן הישיר בין הצדדים לא לווה עד כה באופטימיות רבה ,  ובמהלך סוף השבוע המגמה הזו נמשכה ,  כאשר ראש הממשלה בנימין נתניהו שיגר מכתב רשמי לשר החוץ האמריקני ג'ון קרי במחאה על הסתה כנגד ישראל בתקשורת הפלסטינית .  גורמים בסביבת ראש הממשלה מסרו כי במכתב הזכיר נתניהו את אמירתו של אבו מאזן על כך ש"אף ישראלי לא יישאר על אדמת המדינה הפלסטינית ",  והתייחס גם לפרסומים בטלוויזיה הרשמית הפלסטינית בהם תוארה פלסטין כמכילה את ראש הנקרה ,  טבריה ,  נצרת ,  חיפה ואילת  שנמצאות כולן בשטח ישראל הריבונית .  נתניהו כתב לקרי כי  " הסתה ושלום לא הולכים יחד ",  והוסיף כי הרשות הפלסטינית בוחרת לעודד שנאה כנגד ישראל במקום לחנך את הדור הבא של הפלסטינים לחיים בשלום .  במכתב הדגיש נתניהו כי ההסתה נמשכת תוך כדי חידוש המשא ומתן הישיר בין הצדדים .  

השרים יאשרו מחר שחרור 26 אסירים פלסטינים
האסירים הוותיקים ישוחררו כבר ביום רביעי ,  לקראת חידוש השיחות ,  לאחר שתינתן לאזרחים הזדמנות לערער .  נתניהו כתב לקרי :  הפלסטינים ממשיכים להסית נגדנו למרות המשא ומתן

