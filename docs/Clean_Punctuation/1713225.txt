ישי : " להצביע על הגיור עם או בלי הסכמה "
 על רקע התנגדותו של ראש הממשלה לחוק הגיור ,  קורא יו"ר ש"ס להביא את החוק להצבעה בכנסת מיד עם פתיחת מושב החורף בעוד שלושה חודשים . " לא נתפשר על החוק "
 חוק הגיור יובא להצבעה בכנסת גם אם לא תהיה הסכמה ".  כך הודיע יו"ר ש"ס השר אלי ישי בראיון לביטאון ש"ס  " יום ליום "  שיפורסם היום  ( חמישי )  .  ישי הגיב לדברי ראש הממשלה בנימין נתניהו שהודיע ביום ראשון כי הוא מתנגד לחוק בשל העובדה שהדבר יצור ,  לטענתו ,  קרע בעם . " ש"ס לא תתפשר על חוק הגיור ,  ואנחנו דורשים שהוא יובא לאישור הכנסת מיד עם פתיחת מושב החורף ,  עם הסכמה או בלי הסכמה ",  הוא אמר .
 בהתייחסו לדבריו של ראש הממשלה ,  שאל יו"ר ש"ס : " מה רוצים ,  שנפתח כאן ספרי יוחסין ?  שהבג"צ יכשיר את הגיור הרפורמי ?  שנהיה עם ככל העמים ?  צר לי מאד שיש מי שמבקש להלך אימים על הממשלה והעומד בראשה ,  כאילו חוק הגיור יביא לקרע בעם היהודי .  זהו חוק שנועד לפתור את מצוקת הגיור בעם ישראל .  הגענו להסכמות עם ישראל ביתנו ,  נותרו עוד כמה פערים שצריכים עדיין להתגבר עליהם ,  ואין שום סיבה שיבוא מישהו למחוק במחי יד את כל ההישגים שהושגו בעמל ויזע רב ".   את ההתנגדות לחוק בשל העובדה שהוא יעניק סמכויות לרבנות הראשית על חשבון הרפורמים והקונסרבטיביים ,  ישי הגדיר כ"צביעות לשמה ".  לדבריו , " תמיד מטיפים לנו שבישראל לא יכולות להיות שתי רשויות ,  בית משפט ובית דין רבני ,  ופתאום מתנגדים שהאחריות על הגיור תהיה בידי הרבנות הראשית לישראל ,  שהוא הגוף רשמי והמוסמך של מדינת ישראל ". 
לצורך קידום החוק ,  חברו יחד ש"ס וישראל ביתנו ,  שתי מפלגות שלרוב אין ביניהן הסכמה בנושאי דת ומדינה .  לאחר מחלוקת חריפה שנמשכה חודשים בין שתי המפלגות ,  נציגיהן הגיעו להסכמה לה היה שותף גם הרב הראשי הספרדי לישראל שלמה עמאר ,  וכעת כולם יחד מנסים לרכז מאמץ להעביר את החוק .
 ביום שני בערב נתניהו נפגש עם יו"ר ישראל ביתנו אביגדור ליברמן ,  ובמקביל מזכיר הממשלה צבי האוזר נפגש עם הרב עמאר והם הציעו לדחות את החקיקה בחצי שנה ובינתיים לנסות להגיע לפשרה עם הרפורמים .  אם לשפוט על פי התבטאותו של אלי ישי ,  שדורש להביא את החוק להצבעה כבר בעוד שלושה חודשים ,  נראה שכרגע אין הסכמה בנשא .
 במסיבת עיתונאים שערך ליברמן ביום שני הוא אמר שהחוק היווה חלק מרכזי מההסכם הקואליציוני . " עבדנו קשה שנה שלמה להגיע לאותן הבנות ,  והחוק שהוגש הוגש בתיאום מלא עם יו"ר הקואליציה .  הניסיון הזה להתנפל על ישראל ביתנו ולהשמיץ ולהשחיר ולומר שהחוק בא לפלג את העם ,  זאת עמדה מבישה ,  שלא מקובלת עלינו .  זה לא פילוג העם ",  אמר ליברמן .
 
ישי : " להצביע על הגיור עם או בלי הסכמה "
 על רקע התנגדותו של ראש הממשלה לחוק הגיור ,  קורא יו"ר ש"ס להביא את החוק להצבעה בכנסת מיד עם פתיחת מושב החורף בעוד שלושה חודשים . " לא נתפשר על החוק "
 
