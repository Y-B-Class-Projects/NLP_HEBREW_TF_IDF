נתניהו מגיב לביקורת : " איום המנהרות הוצג בפירוט בפני הקבינט "
 ראש הממשלה דחה את מסקנות דוח המבקר על  " צוק איתן ",  וטען : " הלקחים המשמעותיים מהמבצע מיושמים ואינם מופיעים בדוח ".  יעלון תקף : " זהו הקבינט הגרוע ביותר שראיתי ".  לפיד : " הדוח קובע שנתניהו לא אמר את האמת לציבור "
 ראש הממשלה ,  בנימין נתניהו ,  ושר הביטחון לשעבר משה יעלון דחו אחר הצהריים  ( שלישי )  את מסקנות דוח מבקר המדינה על תפקוד הקבינט במבצע  " צוק איתן ".  נתניהו אמר כי  " איום המנהרות הוצג בפירוט בפני שרי הקיבנט ,  והוא נדון בכל חומרתו ",  בעוד שיעלון תקף את עמיתיו לקבינט וכינה אותו  " הקבינט הגרוע ביותר שראיתי ". 
בהודעה שפרסם נתניהו ,  נמסר כי  " האיום נדון ב-13 ישיבות נפרדות ,  תוך בחינת כלל התרחישים האסטרטגיים והמבצעיים .  הלקחים המשמעותיים והאמיתיים ממבצע 'צוק איתן' כבר מיושמים בפועל - ביסודיות ,  באחריות ובשקט .  לקחים אלו אינם מופיעים בדוח המבקר ". 
לדברי נתניהו , " ישראל חיסלה כאלף מחבלים והשמידה אלפי רקטות ,  ומנעה את תכנית החמאס לחדור ליישוב דרך המנהרות ולחטוף אזרחים .  השקט חסר התקדים ששורר בעוטף עזה מאז 'צוק איתן' הוא מבחן התוצאה .  זהו שקט חסר תקדים באזור מאז מלחמת ששת הימים ".  
לקריאה נוספת:דוח המבקר :  נתניהו ,  יעלון וגנץ לא הציגו לקבינט את חומרת איום המנהרותהתמלולים נחשפים : " תכנית נגד המנהרות  שיעורי הבית של אתמול"המבקר : " צה"ל הופתע מהמנהרות ופעל באלתור ובלי תכנית לחימה "  
יעלון אמר כי  " הדוח שיצא תחת ידי המבקר ,  לצערי ,  אינו מאפשר הפקת לקחים באמת .  הדוח הפך לדוח פוליטי ,  ולא צריך להיות גאון גדול כדי להבין זאת .  הוא בוחן הביטים חלקיים של מערכה מורכבת ,  ומתעלם משיקולים רחבים ,  משום שנפל שבי בידי פוליטיקאים אינטרסנטים שהזינו את משרד המבקר במידע מגמתי וזיהמו את תהליך הבדיקה .
" הקבינט בצוק איתן היה הגרוע וחסר האחריות  ( ביותר )  שהכרתי :  שטחי ,  פוליטי ופופוליסטי ,  קבינט של הדלפות ,  של דיבור לסטנגורמות ,  בשני קולות  אחד בחדר ואחד בפומבי .  המציאות הזו הפכה את הדיונים לפארסה אחת גדולה ,  שאלמלא ראש הממשלה ,  הרמטכ"ל ואני עלולה הייתה להסתיים באסון ". 
ברומזו לשר נפתלי בנט ,  הוסיף יעלון : " אלה שלשונם חדה בפייסבוק או בטוויטר ,  התגלו במערומיהם בשעת קבלת ההחלטות בזמן אמת .  אבירי הספינים לא הצליחו לגרור אותנו לחומת מגן 2 ביהודה ושומרון ולאינתיפאדה שלישית ולא לכיבוש הרצועה .  ניהלנו מערכה מקצועית ,  שקולה ואחראית והשבנו את השקט לישראל ". 
בנט ,  שר הכלכלה במהלך המבצע ,  אמר כי  " הפעולה להשמדת המנהרות במבצע צוק איתן מנעה פיגוע אסטרטגי רב זירתי מעשרות מנהרות בו זמנית נגד תושבי עוטף עזה ודרום הארץ .  למשפחות השכולות חשוב לומר :  נפילת בניכם לא היתה לשווא .  אכן ,  נעשו טעויות לא מעטות ויש לתקן אותן .  דוח המבקר מציג לנו מפת דרכים לתיקון ולשיפור עבודת הקבינט .  אל לנו להיאבק בלקחים ,  אלא ליישם אותם באחריות ובנחישות ".  
חבר הכנסת יאיר לפיד ,  יו"ר מפלגת  " יש עתיד "  שהיה שר האוצר וחבר הקבינט בעת המבצע ,  האשים כי  " הדוח קובע במפורש שמדינת ישראל בהנהגתו של בנימין נתניהו לא הגיעה מוכנה לצוק איתן .  הוא מוכיח ללא עוררין שראש הממשלה ידע על איום המנהרות האסטרטגי ,  לא הורה לצה"ל להכין תוכנית מבצעית ,  לא עדכן את הקבינט ,  ולא אמר את האמת לציבור ". 
חברת הכנסת ציפי לבני  ( המחנה הציוני )  ,  שכיהנה אף היא כחברת הקבינט בהיותה שרת המשפטים בעת המבצע ,  מסרה בתגובה לדוח : " נדרש מהפך חשיבתי ,  קביעת יעדים לפני מבצע וקביעת מהלכים מדיניים לסיומו .  רק שילוב של צבאי ומדיני מביא ניצחון .  במקום מתקפות על המבקר - הממשלה צריכה לפעול ליישום הדוח ולגיבוש אסטרטגיה מול עזה ". 
שרת המשפטים ,  איילת שקד ,  חברת מפלגתו של השר נפתלי בנט ,  מסרה כי  " ה‏דוח קובע שבנט גילה מנהיגות בטחונית ,  הציג בפני הקבינט בפרוטרוט את איום המנהרות ,  דרש לטפל בהם ובכך למנוע טרור אסטרטגי נגד ישראל ".  בנט עצמו עוד לא הגיב לפרסום הדוח ,  אך חבר סיעת הבית היהודי ,  בצלאל סמוטריץ' ,  הוסיף : " ‏אם נתניהו היה מפנים באמת את מסקנות הדוח ,  הוא היה ממנה את נפתלי בנט לשר ביטחון ". 
יושב ראש האופוזיציה ,  יצחק הרצוג  ( המחנה הציוני )  ,  מסר כי  " התמונה שעולה מדוח המבקר חייבת לעורר חרדה ודאגה בלב כל אזרח בישראל .  הדוח חושף בבירור כיצד ראש הממשלה בנימין נתניהו והקבינט עליו פיקד כשלו בתפקידם בהבנת האיומים ,  בקביעת האסטרטגיה ,  בהבנת המציאות ,  בהכנה נאותה של החיילים והאזרחים במיוחד תושבי הדרום ".  
נשיא המדינה ,  ראובן ריבלין ,  מסר כי  " זו אינה השעה לחילופי מהלומות ",  וקרא ללמוד את הלקחים ,  להטמיע את הדורש הטמעה ולחזק את צה"ל  " על מנת שימשיך ויהיה חומת המגן שלנו ".  ריבלין גיבה את מבקר המדינה יוסף שפירא ,  וציין כי  " המבקר אחראי בפני הכנסת והציבור על הליכי הביקורת שכולנו מחוייבים בהם והפקת הלקחים המשמעותית כל כך עבור מדינת ישראל .  עלינו ללמוד את הדו"חות האלה ולא להתכחש להם ". 
עוד קודם לכן ,  נמסר ממשרד מבקר המדינה בתגובה לביקורת שנמתחה עליו מצד הדרג הפוליטי ,  כולל ראש הממשלה ,  כי כי  " מוסד המבקר והמבקר עצמו נתונים בתקופה האחרונה במתקפות ונסיונות לדה לגיטימציה ,  בעיקר מצד המערכת הפוליטית ,  שנועדו כנראה להרתיע את מוסד המבקר ולפגוע במעמדו כפי שהוגדר בחוק יסוד ". 
ח"כ יואל חסון  ( המחנה הציוני )  האשים כי  " ראש הממשלה מנסה לפגוע בברוטליות ובאלימות שלטונית במבקר המדינה שפירא ,  שומר הסף של הדמוקרטיה הישראלית .  אנשי משרד המבקר הם אנשי מקצוע רציניים שאין מקום להטיל דופי במניעיהם ובמקצועיותם ". 
חברי הכנסת סתיו שפיר ועמר ברלב  ( המחנה הציוני )  פנו ליו"ר הוועדה לביקורת המדינה ,  קארין אלהרר  ( יש עתיד )  ,  בדרישה כי תיזום הקמת ועדת חקירה ממלכתית ,  בהתאם לחוק מבקר המדינה . " מי שהובילו את המערכת למחדלים הביטחוניים והמדיניים החמורים שמשתקפים בדוח ,  צריכים לשאת באחריות הציבורית והאישית ולשם כך נחוצה הקמתה המהירה של ועדת חקירה ממלכתית ",  מסרו השניים .  

נתניהו מגיב לביקורת : " איום המנהרות הוצג בפירוט בפני הקבינט "
 ראש הממשלה דחה את מסקנות דוח המבקר על  " צוק איתן ",  וטען : " הלקחים המשמעותיים מהמבצע מיושמים ואינם מופיעים בדוח ".  יעלון תקף : " זהו הקבינט הגרוע ביותר שראיתי ".  לפיד : " הדוח קובע שנתניהו לא אמר את האמת לציבור "
 
