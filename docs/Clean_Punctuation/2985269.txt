הכנסת אישרה :  שידורי התאגיד הציבורי יחלו באפריל 2017
שר האוצר וראש הממשלה ,  ביושבו כשר התקשורת ,  יוכלו להקדים את מועד השידורים ל-1 בינואר אם התאגיד יהיה ערוך לכך .  חברי סיעת יש עתיד נמנעו מהצבעה במחאה על דחיית המועד המקורי שנקבע בממשלה הקודמת ל-1 באוקטובר השנה
 ( אתמול :  עימות במליאת הכנסת סביב דחיית שידורי התאגיד בין נתניהו והרצוג )  
מליאת הכנסת אישרה הלילה  ( חמישי )  בקריאה שנייה ושלישית את התיקון לחוק השידור הציבורי הישראלי ,  ברוב של 41 מול 3 .  שישה חברי כנסת נמנעו מהצבעה .  בעקבות כך ,  תדחה סגירת רשות השידור ופתיחת תאגיד השידור הציבורי ל-30 באפריל 2017 ,  במקום המועד המקורי שנקבע ל-1 באוקטובר 2016 .  שר האוצר משה כחלון וראש הממשלה בנימין נתניהו ,  ביושבו כשר התקשורת ,  יוכלו להקדים את מועד עליית התאגיד לאוויר ל-1 בינואר 2017 ,  אם מועצת תאגיד השידור תודיע כי התאגיד ערוך לכך .
 סיעת יש עתיד הודיעה כי היא תימנע מהצבעה כצעד מחאה ,  בשל העובדה כי התאגיד הוקם בממשלה הקודמת ,  שחברי הסיעה ישבו בה . " התאגיד היה צריך להתחיל את פעילותו בחודש הבא ",  הזכירה חברת הסיעה ח"כ יעל גרמן .  בשל שעת הלילה המאוחרת ,  הדיון היה מהיר וקצר .  מלבד גרמן ,  גם ח"כ אילן גילאון  ( מרצ )  עלה לדוכן ,  ותקף את החוק ,  ואת ההחלטה על דחיית העלייה לשידור שהתקבלה במסגרת דיל בין ראש הממשלה ויו"ר ההסתדרות אבי ניסנקורן . " הדברים היו צריכים להתרחש אחרת ",  אמר גילאון . " חגגה פה ציניות ,  חוסר התחשבות וחוסר כבוד .  אל תטעו ,  השידור הציבורי לא יושלם עד שההתאמות הפוליטיות של מי שמבקש להתערב בשידור - יגיעו למיצויין ".  
גילאון ביקש  " סליחה ומחילה מאנשים שלא יכולנו להגן עליהם  המאפרות ,  הטכנאים ,  הצלמים ,  העורכים ,  והמגישים שנשארו ברשות הישנה ומאלה שהתקבלו לתאגיד החדש ".  גם ח"כ נחמן שי  ( המחנה הציוני )  ,  שהצעת החוק הפרטית שלו הוצמדה להצעת החוק הממשלתית הצטרף לדברים . " חייבים לבקש סליחה מאלפי עובדים שעבדו שם לאורך השנים ,  שפעלו מתוך אמונה ושליחות והם משלמים עכשיו מחיר כבד של שחיתות שפשתה בארגון הזה .  אני מקווה שהממשיכים והנשארים יפיחו בו את הרוח הישראלית הישרה והאמינה .  חבריי ואני בכנסת נמשיך לתמוך בהם ". 
לקריאה נוספת:אושר בקריאה ראשונה :  שידורי התאגיד הציבורי יידחו ל-2017גמליאל על רגב : " חוסר הבנה בדמוקרטיה ";  כחלון : " הממשלה צריכה חופשה"סערה בממשלה על חוק התאגיד ;  שקד : " נמאס מההתבכיינות שלכם "  
יו"ר ועדת הכלכלה ,  ח"כ איתן כבל  ( המחנה הציוני )  ,  שסיכם את הדיון ,  אמר כי מדובר היה ב"מבצע לולייני ששנים לא נראה כמותו  אני מהאופוזיציה ,  רציתי להעביר חוק נגד חברים מהקואליציה שמתנגדים לחוק שיזם ראש הממשלה .  זה הצריך לוליינות שלא נראתה כדוגמתה  זה שילוב של ניימר ,  סוארס ומסי ".  כבל התייחס להתנגדותו של יו"ר הקואליציה ,  ח"כ דוד ביטן  ( ליכוד )  ,  שכבר הודיע כי הוא מתכוון להעלות הצעת חוק שתבטל כליל את עליית תאגיד השידור הציבורי לאוויר .  
במהלך היומיים האחרונים כבל ניצח על דיונים סוערים בוועדת הכלכלה ,  האמונה על גיבוש החוק ,  בנוגע לתחילת השידורים מירושלים - בעוד בתאגיד ביקשו לעלות תחילה לאוויר מהמיקום הזמני במודיעין ,  ח"כים מהליכוד  ביטן ודודי אמסלם בגיבוי ראש עיריית ירושלים ניר ברקת  דרשו שהתאגיד יפעל מירושלים מלכתחילה .  לפי ההסכמות שגובשו על ידי יו"ר סיעת כולנו ח"כ רועי פולקמן ,  הושגה פשרה לפיה בינואר 2017 תחל הנהלת התאגיד לפעול מירושלים ,  וב-1 ביולי 2017 יהיה מעבר של רוב העובדים לבנין קבע בבירה גם כן .  עד ה-1 ביוני 2017 כל עובדי התאגיד יעברו למשכנם הקבוע בירושלים .  
לאחר מכן ,  דרש ביטן להטיל סנקציות על עיכוב במעבר לירושלים בגובה 10 מיליון שקלים עבור כל חודש עיכוב ,  אך ההצעה עוררה התנגדות משפטית וכן התנגדות בקרב חברי האופוזיציה .  בסופו של דבר הוחלט על סנקציות מדורגות על כל עיכוב בהליך המעבר לירושלים ,  שיוטלו על ידי שר האוצר באישור ועדת הכלכלה .  בחודש הראשון של העיכוב - יוטל על התאגיד קנס של 2 מיליון שקלים  שיופחתו מהתשלומים המועברים לתאגיד ובכל חודש נוסף של עיכוב הסכום יעלה ב-2 מיליון שקלים נוספים עד לגובה מקסימלי של עשרה מיליון שקלים .  
מוקדם יותר אתמול נתניהו במליאה במסגרת ציון יום ז'בוטינסקי ,  והגן בתקיפות על הרפורמות שהוא מבקש לבצע בתקשורת . " זה הזכות של האזרח ,  הזכות שלו שלא יכתיבו לו מה הוא שומע ,  מה הוא צופה ,  ואני לא מדבר דווקא על השידור הציבורי ,  זה כבר סודר ,  יהיה שידור ציבורי ",  אמר נתניהו . 
" מודה באשמה ,  אני רוצה תחרות .  אני רוצה תחרות ,  שיהיה גיוון בשידור המסחרי .  ועל זה מנסים להילחם כאן אנשי האופוזיציה שרוממות חופש הביטוי בגרונם ",  הוסיף . " צריך לאפשר תחרות גם בשיח הציבורי וגם בערוצי התקשורת .  ישפוט העם בקלפי ,  ישלוט העם בשלט .  זוהי תורת ז'בוטינסקי ".  

הכנסת אישרה :  שידורי התאגיד הציבורי יחלו באפריל 2017
שר האוצר וראש הממשלה ,  ביושבו כשר התקשורת ,  יוכלו להקדים את מועד השידורים ל-1 בינואר אם התאגיד יהיה ערוך לכך .  חברי סיעת יש עתיד נמנעו מהצבעה במחאה על דחיית המועד המקורי שנקבע בממשלה הקודמת ל-1 באוקטובר השנה

