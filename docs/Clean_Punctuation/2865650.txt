משרד האוצר :  לסגור את רשות השידור
האוצר תומך בסגירת רשות השידור ב-30/6 - התאריך שנקבע להקמת התאגיד ,  והעברת הפעילות למיקור חוץ .  מנגד ,  אקוניס דורש להאריך את החוק בשלושה חודשים ,  כאשר את פעילותה יממן האוצר .  נתניהו :  הכרעה תתקבל אחרי פגישה עם אלדד קובלנץ ודוד האן
ראש הממשלה ושר התקשורת ,  בנימין נתניהו ,  זימן לפגישה דחופה את כונס הנכסים הרשמי של הרשות דוד האן ,  ואת המנכ"ל הזמני של תאגיד השידור הציבורי אלדד קובלנץ - כדי להכריע בעמדת רשות השידור .  רק לאחר הפגישה יכריע נתניהו בין עמדת השר האחראי על הרשות אופיר אקוניס לבין עמדת שר האוצר משה כחלון .
 לוואלה ברנז'ה נודע כי עמדת משרד האוצר ,  כפי שבאה לידי ביטוי בפגישה דחופה שקיים היום  ( ראשון )  עם אקוניס וכחלון ,  היא סגירת רשות השידור ב-30/6 - התאריך שנקבע להקמת התאגיד והעברת הפעילות למיקור חוץ .  מנגד אקוניס דורש להפעיל את האפשרות של הארכת החוק בשלושה חודשים ,  כאשר את הפעילות יממן האוצר .  במהלך שלושת החודשים ,  כך הצהיר השבוע אקוניס ,  יערכו תיקוניים ושינויים בחוק ובכל מקרה הציבור לא ישלם אגרה .
 הפגישה התקיימה לאחר שאקוניס הצהיר במהלך השבוע החולף כי יידחה את יישום חוק השידור הציבורי בשלושה חודשים - טווח הזמן המותר לדחייה על פי החוק .  כמו כן ,  הודיע השר אקוניס כי מימון הפעילות השוטפת ברשות יבוא ממשרד האוצר ולא מתשלום האגרה .  אלא שבמשרד האוצר העניקו פרשנות אחרת מזו של אקוניס ,  לחוק השידור הציבורי :  כל עוד לא הוקם גוף שידור חדש ,  מימון הרשות ייעשה באמצעות גביית אגרה .  
בטרם נפגשו השרים כחלון ואקוניס עם נתניהו ,  פנתה אליהם בדחיפות אגודת העיתונאים בתל אביב של רשות השידור ,  באמצעות עורך דינה עו"ד יריב רונן . " בימים האחרונים נודע למרשתנו כי בידי משרד האוצר מצויה חוות דעת משפטית ולפיה אין להאריך את תוקפו של החוק החדש מעבר ל-30/6/2015 ותחת זאת יש להודיע לבית המשפט המחוזי בירושלים על פירוקה המיידי של רשות השידור בשל כישלונו של המחוקק בהקמת התאגיד החדש .  מרשתנו מבינה כי פירוק מיידי משמעותו - הורדת השאלטר טוהחשכת המרקע או לכל הפחות פגיעה דרמטית בכל עובדי רשות השידור ובשידור הציבורי בכללותו ,  ללא שנעשו כלל ההסדרים המתחייבים בנוגע לכל היבט של מהלך דרמטי זה ,  שאין עוצמתי ממנו ". 
גם אגודת העיתונאים בירושלים פנתה לנתניהו . " לצערנו ,  הקולות הנשמעים מאגף התקציבים באוצר ולפיהם אין בכוונתם לממן את תוכנית השר הממונה להאריך את תוקפו של החוק בשלושה חודשים הדרושים בכדי לתת לממשלה והכנסת זמן להכנסת תיקונים חיוניים ולהסדרי חקיקה ,  הוא מהלך החושף פעם נוספת את כוונתם האמתית של פקידי האוצר ,  החותרים תחת החלטות הממשלה ,  ומנסים לתת מכת מוות לשידור הציבורי ,  סגירת הרשות בחודש יולי ,  והעברת ניהולה לכונס הנכסים ".  

משרד האוצר :  לסגור את רשות השידור
האוצר תומך בסגירת רשות השידור ב-30/6 - התאריך שנקבע להקמת התאגיד ,  והעברת הפעילות למיקור חוץ .  מנגד ,  אקוניס דורש להאריך את החוק בשלושה חודשים ,  כאשר את פעילותה יממן האוצר .  נתניהו :  הכרעה תתקבל אחרי פגישה עם אלדד קובלנץ ודוד האן

