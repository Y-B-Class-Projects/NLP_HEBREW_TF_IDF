נתניהו בצרפת :  יש להטיל סנקציות על אירן
רה"מ נאם בפריז מול יהודי צרפת וקרא לפעולה בינלאומית תקיפה יותר נגד אירן .  מוקדם יותר נפגש עם נשיא צרפת סרקוזי שאמר לו  " הקפא הבנייה בהתנחלויות "
  ( באדיבות הערוץ הראשון ) 
ראש הממשלה בנימין נתניהו נאם הערב  ( רביעי )  בפריז בפני נציגי יהדות צרפת והציג בפניהם את עיקרי מדיניותו . "  שלושה עקרונות מנחים אותי בסדר היום המדיני :  העיקרון הראשון הוא 'אם אין אני לי מי לי' .  אף אחד לא יגן על היהודים אם הם לא יגנו על עצמם ,  ובהגנה אני לא מתכוון רק לפיזית אלא גם על זכויותינו והזכות הראשונה היא הכרה במדינת ישראל כמדינת הלאום של העם היהודי ".   
" העיקרון השני הוא 'אם רק אני לי מי אני' .  אנחנו רוצים לדאוג גם לאחרים .  אנחנו רוצים לעזור לפיתוח האזור ופיתוח רווחתם של כל שכנינו כולל הפלסטינים .  לכן במסגרת השלום אנו רוצים להאיץ הפיתוח הכלכלי . " 
והעיקרון השלישי שהציג נתניהו : " אם לא עכשיו ,  אי מתי ?  אני שואל את הקהילה הבינלאומית אם לא עכשיו ,  מתי תפעילו סנקציות על אירן ?  קורה כאן דבר בעל משמעות גדולה מאוד .  פרצופו של המשטר האירני נחשף .  עד המאורעות האחרונים היו שאמרו שהמשטר נהנה מתמיכה רחבה .  ראיתם את התמיכה הרחבה במראות הנוראיים ברחובות טהרן .  אני לא יודע לומר איך זה יסתיים בסוף אבל סופו של החופש לנצח .  אם יש דבר אחד ברור הוא שאסור שהמשטר הזה יפתח נשק גרעיני ולכן את הלחצים צריך להפעיל עכשיו .  אנחנו פועלים במספר מישורים :  עלינו לגבש חזית בינלאומית נגד ההתחמשות  ,  עלינו לקדם את השלום עם הפלסטינים ואם מבקשים מישראל להכיר בזכויות הלאום של הפלסטינים הם יצטרכו להכיר בזכויות הלאום של העם היהודי ". 
מוקדם יותר הערב נפגש ראש הממשלה נתניהו עם נשיא צרפת ניקולא סרקוזי .  במהלך פגישתם בארמון האליזה התייחס סרקוזי לתהליך המדיני עם הפלסטינים ואמר כי  " יש לפעול בצעדים בוני אמון ,  בין היתר בהקפאה מוחלטת של הבנייה בהתנחלויות ".  לדבריו , " על ישראל לשפר את דרכי הגישה והתנועה של הפלסטינים בגדה ".  
בשיחה עם עיתונאים אמר ראש הממשלה נתניהו בתגובה כי  " הנושא עלה באזכור קצר ,  הנשיא סרקוזי אמר את דעתו שאותה אנחנו מכירים ,  אבל זה לא החלק העיקרי של השיחה ". 
סרקוזי אמר עוד בפגישה כי יש לפעול לשחרורו של גלעד שליט ושיבח את מצרים על תיווכה בהפסקת האש בעזה : " אני מצדיע למצרים על הפעולות שננקטו לייצוב הפסקת האש בעזה ולשיקום הרצועה ". 
ואילו נתניהו אמר עם תום הפגישה : " הנשיא סרקוזי ואני דיברנו על עקרון שתי מדינות שחיות בשלום ובביטחון זו לצד זו .  קיימתי שיחה ממצה עם הנשיא ,  שהוא ידיד ישראל וגם ידיד השלום והוא ביטא את אמונתו שיסוד לשלום הוא שלום בין שתי מדינות לאום .  דיברנו על האפשרות לקידום הפיתוח הכלכלי ,  שיכול לתת נדבך ליציבות ולעמידתו של השלום ".  
בנוגע לאירן אמר נתניהו כי סרקוזי היה  " חד מאוד בהתבטאויות שלו לגבי המשטר ששולט שם ,  לגבי הדרך שבה הוא מתנהג כלפי עמו וגם על הדרך שבה הוא מתנהג כלפי עמו וגם מהצורך למנוע מהמשטר הזה פיתוח של נשק גרעיני .  דיברתי עם סרקוזי על כך שנשק גרעיני לאירן זה דבר מאוד מסוכן .  משטר שמשתמש בטרור נגד אנשיו ,  יעשה את זה גם במצב אחר .  איננו רוצים שנשק הטרור החמור מכולם יהיה בידי משטר כזה ". נתניהו סיכם ואמר : " אולי החירות לא תנצח היום ,  אבל היא תנצח מחר ".  
נתניהו ציין כי הוא דן עם סרקוזי גם בביטול הפגישה עם השליח האמריקאי למזרח התיכון ג'ורג' מיטשל ובנושא החייל החטוף גלעד שליט .
 
נתניהו בצרפת :  יש להטיל סנקציות על אירן
רה"מ נאם בפריז מול יהודי צרפת וקרא לפעולה בינלאומית תקיפה יותר נגד אירן .  מוקדם יותר נפגש עם נשיא צרפת סרקוזי שאמר לו  " הקפא הבנייה בהתנחלויות "
 
