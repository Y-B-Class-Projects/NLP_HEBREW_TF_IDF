בירושלים מאשימים :  ממשל אובמה יותר עוין מאירופה
על רקע המשבר המתמשך עם הבית הלבן ,  בירושלים מציינים לטובה את התגובה המאופקת והזהירה של האיחוד האירופי לתוצאות הבחירות : " מחכים לראות איזו ממשלה נתניהו ירכיב "
  ( אובמה ,  אתמול :  לא נוכל להמשיך להגן על ישראל )  
בשעה שהעימות המילולי בין ראש הממשלה נתניהו לנשיא אובמה הולך ומחריף ,  גורמים רשמיים בירושלים מציינים לחיוב דווקא את התגובה האירופית לבחירתו המחודשת של ראש הממשלה נתניהו .  מאז ניצחונו של נתניהו בבחירות ,  ממשלות אירופה כמו גם האיחוד האירופי עצמו ,  הסתפקו בהודעות ברכה לקוניות שהועברו לנתניהו ,  בהן הודגשה חשיבותו של התהליך המדיני ופיתרון שתי המדינות .  זאת ,  בניגוד למלחמת ההדלפות שפרצה מול וושינגטון .  
עוד ידיעות מדיניות בוואלה חדשותההקפאה השקטה נמשכת :  בוטל דיון בהרחבת שכונה בירושליםחשיפה :  קטאר מנסה להשיג הפסקת אש ל-5 שנים בין ישראל לחמאסהמשבר הבא :  כספי הערבויות של ישראל יקוזזו ?  
הדוגמה הבולטת ביותר שגורמים בירושלים מציינים לחיוב היא תגובתה של שרת החוץ של האיחוד האירופי ,  פדריקה מוגריני ,  ששוחחה עם נתניהו בטלפון וגם פרסמה הודעה רשמית לאחר מכן .  מוגריני הפצירה בנתניהו לפעול לקידום פיתרון שתי המדינות והדגישה עד כמה הנושא חשוב לאירופה ,  אולם נמנעה מ"לנזוף "  בנתניהו על אמירותיו השנויות במחלוקת בנושא ערב הבחירות . " התחושה היא שהאיחוד האירופי אומר לנתניהו - אנחנו נותנים לך הזדמנות ,  ואילו מבחינת הבית הלבן ,  אין אפילו חצי דקה של חסד ",  אמר לוואלה חדשות גורם רשמי המקורב לראש הממשלה .  
בירושלים מודעים לכך שהאיחוד האירופי אינו מתכוון לוותר לישראל בנושא המדיני ,  וכי אם תקום ממשלת ימין צרה שתקדם בנייה בהתנחלויות ,  צפויות סנקציות נוספות נגד ההתנחלויות .  תוך כדי מערכת הבחירות פורסם בוואלה חדשות כי באיחוד מעריכים שתוצאת הבחירות תהיה קדנציה נוספת לנתניהו ,  וכי הם נערכים לכך מראש .  אלא שכל עוד נתניהו טרם הקים ממשלה ,  האירופאים אינם ממהרים להתעמת . " כולנו מחכים לראות מה יקרה ",  אמר לוואלה חדשות דיפלומט מאחת ממדינות האיחוד . " אם באמת תקום ממשלה עם קו מאוד ימני ,  בוודאי שיהיו לכך השלכות ,  אבל נתניהו כרגע מנהל משא ומתן ויש עוד אפשרות שהוא בכלל יקים ממשלת אחדות .  לא צריך למהר לקבל החלטות ".  
העובדה שבירושלים רואים את התגובה האירופאית באור חיובי יותר מאשר את תגובת ארה"ב לניצחונו של נתניהו בבחירות ,  מעידה בעיקר על עומק המשבר מול ארה"ב ,  שכן עמדתה של אירופה נגד ההתנחלויות נותרה עיקשת כשהייתה .  בין הצעדים שהאיחוד מתכוון לקדם אם אכן תקום ממשלת ימין צרה :  סימון קפדני יותר של מוצרים מההתנחלויות המיובאים לאירופה ,  הרחבת ההגבלות על יצוא מוצרי מזון מההתנחלויות ,  הגבלת כניסתם של  " מתנחלים אלימים "   ( לא ברור מי בדיוק נכלל בקטגוריה )  למדינות האיחוד ,  ועוד .  במקביל ,  כמה מדינות אירופיות ובראשן צרפת ,  מתכוונות לקדם במועצת הביטחון של האו"ם הצעה להקמת מדינה פלסטינית .  אולם כאמור ,  כל הצעדים הללו יחלו להתממש רק לאחר שיתברר הרכב הממשלה וקווי היסוד שלה .  
במקביל ,  הבוקר יצאו קבוצה של שגרירים אירופים לביקור בעוטף עזה ,  ביוזמת משרד החוץ הישראלי .  כ-20 שגרירים לקחו חלק בסיור ,  שבמהלכו הם סיירו ביישובי העוטף ,  ביקרו במנהרות טרור של חמאס שנחפרו לשטח ישראל ובנוסף קיבלו סקירה ממתאם פעולות הממשלה בשטחים ,  אלוף יואב מרדכי ,  על הסיוע הישראלי לשיקום עזה .  סגן ראש אגף אירופה במשרד החוץ ,  סמי רבל ,  אמר כי  " הסיור יתרום בצורה ישירה ובלתי אמצעית להבנת האתגרים והאיומים מהחמאס ברצועת עזה העומדים בפני ישראל .  עם איומים אלה צריכים להתמודד יום-יום תושבי הדרום ואנחנו רוצים ששגרירי אירופה יחושו בכך .  בנוסף ,  הסיורים שאנו מקיימים לשגרירים תורמים להידוק הדיאלוג עם המדינות האירופאיות וחיזוק שיתוף הפעולה הדרוש איתם למציאת פתרונות כלכליים והומניטריים לאתגרים השונים ".  לפניות לכתב אמיר תיבון :  amir.tibon@walla.co.il 

בירושלים מאשימים :  ממשל אובמה יותר עוין מאירופה
על רקע המשבר המתמשך עם הבית הלבן ,  בירושלים מציינים לטובה את התגובה המאופקת והזהירה של האיחוד האירופי לתוצאות הבחירות : " מחכים לראות איזו ממשלה נתניהו ירכיב "
 
