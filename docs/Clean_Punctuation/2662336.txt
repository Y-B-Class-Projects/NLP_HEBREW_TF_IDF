נתניהו : " מניעת מדינה דו-לאומית - יעד אסטרטגי "
 ראש הממשלה בהתבטאות ראשונה על חידוש המשא ומתן : " אעמוד בתוקף על דרישות הביטחון של ישראל ".  במקביל ,  גרסאות סותרות בין רמאללה לירושלים על תנאי חידוש השיחות
לאחר הודעות התמיכה וההסתייגויות בישראל ,  התייחס הערב  ( שבת )  לראשונה ראש הממשלה ,  בנימין נתניהו ,  להודעת שר החוץ האמריקני ,  ג'ון קרי ,  על חידוש המשא ומתן המדיני בין ישראל לפלסטינים ,  על בסיס מתווה 'שתי מדינות לשני עמים' . " אני רואה בחידוש התהליך המדיני בעת הזאת אינטרס אסטרטגי חיוני של מדינת ישראל ",  אמר ראש הממשלה ,  והוסיף : " המשא ומתן חשוב בפני עצמו כדי לנסות להביא לסיום הסכסוך בינינו לפלסטינים ,  והוא חשוב לנוכח האתגרים עמם אנו מתמודדים - בעיקר מאיראן ומסוריה ".  
נתניהו הוסיף כי  " עם חידוש התהליך המדיני עומדים לנגד עיניי שני יעדים מרכזיים :  מניעת היווצרותה של מדינה דו-לאומית בין הים לירדן ,  המסכנת את עתיד המדינה היהודית ,  ומניעת הקמתה של מדינת טרור נוספת בחסות איראן בגבולותיה של ישראל ,  שעלולה לסכן אותנו לא פחות ".  נתניהו אמר כי בכוונתו לעמוד על דרישות הביטחון של ישראל במהלך המשא ומתן ,  וביקש להודות לשר החוץ האמריקני קרי על המאמצים שהשקיע בחידוש התהליך . " אני מצפה שהשיחות יתנהלו בצורה רצינית ואחראית ",  אמר נתניהו .  
בשלב הראשון של השיחות ,  שיחודשו כבר בימים הקרובים ,  תיערך פגישת עבודה של דרגים מקצועיים בכירים .  מן הצד הישראלי ישתתפו שרת המשפטים ,  ציפי לבני ,  ושליחו המדיני של ראש הממשלה ,  עו"ד יצחק מולכו .  מן הצד הפלסטיני ישתתף הממונה על המשא ומתן סאיב עריקאת .  לא ברור אילו גורמים מקצועיים-אמריקנים ישתתפו בפגישה ,  שככל הנראה תיערך בוושינגטון .  
לפי שעה שני הצדדים מציגים גרסאות סותרות לתנאים שבהם יתקיים המשא ומתן ,  כאשר כל צד מתגאה בהישגיו המדיניים .  הבוקר אמר יובל שטייניץ ,  השר לאיומים אסטרטגיים ולמודיעין ,  כי המשא ומתן יחל ללא תנאים מוקדמים ,  וכי ישראל לא תקפיא את הבנייה בהתנחלויות ,  לא תתחייב בנושא הגבולות ולא תשחרר אסירים לפני תחילת השיחות בין הצדדים .  בחלוף כמה שעות אמר גורם בכיר ברשות הפלסטינית לעיתון  " וול סטריט ג'ורנל "  דברים הסותרים את דברי שטייניץ .  לטענת הגורם הפלסטיני ,  ישראל התחייבה להקפיא את הבנייה בהתנחלויות מבלי להכריז על כך באופן רשמי ,  ולשחרר קבוצה ראשונה של אסירים פלסטינים ותיקים עוד לפני תחילת המשא ומתן הישיר בין הצדדים .  הגורם הוסיף כי קרי אמנם לא הצהיר באופן פומבי על מחויבות אמריקנית לקווי 1967 ,  אך נתן לאבו מאזן התחייבות שקטה בנושא .  הגורם הוסיף כי קרי סיכם עם נתניהו על כל הפרטים הללו בשיחת טלפון ארוכה שערכו השניים אמש ,  לפני הגעתו של קרי לרמאללה .  
יו"ר הבית היהודי ,  השר נפתלי בנט ,  התייחס גם הוא להתפתחויות המדיניות ואמר כי העמידה על העקרונות השתלמה . " הוכח שכשאנו מתעקשים על עמדתנו ,  אפשר לנהל משא ומתן בלי תנאים מוקדמים ,  בלי הקפאה ,  ובוודאי בלי הדרישה ההזויה לנהל אותו על בסיס קווי 67' .  יתרה מכך - על רקע אירועי הימים האחרונים לא נסכים שהאירופאים יהיו חלק מהמשא ומתן - הם הוציאו את עצמם מכל עמדה של מתווך הוגן .
 יו"ר ועדת החוץ והביטחון ,  אביגדור ליברמן אמר כי  " אסור להסכים שהמו"מ יתנהל על בסיס הכרה בקווי 1967 וחשוב להבהיר מראש ,  כבר בתחילת המשא ומתן ,  שלא תהיה שום הקפאה .  לא בירושלים ולא ביישובים היהודיים ביהודה ושומרון .  מעבר לכך , " ישראל ביתנו "  תעקוב אחר המו"מ ותקבע את עמדתה בהתאם להתפתחויות ".  בעמוד הפייסבוק שלו כתב ליברמן : " בכדי למנוע הפתעות והתרעמויות בשלבים מאוחרים יותר ,  כדאי ליידע מראש ,  גם את המתווך האמריקאי וגם את הצד הפלסטיני ,  מה המצב בשטח וכמה יחידות דיור לבנייה כבר ישנן בצנרת .  ברור גם לכל שאבו מאזן אינו מסוגל לחתום על סופיות הסכסוך ולוותר על זכות השיבה .  על כן ,  יש ללכת אל המו"מ בעיניים פקוחות וללא אשליות ".  
חידוש המשא ומתן - סיקור מיוחד בוואלה !  חדשות:פרשנות :  לפחות בסוגיית האסירים ,  אבו מאזן יכול לסמן ויהשקט בימין הופר : " קווי 67' מסכנים את ביטחון ישראל"העיקשות של קרי השתלמה ,  אך האם יש למו"מ סיכוי ? קרי הכריז על חזרה למשא ומתן - ללא תנאים מוקדמיםבישראל בירכו :  חידוש המו"מ - הזדמנות שאסור להחמיץ 

נתניהו : " מניעת מדינה דו-לאומית - יעד אסטרטגי "
 ראש הממשלה בהתבטאות ראשונה על חידוש המשא ומתן : " אעמוד בתוקף על דרישות הביטחון של ישראל ".  במקביל ,  גרסאות סותרות בין רמאללה לירושלים על תנאי חידוש השיחות

