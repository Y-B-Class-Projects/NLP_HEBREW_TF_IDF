נסראללה על התקיפות הישראליות בסוריה :  נתניהו עוזר לארגוני הטרור
ברקע התקיפה הישראלית בסוריה טען מזכ"ל חיזבאללה כי ראש הממשלה חושש מהפסד של דאעש ומתערב בלחימה  " מכל מיני תירוצים ".  אמש אמר נתניהו : " כשאנחנו מזהים ניסיונות להעביר נשק מתקדם לידי חיזבאללה ,  אנחנו פועלים כדי למנוע זאת "
  ( נסראללה מאיים על ישראל בנאום ממאי 2016 )  
מזכ"ל חיזבאללה חסן נסראללה נשא היום  ( שבת )  נאום ששודר בווידאו לקהל תומכיו ובמהלכו התייחס למלחמת האזרחים בסוריה ,  שחתמה השבוע שש שנים ,  וכן להתערבותה של ישראל בה . " ראש הממשלה בנימין נתניהו מפחד שדאעש יפסיד בסוריה  ומתערב בכל מיני תירוצים ",  אמר נסראללה בנאומו ופירט : " עם כל נפילה ברמת הגולן או הפגזת נשק שמיועד לחיזבאללה ".  לדבריו ,  זה  " עניין של זמן עד שדאעש וכל ארגוני הטרור ייעלמו ".  
נסראללה טען כי נתניהו חושש מהפסד של דאעש בסוריה ,  ואמר כי הביע זאת בפני נשיא רוסיה ולדימיר פוטין .  הוא קרא לכל הארגונים שנלחמים בסוריה נגד הנשיא בשאר אסד לעצור את הלחימה כי היא משרתת את ארצות הברית ואת ישראל .
 נאומו של נסראללה בא ברקע התקיפה הישראלית בסוריה בלילה שבין חמישי לשישי ,  שנחשפה לאחר שטיל נגד מטוסים סורי נורה בתגובה אליה .  אמש הגיב נתניהו לכך והבהיר כי ישראל לא תאפשר העברת נשק מתקדם לחיזבאללה . " המדיניות שלנו מאוד עקבית - כשאנחנו מזהים ניסיונות להעביר נשק מתקדם לידי חיזבאללה ,  ויש לנו את המודיעין ואת ההיתכנות המבצעית  אנחנו פועלים למנוע את זה ". 
לקריאה נוספת:ברק על התקיפה בסוריה : " יכול להיות שלא היה צריך לירות 'חץ' "" רעש מחריש אוזניים ":  תושבי הצפון התעוררו הלילה לקולות מלחמהחיל האוויר תקף בסוריה ;  טיל נ"מ יורט בידי  " החץ "  באזור ירושלים 
אתמול אישר דובר צה"ל באופן חריג את הדיווחים שלפיהם כוח של חיל האוויר תקף כמה מטרות בשטח סוריה ונורה בידי טילים נגד מטוסים של צבא אסד .  לא נמסר מיקומן של המטרות .  על פי ההודעה ,  במהלך התקיפה התגלו המטוסים והצבא הסורי שיגר לעברם טילים .  אחד הטילים יורט בידי מערך ההגנה האווירית ,  באמצעות מערכת  " חץ ". 
על פי הודעת דובר צה"ל ,  בשום שלב לא נשקפה סכנה לטייסי הכוח או לאזרחים על הקרקע .  בכלי תקשורת ערביים דיווחו כי התקיפה בוצעה באזור הגבול בין לבנון לסוריה ,  ממזרח לבעל בק ,  ובכלי התקשורת בירדן דווח על איתור שרידי רקטה מצפון באזור אירביד שבצפון המדינה .
 התקרית החריגה חשפה את פעילות ישראל בסוריה באופן רשמי .  בעקבותיה זומן שגריר ישראל ברוסיה גרי קורן לפגישה במשרד החוץ במוסקבה עם סגן שר החוץ הרוסי מיכאיל בוגדנוב .  בהודעה מטעם משרד החוץ במוסקבה נמסר כי  " הדגש העיקרי בשיחה היה האירועים האחרונים בסוריה ובסביבתה ",  וכי הזימון לפגישה היה ביוזמת המשרד .  אתמול הגיש קורן את כתב האמנה שלו לנשיא פוטין .  

נסראללה על התקיפות הישראליות בסוריה :  נתניהו עוזר לארגוני הטרור
ברקע התקיפה הישראלית בסוריה טען מזכ"ל חיזבאללה כי ראש הממשלה חושש מהפסד של דאעש ומתערב בלחימה  " מכל מיני תירוצים ".  אמש אמר נתניהו : " כשאנחנו מזהים ניסיונות להעביר נשק מתקדם לידי חיזבאללה ,  אנחנו פועלים כדי למנוע זאת "
 
