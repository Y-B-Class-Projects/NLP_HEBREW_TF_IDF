הרצוג : " המדינה נגועה בפשיזם ";  נתניהו : " לא סוגר בפניך דלת "
 יו"ר המחנה הציוני תקף בדוכן המליאה את ראש הממשלה שאינו משנה את המצב במדינה ,  וטען כי  " טרק את הדלת ".  לאחר מכן ביקש נתניהו לעלות שוב לנאום ואמר : " עדיין יש הזדמנות לנצלה "
 ראש האופוזיציה יצחק הרצוג  ( המחנה הציוני )  אמר אתמול  ( שני )  במליאת הכנסת כי  " היום יש לנו מדינה החולה בלאומנות ,  הנגועה בניצני פשיזם ,  לאומנות שבה ההמון המוסת מלחין מילות שבח לחייל אלאור אזריה ,  שבה מלחינים שירי הסתה נגד שר ביטחון נקי כפיים ונגד הרמטכ"ל ונגד שרי צבאות ישראל ונגד הציבור הערבי בישראל ,  ומנגד מנהיג המדינה מסתכל באין מחריש ,  לא מוכן לשנות את המצב ותורם בכך לפריחתן של אותן תופעות המחרבות את חזונו של הרצל ". 
הרצוג הוסיף בנאומו בכנסת ,  המציינת היום את יום השנה למותו של חוזה המדינה בנימין זאב הרצל ,  כי  " בבחירה בין להיות מנהיג שייצרב בהיסטוריה כמי שעמד נגד הזרם ,  לבין מנהיג שבחר להיסחף עם הזרם ולהישפך לאוקיינוס השכחה ,  נתניהו עשה את בחירתו .  הוא טרק את הדלת לשינוי העתיד ,  הוא טרק את הדלת למנהיגי האזור ,  הוא טרק את הדלת למנהיגי אירופה וארצות הברית והפך לשבוי בידי קבוצה פוליטית מסוכנת וקיצונית ,  שתוביל אותו ואותנו לתוך תוכו של אסון לאומי שאנו כבר נמצאים בתוכו וחלקינו מעדיפים להמשיך לחיות באשליה המתוקה שיהיה בסדר ".  
הרצוג ציין כי צר לו שנתניהו בחר שוב לזגזג . " צר לי שאתה הוא שטרק את הדלת ,  צר לי שבחרת להפקיר את טובת המדינה לטובת האינטרס הפוליטי הצר שלך .  הטוויטר אולי יזכור אותך לטובה ,  ההיסטוריה לא ".  בתגובה ,  עלה ראש הממשלה בנימין נתניהו שוב לדוכן ואמר כי הדלת עוד לא נסגרה , " עדיין יש הזדמנות לנצלה ".  במהלך דבריו צעקו חברי כנסת מהמחנה הציוני : " אתה מוכן לכתוב את זה ?  ".  
לקריאה נוספת :  נתניהו על המגעים עם ליברמן : " שום דבר לא קורס ,  מו"מ לוקח זמן"ראש הממשלה נזף ביהודה גליק שעלה להר הבית : " מעכשיו אתה חייל ! "נתניהו : " מוכן לנסוע מחר לפריז למו"מ ישיר עם אבו מאזן "  
עוד קודם לכן ,  נשא ראש הממשלה נתניהו נאום במליאה . " פניה של ישראל לשלום על בסיס מתווה של מדינה פלסטינית מפורזת .  אני מוכן לצעדים אמיצים עם שכננו בעזרת מדינות ערביות באזור ,  שגם איתן אנחנו מהדקים יחסים ",  אמר . 
" לפלסטינים תהיה אפשרות להקים מדינה משלהם אבל היא חייבת להיות מפורזת וחייבת להכיר במדינת ישראל כמדינת הלאום של העם היהודי .  אני פועל בכל כוחי להרחיב את הממשלה .  אמרתי שאעשה זאת עוד בזמן שהקמנו את הממשלה לפני שנה ואני ממשיך במאמצים הללו לכונן ממשלה רחבה ככל האפשר ". 
 ( עדכון ראשון :  19:10 )  

הרצוג : " המדינה נגועה בפשיזם ";  נתניהו : " לא סוגר בפניך דלת "
 יו"ר המחנה הציוני תקף בדוכן המליאה את ראש הממשלה שאינו משנה את המצב במדינה ,  וטען כי  " טרק את הדלת ".  לאחר מכן ביקש נתניהו לעלות שוב לנאום ואמר : " עדיין יש הזדמנות לנצלה "
 
