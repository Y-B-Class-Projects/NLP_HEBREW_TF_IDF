ליברמן פירק את הליכוד-ביתנו : " לא עבד מההתחלה "
 יו"ר ישראל ביתנו הודיע במסיבת עיתונאים מיוחדת על החלטתו הדרמטית . " חילוקי הדעות עם ראש הממשלה לא מאפשרים קיום מסגרת משותפת ",  אמר . " החיבור לא עבד בבחירות ולא עבד אחריהן "
 יו"ר ישראל ביתנו ,  שר החוץ אביגדור ליברמן ,  נפגש הבוקר  ( שני )  עם ראש הממשלה ,  בנימין נתניהו ,  והודיע לו על החלטתו לפרק את האיחוד עם הליכוד . " זה לא סוד שלצערי בתקופה האחרונה יש חילוקי דעות ביני לבין ראש הממשלה והם הפכו למהותיים ולא מאפשרים לקיום מסגרת משותפת ",  אמר בצהריים ליברמן במסיבת עיתונאים בכנסת . " אי לכך ",  הבהיר , " החלטנו להיפרד ולבקש להקים סיעה נפרדת  ישראל ביתנו ".  שר החוץ טען כי  " החיבור לא עבד בבחירות ולא עבד אחרי הבחירות .  עד היום היו בעיות טכניות ,  אבל כשבעיות טכניות הופכות עקרוניות לא ניתן להסתיר את הדבר ".  
ליברמן התייחס בדבריו גם לסוגיית שלמות הקואליציה בצל פירוק השותפות בין שתי המפלגות . " אני לא רואה שום סיבה לפרק את הקואליציה ",  הבהיר . " הקמת סיעת ישראל ביתנו היא צעד משמעותי לחיזוק קואליציוני .  הקואליציה הוקמה מלכתחילה כקואליציה ססגונית עם פערים נרחבים ".  
עוד בוואלה !  חדשות:רקטת גראד התפוצצה באזור באר שבע ;  אין נפגעיםכמה מהחשודים ברצח אבו חדיר שחזרו את המעשהעשרות נעצרו בהתפרעויות ברחבי הארץ 
החלטתו של ליברמן לסיים את השותפות עם הליכוד נמצאת על הפרק חודשים ארוכים .  זאת ,  אחרי שליברמן הבין כי סיכוייו להתמזג עם הליכוד ולהגיע כך לראשות המפלגה קטנים מאוד .  בכל סקר שנערך מאז ,  כולל סקר וואלה !  חדשות מתחילת שנת 2014 ,  קיבלו שתי הסיעות יותר מנדטים בנפרד מאשר ביחד .  ההערכה במערכת הפוליטית היא כי ליברמן ניצל מתיחות רגעית עם נתניהו על מנת לבצע מהלך פוליטי שתוכנן זמן רב מראש .
 המתיחות בין ראש הממשלה לבין שותפו הפוליטי הבכיר הגיעה אתמול לשיא במהלך ישיבת הממשלה .  בהודעה השבועית שלו לתקשורת ,  התייחס נתניהו למצב בדרום ואמר : " הניסיון מוכיח שברגעים כאלה יש לנהוג בקור רוח ובאחריות ,  ולא בהתלהמות ובפזיזות ".  דבריו היוו ביקורת מרומזת כלפי חלק משרי הממשלה ,  בראש ובראשונה ליברמן ונפתלי בנט ,  שתקפו במהלך סוף השבוע את המדיניות הביטחונית ה"מאופקת "  של הממשלה ,  וקראו לצאת למבצע צבאי נרחב בעזה .  
במהלך מסיבת העיתונאים התייחס ליברמן גם למתיחות זו עם ראש הממשלה על אופי התגובה מול חמאס ברצועת עזה . " לצערי מיטוט חמאס לא נמצא בהגדרות המבצע והממשלה הבאה צריכה להחליט איך היא חיה עם המצב שחמאס לצדנו .  המציאות הזו שבכל רגע ארגון טרור יכול להחליט מתי להשתמש באמצעים אלו הם דבר בלתי נסבל .  ההצעות לחכות  לא ברור לי למה אנו מחכים .  יהיו להם עוד אלפי רקטות ואת הדבר הזה אנו צריכים להפסיק .  איננו יכולים לחיות תחת איום תמידי ". 
שר החוץ גינה את רצח מוחמד אבו חדיר בירושלים ,  ותקף את המהומות שפרצו ברחבי הארץ עקב כך . " אנו עדים לגל אלימות והסתה החוצה את החברה בישראל וצריך לפעול בנחישות נגד כל אלימות והסתה לא משנה מאיזה צד .  יש חוק ויש ליישמו על ערבים ויהודים ",  אמר . " הנהגת מדינת ישראל מאוחדת בעמדה ברורה שיש לשמור על החוק ולגנות את האלימות .  כל ההנהגה היהודית מאוחדת בנושא זה .  לצערי ,  לא ניתן להגיד זאת על ערביי ישראל .  חנין זועבי הצדיקה את חטיפת ילדינו ואמרה כי הם לא פעילי טרור .  הדבר הזה הוא בלתי סביר ובלתי מקובל וכדי להפסיק את גל ההסתה שמגיע מלמטה למעלה צריך לפעול בנחישות ללא היסוס ".  
 ( עדכון ראשון :  10:56 ) 
לפניות לכתב עמרי נחמיאס :  omri_n@walla.net.il 

ליברמן פירק את הליכוד-ביתנו : " לא עבד מההתחלה "
 יו"ר ישראל ביתנו הודיע במסיבת עיתונאים מיוחדת על החלטתו הדרמטית . " חילוקי הדעות עם ראש הממשלה לא מאפשרים קיום מסגרת משותפת ",  אמר . " החיבור לא עבד בבחירות ולא עבד אחריהן "
 
