נתניהו : " כל ילדי ישראל צריכים ללמוד סינית "
 בביקור עם שר החינוך בלוד ,  שיבח רה"מ נתניהו את לימודי הסינית בביה"ס התיכון  " ערבי חדש "  בעיר ,  ואמר כי יש להרחיבם לכל מערכת החינוך : " על הילדים לרכוש כלים בהתמודדות עם המחר "
 ראש הממשלה בנימין נתניהו ושר החינוך גדעון סער סיירו היום  ( שלישי )  בלוד .  בביקור ב"תיכון ערבי חדש ",  אמר נתניהו כי הוא מתרשם מאוד מהמצוינות שאליה שואף בית הספר ,  ובמיוחד מהתוכנית ללימודי סינית המופעלת בו .  הוא שיבח את מנהלת המוסד ,  שירין חאפי ,  וציין כי כבר לפני שנתיים ביקש משר החינוך לקדם את לימודי השפה . " ילדי ישראל צריכים לרכוש יכולת בהתמודדות עם המחר ",  אמר ראש הממשלה ,  וציין את חשיבותה של סין כמעצמה מתפתחת בתחום הכלכלי והתרבותי .
 שר החינוך סער התייחס לשמות הזוכים במכרז להקמת מרכזי מצוינות אקדמיים ,  ואמר כי עשרה מרכזים נוספים יוקמו בשנה הבאה ,  מתוך כ-30 שאמורים לקום .  שלושת המרכזים הראשונים יוקמו באוניברסיטת תל אביב ,  באוניברסיטה העברית בירושלים ובמכון ויצמן ברחובות ,  במסגרת תכנית לחיזוק המחקר בישראל ולהשבת מוחות מחו"ל . " החינוך נמצא בראש מעייננו ,  ובית הספר בלוד הוא דוגמה לכך .  זהו מקום המשקף ברמה הלאומית ערכים של שלום ,  דו-קיום ושיוויון ",  ציין השר ,  והודיע כי בקרוב יעבור בית הספר למשכנו החדש בשכונת הרכבת בעיר .
 בהמשך ,  ניצל ראש הממשלה את ביקורו בבית הספר על שם זבולון המר בעיר ,  כדי להכריז כי סיורי האח"מים בהר הרצל יימשכו . " אנחנו נמצאים בישראל בגלל הרצל ,  שהביא לתקומת העם היהודי ",  אמר . " אם מישהו בא לבקר בישראל מטעם משרד החוץ - הוא יבקר בהר .  הביקורים יימשכו ",  הבטיח נתניהו .  
לאחר רצח רבין ב-1995 רבים מאורחי משרד החוץ העדיפו לעלות לקברו ולא לקבר חוזה המדינה .  בשנה שעברה ,  כשביקר בישראל נשיא ברזיל לולה דה סילבה ,  חידשו אנשי משרד החוץ את הנוהג וביקשו ממנו לבקר בקבר הרצל - אך האורח מברזיל סירב .  ההערכה היא כי הביקור בהר הרצל כנוהג מחודש ,  היה עלול לפגוע בהמשך ביקורו של דה סילבה בשטחי הרשות הפלסטינית .
 לפניות לכתב :  bobi1979@walla.com

נתניהו : " כל ילדי ישראל צריכים ללמוד סינית "
 בביקור עם שר החינוך בלוד ,  שיבח רה"מ נתניהו את לימודי הסינית בביה"ס התיכון  " ערבי חדש "  בעיר ,  ואמר כי יש להרחיבם לכל מערכת החינוך : " על הילדים לרכוש כלים בהתמודדות עם המחר "
 
