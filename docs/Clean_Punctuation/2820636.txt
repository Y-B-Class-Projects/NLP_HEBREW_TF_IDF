נתניהו על הבדיקה של בית הדין בהאג : " החלטה שערורייתית "
 ראש הממשלה תקף בחריפות את בית הדין הפלילי הבינלאומי ,  שהודיע כי יבדוק אם בוצעו פשעי מלחמה בשטחים ובעזה . " לאיזה אבסורד הוא התדרדר ?  זה היפוך מוחלט של המטרות שבגינן הוא הוקם ".  נתניהו שוחח עם קרי וביקש את תמיכת ארה"ב
ראש הממשלה בנימין נתניהו התייחס  ( שבת )  להחלטת בית הדין הפלילי הבינלאומי לפתוח בבדיקה ראשונית בנוגע לפשעי מלחמה שבוצעו לכאורה בגדה המערבית וברצועת עזה . " ישראל דוחה על הסף את החלטה השערורייתית של התביעה ",  הצהיר נתניהו בירושלים .  אתמול שוחח נתניהו עם שר החוץ של ארה"ב ג'ון קרי וביקש את עזרתה של וושינגטון נגד בית הדין .  לדבריו , " בעקבות החלטה זו ,  חמאס הודיע שהוא יגיש תביעות נגד מדינת ישראל ואני לא אתפלא אם בקרוב נשמע דברים דומים מחיזבאללה ,  דאעש ואל-קאעדה .  לאיזה אבסורד התדרדר בית הדין ?  ".  נתניהו הוסיף כי  " ימים ספורים לאחר שהאיסלאם הקיצוני ביצע פיגוע בצרפת ,  החליטה התובעת לפתוח בבדיקה דווקא נגד מדינת ישראל ,  שמגנה על אזרחיה נגד חמאס - ארגון טרור קיצוני ,  שאמנתו קוראת לבצע טבח ביהודים באשר הם ".  
עוד טען ראש הממשלה כי  " יש כאן היפוך מוחלט של מטרות היסוד שבגינן הוקם בית הדין .  בית הדין הזה הוקם ,  בין היתר ,  בגלל רצח העם שבוצע ביהודים .  כעת ,  הפלסטינים משתמשים בבית דין זה נגד מדינת היהודים ,  שמתגוננת מפני הטרור הרצחני שפוקד אותנו ועכשיו את העולם כולו ". 
גם שר הביטחון משה יעלון התייחס להחלטת בית הדין וטען כי  " היא צבועה ושערורייתית ,  ומעניקה רוח גב לטרור במקום להילחם בו ".  לדבריו , " בשעה שארגוני טרור יורים אל עבר ריכוזי אוכלוסייה בישראל מתוך ריכוזי אוכלוסייה ברצועת עזה ובמקומות אחרים ,  ובעת בה הטרור האיסלאמי מרים ראשו באירופה ומאיים על מדינות העולם החופשי - בוחר בית הדין בהאג בצעד שאין לו כל קשר למציאות ". 
לדברי יו"ר מפלגת יש עתיד ,  ח"כ יאיר לפיד , " העולם יצא מדעתו .  אלפי טילים על ישראל ,  מנהרות טרור לעבר גני ילדים ,  ארגון איסלאמיסטי מעוות מנסה לרצוח אזרחים ,  ומה עושה בית הדין בהאג ?  מחליט לחקור את ישראל ",  אמר לפיד . " זה טירוף ,  זוהי צביעות .  אנחנו לא נשאל אף אחד בעולם איך להגן על עצמנו ",  הוא הוסיף .  
מנגד ,  בחמאס בירכו על החלטה .  דובר הארגון ,  פאוזי ברהום ,  אמר כי  " חמאס יתמוך בכל מהלך שיסייע להביא למשפט את מנהיגי הכיבוש הישראלי ".  עוד הוא הוסיף כי חמאס מוכן להגיש לבית הדין אלפי מסמכים בנוגע ל"פשעי המלחמה "  של ישראל .
 כמו כן ,  הלילה הביעה מחלקת המדינה האמריקנית כי היא מתנגדת להחלטה . " אנו מתנגדים לפעולה של בית הדין הבינלאומי ",  נכתב בהודעת מחלקת המדינה . " יש לפתור את המחלוקות בין הצדדים דרך משא ומתן ישיר ולא על ידי צעדים חד-צדדיים ".  עוד נכתב בהודעה : " כפי שאמרנו שוב ושוב ,  אנו לא מאמינים שפלסטין היא מדינה ריבונית ,  ולכן היא אינה עומדת בתנאי הסף של הצטרפות כחברה בבית הדין הבינלאומי .  זוהי אירוניה טראגית שישראל ,  שאלפי רקטות נורו לעבר אזרחיה ושכונותיה ,  נחקרת על ידי בית הדין .  אנו נמשיך להתנגד לפעולות נגד ישראל בבית הבינלאומי ,  משום שהן אינן מועילות לתהליך השלום ".  
אתמול נמסר בהודעה מטעם התביעה כי  " התובעת פאטו בנסודה פתחה בבדיקה ראשונית בנוגע למצב בפלסטין ".  עוד צוין כי החלטת התביעה מגיעה בעקבות  " הצטרפותה של ממשלת פלסטין לאמנת רומא ב-2 בינואר ".  בתחילת החודש ,  ציינו הפלסטינים כי הם מקבלים על עצמם את סמכות השיפוט של בית הדין הבינלאומי החל מה-13 ביוני 2014 ,  התאריך שבו החל מבצע  " שובו אחים "  בגדה המערבית .  משמעות התאריך שננקב היא שהפלסטינים מבקשים לחקור את ישראל על פעולותיה בשטחים ובעזה מאז מבצע  " שובו אחים ",  וכמובן מבצע  " צוק איתן "  שבה בעקבותיו .  

נתניהו על הבדיקה של בית הדין בהאג : " החלטה שערורייתית "
 ראש הממשלה תקף בחריפות את בית הדין הפלילי הבינלאומי ,  שהודיע כי יבדוק אם בוצעו פשעי מלחמה בשטחים ובעזה . " לאיזה אבסורד הוא התדרדר ?  זה היפוך מוחלט של המטרות שבגינן הוא הוקם ".  נתניהו שוחח עם קרי וביקש את תמיכת ארה"ב

