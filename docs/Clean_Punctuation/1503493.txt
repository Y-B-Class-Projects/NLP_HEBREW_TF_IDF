נסראללה : " נתניהו זעזע את מנהיגי ערב "
 גם בחיזבאללה הקשיבו אמש לנאומו של נתניהו ,  מזכ"ל הארגון : " נתניהו חשף בפני הערבים את האמת בכל הנוגע לתפיסתו את עתיד האזור "
 מזכ"ל חיזבאללה חסן נסראללה תוקף  ( שני )  את נאומו של ראש הממשלה בנימין נתניהו .  לדברי נסראללה ,  נאומו של ראש הממשלה  " הכזיב את תקוותיהם של כל הערבים וכל מי שמכנים עצמם 'ערבים מתונים' .  אלו האמינו בפשרה באזור ובכך שממשל אובמה יצליח להשיג פשרה בשנים הקרובות .  מה יכולים המתונים והפלסטינים לקבל מממשלת נתניהו-ליברמן ?  הרי אתמול נתניהו סגר את הדלת בפני כל אפשרות כזו ".  
נסראללה אמר עוד כי נתניהו רמז בנאומו על כך שהאזור עומד בפני סכנות גדולות . " מה שהוא אמר מזכיר לנו את הדברים שאמר ראש הממשלה לשעבר אריאל שרון בנוגע לאישור יוזמת השלום הערבית ,  כשאמר שיוזמת השלום אינה שווה את הדיו שבה היא נכתבה .  נתניהו ממשיך בדרכו .  האזור ניצב בפני סכנת הגירוש מאדמות 48' ".  נסראללה הוסיף כי אין בנאומו של נתניהו  " כל דבר חדש או חשוב או חיובי .  הוא הוסיף כי  " נתניהו פוצץ את כל הישגיהם של המתונים עד כה וסגר את הדלת בפניהם .  הוא הציג תמונה ברורה בנוגע לעתידם של הפלסטינים ושל העמים הערבים באזור ". 
אתמול אמר דובר חמאס פאוזי ברהום כי נאומו של נתניהו מבטא אידיאולוגיה  " קיצונית וגזענית "  וכי אין כל חדש במדיניות ממשלתו .  בכיר חמאס וממלא מקום יושב ראש הפרלמנט הפלסטיני ,  ד"ר אחמד בחר ,  אמר בתגובה לנאומו של ראש הממשלה בנימין נתניהו כי הנאום  " גזעני וחצוף "  וכי הוא מחייב גיבוש עמדה ערבית ואיסלמית אחידה .  בג'יהאד האיסלמי תקפו גם כן את נאום נתניהו ואמרו כי נתניהו מוליך שולל את הציבור . " לא נסכים לוותר על אף שעל מפלסטין ",  הבהירו בארגון .
 
נסראללה : " נתניהו זעזע את מנהיגי ערב "
 גם בחיזבאללה הקשיבו אמש לנאומו של נתניהו ,  מזכ"ל הארגון : " נתניהו חשף בפני הערבים את האמת בכל הנוגע לתפיסתו את עתיד האזור "
 
