עימות בין נתניהו לרמטכ"ל בישיבה על התקציב
נתניהו אמר כי אינו מוכן לקבל את העלות הגבוהה של הפנסיה ליוצאי הצבא .  אשכנזי השיב : " אז אל תקבל ".  מאוחר יותר ,  התנצל
במהלך הדיון בממשלה על התקציב הערב  ( שלישי )  הוחלפו דברים קשים בין ראש הממשלה בנימין נתניהו לרמטכ"ל גבי אשכנזי ,  כאשר אשכנזי יצא נגד הכוונה להעלות את גיל הפרישה בצה"ל .
  שר האוצר יובל שטייניץ אמר שעלות הפנסיה של יוצאי הצבאי מגיעה ל-4.5 מיליארד שקלים .  לשמע הסכום ,  אמר ראש הממשלה : " אני לא יכול לקבל את זה "  והרמטכ"ל השיב לו  " אז אל תקבל ".  נתניהו אמר  " יש לי הערכה רבה לאנשי הקבע ,  אך אין גוף שלא יכול להתייעל ולהשתפר .  אין לי כוונה לפגוע אך יש מקום להתייעל ".  מאוחר יותר ,  מחוץ לישיבת הממשלה ,  התנצל הרמטכ"ל בפני ראש הממשלה על דבריו .
 בתוך כך ,  גורמים בסביבת ראש הממשלה העריכו שעוד הלילה תיחתם עסקת החבילה עם המעסיקים ועם ההסתדרות ,  וכי ישנם סיכויים גבוהים שישיבת הממשלה הדנה בתקציב תסתיים בסביבות חצות .  
קודם לכן ,  הודיע שר הפנים אלי ישי כי שרי ש"ס יצביעו בישיבת הממשלה נגד תקציב המדינה .  לדבריו , " ש"ס תצביע נגד התקציב ,  אלא אם יהיו שינויים מהותיים בנוגע למע"מ על הפירות והירקות ובנוגע לגזירות במשרדי הממשלה ". 
גם השר לביטחון פנים יצחק אהרונוביץ  ( ישראל ביתנו )  הודיע כי יצביע נגד התקציב בשל הקיצוץ הנרחב במשרדו .  אהרונוביץ כינס היום ישיבה עם בכירי משרדו ,  בה נכח גם מפכ"ל המשטרה רב ניצב דודי כהן ,  לאור הקיצוץ המוצע בסך 1.4 מיליארד שקל בתקציב המשרד .  גם שר המדע ,  יו"ר הבית היהודי ,  דניאל הרשקוביץ ,  הודיע כי בכוונתו להצביע נגד הצעת התקציב אם לא יושגו הסכמות בנושאי חינוך ,  רווחה ועלייה אותן העביר לראש הממשלה .
 ובינתיים ,  המחלוקת בין פקידי האוצר לבין צוותו של ראש הממשלה ,  בנימין נתניהו ,  עלתה מדרגה והגיעה עד כדי האשמה במתן שוחד .  מצלמות הטלוויזיה תפסו את רם בלינקוב ,  הממונה על התקציבים באוצר ,  אומר ליועץ המשפטי לממשלה מני מזוז ,  בהקשר של דרישת ההסתדרות להעלות את שכרם של חלק מעובדי קופות חולים : " זו אותה קופת החולים שמבקשת ממני סיוע של 500 מיליון שקל ,  אז בגלל שרוצים לקנות את עופר עיני ..  .  אתה יודע מה אמרתי להם ?  פה ראש ממשלה הלך הביתה על דברים הרבה יותר פחותים .  זה שוחד ." 

עימות בין נתניהו לרמטכ"ל בישיבה על התקציב
נתניהו אמר כי אינו מוכן לקבל את העלות הגבוהה של הפנסיה ליוצאי הצבא .  אשכנזי השיב : " אז אל תקבל ".  מאוחר יותר ,  התנצל

