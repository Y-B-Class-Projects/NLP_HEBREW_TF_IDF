נתניהו : " זו לא מתקפה אישית נגד המפכ"ל ,  אך יש לחקור את האמת "
 רה"מ פנה לציבור בעקבות רמיזות אלשיך ב"עובדה ",  ולפיהן חוקרים פרטיים חיפשו חומרים על חוקריו . " האם חוקרים שחושבים שהנחקר עוקב אחריהם ,  או שולח מתלוננת על הטרדה מינית נגד ראש היחידה שלהם ,  יכולים לעשות את מלאכתם באופן אובייקטיבי ?  ".  ליברמן : " מציע לכולם להירגע "
 ראש הממשלה בנימין נתניהו התייחס היום  ( חמישי )  בעמוד הפייסבוק שלו לדברים שרמז אתמול ב"עובדה "  המפכ"ל רוני אלשיך ,  ולפיהם נשכרו מטעם  " גורמים רבי השפעה "  חוקרים פרטיים שיחפשו חומרים על החוקרים בתיקים 1000 ו-2000 . " האם חוקרים שחושבים שהנחקר עוקב אחריהם ,  או שולח מתלוננת על הטרדה מינית נגד ראש היחידה שלהם ,  יכולים לעשות את מלאכתם באופן אובייקטיבי ?  ומה זה אומר על ההמלצות שלהם ?  ",  כתב נתניהו .
" אין כאן שום התקפה אישית ,  לא על המפכ"ל ולא על אף אחד אחר .  השאלה האמיתית היא טוהר החקירה .  והדרך היחידה לברר אותה היא על ידי חקירה אובייקטיבית ,  בלתי תלויה ומהירה ",  כתב . " לא אנו הזמנו את הראיון ב'עובדה' ,  לא אנו שמנו מילים בפיו של איש ,  ולא אנו קבענו את עיתוי הריאיון בסמוך לפרסום ההמלצות .  הטענות שהושמעו הן חמורות והן צריכות להדיר שינה מעיני כל אדם הגון .  צריך לחקור את האמת ומיד .  גילוי האמת וההקפדה על טוהר החקירה לא יחלישו את משטרת ישראל .  להפך ,  הם רק יחזקו אותה ואת שלטון החוק ".  
בשעת לילה כתב נתניהו בחשבון הפייסבוק שלו פוסט ראשון בנושא . " מזעזע לגלות שהמפכ"ל חוזר על הרמיזה ההזויה והשקרית "  לפיה חוקרים פרטיים אספו מידע נגד קצינים המעורבים בתיקי החקירה נגדו .  נתניהו הוסיף : " מזעזע לגלות שהוא חזר גם בפני עיתונאים על הרמיזה ההזויה והשקרית לא פחות של ריטמן ,  כאילו ראש הממשלה היה מעורב בתלונת קצינת משטרה נגד ריטמן בגין הטרדה מינית ".  
" איך ייתכן שריטמן עומד בראש היחידה שחוקרת את ראש הממשלה ומשתתף אישית בגיבוש ההמלצות נגדו ?  "  כתב נתניהו בנוסף לכך . " כל אדם הגון ישאל את עצמו איך אנשים שאומרים דברים הזויים כאלה על ראש הממשלה יכולים לחקור אותו באובייקטיביות ולהמליץ בעניינו ללא משוא פנים ?  צל גדול הוטל הערב על חקירות המשטרה והמלצותיה בעניינו של ראש הממשלה נתניהו ".  
לדבריו ,  הרמיזות של המפכ"ל כל כך חמורות , " שנדרשת מיד חקירה אובייקטיבית ומהירה על הטענה שראש הממשלה שלח חוקרים - ולאחר שיתברר שאין קשר כזה ,  יש להסיק את המסקנות המתחייבות לגבי אופן ניהול החקירה וגיבוש ההמלצות נגד ראש הממשלה ". 
אמש שודר ב''עובדה'' ריאיון עם מפכ"ל המשטרה רוני אלשיך ,  שבו אמר כי  " חוקרים פרטיים אספו מידע נגד קצינים שמעורבים בתיקי נתניהו ".  לדברי אלשיך החוקרים נשכרו על ידי  " גורמים רבי כוח ".  הוא התייחס לתלונת קצינה שהוגשה נגד מפקד להב 433 ,  ניצב רוני ריטמן ,  שלטענתה הטריד אותה מינית . " אני חושש שמה שנטען על ידי הקצינה איננו נכון .  אחריותי גם לא לאפשר לקציני המשטרה להיות מרמס ",  אמר .  
שר הביטחון אביגדור ליברמן התייחס לדברי המפכ"ל בריאיון לבני רבינוביץ' ועו"ד משה מורגנשטרן ברדיו  " קול ברמה ",  ואמר כי הוא  " מצטער על המחזה הזה ,  חילופי מהלומות בתקשורת .  כל אחד צריך לעשות מה שמוטל עליו בלי הרבה יחסי ציבור .  כל אדם זכאי כל עוד לא הוכח אחרת ".   
" חזקת החפות שמורה לכל אחד ,  וביהדות אומרים שאין חכם כבעל ניסיון ",  הוסיף . " אני מכיר שר חוץ שנחקר ,  הוגש כתב אישום ובסוף יצא זכאי ,  צח כשלג ולכן לא צריך למהר לגזור את הדין .  הגוף היחידי המוסמך לקבוע אם אדם אשם זה בית המשפט .  כל השאר זו פוליטיקה מיותרת ".  
ליברמן הוסיף כי  " כל זה מיותר לגמרי .  כל חקירה מהסוג הזה מלווה בהרבה יצרים ותקשורת .  יותר מידי תקשורת .  לכן ,  חושב שכמה שפחות פה דיבורים וכמה שפחות קביעות מראש - ככה זה יותר בריא ואני מציע לכולם להירגע ולחכות .  יש עוד תהליך ארוך ,  יש דיון לא פשוט שיתקיים אצל היועמ"ש ,  שימוע אם בכלל נגיע לשם .  המפכ"ל צריך להתמקד בפשיעה ".   
" מה ששמעתי בדרך זה שמנסים לחסל עד מדינה או קרובים של עד מדינה או רעולי פנים יורים בתלמיד ",  המשיך השר . " יש אלימות ואני מציע שהמשטרה תתמקד במאבק בפשיעה ,  וראש הממשלה ינהל את המדינה .  הוא מתפקד טוב מאד  ,  לא רואה סיבה לפרק את הממשלה ". 
 ( עדכון ראשון 16:00 )  

נתניהו : " זו לא מתקפה אישית נגד המפכ"ל ,  אך יש לחקור את האמת "
 רה"מ פנה לציבור בעקבות רמיזות אלשיך ב"עובדה ",  ולפיהן חוקרים פרטיים חיפשו חומרים על חוקריו . " האם חוקרים שחושבים שהנחקר עוקב אחריהם ,  או שולח מתלוננת על הטרדה מינית נגד ראש היחידה שלהם ,  יכולים לעשות את מלאכתם באופן אובייקטיבי ?  ".  ליברמן : " מציע לכולם להירגע "
 
