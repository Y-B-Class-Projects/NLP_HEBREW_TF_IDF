המפכ"ל :  לא היה ראוי לפרסם המלצה להעמיד לדין את שרה נתניהו
בהודעה של אלשיך ומנדלבליט ,  דחו השניים את הטענות נגד אי פרסום ההחלטה להעמיד לדין את המעורבים בפרשת מעונות ראש הממשלה . " המפכ"ל סבר כי אין להפוך את הדיון המשפטי לציבורי "
 היועץ המשפטי לממשלה אביחי מנדלבליט ומפכ"ל המשטרה רוני אלשיך פרסמו אתמול  ( שלישי )  הודעה משותפת בתום פגישתם ,  והתייחסו לאי-פרסום ההמלצות להעמיד לדין את המעורבים ב"פרשת המעונות ",  בהם רעיית ראש הממשלה שרה נתניהו ,  והטענות לכך שהמשטרה העבירה את ההחלטה בנושא לפרקליטות בשל רגישות התיק . " המפכ"ל סבר ערכית כי לא ראוי לפרסם את העברת העמדה בציבור ולהפוך את הדיון המשפטי-מקצועי לדיון ציבורי ,  ולכן הנחה להיצמד בהודעה לתקשורת לניסוח מצומצם שאינו מפרט את העמדה לפרטיה ",  נכתב בהודעה .  
לפי השניים , " בתום החקירה הועברו הממצאים וכן עמדת המשטרה כי התגבשה תשתית ראייתית לביצוע עבירות בידי מספר מעורבים אל היועץ המשפטי לממשלה ,  בכתב ,  כפי שנהוג בכל התיקים המנוהלים במשטרה ומועברים להחלטת הפרקליטות .  הניסיונות לתקוע טריז בין המפכ"ל לבין היועץ המשפטי לממשלה הם בגדר ניסיון לפגוע בשלטון החוק .  השיח בין המפכ"ל לבין היועץ המשפטי לממשלה הוא ישיר ופורה ומתוך כבוד הדדי ,  והבנה מלאה של חלוקת האחריות בין המערכות השונות ,  כמו גם חשיבות שיתוף הפעולה ההדוק ביניהן ". 
עוד כתבות בנושא:המשטרה :  קיימת תשתית ראייתית נגד שרה נתניהו בגין קבלת דבר במרמהמשפחת נתניהו על ההמלצה להעמיד לדין : " הרשויות יתעלמו מהתקשורת "  
שלשום הודיעה היחידה הארצית של משטרת ישראל כי בסיומה של החקירה ,  הועברו כל הראיות ,  הממצאים והתובנות שנאספו לפרקליטות מחוז ירושלים ,  אשר ליוותה את החקירה ,  לצורך עיון והחלטה .  זאת ,  ללא הודעה ברורה על המלצה להעמדה לדין .  
במסגרת החקירה נמצאה תשתית ראייתית להעמדת נתניהו לדין בחשד לקבלת דבר במרמה בשלוש פרשות - שתיים הנוגעות להזמנת ארוחות שף לבית ראש הממשלה ,  ואחת בהזמנת מטפלת סיעודית לאביה על חשבון המדינה לכאורה .  כמו כן ,  נמצאה תשתית ראייתית נגד סמנכ"ל משרד ראש הממשלה עזרא סיידוף ונגד החשמלאי אבי פחימה ,  שהועסק במעון וחשוד בזיוף ובקבלת דבר במרמה
משפחת נתניהו דחתה את ממצאי המשטרה . " הגברת נתניהו לא עברה שום עבירה ",  אמר יועץ התקשורת של המשפחה ניר חפץ .  לדבריו ,  הרשויות ידעו לפעול כפי שצריך . " מדובר בנושאים שאפילו לא מגרדים את זוטי הדברים .  על מה מדובר ?  על אוכל ?  על טיפול של כמה ימים באביה ,  שהגברת שילמה עליו מכספו ?  לכן ,  אנחנו בטוחים שרשויות החוק ידעו להתעלם מהניתוח בתקשורת ויתברר שמדובר באבסורד שאין בו כלום ,  ואפילו פחות מזה ". 
 ( עדכון ראשון :  19:30 )  

המפכ"ל :  לא היה ראוי לפרסם המלצה להעמיד לדין את שרה נתניהו
בהודעה של אלשיך ומנדלבליט ,  דחו השניים את הטענות נגד אי פרסום ההחלטה להעמיד לדין את המעורבים בפרשת מעונות ראש הממשלה . " המפכ"ל סבר כי אין להפוך את הדיון המשפטי לציבורי "
 
