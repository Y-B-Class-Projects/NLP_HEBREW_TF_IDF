המתנחלים מודים לנתניהו :  יקבל רחוב על שמו
כחלק מחגיגות סוף הקפאת הבנייה ,  יוסר מחר הלוט מעל רחוב חדש ביישוב דולב - רחוב בנימין נתניהו .  בתוך כך ,  בקרני שומרון ניצלו את תום ההקפאה כדי להשיג אישור ליחידות דיור שנבנו כבר בשנות ה-80
המתנחלים מצאו גימיק חדש כדי לציין את סיום הקפאת הבנייה בשטחים והחליטו לקרוא על שם ראש הממשלה את אחד הרחובות בשכונה חדשה שתיבנה בדולב שבמטה בנימין .  באירוע שיתקיים מחר  ( שלישי )  יסירו המתנחלים את הלוט מעל אחד משלטי הרחובות ,  שייקרא על שמו של ראש הממשלה בנימין נתניהו . " החלטנו להוקיר את ראש הממשלה על שלא נכנע ללחצים שהופנו אליו מכל העולם ולא חזר בו מהבטחתו שלא להמשיך בהקפאה .  אנו מזמינים את ראש הממשלה להסתובב ברחוב העמוס במשפחות חדשות הגרות ברחוב המציין את שמו ",  אמרה איריס זנגי ,  תושבת היישוב .  
במקביל ,  הוועדה לתכנון ובנייה בקרני שומרון אישרה אתמול את הקמתן של 497 יחידות דיור שכבר נבנו בסוף שנות השמונים ובתחילת שנות התשעים ,  אולם עד כה הם לא קיבלו אישורי בנייה סופיים .  מדובר בבתים שמאוכלסים במאות משפחות ,  אולם בשל קשיים משפטיים לא יכלו התושבים לבצע בהם הרחבות או שיפוצים .  אמש ,  לאחר שצו ההקפאה פג ,  אישרה ועדת התכנון המקומית את המבנים לאחר שהצליחה למצוא פתרון לעיכובים המשפטיים .  
לדברי ראש המועצה הרצל בן ארי ,  הלבנת הבתים זכתה לאישור המנהל האזרחי . " אף שלא מדובר בבנייה חדשה ",  הוא אמר , " הצלחנו להשיג סוף סוף אישורי בנייה סופיים לבתים הללו ,  לאחר שנים רבות שבהם המשפחות שגרות במבנים הללו לא הצליחו לקדם דבר בשל הבעיות המשפטיות ". 

המתנחלים מודים לנתניהו :  יקבל רחוב על שמו
כחלק מחגיגות סוף הקפאת הבנייה ,  יוסר מחר הלוט מעל רחוב חדש ביישוב דולב - רחוב בנימין נתניהו .  בתוך כך ,  בקרני שומרון ניצלו את תום ההקפאה כדי להשיג אישור ליחידות דיור שנבנו כבר בשנות ה-80

