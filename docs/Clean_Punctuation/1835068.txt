ראש הממשלה נתניהו : " המשבר הפיננסי טרם הסתיים "
 לצד הצגת נתונים חיוביים על הצמיחה במשק ואחוז האבטלה הנמוך ,  הזהיר נתניהו בישיבת הממשלה כי  " אירופה בטלטלה גדולה שיכולה להשפיע על מדינות אחרות .  אסור לנו לנוח על זרי הדפנה "
" המדיניות הכלכלית שלנו לא קשורה לתחזיות אלא להצבת יעדים ,  והיעד שלנו הוא לשמר את רמת הצמיחה במשק של השנה שעברה .  בפעולה משותפת יש לנו סיכוי לעשות את זה ",  כך אמר הבוקר ראש הממשלה ,  בנימין נתניהו ,  בפתח ישיבת הממשלה .  
ראש הממשלה ציין כי המשק צמח ב-2010 ,  בניגוד לתחזיות המוקדמות בצורה נאה -4.5% .  עוד אמר נתניהו כי האבטלה בישראל ירדה באפריל האחרון לרמה נמוכה של 5.8% מכוח העבודה האזרחי ,  וכי הצמיחה במשק גבוהה - 4.8% ברבעון הראשון של השנה .  
עם זאת הדגיש נתניהו כי  " המשבר הפיננסי העולמי לא הסתיים .  באירופה מתחוללת בימים אלו דרמה כלכלית שמתמקדת בידידתנו יוון ,  והיא עשויה לעבור למדינות אירופה האחרות .  מדינות אירופה הן שוק מרכזי עבורנו .  אירופה בטלטלה גדולה .  היא יכולה להשפיע על מדינות אחרות ".  
נתניהו הוסיף כי הנתונים הטובים על אבטלה וצמיחה משקפים את הקיים ברגע זה .  לדבריו , " אסור לנו לנוח על זרי הדפנה .  נמשיך לפעול כדי להגדיל את הצמיחה והיצוא ". 

ראש הממשלה נתניהו : " המשבר הפיננסי טרם הסתיים "
 לצד הצגת נתונים חיוביים על הצמיחה במשק ואחוז האבטלה הנמוך ,  הזהיר נתניהו בישיבת הממשלה כי  " אירופה בטלטלה גדולה שיכולה להשפיע על מדינות אחרות .  אסור לנו לנוח על זרי הדפנה "
 
