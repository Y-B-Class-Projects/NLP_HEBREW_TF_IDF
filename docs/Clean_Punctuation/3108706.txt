נתניהו :  אם הפלסטינים יכירו בישראל - הסכסוך ייפתר בתוך דקה
באירוע לציון 100 שנה להצהרת בלפור בלונדון גינה נתניהו את מחאת הפלסטינים נגד ציון האירוע ,  ואמר כי  " הטרגדיה האמיתית היא שהמדינה היהודית לא קמה מוקדם יותר ".  מיי :  גאה בתפקידה החלוצי של בריטניה בהקמתה של ישראל
ראש הממשלה בנימין נתניהו אמר אמש  ( חמישי )  כי על הפלסטינים להכיר בזכותו של העם היהודי למדינת לאום ,  והוסיף כי אם יעשו כן , " הסכסוך ייפתר בתוך דקה ".  באירוע שנערך בלונדון לציון 100 שנה להצהרת בלפור ,  שבמסגרתה הביעה בריטניה תמיכה בהקמת בית לאומי לעם היהודי ,  אמר נתניהו כי  " מנהיגי הפלסטינים מכנים את ההצהרה 'טרגדיה' ,  אבל הטרגדיה האמיתית היא שלקח שלושה עשורים להקים את מדינת ישראל .  זה היה מאוחר מדי בשביל שליש מהעם היהודי שנספה בשואה ".  נתניהו הוסיף כי  " אם ישראל הייתה קמה ב-1928 או ב-1938 ,  מיליונים היו יכולים להינצל ".  
ראשת ממשלת בריטניה תרזה מיי אמרה באירוע כי ארצה  " גאה בתפקידה החלוצי בהקמת מדינת ישראל ".  מיי הוסיפה כי בריטניה גם גאה במערכת היחסים שנרקמה עם ישראל וקראה  " לחדש את המאמץ בתמיכה בשלום בר קיימא ,  שדרוש הן לישראלים והן לפלסטינים ". 
עוד בוואלה !  NEWS:היועמ"ש ופרקליט המדינה נגד חוק ההמלצות : " העיתוי לא נכון"נתניהו נפגש עם מיי בלונדון : " יש לשנות את הסכם הגרעין"מאה שנים להצהרת בלפור והתעצמות איראן :  רה"מ המריא ללונדון  
" יהיה צורך בפשרות משני הצדדים אם אנחנו רוצים הזדמנות ריאלית להשיג את המטרה הזו ,  ובהן גם הפסקת בניית התנחלויות חדשות וסיום ההסתה הפלסטינית ",  אמרה מיי .  לדבריה , " כשאנו עובדים למען הגשמת חזון השלום והדו-קיום של בלפור ,  עלינו להדגיש כי אין תירוצים לחרמות או לסנקציות .  אין לקבל אותם והממשלה הזו לא תשתף פעולה עמם ".  
האירוע התקיים בבית הלורד רוטשילד במעמד שני ראשי הממשלות ,  צאצאיו של בלפור וראשי הקהילה היהודית .  
למרות השמחה הגדולה שהאירוע מעורר בישראל ,  הוא גורר ביקורת נרחבת ברשות הפלסטינית .  בעבר ,  הרשות איימה לתבוע את בריטניה על פרסום הצהרת בלפור ,  שגרמה ,  לטענת הפלסטינים ,  ל"נכבה "  של העם הפלסטיני ,  ובשבועות האחרונים בכירים ברשות אמרו כי הם מתכוונים לפנות בבקשה רשמית לממשלת בריטניה ולדרוש להתנצל על ההצהרה .  
ביום רביעי תקף נתניהו בחריפות את מחאת הפלסטינים ואמר כי מדובר ב"עזות מצח שאין שנייה לה ".  באזכרה לזכרו של ראש הממשלה לשעבר יצחק רבין בהר הרצל ,  אמר נתניהו כי  " לא רק שהם לא מוכנים לקבל מדינת לאום יהודית ,  הם אפילו לא מקבלים בית לאומי יהודי ".  ואולם ,  גם את בריטניה נראה שהנושא מעמיד במעט מבוכה וניכר מאמץ לאזן בין ישראל והפלסטינים .  שר החוץ הבריטי ,  בוריס ג'ונסון ,  שצפוי להיפגש עם נתניהו מחר ,  פרסם השבוע מאמר ב"טלגרף "  בו כתב כי הוא גאה בחלקה של בריטניה בהקמת מדינת ישראל ,  אך קרא להתקדם לפתרון של שתי מדינות .  
בשל הלחץ הפלסטיני האירוע המיוחד אינו נחשב אירוע רשמי של ממשלת בריטניה אלא כאירוע פרטי .  מנהיג האופוזיציה בבריטניה ,  יו"ר הלייבור ג'רמי קורבין ,  לא ישתתף באירוע .  
מלבד הטקס המיוחד ,  ראש הממשלה נתניהו מקיים במהלך שהותו פגישות מדיניות-כלכליות בנושאים שונים ,  בהם גם הגרעין האיראני והמו"מ המדיני .  מוקדם יותר היום נפגש עם ראשת הממשלה מיי ואמר לה כי יש לשנות את הסכם הגרעין עם איראן ,  שלדבריו נחושה  " לפתח נשק גרעיני ".   
" תודה על קבלת הפנים ועל שהזמנת אותי לציין בגאווה אירוע היסטורי גדול ",  אמר נתניהו למיי בפגישתם בדאונינג 10 . " לפני מאה שנים ,  הצהרת בלפור סייעה לסלול את הדרך להקמתה מחדש של מדינה עצמאית לעם היהודי בארץ אבותינו .  כעבור מאה שנה ,  שתי הדמוקרטיות שלנו ,  ישראל ובריטניה ,  הן שותפות ובנות ברית חזקות ".  
באשר לנושא הפלסטיני אמר נתניהו כי  " ישראל מחויבת לשלום ואני מחויב לשלום ",  אך הוסיף כי על הפלסטינים  " להשלים סוף סוף עם בית לאומי יהודי ועם מדינה יהודית .  וכאשר הם יעשו זאת ,  הדרך לשלום תהיה קרובה הרבה יותר ,  ולדעתי ,  השלום יהיה בר השגה ".  במהלך היום ,  התקיימו מחאות מול שגרירויות בריטניה ברחבי העולם ,  במחאה על ההצהרה שרבים בעולם הערבי מתנגדים לה עד היום ".  

נתניהו :  אם הפלסטינים יכירו בישראל - הסכסוך ייפתר בתוך דקה
באירוע לציון 100 שנה להצהרת בלפור בלונדון גינה נתניהו את מחאת הפלסטינים נגד ציון האירוע ,  ואמר כי  " הטרגדיה האמיתית היא שהמדינה היהודית לא קמה מוקדם יותר ".  מיי :  גאה בתפקידה החלוצי של בריטניה בהקמתה של ישראל

