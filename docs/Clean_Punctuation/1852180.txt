נתניהו ביקר פצועי הפיגוע : " התקיפה בעזה - רק ההתחלה "
 ראש הממשלה הגיע לבית החולים סורוקה בבאר שבע על מנת לבקר את חיילי צה"ל שנפצעו במתקפת הטרור אתמול באזור אילת . " יש לנו מדיניות לגבות מחיר כבד מאוד ממי שפוגע בנו ",  אמר
 ( צילום :  שי מכלוף ,  עריכה :  טל רזניק ) 
ראש הממשלה בנימין נתניהו ביקר אחר הצהריים  ( שישי )  את חיילי צה"ל שנפצעו אתמול בפיגועים בדרום ושמאושפזים בבית החולים סורוקה בבאר שבע .  במהלך הביקור שיבח נתניהו את הלוחמים ואמר ,  כי  " כוחות צה"ל והימ"מ פעלו אתמול מיידית .  חיסלנו את ראשי הארגון ששלח את המחבלים .  הם הסתתרו ,  חשבו שיוכלו להסתתר בעזה .  הם כבר לא מהלכים על הקרקע .  אך אני מדגיש - זו רק התגובה הראשונה .  יש לנו מדיניות לגבות מחיר כבד מאוד ממני שפוגע בנו והמדיניות הזאת מיושמת בשטח הלכה למעשה ".  
ראש הממשלה ,  מלווה במנכ"ל בית החולים ד"ר מיקי שרף ,  סגנו ד"ר יוחנן פייזר ומנהלי מחלקות ,  נפגשו עם פצועי הפיגוע בדרום הארץ ,  ושמעו מפיהם על האירועים שחוו .  נתניהו התעניין אצל הנפגעים באשר למצבם הנוכחי ,  האופן שבו נפגעו והשפעת הפגיעה עליהם .  
עוד על הפיגוע בדרום:צה"ל תקף ברצועה ,  רקטות נורו לעבר קריית מלאכימשפחת ההרוגות בפיגוע : " הלב נקרע ,  סיוט שלא נגמר"הלוחמים הובאו למנוחות : " המומים מעוצמת הכאב"מתקפת הטרור בדרום :  כך זה קרה - שלב אחר שלב
נתניהו אמר במהלך הביקור ,  כי  " היו לנו כמה שנים של שקט יחסי .  אתמול היה ניסיון להעלות את המדרג ואנחנו רואים את זה בחומרה רבה .  יש לנו שתי תשובות לאיום הזה :  הגנה בשמים וגם הגנה על הקרקע ,  בדמות הגדר שהוריתי לבנות לפני למעלה משנה .  אנחנו נאיץ אותה .  יש עכשיו 45 קילומטרים ועד סוף השנה יהיו 100 קילומטרים .  היינו אמורים להשלים אותה עד סוף 2012 .  אני אומר לכם ,  אנחנו נסיים אותה הרבה לפני הזמן ". 
נתניהו שיבח את החיילים ואמר כי הם  " פעלו בשטח באומץ לב בלתי רגיל .  אני התרשמתי מעוז רוחם ואומץ ליבם ,  גם מהחיילים שנפגעו שפעלו בצורה בלתי רגילה .  לרבות החובשים ,  חובש וחובשת שטיפלו בהם והנהג שהאיץ את המהירות .  הם פעלו בשטח טוב .   ראש הממשלה פנה לראש עיריית באר שבע רוביק דנילוביץ ,  ולמיקי שרף מנכ"ל בית החולים סורוקה ואמר ,  כי הדבר שהרשים אותו מאוד הוא ההתארגנות של העיר ושל בית החולים מיד עם היוודע דבר הפיגועים : " אני חייב לשבח אתכם על ההתארגנות המהירה והבלתי רגילה ,  על מה שאתם עושים כאן ,  על הניתוחים והפעולה המהירה והמרשימה .  יש כאן שישה חיילים שראיתי ואני בטוח שאראה אותם מהלכים ,  וזה בזכותכם .  אני התרשמתי מהרוח שלכם ,  שמקרינה על כולנו והיא תסייע לנו להסיר את האיום ".  
עוד בנושא:תחקיר הפיגוע :  היערכות לקויה ובלבול בפיקוד דרוםמושל צפון סיני :  המחבלים לא הסתננו דרך המנהרות
התגובה הראשונית לפיגועים ,  עליה דיבר ראש הממשלה ,  לא איחרה להגיע מיד עם תום האירועים בדרום .  כוחות צה"ל תקפו אתמול והיום מספר יעדים ברחבי רצועת עזה .  כלי טיס של חיל-האוויר תקפו בצהריים שני אתרים לייצור אמצעי לחימה במרכז רצועת עזה ,  מוקד פעילות טרור בצפון הרצועה ומוקד פעילות טרור נוסף בדרום הרצועה . " התקיפה מהווה תגובה לפעילות הטרור נגד ישראל ביממה האחרונה ",  נמסר בהודעה מדובר צה"ל . " צה"ל לא יסבול כל ניסיון לפגיעה באזרחי מדינת ישראל ובחיילי צה"ל וימשיך לפעול בנחישות ובעוצמה כנגד כל גורם אשר מפעיל טרור נגד מדינת ישראל .  ארגון הטרור חמאס הוא הכתובת ועליו האחריות ". 
מקורות ברצועת עזה דיווחו אתמול כי שישה פלסטינים נהרגו בתקיפת צה"ל ברפיח שבדרום הרצועה .  לפי הדיווח ,  היעד שהותקף היה בית באזור .  המתקפה כוונה לביתו של חאלד שעת ,  אחד מהמפקדים הבכירים של ועדות ההתנגדות העממית ברצועה .  כתוצאה מהמתקפה נהרג מפקד הזרוע הצבאית של ועדות ההתנגדות ,  כמאל נירב ,  שעת עצמו נהרג ובתו נפצעה .  כמו כן ,  נהרגו שני בכירים נוספים בזרוע הצבאית של ועדות ההתנגדות  - " חטיבות סלאח א-דין ":  עימאד חמאד וחאלד מסרי .  בנוסף נהרגו בתקיפה אזרח פלסטיני בשם עימאד נאסר ופעוט בן שנתיים ,  מאלק שעת' .  
באשר לאחריות לפיגועים בדרום ,  דובר הזרוע הצבאית של ועדות ההתנגדות העממית ,  אבו מוג'אהד ,  אמר כי פעילי הארגון לא ביצעו את הפיגועים אתמול בסמוך לאילת .  בהלוויתם של בכירי הזרוע שחוסלו אתמול על ידי חיל האוויר בעזה ,  ברך אבו מוג'אהד על הפיגועים .
 בהלוויה של שבעת הפלסטינים שנהרגו בתקיפות צה"ל ,  השתתפו היום עשרות אלפי פלסטינים .  בהלוויה שהתקיימה ברפיח ,  קראו המשתתפים קריאות נגד ישראל ודרשו להגיב על הפשע הברברי ,  כלשונם .
 בהכנת הידיעה השתתף יהושע בריינר

נתניהו ביקר פצועי הפיגוע : " התקיפה בעזה - רק ההתחלה "
 ראש הממשלה הגיע לבית החולים סורוקה בבאר שבע על מנת לבקר את חיילי צה"ל שנפצעו במתקפת הטרור אתמול באזור אילת . " יש לנו מדיניות לגבות מחיר כבד מאוד ממי שפוגע בנו ",  אמר

