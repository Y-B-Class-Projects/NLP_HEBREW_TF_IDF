תיכונים מושבתים ,  חינוך מיוחד - כרגיל :  מדריך השביתה המלא
יותר מ-120 רשויות מקומיות ,  ובהן 15 הערים הגדולות למעט ירושלים ,  פתחו ב-6:00 בשביתה במחאה על קיצוץ במענקי האיזון .  ירושלים אינה בין השובתות ,  אך יתר 15 הערים הגדולות בישראל - בפנים .  אשפה לא תפונה ,  אך תלמידי יסודי ילמדו כרגיל .  מי שובת ומי עובד כרגיל ?  כל הפרטים
הרשויות המקומיות פתחו הבוקר  ( רביעי )  בשביתה שהחלה ב-6:00 ,  במחאה על הקיצוץ במענקי האיזון לרשויות המוחלשות .  השביתה החלה לאחר שכשל משא ומתן לילי ,  שבו נועדו בין היתר נציגי השלטון המקומי עם ראש הממשלה בנימין נתניהו ושר האוצר משה כחלון .
 השביתה כוללת יותר מ-120 רשויות ,  ובהן 15 הערים הגדולות בישראל ,  למעט ירושלים .  
באילו יישובים שובתים היום ? השביתה מתקיימת ביותר מ-120 רשויות ,  ובהן בערי  " פורום ה-15 "  שכולל את תל אביב ,  אשדוד ,  באר שבע ,  גבעתיים ,  הרצליה ,  חדרה ,  חולון ,  חיפה ,  כפר סבא ,  נתניה ,  פתח תקווה ,  ראשון לציון ,  רחובות ,  רמת גן ורעננה .  
האם בכל הערים הגדולות שובתים היום ? לא .  ירושלים אינה ב"פורום ה-15 "  ולא משתתפת בשביתה .
 היישוב שלי ברשימה .  אילו מוסדות חינוך מושבתים אצלנו ? - גני ילדים שמופעלים על ידי העיריות- חטיבות ביניים שמופעלות על ידי ארגון המורים- תיכונים
ביישובים שמשתתפים בשביתה - כל מוסדות החינוך מושבתים ? לא .  כמה ממוסדות החינוך עובדים כרגיל גל היום ,  ובהם :-  מוסדות חינוך מיוחד- גני ילדים פרטיים- בתי הספר היסודיים- חטיבות ביניים שמופעלות על ידי ההסתדרות 
איזה עוד שירותים שמעניקה השלטון המקומי מושבתים היום ? - קבלת קהל בעיריות- מערך הסעות תלמידים- מחלקות הרווחה- רשויות הפיקוח - שירותי תברואה ופינוי אשפה- צוותים תומכים בבתי ספר  ( מזכירות ואבות בית ) 
על מה בעצם שובתים ? ראשי הרשויות דורשים ממשרד האוצר לבטל קיצוץ בגובה כ-230 מיליון שקלים בתקציב מענקי האיזון ,  שמיועד ל-190 רשויות מקומיות ברחבי הארץ ,  ולהעביר את התקצוב בסך 1.55 מיליארד שקלים במלואו .
 האם השביתה תימשך גם מחר ? ראשי הרשויות יתכנסו בכנסת הבוקר ב-11:00 ויחליטו על המשך צעדיהם ,  לאחר שכשל המשא ומתן עם נציגי הממשלה בדיון הלילי .  
לקריאה נוספת:פיצוץ ליד ביתו של איש העסקים מאיר שמיר בת"א ;  אין נפגעיםמחסומי בטון ושוטרים בלבוש אזרחי :  כוננות מוגברת באירופהמקסיקו :  לפחות 27 הרוגים בפיצוץ בשוק זיקוקים מצפון לבירה 
לאחר כישלון המגעים בדיוני הלילה ,  במרכז השלטון המקומי האשימו הבוקר כי נציגי משרד האוצר בדיון התבצרו בעמדותיהם . 
" הם לא הסכימו לקבל שום החלטה שתכליתה לשמור על התקציבים הבסיסיים של למעלה מ-190 רשויות בישראל ",  נמסר בהודעת המרכז .  עוד נאמר ,  כי  " הקיצוץ מונע את הקיום הבסיסי של אותן הרשויות .  לצערנו הרב ,  כל הצדדים באו בידיים נקיות למעט נציגי משרד האוצר ,  על כן השלטון המקומי ישבות כדי להגן על החינוך ,  הרווחה ,  ואיכות החיים של תושבי מדינת ישראל ".  
גורמים בלשכת נתניהו אמרו כי ראש הממשלה וכחלון הנחו את צוותיהם לעשות כל מאמץ כדי למנוע שביתה ,  אך לא יפרצו את התקציב . " לצערנו ,  הצדדים לא הגיעו להבנות .  לשלטון המקומי הוצע שמיד עם אישור התקציב יחל משא ומתן ,  שבסיומו הם יהיו מרוצים .  לא ניתן לפתוח את התקציב לאחר שוועדת כספים כבר אישרה אותו לקראת הצבעות קריאה שנייה שלישית ",  נמסר .  
ראשי הרשויות המקומיות דורשים כי מענקי איזון מלאים בסך 1.55 מיליארד שקלים ,  יועברו אליהם במחצית הראשונה של 2017 - בהתאם לסיכומים קודמים וכפי שנעשה ב-2016 .  עוד דורשים ראשי הרשויות כי לקראת המחצית השנייה של השנה הבאה יפעלו משרדי האוצר והפנים למציאות מקור תקציבי לתשלום מלוא מענקי האיזון .
 יו"ר מרכז השלטון המקומי ,  ראש עיריית מודיעין-מכבים-רעות חיים ביבס ,  יקיים יחד עם ראשי רשויות נוספות כינוס בשעה 11:00 בכנסת על מנת להחליט על צעדים נוספים מול הממשלה .  עיריית ירושלים לא הצטרפה לשביתה ,  שכן היא זוכה למענק ייחודי מהממשלה ואינה נכללת בנוסחת מענקי האיזון שמעביר משרד הפנים לרשויות המקומיות .
  ( עדכון ראשון :  4:00 )  

תיכונים מושבתים ,  חינוך מיוחד - כרגיל :  מדריך השביתה המלא
יותר מ-120 רשויות מקומיות ,  ובהן 15 הערים הגדולות למעט ירושלים ,  פתחו ב-6:00 בשביתה במחאה על קיצוץ במענקי האיזון .  ירושלים אינה בין השובתות ,  אך יתר 15 הערים הגדולות בישראל - בפנים .  אשפה לא תפונה ,  אך תלמידי יסודי ילמדו כרגיל .  מי שובת ומי עובד כרגיל ?  כל הפרטים

