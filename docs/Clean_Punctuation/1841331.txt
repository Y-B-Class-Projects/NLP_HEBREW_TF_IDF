פובליציסט יהודי-אמריקאי : " להחרים את נתניהו "
 בתגובה ל"חוק החרם ",  קרא ג'פרי גולדברג , " העיתונאי המשפיע ביותר בתחומים הנוגעים לישראל ",  להחרים את ראש הממשלה הישראלי ,  ולא להזמינו לכנסי ארגונים יהודיים . " החוק - בריונות "
 האם  " חוק החרם "  יוליד חרם על ישראל  מצד יהודים ?  ג'פרי גולדברג ,  פובליציסט מוכר שאף הוכתר בעבר כ"עיתונאי המשפיע ביותר בתחומים הנוגעים לישראל ",  פרסם השבוע טור במגזין  " האטלנטיק ",  בו קרא ליהודי ארצות הברית להחרים את ראש הממשלה ,  בנימין נתניהו ,  בשל החוק השנוי במחלוקת שעבר בכנסת .  בטור כתב גולדברג כי  " החוק נועד להשתיק ישראלים המבקשים להביע את חופש הביטוי שלהם .  אני מתנגד לכל חרם כלפי ישראל  אבל טרם החלטתי מה דעתי באשר לסחורות שמקורן בהתנחלויות .  אבל אפילו אם מתנגדי החרמות צודקים ,  הדרך הישראלית תמיד הייתה להחליף רעיונות רעים ברעיונות טובים יותר ".   
" חוק החרם "  - כותרות אחרונות:ברוב של 47 מול 38 :  הכנסת אישרה את חוק החרםהפגנה בתא :  אני מחרים התנחלויות ,  תעצרו אותישמאל וגם ימין - יהודי ארהב נגד חוק החרם
לדברי גולדברג ,  לא מדובר ברעיון טוב יותר ,  כי אם  " דוגמה בריונית לעריצות הרוב ".  גולדברג מציין כי הוא משוכנע שבג"ץ יבטל את החוק ,  אבל מוסיף כי עד אז ,  מוטב יהיה אם יהדות ארצות הברית  " תחרים "  את הפוליטיקאים הישראלים  לרבות הבכיר שבהם .  לדבריו ,  על הארגונים היהודיים לסרב לארח בכנסיהם את המנהיגים הישראלים .
 התגובות לא איחרו לבוא :  לאחר פרסום הטור ,  ציין גולדברג כי קיבל  " תגובות טיפשיות ",  אותן הוא מבקש לחלק לשתי קבוצות :  שונאי-ישראל ,  המברכים אותו על הצטרפותו לחוגיהם ,  וגם תומכי ישראל  שהאשימו אותו בבגידה .  אל הקבוצה הראשונה פנה גולדברג ואמר : " אני בסך הכול רואה ראש ממשלה ישראלי שאינו אמיץ די כדי לעמוד מול מיעוט במפלגתו שלו .  אני אוהב את ישראל ".  בעוד שלאלו שניסו להגן על החוק ,  אמר גולדברג : " תמשיכו להותיר עצמכם בחשכה .  אתם כנראה נהנים מזה .  מאז 1948 ,  ישראל שמרה על חופש הביטוי של אזרחיה  לא משנה מה היה להם לומר .  זו הסיבה שבישראל יש את העיתונות החופשית בעולם ,  זו הסיבה שחברי כנסת ערבים יכולים לצעוק על ראש הממשלה מבלי שיירו בהם .  חופש הביטוי הישראלי ,  אפילו בזמן מלחמה ,  הוא אחת הסיבות להתגאות במדינת ישראל .  בואו לא נהרוס את הרקורד הזה ". 
גם אם לא קראו להחרים ,  בקרב הארגונים היהודיים בארצות הברית לא נרשמה התלהבות עם אישורו של  " חוק החרם ",  בלשון המעטה . " אנחנו מאוכזבים שהחוק הזה עבר ",  אמר בשבוע שעבר הרב סטיב גוטאו ,  ראש המועצה היהודית ליחסי ציבור ,  המשמשת כארגון הגג של כל קבוצות השתדלנות היהודיות בארה"ב .  בראיון לסוכנות הידיעות היהודית JTA הוסיף גוטאו כי  " החוק אכן קורא תיגר על הדמוקרטיה ,  ואני מקווה שבית המשפט העליון יפעל בנושא ".  
גם ב"ליגה נגד השמצה ",  מתחו ביקורת על החוק . " ההחלטה למנוע בחוק קריאות לחרם - מתועבות ומזיקות ככל שיהיו - עושה 'שירות דב' לחברה הישראלית ",  אמר ל-JTA מנכ"ל הארגון ,  אייב פוקסמן . " אנחנו מקווים שבית המשפט העליון הישראלי יתערב בעניין ויישב את הבעיות ".  פוקסמן הוסיף כי הוא מודאג שגם אם בית המשפט יבטל בסופו של דבר את החוק ,  נזק מסוים כבר נגרם לישראל ,  במישור התדמיתי : " עושים פה משחק פוליטי בנושא שגורם נזק לישראל ". 

פובליציסט יהודי-אמריקאי : " להחרים את נתניהו "
 בתגובה ל"חוק החרם ",  קרא ג'פרי גולדברג , " העיתונאי המשפיע ביותר בתחומים הנוגעים לישראל ",  להחרים את ראש הממשלה הישראלי ,  ולא להזמינו לכנסי ארגונים יהודיים . " החוק - בריונות "
 
