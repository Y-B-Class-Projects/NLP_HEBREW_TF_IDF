נתניהו נחקר במשך ארבע שעות בפרשת המתנות והשיחות עם נוני מוזס
חוקרי להב 433 הגיעו לבית ראש הממשלה לצורך השלמת החקירות בתיק 1000 ,  שבו נתניהו חשוד בשוחד ,  ובפרשת השיחות עם מו"ל ידיעות אחרונות .  בתום החקירה שב נתניהו על טענתו : " לא יהיה כלום - כי לא היה כלום "
 חקירתו החמישית של ראש הממשלה בנימין נתניהו בפרשות 1000 ו-2000 הסתיימה אמש  ( חמישי )  לאחר יותר מארבע שעות .  חוקרי יחידת להב 433 עזבו את מעון ראש הממשלה בירושלים ,  אליו הגיעו אחר הצהריים לצורך השלמת החקירות בפרשות טובות ההנאה ושיחותיו עם מו"ל ידיעות אחרונות ,  ארנון מוזס .  החקירה לא עסקה בפרשת הצוללות ,  תיק 3000 ,  שבה נחקרו השבוע מקורביו דוד שמרון ויצחק מולכו .  
מהמשטרה נמסר בתגובה לפרסומים : " ראש הממשלה נחקר היום במשך מספר שעות במעונו בירושלים ,  במסגרת חקירה המנוהלת בלהב 433 .  מעבר לכך ,  איננו מפרטים מחקירות מתנהלות ".  לאחר תום החקירה חזר נתניהו בחשבון הטוויטר שלו על תגובתו הקבועה לחקירות וכתב : " ‏אני חוזר ואומר לכם גם הערב בביטחון מוחלט ,  לא יהיה כלום - כי לא היה כלום !  ".  
לקריאה נוספת:לצד נתניהו בארוחה החגיגית בלונדון :  עדים בפרשת המתנותלקראת חקירת נתניהו :  נציגת מילצ'ן בישראל מסרה עדות נוספתנתניהו תוקף את המשטרה : " ההדלפות הלא חוקיות הפכו לצונאמי "  
בראש צוות החקירה עומד מפקד יאח"ה תת-ניצב כורש ברנור .  בכוונת החוקרים לקיים כארבע חקירות בשתי הפרשות המדוברות ,  במהלכן יעומת נתניהו עם ממצאים שנאספו לאחרונה ,  בהם עדותו המשלימה של איש העסקים ארנון מילצ'ן ,  העוזרת שלו הדס קליין ,  וכן של מעורבים נוספים .
 מפכ"ל המשטרה רוני אלשיך התייחס בערב ראש השנה לחקירות ואמר : " אנחנו הולכים לשנה מורכבת ".  בשיחה עם כתבים לקראת החג ,  אמר אלשיך כי  " אנחנו הופכים את כל האבנים כדי להגיע לחקר האמת ,  כדי שלא ייווצר מצב שבו יגידו שלא התעמקנו ופעלנו בנושא כזה או אחר ". 
השבוע פורסם בחדשות 2 כי רון דרמר ,  שגריר ישראל בארצות הברית ,  נחקר במסגרת פרשת המתנות ,  תיק 1000 ,  שבה חשוד ראש הממשלה בשוחד .  לפי הדיווח ,  דרמר נדרש להעיד על השליחות שביצע בשם נתניהו כדי לקדם את מתן הוויזה לאיש העסקים ארנון מילצ'ן מול שר החוץ דאז ג'ון קרי .  בחודש שעבר נחקר מילצ'ן בלונדון ,  בחשד שהעביר מתנות בשווי אלפי שקל לנתניהו בתמורה לקידום ענייניו ,  בין היתר אלו הקשורים למכירת ערוץ 10 .
 עוד דווח כי מחלקת המדינה מעכבת בינתיים את הבקשה של משרד המשפטים לחקור בנושא את השגריר לשעבר בישראל דן שפירו .  הבקשה הוגשה כבר לפני חודשיים ,  אך העיכוב לא צפוי להשפיע על החקירה ,  שבמסגרתה גויס ארי הרו ,  ראש הסגל לשעבר בלשכת נתניהו ,  כעד מדינה .  הרו משמש עד מדינה גם בתיק 2000 ,  העוסק בשיחות שניהל נתניהו עם מו"ל ידיעות אחרונות ארנון מוזס .  
השבוע פורסם בוואלה !  NEWS כי בין האורחים באירוע החגיגי לציון מאה שנה להצהרת בלפור בבריטניה ,  שבו נכח נתניהו ,  היו גם שני אנשי עסקים שהעידו במשטרה במסגרת חקירת פרשת תיק 1000 :  המיליארדר האמריקני רון לאודר ,  והמיליארדר הבריטי פויו זבלודוביץ' .
 באירוע נכחו קרוב למאה מוזמנים ,  ונתניהו ישב בראש השולחן באופן אנכי לשני שולחנות ארוכים מאוד ,  כך שייתכן שהוא אפילו לא שוחח עם חלק גדול מהאורחים .  בלשכת ראש הממשלה הדגישו בתגובה לפניית וואלה !  NEWS כי כל האחריות על ארגון והפקת האירוע היתה בידי הלורד רוטשילד ,  כולל רשימות המוזמנים . " מי שזימן את כל האירוע היה הלורד רוטשילד .  לא היה לנו שום מידע או מעורבות בקביעת הרכב המוזמנים ",  נמסר .  
מתחילת השבוע נחקרו בפרשת הצוללות עורכי דינו ומקורביו של נתניהו ,  דוד שמרון ויצחק מולכו ,  במשך ארבעה ימים רצופים .  אתמול נערכה חקירת  " הטחות "  שבמסגרתה ביצעו החוקרים את השלבים האחרונים שבהם הוצגו כל חומרי החקירה שנאספו עד כה ,  כשהבסיס הוא עדותו של עד המדינה מיקי גנור וכן חומרי חקירה התומכים בעדותו של גנור .
 ביום שלישי עומתו השניים עם גנור ,  שהטיח בשמרון מידע על סכומי הכסף שקיבל לכאורה בתמורה לקידום חוזים מול התאגיד .
 במשטרה העריכו השבוע כי ניתן יהיה לגבש חשד להפרת אמונים ומרמה נגד השניים . " הוא עסק בנושאים מדינתיים ,  ובשל אופי העיסוק הזה ,  חלים עליו החובות של נושא משרה ציבורית ממשלתית ,  גם אם הוא לא קיבל תשלום מקופת המדינה ",  אמר גורם בכיר במערכת אכיפת החוק על מולכו .
  ( עדכון ראשון :  07:08 )  

נתניהו נחקר במשך ארבע שעות בפרשת המתנות והשיחות עם נוני מוזס
חוקרי להב 433 הגיעו לבית ראש הממשלה לצורך השלמת החקירות בתיק 1000 ,  שבו נתניהו חשוד בשוחד ,  ובפרשת השיחות עם מו"ל ידיעות אחרונות .  בתום החקירה שב נתניהו על טענתו : " לא יהיה כלום - כי לא היה כלום "
 
