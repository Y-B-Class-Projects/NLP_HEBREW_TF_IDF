אינטרס משותף :  מצרים מנסה לחדש את השיחות בין ישראל לפלסטינים
לאחר ביקור שר החוץ ברמאללה ובירושלים ,  גורם בקהיר הבהיר לוואלה !  NEWS כי  " הצדדים צריכים לקבל החלטות ",  אולם המגעים חיוביים . " זו בהחלט בשורה לגבי אופי היחסים ",  אמר הבכיר
גורם מצרי בכיר אמר לוואלה !  NEWS כי השיחות שהתנהלו בירושלים ביום ראשון ,  בין שר החוץ של מצרים סאמח שוכרי לראש הממשלה בנימין נתניהו ,  התמקדו במציאת נוסחה לחידוש המגעים בין ישראל לפלסטינים .  לדברי הגורם ,  אין עדיין דיונים ספציפיים באשר לפסגה משולשת ,  ולקהיר אין כל רצון להקדים את המאוחר ולהכריז על פסגה כזאת כל עוד אין הבנה בין הצדדים בנוגע לחידוש השיחות .
 בנוסף לכך ,  גורמים פלסטינים מסרו לוואלה !  NEWS כי יו"ר הרשות הפלסטינית אבו מאזן הציג לשוכרי ,  במהלך פגישתם ברמאללה בשבוע שעבר ,  רשימת דרישות לפני קיום ועידת פסגה במצרים .  לדברי הגורמים ,  יו"ר הרשות דרש מהמצרים להשיג התחייבות להקפאת הבנייה בהתנחלויות ,  לקבוע לוח זמנים ברור למשא ומתן ולדרוש מישראל להסכים על קווי 67 כבסיס המוסכם למגעים .
 עוד בוואלה !  NEWS:דיווח :  גורם בכיר לשעבר אישר כי ישראל תקפה בסיני בשנים האחרונותהרומן יוצא לאור :  הביקור שמלמד על הברית האסטרטגית בין ישראל ומצריםשר החוץ המצרי נפגש עם נתניהו : " משבר הומניטרי מאיים על המזרח התיכון "  
הגורם המצרי הוסיף כי לקהיר יש רצון כן לחדש את תהליך השלום ,  אולם  " יש כאן צדדים נוספים המעורבים ועליהם לקבל החלטות ".  לדבריו ,  המפגש בירושלים היה חיובי ומהווה המשך לשיחות שניהל שוכרי עם אבו מאזן .  זאת ,  בהמשך לדיווחים רבים בתקשורת הערבית והישראלית על כוונתה של קהיר להביא לפסגת פגישה משולשת ,  או לאפשרות של פגישה בין נשיא מצרים עבד אל-פתאח א-סיסי לנתניהו במצרים . 
" זו בהחלט בשורה לגבי אופי היחסים בין ישראל למצרים ",  הבהיר הגורם .  אותה בשורה מצטרפת לעצם ביקורו של שוכרי בירושלים ,  ש"הוציא מהארון "  את היחסים הדיפלומטיים ההדוקים בין ישראל למצרים ,  ולדיווח שלשום באתר האמריקני  " בלומברג "  על כך שישראל תקפה בחצי האי סיני בשנים האחרונות בברכת מצרים ,  אשר יש בו כדי להעיד על טיב היחסים הביטחוניים בין שתי המדינות .
 דבריו של הגורם הישראלי הבכיר לשעבר שצוטט באתר האמריקני הוסתרו ,  במכוון או שלא ,  במאמר ארוך שעסק בחשיבות הגז בהתקרבות בין שתי המדינות .  טענותיו של אותו גורם עלו תוך זמן קצר לידיעות הראשיות באתרי האינטרנט הישראליים ,  מפאת החשיבות העצומה של שיתוף פעולה כזה .  על פי הדיווח ,  צה"ל מסייע באופן פיזי  לא בייעוץ או במודיעין  לצבא של מדינה ערבית במלחמתו נגד גורם ערבי אחר ,  במקרה הזה השלוחה המקומית של ארגון  " המדינה האסלאמית "   ( דאעש )  .  
המסקנה המתבקשת מכך היא שהסכסוך הישראלי-ערבי ,  זה שהכרנו כאן במשך עשרות שנים ועיצב את תפיסת הביטחון של מדינת ישראל ,  זה שלפיו התאמנו דורות של חיילים בצה"ל ,  הפך להיסטוריה  " עתיקה ".  כעת ניתן לדבר כבר על האזור במונחים של זהות האינטרסים בין הסונים המתונים ,  שאליהם חברה ישראל ,  נגד הגורמים השיעים והסונים הקיצוניים .
 לא אחת נשמעו דיווחים אודות מל"טים  ( מטוסים ללא טייס )  ישראליים בשמי סיני .  פעילי דאעש בחצי האי ,  וכמוהם גם תושבי רצועת עזה ,  מכירים זאת היטב .  עם הסיוע הישראלי או בלעדיו ,  צבא מצרים מנהל כבר כמה שנים מלחמה קשה ובלתי-נגמרת נגד ארגוני הטרור בסיני .  רק שלשום התבשרנו על חיסולו של מפקד דאעש במרכז סיני בתקיפה מהאוויר  שכבר לא ניתן לדעת מי אחראי לה .  בחלוף כמה שעות בלבד ,  הגיעה תגובתם של פעילי הטרור ,  בדמות מארב של פעילי דאעש ,  שבו נפצעו ונהרגו כ-20 חיילים של צבא מצרים .  
הצבא המצרי אמנם עושה מאמצים גדולים כדי להביס את ארגוני הטרור ,  אולם לעת עתה הוא אינו מצליח לסלקם מסיני .  יש להם עדיין נוכחות מרשימה בצפון-מזרח חצי האי ,  במשולש רפיח-אל-עריש-שייח זוויד ,  ולעתים גם במרכז סיני .  גם בחזית הפנימית ,  מצרים מנהלת מלחמה מול ארגוני הטרור ,  שפעם אחר פעם מצליחים לבצע פיגועים קשים .  
לא ברור כיצד יתייחסו הרשויות במצרים ובישראל לדיווח ב"בלומברג ",  ובהחלט ייתכן שיעדיפו להתעלם ממנו .  אולם דבר אחד ברור :  מצרים וישראל הן שותפות לאותם אינטרסים אסטרטגיים במזרח התיכון ,  שהפך כעת לנחלת הכלל .  

אינטרס משותף :  מצרים מנסה לחדש את השיחות בין ישראל לפלסטינים
לאחר ביקור שר החוץ ברמאללה ובירושלים ,  גורם בקהיר הבהיר לוואלה !  NEWS כי  " הצדדים צריכים לקבל החלטות ",  אולם המגעים חיוביים . " זו בהחלט בשורה לגבי אופי היחסים ",  אמר הבכיר

