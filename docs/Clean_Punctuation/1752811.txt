בכפר רג'ר זועמים : " הממשלה מתעללת בנו "
 תושבים בכפר רג'ר שבגבול לבנון הביעו זעם על כוונתה של ישראל להעביר את חלקו הצפוני לשליטה ביטחונית של האו"ם . " זו התעללות באנשים .  עושים לנו משפט שלמה "
  ( הערוץ הראשון ) 
ראש הממשלה בנימין נתניהו יודיע לבכירי הממשל האמריקאי כי ישראל מוכנה להעביר את השטח הצפוני של הכפר רג'ר לשליטה ביטחונית של האו"ם ולספק לשטח את צרכיו המוניציפאלים .  תושבים בכפר מתנגדים למהלך - וטוענים :  בפועל ,  אנחנו בכלל שייכים לסוריה .  
בכפר רג'ר חיים 2,300 תושבים המחזיקים באזרחות ישראלית .  הכפר מוקף גדר מכל עבריו ומנותק מישראל ,  אף שתושביו ,  שאינם מקבלים שירותים ,  משלמים מסים למדינה ,  בהם אפילו אגרת טלוויזיה .  מאז מלחמת לבנון השנייה הורע מצבם של תושבי הכפר ,  וההצעה לחלוקתו מושמעת חדשות לבקרים .  
בכניסה לכפר רג'ר בגבול לבנון מוצב כדרך קבע מחסום צבאי מגובה בשוטרי מג"ב .  לאזרחים שאינם תושבי הכפר הכניסה אסורה ,  מכיוון שמזה ארבע שנים הכפר הוא שטח צבאי סגור .  מזכיר המועצה ביישוב ,  נג'יב חטיב ,  שמע הבוקר את החלטת הממשלה ,  ואמר כי  " כבר עשר שנים שאנחנו מתנגדים להצעה הזו .  אי אפשר לחיות בחוסר ודאות .  הפתרון שראש הממשלה מציע יקשה על החיים שלנו ".  
חטיב המשיך ואמר כי  " מדינת ישראל לא מספקת היום שירותים בכפר כשצה"ל שולט בחלק הצפוני ,  אז היא תעשה את זה שחיילי יוניפי"ל יהיו שם ?  אומרים לנו שאנחנו לא בשטח ישראל ,  אבל מצד שני מכרו לנו אדמות מנהל בצפון הכפר .  התושבים שם מחזיקים בחוזי חכירה מול המנהל ,  זה לא אבסורד ?  הצגנו לכל מי שמוכן לשמוע ,  לקופי ענאן ולשגרירי ירדן ומצרים את ההוכחות שאנחנו שייכים לסוריה ומדובר בשטח סורי .  עכשיו עושים לנו משפט שלמה וחוצים אותנו .  מה רוצים שאנחנו ננהל את המשא ומתן עם האו"ם ?  ". 
בילאל חטיב ,  תושב הכפר אמר כי  " רג'ר היא בכלל אדמה סורית .  מתנכלים לנו ,  זו התעללות באנשים ,  מה שהממשלה עושה .  עשר שנים של מתיחת עצבים .  ממילא אנחנו לא מקבלים שירותים היום .  מה יהיה אחרי ההסדר הזה ?  חיילי יוניפ"יל ידאגו לנו ?  כל פעם מגבילים אותנו בעוד צעד ועוד תנועה ומזה אנחנו אנחנו מפחדים .  אני כבר מעדיף שהכפר יישאר בסטטוס הנוכחי ". 

בכפר רג'ר זועמים : " הממשלה מתעללת בנו "
 תושבים בכפר רג'ר שבגבול לבנון הביעו זעם על כוונתה של ישראל להעביר את חלקו הצפוני לשליטה ביטחונית של האו"ם . " זו התעללות באנשים .  עושים לנו משפט שלמה "
 
