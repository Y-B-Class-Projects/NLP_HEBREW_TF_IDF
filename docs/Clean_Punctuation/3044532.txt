מבקר המדינה מגיב לנתניהו : " להתמקד בהפקת לקחים  לא בהשמצות "
 בהודעה מטעם משרד המבקר ,  רגע לפני פרסום הדוח על מבצע  " צוק איתן ",  נמסר כי  " מבקר המדינה נתון במתקפות וניסיונות לדה-לגיטימציה .  הביקורת נעשתה באמינות וללא משוא פנים ".  אתמול תקף נתניהו : " בניגוד למבקר ,  אני מגבה את המערכת הצבאית "
 דובר משרד מבקר המדינה ,  שלמה רז ,  פרסם היום  ( שלישי )  הודעה לקראת פרסומם הצפוי בהמשך היום של שני פרקים מדוח המבקר לגבי מבצע  " צוק איתן ",  שכבר זכו לביקורת מצד גורמים מדיניים ובראשם ראש הממשלה בנימין נתניהו . " חיוני ביותר שהדרג המדיני ,  וכן גורמים נוספים במערכת הפוליטית כמו גם צה"ל והמערכת הביטחונית ,  יתמקדו בלימוד הדוח ובהפקת לקחים ממנו ולא בהשמצות ",  מסר רז .  
לדבריו ,  מוטב לנהוג כך כדי  " לשפר את תהליכי העבודה בכל הרמות ,  במטרה להיערך טוב יותר לאיומים קיימים ומתפתחים ולמערכה צבאית שעלולה לפרוץ ,  אף ללא התראה מוקדמת ".  בהודעה משרד המבקר הובהר כי  " גם המבוקרים יודעים היטב כי הביקורת נעשתה בהתאם לחוק ,  על ידי צוותי ביקורת מיומנים ומקצועיים - באמינות ,  ביסודיות וללא כל משוא פנים ". 
עוד בוואלה !  NEWS:אחרי פרסום דוח  " צוק איתן ":  נתניהו יתייצב בוועדה לביקורת המדינההמשפחות השכולות מצפות לדוח : " אנחנו רוצים לקרוא ולהבין"בעוטף עזה ממתינים לדוח המבקר : " חשוב לדעת שהפיקו לקחים " 
" הדוח חושף ליקויים מהותיים בהתנהלות הקבינט המדיני-בטחוני ,  שהעומד בראשו הוא ראש הממשלה ,  וכן חושף ליקויים משמעותיים בהתמודדות של צה"ל עם איום המנהרות-במישור המודיעיני ,  בבניית הכוח והפעלתו ובמישור הטכנולוגי ",  הבהיר רז . " למרות זאת ,  מוסד מבקר המדינה ומבקר המדינה עצמו ,  נתונים בתקופה האחרונה במתקפות וניסיונות לדה-לגיטימציה ,  בעיקר מצד המערכת הפוליטית ,  שנועדו כנראה להרתיע את מוסד המבקר ולפגוע במעמדו כפי שהוגדר בחוק יסוד ". 
עוד הודגש בהודעה מטעם משרדו של מבקר המדינה יוסף שפירא כי במבוא לדוח כתב המבקר : " עוז רוחם ,  תושייתם ויוזמתם של המפקדים והחיילים אפשרו לצה"ל להילחם במרחב רווי המנהרות ברצועת עזה ,  לחתור למילוי משימתם ,  לטפל כמיטב יכולתם במנהרות ולהגיע להישגים שהושגו במבצע זה ".  זאת ,  לטענת המבקר ,  בניגוד לטענותיו של נתניהו .  
אתמול תקף נתניהו את מבקר המדינה ,  וטען כי  " אף קבינט לא היה מעודכן יותר מהקבינט המדיני-ביטחוני בזמן המבצע ".  לדבריו ,  בישיבת סיעת הליכוד , " בניגוד למבקר המדינה  אני מגבה את המערכת הצבאית .  לא נקבל טפטופים ונגן על כל ירי .  כך עשינו היום וכך נעשה גם בהמשך ".  הוא הוסיף ,  בעקיצה : " כשנכנסים לקבינט צריך להשאיר בחוץ את הטלפון הסלולרי ,  את הפוליטיקה הקטנה ואינטרסים אישיים ".   
" הלקחים החשובים באמת לא נמצאים בדוח המבקר ואנחנו מיישמים אותם בלי הכרזות ובלי הצהרות לתקשורת ,  אלא ביסודיות ,  בהתמדה ובשקט ",  עוד טען נתניהו . " ועיקרון נוסף שאנחנו מיישמים תחת הנהגתי :  אנחנו מגיבים על כל ירי לשטחנו ".  לדבריו , " אני מגבה את ראשי צה"ל ,  שב"כ ומערכת הביטחון - ששמרו ושומרים על אזרחי מדינת ישראל .  הלוחמים והמפקדים שלנו נלחמו בחירוף נפש ,  ועם ישראל גאה בהם ".  

מבקר המדינה מגיב לנתניהו : " להתמקד בהפקת לקחים  לא בהשמצות "
 בהודעה מטעם משרד המבקר ,  רגע לפני פרסום הדוח על מבצע  " צוק איתן ",  נמסר כי  " מבקר המדינה נתון במתקפות וניסיונות לדה-לגיטימציה .  הביקורת נעשתה באמינות וללא משוא פנים ".  אתמול תקף נתניהו : " בניגוד למבקר ,  אני מגבה את המערכת הצבאית "
 
