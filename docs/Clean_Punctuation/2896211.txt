הממשלה אישרה :  ארבע שנות מאסר למיידי אבנים ובקבוקי תבערה
השרים אישרו פה אחד את הצעת החוק להחמרה בטיפול במתפרעים ושלילת זכאותם לקצבאות ,  על רקע המצב הביטחוני .  הממשלה גם אישרה את מינויו של רוני אלשיך לתפקיד מפכ"ל המשטרה : " יצעיד את הארגון קדימה "
 הממשלה אישרה היום  ( ראשון )  פה אחד את הצעת החוק להחמרה בטיפול במיידי אבנים ,  בקבוקי תבערה וזיקוקים ,  הטלת קנסות על קטינים שייתפסו בהפרות סדר אלו ועל הוריהם ,  ושלילת זכאותם לקצבאות מהמדינה .  לפי הצעת החוק ,  מתפרעים שייתפסו בהפרות סדר אלו יישפטו לארבע שנות מאסר .  נתניהו ביקש בישיבת הממשלה חקיקת בזק ואמר : " אנחנו עושים זאת כהוראת שעה מתוך כוונה לבחון את מידת היישום ,  ובמקרה הצורך אף להחמיר את החוק ". 
מדובר בתיקונים לחוק העונשין ,  שכוללים ,  בין היתר ,  הטלת עונש מינימום של ארבע שנות מאסר בגין חבלה מכוונת באדם .  לצד החמרת רף הענישה המינימלי ,  ישללו קצבאות מהוריו של ילד שהורשע בעבירת ביטחון או בעבירת יידוי אבנים לעבר כלי תחבורה בנסיעה מתוך מניע לאומני או בזיקה לפעילות טרור .  מדובר בקצבת ילדים ,  מענק לימודים ,  תוספת עבור ילד לגמלת הבטחת ההכנסה ,  קצבאת השארים ועוד .  כמו כן ,  לבית המשפט תינתן לראשונה האפשרות להטיל קנס על קטין והוריו ,  בהם הוצאות משפט או פיצוי לאדם שניזוק מעבירה ,  וזאת גם לאחר שהורשע .
 לקריאה נוספת:נתניהו לווינשטיין : " לפתוח בחקירה פלילית נגד זועבי בגין הסתה"ח"כ לפיד : " מי שמוציא סכין או מברג - צריך לירות בו כדי להרוג"ראש עיריית נצרת על הח"כים הערבים : " הם פחדנים - באים להצטלם וללכת "  
עוד אישרה ממשלה את הצעתו של שר התיירות יריב לוין לשלילת רישיון נהיגה ולאיסור הוצאת רישיון נהיגה למיידי אבנים .  הצעה זו להחמרת הענישה תובא אף היא לאישור הכנסת . " זהו צעד ענישה הרתעתי אשר קשור באופן ישיר ליידוי האבנים על רכבים - מי שפוגע בחופש התנועה של אדם אחר ראוי כי תישלל ממנו זכותו לחופש תנועה ".  
שרי הממשלה היו תמימי דעים גם לגבי מינויו של סגן ראש השב"כ ,  רוני אלשיך ,  לתפקיד מפכ"ל המשטרה .  מינויו אושר בישיבת הממשלה ללא מתנגדים ,  לאחר שוועדת טירקל נתנה אור ירוק למהלך בתחילת החודש .
 השר לביטחון הפנים גלעד ארדן ברך על ההחלטה לאשר את מינויו של אלשיך ,  עליו המליץ לאחר הסרת שמו של גל הירש בשל הסחבת בבדיקה בעניינו . " רוני הוא מפקד בכיר ובעל ניסיון רב במלחמה בטרור ובעל היכרות קרובה עם עבודת המשטרה .  רוני מקצוען שקידם רפורמות רבות בתחום הביטחון ואני בטוח שהיכולות המקצועיות שלו ,  יחד עם הערכים שהוא מביא עמו ,  יאפשרו לו להצעיד את משטרת ישראל קדימה ולהתמודד עם כל האתגרים הניצבים בפניה ",  אמר .  
ארדן הוסיף : " אני מבקש להודות מעומק הלב לממלא מקום המפכ"ל ,  ניצב בנצי סאו ,  על תפקודו המקצועי והמסור בחודשים האחרונים .  בנצי הוביל את המשטרה בתקופה קשה ומורכבת ועשה זאת בהצלחה ואני מקווה מאוד שהוא יישאר בפיקוד הבכיר ביותר של המשטרה ,  לצדו של רוני ,  וימשיך לתרום מניסיונו וכישוריו ". 
יו"ר המחנה הציוני והאופוזיציה ,  יצחק הרצוג ,  הוסיף : " משטרת ישראל עומדת בפני אתגרים קשים ומורכבים ואני מאחל לו ולמדינת ישראל ,  שניסיונו ויכולותיו יסייעו לו לעמוד בהם ". 
יו"ר יש עתיד ,  ח"כ יאיר לפיד ,  הצטרף לברכות . " בעת הזו ,  יותר מתמיד ,  מדינת ישראל זקוקה למפכ"ל מקצועי ואיכותי שמסוגל להנהיג את משטרת ישראל בתקופה של אתגרים ביטחוניים קשים .  אלשיך הוכיח את עצמו במשך שנים רבות ,  כבעל ניסיון במלחמה בטרור וביכולות פיקודיות מרשימות ואנו מאחלים לו בהצלחה  הצלחתו היא הצלחתם של כל אזרחי מדינת ישראל ",  אמר .  

הממשלה אישרה :  ארבע שנות מאסר למיידי אבנים ובקבוקי תבערה
השרים אישרו פה אחד את הצעת החוק להחמרה בטיפול במתפרעים ושלילת זכאותם לקצבאות ,  על רקע המצב הביטחוני .  הממשלה גם אישרה את מינויו של רוני אלשיך לתפקיד מפכ"ל המשטרה : " יצעיד את הארגון קדימה "
 
