נתניהו : " אוביל אישית שינוי כיוון בכלכלה "
 הגדיר את 3 יעדיה הכלכליים של ממשלתו :" לשמור ככל הניתן על מקומות העבודה ,  לפתור את משבר האשראי ולנהל מדיניות מאקרו-כלכלית אחראית "
 ראש הממשלה הנכנס ושר העל לאסטרטגיה כלכלית ,  בנימין נתניהו ,  שלח לראשי המשק מסר מעודד במסגרת נאום הכניסה שלו לתפקיד בישיבה החגיגית של מליאת הכנסת להצגת ממשלתו .
" המשבר פוגע בכל אחד ואחד מאיתנו ומאיים על מקומות העבודה של רבבות ישראלים .  איננו יודעים עדיין כיצד ומתי יסתיים ,  אבל בדבר אחד אני משוכנע :  למשק הישראלי יתרונות ברורים המאפשרים לו להתמודד עם המשבר טוב יותר מכלכלות רבות אחרות ",  אמר נתניהו .
" בהיבט זה ,  דווקא גודלו המצומצם של המשק הוא יתרון - המשק הוא סירת מירוץ קטנה ,  וקל יותר לשנות כיוון של סירת מירוץ קטנה מאשר ספינה גדולה ".  נתניהו גם התייחס למינויו כשר על לאסטרטגיה כלכלית והתחייב  " להוביל את שינוי הכיוון הזה באופן אישי ולקבוע את האסטרטגיה ". 
ראש הממשלה הנכנס הופרע ע"י חברת הכנסת שלי יחימוביץ'  ( עבודה )  וחברי כנסת נוספים ,  לאחר שאמר כי  " ליבו שלו ולב כל חברי הממשלה עם העובדים שאיבדו את מקום עבודתם ערב חג הפסח ". 
נתניהו הגדיר בנאומו את שלושת יעדיה הכלכליים של הממשלה  - " לשמור ככל הניתן על מקומות העבודה ,  לפתור את משבר האשראי ולנהל מדיניות מאקרו-כלכלית אחראית ".  דבריו זכו לקריאות ביניים מצד חברי אופוזיציה שצעקו לעברו  " בלי ויסקונסין "  וקריאות נוספות בגנות המדיניות הכלכלית בה נקט בקדנציה הקודמת .
 
נתניהו : " אוביל אישית שינוי כיוון בכלכלה "
 הגדיר את 3 יעדיה הכלכליים של ממשלתו :" לשמור ככל הניתן על מקומות העבודה ,  לפתור את משבר האשראי ולנהל מדיניות מאקרו-כלכלית אחראית "
 
