ביסמוט ממשיך בשלו :  דן מרגלית פוטר מישראל היום
העורך החדש בועז ביסמוט הודיע לפני זמן קצר לפרשן הפוליטי הבכיר כי הוא מפוטר  כאשר מרגלית טען כי לא מדובר בקיצוצים אלא בפיטורים ממניעים פוליטיים .  מרגלית צייץ : " פרנסתי נפלה על הגנת חופש הדיבור "
 
דן מרגלית פוטר מ"ישראל היום ".  העורך החדש בועז ביסמוט הודיע לפני זמן קצר לפרשן הפוליטי הבכיר כי הוא מפוטר  כאשר מרגלית טען כי לא מדובר בקיצוצים אלא בפיטורים ממניעים פוליטיים .  מרגלית צייץ : " פרנסתי נפלה על הגנת חופש הדיבור .  בועז ביסמוט שטס עתה עם ביבי פיטר אותי מ"ישראל היום ."  זה לא כלכלי כי לא הציע להפחית משכרי .  אני גא וגם עצוב ".  ההערכות הן כי מי שמנע עד כה את פיטוריו של מרגלית היה עמוס רגב ,  ואילו כאשר זה הוחלף לאחרונה על ידי ביסמוט ,  עזיבתו של מרגלית היא עניין של זמן .  
כזכור ,  בחודשים האחרונים החל מרגלית לצייץ באופן קבוע נגד ראש הממשלה בנימין נתניהו ,  ואף הודה כי את הביקורת הגדולה ביותר שלו הוא מפרסם רק ברשת החברתית ,  מכיוון שלא נותנים לזה במה בעיתון של שלדון אדלסון .  בראיון שנתן לתוכנית  " תיק תקשורת "  לפני כשנה אמר מרגלית כי כתב טור ביקורתי על נתניהו בהקשר של התאגיד והוא מחכה לראות האם הטור יפורסם  ואף רמז שבמידה ולא ,  הוא עלול לשקול את המשך דרכו בעיתון .  
מרגלית אמר אז בין היתר כי  " בפרשת התאגיד הוא  ( נתניהו )  נותן את ידו לשחיקה חמורה של הדמוקרטיה הישראלית .  העובדה שהניו יורק טיימס נכנס לזה  העיתון הכי חשוב בעולם  אומרת שאנחנו עלולים לאבד את היתרון שיש לנו על הסביבה ..  .  אני לא מרגיש צורך להסביר למה אני לא מתפטר מהעיתון ..  .  אני לא נבהל מלהתפטר .  נשאלת השאלה האם כאשר חופש הביטוי שלי לא נפגע - ומחר נראה אם מאמרי יופיע .. .חשוב מאוד שהקול שלי ושל מוטי גילת יישמע ב'ישראל היום' ". 
והתוצאות לא איחרו לבוא :  במהלך התקופה האחרונה ,  העיתון לא שילב טורים של מרגלית במהלך השבוע - וכן לא העניק הפניות לטוריו .  מרגלית אף אמר לאחרונה כי  " אני בטוח שניסו להדיח אותי מ'ישראל היום' ".  
לאחרונה דווח בוואלה ברנז'ה כי ביסמוט מספר שינויים במערכת העיתון שנובעים מצעדי התייעלות ושינוי אסטרטגיה :  בין היתר הוחלט להקדים את שעת ההורדה לדפוס ל-11 בלילה וסגן העורך אהרון לפידות סיים את תפקידו .  כחלק מהחלטה לתת פייט לאתר ynet עורך אתר  " ישראל היום ",  שגיא שטיינברג ,  סיים גם הוא את תפקידו .  יעל לרנר ,  שנחשבה למקורבת לעורך הקודם עמוס רגב ,  עזבה גם היא את העיתון .  בנוסף ,  עדי רובינשטיין מונה למבקר הטלוויזיה של  " ישראל היום ",  לאחר עשור בו מילאה את התפקיד שיר זיו .
 מרגלית התפרסם ב-1977 ,  כשחשף במסגרת עבודתו כשליח  " הארץ "  בוושינגטון את פרשת חשבון הדולרים .  בתחילת שנות התשעים עבד מספר חודשים במעריב אך עזב בטריקת דלת ,  כשהוא מאשים את משפחת נמרודי בהתערבות בתוכן הכתבות שלו ממניעים מסחריים .  לאחר מכן ב-2001 חזר לכתוב טורים פובליציסטים במעריב עד שעזב ב-2007 לישראל היום .  בטלוויזיה מרגלית הגיש את התוכנית  " ערב חדש "  משנת 1982 ובשנות התשעים החל להגיש את  " פופוליטיקה "  של הערוץ הראשון ,  ומאוחר יותר הגיש את מועצת החכמים בערוץ 10 ו"הזירה ".  כיום הוא גם מגיש תוכנית זוגית עם ביתו שירה ברדיו ת"א .  

ביסמוט ממשיך בשלו :  דן מרגלית פוטר מישראל היום
העורך החדש בועז ביסמוט הודיע לפני זמן קצר לפרשן הפוליטי הבכיר כי הוא מפוטר  כאשר מרגלית טען כי לא מדובר בקיצוצים אלא בפיטורים ממניעים פוליטיים .  מרגלית צייץ : " פרנסתי נפלה על הגנת חופש הדיבור "
 
