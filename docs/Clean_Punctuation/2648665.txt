נתניהו פנה לאבו מאזן : " Give Peace A Chance "
 ראש הממשלה נאם בדיון בעקבות חתימת 40 ח"כים ,  וקרא ליו"ר הרשות להניח בצד התנאים המוקדמים ,  ו"פשוט להיכנס למשא ומתן ".  על אי-מינוי כחלון אמר : " קיוותי שנקבל יותר מנדטים "
 ראש הממשלה בנימין נתניהו נשא היום  ( רביעי )  נאום במסגרת דיון מיוחד שכונס בעקבות חתימות 40 ח"כים ,  והתייחס בין היתר לחידוש שיחות השלום עם הפלסטינים .  הוא שב וקרא ליו"ר הרשות אבו מאזן לחזור מיד לשולחן המשא ומתן ופנה אליו באנגלית : " Give Peace A Chance ".  הדיון המיוחד במליאה ,  שעמד בצלה של יוזמת הליגה לשלום אזורי ,  היה סוער ורווי בקריאות ביניים במיוחד מצד חברי האופוזיציה שהפריעו לנאומו של נתניהו . 
" אני קורא לפלסטינים לא להעמיד תנאים מוקדמים ,  אלא פשוט להיכנס למו"מ ",  אמר ראש הממשלה והתייחס גם ליוזמת השלום הערבית כשאמר שישראל מוכנה לשמוע הצעות שאינן תכתיבים . " אני קורא לאבו מאזן לשים בצד את התנאים המוקדמים ופשוט לבוא לדבר .  כיוון שהוא אינו דובר עברית והערבית שלי היא לא משהו ,  אז אני פונה אליו בשפה ששנינו מכירים :  Give Peace A Chance .  אל תחמיץ את ההזדמנות .  הדרישות שלנו בביטחון הן ברורות ,  אבל אני לא מתנה אותן בכניסה למו"מ ואני אומר לאבו מאזן  גם לך יש דרישות ,  אל תעמיד אותן כתנאים מוקדמים ,  אחרת נבזבז עוד 4 שנים .  אני לא חושש להתחיל את המו"מ כאן ועכשיו ,  ואני מקווה שאבו מאזן ייענה להזמנה הזאת .  הזמנתי אותו פעם אחר פעם ,  והנה אני עושה זאת שוב ".  
לדברי ראש הממשלה ,  חרף הקריאות ,  לא היו שיחות אמיתיות ומעמיקות בשנים האחרונות . " בכל התקופה דיברנו כמה שעות בודדות ,  כך לא משיגים שלום ",  עקץ את יו"ר הרשות . " צריך לשבת ולהעלות את הדרישות של הצדדים ולנסות להגיע לשלום אמיתי .  זאת המטרה שלי ,  ואני מקווה שזו תהיה גם המטרה של מנהיגי הפלסטינים .  אם כך יהיה ,  אני מעריך שאולי תיווצר האפשרות להפתיע ".  
נתניהו התייחס בנאומו בין היתר גם לאי-מינויו של השר לשעבר משה כחלון לתפקיד יו"ר מנהל מקרקעי ישראל . " קיבלנו פחות מנדטים .  המינהל לא נשאר במשרד ראש הממשלה ,  ונתנו אותו לחברינו בקואליציה ",  אמר נתניהו .  אתמול נודע כי ראש הממשלה בישר לכחלון שהוא לא ישמש בתפקיד הבכיר ,  זאת על אף שהבטיח לו זאת טרם הבחירות לכנסת . " לפני הבחירות קיוויתי שנקבל יותר מנדטים .  הסכמנו ,  כחלון ואני ,  שהוא יהיה פחות אפקטיבי ולכן החלטנו שעדיף שהוא לא ייקח את התפקיד ".  
ראש הממשלה נגע גם בנושא הגזרות הכלכליות שמביא עמן תקציב המדינה לשנים 2013-2014 והבהיר כי לממשלה הרבה משימות ,  כשאחת מהן היא הורדת יוקר המחייה . " היו לנו גירעונות גדולים יותר ב-2009 ו-2003 וטיפלנו בהם .  אני מחויב לצמצום הגירעון יחד עם שר האוצר .  נמשיך יחד לעבוד לשיפור איכות החיים - אבל קודם כל צריך להבטיח את החיים עצמם ".  הוא נתן ביטוי לנושא גיוס החרדים כחלק ממסקנות ועדת השרים לשוויון בנטל והצהיר כי השילוב של החרדים בחברה ייעשה תוך כיבוד ותוך הידברות . " אין לנו כוונה להביא לקרעים בעם .  הדבר האחרון שאנחנו רוצים זה לקרוע את עצמנו לגזרים ".  
כבכל נאום מדיני ,  עסק ראש הממשלה גם באיום שמהווה משטר האיתוללות באיראן ,  על ישראל ועל העולם כולו . " יש איומים לא מבוטלים סביבנו .  עלינו לעשות כל מאמץ לגיוס הקהיליה הבינלאומית על מנת למנוע מאיראן נשק גרעיני .  כל הבעיות  ( שלנו )  תתגמדנה בפני הבעיות שנעמוד בפניהן אם לאיראן יהיה נשק גרעיני ",  אמר נתניהו וטען ,  כי בניגוד לטענות בקרב גורמים שונים במערכת הביטחון בהווה ובעבר , " האיראנים עדיין לא חצו את הקו שצוייר באו"ם אבל הם מתקרבים לכך בשיטתיות ".  לטענתו של ראש הממשלה ,  אין סיבה לתלות תקוות בבחירות הקרובות לנשיאות איראן ,  שכן הן לא ישנו דבר . " לצד מירוץ החימוש ,  איראן ממשיכה לחמש את סוריה ,  החמאס והג'יהאד .  ישראל תעשה כל מאמץ למנוע נשק זה מחמאס ,  חיזבאללה וארגוני טרור אחרים .  זו המדיניות שקבעתי ואנחנו מממשים אותה ".  לגבי סוריה אמר : " אנחנו עוקבים בדאגה אחרי השימוש בנשק כימי על ידי המשטר הסורי ".  
יו"ר האופוזיציה ,  ח"כ שלי יחימוביץ'  ( העבודה )  עלתה אחרי נתניהו והשיבה לנאומו .  לדבריו ,  מי שמוביל את רעיון המדינה הדו-לאומית היא הקואליציה בעצמה . " באפס מעשה ,  בחידלון ,  במסמוס ,  באי נטילת יוזמה  ( אתם )  מובילים אותנו לשם .  המעשים שאתם עושים ,  או יותר נכון ,  לא עושים - לא עולים בקנה אחד עם החזון הציוני ",  אמרה . 
" אדוני ראש הממשלה ,  תהיה גיבור .  תעשה שהכהונה האחרונה שלך תיצרב בתולדותיו של עם ישראל ,  שתראה את ההזדמנות האזורית והבינלאומית .  אנחנו היריבים האולטימטיביים שלך ,  אבל גם חומת המגן שלך אם תעשה את הדבר הנכון ". 
גם יו"ר מרצ ח"כ זהבה כגלאון פנתה לראש הממשלה וביקשה ממנו לא לפספס את ההזדמנות . " אנחנו נמצאים בנקודת זמן קריטית .  יש כרגע חלון הזדמנויות ,  אבל הממשלה שלך גוררת רגליים ותוקעת מקלות בגלגלי המשא ומתן ".  היא התייחסה לדבריו של שר החוץ האמריקני ג'ון קרי שהזהיר כי מי שחושב שסטטוס קוו יוכל להימשך חי בהזיות ואמרה : " אתם חיים בהזיות אדוני ראש הממשלה !  במקום להפנים את המסר אתם מותחים את החבל ומביאים את המצב למשבר ".  גלאון התייחסה ליוזמה הערבית לשלום כולל שהונחה מחדש על השולחן מצד מדינות ערב ואמרה לנתניהו כי היוזמה היא הזדמנות אדירה והחמצתה תגרור מחיר כבד . " הכדור עכשיו בידיים שלך ,  הכדור במגרש שלנו ",  אמרה .  
מנגד ,  יו"ר סיעת הבית היהודי ח"כ איילת שקד תקפה בנאומה את חזון השלום של העולם הערבי . " יש ביננו אנשים שבטוחים שזכינו למתנה מסעודיה וממדינות ערב .   ( כאילו )  היוזמה הערבית היא הפתח לשלום ,  הדלת שדרכה יגיע המשי אם רק נאמר כן .  מי שחושב כך נמצא במיעוט .  רוב הישראלים אינם מוכנים לשקול נסיגה ממזרח ירושלים ,  מרמת הגולן וממקומות נוספים ".  
" העולם הערבי המתפורר והמטביע עצמו בדם אינו יכול ואינו רוצה לספק שלום .  אין תחליף לנחישות .  לא השתגענו או יצאנו מדעתו להפקיד את גורלנו בידיהם .  הגיע הזמן להציג לעולם את היוזמה הישראלית ",  אמרה .  
לקריאה נוספת:הקרקס של נתניהו :  אין כאן באמת קואליציהשר השיכון :  נתניהו לא מאשר תכניות בנייה ביושיורש לפיאד :  ראש ממשלה חדש לרשות - ראמי חמדאללה 

נתניהו פנה לאבו מאזן : " Give Peace A Chance "
 ראש הממשלה נאם בדיון בעקבות חתימת 40 ח"כים ,  וקרא ליו"ר הרשות להניח בצד התנאים המוקדמים ,  ו"פשוט להיכנס למשא ומתן ".  על אי-מינוי כחלון אמר : " קיוותי שנקבל יותר מנדטים "
 
