המדגמים המשוקללים :  מסתמן שהליכוד ביתנו מתחזקת
הערוצים השונים עדכנו את המדגמים על בסיס תוצאות האמת ,  ולפי ערוץ 2 מפלגת השלטון עולה ל-33 מנדטים .  העבודה נחלשת אצל כולם ל-16 .  ברוממה עוצמה לישראל וקדימה נכנסות לכנסת
ערוצי הטלוויזיה השונים עדכנו הלילה  ( רביעי )  את המדגמים ,  כשהם משוקללים יחד עם תוצאות האמת לעת עתה .  מהנתונים עולה כי מפלגת השלטון ,  הליכוד ביתנו ,  צוברת כוח נוסף ועל פי ערוץ 2 היא עולה ל-33 מנדטים - שניים יותר מהנתון המקורי שפורסם בשעה 10 בערב .  יתרה על כך ,  מהפילוח הגושי נראה כי ככל שמתקבלות תוצאות האמת - הפער בין שמאל ומרכז לבין הימין והחרדים גדל עד כדי שישה מנדטים .  
על פי מדגם מכון  " דחף "  שפורסם קרוב ל-1 בלילה בערוץ השני ,  עלה כאמור הליכוד ל-33 מנדטים ,  יש עתיד שבתחילה הייתה עם 19 ,  מאבדת מנדט ומתייצבת על 18 מנדטים .  העבודה יורדת אף היא במנדט ל-16 מנדטים .  ש"ס שומרת על כוחה עם 12 מנדטים ,  והבית היהודי יורד ל-11 מנדטים .  יהדות התורה מתחזקת ועולה לשבעה מנדטים ,  מרצ נחלשת במנדט אחד ומקבלת במדגם המשוקלל שישה מנדטים .  עוד מנתוני ערוץ 2 :  חד"ש עם ארבעה מנדטים ,  בל"ד ורע"מ-תע"ל עם 3 מנדטים כל אחת .  עוצמה לישראל וקדימה לפי מינה צמח לא עברו את אחוז החסימה .  בעוד הנתון של השעה 22:00 דיבר על פער מזערי של שני מנדטים בלבד בין הגושים ,  בנתון המתוקן גדל המרחק בין הימין והחרדים לבין המרכז-שמאל-ערבים לשישה מנדטים :  63 מול 57 .
 מהמדגם המשוקלל של הערוץ הראשון הליכוד-ביתנו מתחזקת מ-31 ל-32 מנדטים ,  יש עתיד נותרת עם 18 מנדטים ומפלגת העבודה נחלשת מעט ל-16 מנדטים .  ש"ס יורדת במנדט למול נתוני השעה 22:00 ומתייצבת על 12 מנדטים .  הבית היהודי בראשות נפתלי בנט מאבדת מנדט ומקבלת 11 ,  התנועה ומרצ זוכות כל אחת ב-7 מנדטים ,  יהדות התורה עם 6 מנדטים .  לעומת הערוצים האחרים - עוצמה לישראל וקדימה נכנסות לכנסת הבאה עם שני מנדטים כל אחת .
 מנתוני המדגם המשוקלל של פרופ' קמיל פוקס שפורסם הלילה בערוץ 10 עולה כי הליכוד-ביתנו נותרת יציבה על 31 מנדטים .  לעומת ערוצים 1 ו-2 ,  מפלגת יש עתיד עולה מ-18 ל-19 מנדטים .  מפלגת העבודה יורדת ל-16 מנדטים ,  וש"ס יורדת ל-12 מנדטים .  הבית היהודי גם היא עם 12 מנדטים והתנועה עולה ל-7 מנדטים .  יהדות התורה מקבלת 6 מנדטים .  מרצ יורדת ל-5 מנדטים בלבד על פי קמיל פוקס - הנתון הנמוך ביותר מכל הערוצים .  רע"מ-תע"ל זוכה ל-5 מנדטים ,  חד"ש ל-4 מנדטים ובל"ד עולה ל-3 מנדטים .  בערוץ 10 קדימה לא עוברת את אחוז החסימה .  גוש הימין לפי המדגם המשוקלל הזה זוכה ל-61 מנדטים ,  בעוד השמאל-מרכז עם 59 .  
ערב הבחירות - כותרות אחרונות:נתניהו : " התחלתי במאמצים להרכבת ממשלה רחבה כבר הערב"לפיד בנאום הניצחון : " ישראל אמרה לא לקיצוניות"משחק הרכבת הקואליציה :  ארבעה תרחישים אפשרייםיחימוביץ' : " נעשה הכל לגוש חוסם - גם עם החרדים"בנט במסרים מעורפלים בנושא ההמלצה על ראש הממשלה 
 

המדגמים המשוקללים :  מסתמן שהליכוד ביתנו מתחזקת
הערוצים השונים עדכנו את המדגמים על בסיס תוצאות האמת ,  ולפי ערוץ 2 מפלגת השלטון עולה ל-33 מנדטים .  העבודה נחלשת אצל כולם ל-16 .  ברוממה עוצמה לישראל וקדימה נכנסות לכנסת

