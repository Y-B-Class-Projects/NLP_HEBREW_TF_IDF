נתניהו :  מגנה את דברי טראמפ על המוסלמים ,  אך אפגש איתו
ראש הממשלה הבהיר ביחס לדבריו של המועמד הרפובליקני לנשיאות ארה"ב ,  כי  " מדינת ישראל מכבדת את כל הדתות ושומרת בקפדנות על הזכויות של כל אזרחיה ".  עם זאת ,  אמר כי ייפגש עמו בישראל כמתוכנן
ראש הממשלה בנימין נתניהו דחה אתמול  ( רביעי )  לדבריו של המועמד לראשות המפלגה הרפובליקנית בארצות הברית ,  דונלד טראמפ ,  שאמר כי יש לאסור כניסתם של מוסלמים לארצות הברית .  מלשכתו של נתניהו נמסר כי  " מדינת ישראל מכבדת את כל הדתות ושומרת בקפדנות על הזכויות של כל אזרחיה .  בה בעת ,  ישראל נאבקת באיסלאם הקיצוני שתוקף מוסלמים ,  נוצרים ויהודים כאחד ומאיים על העולם כולו ". 
עוד נמסר כי פגישתו המתוכננת של ראש הממשלה עם טראמפ בישראל ,  שנקבעה לפני כשבועיים ל-28 בדצמבר ,  תתקיים כסדרה במסגרת מדיניותו להסכים לבקשות לפגישה עם כל המועמדים לנשיאות ארצות הברית ,  משתי המפלגות . " מדיניות זו אינה משקפת תמיכה במועמדים או בעמדותיהם ,  אלא מבטאת את החשיבות שראש הממשלה מייחס לברית האיתנה בין ישראל לארצות הברית ",  נמסר .
 לקריאה נוספת:ביום אחד :  כ-250 אלף חתמו על עצומה למניעת כניסת טראמפ לבריטניהלאחר סערת האמירות הגזעניות :  נתניהו וטראמפ ייפגשו בישראלטראמפ על הביקורת לדבריו נגד המוסלמים : " לא אכפת לי "  
המועמד האמריקני עורר סערה בימים האחרונים ,  לאחר שקרא לעצור את כניסתם של מוסלמים לארצות הברית .  בהצהרה זו אמר : " אפילו מבלי לבחון את הנתונים ,  ברור לכולם כי השנאה היא מעבר להבנתנו ".  לדבריו , " מקורה של השנאה הזאת והסיבה לה ,  את אלה נצטרך לבחון .  עד שנצליח לעשות זאת ,  ולהבין את הבעיה ואת האיום המסוכן שהיא מציבה בפנינו ,  מדינתנו לא יכולה להיות הקורבן למתקפות מזוויעות של אנשים שמאמינים רק בג'יהאד ,  ושאין להם כל היגיון או כבוד לחיי אדם ". 
יו"ר מרצ ,  ח"כ זהבה גלאון ,  התייחסה הבוקר לפגישה המתוכננת ואמרה כי  " בושה שראש הממשלה מוכן לתת לגיטימציה לטראמפ ולסמן אותו כמועמד סביר ,  שראוי להיפגש עם ראש מדינה .  נכונותו של נתניהו להיפגש עם טראמפ למרות אמירותיו הגזעניות החמורות מאשרת את מה שהתבטאויותיו של ראש הממשלה מעידות עליו כבר מזמן ;  שמעולם לא היה פה ראש ממשלה כה גזען וחסר אחריות ,  שלא בוחל באמצעים ומוכן להעמיק את הקרע כדי להרוויח עוד כמה קולות או חיבוק מביך ממועמד הזוי ,  שאיש מלבדו לא מוכן לקבל ".  
גם ח"כ אחמד טיבי  ( הרשימה המשותפת )  התייחס לבואו של טראמפ וכתב בחשבון הטוויטר שלו כי דרש מיו"ר הכנסת יולי אדלשטיין שלא לאפשר לטראמפ להיכנס לכנסת . " ביקשתי מיו"ר הכנסת למנוע את כניסתו של הניאו-נאצי טראמפ לכנסת 'עד שנבין ממש מה הסכנה של כל הטראמפים' ".  טיבי הוסיף : " למרות שהדברים שאמר לא זרים לאחדים כאן בכנסת ". 
 ( עדכון ראשון :  20:10 )  

נתניהו :  מגנה את דברי טראמפ על המוסלמים ,  אך אפגש איתו
ראש הממשלה הבהיר ביחס לדבריו של המועמד הרפובליקני לנשיאות ארה"ב ,  כי  " מדינת ישראל מכבדת את כל הדתות ושומרת בקפדנות על הזכויות של כל אזרחיה ".  עם זאת ,  אמר כי ייפגש עמו בישראל כמתוכנן

