החוק הצרפתי וגאולת הווטסאפ :  המהדורה המרכזית של וואלה !  NEWS
האם החוק הצרפתי יעלה להצבעה ?  תביעה נגד שרה נתניהו ,  מתח בספרד ,  טראמפ משחרר את מסמכי קנדי ,  ערוץ 2 מתפצל ואם שלחתם בטעות הודעה בווטסאפ יש פתרון שיציל אתכם
וואלה !  NEWS משיק את מהדורת החדשות המרכזית ב-14:00 עם יעקב אילון ,  לצד נבחרת החדשות של וואלה !  NEWS .  המהדורה תועבר מדי יום בשידור חי מהאולפן ותשודר באתר ובאפליקציית וואלה !  NEWS .  היום במהדורה :
 בלגן בקואליציה אחרי ההתעקשות של ראשי הליכוד כן לקדם את החוק שיאסור חקירות ראש ממשלה.טל שלו ,  הכתבת המדינית עם הפרטים וגם הדיווח על חוק ירושלים רבתי .
 מתקפה חריפה מכיוון משפחת נתניהו על העובדת לשעבר שהגישה תביעה נגד שרה נתניהו .  שלוחיו של נתניהו חשפו הבוקר את שמה של התובעת ,  למרות שניסתה לשמור אותו בסוד .  אימרי סדן ,  הכתב לענייני משפט על קרב הגרסאות והספינים .
  מתח עצום בקטלוניה ובירתה ברצלונה בעקבות הודעת ממשלת ספרד על הדחת ממשלת קטלוניה והכרזה על בחירות חדשות שם .  ג'ואן וילאדומט ,  תושב ברצלונה ופעיל במאבק לעצמאות קטלוניה ואורן נהרי ,  עורך חדשות החוץ עם הפרטים .
 נשיא ארה"ב דונלד טראמפ הודיע הלילה שישחרר בכל זאת את כל המסמכים הנוגעים לרצח קנדי .  יגאל רביד ,  פריק של פרשיות קנדי על המסמכים שעשויים לשפוך אור על הקונספירציות .
 מכבי חיפה שוב מפסידה ,  האם גיא לוזון יאמן אותה בעונה הבאה ?  חמי אוזן ,  עורך וואלה ספורט עם ההשערות .
 השבוע זה קורה - ערוץ 2 מתפצל אחרי 24 שנים .  קשת ורשת כל אחת בערוץ אחר .  עולם הטלוויזיה בהתרגשות גדולה .  היום אנחנו מארחים את אורי שנער ,  מהאבות המייסדים של הערוץ ומי שהיה גם מנכ"ל קשת ובשנים האחרונות עם רשת על השינוי  .
 בטוח שזה קרה לכם :  התכוונתם לשלוח הודעת וואטאספ לחבר ,  ובטעות שלחתם אותה לאמא שלכם .  מהיום אפשר להתחרט ,  גם על הודעת וואטספ .  ליאור נאור על האופציה למחיקה .
 הצטרפו בכל יום ראשון עד חמישי בשעה 14:00 לשידור החי מהאולפן השקוף :  יעקב אילון ונבחרת החדשות של וואלה !  NEWS עם כל הדיווחים והפרשנויות על אירועי היום 

החוק הצרפתי וגאולת הווטסאפ :  המהדורה המרכזית של וואלה !  NEWS
האם החוק הצרפתי יעלה להצבעה ?  תביעה נגד שרה נתניהו ,  מתח בספרד ,  טראמפ משחרר את מסמכי קנדי ,  ערוץ 2 מתפצל ואם שלחתם בטעות הודעה בווטסאפ יש פתרון שיציל אתכם

