נתניהו :  ללא הסכמות על חוק הגיוס נקבע בחודש הבא מועד לבחירות
רה"מ אמר בישיבת ראשי הקואליציה כי הוא רוצה להגיע לפתרון בסוגיית חוק הגיוס כדי למנוע פיזור הממשלה אך  " הכדור נמצא בידיים של ליצמן ".  לדבריו אם לא יושגו הסכמות בנושא ,  בישיבת הממשלה הבאה שתתקיים בספטמבר .  ליצמן : " אין לנו עניין בבחירות ,  אך לא נתפשר על חוק הגיוס "
 ראש הממשלה בנימין נתניהו אמר היום  ( ראשון )  בישיבת ראשי הקואליציה כי הוא מעוניין למצוא פתרון לחוק הגיוס ולאפשר לממשלה להאריך את ימיה ,  אך הבהיר כי הכדור  " נמצא בידיים של ליצמן ".  לדברי נתניהו , " צריך לדעת איפה ליצמן בעניין הגיוס .  אם יש רצון של החרדים להגיע לפשרה ניתן לצלוח את זה .  צריך לראות אם יש רצון כזה ".  
בישיבה ,  שבה השתתפו השרים נפתלי בנט ,  משה כחלון ,  אריה דרעי ויו"ר ועדת הכספים משה גפני ,  ללא סגן השר יעקב ליצמן ושר הביטחון אביגדור ליברמן ,  סוכם כי בשבועיים הקרובים ייבחנו את רצון הסיעות החרדיות ,  ואם עד תחילת ספטמבר לא יושגו הסכמות בנושא הגיוס ,  ראשי הקואליציה יסכימו על מועד בחירות מוסכם .  
לקריאה נוספת :" הפער גדול - והלו"ז צפוף ":  הסיעה הקטנה שתכריע את גורל הממשלהבג"ץ למדינה על חוק הגיוס :  השלימו תוך שלושה חודשים את החקיקה 
בשבועיים הקרובים לא תתקיים ישיבת ממשלה וישיבות ראשי קואליציה בשל חופשת הקיץ ,  אך סוכם כי בישיבה הבאה שתתקיים בתחילת ספטמבר יתקבלו הכרעות לכאן או לכאן .  בעקבות הדברים שנאמרו במהלך הישיבה ,  מהליכוד נמסר כי  " ראש הממשלה נתניהו ממשיך לקיים מאמצים לפתרון נושא חוק הגיוס ". 
בתגובה לדברי ראש הממשלה ,  סגן השר ליצמן אמר כי  " אישור חוק גיוס מתוקן הוא אחד הדברים המרכזיים שהיוו בסיס לקואליציה ולממשלה הנוכחית ".  לדבריו , " אין לנו כל ענין בבחירות אך לא נוכל להתפשר בדבר המהותי והעקרוני של שמירת מעמד בני הישיבות שתורתם אומנותם .  ההצעות השונות יובאו לדיון בפני מועצת גדולי התורה שתכריע בענין וכפי שיורו לנו כך נעשה ". 
בשבוע שעבר ,  שופטי בג"ץ נענו לבקשת המדינה ודחו פעם נוספת את מועד פקיעת חוק הגיוס הקיים כיום בשלושה חודשים .  בזמן שנותר עד חודש דצמבר הקואליציה תצטרך להשלים ניסוח של חוק חדש ,  או להכריז על פיזורה ועל הליכה לבחירות .  אפשרות נוספת שעומדת לרשות הקואליציה היא בקשת דחייה נוספת מבג"ץ - אולם הסיכויים שזו תתקבל קלושים .
 סיעת  " דגל-התורה "  ביהדות התורה ,  מובילה קו בעד חוק הגיוס שהתגבש במשרד הביטחון בכפוף לשינויים מינורים .  לעומתו ,  ב"אגודת ישראל ",  הסיעה החסידית ביהדות התורה ,  מבקשת שינויים משמעותיים יותר .  
באגודת ישראל איימו בעבר לפרוש מהקואליציה ככל שלא תתקבל החלטה עד תחילת שבוע הבא .  עם זאת ,  לאחר הדחייה ייעשו מאמצים להשגת הסכמות על נוסח חוק הגיוס החדש בניסיון להשלים את חקיקתו בזמן שהוקצב .  בהקשר זה ,  בכירים בקואליציה העריכו השבוע כי  " בכל מקרה הבחירות יוקדמו ויתקיימו בחודשים הראשונים של 2019 ". 
בתחילת מושב הכנסת האחרון דרשו המפלגות החרדיות להשלים את אישור החוק בשלוש קריאות .  עם פרסום תזכיר החוק ,  שבין היתר קבע סנקציות כלכליות לישיבות שלא יעמדו ביעדי הגיוס ,  החליטה מועצת גדולי התורה של סיעת  " אגודת ישראל "  כי לפני אישור החוק צריכים להיעשות בו שינויים משמעותיים .  בהמשך החליטו ב"דגל התורה "  ובש"ס ליישר קו עם דרישה זו .  סגן שר הבריאות יעקב ליצמן וחבריו לסיעת  " אגודת ישראל "  החליטו לדחות את אישור החוק למושב הבא בשל הקושי להכניס שינויים כל כך משמעותיים בתקופת הזמן הקצרה שנותרה עד לסיום המושב .
 מנגד ,  שר הביטחון אביגדור ליברמן הבהיר לפני כחודש כי לא ייסוג מהנוסח שגובש על ידי מערכת הביטחון . " הנושא של החקיקה הוא סגור מבחינתי ",  אמר . " אנחנו העברנו את זה למערכת הביטחון על מנת שהיא תביא את החוק הטוב ביותר ,  הממלכתי ביותר והמאוזן ביותר ולא הייתי רוצה שפוליטיקאים יתחילו לבחוש בחקיקה הזאת .  לא צריך לדבר על התגמשות ,  צריך לקבל את החוק כפי שהוא ".  

נתניהו :  ללא הסכמות על חוק הגיוס נקבע בחודש הבא מועד לבחירות
רה"מ אמר בישיבת ראשי הקואליציה כי הוא רוצה להגיע לפתרון בסוגיית חוק הגיוס כדי למנוע פיזור הממשלה אך  " הכדור נמצא בידיים של ליצמן ".  לדבריו אם לא יושגו הסכמות בנושא ,  בישיבת הממשלה הבאה שתתקיים בספטמבר .  ליצמן : " אין לנו עניין בבחירות ,  אך לא נתפשר על חוק הגיוס "
 
