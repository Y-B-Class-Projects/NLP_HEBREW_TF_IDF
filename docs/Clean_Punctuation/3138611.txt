סוף עצוב :  הכלבה קאיה של משפחת נתניהו הלכה לעולמה
הכלבה שאומצה על ידי משפחת נתניהו ב-2016 הלכה לעולמה ,  לאחר שהניתוחים והטיפולים שעברה בעקבות פריצת דיסק ממנה סבלה - לא שיפרו את מצבה .  ראש הממשלה נתניהו : " אנו קוראים לכל מי שיכול לאמץ בעלי חיים מבוגרים :  תנו להם בית וחיים - ותקבלו מהם כל כך הרבה חום ואהבה "
 הכלבה קאיה שאומצה על ידי משפחת נתניהו בשנת 2016 ,  הלכה היום  ( שני )  לעולמה .  בפוסט שהעלה היום ראש הממשלה בנימין נתניהו בעמוד הפייסוק שלו ,  כתב כי שורת הטיפולים שעברה ,  בהם ניתוחים ,  טיפולי הידרותרפיה וטיפול בתא חמצן כדי לסייע לה להתמודד עם פריצת דיסק שעברה - לא צלחו . 
" שלשום באנו כולנו - רעייתי שרה ,  יאיר ואבנר - להיפרד ממנה ",  כתב נתניהו . " כמה אושר ואור היא הביאה לחיינו .  למדנו מקאיה מה זאת נשמה ותודעה של בעלי-חיים .  שמחנו להעניק לה בית ומשפחה ובכך להאריך לה בשנים נוספות את חייה ,  והיא בחזרה העניקה לנו הרבה שמחה ".   
" בהזדמנות זו אנו קוראים לכל מי שיכול לאמץ בעלי חיים מבוגרים :  תנו להם בית וחיים - ותקבלו מהם כל כך הרבה חום ואהבה ",  הוסיף ראש הממשלה . " קאיה הייתה חלק ממשפחתנו ".  קאיה הייתה כלבה אלסקית גזעית שבעה דורות .  היא נולדה בקיבוץ גבעת ברנר ,  זכתה בתחרויות יופי רבות וגילתה תבונה ורגישות יוצאות דופן . " כל כך קיווינו שהיא תחזור אלינו ,  ותזכה לפחות פעם אחת בחייה לחוות שלג בירושלים .  כמה גדול צערנו על לכתה מאיתנו .  נזכור אותה תמיד ".  
בחודש דצמבר לפני שנתיים ,  ח"כ שרן השכל  ( הליכוד )  ,  ננשכה על ידי קאיה ,  ובעקבות כך הגישה על שולחן הכנסת הצעת חוק לשינוי תקנות ההסגר של כלבים ,  שמטרתה למזער את משך הזמן שבו מצוי בעל החיים בבידוד .  קאיה אומצה על ידי משפחת נתניהו לאחר שננטשה על ידי בעליה הקודמים .  
בתקרית המדוברת קאיה נשכה את ח"כ שרן השכל ואת בעלה של סגנית שר החוץ ציפי חוטובלי ,  אור אלון ,  בטקס הדלקת נרות לחברי סיעת הליכוד בבית ראש הממשלה .  שניהם קיבלו טיפול רפואי במקום .  כנראה שההמון הלחיץ את הכלבה והיא נשכה אותה בזמן משחק .  ראש הממשלה ליווה את השכל וחבשו את ידה .  
בחודש יולי יאיר נתניהו ,  בנו של ראש הממשלה ,  נאלץ אתמול להגיב על פוסט שפרסמה גולשת בפייסבוק ,  שבו טענה כי הוא סירב לאסוף את צואתה של כלבת המשפחה קאיה בגינת הכלבים שבה טייל איתה ,  וכי כשביקשה ממנו לעשות זאת - הניף לעברה אצבע משולשת . " מדובר באישה שכדרך קבע - בכל פעם שהיא רואה את יאיר נתניהו או בן משפחה אחר מטיילים עם הכלבה קאיה - פונה אליהם ללא כל סיבה ,  מטרידה ,  מעירה הערות פוגעניות ונוהגת באגרסיביות ללא כל אינטראקציה מצידם ",  נמסר מטעמו .  

סוף עצוב :  הכלבה קאיה של משפחת נתניהו הלכה לעולמה
הכלבה שאומצה על ידי משפחת נתניהו ב-2016 הלכה לעולמה ,  לאחר שהניתוחים והטיפולים שעברה בעקבות פריצת דיסק ממנה סבלה - לא שיפרו את מצבה .  ראש הממשלה נתניהו : " אנו קוראים לכל מי שיכול לאמץ בעלי חיים מבוגרים :  תנו להם בית וחיים - ותקבלו מהם כל כך הרבה חום ואהבה "
 
