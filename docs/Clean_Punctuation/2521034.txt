נתניהו נפגש עם גלעד שליט : " עלית קצת במשקל "
 ראש הממשלה אירח בלשכתו את גלעד שליט כמעט חצי שנה לאחר ששוחרר בתום חמש וחצי שנים בשבי חמאס .  בפגישה השתתף גם דוד מידן ,  שניהל את המגעים לעסקה מטעם נתניהו
 ( צילום :  לע"מ )   
" אני רוצה בהזדמנות זו להודות לך .  אני מאוד שמח לפגוש אותך ושבסופו של דבר הצלחת להחזיר אותי ",  אמר גלעד שליט בפגישתו עם ראש הממשלה ,  בנימין נתניהו .  יותר חמישה חודשים לאחר שנפגשו ,  נועדו היום  ( חמישי )  גלעד והוריו עם ראש הממשלה ,  הודו לו והגישו לו מכתב .  גלעד סיפר לנתניהו כי העלה שישה ק"ג מאז שוחרר מהשבי ,  והשניים אף דיברו על משחקי הכדורסל בהם צפה גלעד לאחרונה .  שליט עדכן את נתניהו כי הוא אמור להשתחרר מהצבא בקרוב ,  על כך נתניהו אמר : " מברוק ".  ראש הממשלה איחל לגלעד ולמשפחתו חג חירות שמח ואמר כי  " זה מה שנקרא יציאת מצרים ,  יציאת עזה .  מעבדות לחירות ומחושך לאור ,  תרתי משמע ".  במפגש נכח גם דוד מידן שניהל את המגעים לשחרורו של שליט מטעם ראש הממשלה וכן המזכיר הצבאי של ראש הממשלה יוחנן לוקר .
 משפחת שליט העניקה לראש הממשלה ספר צילומים של אגמון החולה ,  וגלעד סיפר לנתניהו כי ביקר באגמון מאז שחרורו .  אביבה שליט הדגישה בפני ראש הממשלה כי הם רצו להודות גם לרעייתו ,  ושניכר היה שהיא מבינה את הכאב שעברה המשפחה במהלך השנים  " מנקודת ראות אימהית ".  נתניהו הסכים ,  ואמר כי רעייתו תמכה רבות בשחרור ו"כל הזמן אמרה לי שצריך לחשוב על הילד במחשכים ". 
נתניהו עוד סיפר לגלעד כי הוא שבע רצון מההחלטה להשיבו במועד שבו שוחרר . " היה חלון הזדמנויות קצר להחזיר אותך הביתה ,  ולא רציתי לחכות 20 שנה ",  ציין ראש הממשלה . " במציאות היום במצרים ,  זה היה בלתי אפשרי להחזירך כבר כעת ".  
שליט שוחרר החודש מצה"ל ,  למעלה משש שנים וחצי אחרי שהתגייס לחיל השריון ,  בדרגת רב סמל  ( רס"ל )  ,  והועבר לאחריות משרד הביטחון .  במקביל ,  קצין התגמולים של משרד הביטחון החליט להכיר בו באופן רשמי כנכה צה"ל .  בגלל נסיבותיו המיוחדות של גלעד שליט לאחר שהייה ממושכת בשבי ואופן פציעתו ,  בוצעה הכרתו במסלול מהיר .
 מאז ששב לביתו ,  הקפיד שליט לשמור על הופעות פומביות מעטות באופן יחסי .  בתחילת החודש ,  הוא טס לארצות הברית ,  שם צפה במשחק כדורסל עם חבריו .  
בחודש שלפני כן טס שליט ,  שמחזיק גם באזרחות צרפתית ,  לביקור אצל נשיא צרפת ,  ניקולא סרקוזי ,  במהלכו הודה על התרומה הצרפתית למגעים לשחרורו . " בכל יום שנה לחטיפתי ,  ובכל אחד מהתאריכים הסמליים שחלו לאורך תקופת שביי ,  הפגנת נוכחות וחזרת על מחויבותך האישית ועל מחויבותה של צרפת לשחרורי ",  כתב שליט לסרקוזי במכתב תודה ששיגר אליו עוד קודם לכן .
 כחצי שנה חלפה מאז החלטת הממשלה הדרמטית שהוביל נתניהו ,  בה אישרו השרים את העסקה להחזרתו של שליט ,  תמורת שחרורם של 1,027 אסירים פלסטיניים מבתי הכלא הישראליים ,  וכעת צפוי שליט להודות באופן אישי לנתניהו ולמידן ,  שניהל את המגעים מטעמו .  
לאחר אישור עסקת שליט ,  הדגיש נתניהו כי מדובר  " בהחלטה הקשה "  שקיבל בחייו . " לבי עם נפגעי משפחות הטרור ,  אני מבין את סבלם ואת מצוקתם ",  הסביר נתניהו ,  בעצמו אח שכול ,  בפתח ישיבת הממשלה בה אושרה העסקה ,  אך הדגיש כי  " מנהיגות נבחנת ברגעים אלה - ביכולת לקבל החלטות קשות אבל נכונות .  אני מאמין שהגענו להסכם הטוב ביותר שניתן להשיג בעת הזו ". 

נתניהו נפגש עם גלעד שליט : " עלית קצת במשקל "
 ראש הממשלה אירח בלשכתו את גלעד שליט כמעט חצי שנה לאחר ששוחרר בתום חמש וחצי שנים בשבי חמאס .  בפגישה השתתף גם דוד מידן ,  שניהל את המגעים לעסקה מטעם נתניהו

