רה"מ נתניהו :  שלום יהיה רק למדינה חזקה כלכלית
ראש הממשלה ושר האוצר נאמו בכנס 2021 לבניית תוכנית כלכלה ארוכת טווח לישראל .  לדברי נתניהו , " מה שמבטיח את קיומו של השלום הוא היכולת לשמור על הפיתוח הכלכלי "
  ( צילום :  גדעון צנטנר ,  עריכת וידאו :  דורון שטיין ) 
ראש הממשלה בנימין נתניהו ושר האוצר יובל שטייניץ נאמו הערב  ( רביעי )  בכנס 2021 ,  העוסק בבניית תוכנית כלכלית ארוכת טווח במדינת ישראל .  לדברי השניים ,  הם החליטו על תכנון כלכלי ממשלתי לטווח ארוך והורו לראש המועצה הלאומית לכלכלה יוג'ין קנדל ולמנכ"ל משרד האוצר חיים שני להשיק תוכנית לתכנון מסוג זה .  ראש הממשלה סיפר כי פנה לקנדל ולשני וביקש מהם  " לתת לנו מערכת מסודרת ודינמית שיקבעו את התהליכים הכלכליים של 15 השנים האחרונות ".  
לדברי נתניהו , " אני חושב שאנחנו נכנסים לעידן עוד יותר תחרותי משיש עכשיו .  איך מבטיחים את המשך צמיחה ועונים על הצרכים השונים ?  כדי להישאר פה אנחנו צריכים כלכלה צומחת .  שלום יהיה רק למדינה חזקה .  שלום לא עושים חלשים .  חלק מהחוזק שלנו הוא לפתח את היציבות הכלכלית ".  
נתניהו הזכיר את היחסים בעבר עם אירן וטורקיה  שתי מדינות חזקות וגדולות שיחסינו עימן התערערו בנסיבות שונות . " מה שאני אומר פה הוא שהבטחת השלום לא מבטיח את קיומו ",  אמר נתניהו , " מה שמבטיח את קיומו הוא היכולת לשמור על הפיתוח הכלכלי ולכן בכל קנה מידה אנחנו צריכים לפתח כלכלה חזקה ".  
" אסטרטגיה טובה וביצוע טוב מנצחים הכל ",  אמר נתניהו והסביר , " היעד שלנו הוא לייצר אסטרטגיה טובה .  המטרה היא להשיג יתרון תחרותי  למקסם אותו .  זה דבר הכרחי בעולם הגלובלי .  המחיר של כישלון הוא עצום .  החברות מתחרות בחברה שהופכת ליותר ויותר גלובלית ומובילית ".  
ראש הממשלה ציין את הצעדים שכן נעשו בעשורים האחרונים ושסייעו לישראל להתחזק אט אט . " כששוק הנשק נפתח ,  שהבאנו את העלייה מברית המועצות ,  ושנאלצנו לקיים צבא טכנולוגי ,  שהיה הבסיס של תעשיית ההייטק ,  וכמובן שחרור שוקי המטבע ,  שבלעדיו ,  היינו מתקשים לבצע את הדברים הללו .  אלה הביאו אותנו למשהו ",  אמר , " אבל עדיין היינו בפערים גדולים מאד מהמדינות האירופאיות .  לא סגרנו את הפער .  אף על פי שהמרכיב האנושי הוא כל כך מוכשר ".  
" כדי לבצע אסטרטגיה ,  אתה צריך שלושה דברים .  צריך חזון ,  כוח לבצע אותו ,  ורצון פוליטי .  אלה דברים הכרחיים .  רצוי לבצע את השינויים בהסכמה ,  אך ביצענו שינויים רבים בשנים האחרונות בלי הסכמה .  הייתה התננגדות רחבה ,  אבל היה משבר ".  נתניהו הזכיר את תקופתו כשר אוצר ואמר  " ב-2002-3 חוללנו שינויים מרחיקי לכת בכלכלה הישראלית .  היה חזון ,  היה כוח פוליטי ,  היה גיבוי של ראש הממשלה דאז ,  אריאל שרון והיה רצון ". 
ראש הממשלה הוסיף : " הייתי אתמול בנח"ל החרדי .  הם סיפרו לי שהיו הולכים הביתה והיו מורידים את המדים בתחנה המרכזית עכשיו הם באים הביתה והמדים תלויים על חבל הכביסה .  אמרתי להם שהקיום שלנו מותנים ביכולת להרים את חרב דוד ,  אבל שזה עולה כסף ושכולם צריכים להשתתף בנטל הפרנסה .  מתחולל שינוי ואנחנו צריכים לעודד את המגמה הזאת כדי שמי שיכול לעבוד שייצא לעבודו כדי שנוכל להעניק לילדינו חינוך איכותי וכדי שנוכל לעזור לחלשים .  זו מדיניות של כלכלה צומחת ושל אחריות חברתית .  אנחנו חייבים להצמיח פירות ולעדור את העץ ". 
שר האוצר יובל שטייניץ ,  שנאם לפני ראש הממשלה ,  דיבר בשבחו של התקציב הדו שנתי .  לדבריו , " הוא לא לטווח ארוך ,  אך הוא מהווה מעבר מתכנון תקציבי לטווח קצר ,  למה שניתן לכנות בקושי 'טווח בינוני' ".  
" המעבר חשוב ",  אמר שטייניץ , " חשוב שהפרופורציות בין התכנון והביצוע יהיו רציונליות ".  לדבריו , " מי שמסתכל על חוק ההסדרים והתקציב ,  רואה תכנון לטווח ארוך .  רואה חוק הסדרים שיש בו רפורמות אמיתיות כלכליות שנועדו לשרת את הצמיחה בטווח הארוך ". 
כמו כן דיבר שר האוצר על חוק עידוד השקעות ,  אותו כינה  " חדש ומודרני ".  לדברי שטייניץ , " מס החברות יורד בהדרגה עד ל-18% ,  מס לחברות גלובליות  12% ,  ומס לחברות גלובליות בפריפריה  6% .  מדובר בחוק חשוב שיש שיאמרו שהוא הטוב בעולם ". 
שטייניץ הוסיף והתייחס לנושא המסים והתמלוגים על הגז והנפט . " כשנכנסתי לתמונה והחלטתי להקים ועדה לבחינת הנושא לעומק ,  אני מוכרח להגיד שגם במסדרונות האוצר אמרו לי לעזוב את זה .  כבר היו מקרים שניסיונות העבר כשלו בשל לחצי לוביסטים .  אמרו לי 'חבל על הזמן ,  אלה הגופים הכי חזקים ואגרסיביים' .  אבל אנחנו צריכים היום לדאוג לא רק למחר ומחרתיים אלא גם לדאוג לחוסנה הכלכלי והלאומי של מדינת ישראל בעוד 20 שנה .  המהלך קרוב להכרעתו .  הפעם עם גיבוי בינלאומי ".  
שטייניץ הוסיף והתייחס לדבריו של נגיד בנק ישראל מוקדם יותר היום על לחצים הלוביסטים של חברות הגז : " הממשלה והכנסת יכולים להכריע בצורה עניינית והלחצים לא יפגעו בהחלטותינו ".  
שר האוצר ציין גם את המחשבה לטווח ארוך בטיפול הממשלה בבעיית העובדים הזרים שיוצרים ,  לדבריו , " פערי שכר ובעיות חברתיות ".  שטייניץ ציין כי  " הממשלה מבצעת חסימה בגבול ישראל-מצרים שהוא בעצם גבול ישראל-אפריקה .  הגבול יביא לאפקט בטווח ארוך ".  
כמו כן הזכיר שר האוצר את שילוב החרדים והערבים בכלכלת ישראל והזכיר את החלטת הממשלה שהתקבלה לאחרונה ,  ושנועדה לשלב את האוכלוסייה החרדית בביטחון ובכלכלה . " תוצאות ההחלטה ,  שנגזרה מתוך מבט לשנת 2020 ,  הן כי תוך חמש שנים מרבית הגיוס חרדי ישולב בהגנה על המדינה .  אותם 66% מבני הנוער החרדים ישולבו לאחר מכן בכלכלה הישראלית .  הם יקבלו הכשרה בשירות .  כך אנחנו מגיעים תוך חמש שנים למצב שרוב החרדים יתרמו לעצמם ,  לסגירת הפערים בחברה ולכלכלת ישראל ". 

רה"מ נתניהו :  שלום יהיה רק למדינה חזקה כלכלית
ראש הממשלה ושר האוצר נאמו בכנס 2021 לבניית תוכנית כלכלה ארוכת טווח לישראל .  לדברי נתניהו , " מה שמבטיח את קיומו של השלום הוא היכולת לשמור על הפיתוח הכלכלי "
 
