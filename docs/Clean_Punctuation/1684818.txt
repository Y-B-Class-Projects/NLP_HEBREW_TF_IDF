נתניהו :  לחקור גם מי מימן את פעילי המשט
לדברי רה"מ ,  ישראל מתייעצת עם מספר גורמים בקהילה הבינלאומית  " לגבי הליך בדיקה ראוי "  לאירועי המשט לעזה ותדאג שכל האמת תצא לאור .  הצהיר : " אני ,  שר הביטחון ,  השרים והרמטכ"ל נהיה מוכנים להופיע ולמסור את כל העובדות "
  ( צילום :  רויטרס ,  עריכה :  יאיר דניאל ) 
ראש הממשלה בנימין נתניהו התייחס היום  ( רביעי )  לדרישת הקהילה הבינלאומית להקמת ועדת בדיקה לאירועי המשט לעזה .  בוועידת שוק ההון של דה-מרקר בתל אביב אמר נתניהו : " אנחנו מתייעצים עם כמה גורמים בקהילה הבינלאומית לגבי הליך בדיקה ראוי שיביא לגילוי העובודת לאשורן על המשט לעזה .  אנחנו יודעים את האמת ,  העם בישראל יודע את האמת ".  
ראש הממשלה גם הצהיר בפני באי הוועידה : " אני ,  שר הביטחון ,  השרים והרמטכ"ל נהיה מוכנים להופיע ולמסור את כל העובדות ללא כחל וסרק .  אבל עמדתי על כך שהגוף היחיד שימשיך ,  כמו תמיד ,  לתחקר את הלוחמים שלנו ,  הוא צה"ל .  כך בדיוק נהוג בצבאות של ידידינו בעולם ,  וכך ננהג גם אנחנו ". 
נתניהו הדגיש ,  כי ישראל דורשת שהחקירה תעסוק גם בזהות אנשי המשט ,  ואמר : " אני מבקש שכל האמת תצא לאור ,  ולכן הבדיקה חייבת לכלול גם תשובות לשאלות ,  שיש כאלה שבקהילה הבינלאומית שמעדיפים להתעלם מהן :  מי עמד מאחורי הקבוצה הקיצונית על סיפון האונייה ,  מי מימן את חבריה ,  איך מצאו את דרכם לספינה גרזנים ,  אלות ,  סכינים ועוד אמצעים של נשק קר ,  מה עשו סכומי כסף גדולים בכיסיהם של אותם אנשים על הסיפון ,  ולמי היו מיועדים כספים אלה .  העולם צריך לדעת את התמונה המלאה ,  ואנו נדאג שהתמונה המלאה תצא לאור ".  
מוקדם יותר היום הסביר במליאת הכננסת חבר פורום השביעייה ,  השר בני בגין ,  את הרעיון שעומד מאחורי ההחלטה הצפויה של השביעייה להקמת ועדת מומחים ישראלים עם מומחים בדין הבינלאומי ,  שאליהם יצטרף כנראה גם משקיף זר .  מדבריו עולה כי שתי הסוגיות שיידונו בוועדה הן החוקיות הבינלאומית של הסגר הימי בעזה והחוקיות של אופן ההשתלטות על המשט .
 לדברי בגין , " יש הסכמה רחבה בבית הזה שהסגר הימי בעזה מוצדק .  הישות הפוליטית בעזה הוכרה כישות עוינת על ידי ממשלת ישראל .  יש המערערים על כך ,  ואני חושב שסוגיה זו ראויה לבדיקה .  מובן מאליו שאין סגר יעיל ללא אכיפתו .  אם הסגר מוצדק אכיפתו מוצדקת .  גם על כך יש הסכמה רחבה בציבור ובבית הזה .  כדי לאכוף באופן מוצדק את האכיפה של הצדק הוטלה המשימה על צבא הגנה לישראל .  הייתי בין השרים שעימם התייעצו לפני הפעולה ,  המלצתי על כך ,  אני רואה עצמי כאילו הייתי המנחה היחיד של צה"ל בפעולה זו ". 

נתניהו :  לחקור גם מי מימן את פעילי המשט
לדברי רה"מ ,  ישראל מתייעצת עם מספר גורמים בקהילה הבינלאומית  " לגבי הליך בדיקה ראוי "  לאירועי המשט לעזה ותדאג שכל האמת תצא לאור .  הצהיר : " אני ,  שר הביטחון ,  השרים והרמטכ"ל נהיה מוכנים להופיע ולמסור את כל העובדות "
 
