מתווה הפשרה בתאגיד :  חטיבת החדשות בתאגיד תפורק
נתניהו וכחלון סיכמו על הקמת התאגיד ללא חטיבת החדשות .  מאות העובדים שכבר החלו לעבוד תחת חטיבת החדשות של התאגיד יפוטרו ,  וחלקם הקטן ייקלטו מחדש .  לא ידוע מתי תוקם חטיבת החדשות העצמאית .  חוק הפיקוח על התקשורת יוקפא
ראש הממשלה בנימין נתניהו ושר האוצר משה כחלון הגיעו היום  ( חמישי )  למתווה פשרה המסיים את משבר תאגיד השידור הציבורי .  בבסיס ההסכמות בין הצדדים יוקם תאגיד נפרד לחדשות ולאקטואליה במתכונת חברות החדשות בערוצים המסחריים ,  אולם לא ידוע מתי יעלה לאוויר .  חטיבת החדשות הנוכחית של התאגיד ,  שמונה כיום מאות עובדים וכבר החלה לפעול ,  תפורק ,  ובינתיים רשות השידור היא שתמשיך לשדר את החדשות .  חוק הפיקוח על התקשורת ,  שקידם נתניהו ,  יוקפא .  
לפי המתווה ,  ראשי התאגיד ,  גיל עומר ואלדד קובלנץ ,  יישארו בתפקידם .  הסדרי בחירת הנהלתו של התאגיד והמועצה שתפקח עליו יהיו במתכונת זהה להסדרים שקבועים היום בחוק בנוגע לתאגיד  " כאן ".  המשמעות היא שעומר וקובלנץ לא יהיו אחראים על החדשות .
 בנוגע לעובדי רשות השידור שלא ייקלטו בתאגיד ולעובדי התאגיד שלא ישולבו בו ,  נקבע כי משרד האוצר יגבש להם הסדרי פרישה .  במסגרת פשרה זו ישמרו מסגרות התקציב .  
לקריאה נוספת:דילמת האסיר של כחלון :  האופציות שעומדות בפני שר האוצר במשבר התאגידהרצוג ליועמ"ש : " אם נתניהו ימשיך להתעסק בתאגיד - אעתור לבג"ץ"יעלון על צעדי נתניהו נגד התאגיד : " עד כדי כך אתה חלש ?  "  
ההסדר ,  שגובש על ידי מנכ"לי משרדי האוצר והתקשורת ,  שי באב"ד ומומו פילבר ,  בליווי השרים יריב לוין וצחי הנגבי ,  קיבל את אישורו את היועץ המשפטי לממשלה אביחי מנדלבליט .  הנגבי ,  ממלא מקום שר התקשורת ,  שוהה בחו"ל אך עודכן בפרטי המתווה .
 יו"ר הקואליציה ,  ח"כ דוד ביטן ,  אמר כי מדובר בפשרה הוגנת שמשקפת את דרישותיהם של שני הצדדים . " מחלקת האקטואליה של השידור הציבורי שממומן מכספי הציבור תורכב ברובה מעובדי רשות השידור .  מדובר במתווה ששני הצדדים יכולים לחיות איתו ,  דבר שימנע בחירות ויבטיח המשך קיום קואליציה טובה לטובת המדינה .  טוב לליכוד ,  טוב לכולנו ,  טוב לתקשורת ,  ובעיקר טוב לעם ישראל ".  
המחלוקת בין השניים בנוגע לתאגיד התגלעה בשבוע שעבר .  נתניהו התעקש לדחות את עליית התאגיד לאוויר ולהגביר את הפיקוח עליו ,  בעוד כחלון ,  שנקלע למשבר ולנושא שאינו בראש מעייניו ,  ביקש לעמוד בהתחייבות הממשלתית בעיקר לאור העלויות הכספיות הכרוכות בשינויים שדרש ראש הממשלה .
 נתניהו איים בימים האחרונים כי אם לא יתקבלו דרישותיו הוא לא יהסס ללכת לבחירות .  ואולם ,  מהר מאוד הבהירו לו שותפיו הקואליציוניים ,  לרבות עמיתיו למפלגה ,  כי מדובר במהלך מיותר וכי ניתן לפתור את המשבר גם מבלי ללכת לקלפי .
 מאז פרץ הוויכוח נועדו השניים חמש פעמים ,  אך לא הגיעו להסכמות .  מלבד היוקרה הפוליטית התלוו לסוגיה הנפיצה מחלוקות משפטיות ,  וגם מנדלבליט נדרש לנושא .
  ( עדכון ראשון :  12:20 )  

מתווה הפשרה בתאגיד :  חטיבת החדשות בתאגיד תפורק
נתניהו וכחלון סיכמו על הקמת התאגיד ללא חטיבת החדשות .  מאות העובדים שכבר החלו לעבוד תחת חטיבת החדשות של התאגיד יפוטרו ,  וחלקם הקטן ייקלטו מחדש .  לא ידוע מתי תוקם חטיבת החדשות העצמאית .  חוק הפיקוח על התקשורת יוקפא

