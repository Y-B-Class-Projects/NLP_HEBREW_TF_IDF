לראשונה זה 30 שנה :  תלמיד בית ספר חילוני זכה בחידון התנ"ך
שגיב לוגסי ,  בן 15 ממעלות-תרשיחא מבית הספר  " אורט "  בעיר ,  זכה במקום הראשון בחידון העולמי . " חודשיים לא יצאתי מהבית ",  סיפר .  למקום השני הגיעה נעמי כהן ,  תלמידת אולפנת בני עקיבא במירון ,  ולמקומות השלישי והרביעי - מתמודדת מבלארוס ומתמודד מארה"ב
שגיב לוגסי ,  בן 15 ממעלות-תרשיחא ,  זכה היום  ( שלישי )  במקום הראשון בחידון התנ"ך העולמי .  לוגסי ,  תלמיד בית הספר  " אורט "  מעלות ,  הוא הזוכה הראשון זה 30 שנה שלומד בבית ספר חילוני .  החידון התקיים במעמד ראש הממשלה בנימין נתניהו ,  שר החינוך נפתלי בנט ויו"ר הכנסת יולי אדלשטיין ,  ונערך בסימן 50 שנים לאיחוד ירושלים . 
" חודשיים לא יצאתי מהבית .  לקחתי מורה פרטי ,  והוא לימד אותי את כל הפירושים והשיטות ",  סיפר לוגסי אחרי זכייתו . " הייתה תחרות טובה ,  אבל רק כשהגעתי לשלב הדו קרב ,  פתאום התחלתי לעכל שיש סיכוי ממשי שאזכה בתחרות ".  על חזרתו הצפויה לשגרה סיפר כי הוא  " מתכוון לקחת שבוע מנוחה ,  להתאושש מהתחרות הקשה ולחזור ללימודים  יש לי הרבה חומרים להשלים ". 
עוד בוואלה !  NEWS:חוגגים למדינה :  עשרות אלפים מציינים את יום העצמאות ברחבי הארץ"להעניק להם חופש ":  ילדים בעלי נכות שלא מפסיקים לחתור לעצמאותמפתיתים ועד כיפת ברזל :  עד כמה אתם מכירים את המדינה ?  
במקום השני זכתה נעמי כהן ,  תלמידת אולפנת בני עקיבא במירון ,  במקום השלישי זכתה מאשה שפילביץ' מבלארוס ובמקום הרביעי זכה שלמה הלפגוט מארצות הברית .  
נתניהו נשא דברים בפתח שאלת ראש הממשלה בחידון .  בדבריו ,  התייחס בקצרה נתניהו להצבעת אונסק"ו המתוכננת להיום בנוגע לירושלים ,  ואמר  " ירושלים היא בירת העם היהודי ,  אף על פי שהיום אונסקו מנסה לכפור באמת הפשוטה הזו .  אנחנו כופרים באונסק"ו ",  אמר .
 השר בנט פתח את החידון בנאומו ובו בירך את המתמודדים והנוער היהודי ברחבי העולם . " באלפי שנות הגלות שבהן התפזרנו בין עמים ולשונות ,  וכמעט ושכחנו את הסיפור שלנו  היה זה התנ"ך שזכר אותו עבורנו ",  אמר בנט . " כשהיה נדמה שעומק הגלות מרחיק אותנו מנבואותיה של הארץ ,  עד שנדמה כי לעולם כבר לא נצליח לחזות בשובנו לציון  התנ"ך שימר אותן בין פרקיו ,  ממתינות לנו ליום שבו נבחר לשוב ולהגשימן ". 
בנט הוסיף : " אנו כותבים כאן ,  ב-69 שנות המדינה ,  פרק נוסף לתנ"ך .  ספר של מלחמות ונסים ,  ספר של ניצחונות ושל אתגרי ענק .  ספר של קימה משואה לתקומה .  רק מתוך הסתכלות היסטורית כזאת ,  עלינו להסתכל על האתגרים הגדולים העומדים לפתחנו :  להיות ממלכה שהיא אור לגויים ,  מוסרית ,  רוחנית ,  אינטלקטואלית ,  חולמת ויוצרת .  עלינו לבסס ממלכה גדולה בכל מרחבי ארץ ישראל ;  ממלכה כזו שנושאת באחריות מוסרית על גורלה שלה ". 
 ( עדכון ראשון :  13:20 )  

לראשונה זה 30 שנה :  תלמיד בית ספר חילוני זכה בחידון התנ"ך
שגיב לוגסי ,  בן 15 ממעלות-תרשיחא מבית הספר  " אורט "  בעיר ,  זכה במקום הראשון בחידון העולמי . " חודשיים לא יצאתי מהבית ",  סיפר .  למקום השני הגיעה נעמי כהן ,  תלמידת אולפנת בני עקיבא במירון ,  ולמקומות השלישי והרביעי - מתמודדת מבלארוס ומתמודד מארה"ב

