נתניהו ממריא לארה"ב :  חמישה דברים שאתם צריכים לדעת היום
ראש הממשלה מלווה ברעייתו ובנו ימריא לוושינגטון לקראת פגישתו עם טראמפ .  בירושלים יפתח כנס בנוכחות פוליטיקאים ,  אנשי תקשורת ואנשי עסקים .  בעולם יציינו את יום הרדיו הבינלאומי ועוד שני דברים שאתם צריכים לדעת היום
אתם צריכים לדעת שהיום ימריא ראש הממשלה בנימין נתניהו לארצות הברית לקראת פגישתו עם הנשיא דונלד טראמפ .  אל הנסיעה של נתניהו לוושינגטון יצטרפו רעייתו שרה ובנו יאיר .  מדובר בפגישה הראשונה של נתניהו עם טראמפ מאז האחרון החל את תפקידו בבית הלבן .  מדובר בביקור בן שלושה ימים והפגישה עם טראמפ צפויה להתקיים ביום רביעי .  בין היתר ,  השניים צפויים לדון בבניה בהתנחלויות ,  בהסכם עם איראן ,  במלחמת האזרחים בסוריה ובמדיניות ההגירה החדשה של טראמפ בארצות הברית .  
אתם צריכים לדעת שמזג האוויר היום יהיה חורפי במיוחד .  גשם צפוי לרדת מצפון הארץ ועד צפון הנגב ויתכנו סופות רעמים יחידות .  במדבר יהודה וים המלח קיים חשש משיטפונות .  הטמפרטורות יהיו נמוכות מהרגיל וצפוי להיות קר מאוד .  כמו כן ,  בחרמון צפוי לרדת שלג .  
אתם צריכים לדעת שהיום יפתח כנס ירושלים ה-14 .  מדובר בכנס שנמשך יומיים בנוכחות פוליטיקאים ,  אישי תקשורת ואנשי עסקים .  במהלך הכנס יתקיימו דיונים ונאומים בנושאים בוערים בשיח הציבורי בנושאי יהדות ,  חברה ,  כלכלה ומדינה .  בין המשתתפים הבולטים בכנס יהיו נשיא המדינה ראובן ריבלין ,  הרב הראשי לישראל יצחק יוסף ,  השרים גלעד ארדן ,  גילה גמליאל ,  ישראל כץ ,  נפתלי בנט ,  משה כחלון ,  מירי רגב ,  איילת שקד ואלי כהן וכן יו"ר האופוזיציה יצחק הרצוג .  
אתם צריכים לדעת שהיום נציין שנה למותו של אלוף  ( במיל' )  אביגדור  ( יאנוש )  בן-גל .  הוא הלך לעולמו בגיל 79 והותיר אחריו אישה ושבעה ילדים .  בן-גל היה מפקדה של חטיבה 7 שלחמה ברמת הגולן במלחמת יום הכיפורים ,  ושימש אלוף פיקוד הצפון ומפקד גיס במבצע שלום הגליל .  הוא נולד בלודז' שבפולין ,  ועלה לישראל עם  " ילדי טהראן "  בשנת 1943 .  הוא גדל בתל אביב ,  והתגייס בשנת 1955 לשירות קרבי בחיל השריון .  בתום שירות החובה ,  הוא מילא שורה של תפקידי פיקוד ,  בהם מפקד מחלקת טנקים וקצין אג"ם ,  עד שהגיע לפיקוד על חטיבה 7 .  בשנת 1983 פרש בן-גל מצה"ל .  
אתם צריכים לדעת שהיום מציינים ברחבי העולם את יום הרדיו הבינלאומי שמבקש להעניק תשומת לב לאמצעי התקשורת הישן שהצליח לחבר בין בני אדם ברחבי הגלובוס .  יום הרדיו הבינלאומי נקבע לראשונה ב-2011 ואושר על ידי הוועידה הכללית של אונסק"ו לאחר שהוצע על ידי ספרד .  הרדיו היה מהפכני כשהומצא ,  כאשר הצליח להקטין ,  מטאפורית לפחות ,  את העולם .  הרדיו הוכר כאמצעי תקשורת בעל השפעה נרחבת מה שהוביל את ספרד ב-2010 להגיש לאונסק"ו את הבקשה להקדיש לו יום עולמי .  

נתניהו ממריא לארה"ב :  חמישה דברים שאתם צריכים לדעת היום
ראש הממשלה מלווה ברעייתו ובנו ימריא לוושינגטון לקראת פגישתו עם טראמפ .  בירושלים יפתח כנס בנוכחות פוליטיקאים ,  אנשי תקשורת ואנשי עסקים .  בעולם יציינו את יום הרדיו הבינלאומי ועוד שני דברים שאתם צריכים לדעת היום

