בן כספית :  אני במעריב מצנזר את עצמי ,  כי אני מפחד "
 פאנל שהתקיים היום בפסטיבל שובר מסך עסק ביחסה של התקשורת לראש הממשלה .  כספית : " נתן אשל רצה שאפוטר ".  מיקי רוזנטל : " נתניהו הוא קורבן של תהליך שעובר על העיתונות "
 פאנל שהתקיים היום  ( שלישי )  בכנס  " שובר מסך "  במכללת יזרעאל ,  ביקש לעסוק ביחסה של התקשורת לראש הממשלה בנימין נתניהו .  את הפאנל הנחתה מגישת חדשות 2 דנה ויס ,  והשתתפו בו העיתונאים דרור אידר  ( ישראל היום )  ,  בן כספית  ( מעריב )  ,  מיקי רוזנטל  ( חדשות 10 )  ,  קלמן ליבסקינד  ( מעריב )  ועמנואל רוזן  ( חדשות 10 )  .   אידר פתח ואמר כי  " יש מחשבה נאיבית כאילו העיתונות היא צופה אובייקטיבית ,  אבל העיתונות הישראלית ,  כמו כל מדעי הרוח האחרים ,  היא פועל יוצא של השקפות העולם של האידיאולוגיה ,  של בית הגידול של כל אדם ואדם .  הפוליטיזציה של העיתונות הישראלית ,  שהייתה תמיד סמויה בעשורים האחרונים ,  התגלתה עוד יותר .  לא היינו מתפלאים על פוליטיקאי שיותר נגד נתניהו ,  אבל אנחנו מתפלאים על עיתונאי .  מדוע ?  כל עיתונאי הוא פוליטיקאי ".  כספית : " ציפיתי שדרור יגיד שאני שונא את נתניהו ,  אבל הוא לא אמר .  אני שומע את זה הרבה פעמים .  אני הייתי היחיד שכתב בעד נתניהו בשנים הקשות שלו ,  הוא תיאם איתי לפני ארבע שנים סדרת פגישות חשאיות ,  כדי שהגברת נתניהו לא תגלה בטעות .  אני ממש לא שונא אותו ,  אבל חומל עליו וקצת עלינו .  התקשורת לא רק שהיא לא שונאת אותו  מעולם לא הייתה תקשורת כל כך אוהדת ראש ממשלה .  נזכיר ,  אולמרט ספג מתקפה תקשורתית משולחת רסן עד שגורש .  היום ,  2012 ,  יש לנתניהו עיתון שאסור לכתוב בו מילה רעה ,  יש ערוץ טלוויזיה וקול ישראל שהשתלטות עליהם שווה ארבעה ספרים ,  אהוד ברק השתלט על גלי צה"ל .  נתניהו לא מקבל הנחות מהתקשרות ,  אבל הוא השתלט על חלקים נרחבים ממנה ".  
לדברי כספית , " כל ראשי הממשלה במדינת ישראל מבוקרים .  עם אריק שרון עשינו טעות נוראה ואיומה .  לדעתי התקשורת לפעמים מחדדת את השיניים איפה שלא צריך ולא מגיעה עד הסוף .  לתקשורת יש חשבון לא סגור עם נתניהו במקום לא ענייני אחד ,  אנחנו לא סולחים לו את הניצחון אחרי רצח רבין .  לא סלחו לימין על עלייתו לשלטון אחרי רצח רבין .  הדבר השני הוא שנתניהו ,  ואני אומר בצורה עדינה ,  לא אומר אמת .  הוא הביא את זה לרמה של אומנות ועיתונאים לא אוהבים שמשקרים להם כי זה מכשיל אותם בעבודתם .  לכן ,  לפעמים מול נתניהו יש אמוציות שאין מול ראשי ממשלה אחרים  אבל לשים אותו כקדוש מעונה ,  זה שטויות ". 
מיקי רוזנטל התייחס אף הוא לדברים . " אני הייתי ראש מערכת החדשות של ידיעות אחרונות ועבדתי עם עמוס רגב שהיה תומך נלהב שלו .  מעולם לא אמרתי לו לקרוע אותו על הדעות הפוליטיות שלו  חיפשנו סיפורים טובים שנוגעים לראש הממשלה .  עיתונות במיטבה בעיני היא חשיפת פרשות .  אם זה היה ראש ממשלה אחר  לא היו עושים כתבות כאלה ?  ".  אידר הגיב לדברי כספית ורוזנטל : " ברק היה המשיח שלכם .  מתי הוא הפך להיות שק החבטות של השמאל  כשהוא שבר את הרזון דטרה של השמאל הישראלי והוכיח שאין פרטנר ".  
לדברי ליבסקינד : " כל התחקירים על ביבי היו ראויים .  על עבודה עיתונאית אין לי מחלוקת .  כשאני אומר שהעיתונות כולה היא מפלגה אני לא מתכוון לתחקירים ,  זה לא משהו שקורה ביום יום .  האווירה של היום יום הולכת לאותו מקום ".   רוזנטל : " נתניהו הוא קורבן של תהליך שעובר על העיתונות ,  שהופכת להיות יותר אגרסיבית ופחות ממלכתית .  בשנות ה-90 אתה יכול לומר שהיה לתקשורת גוון שמאלני ,  אבל זה לא נכון היום .  בימין בוכים על משהו שהוא נכון ללפני 15 שנים ".   כספית : " יש עדיין רוב לעיתונאים שנוטים שמאלה ,  וגם קלמן יודע שזה הולך ומצטמצם בקצב לא איטי .  אצלנו בעיתון יש גם את בן דרור ,  אראל והרבה דוגמאות .  אתם מהימין  מה אתם אומרים על ההשלטות על התקשורת ?  אני במעריב מצנזר את עצמי ,  כי אני מפחד .  הטיפוס הזה ששמו נתן אשל ניסה לסגור את ערוץ 10 כדי שיפטרו את רביב דרוקר ,  וניסה לסגור החינוכית כדי שיפטרו אותי ".   עמנואל רוזן הוסיף : " המקורות שמדברים איתנו הם לא חנין זועבי ולא זהבה גלאון ,  זה האנשים הכי קרובים לראש הממשלה ,  אנחנו מביאים את זה מתוך הבאר ".  
כספית : " רוצה פרטים ?  פרשנים שם  ( ברשות השידור )  עפו ואנשים יותר נוחים לשר הביטחון הוכנסו תחתם .  אתמול התכנסו ברשות כדי לבדוק איך לפקח על גלי צה"ל .  ברק לא מעביר חוק אלא הוראות שעה  יש שם השתלטות .  רזי בקראי לא מעלה אותי לשידור ,  טלי ליפקין שחק לא נתנה לי לדבר ". 
ויס פנתה לליבסקינד ושאלה : " האם סימנת מטרה ורק אז כתבת תחקיר ?  למה אתה חושב שרביב דרוקר עושה את זה מתוך שנאת נתניהו ?  "
 ליבסקינד השיב לה : " התחקיר של רביב היה יוצא מהכלל ,  אני מדבר על רעש הרקע והאווירה .  לי אין שום בעיה עם אנשים שכותבים את דעתם ,  רק אם היא לא בכסות אחרת ".  
כספית הוסיף : " נתניהו אמר בעבר ,  'כשאני אחזור ,  תהיה לי מדיה' ,  והוא קיים  כמו ברלוסקוני ".  
אידר : " זה נכון שישראל היום מזוהה בהשקפת עולמו עם הקו השמרני של הממשלה ,  אבל גם הניו יורק טיימס תומך באובמה .  אני כן רואה אפקט שנקרא גל עקיף חיובי של ישראל היום :  חלק מהביקורת על העיתון היא מוצדקת ,  אבל המתקפה הזו גורמת למתחרים להיות יותר מאוזנים .  הנה ליועז הנדל ,  כאיש ימני או שמרני ,  יש טור שלם בעיתון .  אגב ,  מה שישראל היום עשה ליועז הנדל  זה היה לא בסדר .  אני כעסתי על זה ".  
עוד ב"שובר מסך ": עמנואל רוזן על פרשת הרפז : " במקום לסקר ,  העיתונות עושה קמפיינים"יונה ויזנטל : " הצרכנים רוצים לשבת מול הטלוויזיה ,  וזו השורה התחתונה"פרס  " כד החלב "  הוענק לאורלי וילנאי וגיא מרוז : " להיות עיתונאי חברתי זה לא נוצץ"במאי  " עבודה ערבית ":   " בקשת פחדו ממינון השפה הערבית בסדרה "  

בן כספית :  אני במעריב מצנזר את עצמי ,  כי אני מפחד "
 פאנל שהתקיים היום בפסטיבל שובר מסך עסק ביחסה של התקשורת לראש הממשלה .  כספית : " נתן אשל רצה שאפוטר ".  מיקי רוזנטל : " נתניהו הוא קורבן של תהליך שעובר על העיתונות "
 
