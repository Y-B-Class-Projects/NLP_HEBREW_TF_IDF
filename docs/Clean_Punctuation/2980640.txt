עושים סדר :  כל מה שרציתם לדעת על דחיית סגירת הרשות
הפצצה שהונחתה אתמול עם הודעת ההסתדרות ,  לפיה מועד סגירת הרשות ופתיחת התאגיד יידחה ל-2018 ,  העלתה שאלות רבות בנוגע לעתידו של השידור הציבורי .  וואלה ברנז'ה לא מצטרפת לתאגיד ,  אבל בודקת מה יעלה בגורלם של אלו שהצטרפו
 ( וידאו :  ראיונות לאולפן וואלה !  NEWS )  

להודעה שיצאה אתמול מההסתדרות ,  לפיה סגירת רשות השידור ופתיחת תאגיד השידור יידחו לתחילת 2018 ,  קמו מתנגדים רבים .  בכל מקרה של הוספת פרק זמן למהלך - בין אם מדובר ביום אחד או בשנה - דחייה כזו מצריכה שינוי בחוק השידור הציבורי .  לנתניהו צפוי מאבק לא קל בתיקון החוק  בעיקר לאור ההתנגדות הרבה ששוררת אצל חברי קואליציה ואופוזיציה רבים .
 גלעד ארדן ,  שר התקשורת לשעבר שהוביל את פירוק הרשות ,  זועם על המהלך : " מקווה שאצליח לשכנע את ראש הממשלה לפעול אחרת ".  שר האוצר ,  משה כחלון ,  אמר כי לא ידע שההסתדרות צפויה להודיע שסגירת הרשות תידחה - וכי ההוצאה הנוספת הכרוכה בדחייה לא תושת על הציבור .  ח"כ רועי פולקמן  ( כולנו )  מתנגד גם הוא למהלך הדחייה .  אגב ,  לפי סעיף 63 בהסכמים קואליציוניים עם  " כולנו "  - סיעה קואליציונית לא יכולה להתנגד לרפורמות בתקשורת .
 גם חברי כנסת רבים באופוזיציה מתנגדים לדחיית סגירת הרשות ופתיחת התאגיד :  ח"כ שלי יחימוביץ' אמרה כי  " נתניהו משחק בחיי בני אדם ובעיקר מרסק את הדבר שכל מדינה דמוקרטית מטפחת בקנאות רבה ".  יו"ר ועדת הכלכלה ,  ח"כ איתן כבל ,  אמר כי  " עם כל הכבוד לחברי אבי ניסנקורן ,  ועם כל הכבוד למנכ"ל משרד התקשורת ,  לא הם אלה שיקבעו אם התאגיד מוכן או לא מוכן מבחינה מקצועית .  מה יעשו כל אלה שהצטרפו לתאגיד ,  שעזבו מקומות עבודה חדשים ?  ".  

עובדי התאגיד :  כרגע לא ברור מה יעלה בגורלם של אלה שחתמו  בעיקר הטאלנטים שמגיעים מבחוץ .  אחת האפשרויות הן שהעובדים יקבלו שכר בתקופה הארוכה שתעבור עד תאריך העלייה לאוויר .  באוצר כבר הבטיחו לעמוד בכל ההתחייבויות שניתנו לעובדים שחתמו .  אבל האם עיתונאים כמו שאול אמסטרדמסקי ויאיר שרקי יסכימו לא להופיע על המסך יותר משנה  זאת למרות שיקבלו שכר על התקופה ?  בנוסף לכך ,  המצב החדש שנוצר בעקבות הדחייה יכול להרתיע עיתונאים חדשים מלהצטרף לתאגיד .
 עובדי הרשות :  מאתמול ,  יש תחושה עצומה של הקלה בקרב עובדים רבים ברשות השידור .  לפי גורם ברשות ,  העובדים ברשות מאוד מרוצים מהדחייה ,  הם לא היו מרוצים מהתנהלות התאגיד ורבים מהם טענו כי היחס שקיבלו מאנשי התאגיד היה מזעזע .  עובדי רשות השידור שכבר התקבלו לתאגיד ימשיכו לקבל משכורת מהרשות  ובתנאים טובים יותר ,  כי המשכורות בתאגיד נמוכות לעומת המשכורות ברשות  ( כחלק ממהלך הייעול )  .  מבחינתם ,  המצב החדש שנוצר אתמול אפילו עדיף .  
בתאגיד מבהירים שהם ממשיכים לפעול כרגיל - החוק עדיין לא שונה והם מתכוננים לעלות לאוויר באוקטובר הקרוב כשהליך הגיוס לתאגיד נמשך .  בכל מקרה ,  באוצר יצטרכו להעביר תקציב גם לרשות השידור וגם לתאגיד .  כלומר ,  בזבוז הכספים - שבעקבותיו הוחלט לסגור בזמנו את הרשות - יימשך ואף יוכפל .  
התרחיש הראשון הוא שהתיקון בחוק יעבור למרות ההתנגדויות של חברי הכנסת רבים .  הכוונה היא להעביר את התיקון בחוק בשבועיים-שלושה הקרובים ,  מכיוון שלאחר מכן הכנסת יוצאת לפגרת קיץ .  
התרחיש השני הוא שהתיקון בחוק לא יעבור  ואז נחזור למצב הקודם ,  שבו רשות השידור נסגרת בסוף ספטמבר והתאגיד יעלה לאוויר באוקטובר .  אופצייה שלישית היא דחייה קצרה יותר ,  ל-3-6 חודשים .  אפשרות נוספת ,  שפתאום נראית ריאלית ,  היא לחזור לרפורמה המקורית ברשות השידור - מבלי לסגור אותה .  

לא ברור האם הייתה כאן קונספירציה מכוונת כדי למנוע את הקמת התאגיד ,  או שמדובר באילוץ שנכפה בעקבות אי-המוכנות שלו והעובדה שכשלושה חודשים לפני מועד העלייה לאוויר עדיין לא נפתרה בעיית האולפנים .  
לפי הגורם ברשות ,  הדחייה הארוכה מסמלת את חיסול התאגיד : " ביבי הבין שרשות השידור נשמטת מידיו .  הוא הבין פתאום שהתאגיד בורח לו מהידיים ושמנהליו עושים את מה שהם רוצים .  דחייה של כשנה וחצי זה המון זמן בעולם הפוליטיקה  הכל יכול לקרות עד אז ".  לטענתו ,  אם היו דוחים רק ב4-6 חודשים  מה שיכול לקרות כי עוד לא אושר התיקון לחוק  אז המהלך היה נראה סביר כי הם באמת לא מוכנים . " אבל ,  כשביקשו לדחות ב-18 חודשים  זה אומר שנגמר סיפור התאגיד ",  אמר .  
בנוגע להסתדרות ,  בקרב העובדים ,  בעיקר טכנאים ,  הייתה תרעומת שההסתדרות הפקירה אותם .  האינטרס של ניסנקורן היה גם לדאוג לעובדים אבל גם להראות שבסוף הכול מתנקז אצלו  הוא זה שמחליט וקובע .  לכן ,  ההודעה אתמול על סגירת הרשות יצאה מההסתדרות באופן רשמי .  

כיצד יכול להיות שמנכ"ל התאגיד  ( הזמני )  ,  אלדד קובלנץ ,  ויו"ר מועצת התאגיד ,  גיל עומר ,  לא עודכנו במהלך - לפני שיצאה ההודעה הרשמית .  בתאגיד הופתעו מאוד מההודעה אתמול .  למרות ההצהרות החוזרות ונשנות של קובלנץ - שמבחינת מוכנות לשידור ציבורי ואיכותי ,  המצב האופטימלי יתקיים רק ב-2018  הוא היה מוכן לעלות עם תוכן חלקי ונערך ליעד של אוקטובר 2016 .
 גורמים בתאגיד תוהים : " מדוע לא הקשיבו לקובלנץ בדיונים שנערכו לפני חקיקת החוק .  היו מונעים את כל המהלך .  פתאום כולם מקשיבים לקובלנץ ומתחשבים בו - אז מדוע לא עדכנו אותו על המהלך כדי שבתאגיד ייערכו בהתאם ?  ".  
אם היה מדובר במהלך נורמלי ותקין של דחייה רגילה מפאת חוסר מוכנות  סביר להניח שהיו מעדכנים את קובלנץ ועומר במהלך לפני פרסומו ,  והם לא היו שומעים על כך מהתקשורת .  לכן ,  ניתן להניח שעצם מידורם יכול להוות סימן שההודעה מאתמול מסמלת את סופו של תאגיד השידור .  

עושים סדר :  כל מה שרציתם לדעת על דחיית סגירת הרשות
הפצצה שהונחתה אתמול עם הודעת ההסתדרות ,  לפיה מועד סגירת הרשות ופתיחת התאגיד יידחה ל-2018 ,  העלתה שאלות רבות בנוגע לעתידו של השידור הציבורי .  וואלה ברנז'ה לא מצטרפת לתאגיד ,  אבל בודקת מה יעלה בגורלם של אלו שהצטרפו

