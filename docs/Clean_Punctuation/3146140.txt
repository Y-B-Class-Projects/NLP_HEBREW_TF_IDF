על רקע המתיחות בגבול עזה :  הקבינט ידון היום בהיערכות לחג
ראשי מערכת הביטחון יסקרו את הערכת המצב לגבי כלל הזירות ,  והשרים ידונו גם בהתפתחויות האחרונות בגזרת הצפון .  ראש הממשלה יישאר בביתו למנוחה אחרי שעבר בדיקות בבית החולים ואת הדיון ינהל במקומו שר הביטחון
הקבינט המדיני ביטחוני יתכנס היום  ( רביעי )  בצהריים לדיון בהיערכות הביטחונית לקראת חג הפסח ,  על רקע המתיחות בגבול רצועת עזה וההכנות של חמאס לקראת צעדת המיליון .  הישיבה להימשך ארבע שעות אך קוצרה לשעה וחצי .  במהלך הישיבה יסקרו ראשי מערכת הביטחון את הערכת המצב לגבי כלל הזירות לפני החגים ,  והשרים ידונו גם בהתפתחויות האחרונות בגזרת סוריה ולבנון .  
את הישיבה ינהל שר הביטחון אביגדור ליברמן ,  שכן ראש הממשלה בנימין נתניהו החליט להישאר בביתו למנוחה וטיפול לאחר שאמש הובהל לבדיקות בבית החולים הדסה .  אמש קיבלו שרי הקבינט הנחיה מלשכת ראש הממשלה שלא להתראיין בנושא הצעדה בעזה בימים הקרובים .  
יהיה זה הדיון השני של הקבינט השבוע ,  לאחר שביום ראשון קיימו ישיבה קצרה שבה הוצגה ההיערכות לקראת צעדת המיליון .  ראשי מערכת הביטחון העריכו אז שניתן יהיה להכיל את התסיסה והאלימות ולמנוע הידרדרות והסלמה על ידי צמצום מספר ההרוגים .  עם זאת ,  ההערכה היא כי המתיחות הביטחונית מול הפלסטינים תימשך בשבועות הקרובים לקראת יום העצמאות ,  ציון יום הנכבה והעברת שגרירות ארצות הברית לירושלים ,  ועלולה להחריף לאור העימות המסלים בין יו"ר הרשות הפלסטינית אבו מאזן וחמאס בעזה .  
בישיבת הקבינט הקודמת נידונו צעדי התגובה הישראלית לסנקציות שאבו מאזן מאיים להטיל על חמאס ,  כמו תשלום משכורות לפקידי הרשות והפסקת מימון החשמל ברצועה .  ישראל הבהירה לרשות הפלסטינית כי היא תמשיך באספקת החשמל ותקזז את העלות מכספי המסים של הרשות .
 לדברי גורם מדיני בכיר ,  החשש בישראל הוא שהסנקציות של אבו מאזן שפוגעות בכלל האוכלוסייה יפגעו בסופו של דבר בישראל . " אבו מאזן מהדק לחץ כדי להכניע את חמאס או להביא לחיכוך ועימות שלו מול ישראל .  ההתפרצות והתסיסה ייפלו עלינו ",  אמר הגורם לוואלה !  NEWS .  

על רקע המתיחות בגבול עזה :  הקבינט ידון היום בהיערכות לחג
ראשי מערכת הביטחון יסקרו את הערכת המצב לגבי כלל הזירות ,  והשרים ידונו גם בהתפתחויות האחרונות בגזרת הצפון .  ראש הממשלה יישאר בביתו למנוחה אחרי שעבר בדיקות בבית החולים ואת הדיון ינהל במקומו שר הביטחון

