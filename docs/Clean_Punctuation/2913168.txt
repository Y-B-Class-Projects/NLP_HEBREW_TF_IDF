נתניהו :  הפתרון הוא מדינה פלסטינית מפורזת שתכיר במדינה יהודית
אחרי הנאום החריף והמיוסר של שר החוץ האמריקני אמש בפורום סבן ,  נשא ראש הממשלה דברים מצולמים מול באי הכנס .  בנאומו הוא הדגיש כי סיום הסכסוך יבוא תחילה עם ההכרה הפלסטינית במדינה יהודית .  הילרי קלינטון : " הפסקת העמדת הפנים בסכסוך הישראלי-פלסטיני תוביל לפתרונו "
 ראש הממשלה בנימין נתניהו נאם הערב  ( ראשון )  באמצעות שיחת וידאו בכנס פורום סבן שנערך בוושינגטון ואמר כי הפתרון היחיד לסכסוך הישראלי-פלסטיני הוא הקמת מדינה פלסטינית מפורזת שתכיר במדינה יהודית .  נתניהו הרבה בנאומו לדבר על שורשי הסכסוך במזרח התיכון . " ההתנחלויות והכיבוש אינם שורשי הסכסוך ",  אמר נתניהו והדגיש כי על הפלסטינים להכיר במדינה יהודית , " הכול מתחיל שם ",  ציין .  
נתניהו הוסיף כי  " אבו מאזן אמר שהכיבוש של אדמה פלסטינית החל ב-48 .  אבו מאזן חושב שתל אביב כבושה ?  או באר שבע ?  או חיפה ?  הוא לא מוכן לומר לפלסטינים שזה נגמר .  הוא לא מוכן שלא יהיו להם יותר תביעות על המדינה היהודית ".  
מוקדם יותר היום בישיבת הממשלה התייחס נתניהו לדבריו של שר החוץ האמריקני ג'ון קרי שתקף מעל אותה במה את המדיניות הנוכחית של ישראל עם הפלסטינים .  קרי אמר אתמול בפורום סבן כי במציאות הנוכחית ישראל מתקדמת למציאות של מדינה דו-לאומית . " אני מבקש להבהיר ,  ישראל לא תהיה מדינה דו-לאומית .  אבל בשביל שיהיה שלום ,  צריך שגם הצד השני יחליט שהוא רוצה בשלום .  לצערי זה לא מה שאנחנו רואים ",  אמר נתניהו .  
נתניהו אמר הבוקר כי  " ההסתה של הרשות הפלסטינית נמשכת .  אני רואה את האחראי הראשי למשא ומתן של הפלסטינים  ( סאיב עריקאת )  ,  הולך לבקר את משפחתו של מחבל שניסה לרצוח יהודים .  לא רק שהוא לא מגנה ,  הוא הולך לנחם ועל ידי כך נותן גיבוי ועידוד למעשה טרור .  כל מי שרוצה שלום צריך לגנות את הדברים הללו בכל לשון של גינוי ,  כפי שאני עושה כאן ". 
בנאום קרי אמש ,  שהוגדר החריף והמיואש ביותר שלו ,  הביע שר החוץ ספק בכל הקשור לכוונותיה של ישראל במשא ומתן עם הפלסטינים . " בישראל מבינים את המשמעויות  ( מציאות של מדינה אחת )  של זה ?  ",  אמר . " ראש הממשלה נתניהו אמר שהוא מחויב לשתי מדינות ,  אבל במקביל ,  שרים בממשלה שלו אומרים שלעולם לא תהיה מדינה פלסטינית ".  
נתניהו הדגיש בנאומו הערב את הקשר בין ישראל לארצות הברית . " אף אחד לא יכול לזלזל בעומק הברית בין ישראל לארצות הברית ",  אמר . " זו החברות העמוקה ביותר .  אנחנו מעריכים את תמיכתם ,  רפובליקנים ,  דמוקרטים ".  
ראש הממשלה דיבר גם על הכוחות הנלחמים בסוריה ועל מעורבות ישראל במדינה . " השיעה והסונה נלחמים זה בזה בסוריה ,  אבל העמדה שלנו היא לא להתערב .  כי אם דאעש שולט בסוריה זה רע ,  ואם איראן שולטת בסוריה זה רע .  האסטרטגיה שלנו היא ששניהם ייחלשו אך לא להתערב .  מדיניות ישראל היא לפעול בין הקווים ".  
כשעתיים אחרי נתניהו ,  נאמה בפורום סבן המועמדת במרוץ הדמוקרטי לנשיאות ארצות הברית הילרי קלינטון .  היא אמרה כי על המנהיגים הפלסטינים להפסיק את ההסתה והרטוריקה האנטי-ישראלית ,  ומנגד על המנהיגים בישראל לנקוט פעולות מרגיעות גם כן ,  בכל הקשור להתנחלויות .  קלינטון גם גינתה את פיגועי הדקירה וכינתה אותם טרור .  
קלינטון התייחסה בדבריה לתנועת החרם נגד ישראל ואמרה כי  " עלינו לעצור את תנועת ה-BDS ".  בכל הנוגע לתהליך השלום ,  הצהירה קלינטון כי זה הזמן  " להפסיק להעמיד פנים "  בסכסוך הישראלי-פלסטיני .  הפסקה זו ,  לדבריה ,  תוביל לפתרון אי היציבות באזור כולו .  המועמדת הדמוקרטית הסבירה כי יש לעדכן את יוזמת השלום הערבית כך שתכיר בישראל כמדינה יהודית ,  וכך תוכל ישראל להגיב לה .
  קלינטון אמרה כי היא מעוניינת להוביל את מערכת היחסים בין ארה"ב לישראל  " לרמה הבאה ",  אך הזהירה כי העמדת הפנים לפתרון הסכסוך אינו מספיק לתרומה ליציבות האזור . " אני מאריכה את הזמנתי לראש הממשלה לבוא לארצות הברית ",  הוסיפה .  היא ציינה כי היא מקווה  " לעבוד לחיזוק ולהגברת מערכת היחסים במובנים צבאיים .  

נתניהו :  הפתרון הוא מדינה פלסטינית מפורזת שתכיר במדינה יהודית
אחרי הנאום החריף והמיוסר של שר החוץ האמריקני אמש בפורום סבן ,  נשא ראש הממשלה דברים מצולמים מול באי הכנס .  בנאומו הוא הדגיש כי סיום הסכסוך יבוא תחילה עם ההכרה הפלסטינית במדינה יהודית .  הילרי קלינטון : " הפסקת העמדת הפנים בסכסוך הישראלי-פלסטיני תוביל לפתרונו "
 
