הליכוד :  דברי פרידן על נתניהו - המשך לדברי גרבוז ,  קמחי ווקסמן
בליכוד החליטו להגיב לראיון הסוער שהעניק הפרסומאי אודי פרידן למגזין  " פירמה "  של  " גלובס ".   " אנשי שמאל אלה אינם מעלים בדעתם שהצבעת כמיליון אזרחים לליכוד נובעת מתפיסה ביטחונית ,  מדינית וחברתית מפוכחת "
" התבטאויות השנאה של אודי פרידן - ובראשן האמירה הדוחה שלו כי 'רגשי הנחיתות העמוקים של המזרחיים מביאים לשנאת הגזע הלבן האשכנזי' ומילות השטנה שאמר על ראש הממשלה - הם המשך ישיר לדברים שאמרו בשבועות האחרונים יאיר גרבוז ,  אלונה קמחי וענת וקסמן על מצביעי הימין ",  כך נמסר הערב  ( שני )  מהליכוד בתגובה לריאיון הסוער שהעניק הפרסומאי אודי פרידן למגזין  " פירמה "  של  " גלובס ". 
בליכוד החליטו להגיב באופן מפורט על דברים שאמר פרידן ,  מבעלי משרד הפרסום המוביל ראובני-פרידן ,  שהיה גם מנהל הפרסום בקמפיין של משה כחלון .  פרידן תקף בחריפות את ראש הממשלה נתניהו ואמר בין היתר : " ביבי הוא השטן .  בלי תל אביב אין ישראל ".  בליכוד החליטו כאמור  " לא להישאר חייבים "  ותקפו את ההתנהלות השמאל . " אנשי שמאל אלה אינם מעלים בדעתם שהצבעת כמיליון אזרחים לליכוד נובעת מתפיסה ביטחונית ,  מדינית וחברתית מפוכחת .  הם מנסים לצייר את מצביעי הליכוד והמחנה הלאומי כציבור אמוציונלי שאינו מקבל החלטה רציונאלית בקלפי .  אבל האמת הפוכה :  הציבור הלאומי חכם ושקול ". 
 בליכוד ממשיכים ותוקפים את אנשי השמאל על כך שהם אינם מעריכים את הישגי נתניהו בתחומים שונים . " מצביעי הליכוד מסכימים עם ראש הממשלה נתניהו שכל שטח שיפונה ייתפס על ידי האסלאם הקיצוני בחסות איראן ,  כפי שקרה בעזה ,  ויהפוך למדינת טרור .  הם מעריכים את הניהול המצוין של כלכלת ישראל ואת תנופת הפיתוח האדירה של הגליל והנגב תחת שלטון הליכוד ,  שגשוג שאנשי השמאל מתכחשים לו על אף שרבים מהם נהנים ממנו ,  כולל אודי פרידן שמעיד על עצמו ש'לא יצא ואינו יוצא ממדינת תל אביב' .. .כל אלה אינם מעניינים כלל את אנשי השמאל ,  שמבטלים בהתנשאות מביכה את השיקול הענייני של מצביעי הליכוד .  בכך הם חושפים את ההצבעה האמוציונאלית שלהם עצמם . 
" אבל בכך לא מסתיימת צביעות השמאל :  לפני הבחירות ,  כל עוד היה סיכוי להפיל את שלטון הליכוד בראשות נתניהו ,  גינו ראשי השמאל בתקיפות את דבריו של יאיר גרבוז .  לעומת זאת ,  עכשיו ,  לאחר ההכרעה בקלפי ,  הם אינם מגנים את דבריהם של אודי פרידן וענת וקסמן ואפילו מגבים אותם בטענה של חופש ביטוי . " כאשר דברים שנויים במחלוקת נאמרים על ידי אנשי ימין - זהו שיסוי .  כאשר הם נאמרים על ידי אנשי שמאל - זהו חופש ביטוי ",  כך נמסר מהליכוד .  

הליכוד :  דברי פרידן על נתניהו - המשך לדברי גרבוז ,  קמחי ווקסמן
בליכוד החליטו להגיב לראיון הסוער שהעניק הפרסומאי אודי פרידן למגזין  " פירמה "  של  " גלובס ".   " אנשי שמאל אלה אינם מעלים בדעתם שהצבעת כמיליון אזרחים לליכוד נובעת מתפיסה ביטחונית ,  מדינית וחברתית מפוכחת "
 
