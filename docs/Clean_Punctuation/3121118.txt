נתניהו התנצל בפני נוסבאום על החיקוי ב"נאום ההמלצות "
 כתב המשטרה של  " החדשות "  משה נוסבאום אמר הבוקר בראיון לאילנה דיין בגל"צ כי : " קיבלתי טלפון ממזכירתו שאמרה כי הוא ביקש לדבר איתי .  ואז הוא אמר שהוא לא התכוון ".  עם זאת ,  בסביבת נתניהו אומרים : " התקיימה שיחה ,  הוא לא התנצל "
 רה"מ בנימין נתניהו התנצל בפני כתב המשטרה של חברת  " החדשות "  על החיקוי שלו שעשה במהלך נאום ההמלצות .  משה נוסבאום אמר הבוקר  ( חמישי )  בראיון לאילנה דיין בגל"צ כי : " קיבלתי טלפון ממזכירתו שאמרה כי הוא ביקש לדבר איתי .  ואז הוא אמר שהוא לא התכוון ". 
הוא הוסיף כי  " אמרתי לו שאני מאוד מעריך את השיחה ושלא נפגעתי מהחיקוי שלי .  הוא לא ניסה לומר שזה היה אלתור ,  לדעתי זה היה מתוכנן ".  עוד אמר , " אני עושה הפרדה הדברים שעליהם אמר נתניהו בנאומו ,  שעליהם יש לי ביקורת קשה מאוד ,  לבין החיקוי .  זה לא יאומן ,  כל פעם מחדש הגבות שלי מסבכות אותי ".  
עם זאת ,  בסביבת נתניהו מציגים גרסה מעט שונה לדברים .  בסביבת רה"מ מאשרים כי אכן דיבר עם נוסבאום ,  אך לטענתם נתניהו לא התנצל והסתפק בלהבהיר לנוסבאום כי  " הדברים נאמרו בצחוק והוא מקווה שלא נפגע ".  לדברי גורמים בסביבתו , " צריך לקבל בהומור כמי שמחקים אותו כל הזמן ".  
כזכור ,  בכנס פוליטי לפעילי ליכוד שערך בתחילת השבוע נתניהו לרגל חג החנוכה ,  הוא אמר : " המכפישים בכיכרות ובמהדורות ינסו לנפח את הבלון הזה לפני שיוצא ממנו כל האוויר .  עכשיו הם מנסים לבנות מתח ,  'מה יהיה עם ההמלצות ? ' .  אז אני הולך לעשות לכם ספוילר .  בעוד שבועות בודדים ישבו באולפני הטלויזיה כתבים ופרשנים והם יפתחו את מהדורת החדשות בכותרות מפוצצות :  'המלצות חמורות ביותר ,  יש לומר חמורות מאוד' .  רוצה לומר ,  מן החמורות שידעה המדינה "  - כשהוא מחזיק בגבותיו ולועג לשפת הגוף של נוסבאום .  

נתניהו התנצל בפני נוסבאום על החיקוי ב"נאום ההמלצות "
 כתב המשטרה של  " החדשות "  משה נוסבאום אמר הבוקר בראיון לאילנה דיין בגל"צ כי : " קיבלתי טלפון ממזכירתו שאמרה כי הוא ביקש לדבר איתי .  ואז הוא אמר שהוא לא התכוון ".  עם זאת ,  בסביבת נתניהו אומרים : " התקיימה שיחה ,  הוא לא התנצל "
 
