דיווח :  מילצ'ן חזר בו מעדותו ;  דוברו : " לא חל כל שינוי בעמדתו "
 לפי דיווח בחדשות 2 ,  איש העסקים ארנון מילצ'ן מסר גרסה שונה מזו שמסר בעדותו הקודמת ,  בעיקר בנוגע לגובה הסכומים שהעביר לראש הממשלה במסגרת פרשה 1000 .  גורמים במשטרה : " עדותה של עוזרתו חזקה במיוחד ומגובה הגרסה הראשונית "
 איש העסקים ארנון מילצ'ן ריכך את גרסתו בעדותו האחרונה ,  במסגרת חקירת פרשה 1000 שבה מעורב ראש הממשלה בנימין נתניהו  כך דווח אמש  ( רביעי )  בחדשות 2 .  על פי הדיווח ,  הדברים שמסר מילצ'ן לחוקרי היחידה הארצית לחקירות הונאה  ( יאח"ה )  בביתו שבלוס אנג'לס בשבוע שעבר הם מצומצמים הרבה יותר ממה שאמר בעדותו בחודש נובמבר האחרון .  
עיקר השינוי ,  על פי הדיווח ,  הוא בנוגע לסכומים שהעביר מילצ'ן לכאורה למשפחת נתניהו ולגבי ידיעתו של ראש הממשלה עצמו על אותם סכומים .  במשרד המשפטים הבהירו כי בעקבות השינוי המהותי בגרסתו של מילצ'ן ,  יבקשו לגבות עדות גם מאיש העסקים האוסטרלי ג'יימס פאקר .
 גורמים במשטרה אמרו כי העדות שמסרה העוזרת של מילצ'ן הייתה  " חזקה במיוחד ומגובה במסמכים ,  עדותה אישרה את גרסתו הראשונית של מילצ'ן וחפפה לה ".  הגורמים ציינו כי לא ברור אם היה שינוי מהותי בעדותו האחרונה של איש העסקים ולכן סך הראיות שנאספו עד עתה מספקות מענה לחשד שהועלה נגד נתניהו .  
עוד בוואלה !  NEWS:רופאו האישי של ראש הממשלה :  לנתניהו יש בעיה באף שמקשה עליו לעשןפרשות נתניהו :  חוקרי יאח"ה יגבו בימים הקרובים עדויות חדשות בארה"בסנגורי נתניהו על הפרסום בוואלה !  NEWS : " לא הופתע בחקירה מדבר "  
למרות הדיווחים על  " ריכוך "  העדות ,  הערכה היא כי הדבר לא צפוי להשפיע על המלצת המשטרה המסתמנת להעמיד את נתניהו לדין בגין הפרת אמונים .  בסביבתו של מילצ'ן אמרו הערב כי לא חלה כל שינוי בעמדתו הראשונית .
 שלשום פורסם בוואלה !  NEWS כי החוקרים הישראלים שנחתו בשבוע שעבר בארצות הברית ,  ימים בודדים אחרי שמשרד המשפטים האמריקני אישר את ההליך ,  נשאר במדינה במטרה לבצע חיקורי דין נוספים בימים הקרובים - ובהם גם של המיליארדר שלדון אדלסון - הן בתיק 1000 והן בתיק 2000 .  במסגרת תיק 1000 נבדק החשד כי אנשי העסקים מילצ'ן ופאקר העניקו מתנות בשווי מאות אלפי שקלים לנתניהו ולרעייתו .
 בחקירתו האחרונה של מילצ'ן ,  הציגו בפניו החוקרים פרטים חדשים שסיפקה העוזרת שלו  מידע שנמסר חודשים לפני כן ,  אבל נשמר בסוד במסדרונות היחידה הארצית לחקירות הונאה  ( יאח"ה )  .  בין היתר דיברה העוזרת על תקציב מיוחד של מילצ'ן למימון מותרות ואחזקה שוטפת של נתניהו .  מילצ'ן אישר את המידע שסיפקה העוזרת לחוקרים ,  ואף נמצאו קבלות והתכתבויות התומכות בגרסתה .
 ראש הממשלה ,  מצדו ,  הדף במהלך חקירתו ביום שלישי את הטענות כי קיבל סיגרים ממילצ'ן בשווי מאות אלפי שקלים .  לפי פרסום בערוץ 10 ,  נתניהו סיפק תירוץ רפואי על היקף השימוש שלו בסיגרים ,  שלדבריו סותר את המידע שיש בידי החוקרים .  לדבריו של נתניהו ,  הוא לא יכול לסכום כמה סיגרים קיבל ממילצ'ן ומה השווי שלהם ,  אולם הסכום שמציגים החוקרים נראה לו מוגזם .  זאת ,  משום שלטענתו יש לו בעיה רפואית באף שמונעת ממנו לעשן במשך כמה תקופות בשנה .
  ( עדכון ראשון :  22:06 )  

דיווח :  מילצ'ן חזר בו מעדותו ;  דוברו : " לא חל כל שינוי בעמדתו "
 לפי דיווח בחדשות 2 ,  איש העסקים ארנון מילצ'ן מסר גרסה שונה מזו שמסר בעדותו הקודמת ,  בעיקר בנוגע לגובה הסכומים שהעביר לראש הממשלה במסגרת פרשה 1000 .  גורמים במשטרה : " עדותה של עוזרתו חזקה במיוחד ומגובה הגרסה הראשונית "
 
