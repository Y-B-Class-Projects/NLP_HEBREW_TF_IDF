 " האיום האיראני החדש של נתניהו ":  זה האיש שחוקר את ראש הממשלה
חבריו של מפקד יאח"ה ,  תנ"צ כורש ברנור ,  שעלה בגיל צעיר מאיראן ,  מספרים על איש שחזותו השקטה מסתירה אישיות לוחמנית שמובילה מהלכים בעקשנות .  מי שנכנס לנעליו הגדולות של אפרים ברכה ,  נאלץ החל מאמש להתמודד עם המשימה הקשה ביותר שייתקל בה :  חקירת ראש ממשלה מכהן .  פרופיל
 ( עימות בין ח"כ נחמן שי לח"כ אמיר אוחנה באולפן וואלה !  NEWS על חקירת נתניהו )   
" תנ"צ כורש ברנור ,  מפקד היחידה הארצית לחקירות הונאה ,  הוא האיום האיראני החדש על ראש הממשלה בנימין נתניהו ".  היממה המתוחה האחרונה בלהב 433 גרמה לשוטרים וקצינים לשחרר קיטור בקבוצות הווטסאפ .  הם הפיצו תמונה של מי שאמון על החקירה המורכבת ביותר בעת הזו ,  ברנור ,  שעלה בגיל צעיר מאיראן ,  וברקע - הבדיחה .  
אמש התייצב כורש עם ארבע מאנשיו במעונו של ראש הממשלה ברחוב בלפור בירושלים .  לאחר שיחת סמול טוק קצרה שנועדה לשבירת הקרח בין החוקרים לראש הממשלה נפתחה החקירה .  היא החלה בהודעה של אחד החוקרים כי מכשיר ההקלטה הופעל ונמשכה בהקראת הודעת האזהרה לנחקר :  נתניהו .  

חבריו של כורש מתארים אותו כאדם שקט ,  חייכן ובעל מזג נעים .  אך מעבר לחזות הרגועה מתגלה אדם לוחמני וחכם שיודע להוביל מהלכים בעקשנות עד להכרעתם .  על כך יכולים להעיד ראשי ארגוני הפשע בישראל שראו את נחת זרועו כששימש ראש מפלג פשיעה מאורגנת ביאחב"ל .  
בנעוריו למד ברנור בפנימייה צבאית .  ב-1983 הוא התגייס לגדוד 890 של הצנחנים . " כבר בטירונות הוא סומן על ידי המפקדים וידענו שהוא יצא לקורס קצינים ויהפוך למפקד ",  סיפר אחד מחבריו הקרובים לפלוגה . " זו הסיבה שהמפקדים לא עשו לו הנחות אפילו דרשו ממנו הרבה יותר משדרשו מכל חייל אחר בפלוגה .  והוא לקח את הטרטורים והעונשים בסבבה .  הוא גבר גבר ".  
כשעלתה הפלוגה ללבנון כורש וחבריו נדרשו לטבילת האש הראשונה - קרב פנים מול פנים מטווח קצר .  כורש ושבעה לוחמים נוספים אבטחו משימה של כוח שב"כ בעיירת החוף אנצרייה שנע בשתי מכוניות מרצדס אזרחיות .  שני מחבלים שארבו לכוח ,  ירו טיל RPG ומחסנית כדורים לעבר שני כלי הרכב של השב"כ .  כורש והלוחמים האחרים לא נפגעו ,  הם פרקו מכלי הרכב ,  הסתערו על המחבלים ,  הרגו אחד מהם ולכדו את האחר .  כורש יצא לקורס קצינים ולאחריו שימש מפקד מחלקה ולאחר מכן מפקד פלוגה בפלוגת מסלול של גדוד 890 .  
בשנת 1996 ברנור פרש מצה"ל ,  החל ללמוד קרימינולוגיה והתגייס למשטרה בעידודם של המפכ"ל לשעבר יוחנן דנינו וראש אגף החקירות יואב סגלוביץ' .  הוא שימש תחילה קצין חקירות במרחב שרון ולאחר מכן עבר ליאחב"ל  ( היחידה הארצית לחקירת פשיעה חמורה ובינלאומית )  ,  שם השתתף בחקירת הבנק למסחר .  שנים לאחר מכן הוא מונה ביחידה לתפקיד ראש מפלג פשיעה מאורגנת .  במסגרת תפקיד זה הוא הביא לפירוק הארגונים של אסי אבוטבול ואיציק אברג'יל ,  בסיוע גורמים פדרליים בארצות הברית .  הוא גם נטל חלק מרכזי בפעילות המשטרה נגד ראש ארגון הפשע זאב רוזנשטיין .  במקביל ,  הוא השתתף גם בחקירת ראש הממשלה המנוח אריאל שרון .
 אחרי שמפקד יאח"ה ,  תנ"צ אפרים ברכה מת ביולי 2015 נותר התפקיד מיותם למשך כמעט שנה .  רק בחודש אפריל 2016 החליטו במשטרה למנות את ברנור לתפקיד הבכיר והוא נדרש להיכנס לנעליים הגדולות שהותיר אחריו ברכה .  
בתוך חצי שנה הצליח ברנור לחלץ את יאח"ה מהתוגה ששררה בה מאז מותו של המפקד הנערץ .  במהלך תקופה זו נאלץ ברנור לטפל בשורה של פרשות ,  בהן חקירת שר הפנים אריה דרעי ,  מעצר ח"כ באסל גאטס ,  שעל פי החשד הבריח טלפונים לאסירים ביטחוניים ,  פרשת היהלומים של בני שטיינמץ ותיק חבר הכנסת לשעבר אמנון כהן מש"ס ,  החשוד בקבלת שוחד מיני .  
בכל פרשות אלה נכנס ברנור בעובי הקורה ויורד לשורש הפעילות .  לעתים הוא אף הגיע לבית המשפט בראשון לציון ומחזק את אנשיו המביאים חשודים להארכת מעצר .  בימים הקרובים ייאלץ ראש הממשלה בנימין נתניהו להכיר מקרוב את  " האיום האיראני החדש שלו ".  בתוך כך ,  לא מעט גורמים במשטרה כבר סימנו את כורש כמי שעשוי להגיע בבוא הזמן לראשות הארגון . 

" האיום האיראני החדש של נתניהו ":  זה האיש שחוקר את ראש הממשלה
חבריו של מפקד יאח"ה ,  תנ"צ כורש ברנור ,  שעלה בגיל צעיר מאיראן ,  מספרים על איש שחזותו השקטה מסתירה אישיות לוחמנית שמובילה מהלכים בעקשנות .  מי שנכנס לנעליו הגדולות של אפרים ברכה ,  נאלץ החל מאמש להתמודד עם המשימה הקשה ביותר שייתקל בה :  חקירת ראש ממשלה מכהן .  פרופיל

