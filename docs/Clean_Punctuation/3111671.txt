נתניהו : " הצענו לצלב האדום סיוע לקורבנות הרעידה באיראן ובעיראק "
 בדברים שנשא בווידאו בפני כנס הפדרציות היהודית של צפון אמריקה ,  אמר ראש הממשלה : " אין לנו בעיה עם האנשים באיראן ,  רק עם המשטר שלהם שמחזיק אותם כבני ערובה ".  על מתווה הכותל : " תראו רחבה משותפת בשנה הקרובה ,  ישראל היא ביתם של כל היהודים "
 ראש הממשלה בנימין נתניהו אמר הערב  ( שלישי )  כי ישראל הציעה לצלב האדום עזרה רפואית לקורבנות רעידת האדמה בעיראק ובאיראן . " שמעתם אותי נכון ",  אמר נתניהו בנאום שנשא בווידאו בפני כנס הפדרציות היהודיות של צפון אמריקה , " אין לנו בעיה עם האנשים באיראן ,  רק עם המשטר שלהם שמחזיק אותם כבני ערובה ". 
למעלה מ-530 בני אדם נהרגו ברעידת האדמה שהכתה במחוז ההררי קרמנשה בגבול בין שתי המדינות בעוצמה של 7.3 דרגות בסולם ריכטר ,  אלפים נפצעו ואלפים אחרים איבדו את בתיהם .  הרעש הורגש גם בטורקיה ,  בישראל ,  בירדן ובכוויית .
 גורם בלשכת רה"מ אמר הערב כי  " כחלק מאסטרטגיה קבועה ,  מתקשר נתניהו ישירות עם העם האיראני ומציג את ההבדל בין הציבור האיראני למשטר באיראן .  ישראל פנתה לצלב האדום בכוונה להעניק סיוע הומניטרי אזרחי וקיבלה סירוב מיידי ,  דבר שמציג את הפנים האמיתיות של המשטר באיראן ". 
על איום הגרעין מאיראן ,  אמר נתניהו : " אנחנו לא לבד בהכרה של האיום האיראני .  אני מאמין שמדינות ערב כמו סעודה ,  איחוד האמירויות ומצרים רואות את זה כמונו .  איראן מנסה כעת להתבסס צבאית בסוריה כדי להשתמש בה כבסיס להרוס את ישראל .  אנחנו לא נסכים לזה .  הבהרתי מפורשות - ישראל תעבוד כדי לעצור את זה .  האיום של איראן יוצר הזדמנויות חדשות לשלום ,  ואני חושב שתשמעו על כך בעתיד ".  
עוד בוואלה !  NEWS:חשד לרצח :  גופה נמצאה מגולגלת בשטיח ובניילונים בקריית ביאליקאחרי חשיפת וואלה !  NEWS :  נערך שימוע לפני כתב האישום נגד איבגיהקבינט אישר פריסה רחבה של כיפת ברזל  חרף המלצת הרמטכ"ל 
בדברים שנשא בכנס ,  אמר נתניהו על הקפאת מתווה הכותל והעימותים בין האורתודוקסים לרפורמים ולקונסרבטיבים : " אתם רצויים לגמרי בישראל .  אני מאמין שכל היהודים צריכים להרגיש רצויים בישראל .  לא הייתי חייב להתמודד עם זה ,  הייתי יכול להשאיר את זה לבית המשפט או לכנסת ",  אמר . 
" יש רחבה פלורליסטית מזה 20 שנה .  ההחלטה של שנת 2016 הייתה לשפר ולהנגיש את הרחבה הקיימת .  אנחנו מתקדמים עם הבנייה כדי לעשות זאת ואני מקווה שתראו זאת לפני הוועידה הכללית הבאה .  מה שמנחה אותי ,  וזה נכון מאז ימי בן גוריון ,  העיקרון שלנו הוא שהסטטוס קוו תמיד נפתר במסגרת תהליך ,  ולא מהפכות .  נותרתי מחויב להתקדם בנושא .  העם היהודי הוא משפחה אחת ,  ואני מאמין שלכל היהודים צריכה להיות גישה להתפלל בכותל ". 
בתגובה לדברים אמר הרב גלעד קריב ,  מנכ"ל התנועה הרפורמית : " במקום להישיר מבט ולקחת אחריות על המשבר חסר התקדים עם יהדות העולם ,  ממשיך ראש הממשלה לדבר בשני קולות ולזרות חול בעיני שומעיו .  ממשלת ישראל הפרה את כל התחייבות שנתנה ליהדות העולם בנושא הפלורליזם הדתי והכותל הוא רק דוגמה אחת .  אנו בטוחים שהמנהיגות היהודית בצפון אמריקה אינה מתרשמת מתרגילי הלשון והיחצנות של ראש הממשלה ותמשיך לדרוש ממנו לעמוד בהתחייבויותיו המפורשות ".  
בשעות הלילה נאום נשיא המדינה ראובן ריבלין בוועידה ,  והתייחס בהרחבה למשבר עם יהדות התפוצות על רקע המחלוקת סביב מתווה הכותל וחוק הגיור .  בדבריו כינה ריבלין את יהדות התפוצות  " השבט החמישי "  - בהמשך לנאומו משנת 2015 שבו דיבר על חלוקת החברה הישראלית לארבעה שבטים - ואמר כי  " יצירת שותפות בין ארבעת השבטים המרכזיים ,  היא אחד האתגרים המשמעותיים ביותר המונחים לפתחה של מדינת ישראל היום ". 
עוד הוסיף הנשיא כי  " זהו אתגר שכדי להתמודד אתו אנחנו זקוקים לשותפות אתכם ,  השבט החמישי ,  יהדות התפוצות .  הבטחת התקווה ישראלית עבור כל צעיר וצעירה בישראל ,  היא גם המפתח להבטחת התקווה היהודית ". 
ריבלין הוסיף עוד כי יהודי התפוצות ובמיוחד יהדות ארצות הברית ,  הם שותפים מלאים לא רק בייסוד המדינה אלא גם בפיתוחה : " אתם בעלי מניות בפלא הנקרא ישראל .  אתם ניצבים לצידנו בעתות משבר ובעתות שמחה .  אתם חולמים איתנו .  אתם מאתגרים אותנו .  זה לא מובן מאליו .  אנחנו מודים לכם על התחושה הזו של משפחה .  על התמיכה והאהבה ללא תנאים שלכם .  על המסר שלכם שאנחנו היהודים דבקים יחד ,  שכל ערבים זה לזה ".  לדבריו ,  עם ישראל ומדינת ישראל תמיד יהיו הבית של כל יהודי ללא קשר לזרם או למוצא אליו הוא משתייך .
  ( עדכון ראשון :  22:26 )  

נתניהו : " הצענו לצלב האדום סיוע לקורבנות הרעידה באיראן ובעיראק "
 בדברים שנשא בווידאו בפני כנס הפדרציות היהודית של צפון אמריקה ,  אמר ראש הממשלה : " אין לנו בעיה עם האנשים באיראן ,  רק עם המשטר שלהם שמחזיק אותם כבני ערובה ".  על מתווה הכותל : " תראו רחבה משותפת בשנה הקרובה ,  ישראל היא ביתם של כל היהודים "
 
