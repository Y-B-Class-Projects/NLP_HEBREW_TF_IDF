תם המשבר :  נתניהו ובנט סיכמו על ערוץ פתוח לתיאום פעולות בהתנחלויות
תם המשבר בקואליציה :  הצדדים הסכימו לשמור על הידברות בסוגיות הקשורות לנושאי ההתיישבות ביהודה ושומרון ,  אך שתי הסיעות חלוקות על המנגנון .  בעוד בבית היהודי טענו שהוקמה ועדה בנושא ,  בליכוד הסבירו : " מה שסוכם זה שיהיה ערוץ פתוח "
 על רקע ההצהרות של חברי הכנסת בצלאל סמוטריץ'  ( הבית היהודי )  ואורן חזן  ( הליכוד )  כי לא יהיו מחויבים למשמעת קואליציונית בהצבעות בעקבות פינוי  " מבני המריבה "  בחברון ביום שישי ,  סיכם היום  ( ראשון )  שר החינוך נפתלי בנט עם פורום ראשי הקואליציה על הגברת ההידברות בתיאום בנושא ההתיישבות .  התיאום יתקיים בין הממשלה ,  מערכת הביטחון ונציגי ההתיישבות .  בנט ייפגש היום עם שרת המשפטים איילת שקד ושר החקלאות אורי אריאל ייפגשו בהמשך היום ויגבשו מתווה להפעלת הוועדה .
 בבית היהודי הצהירו היום כי הסיכום הוביל להקמת ועדה לתיאום פעולות בהתנחלויות .  מהלך כזה עלול היה להוביל לכך ששר הביטחון משה יעלון לא יהיה האחראי הבלעדי לפינוי מבנים .  אולם בניגוד להצהרות ,  טענו גורמים בליכוד כי  " לא הוקמה שום ועדה ,  לא לתיאום ולא לא לתיאום .  מה שסוכם זה שיהיה ערוץ פתוח  ( כפי שמתקיים גם היום )  לשרת המשפטים ולשר החקלאות בסוגיות הקשורות לנושאי ההתיישבות ביהודה ושומרון ".  הגורמים הוסיפו כי סמכותו של השר יעלון לא תיפגע .  
בינתיים ,  נתניהו ויעלון אמנם מנסים להוריד את גובה הלהבות ,  אך עדיין לא ברור אם לקואליציה יהיה רוב בהצבעות מחר בכנסת ,  וקיימת האפשרות שנושאים המצויים במחלוקת בין הקואליציה והאופוזיציה יוסרו מסדר היום .  עם זאת ,  בכירים בבית היהודי מסרו לוואלה !  NEWS כי מחר בישיבת הסיעה ידונו באופן ההצבעה שלהם במליאה .
 
תם המשבר :  נתניהו ובנט סיכמו על ערוץ פתוח לתיאום פעולות בהתנחלויות
תם המשבר בקואליציה :  הצדדים הסכימו לשמור על הידברות בסוגיות הקשורות לנושאי ההתיישבות ביהודה ושומרון ,  אך שתי הסיעות חלוקות על המנגנון .  בעוד בבית היהודי טענו שהוקמה ועדה בנושא ,  בליכוד הסבירו : " מה שסוכם זה שיהיה ערוץ פתוח "
 
