נתניהו בסיור בצפון :  אם צריך - נעצים את התקיפות בסוריה
אחרי תקיפת מחסני איראן בשדה התעופה בדמשק בסוף השבוע ,  סייר ראש הממשלה בגבול הצפון ואמר כי ישראל  " תעשה מה שצריך כדי להבטיח את ביטחון ישראל ",  כולל העצמת התקיפות נגד ההתבססות האיראנית בסוריה . " מנענו את התכנית של חיזבאללה - ונמשיך למנוע "
 ראש הממשלה בנימין נתניהו אמר היום  ( ראשון )  בהתייחסות להתקפות נגד ההתבססות האיראנית בסוריה כי  " אם צריך - נעצים את ההתקפות ".  נתניהו ,  שסייר בעוצבת הגליל באזור פעילות צה"ל לנטרול והשמדת מנהרות חיזבאללה ,  במסגרת מבצע  " מגן צפוני ",  הוסיף כי  " נמשיך לעקוב אחר כל הפעילות של חיזבאללה ושל איראן וגרורותיה ,  ונעשה מה שצריך כדי להבטיח את ביטחון ישראל ". 
על תקיפת מחסני איראן בסוריה בסוף השבוע אמר : " ב-48 השעות האחרונות ,  ישראל תקפה מחסן של נשק איראני בשדה התעופה הבינלאומי בדמשק .  זה משקף את המדיניות העקבית שלנו והנחישות האיתנה למנוע התבססות צבאית של איראן בסוריה ". 
עוד בוואלה !  NEWS:נתניהו חשף :  חיל האוויר תקף בסופ"ש מחסנים של איראן בסוריהלשתות יין בלי פחד :  החיים החדשים של הנערה הסעודית בקנדההמנהרות הושמדו ,  ארה"ב נסוגה - והוא שותק :  לאן נעלם נסראללה ?  
ביום שישי כלי טיס תקפו מטרות בסוריה ,  שכלי תקשורת מקומיים ייחסו לחיל האוויר הישראלי ,  באזורים שעל פי פרסומים זרים הותקפו פעמים רבות בשנים האחרונות .  מוקדם יותר היום ,  בפתח ישיבת הממשלה ,  נתניהו אישר כי ישראל תקפה בשדה התעופה הבינלאומי בדמשק וציין גם כי  " צה"ל תקף מאות פעמים מטרות של איראן וחיזבאללה ". 
צה"ל חשף אתמול מנהרה נוספת שחדרה לשטח ישראל מלבנון ,  ומקורה בכפר רמיה בלבנון .  בהודעתו אמר דובר צה"ל כי  " מנהרה זו משלימה את כלל המנהרות שבנה חיזבאללה .  למעשה ,  אנחנו מסיימים את מבצע 'מגן צפוני' ".  המבצע ,  שנפתח בראשית החודש ,  נחשפו שש מנהרות התקפיות שנחפרו משטח לבנון ,  וזאת לטענת ישראל תוך הפרת הריבונות הישראלית והחלטה 1701 ,  במסגרת התכנית של ארגון חיזבאללה לכבוש מוצבים ויישובים . 
" אני חושב שכל אחד מבין שהוסר כאן איום רציני ביותר ",  הוסיף נתניהו בסיור שקיים היום בגבול הצפון . " התכנית המבצעית של חיזבאללה הייתה להשתמש בנשק המנהרות ,  להחדיר הרבה לוחמים ,  בין אלף לאלפיים מחבלים לתוך הגליל ,  לתפוס כאן יישובים .  כל אחד מבין איך המלחמה הזאת הייתה נראית עם גדודים של חיזבאללה בתוך הגליל ,  ועם צבא איראני אל מול הגולן .  את זה מנענו - ואת זה נמשיך למנוע ".  

נתניהו בסיור בצפון :  אם צריך - נעצים את התקיפות בסוריה
אחרי תקיפת מחסני איראן בשדה התעופה בדמשק בסוף השבוע ,  סייר ראש הממשלה בגבול הצפון ואמר כי ישראל  " תעשה מה שצריך כדי להבטיח את ביטחון ישראל ",  כולל העצמת התקיפות נגד ההתבססות האיראנית בסוריה . " מנענו את התכנית של חיזבאללה - ונמשיך למנוע "
 
