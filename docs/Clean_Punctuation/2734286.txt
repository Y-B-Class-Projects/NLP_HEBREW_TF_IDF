נתניהו עדכן השרים :  הקפאה ושחרור אסירים תמורת פולארד
ראש הממשלה נועד שוב עם קרי כדי  " ללטש "  פרטי ההסכם שיביא לשחרור המרגל עוד לפני פסח ולהארכת המו"מ ל-2015 ,  בתמורה לשחרור מאות אסירים והקפאה  " שקטה ".  קרי עשוי לשוב לאזור
יש התקדמות ,  אך העסקה טרם נסגרה :  ראש הממשלה ,  בנימין נתניהו ,  עדכן הבוקר  ( שלישי )  את שריו הבכירים על פרטי ה"עסקה הסיבובית "  המסתמנת ,  וזאת לאחר שנועד הבוקר פעם נוספת בירושלים עם שר החוץ של ארצות הברית ,  ג'ון קרי .  השניים ניסו  " ללטש "  את הפרטים האחרונים של הסכם להארכת המשא ומתן הישראלי-פלסטיני ,  וזאת בהמשך לשיחה בת כשלוש שעות אמש ,  שבמהלכה הוצגה העסקה .  
תהליך השלום - כותרות אחרונות:שחרור פולארד  רק במסגרת  " עסקת חבילה גדולה "" הארכת המו"מ - רק אם תוקפא הבנייה בהתנחלויות"דילמת האסירים :  קרי יגיע לאזור כדי להציל את המו"מ 
על פי גורמים ששוחחו עם ראש הממשלה ,  העסקה תכלול את שחרורו של המרגל היהודי-אמריקני ג'ונתן פולארד עוד לפני ליל הסדר ואת המשך המשא ומתן בין ישראל לפלסטינים ל-2015 .  בתמורה לכך ,  ישראל תסכים לשחרר את מחבלי  " הפעימה הרביעית "  וכן 400 אסירים נוספים ללא דם על הידיים ,  רובם צעירים וחלקם נשים ,  שהיא תקבע את זהותם - כפי שפורסם לראשונה בוואלה !  חדשות .  כמו כן ,  במסגרת העסקה ישראל תסכים להקפאת בנייה  " שקטה "  בהתנחלויות .  נתניהו אמר הבוקר לשרי הליכוד כי יוקפאו מכרזי הבנייה בשומרון ,  אולם למרות הדרישה הפלסטינית ,  תימשך הבנייה שכבר החלה ,  כמו גם הבנייה הפרטית והבנייה במוסדות ציבור ובירושלים .  בישראל אמרו הבוקר כי הושגה התקדמות בפגישה אמש ,  אך הפרטים הסופיים טרם נסגרו .  
קרי אמור היה להמשיך אמש ,  בתום פגישתו עם נתניהו ,  לפגישה ברמאללה עם יו"ר הרשות הפלסטינית ,  אבו מאזן .  הפגישה נדחתה ונמסר כי תתקיים הבוקר ,  אך השניים לא נפגשו לבסוף ,  וקרי המריא בחזרה לאירופה אחרי הפגישה עם נתניהו .  גורם שעודכן בפרטי השיחות אמר לוואלה !  חדשות כי  " אבו מאזן כבר הציג לצוות האמריקני בשורת פגישות שנערכו בימים האחרונים את הדרישות שלו .  הוא גם שמע מהאמריקנים מה ישראל מוכנה לתת ,  ובנושא הזה אין שינוי משמעותי ".  סוכנות הידיעות רויטרס דיווחה כי קרי עשוי לשוב מחר לאזור ולהיפגש עם אבו מאזן .  
אמש נפגש קרי בירושלים עם ראש צוות המו"מ הפלסטיני סאיב עריקאת וראש המודיעין הכללי ,  מאג'ד פראג' .  השניים העבירו לו את הדרישות הפלסטיניות .  בין היתר ,  מדובר על שחרורם של מאות אסירים פלסטינים .  לפי הדיווחים הבוקר בכלי תקשורת שונים בערבית ,  הדרישות הפלסטיניות הנוספות מלבד הקפאת הבנייה הן סיוע כספי ונכונות ישראלית שלא להרבות בפעילות בשטחי הרשות .  
גורמים מדיניים בישראל אומרים כי ראש הממשלה נתניהו יוכל להסכים לתנאים שהציב אבו מאזן להארכת השיחות אך ורק אם יוכל להציג  " הישג ממשי "  לשרי ממשלתו ולציבור הישראלי .  שחרור ג'ונתן פולארד ,  הכלוא זה 29 שנים ,  מסתמן כהישג המרכזי שנתניהו מבקש מהאמריקנים ,  לצד הדרישה הבסיסית שהשיחות יוארכו והפלסטינים לא יפנו בחודשים הקרובים למוסדות האו"ם ולא יפעלו נגד ישראל בזירה הבינלאומית .
 ראש הממשלה רמז בתחילת השבוע לכך שישראל תשיג  " תמורה משמעותית "  עבור עסקה להארכת השיחות .  בישיבת שרי הליכוד שלשום הוא המליץ לשרים לא להתבטא נגד שחרור האסירים המתוכנן ,  שכן הם  " לא מכירים את התמונה המלאה ".  נתניהו הדגיש כי כל עסקה שתוסכם מול האמריקנים תובא לאישור הממשלה ,  וכי לא תהיה עסקה מבלי שישראל תקבל תמורה ברורה .  הוא אמר גם כי מדובר בעניין של ימים עד שנדע אם ישנה עסקה ,  או שהמשא ומתן הגיע לנקודת הפיצוץ .  
שרים וסגני שרים בליכוד שמתנגדים נחרצות לשחרור אסירים ולהקפאת בנייה שרויים בימים האחרונים במבוכה ועוקבים בדריכות אחר הדיווחים והשמועות על פולארד ,  בידיעה שיהיה להם קשה להתנגד למהלכים שנויים במחלוקת אם הדבר יפגע בסיכוי לשחררו מהכלא .  סגן שר הביטחון ,  דני דנון ,  אמר היום כי  " כולנו רוצים לראות את יונתן פולארד כבר ,  בבית אבל לא בעבור שחרור סיטונאי של מחבלים .  השחרור יהפוך את אבו מאזן למנהיג ערביי ישראל הקיצונים ונשלם על כך בדם רב בעתיד ".  דנון אף הפיץ הבוקר מאמר שפרסם פולארד לפני כמה חודשים בעיתון ג'רוזלם פוסט ,  ובו הביע התנגדות לשחרור מחבלים במסגרת המשא ומתן המדיני .  פולארד אמנם מתנגד לכך ,  אבל ספק רב אם שרי הליכוד יוכלו גם הם להתנגד למהלכים השנויים במחלוקת ,  אם הדבר יפגע בסיכוי לשחרר את פולארד מהכלא .
 לפניות לכתב אמיר תיבון :  amir.tibon@walla.co.ilלפניות לכתב עמרי נחמיאס :  omri_n@walla.net.il 

נתניהו עדכן השרים :  הקפאה ושחרור אסירים תמורת פולארד
ראש הממשלה נועד שוב עם קרי כדי  " ללטש "  פרטי ההסכם שיביא לשחרור המרגל עוד לפני פסח ולהארכת המו"מ ל-2015 ,  בתמורה לשחרור מאות אסירים והקפאה  " שקטה ".  קרי עשוי לשוב לאזור

