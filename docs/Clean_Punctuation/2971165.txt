3 מתוך 4 ישראלים :  אובמה לא יודע איך להתמודד עם אירועי טרור
ברקע הטבח באורלנדו ,  סקר מיוחד שנערך עבור וואלה !  NEWS בפיקוח פרופ' קמיל פוקס מעלה כי 73% מהציבור הישראלי סבור שהממשל האמריקני כושל בטיפול בטרור .  במקביל בישראל ,  עולה כי 55% מהישראלים סבורים שהממשלה לא הגיבה בצורה מספקת לפיגוע במתחם שרונה בתל אביב
בווידאו - אובמה : " רוצים שנשתמש בביטוי 'אסלאם קיצוני' - מה זה ישנה ?  "  
בארצות הברית התמודדו השבוע עם אחד הפיגועים הקשים בתולדות המדינה ,  כש-49 בני אדם נרצחו במועדון של הקהילה הגאה באורלנדו .  אך שכששואלים את הציבור בישראל כיצד לדעתו התמודד ממשל אובמה עם הטרור ,  ראש הממשלה בנימין נתניהו וליברמן יכולים להתנחם בתמיכה שבה זכו .  סקר מיוחד שנערך עבור וואלה !  NEWS על ידי חברת פרויקט המדגם בהנהלתו של ד"ר אריאל איילון וחברת סטט-נט ,  בהנהלת יוסף מקלדה ,  ונערך בפיקוח הפרופ' קמיל פוקס ,  מעלה כי 73% מהציבור בישראל חושב שנשיא ארצות הברית ,  ברק אובמה ,  וממשלו מתמודדים בצורה לא טובה עם אירועי טרור .  זאת ,  לעומת 17% בלבד שציינו לחיוב את ההתמודדות האמריקנית עם הטרור שהכה בשבוע האחרון .
 תוצאות אלו אינן מפתיעות לנוכח חוסר הפופולריות של אובמה בקרב הציבור בישראל .  תחושה זו נובערת בעיקר מהמתיחות האישית המתמשכת עם ראש הממשלה נתניהו ,  שהשבוע רשמה נקודת ציון נוספת בדיונים סביב הגדלת תקציב האמריקני לסיוע הביטחוני .  
במקביל למגמה בארצות הברית ,  55% מהישראלים סבורים שהממשלה לא הגיבה בצורה מספקת לפיגוע שאירע בשבוע שעבר במתחם שרונה בתל אביב שבו נרצחו ארבעה בני אדם .  לפי נתוני הסקר ,  רק 26% חושבים שהממשלה הגיבה במידה שקולה ומספקת לנוכח אירוע הטרור .  הסקר בוצע השבוע  .  הוא כלל 632 נשאלים ,  מתוכם 495 מהאוכלוסייה היהודית ו-137 מהמגזר הערבי .
 הפיגוע אירע זמן קצר לאחר כניסתו של אביגדור ליברמן לתפקיד שר הביטחון ,  שמצא את עצמו עומד במבחן ראשון בתפקיד ומתמודד עם הפיגוע הקשה ביותר בגל הטרור הנוכחי .  בעקבות הפיגוע קיבל הקבינט כמה החלטות ,  ובהן הקפאת היתרי כניסה ל-83 אלף פלסטינים לביקורים בישראל במהלך חודש הרמדאן ואטימתו של הכפר הפלסטיני יטא ,  שממנו יצאו שני המפגעים ,  שבתיהם צפויים להיהרס .  ואולם ,  נראה כי גם צעדים אלו לא מספקים את האזרחים .  ממצאי הסקר עולה כי עיקר התסכול מגיע דווקא מהציבור הימני ,  כאשר 65% הביעו אכזבה מהצעדים שנקטו ליברמן וראש הממשלה בנימין נתניהו .  
בנוסף לשאלות הטרור ,  סקר וואלה !  NEWS בדק גם את העדפות הציבור בישראל בסוגיה המרכזית על סדר היום בארצות הברית :  מי ראוי להיות הנשיא ,  הילרי קלינטון או דונלד טראמפ ?  בשלב זה נראה שהמותג  " קלינטון "  עדיין עובד עבור הישראלים .  45% מהישראלים היו מעדיפים לראות את קלינטון בבית הלבן ,  לעומת 31% שמעדיפים את טראמפ .  מדובר בנתונים דומים לתוצאות סקר שנערך במרץ האחרון .
 לפי שעה ,  ניכר כי הישראלים תומכים יותר במסרים של קלינטון ,  בעוד טראמפ ממשיך להיתפס בעיני הישראלים כמי שסיכויו להיבחר נמוכים .  עם זאת ,  מפילוח תוצאות השאלה במגזר היהודי בלבד ,  הקרב צמוד הרבה יותר .  לקלינטון 41% תמיכה ,  לעומת טראמפ שנמצא לא הרחק מאחור עם 36% .  

3 מתוך 4 ישראלים :  אובמה לא יודע איך להתמודד עם אירועי טרור
ברקע הטבח באורלנדו ,  סקר מיוחד שנערך עבור וואלה !  NEWS בפיקוח פרופ' קמיל פוקס מעלה כי 73% מהציבור הישראלי סבור שהממשל האמריקני כושל בטיפול בטרור .  במקביל בישראל ,  עולה כי 55% מהישראלים סבורים שהממשלה לא הגיבה בצורה מספקת לפיגוע במתחם שרונה בתל אביב

