נתניהו למתנחלים :  שכנעתי את ארה"ב שהמונח  " גושי התיישבות "  אינו קיים
בהרמת כוסית עם ראשי מועצת יש"ע אמר רה"מ כי ישראל צופה שהאמריקנים יעבירו בקרוב תוכנית מדינית וכי יש לעמוד בהתחייבות לריסון הבנייה .  אחרי פגישתו עם השליח גרינבלט מסר שהעלה את קבלתם של הפלסטינים לאינטרפול : " פעילותם לא תעבור ללא מענה "
 בווידאו :  פגישת נתניהו וטראמפ ,  בשבוע שעבר 
ראש הממשלה בנימין ‏נתניהו אמר היום  ( רביעי )  כי הצליח לשכנע את הממשל האמריקני לוותר על ההבחנה בין ההתנחלויות בגושים ליישובים מבודדים .  בהרמת כוסית עם ראשי מועצת יש"ע נתניהו אמר כי ישראל צופה שהאמריקנים יניחו בקרוב תכנית מדינית על השולחן וכי ירושלים צריכה לעמוד בהתחייבות לרסן את הבנייה בהתנחלויות .
" אנחנו מנהלים את המדיניות בשיקול דעת ואחריות ",  אמר ראש הממשלה והוסיף כי הצליח  " לשכנע את האמריקנים שלא קיים מונח כמו גושי התיישבות ".  הוא אמר כי יציג בפניהם בהמשך תוכניות בנייה יותר גדול ,  זאת למרות שבשלב זה אמרו בממשל לישראל  " לא להיות חזירים ".  בהודעה מטעם ראש הממשלה לאחר פגישתו היום בירושלים עם השליח האמריקני למזרח התיכון ג'ייסון גרינבלט והשגריר האמריקני בישראל דיוויד פרידמן ,  שבה נכח גם שגריר ישראל בארצות הברית רון דרמר ,  נמסר כי נתניהו העלה בדיון את סירובם של הפלסטינים לגנות את הפיגוע אתמול .  עוד העלה ראש הממשלה את הקריאה הפלסטינית להעמיד ישראלים לדין בבית הדין הפלילי הבינלאומי בהאג ואת ההצטרפות הפלסטינית לאינטרפול - צעד ש"מפר הסכמים חתומים עם ישראל ".  עוד נמסר כי ראש הממשלה אמר שפעולותיה של ההנהגה הפלסטינית בימים האחרונים פוגעות  " פגיעה חמורה בסיכויים להשיג שלום ,  ושהלוחמה הדיפלומטית הפלסטינית לא תעבור ללא מענה ". 
עוד בוואלה !  NEWS:נשיאת העליון :  באירוע לציון יובל להתנחלויות הבמה מסורה לצד אחדאבינעם התאמן פצוע ,  אבשלום איבד בת דודה בפיגוע :  הרוגי התאונה"המשטרה הייתה יכולה למנוע רצח ":  עדות מה"מערב הפרוע "  של ישראל 
הפגישה עם ראשי מועצת יש"ע התקיימה על רקע הגעתו של גרינבלט לסבב פגישות בישראל וברשות הפלסטינית והלחץ הגובר בימין להאיץ את הבנייה בהתנחלויות .  לקראת הפגישה ,  ראשי מועצת יש"ע הציגו רשימה של דרישות לאישור תוכניות מתאר של יישובים ובנייה של כ-10,000 יחידות דיור אותן הם דורשים להעלות בישיבה הקרובה של מועצת התכנון העליונה במינהל האזרחי ,  שנדחתה על ידי נתניהו לאחרי החגים בשל לחץ אמריקני .  
גורם שנכח בישיבה טען כי לדברי נתניהו  " אי אפשר הכול בישיבה הקרובה ",  וכי הוא הבטיח שהמועצה תכונס שוב בינואר לאישור תוכניות נוספות .  מוקדם יותר השבוע ראש הסגל בלשכת ראש הממשלה ,  יואב הורביץ ,  אמר לשרי הליכוד כי בישיבת המועצה הבאה תאושר בנייה בהיקפים גדולים .  
במפגש עם נתניהו השתתפו ראשי מועצות מיהודה ושומרון ובקעת הירדן ,  בהם ראש מועצת יש"ע אבי רואה ,  ראש המועצה האזורית שומרון יוסי דגן ,  ראש המועצה המקומית גבעת זאב יוסי אברהמי ,  ראש עיריית מעלה אדומים בני כשריאל ,  וראש המועצה האזורית בקעת הירדן דוד אלחיאני .  לקראת המפגש הם שיגרו מכתב לנתניהו בו דרשו השוואה בתקציבים ,  בתוכניות ובתשתיות ,  ואף האשימו את הממשלה במדיניות שהגדירו כאפליה והזנחה של פיתוח התשתיות ביהודה ושומרון . " לצערנו ,  תנופת הפיתוח איננה נחלת כלל התושבים ",  נכתב . " בעוד שבישראל הקטנה ..  .  נעשות השקעות עצומות ,  באזורי יהודה ושומרון ישנה הזנחה רבת שנים בכל הקשור לפיתוח תשתיות תחבורה ,  מים ,  חשמל וגז ". 
במכתב קראו לקדם מהלך של השקעה שוויונית בתשתיות ביהודה ושמרון ולאשר מיידית תקצוב של תוכניות תשתית וכבישים בגדה המערבית לצד אישור של עשרת אלפים יחידות דיור בחודשים הקרובים .  ראשי המועצות הבינו במפגש כי ריסון הבנייה יימשך ,  וכי לדבריהם בלשכת ראש הממשלה  " הופתעו מרמת הידע של הממשל בכל פרט וכל תוכנית ,  שאפילו פקידים ישראלים לא מכירים ".  אחד מראשי המועצות שהשתתף בפגישה מתח ביקורת על נתניהו וטען כי הוא נכנע ללחץ האמריקנים ,  חרף העובדה שמדובר בעידן טראמפ . " עידן טראמפ זה בלוף ",  הוא טען . " טראמפ נתן הוראה לצוות היהודי להגיע לעסקה - אותו לא מעניין העסקה ". 
הערב נתניהו צפוי לנאום בעצרת הממלכתית לציון יובל להתיישבות ביהודה ושומרון ,  ומחוץ לאירוע צפויים להפגין תושבי מגרון ונתיב האבות במחאה על ההחלטה לדחות את ישיבת מועצת התכנון העליונה .  לדבריהם ,  דחיית הישיבה מקוממת ומפגינה זילזול בתושבי יהודה ושומרון וביישובים הנמצאים ללא כל פתרון ראוי . " אנו מחכים לבניית ישוב הקבע ולמתן פתרונות קבע לתושבי נתיב האבות וברגע האמת אנו נתקלים במריחות ובדחיות חוזרות ונשנות ",  אמרו .  

נתניהו למתנחלים :  שכנעתי את ארה"ב שהמונח  " גושי התיישבות "  אינו קיים
בהרמת כוסית עם ראשי מועצת יש"ע אמר רה"מ כי ישראל צופה שהאמריקנים יעבירו בקרוב תוכנית מדינית וכי יש לעמוד בהתחייבות לריסון הבנייה .  אחרי פגישתו עם השליח גרינבלט מסר שהעלה את קבלתם של הפלסטינים לאינטרפול : " פעילותם לא תעבור ללא מענה "
 
