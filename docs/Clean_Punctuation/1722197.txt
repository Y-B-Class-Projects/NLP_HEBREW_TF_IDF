אפקט טורקיה ?  נתניהו יוצא ליוון לחזק הקשרים
על רקע המשבר המתמשך ביחסים עם עם טורקיה ,  פונה ישראל ליריבתה יוון .  ראש הממשלה נתניהו יחל היום ביקור בן יומיים באתונה וייפגש עם ראש הממשלה היווני .  גורם ישראלי שמצטרף למסע :  יש התחממות ביחסים
ראש הממשלה בנימין נתניהו יחל היום  ( שני )  ביקור בן יומיים ביוון ,  על רקע המשבר ביחסי ישראל וטורקיה .  בירושלים מבקשים להדק את היחסים עם אתונה ,  יריבתה המסורתית של אנקרה ,  לאחר שהברית האסטרטגית של ישראל עם הטורקים התערערה בעקבות אירועי המשט לעזה .
" יש התחממות ביחסי ישראל-יוון "  אמר בכיר ישראלי שיצטרף לראש הממשלה במסע . " אנו מעוניינים להגביר את שיתוף הפעולה הפוליטי והביטחוני עם יוון .  נחלוק עם היוונים רעיונות על אופן קידום המו"מ עם הפלסטינים ".  
היוונים מצידם כבר הביעו עניין בהגברת מעורבותם בדיפלומטיה האזורית .  ראש מהממשלה היווני ג'ורג' פאפאנדראו שביקר בישראל בחודש שעבר התייחס במהלך ביקורו לתהליך המדיני התקוע עם הפלסטינים ואמר : " לא נכפה עצמנו ,  אבל אנו יכולים לעזור .  זה האינטרס שלנו ושל האזור כולו ".  
יוון גם ביקשה להגביר את הקשרים הכלכליים בין המדינות כשעל הפרק שיתוף פעולה בנושאים אקולוגיים כגון חיסכון במים ,  אבל בראש ובראשונה תיירות .  כבר עתה ,  נהנית יוון מתיירות של עשרות אלפי תיירים ישראלים שעד לאחרונה נהגו לפקוד את מלונות טורקיה .
 
אפקט טורקיה ?  נתניהו יוצא ליוון לחזק הקשרים
על רקע המשבר המתמשך ביחסים עם עם טורקיה ,  פונה ישראל ליריבתה יוון .  ראש הממשלה נתניהו יחל היום ביקור בן יומיים באתונה וייפגש עם ראש הממשלה היווני .  גורם ישראלי שמצטרף למסע :  יש התחממות ביחסים

