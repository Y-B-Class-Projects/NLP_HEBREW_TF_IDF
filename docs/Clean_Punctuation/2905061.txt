שדולת ארץ ישראל לנתניהו : " תאמר לאובמה - יש לנו זכות חוקית לבנות "
 השדולה ,  בה חברים בין היתר סגני שרים ויו"ר הקואליציה צחי הנגבי ,  הגישה מכתב לראש הממשלה לקראת פגישתו עם הנשיא האמריקני מחשש שהוא יסכים להקפאת הבנייה בהתנחלויות בתמורה להגדלת הסיוע הביטחוני . " נמשיך לבנות - עכשיו יותר מתמיד "
 שדולת ארץ ישראל בכנסת ,  שבה חברים סגני שרים וחברי כנסת בכירים ,  לרבות יו"ר הקואליציה צחי הנגבי ,  שלחו הבוקר  ( שני )  מכתב לראש הממשלה בנימין נתניהו ,  שעותק ממנו הגיע לידי וואלה !  NEWS ,  ובו ביקשו ממנו שלא להסכים להקפאת הבניה בהתנחלויות .  זאת ,  בשל החשש בימין שבפגישתו עם הנשיא ברק באובמה יביע נתניהו נכונות לעצור את הבנייה בגדה המערבית בתמורה להגדלת הסיוע הביטחוני לישראל . 
" עם צאתך לפגישתך עם נשיא ארצות הברית ,  אנו חברי שדולת ארץ ישראל מחזקים את ידייך ומבקשים ממך להבהיר לכבוד הנשיא כי למדינת ישראל זכות היסטורית וחוקית להחזיק ולבנות בירושלים המאוחדת ובחבלי יהודה ושומרון ,  וכי הציבור בישראל ,  שאנו נציגיו הנבחרים ,  דורש לממן זכות זו הלכה למעשה ".  על המכתב חתומים 15 חברי כנסת ,  ובהם סגני השרים אלי בן דהן ומאיר פרוש ,  יו"ר הקואליציה צחי הנגבי ,  ממלא מקומו של הנגבי ,  מיקי זוהר ,  יו"ר ועדת הפנים של הכנסת דודי אמסלם ,  ויו"ר סיעת הבית היהודי ינון מגל .  
עוד ידיעות בוואלה !  NEWSמבול באשקלון :  כביש קרס ,  בתים הוצפו ומכוניות שקעו במים .  צפו בתיעוד"רצינו להרוג כמה שיותר ":  כתב אישום הוגש נגד המחבל מארמון הנציבבחשאי :  ישראל מקדמת הקמת עיר פלסטינית נוספת בגדה 
חבר הכנסת יואב קיש מהליכוד ,  המשמש כיו"ר השדולה ,  מסר : " אנו מחזקים את ידי ראש הממשלה בנסיעתו החשובה לארצות הברית .  בד בבד אנחנו יוצאים באמירה ברורה לנשיא ברק אובמה - ארץ ישראל שייכת לעם היהודי .  לא ייתכן שאבו מאזן ייקבל פרס על מדיניות הטרור אותה הוא מנהיג .  נמשיך לבנות בכל תחומי ארצנו ,  עכשיו יותר מתמיד ".  
חבר הכנסת בצלאל סמוטריץ'  ( הבית היהודי )  ,  המכהן גם הוא כיו"ר השדולה במשותף עם קיש ,  אמר : " במכתב ששלחנו לראש הממשלה יש מסר אחד ברור .  ארץ ישראל שייכת לעם ישראל .  אנחנו מבקשים מראש הממשלה נתניהו להרים את המסר הזה על נס בהגיעו לארצות הברית .  שבנו לארץ אבותינו בכח הזכות ,  ואנו דורשים לממש את הזכות הזאת .  הקשר של מדינת ישראל עם ארצות הברית הוא קשר בל ינותק של חברות אמיתית וכנה ועל כן ברור לנו שאין מקום לדרישה אמריקאית לצמצום בנייה בירושלים בירתינו וביהודה ושומרון ".  

שדולת ארץ ישראל לנתניהו : " תאמר לאובמה - יש לנו זכות חוקית לבנות "
 השדולה ,  בה חברים בין היתר סגני שרים ויו"ר הקואליציה צחי הנגבי ,  הגישה מכתב לראש הממשלה לקראת פגישתו עם הנשיא האמריקני מחשש שהוא יסכים להקפאת הבנייה בהתנחלויות בתמורה להגדלת הסיוע הביטחוני . " נמשיך לבנות - עכשיו יותר מתמיד "
 
