דיווח :  נתניהו סיכל פגישה בין פרס לאבו מאזן
על פי הדיווח ב"א-שרק אל-אווסט ",  נקבעה פגישה בין נשיא המדינה ליו"ר הרשות הפלסטינית ,  אלא שברגע האחרון היא בוטלה בהוראת נתניהו ,  מאחר ו"ראש הממשלה לא הציג רעיונות חדשים "
 ראש הממשלה בנימין נתניהו סיכל פגישה שהייתה אמורה להתקיים בחשאי בעמאן בין נשיא המדינה שמעון פרס לבין יו"ר הרשות הפלסטינית אבו מאזן - כך דיווח אתמול  ( שני )  העיתון  " א-שרק אל-אווסט "  הרואה אור בלונדון .  על פי הדיווח ,  הפגישה בין שני האישים הבכירים הייתה אמורה להיערך ביום חמישי האחרון ,  ובה היה אמור פרס להציג לאבו מאזן הצעות שיובילו לחידוש המשא ומתן המדיני ובכך למנוע את הפנייה הפלסטינית לאו"ם בחודש ספטמבר .  על פי הדיווח המסתמך של גורם פלסטיני ,  ראש צוות המשא ומתן הפלסטיני ,  סאיב עריקאת ,  תכנן פגישה בין אבו מאזן לפרס בעמאן .  אבו מאזן היה כבר בדרכו לבירה הירדנית לפני שלושה ימים לקראת הפגישה ,  אולם ברגע האחרון הפגישה בוטלה לבקשתו של פרס ,  שאמר לאנשיו של אבו מאזן שאין לו שום דבר חדש להציג ליו"ר הרשות בפגישה ,  שכן  " ראש הממשלה לא הציג לפרס שום רעיון חדש שיוכל להעביר לאבו מאזן ".  לפני כשבוע רמז פרס כי הוא מנהל מגעים חשאיים עם הפלסטינים בניסיון לחדש את המגעים המדיניים בין הצדדים .  במסיבת עיתונאים לכלי התקשורת הערבים אמר : " אני מנסה להגיע להידברות בכל דרך שהיא ".  דוברו של אבו מאזן ,  נביל אבו רודיינה ,  הכחיש כי מתנהלים מגעים עם ישראל .
 עוד בנושא המשא ומתן המדיני:הרשות הפלסטינית תנסה להפוך ל"מדינה שלא מן המניין"אבו מאזן : " לא רוצים שאפנה לאו"ם ?  תנו חלופה אחרת"מקורות ברשות : " אבו מאזן הסכים לחדש המשא ומתן "
 
דיווח :  נתניהו סיכל פגישה בין פרס לאבו מאזן
על פי הדיווח ב"א-שרק אל-אווסט ",  נקבעה פגישה בין נשיא המדינה ליו"ר הרשות הפלסטינית ,  אלא שברגע האחרון היא בוטלה בהוראת נתניהו ,  מאחר ו"ראש הממשלה לא הציג רעיונות חדשים "
 
