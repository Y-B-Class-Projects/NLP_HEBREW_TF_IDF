יועצו לשעבר של נתניהו :  מעדיף את מעמדו הפוליטי על פני הציבור
ראש המל"ל לשעבר עוזי ארד תקף את ראש הממשלה ברקע החקירות נגדו והתנהלותו בפרשת אזריה .  גם חברי כנסת מהאופוזיציה ביקרו אותו : " קרוב הרגע שבו יצטרך להשעות את עצמו ".  ח"כ יחימוביץ' : " לראש הממשלה יש 'שוגר דדי' ,  כמו טלנסקי "
  ( בווידאו :  עו"ד של נתניהו : " אין איסור על לקבל סיגרים במתנה מחבר ",  אתמול )  
עם התגברות הדיווחים על פרטי החקירה של ראש הממשלה ,  ניצלה אתמול  ( שבת )  האופוזיציה את אירועי שבתרבות כדי לתקוף את בנימין נתניהו ,  אבל יותר מכולם בלטה הביקורת של פרופ' עוזי ארד ,  לשעבר יועצו של נתניהו וראש המועצה לביטחון לאומי .  הוא תקף את התנהלות נתניהו ואמר כי הוא תמיד מעדיף את מעמדו הפוליטי על פני האינטרס הציבורי . 
" ראש הממשלה נוקט עמדות החותרות תחת מוסדות השלטון והחוק והן נועדו להבאיש את ריחן ",  אמר באירוע שבתרבות במבשרת ציון . " ראש הממשלה נמצא בצד הלא נכון של החוק .  הוא לא יכול לקרוא לחנינה לחייל אלאור אזריה .  זה בניגוד לעיקרון הממלכתיות ,  וזה לא התחום היחידי שראש הממשלה מתערב בו בצורה לא ראויה .  הוא נוקט קו פוליטי ולא ממלכתי ". 
בעניין חקירות ראש הממשלה אמר כי  " מעל ראש הממשלה שלנו מרחפת עננה .  האינטרס העליון לפזר את העננה הזו .  נתניהו הוא לא אדם צנוע ,  הוא עושה מה שטוב לו ,  להישרדות שלו ולמעמדו הפוליטי ותמיד מעדיף את מעמדו הפוליטי על פני האינטרס הציבורי ".  על השאלה האם נתניהו הוא איש מושחת ,  ענה ארד : " נתניהו לימד אותנו שאם זה הולך ,  נראה ומגעגע כמו ברווז ,  זה ברווז .  עכשיו הציבור ישפוט בעצמו ". 
לקריאה נוספת:מזוהה עם פידל קסטרו ושווה מאות דולרים :  הסיגר שסיבך את נתניהועורך דינו של נתניהו : " אין איסור לקבל סיגרים במתנה מחבר"הנחקר הנוסף ב''תיק 2000 ":  איש עסקים פרטי שמקורב לנתניהו 
במחנה הציוני ובמרצ אמרו דברים דומים היום נגד נתניהו . " מדובר בראש ממשלה מושחת במובן הרחב והציבורי של המילה ",  טענה בתקיפות ח"כ סתיו שפיר מהמחנה הציוני . " גם אם החקירות יתבררו ולא יסוכמו בהאשמות פליליות .  את זה אנחנו יודעים באופן ודאי אחרי עשור של קבלת החלטות שלטוניות אך ורק לפי אינטרס ההישרדות האישי ".  
גם חברתה למפלגה ,  ח"כ ציפי לבני ,  נדרשה לחקירות נתניהו .  באירוע שבתרבות במודיעין עם עמליה דואק ,  אמרה כי  " נתניהו איבד את התוקף המוסרי להיות ראש ממשלה .  הוא צריך להחליט אם הוא רוצה להיות אוליגרך או ראש ממשלה .  משפחתו חיה בתפיסה אוליגרכית ,  שכולם חייבים לה ,  שחבריה הם רשימת ספקים קבועים .  היועץ המשפטי צריך להכריע כמה שיותר מוקדם ,  ההתמשכות של חקירות בישראל הופכת להיות בעיה ".  
היא התייחסה גם למהלכים שנקט מתוקף תפקידו ומתחה ביקורת עליהם . " ההתנהלות הפוליטית של נתניהו בעניין עמונה והכשרת הלא חוקי שם ,  ההתנהלות שלו בעניין אלאור אזריה והניסיון להכשיר את הלא-אתי בצה"ל ,  והניסיון להכשיר את הלא ערכי וחוקי בעניין משפחתו - גרמו לו לאבד את התוקף המוסרי להיות ראש ממשלה ".  שרת המשפטים לשעבר תקפה גם מחליפתה בתפקיד . " כששרת המשפטים שקד לא אומרת שחנינה זה לא ערכאת ערעור ,  שפוליטיקאים לא צריכים להתערב בהכרעת הדין - אז מערכת המשפט נשחקת .  לכן נשיאת העליון צריכה להוציא הודעה דחופה שמגנה על השופטים ועל המערכת ".  
חברת הכנסת שלי יחימוביץ' אמרה בשבתרבות ב"הבימה "  כי  " קרב הרגע שנתניהו יצטרך להשעות עצמו .  מדובר בשחיתות מעוררת שאט נפש :  ראש ממשלה עם 'שוגר דדי' .  זהה למעטפות טלנסקי ".  עוד אמרה יחימוביץ' למראיין ,  בן כספית : " הניסיון להקל ראש באספקה שוטפת של סיגרים ואלכוהול לראש ממשלה מכהן לא יצלח .  זו אינה פרשה גבולית .  זה מתן ישיר של שווה כסף ,  הרבה כסף .  בהכרעת הדין של אולמרט אמר השופט דוד רוזן כי לפני הכול ובלי קשר לשאלה אם הייתה תמורה בעבור הכסף ,  בית המשפט היה צריך להשתכנע שהייתה העברת כסף מצד לצד .  היש משהו פשוט וברור מזה ?  ". 
במרצ טענו כי הפרטים על חקירות נתניהו מטרידים . " קבלת קצבה חודשית בסך מאות אלפי שקלים במשך שנים מארנון מילצ'ן זו לא מתנה מחברים  זו עסקת חבילה מטרידה ",  אמרה יו"ר מרצ ,  ח"כ זהבה גלאון ,  באירוע שבתרבות בנס ציונה עם יובל קרני . " חשדות לקשר אסור עם איש עסקים על מנת שייטיב עמו מחייבת את היועמ"ש ,  שהצדק לא רק ייעשה ,  אלא גם ייראה ".  
באותו אירוע שבתרבות השתתף גם ח"כ אמיר אוחנה מהליכוד . " אני בוטח בראש הממשלה וביושרו ",  אמר אוחנה בהתייחס לחקירות ראש הממשלה . " הבחירות הבאות בישראל יתקיימו ב-2019 ומי שירצה להחליף את נתניהו ייאלץ לנסות ולשכנע אידאולוגית ".  בדבריו הוא נגע גם בפרשת אלאור אזריה . " מחבלים צריכים לדעת שלא ייצאו בחיים לאחר שינסו לגדוע חייהם של ישראלים - כך משיגים הרתעה ,  כך מממשים את הזכות להגנה עצמית .  כך נותנים קדימות לחיי חיילינו .  אינני תולה תקוות בבית הדין הצבאי לערעורים שיהפוך את ההחלטה - הסיכוי לכך כמעט איננו קיים .  על כן ,  יש לחון באופן מידי את אלאור אזריה כפי שחננו את חוקרי השב"כ בפרשת קו 300 ". 
ניצב בדימוס ,  ח"כ מיקי לוי  ( יש עתיד )  ,  גינה בשבתרבות ברמת גן את ההתקפה על אגף החקירות במשטרה . " ההתקפה הנלוזה של גורמים בקואליציה על ראשי אגף החקירות במשטרה נועדה לערער את הלגיטימיות של אגף החקירות כולו כדי לאיים ולהפחיד .  הטענות הפוליטיות כלפיהם חצופות ומשוללות כל יסוד .  מדאיג מאוד שראש הממשלה לא גינה את דבריו החמורים של חבר מפלגתו יו"ר ועדת הפנים של הכנסת ח"כ אמסלם .  היה מצופה ממנו לעמוד ולגבות את מערכות אכיפת החוק .  עוד לא מאוחר ".  
ראש הממשלה נחקר ביום חמישי בערב בשנית בנוגע לשתי פרשות בעניינו .  אתמול דחה את עורך דינו ,  יעקב וינרוט ,  את הטענות נגדו . " אם חבר קרוב מביא לחברו סיגרים ,  אין בכך שום בדל של איסור ",  הצהיר וינרוט . " אני משוכנע שכשתשובות ראש הממשלה יישמעו יתברר לכל שומע שבכל הדברים האלה אין שום חשש או אבק של עבירה פלילית ",  מסר . " אני לא יכול להתייחס לחקירות ראש הממשלה לגופן אבל אני רוצה להתייחס למה שפורסם בחלק מכלי התקשורת ",  פתח עורך הדין את דבריו . " ביחס לפרשה הראשונה כל בר דעת מבין שאם הביא חבר קרוב לחברו סיגרים כמתנה אין בזה ולא יכול להיות בזה שום בדל של איסור ,  שום בדל של עבירה פלילית ",  אמר .
" לגבי הפרשה השנייה מה שאני יכול לומר ,  שוב מתייחס לפרסומים בכלי התקשורת ,  שמעתי את תשובות ראש הממשלה והייתי ונשארתי רגוע .  לא מדובר בכספים ,  בהלוואה או במשהו שמקים עבירה .  אין לי שום ספק שהחקירות האלה הן חקירות שאולי הספיקו את התשובה של ראש הממשלה והוא נתן את התשובות ,  אבל בחשדות אין ממש ". 
 ( עדכון ראשון :  19:13 )  

יועצו לשעבר של נתניהו :  מעדיף את מעמדו הפוליטי על פני הציבור
ראש המל"ל לשעבר עוזי ארד תקף את ראש הממשלה ברקע החקירות נגדו והתנהלותו בפרשת אזריה .  גם חברי כנסת מהאופוזיציה ביקרו אותו : " קרוב הרגע שבו יצטרך להשעות את עצמו ".  ח"כ יחימוביץ' : " לראש הממשלה יש 'שוגר דדי' ,  כמו טלנסקי "
 
