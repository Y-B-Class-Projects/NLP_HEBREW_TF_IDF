התנגדות למתקן כליאת המסתננים : " כמו מחנה ריכוז "
 הממשלה תדון הבוקר בהקמת  " המרכז הפתוח "  לכליאת פליטים בדרום .  מפקד כלא באר שבע לשעבר : " הדבר יעורר ביקורת בינ"ל ,  צריך לפזר אותם ולתת להם טיפול נכון "
 שעות אחדות לפני הדיון הבוקר  ( ראשון )  בישיבת הממשלה על הקמת מתקן הכליאה למסתננים בדרום ,  ובכירים בשב"ס לשעבר לצד ארגוני זכויות אדם מותחים ביקורת על היוזמה הממשלתית .  המרכז עליו תדון הממשלה יוגדר כמרכז  " פתוח "  ויספק למסתננים צרכים בסיסיים ,  בהם :  מקומות לינה ,  מזון ,  שתייה וצרכי בריאות .  אם יאשרו השרים את הקמת המרכז ,  בנייתו תחל בתוך שישה חודשים .  
שלמה טוויזר ,  מי שעמד בעבר בראש כלא באר שבע ,  סבור כי ריכוז הפליטים בנקודה אחת היא פתח לצרות . " מספיקה שביתת רעב מאורגנת אחת בתוך כתלי המחנה שתעורר את דעת הקהל והביקורת הבינלאומית לרעתנו ,  ביקורת שתאשים את ישראל בהקמת מחנות ריכוז ".  טוויזר ממליץ לפזר את הפליטים במקומות שונים במדינה , " במטרה לתת להם טיפול נכון יותר וכדי למנוע מצב של ריכוזיות ואי שליטה ". 
סיגל רוזן ,  רכזת פעילות ציבורית במוקד סיוע לעובדים זרים אמרה אמש כי מדובר בניסיון התעמרות נוסף של רשויות המדינה בפליטים ,  בניסיון למנוע הגעתם של נוספים . " מקבלי ההחלטות במדינה מסרבים להבין שפליטים הנמלטים על חייהם לא יפסיקו להגיע רק משום שהתנאים בישראל הורעו ",  אמרה רוזן , " קיים חשש גדול שיקרו במחנה ההזוי הזה זוועות ידועות ממחנות פליטים אחרים בעולם ובאפריקה בפרט כמו מקרי אונס ,  ביזה ,  ואלימות ". 
האגודה לזכויות האזרח בישראל ומוקד הסיוע לעובדים זרים פנו ביום חמישי האחרון בדחיפות לראש הממשלה בעקבות ההודעה על כוונתו להביא לאישור הממשלה את בניית מחנה הכליאה .  עורכי הדין עודד פלר ואסנת כהן-ליפשיץ כתבו לנתניהו כי  " מדובר בנדבך נוסף ומזעזע במיוחד בהתעלמות הנמשכת של ממשלת ישראל מחובותיה המוסריות והמשפטיות ,  הן כלפי פליטים ומבקשי מקלט והן כלפי ילדים  שתיים מן הקבוצות הזוכות להגנה הרבה ביותר במשפט הבין-לאומי ,  במשפטן של מדינות העולם ובמשפט הישראלי .  יש להבטיח את זכותם לקיום נאות בכבוד ,  ובכלל זה להבטיח את זכותם לעבודה ,  לדיור ,  לרווחה ,  לחינוך ולבריאות .  יש לאפשר להם נגישות למערכת מקלט הוגנת ויעילה ". 
לדברי עו"ד פלר מהאגודה לזכויות האזרח , " משמעות ההחלטה בפועל ,  היא הקמת מחנה פליטים ,  שאינו אלא גטו ,  להחזקה כפויה ובלתי מוגבלת בזמן של מבקשי מקלט ושל ילדים .  כבר עכשיו מוחזקים מבקשי מקלט וילדים במעצר בכלא 'סהרונים' בתנאים בלתי הולמים ,  מבלי שהתקשורת מורשית להיכנס ולתעד את תנאי המעצר שלהם .  מדינה שנושאת את זכר השואה אינה יכולה לנהוג כך במבקשי מקלט ".  
בתוך כך ,  השר לביטחון פנים יצחק אהרונוביץ' פנה אתמול במכתב למזכיר הממשלה צבי האוזר בו הוא טוען כי אין להטיל את הפעלת מרכז ההשהייה למסתננים מגבול מצרים על כתפי השב"ס .  לטענת אהרונוביץ' ,  תפקידו של השב"ס לנהל בתי סוהר ,  לדאוג להבטחת אסירים וכל הכרוך בזה ,  אולם אין לשירות כל ידע וניסיון בניהול והתמודדות עם החזקה של אוכלוסיה אזרחית ואין בידו את הכלים המתאימים לביצוע משימה זו .  אהרונוביץ' הציע להטיל את ניהול המתקן על רשות האוכלוסין וההגירה .
 עדכון ראשון :  22:15 ,  27.11.10

התנגדות למתקן כליאת המסתננים : " כמו מחנה ריכוז "
 הממשלה תדון הבוקר בהקמת  " המרכז הפתוח "  לכליאת פליטים בדרום .  מפקד כלא באר שבע לשעבר : " הדבר יעורר ביקורת בינ"ל ,  צריך לפזר אותם ולתת להם טיפול נכון "
 
