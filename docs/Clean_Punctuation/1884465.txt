 " ראש הממשלה נתניהו תומך בחוק להשקטת המסגדים "
 לפי הדיווח ב"הארץ ",  ראש הממשלה הביע תמיכה בהצעת החוק של ח"כ אנסטסיה מיכאלי ,  הקובעת כי ייאסר שימוש במערכות כריזה בבתי תפילה . " לא צריך להיות יותר ליברלים מאירופה "
 ראש הממשלה בנימין נתניהו תומך ב"חוק המסגדים "  שיזמה ח"כ אנסטסיה מיכאלי  ( ישראל ביתנו )  ,  כך דיווח הבוקר  ( שני )  עיתון  " הארץ ".  לפי הדיווח ,  במהלך ישיבת  " שרינו "  אתמול ,  נתניהו חשף את תמיכתו בחוק ואף ניסה לשכנע את שאר שרי הליכוד להצביע בעד החוק .  נתניהו אמר במהלך הישיבה : " לא צריך להיות יותר ליברלים מאירופה ". 
בעקבות לחץ של השרים לימור לבנת ,  דן מרידור ומיכאל איתן שהביעו התנגדות נחרצת לחוק ,  החליט נתניהו להודיע על עיכוב הדיון בעניין בוועדת השרים לחקיקה .  שרים שהשתתפו בדיון סיפרו ל"הארץ "  על הוויכוח שהתנהל בנושא בישיבה . " קיבלתי הרבה פניות מאנשים שהרעש מהמסגדים מציק להם ",  אמר נתניהו , " בכל מדינות אירופה יש את הבעיה הזו והם יודעים לטפל בזה .  בבלגיה זה לגיטימי ,  בצרפת זה לגיטימי ,  למה אצלנו זה לא לגיטימי ?  "
 לפי הצעת החוק של ח"כ מיכאלי ,  ייאסר השימוש במערכות כריזה בבתי תפילה על מנת לקרוא למתפללים .  מיכאלי מצדה טוענת כי החוק מכוון לבתי כנסת ,  מסגדים וכנסיות כאחד ,  אולם רק במסגדים נעשה שימוש ברמקולים על מנת לקרוא למתפללים בתפילה .  
בלשכת נתניהו אמרו בתגובה כי  " ראש הממשלה ביקש לבדוק אם אכיפת החוק הקיים תפתור את מטרדי הרעש שפוגעים באיכות החיים של אזרחים רבים בישראל .  ראש הממשלה מכוון את דבריו לכל מטרד רעש לא חוקי מכל מקור שהוא ".  

" ראש הממשלה נתניהו תומך בחוק להשקטת המסגדים "
 לפי הדיווח ב"הארץ ",  ראש הממשלה הביע תמיכה בהצעת החוק של ח"כ אנסטסיה מיכאלי ,  הקובעת כי ייאסר שימוש במערכות כריזה בבתי תפילה . " לא צריך להיות יותר ליברלים מאירופה "
 
