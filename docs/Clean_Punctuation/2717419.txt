אבו מאזן : " צה"ל יוכל להישאר 5 שנים ,  נאט"ו יסייר "
 בראיון ל"ניו יורק טיימס "  אמר יו"ר הרשות הפלסטינית כי יסתפק בכוח משטרתי פלסטיני ,  ידרוש פינוי המתנחלים ויתנגד בתוקף להכרה במדינה יהודית .  על נתניהו :  הוא המפתח לשלום
 ( אתמול :  השרים תקפו את קרי על התבטאויותיו בנוגע לחרם על ישראל )  
יו"ר הרשות הפלסטינית אבו מאזן אומר כי ראש הממשלה בנימין נתניהו הוא  " המפתח "  לשלום ,  וכי  " אם הוא מאמין בשלום ,  הכול יהיה קל יותר ".  בראיון נרחב שהעניק ל"ניו יורק טיימס "  בלשכתו ברמאללה בסוף השבוע ואשר פורסם הלילה  ( שני )  ,  אמר אבו מאזן כי במסגרת הסכם בין ישראל לפלסטינים ,  יסכים כי צה"ל יישאר בגדה המערבית במשך חמש שנים  ולא שלוש כפי שדווח לאחרונה  וכי המתנחלים יצטרכו להתפנות מבתיהם באותו פרק זמן .
 עוד על תהליך השלום:ירדן לצד אבו מאזן :  לא לדרוש הכרה בישראל כיהודיתנתניהו :  האיום בחרם יגרום לפלסטינים להתבצר בסרבנותםאירופה מציעה מקל  אבל גם גזר / פרשנות 
בראיון ,  שתואר כנינוח למדי ,  אמר אבו מאזן כי הציע לשר החוץ האמריקני ג'ון קרי שכוח נאט"ו שתגבש ארצות הברית יסייר במדינה הפלסטינית שתוקם  גם בירושלים  וזאת במטרה למנוע הברחות נשק לגורמי טרור שמהן חוששת ישראל .  לדבריו ,  הוא לא ידרוש שיוקם צבא פלסטיני ,  אלא יסתפק בכוח משטרתי .  את חושבת שיש לנו אשליה כלשהי שיוכל להיות לנו ביטחון אם הישראלים לא חשים שיש להם ביטחון ",  שאל .  בעניין זה הוסיף אבו מאזן כי הוא מתנגד בתוקף לאינתיפאדה שלישית : " בחיים שלי ,  ואם אאריך חיים ,  לעולם לא אשוב למאבק מזוין ". 
באשר להכרה במדינה יהודית אמר אבו מאזן כי הדבר אינו  " זו כלל איננה שאלה "  מבחינתו ,  וציין כי מצרים וירדן לא נדרשו לעשות זאת כשחתמו על הסכם השלום עם ישראל .  הוא אף הציג מכתב של נשיא ארצות הברית בשנת 1948 ,  הארי טרומן ,  שמתח קו על המילים  " מדינה יהודית "  והחליף אותן במילים  " מדינת ישראל ".  
בנוגע להמשך השיחות גם בתום מסגרת הזמן שנקבעה  תשעה חודשים ,  שיסתיימו בסוף  אמר אבו מאזן : " התאריך איננו מקודש .  נניח שבתום תשעת החודשים יש בידינו משהו שנראה מבטיח ,  אעצור ?  לא אעצור .  אם אחרי תשעה חודשים נראה שלא השגנו דבר ,  ואין שום דבר באופק ,  אז נעצור ".  הוא הוסיף כי הוא מתנגד ללחץ שמופעל עליו מצד הציבור הפלסטינים ומנהיגים שונים ברמאללה לדרוש את הצטרפותה של הרשות לארגונים של האו"ם .  
בעיתון נכתב כי בלשכת נתניהו סירבו להגיב על דבריו של אבו מאזן .  

אבו מאזן : " צה"ל יוכל להישאר 5 שנים ,  נאט"ו יסייר "
 בראיון ל"ניו יורק טיימס "  אמר יו"ר הרשות הפלסטינית כי יסתפק בכוח משטרתי פלסטיני ,  ידרוש פינוי המתנחלים ויתנגד בתוקף להכרה במדינה יהודית .  על נתניהו :  הוא המפתח לשלום

