נתניהו בקריאה לאבו מאזן : " בוא ניפגש "
 ראש הממשלה פתח את ישיבת הממשלה המיוחדת הנערכת בבאר שבע בקריאה לחידוש המשא ומתן עם הפלסטינים ,  והציע כי הפגישה תיערך בעיר
 ( צילום רויטרס ,  עריכת וידאו :  ענת ברק ) 
ראש הממשלה בנימין נתניהו קרא הבוקר  ( ראשון )  ליו"ר הרשות הפלסטינית אבו מאזן להגיע לישראל ולקדם את המשא ומתן לשלום בין ישראל לפלסטינים .  בתחילת ישיבת הממשלה המתקיימת באופן חד פעמי בבאר שבע אמר נתניהו כי  " מנהיגים רבים מתעניינים מאוד ומחכים לצעדים האלה שאנחנו כבר התחלנו להניע ואכן אין שום סיבה שלא ניפגש ,  יו"ר הרשות הפלסטינית ואנוכי בכל מקום בארץ .  אני מציע בשלב ראשון מכיוון שאנחנו כאן ,  כאן בבאר שבע ונתחיל לקדם את השלום לטובת שני העמים ".  מדובר בפנייה פומבית ראשונה של ראש הממשלה לחדש את המשא ומתן לשלום עם הפלסטינים .
 לאחרונה העריכו גורמים המקורבים לנשיא המדינה שמעון פרס ,  כי המשא ומתן בין ישראל לרשות הפלסטינית צפוי להתחדש בחודש אוגוסט ".  על פי הגורמים ,  המגעים צפויים להתחדש לאחר ועידת פתח השישית ב-4 באוגוסט .  לדבריהם ,  לאחר תאריך זה אף צפויים ראש הממשלה בנימין נתניהו ויושב ראש הרשות הפלסטינית אבו מאזן להיפגש .
 יו"ר ש"ס ,  השר אלי ישי ,  מתח ביקורת על ראש הממשלה בנימין נתניהו שהזמין את יו"ר הרשות הפלסטינית לחידוש המשא ומתן בישראל .  לדברי ישי , " ראשי ממשלה בעבר העניקו ליו"ר הרשות הפלסטינית למעלה מ-90% מהשטח ומה שקיבלנו היה קסאם .  משום כך ,  נכון לקדם שיח כלכלי בלבד ". 
לרגל 100 ימים לכהונת הממשלה ,  ירדו הבוקר השרים לבירת הנגב באר שבע ,  שם מתקיימת ישיבת הממשלה השבועית .  השר לפיתוח הנגב והגליל סילבן שלום יציג את תוכניותיו לפיתוח הנגב ,  ואילו שר התחבורה ישראל כץ יציג את תוכניות פיתוח התחבורה לחיבור הפריפריה למרכז הארץ .  שר הביטחון אהוד ברק יעניק סקירה על תוכנית  " עליית צה"ל לנגב "  - תוכנית משרד הביטחון להעברת מחנות צה"ל לנגב .  
בשבוע שעבר ראש הממשלה ציין את התוכנית להקמת רשת מסילות רכבת לנגב ולגליל .  על היוזמה הודיע נתניהו כבר בישיבת הממשלה הקודמת כשאמר כי , " הישיבה הבאה  שתהיה יומיים אחרי סיום תקופת מאה הימים  תתקיים בבאר שבע .  אנחנו נדבר על דברים שאנחנו רוצים לעשות עם הפנים לנגב ,  ובהמשך גם לגליל ".  לאחר הישיבה ייפגש ראש הממשלה בנימין נתניהו עם פעילי ליכוד בנתיבות .
 
נתניהו בקריאה לאבו מאזן : " בוא ניפגש "
 ראש הממשלה פתח את ישיבת הממשלה המיוחדת הנערכת בבאר שבע בקריאה לחידוש המשא ומתן עם הפלסטינים ,  והציע כי הפגישה תיערך בעיר

