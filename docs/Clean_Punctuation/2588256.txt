בגלל הלחימה :  קלינטון תגיע הערב לביקור בישראל
מזכירת המדינה האמריקאית צפויה להגיע לביקור בזק בישראל וברמאללה לסייע במאמצים להביא לסיום הלחימה בדרום .  גורם מדיני : " נתניהו החליט לתת ארכה לשיחות לפני מבצע קרקעי "
 שרת החוץ האמריקאית הילרי קלינטון צפויה להגיע הערב  ( שלישי )  לישראל לביקור בזק ולהיפגש עם בכירים ישראלים בניסיון לקדם את הפסקת האש בין ישראל והחמאס .  גורם מדיני מסר לסוכנות רויטרס כי היא תיפגש היום עם ראש המממשלה ,  בנימין נתניהו .  קלינטון מגיעה מביקורה במזרח הרחוק עם נשיא ארצות הברית ,  ברק אובמה ,  והיא צפויה לבקר גם בירושלים וגם ברמאללה ,  אך לא להיפגש עם גורמים מחמאס .  בתוך כך ,  פרסם הבית הלבן הודעה בה נמסר כי בשורה התחתונה ,  על חמאס לעצור את ירי הרקטות .  כמו כן נמסר כי מצרים יכולה להוות שותפה בסיוע לפתרון המצב .  
היום צפוי להגיע מקהיר לירושלים גם מזכ"ל האו"ם ,  באן קי מון ,  כחלק מניסיונות ההידברות להפסקת אש .  במהלך הביקור בקהיר ,  התייחס באן למבצע  " עמוד ענן "  במסיבת עיתונאים בתום פגישה עם יו"ר הליגה הערבית ,  נביל אל-ערבי ,  וקרא להפסקת אש מידית ברצועת עזה .  לדבריו ,  מבצע קרקעי של ישראל בעזה יהווה  " הסלמה מסוכנת ",  ממנה יש להימנע .
 בשעות הלילה המאוחרות סיימו שרי  " התשיעייה "  את ישיבתם בנושא המצב בעזה . " לפני כניסה לפעולה קרקעית ,  ראש הממשלה מתכוון למצות את המהלך המדיני ולבדוק אם אפשר להשיג הפסקת אש ארוכת טווח "  - אומר הבוקר גורם מדיני בכיר ,  על רקע המאמצים הגוברים בקהילה הבינלאומית לקדם את ההסכמות בין ישראל לחמאס ומצרים על הפסקת אש .  ישיבת פורום שרי  " התשיעייה "  שכונסה אמש כדי לדון בתנאי הפסקת האש הסתיימה ללא הכרעות קונקרטיות ,  אך במהלך הערב שוחח ראש הממשלה ,  בנימין נתניהו ,  שוב עם נשיא ארצות הברית ,  ברק אובמה ,  וזה ביקש ממנו לתת למאמצים אלה עוד 24 שעות .  
בסיום ישיבת  " התשיעייה ",  בה קיבלו השרים את סקירת המגעים המתנהלים בקהיר על ידי השליח הישראלי ,  הוחלט לתת זמן נוסף למגעים מול מצרים ,  אך בישראל מדגישים כל העת כי צה"ל ממשיך לפעול בעוצמה ברצועת עזה ,  בהתאם ליעדי המבצע שהוגדרו לו . " ישראל מעדיפה להשיג את יעדי המבצע בלי כניסה קרקעית ,  אבל אם הדרך להגן על אזרחי ישראלי תהיה באמצעות פעולה קרקעית ,  נעשה זאת וצה"ל ערוך לכך ",  אמר הגורם המדיני .  בירושלים מעריכים כי חלון הזמנים שניתן בהמתנה לפתרון דיפלומטי יסייע בהכשרת הלגיטימציה הבינלאומית אם המגעים ייכשלו ,  וישראל תחליט בסופו של דבר על כניסה לפעולה קרקעית .  
בירושלים מאשימים את אירן במעורבות מתמדת במתרחש בעזה ובהעברת משלוחי נשק .  הגורם המדיני התייחס לנאומו של מזכ"ל חיזבאללה ,  חסן נסראללה ,  אתמול ,  בו הוא הודה כי אירן העבירה נשק לארגוני הטרור בעזה : " זה רק מוכיח שעזה היא מוצב קדמי של אירן ,  ואירן היא המקור לטילי הפאג'ר 5 הנורים על אזרחי ישראל ". 
בישראל דורשים מהמצרים הפסקת אש דו-שלבית ,  הכוללת דבר ראשון עצירה מוחלטת של הירי מעזה ורק לאחר מכן דיון בערבויות בינלאומיות להסדר ארוך טווח . " ישראל דורשת הפסקת אש זמנית של יום-יומיים כתנאי להמשך ההידברות ",  הסביר אמש גורם ישראלי ,  ואישר כי במסגרת המגעים מול המצרים ,  העלתה ישראל את הדרישה להקים רצועת חיץ מפורזת בערבות בינלאומית בגבול הרצועה ,  וכן התחייבויות מצריות להפסקת משלוחי הנשק ,  פירוק חמאס וארגוני הטרור הנוספים בעזה מנשק ומניעת התחמשותן מחדש .  
במקביל ,  נמשך ירי הרקטות מרצועת עזה לעבר ישראל .  שלוש רקטות ,  שנורו במטח של כ-15 רקטות ,  הצליחו לחדור את מעטפת ההגנה של מערכת  " כיפת ברזל "  ולפגוע במספר מוקדים בבאר שבע .  אחת הרקטות פגעה בסמוך לאוטובוס ,  שניות לאחר שנוסעיו הורדו ממנו בהישמע ההתרעה .  פרמדיקים של מד"א מטפלים במספר נפגעי חרדה .  בנקודה אחרת בעיר ,  פגעה רקטה בכלי רכב חונה ,  מבלי לגרום לנפגעים ,  ורקטה שלישית נחתה בשכונה נוספת בעיר .  מוקדם יותר נורתה רקטה בודדת לעבר העיר ויורטה .  במקביל ,  פגעה רקטה גם במבנה באופקים .  עדיין לא ברור אם ישנם נפגעים ומה מידת הנזק שנגרם למבנה .
 סביב חצות התפוצצו ארבע רקטות בשטחים פתוחים במועצות האזוריות מרחבים ובני שמעון ,  לא דווח על נפגעים או נזק .  בהמשך הלילה נשמעה אזעקה בשדרות ,  באשקלון ,  בקריית גת ,  וכן במועצות האזוריות חוף אשקלון ,  שער הנגב ובאר טוביה .  הרקטות נפלו ככל הנראה בשטחים פתוחים .  לא דווח על נפגעים או נזק .  
לפניות לכתבת :  tal_sh@walla.net.il
מבצע  " עמוד ענן "  - כל הכותרות:3 רקטות התפוצצו בבאר שבע ;  נפגעת קל מרסיסיםדיווח :  הופצץ ביתו של בכיר הזרוע הצבאית של חמאסהיום השביעי למבצע  " עמוד ענן ":  עדכונים שוטפים 

בגלל הלחימה :  קלינטון תגיע הערב לביקור בישראל
מזכירת המדינה האמריקאית צפויה להגיע לביקור בזק בישראל וברמאללה לסייע במאמצים להביא לסיום הלחימה בדרום .  גורם מדיני : " נתניהו החליט לתת ארכה לשיחות לפני מבצע קרקעי "
 
