מועדי שיחות נתניהו-"ישראל היום "  נחשפים :  ערב אחד - 4 שיחות טלפון עם רגב
בבחירות 2013 ניהל נתניהו כ-15 שיחות עם עורך  " ישראל היום ",  בתקופה של 19 יום .  כפי שהעריכו גורמים בענף ,  מרבית השיחות התרחשו לקראת סגירת הגיליון - בזמן שבמערכות העיתונים מנסחים את הכותרות הראשיות

שנתיים וחצי לאחר שרביב דרוקר וחדשות 10 עתרו לבית המשפט בדרישה לחשוף את השיחות של ראש הממשלה בנימין נתניהו עם ראשי  " ישראל היום ",  מועדי השיחות נחשפים :  בבחירות 2013 ניהל נתניהו כ-15 שיחות עם רגב ,  בתקופה של 19 יום .  כפי שהעריכו גורמים בענף ,  מרבית השיחות התרחשו לקראת סגירת הגיליון - בזמן שבמערכות העיתונים מנסחים את הכותרות הראשיות .  
כך לדוגמא ,  ב-17.1.13 ,  חמישה ימים לבחירות ,  שוחחו השניים ב- 23:40 ,  ב-20.1.13 ב-21:54 .  ביום הבחירות רגב שוב מדבר עם נתניהו וגם עם אדלסון .  והנה כמה מהכותרות הראשיות שהעיתון פרסם בזמן שהעורך שלו מדבר על בסיס יומי עם ראש הממשלה :  ב-3.1.13  - " הליכוד תוקף :  הבית היהודי נגד נשים ",  ב-6.1.13  - " הנשיא יעשה הכל כדי להטיל את הרכבת הממשלה על השמאל ",  ב-7.1.13  - " התנהגות בלתי ראויה "   ( עם תמונה של גבי אשכנזי )  ,  ב -16.1.13  - " בכירים בליכוד :  אובאמה מנסה להתערב בבחירות ",  ב-17.1.13- רה"מ עונה לאובאמה : " אזרחי ישראל יחליטו ". 
ב-12.11.14 עובר חוק  " ישראל היום "  בקריאה טרומית ,  למרבה כעסו של נתניהו .  באותו לילה אחרי חצות דיבר נתניהו עם הבעלים של העיתון ,  שלדון אדלסון 3 פעמים .  גם בחירות 2015 היו מוקד שיחות ברור .  ב-29.11.14 - שיא המשבר הקואליציוני שיצר נתניהו ו-3 ימים לפני שהקדים את הבחירות ,  שוחח נתניהו ברבע לחצות עם עורך העיתון .  למחרת ,  בשער העיתון למטה נכתב כי דרעי מאשר לכאורה שרצו לעשות ממשלה בלי נתניהו ומקורבי נתניהו מצוטטים שהוא יפזר את הכנסת .  בידיעות אחרונות לעומת זאת ,  דרעי בכלל אמר שלא ייתן יד לפיזור הכנסת .   ב 25.1.15 ,  למשל ,  נתניהו שוחח עם רגב 4 פעמים בשעות שבין 22:35 ל 23:56 .  בעיתון של יום המחרת של  " ישראל היום "  הכותרת הראשית מביאה את ההסבר של נתניהו לנאום השנוי במחלוקת שלו בקונגרס .  ב 31.1.15 נתניהו שוב מדבר עם רגב פעמיים בשעות חשובות 23 דקות לחצות ותשע דקות לחצות .  למחרת העיתון מפרסם תצהיר של נהג ש"לא יכול לעמוד מנגד מול ההשמצות "   ( על שרה נתניהו )  .  
ביום חמישי ניסה ראש הממשלה להקדים תרופה למכת הפרסום וחשף כי בין השנים 2012-2015 שוחח עם איל ההון האמריקני אדלסון עם העורך עמוס רגב על בסיס שבועי .  נתניהו העלה בחשבון הפייסבוק שלו פוסט שבו התייחס לעתירתו של העיתונאי דרוקר שדרש לחשוף את השיחות בין ראש הממשלה לשניים בתקופה זו .
 על פי הפוסט שהעלה שוחח נתניהו באותה תקופה עם אדלסון 0.75 פעמים בשבוע ,  בממוצע . " אדלסון הוא חבר קרוב שלי מזה כשלושים שנה ואני שמח לשוחח איתו מעת לעת ",  הוסיף .  עם עורך העיתון רגב שוחח לדבריו 1.5 פעמים בשבוע בממוצע באותה התקופה .  את  " ישראל היום "  כינה נתניהו בפוסט  " העיתון הנקרא ביותר בישראל שמייצג את הקו הלאומי-שמרני בישראל ".  עוד הוסיף נתניהו כי נהג  " לשוחח מעת לעת עם מו"לים ועורכים ראשיים של כלי תקשורת אחרים ,  כפי שכולם נוהגים ". 
בשבוע שעבר עתר נתניהו בבקשה למנוע את החשיפה וביקש לקיים דיון נוסף בעתירה שהגיש דרוקר . " אספר לכם משהו שכולם יודעים :  כל הפוליטיקאים בישראל מדברים עם מו"לים ,  עורכים ראשיים ועיתונאים ",  כתב נתניהו בתחילת הפוסט . " בין הפוליטיקה והתקשורת מתקיים שיח קבוע ומתמשך - כך מקובל בדמוקרטיה ".  
בהמשך ציין נתניהו כי הוא  " מתנגד עקרונית לחשיפת השיחות שמתקיימות בין פוליטיקאים לאנשי תקשורת "  וכי  " ההתערבות הזאת ביחסים המורכבים בין תקשורת לפוליטיקה אינה משרתת את הדמוקרטיה ,  אלא להיפך ".  לדבריו ,  זו הסיבה שעתר לבג"ץ במטרה לקיים דיון נוסף . " בכל מקרה ,  אין לקבל מצב שבו מקיימים סטנדרט אחד לי וסטנדרט אחר לכל השאר.אם חושפים - חושפים הכל ",  כתב נתניהו . " לכן במקרה שבג"ץ ידחה את בקשתי ,  הסטנדרט האחיד יחייב שכל הפוליטיקאים יחשפו את פרטי השיחות שלהם עם אנשי התקשורת ". 
לפוסט שהעלה צירף נתניהו קטע מתוך סרט דוקומנטרי על מערכת הבחירות של מפלגת המחנה הציוני לכנסת העשרים ,  שליווה את יצחק הרצוג .  בקטע שצורף מתוך הסרט ,  שביימה העיתונאית ענת גורן ,  בת זוגו של רביב דרוקר ,  נראית אחת מדוברות הקמפיין כשהיא משוחחת עם אדם הנמצא לכאורה במערכת החדשות של אתר Ynet ודנה עמו בכותרת הנוגעת לסיקור הקמפיין .  נתניהו ציין בפוסט כי מדובר בשיחה שנערכה  " שעות ספורות לפני סגירת הקלפיות "  והוסיף כי  " כך נוהגים כל הפוליטיקאים בישראל ,  ומובן מאליו שביתר שאת בתקופת הבחירות ".  

מועדי שיחות נתניהו-"ישראל היום "  נחשפים :  ערב אחד - 4 שיחות טלפון עם רגב
בבחירות 2013 ניהל נתניהו כ-15 שיחות עם עורך  " ישראל היום ",  בתקופה של 19 יום .  כפי שהעריכו גורמים בענף ,  מרבית השיחות התרחשו לקראת סגירת הגיליון - בזמן שבמערכות העיתונים מנסחים את הכותרות הראשיות

