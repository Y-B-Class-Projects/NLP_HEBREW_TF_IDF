אמהות הפגינו בת"א : " נתניהו - שחרר את גלעד "
 לרגל יום המשפחה ,  נאספו מאות אמהות ברחבת תיאטרון הקאמרי בתל-אביב ,  וקראו לראש הממשלה נתניהו  " להחזיר את גלעד ומיד .  מוסריות החברה עומדת למבחן "  
 ( צילום :  דניאל בוק ,  עריכה :  רן צימט ) 
מאות אמהות נאספו בצהריים  ( שישי )  ברחבת תיאטרון הקאמרי בתל אביב ,  בקריאה לשחרר את החייל החטוף גלעד שליט .  המפגינים קראו לראש הממשלה נתניהו  " לשלם את המחיר הכואב הזה ,  ולשחרר את גלעד עכשיו ".  בין הנואמים באירוע נמנו חברת הכנסת לשעבר גאולה כהן ,  האלוף במיל' אייל בן ראובן והסופרת יוכי ברנדס .
 טובה ויסמן ,  אחת המפגינות ,  אמרה כי  " מוסריות החברה שלנו עומד למבחן בימים אלה ,  ואנחנו מקוות שמקבלי ההחלטות יקשיבו לנו ולכל העם שאומר שגלעד חייב לחזור הביתה ".  מיכל תירוש ,  מפגינה נוספת ,  אמרה כי  " המחיר הוא כבד ,  המחיר הוא קשה .  אבל אל תפחידו אותנו ,  לא בגלי טרור ,  לא במחבלים .  אנחנו סומכים על זרועות הביטחון שלנו ועל ראש הממשלה ,  הוא היחידי שיכול להציל את גלעד והוא חייב להחליט על כך מהר ,  כי הזמן הולך ואוזל ". 

אמהות הפגינו בת"א : " נתניהו - שחרר את גלעד "
 לרגל יום המשפחה ,  נאספו מאות אמהות ברחבת תיאטרון הקאמרי בתל-אביב ,  וקראו לראש הממשלה נתניהו  " להחזיר את גלעד ומיד .  מוסריות החברה עומדת למבחן "  

