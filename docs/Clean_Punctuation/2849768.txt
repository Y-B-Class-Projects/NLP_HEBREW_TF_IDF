מרכיבים ממשלה :  יהדות התורה וכולנו על סף חתימה - פערים מול בנט ודרעי
אם לא יהיו שינויים של הרגע האחרון ,  יחתמו היום שתי המפלגות על הסכם קואליציוני .  ש"ס מתעקשת על הכלכלה והדתות ,  ובנט מעוניין בחינוך - לצד מיליארד שקלים תוספת למשרד .  נתניהו מבקש לקדם חוק שיאפשר לישראלים בחו"ל להצביע בבחירות ,  כדי להקטין את כוחה של הרשימה המשותפת
סיעת יהדות התורה היא המצטרפת הראשונה לממשלת נתניהו הרביעית :  הליכוד הודיע אמש כי שתי המפלגות סיימו לנסח את ההסכם הקואליציוני ביניהן ,  וכי כעת נציגי הסיעה החרדית יעבירו אותו לעיונם של הרבנים ואילו נציגי הליכוד יעבירו אותו לעיונו של ראש הממשלה בנימין נתניהו .  אם לא יהיו שינויים של הרגע האחרון ,  יחתמו היום  ( רביעי )  הצדדים על ההסכם .  
כמו כן ,  בליכוד צפויים לחתום היום על הסכם קואליציוני עם כולנו בראשות משה כחלון ,  לאחר שהשניים נפגשו אמש והגיעו להבנות .  הצדדים סיכמו כי נוסף על התיקים שהובטחו לכולנו ,  תקבל המפלגה את ועדת הפנים או את ועדת העבודה והרווחה .  
במקביל ,  דווח אמש בחדשות ערוץ 2 כי ראש הממשלה מבקש לקדם בקדנציה הקרובה חוק שיאפשר לישראלים המתגוררים בחו"ל להצביע בבחירות ,  במטרה להקטין את כוחה היחסי של הרשימה המשותפת .  גורמים בליכוד אמרו כי החוק יחול על אזרחים שמתגוררים בחו"ל  " מספר שנים לא גדול ",  אך לא פירטו מה המנגנון לפיו ינוסח החוק .  
לקריאה נוספת :" הצגות "  ומלחמות פסיכולוגיות :  המשא ומתן הקואליציוני בשיאגלאון נגד בנט : " אסור לתת את תיק החינוך למנהיג הלאומנות"בנט לנתניהו :  מוותר על תיק החוץ ,  דורש את תיק החינוך 
עוד דווח כי בכל הנוגע לרפורמות הנוגעות למערכת המשפט ידרשו בליכוד את הסכמתן של כל הסיעות בקואליציה ,  מלבד זו של כחלון שהבהירה כי תתנגד למהלך .  בכך יובטחו 57 חברי כנסת לקידום המהלך ,  ונתניהו ינסה לשכנע את יו"ר כולנו לתמוך ברפורמה במהלך הקדנציה .  
לעומת זאת ,  המגעים בין הליכוד לש"ס תקועים ונתק שורר בין הצדדים .  יו"ר המפלגה ,  אריה דרעי ,  פרסם אמש הודעה המדגישה את דרישותיו . " ללא הנהגת מע"מ אפס על מוצרי יסוד וקבלת משרדים שיהוו ארגז כלים חברתי על מנת ליישם את המדיניות החברתית עליה התחייבות ,  לא נחזור לשולחן הדיונים ",  נכתב .  לשאלת עוקביו בטוויטר באשר ליתר הבטחותיו שיהוו תנאי להצטרפות לממשלה ,  דוגמת שכר מינימום של 30 שקלים לשעה והקצאת 7.5% מכל פרויקט דיור עתידי לטובת הדיור הציבורי ,  השיב דרעי : " אנחנו עומדים על כל הדרישות שהצבנו בבחירות ללא יוצא מן הכלל ".  
לדברי גורמים בליכוד ,  הפערים מול דרעי לא קשורים רק לערכים ועקרונות ,  אלא גם לתיקים .  גורם המעודכן במגעים בין המפלגות אמר אמש לוואלה !  NEWS כי דרעי דורש את תיקי הכלכלה ,  הדתות ותיק נוסף ,  וכי בליכוד יתנגדו לכך .  
הנפנו בבחירות את הדגל החברתי למען השקופים . " ללא הנהגת מע"מ 0 על מוצרי יסוד ,  וקבלת משרדים שיהוו ארגז כלים חברתי ,  לא נחזור לשולחן הדיונים ". 
בניגוד לקיפאון מול ש"ס ,  חודשו אמש המגעים מול הבית היהודי .  בליכוד הבהירו לנפתלי בנט כי תיק החינוך יימסר לבית היהודי  " בתנאי שלא יהיו למפלגה דרישות נוספות ".  בין היתר ,  בנט דורש מנתניהו התחייבות לכך שלא תהיה הקפאת בנייה בירושלים וביהודה ושומרון ,  לתת לו אחיזה בתיק הדתות ,  ולקדם את הרפורמה בתחום המשפט .  
מחלוקת נוספת בין הצדדים נוגעת לתוספת של מיליארד שקלים למשרד החינוך ,  ותוספת תקציבית נוספת למימון סייעת שנייה בגני ילדים .  גורמים בבית היהודי אמרו הערב לוואלה !  NEWS : " ראש הממשלה אולי רוצה שנעביר קדנציה בכיבוי שריפות ,  אבל בלי כלים להצליח אין טעם לקחת את התפקיד ".  עוד אמרו במפלגה כי יבקשו להיות אחראיים על הרשות להסדרת ההתיישבות הבדואית בנגב .
 מנגד ,  בליכוד העלו דרישה חדשה משלהם במשא ומתן הקואליציוני ,  ולפיה כל השותפות בממשלה יתחייבו לגבות את המדיניות של ראש הממשלה בנוגע לרפורמות בשוק התקשורת .  גורם בליכוד אמר לוואלה !  NEWS : " יש דרישה לחופש פעולה מוחלט בתחום התקשורת - תמיכה בהצעות שר התקשורת ,  והתנגדות למה שיתנגד ".  ההערכות הן כי מדובר בין היתר ברצון להבטיח מראש התנגדות של השותפות הקואליציוניות לחוק  " ישראל היום "  אם יעלה שוב לדיון בכנסת .  דבר הדרישה לתמוך בהצעות שר התקשורת פורסם אמש לראשונה בערוץ 10 .  
לפניות לכתב עמרי נחמיאס :  omri_n@walla.net.il
 ( עדכון ראשון :  23:22 )  

מרכיבים ממשלה :  יהדות התורה וכולנו על סף חתימה - פערים מול בנט ודרעי
אם לא יהיו שינויים של הרגע האחרון ,  יחתמו היום שתי המפלגות על הסכם קואליציוני .  ש"ס מתעקשת על הכלכלה והדתות ,  ובנט מעוניין בחינוך - לצד מיליארד שקלים תוספת למשרד .  נתניהו מבקש לקדם חוק שיאפשר לישראלים בחו"ל להצביע בבחירות ,  כדי להקטין את כוחה של הרשימה המשותפת

