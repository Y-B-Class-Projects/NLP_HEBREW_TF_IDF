רה"מ :  הפלסטינים מתחמקים ממו"מ כאסטרטגיה
נתניהו אמר בישיבת הקבינט המדיני-ביטחוני ,  כי לא יהיה פתרון אמיתי לסכסוך ללא מו"מ ישיר עם ישראל .  ליברמן : " ישראל עשתה ויתורים מרחיקי לכת .  הכדור במגרש של הפלסטינים "
" נראה שהפלסטינים אימצו אסטרטגיה של דחיית המשא ומתן עם ישראל ,  כדי להימנע מדרישות ישראל והקהילה הבינלאומית המחייבת פשרות מצדם ".  כך אמר היום  ( רביעי )  ראש הממשלה בנימין נתניהו בישיבת הקבינט המדיני-ביטחוני .  לדבריו , " זאת טעות .  לא יהיה פתרון אמיתי ללא משא ומתן ישיר עם ישראל ,  שבמסגרתו נגיע להסכמות והסדרים בין שני הצדדים ".  בישיבת הקבינט ,  שהתמקדה ביחסים בין ישראל לפלסטינים ,  נשמעו גם סקירות של גורמי מודיעין ונציגי מערכת הביטחון .
 מלשכת ראש הממשלה נמסר כי , " הסקירות נגעו בעיקר לסיבות הסירוב של הרשות הפלסטינית לחדש את המשא ומתן עם ישראל על אף שורת המחוות והצעדים שישראל נקטה בחודשים האחרונים ,  בראש ובראשונה - השהיית הבנייה ביהודה ושומרון שמצטרפת לצעדים נוספים ובהם הסרת מחסומים בשטח ,  עידוד הכלכלה הפלסטינית וחיזוק התיאום הביטחוני ". 
בתוך כך ,  שר החוץ אביגדור ליברמן התייחס הבוקר להחלטת האיחוד האירופי אתמול בסוגיית ירושלים .  לדבריו , " הצעת הפשרה הקובעת כי המחלוקות בין ישראל לפלסטינים ייפתרו רק במו"מ בין הצדדים טובה לישראל ".  בראיון לקול חשראל הוסיף ליברמן ,  כי  " האירופים מבינים היטב שישראל אינה מכשול לשלום ,  אלא סירובם של הפלסטינים לחדש את המו"מ .  ישראל עשתה ויתורים מרחיקי לכת ,  וכעת הכדור במגרש של הפלסטינים ". 
בנוסף ,  יו"ר הכנסת רובי ריבלין אמר היום ליו"ר הפרלמנט הפולני ברוניסלב קומורבסקי ,  המתארח בכנסת ,  כי אף אחת ממדינות אירופה לא תקבע מי תהיה עיר הבירה של ישראל . " לא יכול לקום בוקר אחד שר חוץ של מדינה ולהודיע לנו מהי עיר הבירה שלנו .  בכל משא ומתן חייב להיות ברור מעל ספק ומעבר לכל ויכוח פוליטי ,  שירושלים היא בירת ישראל ותישאר מאוחדת ",  אמר ריבלין .
 
רה"מ :  הפלסטינים מתחמקים ממו"מ כאסטרטגיה
נתניהו אמר בישיבת הקבינט המדיני-ביטחוני ,  כי לא יהיה פתרון אמיתי לסכסוך ללא מו"מ ישיר עם ישראל .  ליברמן : " ישראל עשתה ויתורים מרחיקי לכת .  הכדור במגרש של הפלסטינים "
 
