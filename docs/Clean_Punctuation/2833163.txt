הלחץ גובר :  סאטמר נגד נאומו המתוכנן של נתניהו בקונגרס
כ-20 אלף מהחסידים האנטי ציוניים שיגרו מכתב לחבר קונגרס אמריקני בדרישה שיחרים את נאומו של נתניהו בשבוע הבא .  האדמו"ר תקף : " שפל ונבזה .  התנהלות נתניהו סותרת את כללי הדיפלומטיה בעולם "
 פחות משבוע לנאומו המתוכנן של ראש הממשלה בנימין נתניהו בקונגרס האמריקני ,  הביקורת נגדו עולה שלב ,  הפעם גם מצד החרדים .  כ-20,000 חסידי סאטמר האנטי-ציונית בקרית יואל במחוז מונרו שבניו-יורק ,  פנו לחבר הקונגרס פטריק מלוני ,  שמייצג אותם ,  בדרישה להחרים את נאומו של נתניהו בשבוע הבא .  
את המכתב למלוני שיגר היום  ( רביעי )  הרב אברהם וידר ,  ראש העיירה ,  בשם התושבים בה : " קיבלנו בהלם את הידיעה על נאומו המתוכנן של ראש הממשלה נתניהו ,  במיוחד בשל כך שהוא לא הודיע קודם לנשיא אובמה ולא פעל לפי כללי הנוהל בבית הלבן .  נאומו הוא רמז עבה נגד אובמה ומדיניותו .  אנחנו רוצים להבהיר כי נאומו אינו בשמנו ,  ולא נתנו את הסכמתנו לכך .  נתניהו לא מדבר בשם היהדות האורתודוקסית ".  
גורם בחסידות אמר לוואלה !  יהדות כי בימים הקרובים ,  עד לנאומו של נתניהו , " מתוכננים צעדים גדולים נגד ראש הממשלה הישראלי כדי להודיע קבל עם ועולם שנתניהו וישראל הם לא הדוברים של היהדות הנאמנה לתורה ".  
לפני יומיים ,  תקף ראש החסידות ,  האדמו"ר רבי אהרון לייב טייטלבוים ,  את נתניהו : " ההתנהלות שלו סותרת את כל כללי הדיפלומטיה המקובלים בעולם .  ישראל מקבלת מארצות-הברית ,  יותר ממה שכל מדינה אחרת מקבלת .  באיזה חוצפה הוא מעז לבוא ולהתגרות בנשיא אובמה ?  הוא לא 'מענטש' ,  הוא לא דיפלומט ,  הוא שפל ונבזה "
 לפי האדמו"ר ,  התעקשותו של נתניהו לנאום בפני הקונגרס ,  מכניסה אלפי יהודים לתוך  " איום אנטישמי שעלול לפרוץ לאחר הנאום הזה .  איך הוא מכניס מיליוני יהודים למצב כזה ?  ".  

הלחץ גובר :  סאטמר נגד נאומו המתוכנן של נתניהו בקונגרס
כ-20 אלף מהחסידים האנטי ציוניים שיגרו מכתב לחבר קונגרס אמריקני בדרישה שיחרים את נאומו של נתניהו בשבוע הבא .  האדמו"ר תקף : " שפל ונבזה .  התנהלות נתניהו סותרת את כללי הדיפלומטיה בעולם "
 
