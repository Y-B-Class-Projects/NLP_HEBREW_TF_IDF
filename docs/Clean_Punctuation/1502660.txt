אובמה מברך את נתניהו :  צעד חשוב
הבית הלבן אמר בתגובה לנאומו של רה"מ בבר-אילן ,  כי נשיא ארה"ב מחויב לפתרון 2 המדינות ,  הכולל את ישראל כמדינה יהודית
ממשלו של נשיא ארה"ב ברק אובמה בירך היום  ( ראשון )  על תמיכתו של ראש הממשלה בנימין נתניהו בהקמת מדינה פלסטינית עצמאית ,  וכינה אותה  " צעד חשוב קדימה ".  דובר הבית הלבן רוברט גיבס אמר ,  כי  " הנשיא מברך על הצעד החשוב שעשה נתניהו בנאומו ".  
לדבריו , " אובמה מחויב לפתרון שתי המדינות ,  הכולל את ישראל כמדינה יהודית ומדינה פלסטינית עצמאית באדמת האבות של שני הצדדים ".  הוא הוסיף כי  " הנשיא מאמין שהפתרון לסכסוך חייב להבטיח את ביטחונה של ישראל ואת השאיפות הלגיטימיות של הפלסטינים למדינה עצמאית ,  והוא מברך את ראש הממשלה נתניהו על תמיכתו במטרה הזו ". 
בפתח נאומו הערב אמר נתניהו : " אני שותף לחזונו של נשיא ארה"ב להביא עידן חדש לאזורנו ".  נתניהו קרא להנהגה הפלסטינית לפתוח במשא ומתן מיד ,  ללא תנאים מוקדמים . " אם נקבל ערובה בינלאומית לפירוז ולסידורי ביטחון ,  ואם הפלסטינים יכירו בנו כמדינה יהודית ,  נסכים להקמת מדינה פלסטינית מפורזת לצד מדינה יהודית ". 

אובמה מברך את נתניהו :  צעד חשוב
הבית הלבן אמר בתגובה לנאומו של רה"מ בבר-אילן ,  כי נשיא ארה"ב מחויב לפתרון 2 המדינות ,  הכולל את ישראל כמדינה יהודית

