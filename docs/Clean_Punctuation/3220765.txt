נדרש להחזיר מיליון שקל :  נדחתה בקשת מימון ההגנה המשפטית של נתניהו
חודשיים לאחר שנדחתה בקשתו של ראש הממשלה כי ספנסר פרטידג' ובן דודו נתן מיליקובסקי יסייעו לו בהוצאות מימון ההגנה בתיקים בהם הוא חשוד - נדחתה בקשתו פעם נוספת ,  ונקבע כי נדרש להחזיר 300 אלף דולר וחליפות שקיבל .  הליכוד : " החלטה שערורייתית וחד-צדדית "
 משרד מבקר המדינה מסר הבוקר  ( ראשון )  את החלטתו שלא לאשר את בקשתו הנוספת של ראש הממשלה בנימין נתניהו למימון הוצאות משפטו .  במקביל נקבע כי ראש הממשלה נדרש להחזיר 300 אלף דולר שגייס מבן דודו נתן מיליקובסקי וחליפות שקיבל מאיש העסקים ספנסר פרטרידג' .  בקשתו הקודמת של נתניהו כי פרטידג' ומיליקובסקי יסייעו לו בהוצאות מימון ההגנה המשפטית בתיקים בהם הוא חשוד נדחתה לפני כחודשיים .  
בשנה שעברה ביקש נתניהו אישור לממן את הגנתו המשפטית באמצעות קבלת כספים מאיש העסקים ספנסר פרטרידג' ומבן דודו ,  נתן מיליקובסקי .  בחודש יולי קבע היועץ המשפטי לממשלה אביחי מנדלבליט כי כדי לקבל מימון כזה ,  על נתניהו לפנות לוועדת ההיתרים שבמשרד מבקר המדינה .  נתניהו פנה לוועדה ,  וב-29 בנובמבר בקשתו נדחתה .  סנגוריו של נתניהו הגישו בקשה נוספת ,  אך לאחר שעשו זאת התברר כי נתניהו כבר קיבל מבן דודו מיליקובסקי 300 אלף דולר .  
לאחרונה קבע מנדלבליט כי אין היבט פלילי בקבלת הכספים ממיליקובסקי ,  אולם הוסיף כי אם ועדת ההיתרים תדחה את בקשת ראש הממשלה ,  ייתכן שיהיה עליו להשיב את הכסף .  החלטת הוועדה טרם פורסמה במלואה ,  אך היא צפויה להתייחס גם לנושא זה .
 לקריאה נוספתנדחתה בקשת נתניהו לממן את הוצאותיו המשפטיות באמצעות מקורביומבקר המדינה ליועמ"ש :  לבדוק את העברת הכספים לנתניהו מבן דודו 
פרקליטיו של ראש הממשלה מסרו כי מדובר ב"החלטה חסרת תקדים שפוגעת בעקרונות יסוד .  לא יעלה על הדעת שתימנע מראש הממשלה הזכות הבסיסית להגנה משפטית שניתנת לכל חבר כנסת .  נפנה לבג"ץ נגד ההחלטה השערורייתית ". 
ממפלגת הליכוד נמסר בתגובה כי  " זאת החלטה שערורייתית וחד צדדית שמכוונת אך ורק נגד ראש הממשלה נתניהו .  במטרה להקים ממשלת שמאל של לפיד-גנץ לא בוחלים בשום אמצעי ,  כולל לשלול מראש הממשלה נתניהו את זכותו לממן את הגנתו המשפטית ,  זכות בסיסית שניתנת לכל חבר כנסת אך כעת נשללת מחבר כנסת אחד שקוראים לו בנימין נתניהו ". 
התנועה לאיכות השלטון בירכה על הצעד ,  ומסרה כי זו  " החלטה שמחזקת את אמון הציבור ברשויות השלטון ",  וכי  " מדובר בהחלטה נכונה ,  ראויה ,  ומתבקשת .  לא יעלה על הדעת שלצורך ניהול הליך פלילי שעניינו קשר עם בעלי הון ,  יקבל ראש הממשלה תרומות מבעלי הון ,  בוודאי כשמדובר בבעלי הון ,  שעל פי הפרסומים ,  נחקרו במסגרת אותם התיקים .  במידה והבקשה הייתה מתקבלת ,  הדבר יכול היה להיות כלי להשפעה ישירה שלהם על תוצאות המשפט ".  

נדרש להחזיר מיליון שקל :  נדחתה בקשת מימון ההגנה המשפטית של נתניהו
חודשיים לאחר שנדחתה בקשתו של ראש הממשלה כי ספנסר פרטידג' ובן דודו נתן מיליקובסקי יסייעו לו בהוצאות מימון ההגנה בתיקים בהם הוא חשוד - נדחתה בקשתו פעם נוספת ,  ונקבע כי נדרש להחזיר 300 אלף דולר וחליפות שקיבל .  הליכוד : " החלטה שערורייתית וחד-צדדית "
 
