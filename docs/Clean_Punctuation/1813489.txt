רה"מ : " אני נדרש להכפשות כוזבות ,  אין מימון כפול "
 ראש הממשלה התייחס לראשונה לקראת המראתו מגרמניה לצ'כיה ,  לתחקיר ערוץ 10 ,  לפיו קיבל מימון כפול על נסיעה . " מאכזב שבמהלך ביקור חשוב ,  אני צריך להידרש להכפשות כוזבות "
  ( צילום :  רויטרס ,  עריכת וידאו :  יאיר דניאל ,  קריינות :  אביב אברמוביץ'' ) 
ראש הממשלה בנימין נתניהו התייחס אחר הצהריים  ( חמישי )  ,  בהגיעו לשדה התעופה בברלין לקראת יציאתו מגרמניה לצ'כיה ,  לתחקיר ערוץ 10 ,  לפיו מספר גופים שילמו על אותו כרטיס נסיעה של נתניהו וכי ייתכן שהעודף שנוצר ,  נוצל למימון טיסת רעייתו .   נתניהו אמר בתשובה לשאלה בנושא כי  " מצער שבמהלך ביקור מדיני וביטחוני חשוב מאוד למדינת ישראל ,  אני צריך להידרש להכפשות הכוזבות ".  נתניהו הוסיף כי  " אין שום מימון כפול ,  אפילו לא שקל אחד .  אנחנו נגיש כתב דיבה מפורש ביום ראשון נגד המפרסמים .  אבל העובדות כפי שהן מפורסמות מראות את העליבות של ההכפשה .  אני מקווה שתבוא התנצלות בגודל הכותרות של ההכפשות ". 
לפי הדיווח מאמש בתוכנית  " המקור "  בערוץ 10 ,  אחד מהגופים מימן את טיסת ראש הממשלה והגוף השני שילם עבור רעייתו שרה וזאת למרות ששתי החשבוניות הוצאו על שמו של ראש הממשלה עצמו .  בשתי נסיעות שונות התבקשו שני ארגונים שונים לשלם עבור אותו כרטיס טיסה של נתניהו .  שלושה מתוך ארבעת הארגונים אישרו כי הם שילמו עבור כרטיס הטיסה ואף נקבו בסכום שנמצא בחשבונית ,  כאשר הארגון הרביעי סירב לחשוף את תשלומיו .
 בתוך כך ,  מפלגת קדימה פנתה הבוקר שוב ליועץ המשפטי לממשלה ,  יהודה ויינשטיין ,  בבקשה לפתוח בחקירה נגד ראש הממשלה בנימין נתניהו ורעייתו ,  לנוכח ממצאי התחקיר ששודר אתמול .  במכתב ציין היועץ המשפטי של התנועה ,  עו"ד איתן הברמן ,  כי  " על רקע חומרתם של המעשים שפורטו בכתבה הראשונה והחומר שפורסם בכתבה ששודרה אמש ,  נראה כי ראוי וחובה שתעשה שימוש בסמכותך ותורה על פתיחה בחקירה או בבדיקה משטרתית ,  שתערוך בירור של כל ההיבטים החוקיים לגבי התנהגותם של מר נתניהו ורעייתו ". 

רה"מ : " אני נדרש להכפשות כוזבות ,  אין מימון כפול "
 ראש הממשלה התייחס לראשונה לקראת המראתו מגרמניה לצ'כיה ,  לתחקיר ערוץ 10 ,  לפיו קיבל מימון כפול על נסיעה . " מאכזב שבמהלך ביקור חשוב ,  אני צריך להידרש להכפשות כוזבות "
 
