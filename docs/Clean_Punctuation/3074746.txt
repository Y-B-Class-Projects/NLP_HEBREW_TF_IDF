סרנה נערך לערעור בתביעת נתניהו ;  השיג את מלוא סכום הפיצוי
לאחר שהפסיד במשפט הודיע עיתונאי ידיעות אחרונות כי הוא מתכוון לערער על ההחלטה ,  ופנה לאתר מימון המונים על מנת לגייס את הסכום שנגזר עליו לשלם לבני הזוג נתניהו .  עד כה הצליח לגייס 123,281 אלף שקל  קצת מעל הסכום אותו ביקש
לאחר שהפסיד בבית המשפט והודיע כי הוא מתכוון לערער על ההחלטה ,  יגאל סרנה פנה לאתר מימון המונים על מנת גייס את הסכום שנגזר עליו לשלם לבני הזוג נתניהו בתביעת לשון הרע שהוגשה נגדו על פוסט שפרסם בפייסבוק ובו טען עיתונאי  " ידיעות אחרונות "  כי שרה נתניהו הורתה לבעלה לרדת ממכוניתם המשותפת בעת שנסעו בכביש 1 .  סרנה פתח פנייה באתר  " giveback - מחזירים לקהילה "  תחת הכותרת  " נאבקים יחד בתביעת ההשתקה ".  עד כה הוא הצליח לגייס 123,281 אלף שקל  קצת מעל הסכום אותו ביקש לגייס - 115 אלף שקל .
 סרנה כתב באתר : " במרץ 2016 הוגשה על-ידי ראש הממשלה ואשתו תביעת לשון הרע נגד פוסט שהעליתי לפייסבוק .  'תרדפו את שוברים שתיקה .  הכו בשמאלנים ,  תעלימו את המציאות ,  תעשו כל רעש אפשרי ,  שלא נשמע שהכול עולה באש השיגעון .  הכו בתופים' .  טקסט זה הקיף 4 שורות שבהן תואר אירוע לילי סביב שיירת ראש הממשלה .  זו הייתה ליבת הפוסט שבגינו קבע בית משפט השלום בתל-אביב כי אשלם לראש הממשלה ולרעייתו פיצוי בסך 115 אלף שקל .  'ניצחון קטן לראש הממשלה ,  הפסד גדול לחופש הביטוי ,  לזכות הביקורת והצעקה נגד השלטון' ,  קבע מומחה התקשורת ,  ד"ר יובל קרניאל .  'במדינה חופשית וסובלנית ,  לא היה מקום להתעכב על הפוסט הזה יותר מרגע' ". 
לסיכום כתב : " אני מאמין שהתביעה של ראש הממשלה ופסק הדין פוגעים פגיעה של ממש בחופש הביטוי הפוליטי ,  מרתיעים אחרים מלכתוב כנגד ראש הממשלה ומשתיקים ביקורת לגיטימית ..  .  פרקליטי ואנו נחושים בדעתנו לפעול כמיטב יכולתנו מול התביעה ופסק הדין .  בכוונתנו לערער עליו במחוזי ולהמשיך במאבק תקיף בתביעות השתקה ולמען להגבלת זכותו של איש ציבור להגיש תביעות דיבה ,  כפי שהדבר נהוג במדינות מערביות רבות ,  גם בשים לב כי ראש הממשלה ,  שרים וחברי כנסת חסינים כנגד תביעות דיבה ".  

סרנה נערך לערעור בתביעת נתניהו ;  השיג את מלוא סכום הפיצוי
לאחר שהפסיד במשפט הודיע עיתונאי ידיעות אחרונות כי הוא מתכוון לערער על ההחלטה ,  ופנה לאתר מימון המונים על מנת לגייס את הסכום שנגזר עליו לשלם לבני הזוג נתניהו .  עד כה הצליח לגייס 123,281 אלף שקל  קצת מעל הסכום אותו ביקש

