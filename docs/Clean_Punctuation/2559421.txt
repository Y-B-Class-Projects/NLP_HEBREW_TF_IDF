בגין ,  נתניהו והשמאל  אז והיום
הביקורת העולה כלפי ראש הממשלה ,  בנימין נתניהו ,  לפיה כוונתו לתקוף באירן נובעת משיקולי בחירות ואגו אישי מזכירה לאלי חזן את הקולות שנשמעו בתקופתו של בגין . " טיעון חלול "
 שיקולי בחירות ואגו אישי  אלה דברי הביקורת העיקריים המופנים כלפי ראש הממשלה ,  בנימין נתניהו ,  בנוגע לאפשרות שיורה על תקיפה באירן .  המסר המרכזי החבוי בטיעון הוא שנתניהו כשל בתפקידו ועל מנת להסיט את תשומת הלב מכך ,  הרי שהוא מצא לו מטרה נוחה לעסוק בה .  שיקולי בחירות ואגו אישי  אלו טענות שהופנו כביקורת גם כלפי ראש הממשלה לשעבר ,  מנחם בגין ,  לאחר החלטתו לתקוף בעירק .  הפרסומים בכלי התקשורת באותה תקופה ,  בהם יו"ר האופוזיציה דאז ,  שמעון פרס ,  האשים את בגין בהפצצה  " רק בשביל בחירות ",  הם ביטוי מובהק לכך .
 הבעיה העיקרית בטיעון המתנגדים לנתניהו היום ולבגין אז ,  היא התעלמותם מעניין תום הלב והאמונה השורשית שבצורך שבדבר .  הטיעון לדעתי הוא טיעון חלול .  מדוע ?  מפני שהוא מתעלם מהעובדה שכישלון בפעולת תקיפה עלול להביא לכישלון בבחירות .  אם נתניהו היה ציניקן ותועלתן הרי שהוא היה נמנע מעיסוק בבעיה ודוחה אותה עד אין קץ .
 כמו כן ,  הטענה שמדובר בשיקול פוליטי מצדו של בגין נראתה גם באותה שעה מופרכת שכן זמן קצר לפני הפעולה בעירק ,  הפסיד ג'ימי קרטר בבחירות לנשיאות ארצות הברית ,  על רקע הפעולה הכושלת של צבאו להצלת 52 בני ערובה שהוחזקו בטהרן .  בגין ,  שראה את הדוגמה של קרטר ,  לא נרתע אף על פי שנאמר לו במפורש שקיים סיכוי שהפעולה תיכשל ושני טייסים לפחות לא יחזרו  בהם היה אמור להיות אילן רמון .  
השיקולים בעד ונגד דומים אם לא זהים ,  גם הנסיבות הפוליטיות .  שכן ,  גם אז היה עימות עם הממשל האמריקאי ,  גם אז ראשי הממסד הביטחוני התנגדו ,  גם אז טען השמאל שמדובר בשיקולי בחירות .  ראוי לבחון את ההתנגדות שוב מצדו של השמאל ,  משום שכאשר השמאל תוקף צבאית  המוזות שותקות .  ונשאלת השאלה :  מדוע כאשר השמאל תוקף צבאית זהו מהלך ענייני ולא פוליטי ?  הרי הסיכונים אותם סיכונים אבל השתיקה התקשורתית ולעיתים התמיכה בכך המתלווה לעניין  רועמת .  ולא רק שהיא רועמת אלא גם שמנהיגי המחנה הלאומי לא מתנגדים לכך .
 כך היה למשל כאשר פרס ורבין הובילו את מבצע יונתן שהיה רב בסיכונים .  בגין תמך בהם כאשר אמר : " בעניין הזה אנחנו ביחד ,  גם אם חלילה המבצע ייכשל ".  כך היה כאשר שמעון פרס ,  כן ,  ההוא ,  יצא למבצע הצבאי  " ענבי זעם ",  חודש וחצי לפני בחירות 96' בהיותו מועמד מוביל לראשות ממשלה .  אז לא נטען כי מדובר בשיקולי בחירות .  אז נתניהו ,  ראש האופוזיציה ,  תמך בפרס גם כאשר ידע שתמיכה שכזאת עלולה לעלות לו בבחירות .  
נתניהו תמך גם באולמרט כאשר זה האחרון הפציץ את הכור הסורי בספטמבר 2007 .  מיותר לציין כי במקרים המדוברים קולם של המבקרים היום לא נשמע למרחק אז .  פרס והמתנגדים טעו לפני 31 שנה והם טועים גם היום .  נתניהו מוכרח לבחור :  האם הוא מיישם את  " דוקטרינת בגין "  ברוחם של צ'רצ'יל ,  תאצ'ר ורייגן או שהוא ייזכר מבלי משים כממשיכו של צ'מברלין ומדיניות הפייסנות של המערב .  
לקריאה נוספת:איתן הבר :  פרס חרג מגבולות תפקידו וצריך להתפטריצחק נבון לצד פרס לגבי אירן : " הייתי נוהג כמוהו"ח"כים נעמדים לצד פרס : " מוטב לנתניהו שיקשיב לו "  

בגין ,  נתניהו והשמאל  אז והיום
הביקורת העולה כלפי ראש הממשלה ,  בנימין נתניהו ,  לפיה כוונתו לתקוף באירן נובעת משיקולי בחירות ואגו אישי מזכירה לאלי חזן את הקולות שנשמעו בתקופתו של בגין . " טיעון חלול "
 
