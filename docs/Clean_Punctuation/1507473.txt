 " חוק סלומיאנסקי "  עבר בקריאה ראשונה
לאחר סיום החרם האופוזיציוני אושר היום  " החוק הנורבגי "  בקריאה ראשונה .  קדימה : " נתניהו מתנהל הערב כאחרון העסקנים "
 הכנסת אישרה הערב  ( שני )  בקריאה ראשונה את  " חוק סלומיאנסקי "  ברוב של 66 חברי כנסת נגד 27 .  החוק ,  הידוע גם כחוק הנורבגי ,  נועד לאפשר לסיעות הבית לצרף חברי כנסת נוספים במקום שרי המפלגה שיתפטרו מהכנסת .
 מפלגת קדימה מתחה ביקורת חריפה על הצעת החוק .  לטענת הסיעה , " מדובר בהצעת חוק המהווה אות קלון לספר החוקים של מדינת ישראל .  לאחר שקנה בכסף ציבורי את שלטונו ואת אמון הממשלה המנופחת והבזבזנית ביותר בתולדות ישראל ,  נתניהו מתנהל הערב כאחרון העסקנים .  הוא דואג לסידורי עבודה על חשבון הקופה הציבורית ".  בסיעה טענו שבין הצעת חוק זו לבין יציבות השלטון אין דבר וחצי דבר . " נתניהו מתנהל באופן עקום כמי שאבדה לו הבושה ",  אמרו בסיעה .
 ח"כ מגלי ווהבה  ( קדימה )  אמר בתגובה : " בעוד העולם כולו מתחבט כיצד לצאת מהמשבר הכלכלי ,  ראש הממשלה מצא פיתרון לאבטלה הגוברת - יצירת עוד ועוד משרות בממשלה ובכנסת .  לאחר שמינה 30 שרים שמחציתם מיותרים ,  על שלל מזכירותיהם ,  עוזריהם ,  נהגיהם ומנכ"ליהם ,  הוא המציא משרדים מיותרים וחילק תקנים לכל שר מתוסכל וחסר סמכות ".  לדבריו , " נתניהו מוסיף כעת עוד משרות מיותרות בדמותם של חמישה חברי כנסת חדשים ועוזריהם ".  

" חוק סלומיאנסקי "  עבר בקריאה ראשונה
לאחר סיום החרם האופוזיציוני אושר היום  " החוק הנורבגי "  בקריאה ראשונה .  קדימה : " נתניהו מתנהל הערב כאחרון העסקנים "
 
