לאחר חיסול המדען :  אובמה ונתניהו דנו במצב באירן
על רקע איומי אירן לנקום את חיסולו של מדען הגרעין ,  שוחחו מנהיגי שתי המדינות על המצב באירן ועל מאמצי הקהילה הבינלאומית בנושא .  בלשכת נתניהו הגדירו את השיחה כ"טובה "
 נשיא ארצות הברית ברק אובמה וראש הממשלה בנימין נתניהו שוחחו אמש  ( חמישי )  בטלפון ודנו בסבב האחרון של השיחות בין ישראל והפלסטינים וכן בתגובה של הקהילה הבינלאומית למצב באירן ,  כך נמסר מהבית הלבן . " הם דנו בפגישות האחרונות בין ישראל והפלסטינים בעמאן והנשיא הביע מחדש את מחויבותו למטרה  שלום מקיף וארוך טווח באזור ",  נמסר בהודעה .  
עוד נמסר כי השניים דנו ב"התפתחויות האחרונות באירן ,  כולל במאמצים של הקהילה הבינלאומית לחייב את אירן לשאת באחריות של כשלונה לעמוד במחויבויותיה הבינלאומיות ".   
" השיחה בין הנשיא לראש הממשלה הייתה ארוכה וטובה ",  אמרו הערב בלשכת ראש הממשלה ,  והוסיפו כי המנהיגים  " הסכימו שצריך להמשיך לשתף פעולה בכל הנושאים הבוערים על הפרק ".  
נושא שיחות הטלפון הישירות בין וושינגטון לירושלים עלה בשבוע שעבר בתדרוך של מחלקת מזכירות המדינה האמריקאית ,  כאשר דוברת המחלקה ,  ויקטוריה נולנד ,  התקשתה לספק תשובות מלאות לשאלת הכתבים מתי שוחחה באחרונה מזכירת המדינה האמריקאית הילרי קלינטון עם נתניהו ועם יו"ר הרשות ,  אבו מאזן .  חלק מכלי התקשורת האמריקאים רמזו כי היעדר הקשר הישיר בין הממשל לבין נתניהו מצביע על כך שנושא התהליך המדיני בין ישראל והרשות הפלסטינית אינו נלקח ברצינות .
 השליח הישראלי למשא ומתן עו"ד יצחק מולכו והשליח הפלסטיני סאיב עריקאת ,  נפגשו השבוע שוב בירדן במסגרת ניסיונות הקוורטט להביא לחידוש המשא ומתן בין הצדדים .  בלשכת ראש הממשלה אמר כי השיחות עוסקות כעת במסגרת לחידוש השיחות ,  ולא פירטו על תוכנן .  עם זאת ,  המלך עבדאללה צפוי להיפגש עם הנשיא אובמה בשבוע הבא בארה"ב ולעדכנו במגעים .  הפלסטינים טוענים כי 26 בינואר הוא התאריך שנקבע על ידי הקוורטט לחידוש המשא ומתן ,  ומאיימים כי אם לא תסוכם מסגרת עד מועד זה יחדשו את המהלכים החד צדדים להכרה באו"ם ובארגונים הבינלאומיים .  
בשבוע האחרון דווח על ניסיונות שונים של הקהילה הבינלאומית ללחוץ על ישראל לבצע מחוות כלפי אבו מאזן ,  דוגמת שחרור אסירי פתח ,  במטרה לקדם את המשך המגעים .  עם זאת ,  גורמים ישראלים הדגישו כי למרות הרצון לחדש את המגעים ,  עוד מוקדם לדבר על מחוות ,  והוסיפו כי למרות האיום הפלסטיני על חידוש המהלכים החד צדדיים ,  ישראל מתכוונת להמשיך במגעים לקראת חידוש משא ומתן ישיר בין הצדדים .
 עוד באותו נושאהבית הלבן : " מגנים בתוקף את חיסול המדען באירן"ארה"ב בירכה על חידוש המגעים : " השלום דחוף מתמיד"שר ההגנה פנטה נזף בישראל :  אתם תורמים לבידודכם
 ( עדכון ראשון :  20:13 )  

לאחר חיסול המדען :  אובמה ונתניהו דנו במצב באירן
על רקע איומי אירן לנקום את חיסולו של מדען הגרעין ,  שוחחו מנהיגי שתי המדינות על המצב באירן ועל מאמצי הקהילה הבינלאומית בנושא .  בלשכת נתניהו הגדירו את השיחה כ"טובה "
 
