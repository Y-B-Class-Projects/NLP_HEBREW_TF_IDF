סקר :  לבני זוכה ב-7 מנדטים ;  גוש הימין לא נפגע
הליכוד-ביתנו גורף על פי סקר  " הארץ "  39 מנדטים ,  העבודה ו"יש עתיד "  יורדות כל אחת בחמישה מנדטים - 18 ושמונה בהתאמה .  בנוסף ,  הציבור לא רואה בלבני מתחרה אמתית לנתניהו
 ( צפו בהכרזה של לבני על ריצה בבחירות הבאות )  
חזרתה של ציפי לבני לפוליטיקה בראש רשימת  " התנועה "  איננה גורעת מנדטים מגוש הימין ,  היא גורמת לפיצול מעמיק בגוש המרכז-שמאל ,  ורוב גדול של הציבור הישראלי אינו סבור ששרת החוץ לשעבר תהיה ראשת ממשלה טובה יותר מראש הממשלה הנוכחי ,  בנימין נתניהו  כך עולה מסקר שפורסם הבוקר  ( רביעי )  בעיתון  " הארץ ".  הסקר ,  שנערך אתמול על ידי מכון דיאלוג בראשות פרופ' קמיל פוקס מאוניברסיטת תל אביב ,  מאשר את ההערכות שהתרוצצו במערכת הפוליטית ,  לפיהן ריצה של לבני ברשימה עצמאית תפגע בעיקר במפלגת  " יש עתיד "  בראשות יאיר לפיד ובמפלגת העבודה בראשות שלי יחימוביץ' .  
הרשימה החדשה של לבני משיגה ,  על פי הסקר ,  שבעה מנדטים ,  בעוד הליכוד-ביתנו גורף 39 מנדטים  לעומת 35 בסקר קודם שפורסם בערוץ 10 .  לפיד סופג מכה אנושה כשרשימתו יורדת מ-13 מנדטים לשמונה בלבד ומפלגת העבודה זוכה ב-18 מנדטים לעומת 23 בסקר קודם .  תוצאות הפריימריז בליכוד פוגעות במקצת בבית היהודי ,  שיורד במנדט אחד  מתשעה מנדטים לשמונה ;  ש"ס איננה מצליחה להתרומם מעל ל-11 המנדטים בהם זכתה בכנסת האחרונה ,  למרות כניסתו של אריה דרעי לתמונה ,  ומרצ ,  שככל הנראה שבה להוות אלטרנטיבה עבור מצביעי שמאל ,  עולה מארבעה לחמישה מנדטים .  
כל הדיווחים ,  הניתוחים והדעות - בוואלה !  בחירות 2013 
כאמור ,  בתמונה הבין-גושית אין חדש תחת השמש :  גוש הימין-דתיים ,  חוזה הסקר ,  יגרוף 69 מנדטים ,  בעוד גוש המרכז-שמאל ,  כולל המפלגות הערביות ,  יגרוף 51 מנדטים בלבד .  עוד עולה מהסקר כי מפלגת קדימה ,  הגדולה בין המפלגות בכנסת הנוכחית ,  נעלמת לחלוטין מהמפה ,  כשאינה עוברת את אחוז החסימה ;  מפלגתו החדשה של הרב חיים אמסלם  עם שלם  גורפת שלושה מנדטים ,  ועוצמה לישראל  הרשימה המשותפת לאריה אלדד ומיכאל בן ארי ,  מגרדת את אחוז החסימה מלמטה .  גם מפלגת העצמאות ,  שבסקרים אחדים קיבלה כבר ארבעה מנדטים ,  נופלת לאחר פרישתו של אהוד ברק מהחיים הפוליטיים ואינה מקבלת אף מנדט .  
בנוסף למפת ההצבעה למפלגות ,  שאלו הסוקרים גם על מידת ההתאמה לתפקיד ראש הממשלה .  בנושא הזה ,  מוחץ נתניהו את לבני ,  כאשר 66% מהנשאלים סבורים שהוא האדם המתאים ביותר לתפקיד ,  בעוד ש-21% בלבד סבורים שלבני מתאימה יותר  ( 21% לא יודעים לקבוע )  .  יומיים אחרי שהודיע על פרישה מהחיים הפוליטיים ,  זוכה שר הביטחון ,  אהוד ברק ,  לעדנה מסוימת ,  כאשר כמחצית מהישראלים ,  46% ,  רוצים לראות אותו בתפקיד שר הביטחון גם בממשלה הבאה ,  ו-39% מתנגדים .  
בתוך כך ,  הרשימה החדשה של לבני , " התנועה ",  צפויה להיבנות בעיקר על פורשי קדימה ,  כאשר שישה חברי כנסת מטעמה צפויים לחבור ללבני באופן כמעט ודאי ,  ועדיין ניטש קרב על חבר הכנסת השביעי .  שלמה מולה ,  רוברט טיבייב ,  מגלי והבה ,  אורית זוארץ ורחל אדטו יחברו ליו"ר מפלגתם לשעבר ,  ועל מנת שקדימה תפוצל באופן רשמי מכוח  " חוק מופז ",  צריכה לבני שחבר כנסת נוסף יחצה את הקווים לכיוונה .  
לקריאה נוספת:לבני גייסה כבר שישה :  סיעת קדימה עשויה להתפצל השבועלבני מקימה תנועה חדשה : " באתי להילחם למען ישראל"יחימוביץ' :  לבני ?  יש שני מתמודדים בזירה - נתניהו ואני 

סקר :  לבני זוכה ב-7 מנדטים ;  גוש הימין לא נפגע
הליכוד-ביתנו גורף על פי סקר  " הארץ "  39 מנדטים ,  העבודה ו"יש עתיד "  יורדות כל אחת בחמישה מנדטים - 18 ושמונה בהתאמה .  בנוסף ,  הציבור לא רואה בלבני מתחרה אמתית לנתניהו

