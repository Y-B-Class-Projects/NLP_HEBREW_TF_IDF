זוכרים את ה-20 באוגוסט ? 
לפני כחודש הכריז חגיגית משרד התקשורת על הקמת ועדה בין משרדית לבחינת שוק התקשורת .  אלא שבפועל טרם התכנסה הוועדה ומבדיקת וואלה ברנז'ה עולה כי המועד המדויק ביותר להקמתה הוא : " אחרי החגים ".  משרד התקשורת :  פעלנו לצירוף נציג מטעם הממונה על ההגבלים העסקיים
הוועדה הבין משרדית לבדיקת ויישום הרפורמות בשוק התקשורת שתאריך היעד להקמתה נקבע לסוף החודש שעבר תתכנס רק לאחר החגים .  במשרד התקשורת סירבו להשיב לשאלת וואלה ברנז'ה מדוע נדחתה הקמת הוועדה ,  אך גורמים במשרד אמרו כי זו תוקם בקרוב וכי תהיה בעלת לוח זמנים ברור .  
על פי לוחות הזמנים שנקבעו הוועדה הייתה אמורה להתכנס ב-20 באוגוסט ,  ולהגיש את המלצותיה לראש הממשלה ושר התקשורת בנימין נתניהו ולשר האוצר משה כחלון עד ה-31 בדצמבר 2015 .  ההמלצות יכללו את תיקוני חקיקה לצורך אישור הכנסת עד ה-1 בפברואר 2016 .  
הצוות יכלול נציגים ממשרדי התקשורת ,  האוצר והמשפטים ,  מועצת הכבלים והלוויין והרשות השנייה לטלוויזיה ולרדיו .  במסגרת עבודתו ייבחן הצוות את הרפורמות בתחום התקשורת ,  בהן פיצול זכייניות ערוץ 2  קשת ורשת ,  איחוד הרגולטורים מועצת הכבלים והלווין והרשות השנייה לטלוויזיה ,  מתן אישור לקמת חברות החדשות בחברות הכבלים והלווין HOT ו-yes והקלה במחויבויות התוכן לשחקנים הקיימים .
 במשרד התקשורת הסבירו כי בשל מורכבות הנושאים המתינו לצירופם של נציגים נוספים לוועדה ,  בהם נציגי הממונה על ההגבלים העסקיים .  

זוכרים את ה-20 באוגוסט ? 
לפני כחודש הכריז חגיגית משרד התקשורת על הקמת ועדה בין משרדית לבחינת שוק התקשורת .  אלא שבפועל טרם התכנסה הוועדה ומבדיקת וואלה ברנז'ה עולה כי המועד המדויק ביותר להקמתה הוא : " אחרי החגים ".  משרד התקשורת :  פעלנו לצירוף נציג מטעם הממונה על ההגבלים העסקיים

