הרמטכ"ל מתנצל : " לא התכוונתי לפגוע ברה"מ "
 גבי אשכנזי הביע חרטה על העימות אתמול עם נתניהו במהלך ישיבת הממשלה . " דבריי נאמרו בעידנא דריתחא .  יחסיי עם ראש הממשלה טובים ומושתתים על אמון "
 הרמטכ"ל ,  רב אלוף גבי אשכנזי ,  התנצל הערב  ( רביעי )  בפני ראש הממשלה בנימין נתניהו על שהתעמת איתו בישיבת הממשלה אמש .  בהודעה מיוחדת ,  שהופצה לאמצעי התקשורת ,  הבהיר הרמטכ"ל : " דבריי במהלך ישיבת הממשלה בסעיף הנוגע לאנשי הקבע ,  נאמרו בעידנא דריתחא ומבלי שאני מתכוון לפגוע בראש הממשלה או במי מהשרים .  אם דבריי גרמו לפגיעה שכזו ,  הרי שאני מוצא חובה לעצמי להצטער ולהתנצל על כך ". 
אשכנזי הוסיף : " הדגשת הדברים הללו חשובה לי במיוחד לאחר שחרף המצב הכלכלי והאתגרים שהוא מציב לממשלה ולחברה בישראל ,  נתן ראש הממשלה ,  מר בנימין נתניהו ,  גיבוי מלא לצרכי הביטחון ,  נוכח האיומים והאתגרים הניצבים בפני ישראל גם בחזית זו ,  ולאחר שראש הממשלה וידא שלא תהיה פגיעה שרירותית באנשי הקבע ".  
עוד מסר הרמטכ"ל ,  כי יחסיו עם ראש הממשלה  " הם טובים ומושתתים על אמון ,  הערכה ודיון ענייני ומקצועי .  כך היה הדבר במפגשי העבודה ובפגישות האישיות בינינו עד כה ,  וכך יהיה גם להבא ". 
הרמטכ"ל וראש הממשלה נתניהו התעמתו אתמול לאחר שאשכנזי יצא נגד הכוונה להעלות את גיל הפרישה בצה"ל .  שר האוצר יובל שטייניץ אמר בדיון אמש שעלות הפנסיה של יוצאי הצבאי מגיעה ל-4.5 מיליארד שקלים .  לשמע הסכום ,  אמר ראש הממשלה : " אני לא יכול לקבל את זה ",  והרמטכ"ל השיב לו : " אז אל תקבל ".  לאחר מכן התנצל הרמטכ"ל .
 
הרמטכ"ל מתנצל : " לא התכוונתי לפגוע ברה"מ "
 גבי אשכנזי הביע חרטה על העימות אתמול עם נתניהו במהלך ישיבת הממשלה . " דבריי נאמרו בעידנא דריתחא .  יחסיי עם ראש הממשלה טובים ומושתתים על אמון "
 
