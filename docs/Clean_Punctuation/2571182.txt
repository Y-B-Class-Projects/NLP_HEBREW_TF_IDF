מפקד משמרות המהפכה : " איומי ישראל מגבירים את נחישותנו "
 בדברים שנשא בפני אנשי הבסיג' ,  התייחס מוחמד ג'עפרי לנאום  " הקו האדום "  של נתניהו באו"ם וטען כי ארצות הברית  " מעמידה במקום את הציונים בכל פעם שהם מאיימים בפעולה צבאית "
 מפקד משמרות המהפכה באירן ,  גנרל מוחמד עלי ג'עפרי ,  טען היום  ( שישי )  כי איומיה של ההנהגה הישראלית בנוגע לאפשרות של תקיפה צבאית במתקני הגרעין של אירן ,  רק מגבירים את נחישות טהרן להמשיך בפיתוח התכנית .  ג'עפרי התייחס לנאומו של ראש הממשלה ,  בנימין נתניהו ,  אתמול בעצרת הכללית של האו"ם ,  שבו דרש להציב קו אדום לאירן ,  ואמר : " אויבינו רוצים לעצור את המשך דרכנו ,  אבל האיומים הללו רק מחזקים את נחישותנו להמשיך באותו הכיוון ".  
בנאום שנשא בפני אלפי חברי הבסיג' ,  כוח המילואים של המשמרות המהפכה ,  טען ג'עפרי כי  " ארצות הברית מעמידה את הציונים במקומם בכל פעם שהם מאיימים בפעולה צבאית ".  בנוסף לדבריו של בכיר משמרות המהפכה ,  אמר היום בכיר בצבא אירן לסוכנות הידיעות האירנית איסנ"א כי  " אם תהיה מתקפה צבאית נגד מתקני הגרעין שלנו ,  אנחנו מבטיחים שהאויבים לא יצליחו לצאת מזה בחיים ".  
במהלך נאומו אמש בניו יורק ,  הציג נתניהו בפני הנוכחים בעצרת הכללית של האו"ם תרשים של פצצה ,  והסביר כי יש להציב  " קו אדום "  לאירן שימנע ממנה להעשיר אורניום בכמות מספקת לפצצה גרעינית .  ראש הממשלה שרטט קו אדום על גבי התרשים ,  במקום שבו מגיעה העשרת האורניום לרמה של 90% .  הוא הזהיר כי  " עד האביב הבא או לכל היותר עד הקיץ ",  תהיה לאירן פצצה .
 לדבריו , " אירן השלימה את השלב הראשון לאחר שנים רבות ,  ויש להם עכשיו 70% מהדרך .  עכשיו הם בשלב השני .  לאחר מכן הם יעברו לשלב הסופי ואז מדובר בחודשים ,  אולי שבועות ,  עד שיהיה להם מספיק אורניום מועשר ".  נתניהו אחז בטוש אדום ושאל את קהל הנוכחים : " איפה צריך לצייר קו אדום ?  ".  נתניהו טען כי  " צריך לעצור לפני שאירן מגיעה לשלב שהיא במרחק חודשים או שבועות מלהרכיב פצצה גרעינית ".  
בארצות הברית ממשיכים להתנגד למדיניות נתניהו .  גורמים רשמיים בבית הלבן אמרו אתמול באופן לא רשמי כי וושינגטון ממשיכה להתנגד לדרישה להציב לטהרן קו אדום - כגון העשרות אורניום ל-90% - שחצייתו תוביל בהכרח לפעולה צבאית .  הגורמים ציינו כי בזמן נאומו של נתניהו ,  נסע אובמה על מטוסו , " אייר פורס 1 ",  בדרכו לעצרת בחירות במדינת וירג'יניה , " ולא הזדמן לו לצפות בו ".  

מפקד משמרות המהפכה : " איומי ישראל מגבירים את נחישותנו "
 בדברים שנשא בפני אנשי הבסיג' ,  התייחס מוחמד ג'עפרי לנאום  " הקו האדום "  של נתניהו באו"ם וטען כי ארצות הברית  " מעמידה במקום את הציונים בכל פעם שהם מאיימים בפעולה צבאית "
 
