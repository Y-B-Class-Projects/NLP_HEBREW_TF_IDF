בלעדי :  יהורם גאון ,  יו"ר ועדת פרס ישראל בתחום הקולנוע : " אין בוועדה פוליטיזציה "
" השופטים בוועדת הקולנוע לא היו צריכים לפרוש ,  אינני יודע למה פרשו .  לא היו שום לחצים ",  מגיב לראשונה יהורם גאון ,  יו"ר ועדת פרס ישראל בתחום הקולנוע 
" השופטים בוועדת הקולנוע של פרס ישראל ,  בה אני משמש כיושב ראש ,  לא היו צריכים לפרוש ,  אינני יודע למה הם פרשו ואני מצר על כך ",  אומר יהורם גאון לוואלה תרבות בתגובה לפרישת שופטי פרס ישראל .  שלושה מהשופטים שפרשו היו חברים בוועדת הקולנוע שגאון הוא יושב הראש שלה - יונה אליאן ,  חיים שריר ורם לוי .  זאת כחלק מגל ההתפטרויות של שופטי ועדת פרס ישראל בעקבות חשיפת  " הארץ "  על ההתערבות החיצונית של משרד ראש הממשלה בעבודת וועדת הספרות .  עד כה פרשו שבעה שופטים מכלל וועדות פרס ישראל ,  ונשמעו טענות על פוליטיזציה ,  שיקולים זרים ולחצים מצד משרד ראש הממשלה בנימין נתניהו .  גאון טוען כי בוועדת הקולנוע אין שום פוליטיזציה ,  שיקולים זרים או התערבות מצד ראש הממשלה . " כל אחד עושה מה שבראש שלו .  אני מכבד את רצונו וכבודו של כל אחד .  היום אינני יודע מי הוועדה .  אני מחכה לרשימה של ועדה אחרת עם אנשים ראויים .  אני רוצה להאמין שבסופו של דבר תקום ועדה ראויה שתבחר אנשים ראויים .
" היה לי עצוב מעזיבת השופטים בוועדת הקולנוע ,  כי כשהוצע לעמוד בראשה של וועדה כזאת היה לי הכבוד לעשות זאת עם אנשים כאלה נכבדים ",  אומר לנו גאון . " רם לוי זה מר קולנוע .  לגביי ,  אין גדול ממנו וגבוה ממנו מהבחינה הזאת של לבחור מישהו ראוי .  בוודאי שאני מצר על כך ,  ללא ספק .  הוא צלצל אליי ,  ואמר לי שהוא רוצה להתפטר .  ניסיתי בכל מאודי לשכנע אותו לא להתפטר ,  כי הוועדה עם רם או בלעדיו זה שתי ועדות שונות .  הוא אוטוריטה ,  הוא מאסטר .  אבל רצונו של אדם כבודו .  אין לי מושג למה כל אחד החליט מה שהוא החליט ".  
על פרישתה של יונה אליאן הגיב גאון באמירה  " אני מעריץ את יונה ,  אני אוהב אותה ,  היא אשתי ב'סברי מרנן' .  לא יודע למה היא התפטרה .  אלא אם כן היא אמרה ,  שיכול להיות שמה שקרה בספרות קרה גם בקולנוע ,  אבל על 'יכול להיות' לא צריך להתפטר ,  אלא צריך לברר .  היא לא היתה צריכה לפרוש ,  אלא היתה צריכה לפי דעתי לצלצל אליי ,  לשאול אותי ,  מה דעתך ,  מה קורה .  אני מציע לך לצלצל אל יונה ולשאול אותה למה היא פרשה ,  כי אני לא יודע ". 
אני מעדכן את יהורם גאון שכבר שוחחתי עם יונה אליאן אמש ,  וכך היא אמרה לוואלה תרבות : " הפרסומים שהגיעו פתאום על התהליכים ,  על האווירה העכורה וכל מיני החלטות שלא נובעות משיקולים אמנותיים ,  זה בהחלט נוגד את האמונה שלי .  כי כשאני אמרתי שאני באה בשמחה לקחת חלק בועדת הפרס ,  אני באתי בלב טהור ונקי ,  ואני לא אוהבת להיכנס למים עכורים .  דרך אגב ,  השם שלי היה אמור להיות חסוי ,  אבל כבר לפני יומיים צלצלו אליי עיתונאים .  זאת אומרת שזה כבר לא היה חסוי .  איך אני יכולה למלא את תפקידי במין מצב כזה ?  זה לא מתאים לי .  אני באה מהמקום של האמנות ,  ממקום של אהבה ולא מתככים ולא מאווירה כזאת .  אני לא מסוגלת לתפקד באווירה כזאת .  אני לא יודעת מה היו השיקולים לפטר ולמנות .  קראתי שחיים שריר מונה ופוטר ומונה שוב .  אני לא יודעת .  כשדברים מתנהלים ככה אין לי רצון לקחת חלק בזה ".   
" אני רוצה שיונה תספר מה היה מעוות ,  מוטה או מוכתם בתחום הקולנוע ",  אומר גאון .  על עזיבתו של חיים שריר מוועדתו אמר גאון : " למה חיים שריר עזב ?  אין לי מושג ".  
-	שריר אמר ל"הארץ ":   " אני לא מאמין שלמישהו בלשכת ראש הממשלה היה אכפת אם אהיה בוועדת השופטים .  הסבר אפשרי אחר הוא שניסו לארגן את הבחירה במועמד מסוים ,  ואולי אני הפרעתי .  בכל מקרה ,  החלטתי שאני לא משתף פעולה ".   
" איך זה קרה ?  מישהו דיבר איתו על מועמד ?  יש רשימה נכבדת של מועמדים ,  שאין יתרון לאף אחד על פני האחר .  חיכיתי כיושב ראש לסיעור מוחות כדי לשבת שם ולדון ולדבר ולראות מי הכי נכון לבחור בו .  אני שואל אותך  איזה סיבה יכולה להיות לא לאשר את שריר .  מפיק סרטי טלוויזיה ,  גם בכיר בענף הטלוויזיה .  אני בפירוש לא יודע .  לפי דעתי שריר טעה כשעזב .  זה נראה על פניו שכל מה שקרה בתחום הספרות ,  שאינני יודע במה מדבור ,  כאילו השליך על עניין הקולנוע .  למרות שאין לזה זיקה לעניין הקולנוע .  אין ולא ברמז משהו של פוליטיזציה בתחום הקולנוע .  זה סערה לא בכוס מים ,  אלא בכוסית קטנה של טיפות עיניים ".  

-	זו לחלוטין לא סערה בכוסית של טיפות עיניים .  כששלושה שופטים נכבדים פורשים מוועדת הקולנוע זה אומר דרשני ומעלה סימני שאלה גדולים .  האם היו שיקולים זרים ,  התערבות או לחצים מצד לשכת ראש הממשלה לגבי הרכב וועדת פרס ישראל או שמות הזוכים בתחום הקולנוע ?  
" אין לי מושג מה קורה בתחום הספרות ,  זו ועדה אחרת ואנשים אחרים .  אשר לקולנוע ,  מה ששייך אליי ,  אין לי מושג על שום לחצים .  לא היו שום לחצים משום צורה ואופן ,  קבל את זה על דברתי ,  בשיא הכנות .  איש לא התערב ,  איש לא דיבר .  אלא אם כן קרו דברים שלא ערבו אותי בהם .  בשטח הספרות אתה יכול לומר ,  אלה התבטאו ככה ,  נגד או בעד ,  סרבנות או לא סרבנות ,  אבל בקולנוע ?  מי ?  מה ?  איפה זה קיים בכלל ?  איפה זה מתחבר לפוליטיקה ". 
-	האם קיים חשש שפרס הקולנוע יבוטל ?  
" אני לא יודע .  אבל אני מנסה בכל מאודי למצוא פוליטיקה בעניין ולא מוצא .  איפה יש פה פוליטיקה בקולנוע ?  "  
-	אומרים שגם איש הקולנוע משה מזרחי סירב להצעה להתמנות כשופט בוועדת הקולנוע .
" משה מזרחי אמר לי דבר שלא שייך לפוליטיקה .  הוא אמר לי 'שמע ,  אני מתעסק עם שחקנים והדבר האחרון שהייתי רוצה זה לגרום לאיזשהו שחקן מרירות מכיוון שלא בחרתי בו .  אז למה אני צריך להשתתף במשחק הזה ? ' "  

בלעדי :  יהורם גאון ,  יו"ר ועדת פרס ישראל בתחום הקולנוע : " אין בוועדה פוליטיזציה "
" השופטים בוועדת הקולנוע לא היו צריכים לפרוש ,  אינני יודע למה פרשו .  לא היו שום לחצים ",  מגיב לראשונה יהורם גאון ,  יו"ר ועדת פרס ישראל בתחום הקולנוע

