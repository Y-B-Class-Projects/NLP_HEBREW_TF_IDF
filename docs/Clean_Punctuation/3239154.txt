דרעי :  נעשה הכול כדי שבממשלה הבאה יהיה רוב בלי ליברמן
יו"ר ש"ס התייחס לכשלון המשא ומתן הקואליציוני וההחלטה ללכת לבחירות .  דרעי תיאר את חלקו בניסיונות הרכבת הממשלה והדגיש : " כפי שהוכחנו בבחירות האחרונות - אנחנו נאמנים לנתניהו ".  הוא תקף את יו"ר ישראל ביתנו : " החליט לגרור את ישראל לבחירות משיקולי יריבות ושנאה "
 דרעי : " כפי שהוכחנו בבחירות - אנחנו נאמנים לנתניהו"יו"ר ש"ס תקף את ליברמן : " גרר לבחירות מיריבות ושנאה"הערב ב-19:30 :  הצהרת ראש הממשלה נתניהו 
יו"ר ש"ס אריה דרעי אמר היום  ( חמישי )  בישיבת סיעה מיוחדת כי  " נעשה הכול כדי שבממשלה הבאה יהיה רוב בלי ליברמן ".  דרעי התייחס לראשונה לפיזורה של הכנסת והדגיש כי  " כפי שהוכחנו בבחירות האחרונות - אנחנו נאמנים לנתניהו .  מי שמצביע ש"ס ,  מצביע לנתניהו ".  לדבריו , " ש"ס הוכיחה מעל לכל ספק שנתניהו הוא המועמד .  אין לי ספק שנתניהו ירכיב את הממשלה הבאה ואני מקווה שהשותפים שלו יהיו נאמנים ואותנטיים ".  
דרעי תקף את יו"ר ישראל ביתנו ,  אביגדור ליברמן ,  וטען כי הוא  " השתמש בנו ככלי לטרפד את ממשלת נתניהו ".  היו"ר סיפר כי השניים היו בקשרים טובים ושיתפו פעולה ,  אך לאור התנהלותו לאורך המשא ומתן הודיע כי לא ימשיך בקשר עם ליברמן , " נגמר הסיפור ". 
הולכים לבחירות - סיקור מיוחד בוואלה !  NEWS :  יהדות התורה במתקפה על ליברמן :  לא יהיה הנושא המרכזי אצלנו בבחירותכץ קורא לצירוף איילת שקד : " כוח אלקטורלי שיחזק את הליכוד"יאיר נתניהו :  ליברמן דרש למנות את וינשטיין כדי שיסגור את תיקיו  
" כראש הסיעה השלישית בגודלה ,  אני מרגיש חובה לתת הסבר לבוחרים ",  הוסיף .  דרעי סיפר כי יום לאחר הבחירות הוזמן לפגישה עם ראש הממשלה בנימין נתניהו ,  שאמר לו שיש בידו מידע כי ליברמן ינסה למנוע את הקמת הממשלה . " הייתי משוכנע שהוא טועה עד סוף השבוע שעבר ,  אז הבנתי שראש הממשלה צדק ",  סיפר . " ניהלתי המון משאים ומתנים ,  אך לא ראיתי כזה .  הרגשתי לראשונה נסחט .  בכל פעם שנענינו לבקשה הזויה הגיעו עוד ועוד בקשות ". 
דרעי יצא נגד התנהלותו של ליברמן במשא ומתן הקואליציוני . " ב-40 הימים האלה דאגנו לפנסיה לטובת אלה שליברמן מייצג .  אז אתה ליברמן משמיץ אותנו שאנחנו לא משלמים מסים ולא עובדים ?  ",  אמר . " חבל שבזבזנו 40 יום ,  חבל שזה קרה ובכלל חבל למדינת ישראל .  אי אפשר להזיז כוס במשרדי הממשלה בגלל שזו ממשלת מעבר .  אדם אחד החליט משיקוליו ,  מיריבות ומשנאה לגרור את כל מדינת ישראל לבחירות ".  
מוקדם יותר היום קיימו ביהדות התורה ישיבה לקראת ההיערכות לבחירות .  הסיעה דנה באפשרות שתסרב לשבת בממשלה עם יו"ר ישראל ביתנו אביגדור ליברמן ,  והסכימה להציג את הנושא להכרעת הרבים בסמוך מאוד לבחירות .  עוד החליטו חברי המפלגה לתקוף את ליברמן  " בחכמה ולא בהתלהמות ",  כדי לא לשחק לידיו .  לדבריו גורמים ביהדות התורה , " הוא זקוק לטנגו הזה לצרכיו ואנו לא פראיירים ". 
הכנסת אישרה אתמול את הצעת החוק לפיזורה בקריאה שניה ושלישית ,  והובילה לפירוק הכנסת ה-21 ,  חודש בלבד אחרי השבעתה .  המשמעות - בחירות חדשות ייערכו ב-17 בספטמבר בעלות של כ-600 מיליון שקלים למדינה ויותר ממיליארד שקלים למשק .  
ליברמן נשא הצהרה בה תקף את ראש הממשלה בנימין נתניהו כי  " הוא  " מלכתחילה לא רצה את ישראל ביתנו בממשלה "  ואמר כי בליכוד  " צריכים לגייס פסיכיאטר בעל שם טוב ".  
בש"ס וביהדות התורה נמנעו בבחירות האחרונות לתקוף את ליברמן בטענה כי  " מעשים לחוד ודיבורים לחוד ".  גורמים בשתי המפלגות הסבירו אז כי הקמפיין של ליברמן נגד הציבור החרדי נועד לצורך אלקטורלי ויחד עם זאת , " הוא יודע לשתף פעולה כשנדרש ".  כעת ,  כך טוענים ,  לאחר שהתבצר בעמדתו סביב חוק הגיוס ולטענתם  " השמיץ והסית "  את הציבור החרדי ,  מנהיגיהם הרוחניים ונציגיהם בכנסת ,  הם  " מחשבים מסלול מחדש ". 
 ( עדכון ראשון :  17:22 )  

דרעי :  נעשה הכול כדי שבממשלה הבאה יהיה רוב בלי ליברמן
יו"ר ש"ס התייחס לכשלון המשא ומתן הקואליציוני וההחלטה ללכת לבחירות .  דרעי תיאר את חלקו בניסיונות הרכבת הממשלה והדגיש : " כפי שהוכחנו בבחירות האחרונות - אנחנו נאמנים לנתניהו ".  הוא תקף את יו"ר ישראל ביתנו : " החליט לגרור את ישראל לבחירות משיקולי יריבות ושנאה "
 
