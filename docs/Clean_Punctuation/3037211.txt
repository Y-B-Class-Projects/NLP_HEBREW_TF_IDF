נתניהו :  ‏"קורא לפעילים בעמונה להתפנות ולא לנקוט אלימות "
 ראש הממשלה קרא למתבצרים במאחז שלא לתקוף את השוטרים ,  אחרי שלפחות 17 מהם נפצעו במהלך פינוי בית הכנסת .  השר ארדן היה תקיף יותר : " אלו חוליגנים ".  ח"כ סמוטריץ' ,  שאתמול הגיע לעמונה ותמך בפעילים ,  גינה אף הוא : " חצו קו אדום "
 ראש הממשלה בנימין נתניהו קרא היום  ( חמישי )  לפעילים בעמונה להתפנות ולא לנקוט אלימות נגד כוחות הביטחון .  זאת בעקבות העימותים הקשים שפרצו בין הצעירים שהתבצרו בבית הכנסת במאחז לבין השוטרים שניסו לפנותם .  השר לביטחון הפנים גלעד ארדן השתמש במילים קשות יותר וקרא למתפרעים  " חוליגנים ".  לפחות 17 שוטרים נפצעו בעימותים עם הפעילים ,  שתקפו אותם במוטות ברזל ובחומרים מסוכנים . 
" ההתיישבות חשובה לי ולכן אני יכול להגיד שאלו ימים קשים ",  אמר נתניהו בטקס אזכרה באריאל לראש העיר לשעבר רון נחמן . " עשינו כל מאמץ כדי שלא נגיע לרגע הזה ,  אבל בסופו של דבר קיימנו את דרישת החוק כי אנחנו מדינת חוק .  אני - ואני בטוח שכולכם - שותפים לכאב הגדול של משפחות שנאלצו לעזוב את בתיהם ונאלצו לנטוש את מפעל חייהם .  כולנו מבינים מה גודל הכאב ".  
נתניהו שב על הבטחתו לבנות יישוב חדש על אדמות מדינה לטובת מפוני עמונה . " כבר אתמול הקמתי צוות שיאתר את מיקומו ויחל בהכשרתו ,  ואנחנו נפעל כדי שיקרה בהקדם האפשרי ",  הבטיח ראש הממשלה . " אני קורא לכולם להתפנות ללא אלימות והתנגשות ,  לכבד את החיילים והשוטרים ,  שכואב להם לא פחות מלנו וגם להם קשה .  אני שרוצה שנזכור שהם שומרים על כולנו ".  
עוד בנושא :  ללא קסדות ,  מיגון ונשק :  הפינוי המחבק של המשטרה בעמונהאלימות קשה נגד הכוחות בפינוי בית הכנסת בעמונה ;  שוטרים נכוו מחומצהתיעוד מתוך בית הכנסת בעמונה :  המתבצרים תוקפים שוטרים במוטות 
אמש הבטיח נתניהו לממש את התחייבותו כלפי מפוני עמונה והודיע כי הרכיב צוות שיקדם הקמת יישוב חדש .  הצוות יכלול את נציגי המתנחלים ,  עוזר שר הביטחון להתיישבות וראש הסגל בלשכתו יואב הורביץ .  לדבריו ,  הצוות יחל לעבוד בזמן הקרוב ,  ובשלב הראשון יאתר מיקום להתנחלות החדשה .
 במסגרת המגעים עם תושבי עמונה על מתווה נכסי נפקדים ,  שאתמול נדחה בבג"ץ ,  בדצמבר האחרון הבטיח נתניהו כי אם המהלך יקרוס הוא יקים עבורם יישוב חדש - ככל הנראה במועצה האזורית מטה בנימין .  בשבוע שעבר אמר הורוביץ לשרי הליכוד כי הם מחפשים חלופות לתושבי עמונה ,  ובכללן מעבר לעפרה או הקמת יישוב חדש ברכס בנימין ,  בשל העובדה כי המתווה החלופי לפינוי עמונה אינו אפשרי .
 מוקדם יותר גינה השר ארדן את המתבצרים בבית הכנסת .  הוא קרא להם  " חוליגנים "  ואמר כי הם ראויים לכל גנאי משום שהם  " מבזים את היהדות ואין להם שום כבוד לדת ".  לדבריו , " בית כנסת ורבנים .  מצפה מהמשטרה לפעול בנחרצות לפנותם ".  גם ח"כ בצלאל סמוטריץ  ( הבית היהודי )  ,  שאתמול הגיע לעמונה כדי לתמוך במפונים ,  גינה את הפעילים שהתבצרו בבית הכנסת . " פגיעה בשוטרים היא קו אדום ",  כתב ח"כ סמוטריץ' בחשבון הטוויטר שלו .  אתמול הוא השווה את פינוי עמונה לאונס אישה . " נשארנו רחוקים מאוד ממנו במהלך כל הפינוי הכואב הזה .  חבל שמיעוט קטן בסוף עושה את זה ופוגע במאבק הצודק וההכרחי הזה ".  
ח"כ אבי דיכטר  ( הליכוד )  וראש השב"כ לשעבר כתב בחשבון הטוויטר שלו כי  " האלימות נגד השוטרים בעמונה היא קו שאין לחצותו ,  היא לא לגיטימית ואין בינה לבין חיזוק ההתיישבות דבר וחצי דבר ".  
 ( עדכון ראשון :  14:25 )  

נתניהו :  ‏"קורא לפעילים בעמונה להתפנות ולא לנקוט אלימות "
 ראש הממשלה קרא למתבצרים במאחז שלא לתקוף את השוטרים ,  אחרי שלפחות 17 מהם נפצעו במהלך פינוי בית הכנסת .  השר ארדן היה תקיף יותר : " אלו חוליגנים ".  ח"כ סמוטריץ' ,  שאתמול הגיע לעמונה ותמך בפעילים ,  גינה אף הוא : " חצו קו אדום "
 
