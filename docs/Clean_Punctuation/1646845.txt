נתניהו מתעקש לפתור את בעיית הפקקים היום
באוצר אמנם מתנגדים אך ראש הממשלה מתכוון להעביר עוד היום בישיבת הממשלה את תוכנית  " מחבר ישראל "  לפריסת רשת ארצית של כבישים מהירים . " מדובר במנוע צמיחה פנימי מובטח "
  ( צילום :  גדעון צנטנר ,  עריכת וידאו :  יאיר דניאל ) 
ראש הממשלה בנימין נתניהו מתכוון לשחרר את ישראל מעומס הפקקים ,  והוא מתכוון לעשות זאת עוד היום .  שרי הממשלה דנו הבוקר בתוכנית  " מחבר ישראל ".  התוכנית כוללת בנייה של כבישים חדשים שיחברו את הפריפריה למרכז ,  וכן הקמה של קווי רכבת נוספים .
 " פריסת רשת ארצית של כבישים מהירים ורכבות היא מנוע צמיחה פנימי מובטח ,  שאינו תלוי במצב השווקים הבינלאומיים ",  אמר נתניהו בישיבת הממשלה . " ביצוע תוכנית 'מחבר ישראל' ,  במשולב עם הרפורמות החשובות לשחרור הקרקעות ולפישוט הליכי התכנון והבנייה ,  יפתחו את הנגב והגליל ,  יביאו לשם נגישות ותעסוקה ושוויון הזדמנויות ויגרמו לבדן לצמיחה של 2 אחוז בשנה .  חשוב שנצא לדרך עכשיו ,  כדי שנוכל לתקצב בעוד שנים ספורות גם את המשך קווי הרכבת לקריית שמונה ולאילת במסגרת רשת לאומית ובינלאומית לתחבורה מהירה ".   הדיון בסוגיה נמשך זמן רב ושרי הממשלה נאלצו לצאת להפסקה מהישיבה על מנת להצביע על הצעות חוק בכנסת .  הדיון יתחדש בשעות אחר הצהרים וראש הממשלה בנימין נתניהו מתכוון לאשר את התוכנית עוד היום .  עד כה דיברו 3 שרים ,  ועוד 11 שרים דורשים את זכות הדיבור .  שר האוצר יובל שטייניץ והשר לפיתוח הנגב והגליל סילבן שלום ,  הביעו התנגדות לתוכנית .  מדברי ראש אגף התקציבים אודי ניסן עולה כי ישנה הסכמה על 20 מיליארד שקלים בתוכנית הכוללים את נושא סלילת הכבישים ,  החשמל וציוד נייד .  באוצר מתנגדים לעת עתה לסלילת מסילות לרכבת העמק וקו הרכבת עכו-כרמיאל ,  שעלותם היא 7.5 מיליארד שקל .  מלבד זאת מבקשים באוצר לפרוס את התוכנית על פני 15 שנה במקום 10 שנים .  שר האוצר שטייניץ אמר כי הוא מסכים ל- 80 אחוז מהתוכנית .  השר שלום ,  מנגד ,  הסתייג משום שהוא ביקש להרחיב את התוכנית ולהכניס אליה גם סלילת כבישים ומסילות רכבת לקרית שמונה ואילת .
 עלות התכנית צפויה לעמוד על כ-27.5 מיליארד שקל .  התוכנית המקורית של משרד ראש הממשלה עמדה על עלות תקציבית כוללת של 53 מיליארד שקל  ( לפי הערכת משרד ראש הממשלה )  עד 81 מיליארד שקל  ( לפי הערכת האוצר )  .
 התוכנית כוללת שמונה פרויקטים והיא תתפרס על עשר שנים .  הסעיף המרכזי בתוכנית קרוי חשמול  ( חלק מנתיבי הרכבות המרכזיים )  ,  ועלותו 8.2 מיליארד שקל .  עלות סלילת מסילת העמק מוערכת ב-3.4 מיליארד שקל ,  כמו עלות הנחת הפסים למסילה מעכו לכרמיאל .  כביש חוצה ישראל יוארך בשני קטעים בצפון .  ובנוסף התוכנית כוללת סלילת כבישים נוספים ומסלולי רכבת .  ראש הממשלה נתניהו התייחס השבוע לרפורמה ואמר : " אני שואל את עצמי מעת לעת מדוע אזרחי ישראל לא יכולים ליהנות ממה שנהנים אזרחי מדינות אחרות שחלקן אף פחות מפותחות משלנו ?  במדינת ישראל אתה תקוע בפקקים על הכבישים .  הגיע הזמן לשנות את זה ולהפוך את ישראל למדינה של המאה ה-21 ,  עם רשת של כבישים ורכבות .  זו ההצעה של תכנית מחבר ישראל .  הדגש הוא על רשת תחבורה מהירה .  אנחנו צריכים לעלות על כביש בצפון ולנסוע ללא רמזור עד דרום הארץ ". 

נתניהו מתעקש לפתור את בעיית הפקקים היום
באוצר אמנם מתנגדים אך ראש הממשלה מתכוון להעביר עוד היום בישיבת הממשלה את תוכנית  " מחבר ישראל "  לפריסת רשת ארצית של כבישים מהירים . " מדובר במנוע צמיחה פנימי מובטח "
 
