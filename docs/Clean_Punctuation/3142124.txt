 " ספסור ברגעים פרטיים ":  נהג חברת אבטחה נתבע על הקלטת יאיר נתניהו
חברת  " מודיעין אזרחי "  הגישה כתב תביעה של 250 אלף שקלים נגד עובד החברה לשעבר שלטענתה הקליט את יאיר נתניהו .  בכתב התביעה צוין כי העובד ,  רועי רוזן ,  התחייב לשמור על סודיות בעבודתו .  עו"ד החברה : " תופעת ההקלטות הפכה קשה ומטרידה "
 חברת  " מודיעין אזרחי "  הגישה היום  ( שני )  כתב תביעה בסך 250 אלף שקלים נגד עובד החברה לשעבר ,  רועי רוזן ,  שלטענתה הקליט את יאיר נתניהו וחבריו ומכר את ההקלטות ל"חברת החדשות ".  בכתב התביעה לא מפורט כיצד נודע לחברה כי רוזן הוא מי שהקליט את בנו של ראש הממשלה .  כמו כן ,  נכתב בו מפורשות כי לחברה לא ידוע כיצד הקליט רוזן לכאורה את השיחה ,  והאם יש בידיו הקלטות נוספות .
 התביעה הוגשה לבית הדין האזורי לעבודה בירושלים על ידי עורכי הדין יעל דולב ,  אדם עדי ואלי בלושבסקי ממשרד גרוס  ( GHK )  . " סיפור המעשה שלפנינו מגולל מסע ,  מתוכנן ככל הנראה ,  של תיעוד במסתרים של אורחות חייו הפרטיים של בנו של ראש הממשלה ,  מר יאיר נתניהו ",  נכתב . " לאחר מכן ,  בבחינת הוספת חטא על פשע - ניסיון לספסר תמורת מזומנים ברגעים הפרטיים והדיסקרטיים של יאיר נתניהו ,  עד אשר מצא כלי תקשורת שהיה מוכן לשלשל לידי הנתבע שלמונים תמורתם ". 
עוד בוואלה !  NEWS:נתניהו על הקלטת בנו : " הסתלבט על חבר ,  חינכנו לכבד נשים"סערת ההקלטות : " שחיתות רקובה ";  יאיר נתניהו : " זו לא דרכי"סבב מועדוני החשפנות של יאיר נתניהו : " אבא סידר לכם מיליארדים ,  ואתה מתווכח איתי ?  "  
בכתב התביעה מצוין כי בעבר עבד כחוקר פרטי ברישיון וכי עם קליטתו לעבודה בחברה הוא עבר סיווג ביטחוני ,  שבמסגרתו התחייב בין השאר לשמור על סודיות .  עוד נכתב כי בתחילה עבד בשמירה ובאבטחת בתי שרים ובכירים ,  ורק לאחר מכן כנהג מבצעי במשרד ראש הממשלה .  לפי כתב התביעה , " העוסקים במשימות מסוג זה נדרשים לדיסקרטיות מוחלטת מכיוון שהם עשויים להיחשף במהלך עבודתם לסודות אשר גילויים עלול לסכן את ביטחון המדינה או את האישים המאובטחים ". 
עו"ד יעל דולב ,  ראש מחלקת דיני עבודה במשרד גרוס שהגישה את התביעה ,  אמרה כי  " תופעת ההקלטות הפכה לתופעה קשה ומטרידה במערכת יחסי העבודה .  כולם מקליטים את כולם .  לא זו הדרך לקיום יחסי עבודה אמינים והוגנים .  לדברי עו"ד דולב , " המקרה שלנו הוא אמנם מקרה קיצון של שימוש לא נאות ,  בלשון המעטה ,  של תופעת ההקלטות ,  אך אני מקווה שבין הדין יגיד את דברו כנגד תופעה פסולה זו ".  
מיד עם התפוצצות הפרשה הגישה חברת  " מודיעין אזרחי "  תלונה במשטרה נגד רוזן באשמת ביצוע האזנת סתר בלתי חוקית .  התביעה מתייחסת גם למשא ומתן שרוזן ניהל לכאורה עם גופי תקשורת שונים לפני שמכר את ההקלטות לחברת החדשות ,  תוך שהיא מסתמכת על פרסום בוואלה ! NEWS .  זאת ,  אף שבידיעה לא נטען כי רוזן הוא המקור . " בהתאם לפרסום באתר האינטרנט 'וואלה' מיום 11 בינואר ",  נכתב , " הנתבע ניהל משא ומתן עם מספר גופי תקשורת מתוך תקווה למכור את ההקלטה למרבה במחיר ,  ולבסוף הסכימה חברת החדשות לשלם לו סכום של כ-50,000 ¤ עבורה ". 
בעבר פורסם בעמוד הפייסבוק של יואב אליאסי , " הצל ",  כי רוזן הוא מי שהקליט את נתניהו הבן .  בתגובה שלח רוזן מכתב לאליאסי באמצעות עו"ד יובל אדלר ממשרד עוה"ד בן ארי ,  פיש ,  שבו טען כי  " הדברים האמורים הינם חסרי בסיס לחלוטין ",  ודרש להסיר את הפוסט .  עם זאת ,  הפוסט לא הוסר עד היום .  עו"ד אדלר אמר לוואלה ! NEWS כי הוא לא מייצג כיום את רוזן .  כמו כן ,  עו"ד בועז קניג ,  שהתראיין בתקשורת כמי שמייצג את המקליט ,  טען היום כי הוא אינו מכיר את רוזן .
 השיחה הוקלטה במהלך קיץ 2015 ,  ערב חתימת מתווה הגז .  במהלך הבילוי ,  נתניהו לווה על ידי מאבטח ונהג שרד כשהוא משוחח עם חבריו במהלך ליל בילויים שבו עברו בין מועדוני חשפנות בתל אביב .  בהקלטות נשמע נתניהו הבן יחד עם חבריו ,  ניר מימון  בנו של טיקון הגז קובי מימון ,  ורומן אברמוב  המשמש כנציגו של המיליארדר האוסטרלי ג'יימס פקר בישראל .  בין השאר נתניהו הבן נשמע אומר לבנו של מימון : " אבא שלי סידר לאבא שלך 20 מיליארד דולר ,  נלחם בכנסת ,  ואתה מתווכח איתי על 400 שקלים ".   

" ספסור ברגעים פרטיים ":  נהג חברת אבטחה נתבע על הקלטת יאיר נתניהו
חברת  " מודיעין אזרחי "  הגישה כתב תביעה של 250 אלף שקלים נגד עובד החברה לשעבר שלטענתה הקליט את יאיר נתניהו .  בכתב התביעה צוין כי העובד ,  רועי רוזן ,  התחייב לשמור על סודיות בעבודתו .  עו"ד החברה : " תופעת ההקלטות הפכה קשה ומטרידה "
 
