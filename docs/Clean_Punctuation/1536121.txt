נתניהו : " רוחות המלחמה לא נושבות בצפון "
 ראש הממשלה ביקר בבסיס חצרים של חיל האוויר וסקר את כלי הטיס של החיל .  שר הביטחון ,  שביקר עמו ,  אמר כי  " יכולתנו המדינית נובעת מעוצמת צה"ל "
 ראש הממשלה בנימין נתניהו ,  שר הביטחון אהוד ברק והרמטכ"ל גבי אשכנזי ,  ביקרו היום  ( שלישי )  בתערוכה של כלי טיס ואמצעי לחימה בבסיס חיל האוויר בחצרים .  בדברים שאמר נתניהו במהלך הביקור התייחס לפרסומים האחרונים בדבר המתיחות עם לבנון .  נתניהו הכחיש עלייה בכוננות בצפון ואמר כי  " אין שום רוחות מלחמה .  זו סערה תקשורתית ולא מהותית ".  במהלך הביקור לא התאפק נתניהו והתיישב בתא הטייס של מטוס קרב מסוג  " רעם ",  מטוס המיועד לתקיפות במדינות מרוחקות .  
נתניהו התייחס להיערכות חיל האוויר ואמר כי החיל מהווה מרכיב יסודי בביטחון ישראל .  לדבריו , " הרושם החזק ביותר נוצר ממחויבות חיל האוויר להגנה על ביטחון ישראל .  לחיל האוויר יש חשיבות עצומה ביעד הזה ".  במהלך הביקור ארגן חיל האוויר הפתעה לנתניהו כשהציג בפניו את מטוס ההרקולס שהוביל את חיילי סיירת מטכ"ל ממבצע אנטבה .  במבצע זה נהרג אחיו של ראש הממשלה ,  יוני נתניהו .
 קודם לביקור קיבלו נתניהו וברק סקירות מהרמטכ"ל וממפקד חיל האוויר האלוף עידו נחושתן .  לאחר מכן אמר ברק כי  " בפני מדינת ישראל עומדים אתגרים יוצאי דופן והזדמנויות לא מעטות גם בתחום המדיני ".  לדבריו , " יכולתנו להסתכל קדימה אל האופק המדיני נובעת קודם כל מעוצמת צה"ל ". 

נתניהו : " רוחות המלחמה לא נושבות בצפון "
 ראש הממשלה ביקר בבסיס חצרים של חיל האוויר וסקר את כלי הטיס של החיל .  שר הביטחון ,  שביקר עמו ,  אמר כי  " יכולתנו המדינית נובעת מעוצמת צה"ל "
 
