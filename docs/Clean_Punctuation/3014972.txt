לבני על פרשת הצוללות :  עירוב אינטרסים אישיים בלאומיים
ח"כ ציפי לבני  ( המחנה הציוני )  התייחסה היום  ( ראשון )  לפרשת עסקת רכישת הצוללות וכינתה אותה דוגמה לערבוב של אינטרסים אישיים בהחלטות כלכליות לאומיות . " זאת הזדמנות להפסיק את המצב שבו עורכי הדין פרטיים של ראש הממשלה מעורבים בענייני המדינה החשובים ביותר ,  תוך כדי שותפותם במשרד פרטי ",  נמסר בהודעה מטעם לבני .  עוד אמרה לבני כי על היועץ המשפטי לממשלה לפתוח באופן מיידי בבדיקת פרטי הפרשה . " אם ראש הממשלה בטוח בצדקתו בנושא כה רגיש ,  אין לו מה לחשוש מבדיקה כזו .  אם יש דברים הסמויים מן העין ,  הציבור צריך לדעת אותם .  ביטחון ישראל איננו עניין אישי ,  אלא עניין לאומי ", הוסיפה .  

לבני על פרשת הצוללות :  עירוב אינטרסים אישיים בלאומיים
nan
