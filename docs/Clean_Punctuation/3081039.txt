הר הבית ייפתח היום למתפללים ;  נתניהו ומלך ירדן שוחחו על המצב
ראש הממשלה החליט בתום הערכת מצב להציב בשערי הכניסה למתחם מגנומטרים ומצלמות ,  בניגוד לעמדת עמאן .  ברקע המתיחות ,  עבדאללה קרא להימנע מהסלמה .  שוטרת ושוטר נפצעו קל מזיקוקים שהושלכו לעברם במזרח העיר
לאחר שנסגר בעקבות הפיגוע ביום שישי הר הבית ייפתח היום  ( ראשון )  החל משעות הצוהריים בהדרגה למתפללים ,  מבקרים ותיירים - כך סוכם בהערכת מצב טלפונית שראש הממשלה בנימין נתניהו קיים בנושא עם השר לביטחון הפנים גלעד ארדן ,  המפכ"ל רוני אלשיך ,  ראש השב"כ נדב ארגמן ומפקד מחוז ירושלים ,  ניצב יורם הלוי .  
אמש שוחח נתניהו עם עבדאללה מלך ירדן ,  לאחר שזו גינתה את החלטת ישראל לסגור את האתר ,  ועוררה מתיחות בין המדינות .  בדיון שקיים נתניהו עם גורמי אכיפת החוק כי בשערי הכניסה להר הבית יוצבו מגנומטרים ויותקנו מצלמות מחוץ להר הבית שיצלמו את הנעשה באזור ,  זאת בניגוד לעמדת ממשלת ירדן .  בהמשך צפויים להינקט צעדים ביטחוניים נוספים בעקבות הפיגוע שאותו ביצעו שלושה מחבלים מאום אל-פחם .
 בתוך כך ,  המתיחות בבירה עדיין מורגשת .  שוטרת נפצעה הערב באורח קל מזיקוקים שנורו בסמוך לצומת אנטוניה בעיר העתיקה בירושלים .  מאוחר יותר נפצע שוטר באורח קל בסילוואן שבמזרח ירושלים מבקבוקי תבערה וזיקוקים שהושלכו לעבר כוח משטרה ומג"ב .  השוטר טופל במקום .  המשטרה פתחה בסריקות לאיתור חשודים .  
לקריאה נוספת:הבית הלבן תומך בהחלטה לסגירת הר הבית : " אפס סובלנות לטרור"אחרי הפיגוע :  המשטרה תנסה לסכל את המתקפה הבאה כבר בדרך להר הביתעל סף רתיחה :  מאמץ במערכת הביטחון למנוע תבערה בהר הבית 
בשל הפיגוע ביטל שר האוצר משה כחלון פגישה שתוכננה לו עם ראש הממשלה הפלסטיני ראמי חמדאללה .  הפגישה הייתה אמורה להיות הפגישה השנייה של השניים אחרי ביקורו של כחלון ברמאללה בתחילת חודש יוני ,  והצדדים היו אמורים לדון בתוכניות לשיתוף פעולה כלכלי בין ישראל והפלסטינים .  הפגישה תוכננה להתקיים הפעם בלשכתו של כחלון אך בעקבות הפיגוע החליט שר האוצר על ביטול הפגישה .
 רגע לפני שהמריא לצרפת ולהונגריה אמר כי הוא שוחח בשישי עם הוריהם של השוטרים שנהרגו בפיגוע . " שלחתי להם חיבוק מכל אזרחי ישראל ",  אמר . " הנחתי לפני השבת להרוס את סוכות האבלים והערב קיימתי דיון עם צמרת גורמי הביטחון והנחיתי להציב מגנומטרים ומצלמות מחוץ להר הבית .  נפתח את הר הבית בהדרגה ,  אבל עם אמצעי אבטחה מוגברים ". 
במקביל ,  שר החינוך נפתלי בנט אמר כי  " על ישראל להפסיק לשחרר גופות מחבלים עד להחזרת הדר גולדין ואורון שאול לישראל .  זהו אינטרס ביטחוני שימנע את החטיפות הבאות ויציל חיי אדם .  יש להפוך כל חטיפה עבור חמאס מנכס לנטל ".  
בהודעה הרשמית שפרסם היום גיבה הבית הלבן את החלטת הממשלה לסגור את הר הבית למתפללים . " המתקפה אילצה את ממשלת ישראל לסגור זמנית את הר הבית כדי לערוך את חקירתה .  ישראל הבטיחה לעולם שאין לה כל כוונה לשנות את הסטטוס קוו במקום הקדוש ,  החלטה שארצות הברית משבחת ומברכת עליה .  אנחנו מפצירים בכל המנהיגים והאנשים המאמינים לגלות הבנה לתהליך זה עד שיוסקו המסקנות ",  נמסר בהודעה .
 בעקבות הפיגוע ,  שבו נהרגו השוטרים רס"מ האיל סתאוי ,  בן 30 מכפר מראר ,  ורס"מ כמיל שנאן ,  בן 22 מכפר חורפיש ,  נאסרה הכניסה למתחם החל מאתמול .  סגירת האתר הקדוש עוררה ביממה האחרונה ביקורת קשה מצד הפלסטינים .  הווקף האסלאמי בירושלים ,  האחראי על מתחם הר הבית ומסגד אל-אקצא ,  תקף את ההחלטה ואמר כי  " איבדנו את השליטה על מסגד אל-אקצא באופן מלא ".  
הדברים מטעם הווקף נמסרו לאחר פגישה עם המופתי של ירושלים ,  שייח מוחמד חוסיין ,  שנעצר אתמול לאחר שקרא למתפללים המוסלמים להפר את ההחלטה הישראלית ולעלות למסגד אל-אקצא .  הוא שוחרר כעבור כמה שעות ,  אולם ככל הידוע לא הותר לו להיכנס למתחם .  עם זאת ,  דווח כי מנהל המסגד ,  שייח עומר אל-כסוואני ,  נכנס היום למתחם מלווה בארבעה מאבטחים ,  בעקבות המגעים בין ירדן לישראל .
  ( עדכון ראשון :  22:17 )  

הר הבית ייפתח היום למתפללים ;  נתניהו ומלך ירדן שוחחו על המצב
ראש הממשלה החליט בתום הערכת מצב להציב בשערי הכניסה למתחם מגנומטרים ומצלמות ,  בניגוד לעמדת עמאן .  ברקע המתיחות ,  עבדאללה קרא להימנע מהסלמה .  שוטרת ושוטר נפצעו קל מזיקוקים שהושלכו לעברם במזרח העיר

