חרף עיכוב הליכוד :  הבית היהודי העלתה את  " חוק ירושלים "  לוועדת השרים
אחרי שפורסם בוואלה !  NEWS כי הליכוד סירב להעניק הליך מזורז לקידום החוק השנוי במחלוקת ,  החליטה שרת המשפטים להניח על סדר יומה של הוועדה את החוק לקידומו המהיר .  בליכוד מאשימים את בנט ,  מקדם החוק ,  בכך שהוא מנסה להביך את נתניהו
אחרי שפורסם בוואלה !  NEWS כי הליכוד מעכב את הבקשה לקדם את  " חוק ירושלים "  ביוזמת יו"ר הבית היהודי בהליך מזורז ,  משיבה מפלגתו מלחמה :  שרת המשפטים איילת שקד  ( הבית היהודי )  הניחה על סדר היום של ועדת השרים לחקיקה את החוק .  המשמעות היא שההצעה תעלה לדיון בוועדה ביום ראשון .  
מדובר במהלך חריג משום שהחוק הונח רק בימים האחרונים על שולחן הכנסת וחרף דרישת הבית היהודי לא קיבל אישור להליך מזורז לקדם את ההצעה .  ואולם ,  ההערכה בקואליציה כי ההצבעה לא תתקיים בפועל .  
הצעת החוק קובעת כי כל החלטה על חלוקת ירושלים תדרוש רוב מיוחס של 80 חברי כנסת ולא רוב רגיל .  היא זוכה לתמיכה רחבה בקואליציה ,  ומבוססת על הצעה זהה שהגיש שר הפנים לשעבר גדעון סער לפני 20 שנה ,  בעת שהליכוד היה באופוזיציה ,  וגם ראש הממשלה בנימין נתניהו היה חתום עליה .
 עוד בוואלה !  NEWS:בנט על משבר הכותל : " נציגי יהדות ארה"ב חשים שקיבלו סטירת לחי"בעקבות ביקורת בימין :  הקבינט ידון מחדש בתכנית להרחבת קלקיליה 
בליכוד האשימו את בנט בכך שהוא מנסה להביך את נתניהו משום שההצעה מונעת ,  הלכה למעשה ,  דיון עם הפלסטינים על עתידה של ירושלים ,  ועשויה לעורר התנגדות אצל הממשל האמריקני על רקע הניסיונות להתניע מחדש את המו"מ המדיני .  
השבוע פורסם בוואלה !  NEWS כי יו"ר ועדת הכנסת ח"כ יואב קיש  ( הליכוד )  התבקש מהבית היהודי לאשר להצעת החוק  " פטור מחובת הנחה "   הליך מזורז לקידומה  וסירב לכך .  בנט היה מעוניין בקידום החקיקה במושב הנוכחי ,  וגורמים במפלגתו טענו כי נתניהו הנחה את אנשיו בכנסת לא לקדם את ההצעה והוא  " פועל בדיוק ההפך ובניגוד לרצון בוחרי ימין ". 
חרף זאת ,  בבית היהודי החליטו לקדם את ההצעה בטענה כי תקנון הממשלה מאפשר לאשר פטור מחובת הנחה להצעת חוק פרטית ולא מחייב שהדבר ייעשה אך ורק כמענה לבקשת ועדת הכנסת .  השרה שקד ,  המכהנת כיו"ר ועדת השרים לחקיקה ,  ובין היתר אחראית על סדר היום בה ,  הניחה את ההצעה בהליך חריג על סדר היום של הישיבה הקרובה .  
בשיחות עם אנשי הבית היהודי ,  אמר קיש כי מימש את מכסת הפטורים שבהם ניתן היה להשתמש ,  אך שם ראו בבעיה  " טכנית בלבד "  והציעו לפתור אותה מול השרה שקד .  קיש בתגובה התבצר בעמדתו .  בשיחה עם וואלה !  NEWS טען כי כל עוד הבית היהודי מעכבת את חוק הלאום ודורשת לקיים את הדיונים עליו בוועדת החוקה שבראשה עומד ח"כ מטעמה  " הם לא יקבלו סוכריות פוליטיות מהליכוד ". 
גורמים בקואליציה העריכו כי ההצבעה לא תתקיים גם כך השבוע ,  ומדובר במהלך של בנט להביך את נתניהו על כך שלכאורה הוא  " תוקע "  את ההצעה ולא דואג לקדם אותה .  על הצעת החוק חתומים בפועל ח"כ שולי מועלם-רפאלי וכל שאר ראשי סיעות הקואליציה ,  מלבד יו"ר הקואליציה ח"כ דוד ביטן מהליכוד ,  אף ששמונה חברי כנסת אחרים במפלגתו חתומים עליה .  בדברי ההסבר להצעה נכתב כי מטרתה היא  " לבצר את אחדותה של ירושלים ,  להבטיח את עתידה ולשמור על ביטחון תושביה ". 
 ( עדכון ראשון :  20:05 )  

חרף עיכוב הליכוד :  הבית היהודי העלתה את  " חוק ירושלים "  לוועדת השרים
אחרי שפורסם בוואלה !  NEWS כי הליכוד סירב להעניק הליך מזורז לקידום החוק השנוי במחלוקת ,  החליטה שרת המשפטים להניח על סדר יומה של הוועדה את החוק לקידומו המהיר .  בליכוד מאשימים את בנט ,  מקדם החוק ,  בכך שהוא מנסה להביך את נתניהו

