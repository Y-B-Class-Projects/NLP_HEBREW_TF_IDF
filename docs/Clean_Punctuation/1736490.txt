אין מחווה בלי תמורה
עשרה חודשים הקפידה ישראל לכבד את התחייבותה להקפיא את הבנייה ביהודה ובשומרון .  לקראת סיומה הלילה בחצות התברר כי מנקודת ראותם של הפלסטינים והאירופאים והאמריקנים ההתנהלות הישראלית חשובה כקליפת השום .  לא רשמה אפילו בדל של נקודות ? זכות .
 מלכתחילה סוגיית ההקפאה הציבה את בנימין נתניהו בעמדת נחיתות .  וושינגטון לא תבעה זאת מממשלתו של אהוד אולמרט כשניהל משא ומתן עם אבו מאזן תוך המשך הבנייה .  אך נתניהו בלע את הגלולה המרה והשיג הסכמה קואליציונית להקפאה ,  ועתה אינו יכול להיענות לפנייתו של ברק אובמה ולהאריכה בשלושה חודשים סתם כך ,  ללא תמורה .
 נכון שהיה נוח וקל יותר להיעתר לבקשתו של הידיד הגדול מארה"ב .  גם בישראל נשמעו קולות הקוראים לנתניהו  " להיות גבר "  ולהאריך את ההקפאה .  אילו היה הדבר אפשרי הייתי מציע לו להעניק לקהילה הבינלאומית ולפלסטינים עוד ארכה .  אין הבדל עקרוני בין 10 חודשים ל ? 13 .
 אך הדבר בלתי אפשרי .  לא רק מפני שצעד כזה היה גורם לרעש אדמה בקואליציה ולזעקות שבר בליכוד ובקרב המתנחלים ,  אלא גם מפני שהיה מאותת לכל העולם כולו כי נתניהו אינו מסוגל לעמוד על דעתו .  אפילו לא בעניין שהובטח במו פיו קבל עם ועדה .  
הסכמה חד ? צדדית נוספת להארכת ההקפאה תכביד על נתניהו לקבל בעתיד תמורה לוויתוריו בנושאים המהותיים של גבולות והכרה בישראל כמדינה יהודית .  היריב יניח כי אינו עומד בדיבורו וכדאי להמשיך ללוחצו .
 האמריקנים מעוניינים בעוד 90 ימי הקפאה ?  ייתכן .  אבל ישראל אינה יכולה לחזור על מחווה חד ? צדדית ,  שאין בצידה תמורה .  איזו תמורה ?  בארה"ב עמלו אהוד ברק ויצחק מולכו על הפרטים .  הציעו פשרה על גבי פשרה ,  נוסחה תחת נוסחה .  מה יכלו ?  למשל ,  שאבו מאזן יסכים כי ההקפאה תיכנס לתוקפה בעוד שישה חודשים .  עוד אפשרות :  אמנם ישראל לא ביקשה דבר בתמורה ל ? 10 חודשי ההקפאה ,  אך עתה היא תובעת התחייבות בכתב מוושינגטון ומרמאללה שאם תוארך בשלושה חודשים - יסכים אבו מאזן לחדול מדרישותיו גם אם ב ? 26 בדצמבר טרם תושג טיוטה להסכם שלום .
 אמש התכנס נתניהו בתוך עצמו ונמנע מלנקוט עמדה .  בארה"ב עמלו השליחים הישראלים על הפרטים .  התעורר חשש כבד מפני עימות סמוי עם ארה"ב .  לא שאובמה יתפרץ כלפי ישראל לפני הבחירות לקונגרס בתחילת נובמבר ,  אבל שיעמוד מן הצד כאשר האירופאים ישתלחו בה ויגבירו את המצור על ירושלים .
 הניסיון מלמד כי יש עדיין אפשרות להסדר של הרגע האחרון .  זו מריטת עצבים מסורתית ,  משיכת חבל קלאסית .  אך לא בהכרח .  להצלת המשא ומתן נחוצה מין התערבות על ? אנושית ,  בת קול שתצא משמיים .  חבל ,  אבל ייתכן שלא תהיה ברירה אלא לומר לידיד האמריקני את המילה  " לאו "  בעברית ,  לא רק באנגלית .
 
אין מחווה בלי תמורה
nan
