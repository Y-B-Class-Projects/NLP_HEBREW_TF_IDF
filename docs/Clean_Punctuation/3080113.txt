פרשת הצוללות : " בקרוב יצטרך נתניהו להסביר פרטים שעלו בחקירות "
 במשטרה אומרים כי אין מנוס מזימון ראש הממשלה לגביית עדות ,  אף שלפי שעה אין לגביו כל חשד .  גורמים המעורים בחקירה מעריכים כי נתניהו יצטרך להידרש לשתי סוגיות :  האחת קשורה במינוי בר יוסף לתפקיד ראש המל"ל ,  והאחרת ביחסיו עם עורך הדין המקורב לו
גורמים במערכת אכיפת החוק מעריכים היום  ( שלישי )  כי לא יהיה מנוס מגביית עדות מראש הממשלה בנימין נתניהו בפרשת הצוללות .  במשטרה אומרים כי לפי שעה אין לגבי נתניהו כל חשד בפרשה .  הגורמים מעריכים כי החוקרים יחקרו את נתניהו בעדות פתוחה ,  אך ישנה אפשרות כי במהלך העדות תעבור החקירה לחקירה באזהרה .  
לדברי הגורמים ,  נתניהו יצטרך לענות על שאלות בשתי סוגיות שעלו מהחקירה .  האחת היא ההחלטה שלו למנות בפברואר 2016 את תא"ל במיל' אבריאל בר יוסף לתפקיד ראש המל"ל ,  מינוי שלא יצא לפועל לבסוף .  במשטרה רוצים לבדוק אם המינוי היה נוח לראש הממשלה ולעורך הדין המקורב אליו ,  שנחקר גם הוא בפרשה ,  כדי לקדם את עסקת הצוללות .  הסוגיה האחרת היא החוקרים המבקשים לברר כיצד עורך הדין המקורב לראש הממשלה קיבל לכאורה שוחד מבלי שראש הממשלה ידע על כך .
 עורך הדין המקורב לראש הממשלה נחקר היום בפעם השנייה ,  בחדר מקביל לזה שבו נחקר האלוף במיל' אליעזר  ( צ'ייני )  מרום במשך יותר מ-10 שעות .  חוקרי להב 433 דנים כעת אם לבקש את הארכת מעצרו של האלוף במיל' אליעזר  ( צ'ייני )  מרום ,  או לשחררו הערב למעצר בית .  
לקריאה נוספת:פרשת הצוללות :  מפקד חיל הים לשעבר אליעזר  ( צ'ייני )  מרום נחקר במשטרהפרשת הצוללות :  המתווך בעסקה מיקי גנור - אחד מששת החשודיםגל מעצרים בפרשת הצוללות :  הערכה - החוקרים ינסו לגייס עד מדינה 
החוקרים מנסים להבין אם הוא זה שעומד מאחורי פתיחת חשבון בנק בקפריסין ,  שאליו הועברו על פי החשד סכומי כסף גדולים מנציגי המספנות הגרמניות ,  שהיו אמורים לכאורה לשמש ככספי שוחד לשורה של בעלי תפקיד בצמרת הביטחונית הישראלית ולמקורבו של ראש הממשלה ואיש סודו .
 החוקרים הצליחו לאתר את חשבון הבנק בקפריסין ואת תנועות הכספים בין חשבון זה לחשבונות אחרים ברחבי העולם .  הם נעזרו באנשי רשות המסים ואנשי רשות להלבנת הון בפיצוח העברת ותנועות הכספים לחשבון וממנו .
 סנגורו ,  עו"ד ציון אמיר ,  אמר בשיחה עם וואלה !  NEWS : " האלוף מרום שמח על פתיחת החקירה ועל כך שניתנה לו האפשרות להוכיח את צדקתו .  אנחנו בטוחים שהחקירה תגלה שלא היה כלום ושמו הטוב של האלוף מרום לא ייפגע .  לא נעשו עבירות והכל התנהל בצורה מסודרת וישרה ולא הייתה שום סטייה מהדרך ".  
אתמול עיכבה לחקירה המשטרה שישה חשודים ,  בהם המתווך מיקי גנור ,  בר יוסף ועורך דין רונן שמר ,  בחשד למעורבות בפרשה .  אלוף מרום נחקר היום בפרשה .  שמותיהם של האחרים טרם פורסמו .  מעצרו של גנור הוארך אתמול עד יום חמישי ,  וכך גם מעצרו של בר יוסף .  עורך הדין המקורב לראש הממשלה נשלח למעצר בית .  
החשודים נחקרו אתמול בחשד לביצוע עבירות שוחד וקבלת דבר במרמה ,  עבירות מס על פי פקודת מס הכנסה וחוקי מע"מ ,  וכן הלבנת הון .  במסגרת החקירה ,  שזכתה לכינוי  " פרשה 3000 ",  נבדקים ההליכים לרכישת שלוש צוללות וארבע ספינות מהתאגיד הגרמני  " טיסנקרופ "  - שנציגו בישראל היה גנור .  בר יוסף התמודד בשנה שעברה על תפקיד היועץ לביטחון לאומי ,  אולם ויתר על התפקיד כשהתברר כי מתנהלת נגדו חקירה .
 לפי הערכות ,  מנסה המשטרה לגייס לפחות עד מדינה אחד מבין החשודים ,  ובר יוסף על הכוונת .  חוליה חלשה שנייה בעיני החוקרים היא מזכירתו של הבכיר הקשור לחברה הגרמנית ,  שאליה הגיע מידע רב .  החוקרים ינסו לדלות ממנה מידע על כוונות המנהל שלה ,  ולהציג לחוקרים כיצד עבדה שיטת השוחד לכאורה ,  מהו מסלול העברות הכספים והאם היו פגישות בין הדמויות המעורבות בתהליך .  

פרשת הצוללות : " בקרוב יצטרך נתניהו להסביר פרטים שעלו בחקירות "
 במשטרה אומרים כי אין מנוס מזימון ראש הממשלה לגביית עדות ,  אף שלפי שעה אין לגביו כל חשד .  גורמים המעורים בחקירה מעריכים כי נתניהו יצטרך להידרש לשתי סוגיות :  האחת קשורה במינוי בר יוסף לתפקיד ראש המל"ל ,  והאחרת ביחסיו עם עורך הדין המקורב לו

