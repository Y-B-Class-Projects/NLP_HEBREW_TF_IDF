הפלסטינים הקפיאו פניות לאו"ם ,  ישראל האטה הבנייה בהתנחלויות
במסגרת פגישות חשאיות בין אנשי אמונם של נתניהו ואבו מאזן הוחלט על צעדים להפגת המתיחות .  לפי הפלסטינים ,  אישיות בכירה בפתח תיפגש בקרוב עם שר רם דרג . " הצדדים מבינים את הצרכים האחד של השני ".  נתניהו מכחיש
סדרת פגישות חשאיות בין בכירים ישראלים ופלסטינים מטעמם של ראש הממשלה בנימין נתניהו ויו"ר הרשות הפלסטינית אבו מאזן ,  המתקיימת זה כמה חודשים ,  הובילה לשורה של צעדים להפגת המתיחות בין הצדדים .  בין היתר ,  נעצרה הפנייה הפלסטינית למוסדות האו"ם וארגונים בינלאומיים ,  ומנגד הואטה הבנייה בהתנחלויות .  מקור פלסטיני הגדיר זאת כחלק  " מהערכת מצב חדש באזור ,  לא כהסכם ".  הפגישות בין הצדדים התקיימו עד לאחרונה וספק אם רבים היו בסוד העניינים .  
ההקלות הישראליות המשמעותיות לקראת חודש הרמדאן ,  בהן מתן אישור לתושבי הגדה להתפלל בהר הבית ,  היו רק קצה הקרחון בהפשרת היחסים .  ההבנה בין הצדדים נמשכת זה שלושה חודשים ובבסיסה הרצון להרגיע את הרוחות לנוכח המצב הגיאופוליטי במזרח התיכון . " הצדדים מבינים את הצרכים האחד של השני ",  אמר גורם לוואלה ! NEWS .  
לקריאה נוספת:בלייר מתווך בין חמאס וישראל ?  הגז הטבעי מעניין אותו יותראחרי חשיפת וואלה ! NEWS :  אבו מאזן זימן את השגריר בצ'ילה לשיחהכאילו שהמלחמה עדיין נמשכת :  דיווח מיוחד מרחובות עזה 
באשר לבנייה ביהודה ושומרון ,  בפועל הבנייה נמשכת ,  אך זה כמה חודשים שאין אישורים של תכניות בנייה עתידיות .  מקור ישראלי כינה זאת  " התרחבות טבעית "  ולא מעבר לכך .  בצד הישראלי מייחסים את ההאטה לחשש מפני תגובת הקהילה הבינלאומית ,  ולא למגעים או הבנות עם הרשות .  
על פי מקורות בכירים בצד הפלסטיני ,  צעדים נוספים לשיפור האמון בין נתניהו ואבו מאזן צפויים להיעשות בקרוב .  בין היתר ,  שר בכיר בממשלה ייפגש בקרוב בחו"ל עם אישיות בכירה בפתח ובאש"ף .  ברשות ישנה ציפייה מישראל להפשיר תכניות בשטחי C שבשליטה הישראלית ,  רובן כלכליות ,  וכן לאפשר איחוד משפחות ולחמש את מנגנוני הביטחון הפלסטיניים .  
מלשכת ראש הממשלה נמסר כי הדיווח אינו נכון .  את תגובתו של ראש צוות המשא ומתן של אש"ף ,  סאיב עריקאת ,  לא ניתן היה להשיג .  

הפלסטינים הקפיאו פניות לאו"ם ,  ישראל האטה הבנייה בהתנחלויות
במסגרת פגישות חשאיות בין אנשי אמונם של נתניהו ואבו מאזן הוחלט על צעדים להפגת המתיחות .  לפי הפלסטינים ,  אישיות בכירה בפתח תיפגש בקרוב עם שר רם דרג . " הצדדים מבינים את הצרכים האחד של השני ".  נתניהו מכחיש

