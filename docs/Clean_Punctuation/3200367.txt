יש עם מי לדבר :  המסקנה מההסלמה בדרום שישראל שילמה עליה בדם
היממות האחרונות עלו בשני הרוגים ,  בנזק של מיליונים ובחרדה ציבורית ,  אך הן הוכיחו שיחיא סינוואר ועמיתיו הם בני שיח להידברות .  קשה להימנע מהמחשבה שאילו ישבה הנהגת חמאס עם ראשי מערכת הביטחון ,  ניתן היה להגיע להבנות גם בלי ימי הקרב
שני הרוגים - קצין ואזרח ,  פצועים בדרגות שונות של חומרה ,  אוכלוסייה הנתונה בחרדה ,  מבנים הרוסים - זהו מחיר שתי היממות הקודמות .  וגם מיליוני שקלים בחימוש אווירי ,  בטילי יירוט של  " כיפת ברזל ",  בשעות טיסה של צוותי אוויר בקבע ,  מילואים והצבות חירום ;  בתגבור כוחות ליד הגבול למקרה שאוגדה נוספת תצא להתקפה בעוד אוגדת עזה מתגוננת ;  בביטול לימודים ועבודה בשיקום נזקים .
 והתמורה ?  הכרה שבצד השני יש עם מי לדבר ,  שיחיא סינוואר ועמיתיו להנהגת חמאס הם בני-שיח להידברות רועמת באש ,  בטיווח ,  וגם שקטה בדיפלומטיה ,  בתיווך .  זאת מסקנה מעודדת ,  שאמנם אינה מצדיקה את הדם ,  אך היא מבוססת בעליל על עובדות .
 המשמעות היא שהקבינט של סינוואר רציני יותר ופחות משחק לקהל ביציעים מהקבינט של בנימין נתניהו .  אין שם דמגוגיה פשטנית ופופוליזם זול ,  מהסוג שמשמיעים שריו של נתניהו ,  יאיר לפיד וחברי כנסת וקריינים למיניהם ,  עד כדי אכזבה גלויה מכך שימי הקרב הסתיימו ללא פלישה לנורמנדי ,  איוו ג'ימה וסטלינגרד של עזה .  
עוד בוואלה !  NEWS :  תושבים בשדרות מפגינים נגד הפסקת האש ;  בעזה חוגגים בעצרת חמאסהחיילים נכנסו לשטח אסור :  המחדל מאחורי פגיעת טיל הנ"ט באוטובוספחות משעתיים לסגירת הקלפיות :  24.06% הצביעו ברחבי הארץ 
זה 14 שנה יש עם מי לדבר ברשות הפלסטינית ,  כי אבו מאזן מתנגד לטרור ,  כשיטה המזיקה לעמו ;  ועכשיו יש גם עם מי לדבר בעזה ,  אף שהנושאים שונים - עם אבו מאזן על שלום ,  עם סינוואר ,  שאינו מכיר בישראל ,  על דו-קיום מעשי .
 הכוח הצבאי של חמאס נחלש לעומת תחילת השבוע .  הוא ניתן לשיקום ,  אבל האיתות ברור - במערכה גדולה ,  המטרה הישראלית תהיה שבירת כוח זה ,  על מנגנוני השליטה שלו באוכלוסייה הפלסטינית ,  ומי שטורח כל כך להימנע מפגיעה באנשי חמאס יכול גם לחפש ,  למצוא ולקטול אותם .
 כל זאת ,  במסגרת החוק הבינלאומי ,  וברוח זו התגאה הערב היועץ המשפטי לממשלה אביחי מנדלבליט על השתתפותו בהתייעצויות הדרגים המדיניים והביטחוניים הבכירים .  מנדלבליט אמנם היה הפרקליט הצבאי הראשי שהיטיב לתמרן בין מכשולי  " עופרת יצוקה ",  דוח גולדסטון ופרשת מרמרה - כך זכה בדרגת האלוף ובתשומת-ליבו של נתניהו  ( שטעה תחילה לפנות אליו בשם  " עמיחי ")  ,  אך עדיין יש טעם לפגם באישיות השסועה בין מומחה הממשלה לחוק הפנימי והחיצוני לבין שוקל כתב-האישום נגד מוביל ההתייעצויות .  
החוליה החשובה ביותר באשפת החצים של צה"ל היא זו שהושארה שם ולא נשלפה - עריפת צמרת חמאס .  מבצע  " עמוד ענן "  לפני שש שנים נפתח בהריגת רמטכ"ל חמאס ,  אחמד ג'עברי ,  לאחר ששוב ושוב בוטלו פעולות מתוכננות לשבייתו ,  בגלל חששות גורמים שונים במערכת הביטחון שאיכות המודיעין אינה מספקת .  המפקד-השותף של הזרוע הצבאית ,  מוחמד דף ,  הופצץ לאורך השנים ונפצע קשה ,  יותר מפעם אחת ;  שלא להזכיר נשכחות מימי אחמד יאסין וסלאח שחאדה .  על סינוואר חסים ,  ולא במקרה .  הוא ערכי יותר כתואם לפתרון מאשר כנגרע מהבעיה .
 איתות הנגד של חמאס היה בהגבלת הירי למרחבי הנגב ולכיש .  זה לא הוגן לתושביהם ,  הנושאים בכל הנטל ,  אבל המאזן מוכרח להיעשות שכלתנית ולא רגשית .
 נציגיו של נשיא מצרים עבד-אל פתח א-סיסי ושליח האו"ם ניקולאי מלדנוב מועילים כחוטים מאריכים ,  המחברים את התקע לשקע ,  אבל אין להם השפעה על המהות .  קשה להימנע מהמחשבה שאילו ישבו סינוואר ושותפיו עם הרמטכ"ל גדי איזנקוט ,  ראש השב"כ נדב ארגמן וראש המטה לביטחון לאומי מאיר בן-שבת ,  מתוגברים בשירות מילואים פעיל של מתאם הפעולות בשטחים לשעבר ,  אלוף יואב  ( פולי )  מרדכי ,  ניתן היה להגיע להבנות גם בלי ימי-הקרב של השבוע .  

יש עם מי לדבר :  המסקנה מההסלמה בדרום שישראל שילמה עליה בדם
היממות האחרונות עלו בשני הרוגים ,  בנזק של מיליונים ובחרדה ציבורית ,  אך הן הוכיחו שיחיא סינוואר ועמיתיו הם בני שיח להידברות .  קשה להימנע מהמחשבה שאילו ישבה הנהגת חמאס עם ראשי מערכת הביטחון ,  ניתן היה להגיע להבנות גם בלי ימי הקרב

