נתניהו נועד עם קרי ברומא : " שלום דורש הכרה הדדית "
 ראש הממשלה ושר החוץ האמריקני צפויים לדון שבע שעות בתהליך השלום עם הפלסטינים ובמגעים עם איראן .  זאת ,  לאחר שהשבוע נועדו צוותי המשא ומתן הישראלי והפלסטיני ארבע פעמים
ראש הממשלה ,  בנימין נתניהו ,  נועד אחר הצהריים  ( רביעי )  עם שר החוץ האמריקני ,  ג'ון קרי ,  בשגרירות האמריקנית ברומא ,  בירת איטליה .  הפגישה בין השניים החלה בשעות הצהריים והיא צפויה להימשך אל תוך הלילה .  שני האישים פינו כשבע שעות מלוח הזמנים שלהם לטובת הפגישה ,  שתעסוק בשני נושאים עיקריים :  המשא ומתן בין ישראל לרשות הפלסטינית ,  והשיחות בין המעצמות לבין איראן בנושא הגרעין .  
הפגישה מגיעה לאחר שבוע שבו הואץ המשא ומתן הישראלי-פלסטיני ,  כאשר צוותי המשא ומתן משני הצדדים נפגשו ארבע פעמים בימים האחרונים  כולל פגישה שנערכה אתמול בירושלים בין שרת המשפטים והממונה על המשא ומתן מצד הממשלה ,  ציפי לבני ,  לראש הצוות הפלסטיני ,  סאיב עריקאת .  בפגישה ברומא משתתפים ,  מלבד קרי ונתניהו ,  גם השגריר האמריקני בישראל ,  דן שפירו ,  ומקבילו הישראלי בוושינגטון ,  רון דרמר .  כמו כן ,  הגיעו לשגרירות השליח המדיני של ראש הממשלה ,  עו"ד יצחק מולכו ,  והיועץ לביטחון לאומי ,  יוסי כהן .  גורמים בסביבת ראש הממשלה אומרים כי למרות נוכחות היועצים הבכירים והשגרירים ,  חלק נרחב מן הפגישה בין נתניהו לקרי תתקיים בארבע עיניים בלבד .  השליח המדיני האמריקני ,  מרטין אינדיק ,  שהשתתף בפגישה בין לבני לעריקאת ,  נשאר בירושלים .  
לפני שנכנס לתוך מבנה השגרירות כדי להיוועד עם קרי ,  אמר ראש הממשלה נתניהו כי הוא וקרי דנים במשא ומתן בין ישראל לרשות הפלסטינית  " כמעט כל יום "  והוסיף כי  " שלום בין הצדדים דורש הכרה הדדית של שתי מדינות לשני עמים ,  לשני הלאומים "   רמז לדרישתו הקבועה מן הפלסטינים להכיר בישראל כמדינת העם היהודי .  נתניהו שב גם על המסר הקבוע שלו בנושא איראן ,  לפיו האיראנים יכולים לפתח פצצה בתוך זמן קצר אם יחליטו על כך ,  ולכן אין להקל מעליהם את הסנקציות לפני שיפעלו לפירוק תכנית הגרעין הצבאית שלהם .  נתניהו אמר דברים דומים גם אמש בפגישתו עם ראש ממשלת איטליה ,  אנריקו לטה .
 קרי אמר במסיבת עיתונאים שערך שלשום בפריז ,  בירת צרפת ,  כי המשא ומתן בין ישראל לפלסטינים הואץ בימים האחרונים ,  וכי עד כה נערכו 13  " פגישות רציניות "  בין הצדדים .  הוא הדגיש כי במהלך הפגישות עלו כל נושאי הליבה של הסכסוך .  קרי ציין גם כי הוא רואה בחיוב מעורבות של מדינות ערב בתהליך ,  והזכיר בהקשר הזה את יוזמת השלום של הליגה הערבית ,  שבמסגרתה מציעות כלל מדינות ערב להכיר בישראל ולחתום עמה על הסכם שלום ,  במסגרת פתרון הסכסוך הישראלי-פלסטיני .  קרי כינה את היוזמה  " חזון ששווה להיאבק עבורו ". 
לפניות לכתב אמיר תיבון :  amir.tibon@walla.co.il
עוד על תהליך השלוםהמשא ומתן עולה הילוך :  שלוש פגישות בארבעה ימיםב-29 באוקטובר :  שחרור שני של אסירים פלסטיניםמרקל :  על ישראל לרסן את הבנייה בהתנחלויות 

נתניהו נועד עם קרי ברומא : " שלום דורש הכרה הדדית "
 ראש הממשלה ושר החוץ האמריקני צפויים לדון שבע שעות בתהליך השלום עם הפלסטינים ובמגעים עם איראן .  זאת ,  לאחר שהשבוע נועדו צוותי המשא ומתן הישראלי והפלסטיני ארבע פעמים

