מחאה מסריחה :  סטודנטים שפכו צואה מול בית רה"מ
עשרות סטודנטים הפגינו מול ביתו של רה"מ בקיסריה נגד החלטת ועדת גבאי לפיה יצומצמו הקצבאות לאברכים רק בעוד ארבע שנים .  המפגינים שפכו צואת פרות על הדשא במקום
כ-30 סטודנטים הפגינו בצהריים  ( שבת )  מול ביתו של ראש הממשלה בנימין נתניהו בקיסריה .  הסטודנטים מחו נגד החלטת ועדת גבאי השבוע לפיה יצומצמו הקצבאות לאברכים רק בעוד ארבע שנים .  המפגינים הביאו עימם פחים מלאים בצואת פרות ושפכו אותם על הדשא בכניסה לביתו של נתניהו .  ההפגנה נערכה בארגון השמאל הלאומי ,  הדור החדש וצעירי מפלגת העבודה .
 יו"ר אגודת הסטודנטים באוניברסיטת תל אביב ,  רן לבנה ,  אמר לוואלה !  חדשות ,  כי  ? הסטודנטים מוחים נגד החלטות ועדת גבאי .  ביום ראשון ביבי יאשר לחרדים לא להתגייס .  גם בנושא של אסון הכרמל ראש הממשלה לא הקשיב לרחשי העם ולא הקים ועדת חקירה .  אנחנו מקווים שהפעם הוא יקשיב כי המחאה גדלה ?  .
 בתחילת השבוע האחרון אישרה הממשלה את התוכנית להארכת תשלום קצבאות הבטחת הכנסה לאברכים .  על פי ההחלטה ,  האברכים ימשיכו לקבל קצבאות למשך חמש השנים הבאות .  אברכים שהם כיום בני 29 ומעלה ימשיכו לקבל את הקצבה לכל ימי חייהם ,  כלומר 90% מהאברכים ימשיכו לקבל את הקצבה ורק האברכים החדשים שיצטרפו למעגל הלומדים ומקבלי קצבת הבטחת הכנסה יוגבלו בתקופה של חמש שנים .  
התוכנית הוצגה על ידי הוועדה להסדרת תשלום קצבאות הבטחת הכנסה לאברכים שבראשה עמד מנכ"ל משרד ראש הממשלה ,  אייל גבאי .  הוועדה הוקמה לאחר שבג"ץ קבע ביוני 2010 כי על הממשלה להפסיק לשלם קצבאות הבטחת הכנסה לאברכים מכוח חוק התקציב החל בינואר 2011 .
 
מחאה מסריחה :  סטודנטים שפכו צואה מול בית רה"מ
עשרות סטודנטים הפגינו מול ביתו של רה"מ בקיסריה נגד החלטת ועדת גבאי לפיה יצומצמו הקצבאות לאברכים רק בעוד ארבע שנים .  המפגינים שפכו צואת פרות על הדשא במקום

