המיליארדר לן בלווטניק צפוי להיחקר באנגליה במסגרת  " תיק 2000 "
 בחדשות 2 דווח כי חוקרי המשטרה יגבו עדות מאיש העסקים המקורב לראש הממשלה נתניהו ,  במטרה להבין אם התבקש לרכוש את ידיעות אחרונות מהמו"ל נוני מוזס .  היועמ"ש מנדלבליט : " אין קיצורי דרך בחקירות ראש הממשלה "
 המשטרה תערוך מחר  ( רביעי )  באנגליה חיקור דין למיליארדר לן בלווטניק ,  מקורבו של ראש הממשלה בנימין נתניהו ,  במסגרת חקירת תיק 2000  כך דווח הערב  ( שלישי )  בערוץ 2 .  שמו של בלווטניק עלה במסגרת הפרשה כמי שהוזכר כמועמד לרכוש את  " ידיעות אחרונות "  מהמו"ל נוני מוזס .
 שמו של בלווטניק ,  השותף בבעלות על קבוצת RGE ,  מפעילת ערוץ 10 וערוץ הספורט ,  עלה במסגרת השיחות בין נתניהו למוזס ,  שהוקלטו והגיעו לידי המשטרה .  על פי הדיווח ,  בלווטניק צפוי להישאל אם נתניהו הפציר בו לרכוש את ידיעות אחרונות .  
עוד בוואלה !  NEWS:שוקן לליכודניקים : " את שיחות נוני-ביבי לא הייתי יכול לקיים"חקירות נתניהו :  עד המדינה הרו ישוב השבוע לארץ וישלים את עדותונתניהו בעצרת התמיכה : " התקשורת והשמאל התגייסו למסע ציד נגדי "  
היועץ המשפטי לממשלה אביחי מנדלבליט התייחס היום לחקירות נתניהו ואמר : " אנו פועלים במרץ למען המטרה ,  והיא הגעה לחקר האמת .  אני מפקח על הדברים מקרוב ועוקב אחריהם .  החקירות נעשות ביסודיות ואין בהן קיצורי דרך .  יש להפוך כל אבן ,  להפריך או לאשש את החשדות .  חשוב לי להדגיש ,  אכיפת חוק איננה עניין פוליטי ". 
מנדלבליט הוסיף כי  " השאלה שתישאל לגבי נבחרי הציבור ,  היא אם החקירה הניבה תשתית ראייתית ברף הנמוך והגשת כתב אישום לבית המשפט ,  כי אם לא תימצא תשתית להגשת כתב אישום ,  התיק ייגנז .  אנחנו פועלים ונמשיך לפעול באופן עצמאי ונטול פניות ,  לעולם לא נישען על שיקולים זרים ". 
פרקליט המדינה שי ניצן התייחס גם הוא לחקירות נתניהו והבהיר כי  " איננו מהססים לפעול נגד הדרגים הגבוהים החשודים בצמרת ישראל ".  ניצן מנה את כתבי האישום שהוגשו נגד אישי ציבור ,  ואמר כי  " אין בכוונתנו להרפות .  רשויות החקירה והמשפט מתנהלות במעשים ,  ולא בדיבורים ".  

המיליארדר לן בלווטניק צפוי להיחקר באנגליה במסגרת  " תיק 2000 "
 בחדשות 2 דווח כי חוקרי המשטרה יגבו עדות מאיש העסקים המקורב לראש הממשלה נתניהו ,  במטרה להבין אם התבקש לרכוש את ידיעות אחרונות מהמו"ל נוני מוזס .  היועמ"ש מנדלבליט : " אין קיצורי דרך בחקירות ראש הממשלה "
 
