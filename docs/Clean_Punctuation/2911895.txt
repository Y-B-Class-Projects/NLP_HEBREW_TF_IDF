כשלנתניהו יש גב :  המצב החדש בסוריה שמאפשר לישראל לפגוע בחיזבאללה
ראש הממשלה חשף אתמול בביטחון גדול את פעילות חיל האוויר מעבר לגבול .  מה גרם לו דווקא עכשיו להתגאות בכך ?  מנגנון התיאום עם רוסיה פועל באפקטיביות - ומאפשר לישראל להוביל סדרת הצלחות בתקיפות מדויקות של שיירות אמצעי לחימה ללבנון
מה גורם לחיזבאללה להמשיך ולצבור עוד ועוד טילים ורקטות ?  ארגון הטרור השיעי ,  ששקוע עד צוואר בלחימה לצד צבא אסד בסוריה  לא מרפה מהמאמץ להגדיל את מאגרי הטילים שלו שמיועדים ,  בשעת הצורך ,  להיות מופנים כלפי ישראל במה שמגדירים כ"מלחמת חיזבאללה ".  לפי הדיווחים - יש לארגון יותר מ-120 אלף טילים ורקטות ,  בהם גם טילי סקאד D שיכולים להגיע לכל נקודה בישראל .  
חיזבאללה ניתח את האתגר שלו מול ישראל והגיע למסקנה כי המלחמה הבאה תהיה קצרה יותר מהצפוי  שבמהלכה תגיב ישראל באגרסיביות רבה מבעבר ,  כך לפחות לפי ההצהרות הגלויות של קצינים בכירים בצה"ל .  לכן ,  הבינו ראשיו ,  עליו להכין דוקטרינה חדשה שתכליתה פגיעה במתקנים אסטרטגיים בישראל ,  בבסיסי צה"ל ובסמלי שלטון .  כדי לעשות זאת עליו להתחמש ברקטות וטילים מדויקים .
 עוד ידיעות בנושא בוואלה !  NEWS:לא רק באוויר :  ישראל מבקשת מרוסיה תיאום גם על הקרקע בסוריהנתניהו : " ישראל פועלת לפעמים בסוריה כדי למנוע העברות נשק"אחרי הצבת ה-S-400 בסוריה :  ישראל ורוסיה ידונו בהרחבת התיאום 
למאמץ של חיזבאללה חברו סוריה ואיראן .  על ייצור הרקטות והטילים ,  כמו גם על מל"טים  אמונות התעשיות הביטחוניות האיראניות .  אמצעי הלחימה מוצאים דרכם לסוריה ,  ומשם בשיירות למפקדות חיזבאללה בלבנון .  בשנתיים האחרונות אמר שר הביטחון משה יעלון מעל כל במה אפשרית כי לישראל יש קווים אדומים ,  הדגיש את העברות הנשק מסוריה ללבנון והזהיר כי ישראל לא תהסס לתקוף .  ואכן ,  לפי פרסומים זרים ישראל אכן מימשה את האיומים .
 בתחילה המאמץ הישראלי כוון לרגעים שבהם השיירות היו על גבול סוריה-לבנון ,  באזורי  " חיץ ",  כדי לא להביך אף גורם וכדי לא לגרור תגובת שרשרת .  אך כמו בכל מרדף אחרי גופי טרור ,  שלומדים ומשתכללים ,  קצב ההברחות השתפר ,  ולפחות לפי פרסומים זרים ,  חיל האוויר הישראלי נאלץ לבצע תקיפות גם בפאתי דמשק .  
נסראללה איים והזהיר את ישראל לבל תמשיך ,  אך זה לא עזר לו .  זאת ,  משום שבישראל רואים בתקיפות טילים מדויקים איום ממשי על עורף מדינת ישראל .  
קצינה בכירה בחטיבת המחקר באמ"ן אמרה לאחרונה בשיחה עם וואלה !  NEWS כי חיזבאללה הוא  " ארגון לומד ,  מתפתח ובונה את עצמו - ויש לו מורים טובים ".  לדבריה ,  בישראל לא מזלזלים בחיזבאללה ,  שהוא האיום המרכזי עלינו כעת . " אנחנו נמצאים במלחמת מוחות יומיומית עם הארגון ,  ואנחנו צריך לחשוב כמו שהוא חושב כדי לדעת את הצעד הבא וכדי לא למצוא את עצמנו מאחור .  אם אנחנו רוצים לסכל ,  עלינו לקרוא את האויב ולהעלות את כל האפשרויות .  זה אתגר בשגרה מולם ". 
אז מדוע החליט דווקא עכשיו ראש הממשלה בנימין נתניהו לחשוף את פעילות חיל האוויר בסוריה ?  הכול עניין של מומנטום .  שעת כושר .  מה שהשתנה בשבועות האחרונים לעומת השנים האחרונות ,  זה שהמודיעין הישראלי - לפי פרסומים זרים - איתר יותר שיירות נשק ,  מה שאפשר לתקוף אותן ביעילות .  בנוסף ,  מנגנון התיאום בין רוסיה וישראל עובד בצורה אפקטיבית ,  לפחות כך טוענים שני ראשי המדינות .  אי-הפלת המטוס הרוסי שחדר לשטח ישראל ולא הופל קרב עוד יותר את מערכת היחסים בין ישראל לרוסיה .  פוטין נתן לכך ביטוי פומבי ושיבח את היחסים עם ישראל תוך עקיצת טורקיה ,  שלא אהודה במיוחד גם בישראל .  

כמו שזה נראה כרגע ,  בישראל החליטו להכות בברזל כל עוד הוא חם ולנצל את האווירה הטובה מול רוסיה כדי לדרוש את מניעת העברת הנשק מסוריה לחיזבאללה .  ניתן להניח שרוסיה תתחייב לעזור אך לא תעשה דבר בנושא כדי לשמר מערכת יחסים סבירה עם אסד ,  משמרות המהפכה וחיזבאללה - עמם היא נלחמת נגד דעאש .  
אך מנגד ,  אין להוציא מכלל אפשרות שרוסיה תעלים עין כשחיל האוויר הישראלי יחצה את שמי דמשק ויטיל פצצות מדויקות על טילים - שעשויים במלחמה הבאה לפגוע בבסיס מחנה מטכ"ל ,  במאגרי נפט או בתחנות כוח של חברת החשמל .
  ( עדכון ראשון :  22:35 )  

כשלנתניהו יש גב :  המצב החדש בסוריה שמאפשר לישראל לפגוע בחיזבאללה
ראש הממשלה חשף אתמול בביטחון גדול את פעילות חיל האוויר מעבר לגבול .  מה גרם לו דווקא עכשיו להתגאות בכך ?  מנגנון התיאום עם רוסיה פועל באפקטיביות - ומאפשר לישראל להוביל סדרת הצלחות בתקיפות מדויקות של שיירות אמצעי לחימה ללבנון

