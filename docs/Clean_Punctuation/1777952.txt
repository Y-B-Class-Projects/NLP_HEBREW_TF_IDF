נתניהו לישי : " להפסיק לשלוח לי מכתבי כיסוי "
 רה"מ נזף בשר ישי בגלל הצעתו להעביר 700 מיליון שקלים למערך הכיבוי ,  הצעה גבוהה מזו שאושרה בממשלה . " עדיף שלא תשלחו לי יותר ממכתב כיסוי אחד ביום ,  ושלא יעלה על מיליארד שקל "
 ראש הממשלה בנימין נתניהו נזף היום  ( ראשון )  ביו"ר ש"ס ,  שר הפנים אלי ישי במהלך ישיבת הממשלה .  זאת לאחר שישי שטח את טענותיו נגד הצעתו של נתניהו בדבר הסיוע למערך החירום ,  והציג את הצעתו למתן 700 מיליון שקלים למערך הכבאות ,  שאינה כוללת טייסת כיבוי וללא קשר לביצוע רפורמה בכבאות .  ראש הממשלה אמר ,  כי  " ביקשתי להפסיק לשלוח לי ,  איך נקרא לזה בלשון דיפלומטית ,  'מכתבי כיסוי' .  עדיף שלא תשלחו יותר מאחד ביום ,  ועדיף שלא יעלה על מיליארד שקל ".  
בהמשך ,  התייחס נתניהו גם לאמירה של ישי לפני ישיבת הממשלה לפיה  " עדיף לקבל את ההחלטה הנכונה ,  או להקים ועדת חקירה קודם ההחלטה ".  נתניהו אמר בתגובה ,  כי  " אנחנו לא עובדים בשביל ועדות חקירה .  זו גישה בלתי אפשרית ". 
בקדימה התייחסו לחילופי הדברים . " נתניהו מאבד שליטה ",  נכתב בהודעת המפלגה . " כך נראית ממשלה בסוף דרכה .  דברי השרים נגד נתניהו ותגובת נתניהו לשריו הינם עדות נוספת לכך שאין ראש ממשלה בישראל וכל שר כטוב בעיניו יאמר ויעשה .  מוטב שנתניהו ,  במקום להוציא את תסכולו על שריו ,  יעשה חסד עם הציבור ויפנה את מקומו ". 
הממשלה אישרה מוקדם יותר היום את הצעת ראש הממשלה להעביר סיוע לשירותי החירום בסכום של 800 מיליוני שקלים ,  כאשר 350 מיליונים מתוכם יושקעו במערך הכבאות ובניית מערך הכיבוי האווירי .  כחלק מההחלטה ,  מערך הכבאות יעבור למשרד לביטחון הפנים .  שרי ש"ס התנגדו להצעה ,  20 שרים הצביעו בעד ההחלטה ושר אחד נמנע .  יו"ר ש"ס ,  שר הפנים אלי ישי ,  אמר לאחר ההחלטה כי  " האישור היום הוא הבסיס למחדל הבא בכיבוי האש ,  שעון פיקוח הנפש החל לפעול ". 

נתניהו לישי : " להפסיק לשלוח לי מכתבי כיסוי "
 רה"מ נזף בשר ישי בגלל הצעתו להעביר 700 מיליון שקלים למערך הכיבוי ,  הצעה גבוהה מזו שאושרה בממשלה . " עדיף שלא תשלחו לי יותר ממכתב כיסוי אחד ביום ,  ושלא יעלה על מיליארד שקל "
 
