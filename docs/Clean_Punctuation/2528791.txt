מקורבי נתניהו :  ייתכן שיודיע על בחירות בראשון הבא
ברקע הספקולציות על מועד הבחירות הכלליות ,  גורמים בליכוד מעריכים כי הן יתקיימו באמצע חודש אוגוסט או בתחילת ספטמבר . " אם כבר נגזר שיהיו בחירות  מה יש להמתין ?  "
 ייתכן שראש הממשלה ,  בנימין נתניהו ,  יודיע באופן רשמי כבר בוועידת הליכוד ביום ראשון הבא על כוונתו ללכת לבחירות  כך מסרו אמש  ( ראשון )  גורמים בליכוד ,  המקורבים לנתניהו ,  בשיחה עם וואלה !  חדשות .  לדבריהם ,  מסתמן כרגע שהבחירות יתקיימו בסביבות אמצע חודש אוגוסט או תחילת ספטמבר .  אם כך יהיה ,  הפריימריז לרשימות הליכוד ,  העבודה וקדימה ייערכו ככל הנראה בין אמצע חודש יוני לתחילת יולי . " אם כבר נגזר שיהיו בחירות  מה יש להמתין ?  לא צריך לתפקד בצל בחירות ",  אמרו הגורמים .
 גורמים אחרים בליכוד מסרו כי ראש הממשלה רואה חשיבות בכך שייראה שהוא מוביל את הקדמת הבחירות ,  ולא הולך כנגרר אחר החלטותיו של שר החוץ וראש ישראל ביתנו ,  אביגדור ליברמן ,  שאמר אתמול כי יודיע על החלטתו בעניין הליכה לבחירות ב-9 במאי ,  לאחר שתעלה להצבעה הצעת החוק של מפלגתו בנושא הגיוס .  על כן ,  מעוניין נתניהו להודיע על החלטתו ועל צעדיו בתאריך מוקדם יותר .
 איך זה יקרה ?  השבוע ,  או בשבוע הבא ,  יביאו להצבעה סיעות מרצ ,  העבודה וקדימה את הצעות החוק שלהן לפיזור הכנסת .  הן מעוניינות שהממשלה תתמוך בהצעותיהן ושהן יצליחו לפזר את הכנסת ,  אולם הקואליציה אינה צפויה לתת להן את התענוג ,  וההצעות ככל הנראה יפלו - מה שיגרום לכך שסיעות האופוזיציה לא יוכלו להגיש הצעות דומות במשך חצי שנה .
 ככל הנראה ,  רק ברגע שנתניהו יגיע להסכמה על מועד מוסכם לבחירות עם השותפות הקואליציוניות ,  ישראל ביתנו וש"ס ,  הממשלה תגיש הצעת חוק משלה לפיזור הכנסת ,  ובהליך מהיר היא תעביר את ההצעה בשלוש קריאות .  ההערכה היא שהדבר יקרה בין אמצע חודש מאי לתחילת יוני ,  ו-90 יום מאותו רגע ייערכו הבחירות .  
בכינוס מרכז הליכוד שהתקיים הערב ,  דיברו בכירי הליכוד גם על הצורך לקיים  " בחירות בזק ".  כך ,  למשל ,  דיבר יו"ר הכנסת ,  ראובן ריבלין ,  על הצורך לקיים את הבחירות בתוך שלושה עד חמישה חודשים .  יו"ר מפלגת העבודה ,  ח"כ שלי יחימוביץ' ,  כבר הודיעה כי מפלגתה מקימה בימים אלו את מטה הבחירות שלה .
" העבודה ערוכה לבחירות יותר מכל מפלגה אחרת ",  אמרה יחימוביץ' בכנס פעילים בחולון . " 70 מטות המתנדבים שהוקמו ברחבי הארץ ,  יחד עם סניפי המפלגה ,  יהוו את חוט השדרה הארגוני בבחירות ,  שיתבססו כמעט כולן על מתנדבים .  סדר היום של הבחירות יהיה כלכלי-חברתי ,  יותר מאשר בכל מערכת בחירות ". 
גם יו"ר קדימה ,  שאול מופז התחיל להיערך לבחירות .  אמש הוא ערך כנס ראשי רשויות בבית קדימה בפתח תקווה ,  ובמהלכו טען כי  " המאבק בבחירות הקרובות יהיה בין קדימה לבין הליכוד ,  ביני לבין נתניהו .  זו תהיה הדילמה של מדינת ישראל ". 
מלבד שלוש המפלגות הללו ,  כל המערכת הפוליטית נכנסה לסחרור פוליטי :  מפלגתו של יאיר לפיד , " יש עתיד ",  פרסמה אתמול את סמל המפלגה ואת שמונת עקרונותיה .  יו"ר ש"ס ,  השר אלי ישי ,  הודיע כי מפלגתו אינה חוששת מבחירות ,  ואילו ביהדות התורה אמרו כי הם אינם מבינים מדוע יש ללכת לבחירות ,  אך מצד שני הם לא יסכימו להגיע לפשרה בנוגע לחוק טל .  גורמים במפלגה טוענים ,  ובצדק ,  כי באופן מסורתי סיעת יהדות התורה מקבלת בסביבות החמישה מנדטים ,  כך שהיא לא צפויה להיפגע מבחירות מוקדמות .  הם רק לא לוקחים בחשבון שהכנסת הבאה תהיה כנראה חילונית הרבה יותר מהכנסת הנוכחית .  על כן ,  חמשת המנדטים שלהם יהיו שווים פחות מחמשת המנדטים הנוכחיים שלהם .  
עוד באותו נושא:נתניהו :  בשבוע הבא יוכרע מתי יתקיימו הבחירותסקר :  הליכוד עם 31 מנדטים ,  מופז וקדימה - 13 בלבדליברמן :  ב-9 במאי נדע אם יוקדמו הבחירות
 ( עדכון ראשון 22:36 )  

מקורבי נתניהו :  ייתכן שיודיע על בחירות בראשון הבא
ברקע הספקולציות על מועד הבחירות הכלליות ,  גורמים בליכוד מעריכים כי הן יתקיימו באמצע חודש אוגוסט או בתחילת ספטמבר . " אם כבר נגזר שיהיו בחירות  מה יש להמתין ?  "
 
