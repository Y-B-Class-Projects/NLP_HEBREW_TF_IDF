נתניהו : " אנחנו בטלטלה ,  ישראלים לא גומרים את החודש "
 ראש הממשלה הגיע לישיבת ועדת הכספים של הכנסת ,  אמר כי צריך לטפל בבעיות  " ברגישות חברתית ואחריות כלכלית "  והדגיש כי אין אפשרות להוציא כסף רב  " כאילו אין מחר "
 ראש הממשלה בנימין נתניהו ,  הגיע בצהריים  ( שני )  לישיבת ועדת הכספים של הכנסת והתייחס למחאה החברתית .  נתניהו אמר בפתח הישיבה : " באתי לשמוע אתכם משום שאנחנו בטלטלה עזה .  הדבר שאנחנו יכולים להגיד בוודאות הוא שישראלים רבים מתקשים לגמור את החודש ופערים בחברה הישראלית נפערים .  אנחנו רוצים לטפל בשתי הבעיות האלה  גם להקל על יוקר המחיה וגם לצמצם פערים .  כדי לעשות את זה אנחנו צריכים להביא שינויים ,  שינויים של ממש ". 
האם אתם חושבים שנתניהו מסוגל להציג פתרון ?  בואו לדבר על זה בפייסבוק
עוד על המחאה החברתיתהסטודנטים : " מצפים מטרכטנברג להידברות רצינית"שורת מומחים התגייסו למאבק : " שעה היסטורית"המומחים מתגייסים למאבק - ורובם הגיעו משמאלטרכטנברג במאהל בתל אביב : " אתם תעשו את השינוי"נתניהו : " אי אפשר להתעלם מהקולות העולים בציבור "
 נתניהו התייחס לצוות המומחים שמינה בראשותו של פרופ' מנואל טרכטנברג : " אני מאוד מתרשם מהצוות של פרופ' טרכטנברג ,  הם פותחים שולחנות עגולים והם עושים עבודה יסודית ורצינית .  יסודית כי הבעיות אינן פשוטות ,  רצינית כי יש כאן אחריות ,  ואחריות אומרת שאנחנו צריכים לטפל בנושאים החברתיים ברגישות חברתית ואחריות כלכלית .  זה אומר שאנחנו לא יכולים להשתולל ,  לא יכולים לפרוץ את כל המסגרות ,  לא יכולים להוציא כסף כאילו אין מחר ואחרינו המבול .  צריך לטפל בבעיות ,  לעשות שינוי בסדר העדיפויות ועם זאת לשמור על הכלכלה שלנו .  יש לנו כלכלה שמחזיקה יפה יחסית לטלטלה העולמית ,  ואנחנו יודעים שאם נשמור על הכלכלה היא גם תשמור על המדינה וגם תעזור לנו לטפל במצוקות החברתיות האמיתיות ,  זו הכוונה שלנו ".  
יו"ר הכנסת ,  ראובן  ( רובי )  ריבלין ,  אמר בפתח הישיבה כי  " הישיבה הינה תקדימית משום שפעמים לא מעטות בתקופת כהונתה של הכנסת ביקש יו"ר ועדת הכספים לדון עם ראש הממשלה בנושאים כאלה ואחרים ,  ובהחלט הנושאים שעומדים על סדר יומה של החברה בישראל ושל מדינתנו מחייבים קשר ישיר בין הממשלה לבין הכנסת ,  על מנת שהכנסת תעודכן בדברים המתרחשים ". 
ריבלין הוסיף ,  כי הוא  " בטוח שגם הוועדה לא תתייחס לדיונים שנערכים כאן בצורה שבה אנחנו רוצים להשיג כותרת כזאת או אחרת או לכבוש את לבם של אנשים כאלה או אחרים .  יש רבים במערכת הפוליטית שמתנגדים לשיטה הכלכלית ,  הם אמרו זאת ואומרים זאת בצורות כאלה או אחרות במשך 20 השנים האחרונות .  יש כאלה שהיו בשלטון ,  יש כאלה שהיו באופוזיציה תמיד ,  יש כאלה שתמיד היו בשלטון ". 
פרופ' טרכטנברג מזמין את גולשי הפייסבוק להציע לו רעיונות לפתרון המשבר .  מה תייעצו לו ? 

נתניהו : " אנחנו בטלטלה ,  ישראלים לא גומרים את החודש "
 ראש הממשלה הגיע לישיבת ועדת הכספים של הכנסת ,  אמר כי צריך לטפל בבעיות  " ברגישות חברתית ואחריות כלכלית "  והדגיש כי אין אפשרות להוציא כסף רב  " כאילו אין מחר "
 
