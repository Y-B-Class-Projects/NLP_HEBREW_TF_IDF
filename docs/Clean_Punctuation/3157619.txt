השגרירות עוברת לי-ם ,  כוננות בעזה ובגדה :  יום מתוח בפתח
כחצי שנה לאחר שנשיא ארה"ב טראמפ הכריז כי ארצו תכיר בירושלים כבירת ישראל ,  היום יתקיים הטקס החגיגי לפתיחת השגרירות האמריקנית בירושלים .  כוחות הביטחון נערכים להסלמה במצב הביטחוני בגבול עזה ובגדה ,  בעקבות הבטחת חמאס להפגנת ענק לרגל יום הנכבה
אחרי כשלושה עשורים בהם נשיאים אמריקנים שבו והבטיחו כי יכירו בירושלים כבירת ישראל ,  היום  ( שני )  בטקס חגיגי ,  ייפתח מתחם שגרירות ארצות הברית החדש בשכונת ארנונה בעיר .  משלחת רשמית של הבית הלבן נחתה היום בנמל התעופה בן גוריון לקראת האירוע ,  ובמשרד החוץ ערכו היום קבלת פנים חגיגית לחברי המשלחת לקראת היום ההיסטורי .  
לקראת העברת השגרירות ,  המשטרה נערכת בכוחות גדולים ,  בהם פרשים ,  מסוקים וכן 2,000 שוטרים ולוחמי מג"ב - גלויים וסמויים - שיאבטחו את רחובות הבירה לפני טקס חנוכת המבנה החדש בשכונת ארנונה ,  במהלכו ולאחריו .  השבוע צפוי להיות מתוח במיוחד ,  כשבנוסף לפתיחת השגרירות ,  תתקיים ברצועת עזה הפגנת ענק עליה הכריז חמאס לציון יום הנכבה .  בשל כך גם בצה"ל נערכים בכוחות מתוגברים לתרחישים שונים על גבול עזה ובגדה - זאת מחשש שהפרות הסדר יתפשטו גם לשם .  גורמים במערכת הביטחון העריכו היום כי הסבירות להסלמה מלחמתית בגבול הרצועה גברה ,  זאת לאור ההכנות שמבצע חמאס בשטח ועל רקע המצב הכלכלי הקשה ברצועה .
 עולים לירושלים | לקריאה נוספת בוואלה !  NEWS:נתניהו קרא להעברת שגרירויות נוספות לירושלים : " תישאר בירתנו לנצח"פרשים ,  מסוקים ואלפי שוטרים :  כך נערכת המשטרה להעברת השגרירותחומת ביטחון וכביש גישה :  הכנות אחרונות להעברת השגרירות לי-ם 
לרגל העברת שגרירות ארצות הברית לירושלים משתתפים הבוקר בכירי המשלחת האמריקנית באירוע המרכזי של ארגון ה-OU ,  הארגון האותודוכסי היהודי הגדול בעולם ,  הפועל מזה כ-45 שנה מול כל הממשלים השונים בארצות הברית להעברת השגרירות לירושלים .
 ארגון ה-OU הוא הארגון האורתודוכסי הגדול ביותר בעולם ,  הפועל ביותר מ-1000 קהילות יהודיות ב-92 מדינות ברחבי העולם .  מנכ"ל OU ישראל הרב אבי ברמן אמר כי  " העברת השגרירות לירושלים היא רגע היסטורי שאנחנו מקדמים ומייחלים עבורו קרוב ליובל שנים .  אנו נרגשים ומודים לממשל האמריקאי בראשות הנשיא דונלד טראמפ על התמיכה הברורה בישראל ועשיית צדק היסטורי עם העם היהודי ". 
באירוע שמתקיים במלון וולדורף אסטוריה שבירושלים משתתפים בכירי הממשל האמריקאי ,  בהם שגריר ארצות הברית בישראל דיוויד פרידמן ,  השליח האמריקני המיוחד למזרח התיכון ג'ייסון גרינבלט ,  שר האוצר האמריקני סטיב מנוצ'ין ,  הסנאטור מר טד קרוז ,  הסנאטור מר לינדזי גראהם ,  מושל פלורידה מר ריק סקוט ,  חבר הקונגרס מר טד דויטש ,  נשיא ה-OU העולמי מר משה ביין ,  מנכ"ל ה-OU העולמי מר אלן פייגן ,  נשיא OU ישראל צבי סנד ,  מנכ"ל OU ישראל מר אבי ברמן ועוד .  בין המשתתפים מטעם ממשלת ישראל :  שר ירושלים זאב אלקין ,  שר החינוך נפתלי בנט ,  שרת המשפטים איילת שקד ,  השרה לשוויון חברתי גילה גמליאל ,  יו"ר האופוזיציה ח"כ יצחק  ( בוז'י )  הרצוג ,  סגן שר הביטחון הרב אלי בן דהן ,  שגריר ישראל לשעבר בארצות הברית וסגן השר מייקל אורן .  
בנוסף לכך תפעיל המשטרה חדר פיקוד קדמי  ( חפ"ק )  במלון רמת רחל בעיר וכן יבוצעו פעולות סמויות לאיסוף מודיעין . " זה החודש הקשה ביותר ,  השבוע הקשה ביותר והיום הקשה ביותר ",  הגדירו גורמים במטה הארצי של המשטרה את היממה הקרובה .  במשטרה נערכו בכוננות מוגברת החל מאמש לקראת מצעד יום ירושלים האלטרנטיבי של ארגון  " תג מאיר ",  זאת לאחר שהיום התקיים  " מצעד הדגלים "  המסורתי .  
לקראת הטקס החגיגי ,  שאליו הוזמנו 800 בכירים ישראלים ואורחים מהעולם כל המוזמנים יגיעו לאצטדיון טדי בעיר ,  משם יועברו באוטובוסים תחת אבטחה משטרתית אל המבנה .  סביב השגרירות יוקמו שלושה מעגלי אבטחה - הראשון בתוך מבנה השגרירות ,  באחריות כוח האבטחה האמריקני המוצב במקום ;  המעגל השני יהיה באחריות שב"כ ובפריסה של משטרת ירושלים ;  המעגל השלישי יהיה באחריות ובטיפול משטרת ירושלים .  
בטקס הסרת הלוט מעל השגרירות החדשה ישתפו מאות מוזמנים ,  בהם משלחת בכירה של הבית הלבן בהשתתפות שר האוצר סטיב מנוצ'ין ,  בתו של הנשיא איוונקה טראמפ וחתנו ויועצו המיוחד ג'ארד קושנר ובכירים נוספים .  בנוסף ,  צפויים להגיע עוד כ-250 מוזמנים מארצות הברית ,  בהם סנאטורים חברי קונגרס ובכירים בקהילה היהודית .
 שגריר ארצות הברית בישראל דיוויד פרידמן לא הזמין לאירוע אף מחוקק מהמפלגה הדמוקרטית .  בחריגה מהמסורת ארוכת השנים לפיה ישראל היא נושא דו-מפלגתי ,  המשלחת הרשמית של הבית הלבן כוללת 10 חברי קונגרס וארבעה סנאטורים ,  כולם מהמפלגה הדמוקרטית .  
איוונקה טראמפ וג'ארד קושנר הגיעו אתמול במטוס של הממשל האמריקני מסוג  " בואינג 737 "  אחרי שביצעה חניית ביניים באירלנד .  המטוס נעצר ברחבת בולייט בנמל התעופה בן גוריון שם קיבלו את פניה אנשי השגרירות האמריקנית ,  ובהם השגריר פרידמן .  טראמפ לחצה את ידו של פרידמן וקיבלה זר פרחים .  יחד איתה הגיעו גם חברי המשלחת המלווים אותה .  
הנשיא עצמו שקל להגיע לטקס הסרת הלוט ,  אך בסופו של דבר שיגר משלחת בכירה מהבית הלבן שתייצג אותו באירועים ,  והוא יסתפק בברכת וידיאו מוקלטת שתוקרן במהלך הטקס .  את הטקס בשגרירות בירושלים יפתח השגריר פרידמן ,  והוא יכלול נאומים של נתניהו ,  הנשיא ריבלין ,  קושנר ,  וסגן שר החוץ האמריקאי ג'ון סאליבן ,  שעומד בראש המשלחת .  בנוסף ,  הטקס יכלול דברי ברכה של כומר ורב ,  והזמרת חגית יאסו תשיר את השיר  " הללויה ".  באירוע צפויים להשתתף מאות אורחים ,  ובימים האחרונים נחתה בישראל רכבת אווירית של סנאטורים ,  חברי קונגרס ,  ודמויות בולטות בקהילה היהודית שהוזמנו לטקס .  בנוסף ,  בטקס צפויים להשתתף כל שרי הממשלה וכן ראשי המפלגות ,  פרט ליו"ר מרצ ,  תמר זנדברג ,  שהודיעה כי היא מחרימה את הטקס במחאה על המהלך הצדדי של האמריקנים .  
בשלב ראשון ,  השגרירות האמריקנית תעבור חלקית לירושלים זאת בשל הצורך בהסדרת המתחם והתאמתו לדרישות הביטחוניות של משרד החוץ האמריקני .  בין השאר נדרשת הקמת חומה אטומה וגבוהה ,  לצד עבודות בינוי נוספות - עבורן חתם שר האוצר משה כחלון על צו החריג ,  המעניק פטור מהיתר לבניית חומה היקפית אטומה בגובה של יותר משלושה מטרים וסלילת דרך מילוט זמנית .  
העברת השגרירות באה בעקבות הודעת הנשיא טראמפ בחודש דצמבר על הכרה בירושלים כבירת ישראל ועל העברת השגרירות ,  זאת בעוד שקודמיו - ומרבית המדינות המובילות בעולם המערבי - סברו שסוגיות שנוגעות לירושלים צריכות להיות מוכרעות רק במסגרת משא ומתן בין ישראל והפלסטינים ,  טראמפ ,  שכמו קודמיו הבטיח במרוצת קמפיין הבחירות שלו לנשיאות להעביר את השגרירות ,  החליט להפוך את הנוסחה .  
במהלך קבלת הפנים החגיגית שהתקיימה היום בירך ראש הממשלה בנימין נתניהו בירך את חברי המשלחת ואת הנשיא טראמפ . " זהו רגע חסר תקדים ,  הנשיא עושה היסטוריה ",  אמר נתניהו . " אנחנו אסירי תודה ,  ולנצח נוקיר לו תודה על ההחלטה להכיר בירושלים כבירת ישראל ולהעביר לשם את השגרירות .  מחר יהיה יום נהדר לציבור ולמדינה .  ההחלטה להעביר את השגרירות מאשרת אמת אחת בסיסית .  ירושלים הייתה בירת העם היהודי במשך 3,000 שנה ובירת המדינה 70 שנה והיא תישאר בירתנו לנצח נצחים ". 
 ( עדכון ראשון :  23:00 )  

השגרירות עוברת לי-ם ,  כוננות בעזה ובגדה :  יום מתוח בפתח
כחצי שנה לאחר שנשיא ארה"ב טראמפ הכריז כי ארצו תכיר בירושלים כבירת ישראל ,  היום יתקיים הטקס החגיגי לפתיחת השגרירות האמריקנית בירושלים .  כוחות הביטחון נערכים להסלמה במצב הביטחוני בגבול עזה ובגדה ,  בעקבות הבטחת חמאס להפגנת ענק לרגל יום הנכבה

