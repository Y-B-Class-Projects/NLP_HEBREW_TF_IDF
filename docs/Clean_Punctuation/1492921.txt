נתניהו : " נחוש לקדם פרויקטים לפלסטינים "
 ועדת השרים לעניין שיפור מצבם של הפלסטינים בגדה התכנסה היום לראשונה .  רה"מ : " הממשלה תסייע למימוש השקעות בינלאומיות "
 ראש הממשלה בנימין נתניהו כינס היום  ( רביעי )  לראשונה את ועדת השרים לעניין שיפור מצבם של התושבים הפלסטינים ביהודה ושומרון . " קידום פרויקטים כלכליים לאוכלוסייה הפלסטינית באזור יאפשר מציאות כלכלית ,  חברתית ומדינית טובה יותר ,  שיפור באיכות החיים וברווחה האישית של האזרחים הפלסטינים ,  ויקדם גם את התהליך המדיני ",  אמר נתניהו . " אני נחוש לשחרר את החסמים לקידום הפרויקטים במטרה לממשם בהקדם האפשרי .  בעולם קיימת נכונות רבה להשקעה בפרויקטים ברשות הפלסטינית וממשלת ישראל תסייע למימוש השקעות אלו ".  
שר הביטחון אהוד ברק הציג פרויקטים כלכליים ברשות הפלסטינית ,  וביניהם הקמת מספר אזורי תעשייה :  בצפון השומרון באזור מוקיבלה שבג'נין ,  ביריחו  ( לעיבוד ושיווק תוצרת חקלאית )  ,  בתרקומיא שליד חברון ובבית לחם .  כמו כן הציג ברק פרויקטים בתחום איכות הסביבה ,  ביניהם אתרי סילוק פסולת וטיפול בביוב ,  הקמת עיר פלסטינית בקרבת רמאללה ועוד .
 בסיכום ציין שר הביטחון כי קיימים היום כ- 100 פרויקטים משותפים עם הרשות בשלבים שונים של תכנון .  השר לשיתוף פעולה אזורי סילבן שלום ,  האחראי מטעם הממשלה לקידום פרויקטים כלכליים עם הרשות הפלסטינית ,  ציין כי התגייסות שרי הממשלה היא תנאי יסודי לקידום הפרויקטים ,  כאשר בכל פרויקט קיימות בעיות שייפתרו רק על ידי התערבות ישירה של ראש הממשלה והשרים .
 
נתניהו : " נחוש לקדם פרויקטים לפלסטינים "
 ועדת השרים לעניין שיפור מצבם של הפלסטינים בגדה התכנסה היום לראשונה .  רה"מ : " הממשלה תסייע למימוש השקעות בינלאומיות "
 
