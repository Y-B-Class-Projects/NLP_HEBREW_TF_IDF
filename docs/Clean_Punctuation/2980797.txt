בנט : " החוקים להגבלת התקשורת מעוררים דאגה לחופש הביטוי "
 שר החינוך תקף בחריפות את ראש הממשלה ,  על רקע ההתפתחויות האחרונות בהקמת תאגיד השידור הציבורי וחילוקי דעות בקואליציה בנוגע לעתיד ערוץ הכנסת .  גורם בליכוד : " תמוה שבנט ,  שמפלגתו תמכה בסגירת 'ישראל היום' ,  חרד לחופש הביטוי "
 יו"ר הבית היהודי ,  שר החינוך נפתלי בנט ,  תקף אמש  ( שלישי )  בחריפות את ראש הממשלה בנימין נתניהו על רקע ההתפתחויות האחרונות בהקמת תאגיד השידור הציבורי וחילוקי דעות בקואליציה בנוגע לעתיד ערוץ הכנסת . " בשעות האחרונות הולכת ומתחוורת לי התמונה .  צבר החוקים להגבלת התקשורת מעורר דאגה עמוקה לעתיד חופש הביטוי .  תקשורת חופשית היא הבסיס לדמוקרטיה ",  כתב בנט בציוץ שפרסם בעמוד הטוויטר שלו .  גורם בליכוד הגיב לדבריו של בנט ואמר כי  " תמוה מאוד שהשר נפתלי בנט ,  שבהובלתו תמכה מפלגתו בחוק לסגירת עיתון 'ישראל היום' ,  מביע פתאום חרדה עמוקה לחופש הביטוי ".   ביממה האחרונה סוערת המערכת הפוליטית סביב שורה של שינויים ורפורמות שהממשלה מובילה בתחום התקשורת ,  ובראשן  הודעת ההסתדרות מאמש על דחיית הקמת השידור הציבורי עד לשנת 2018 .  גורמים מרחבי הקשת הפוליטית הגיבו בחריפות להסכם שנחתם בין ההסתדרות למנכ"ל משרד התקשורת שלמה פילבר ,  וגם בקואליציה עצמה נרשמה התנגדות עזה במיוחד להסכם .  מוקדם יותר היום צייץ בנט כי  " ההחלטה החפוזה לדחות את עלייתו לאוויר של תאגיד השידור הציבורי למועד לא ידוע ,  ללא נימוקים ותוך פגיעה בעובדים היא תמוהה .  בטרם התקדמות עלינו להבין מהי תכלית ההחלטה ומהן השלכותיה ". 
השר לביטחון פנים גלעד ארדן ,  שעמד מאחורי הקמת התאגיד החדש כשר התקשורת בממשלה הקודמת ,  תקף את ההחלטה בחריפות וקרא לשקול אותה מחדש . " משמעות ההודעה על הדחייה תהיה לצערי הרב שלא יוקם שידור ציבורי חזק .  אף עיתונאי מחוץ לגוף הקיים לא יוכל לתת אמון בגוף החדש ולהצטרף וכך נישאר עם רשות השידור הישנה או בלי שידור ציבורי כלל ",  אמר ארדן ,  שהוסיף כי הוא מתכוון לשכנע את ראש הממשלה בימים הקרובים לסגת מההסכם .  
שר האוצר משה כחלון הביע גם הוא התנגדות להסכם ,  ואמר כי ימנע את העברת הכספים למימון הפעילות המקבילה לרשות השידור והתאגיד . " לא אתן לכסף הציבורי להיזרק למקומות שאינם משרתים את הציבור ",  הצהיר .  יצוין כי במסגרת ההסכמים הקואליציוניים של הליכוד עם כל מפלגות הקואליציה הן מחויבות לתמוך בצעדים וברפורמות של נתניהו בתחום התקשורת .  
במקביל לסערה על תאגיד השידור ,  פרץ אתמול משבר בין הליכוד לבית היהודי סביב חוק ערוץ הכנסת הנידון בימים אלה בוועדת הכנסת בראשות ח"כ יואב קיש  ( ליכוד )  .  החוק מגדיר מחדש את עתידו מהותו ותפקידיו של הערוץ ,  וקובע את תנאי המכרז לזכיין שיפעילו אחרי שתפוג הזכיינות של ערוץ 2 ,  שעתידה לפקוע בנובמבר .  
בבית היהודי דרשו אתמול להביא את החוק ,  שקודם בהליך מהיר על ידי ועדת הכנסת ,  לאישור ועדת שרים לחקיקה ,  וסירבו לתמוך בחוק .  גורמים בקואליציה אמרו לוואלה !  NEWS כי מדובר במהלך מתואם של בנט ויו"ר ישראל ביתנו אביגדור ליברמן ,  הסבורים כי החקיקה עוצבה למידותיהם של גורמים המקורבים לנתניהו כיוון שהיא כוללת סעיף המאפשר למפעילים חדשים ,  ולא רק לערוצי החדשות הקיימים ,  לגשת למכרז להפעילו .  יו"ר הקואליציה ,  דוד ביטן ,  הגיב בזעם ואיים שלא יקדם הצעות חוק של הבית היהודי .  לקראת הלילה הושגה פשרה בנושא :  החוק יועלה לקריאה ראשונה אך המשך קידומו יותנה בהסכמה של ראשי המפלגות בקואליציה .  
ברקע הדברים ישנה הצעת חוק נוספת בתחום התקשורת ,  הצעת חוק של חכ מיקי רוזנטל  ( המחנה הציוני )  שנוגעת לפרסום סמוי בעיתונים ונחשבת לכזו שעשויה לפגוע באינטרסים של קבוצת ידיעות .  לדברי גורמים בקואליציה ,  ראש הממשלה ניסה לבחון אפשרות של קידום הצעת חוק ,  למרות שהיא מגיעה מהאופוזיציה ,  על ידי מתן חופש הצבעה לקואליציה ,  אך במסגרת הפשרה עם הבית היהודי לגבי ערוץ הכנסת - סוכם כי הקואליציה תתנגד לחקיקה הזו .  תחום התקשורת הוא תחום נפיץ במיוחד ביחסי נתניהו עם סיעות הקואליציה .  בממשלה הקודמת הצעת חוק ישראל היום ,  שקבעה כי העיתון המזוהה עם ראש הממשלה יחויב לגבות תשלום ,  קודמה על ידי ארבע מסיעות הקואליציה .  ההצעה גרמה לנתניהו מבוכה רבה ,  ולאחר שעברה בקריאה טרומית ,  היא נקברה .  ראשי הבית היהודי ,  בנט ואיילת שקד ,  עמדו מאחורי קידום החוק ,  אך הם נעדרו מההצבעה אחרי שהתקזזו .  יחד עמם נעדרו שלושה ח"כים נוספים מהבית היהודי .  שבעה ח"כים נוספים הצביעו יחד עם ראש הממשלה נגד החקיקה .  כלקח מהאירועים ,  נתניהו הכניס לכל ההסכמים הקואליציוניים שנחתמו עם הקמת הממשלה הנוכחית ,  סעיף שמקנה לשר התקשורת סמכות מוחלטת על חוקים ורפורמות בתחום ,  ועל סיעות הקואליציה נאסר לתמוך או להתנגד להצעות חוק בתחום התקשורת בלא אישורו של השר .
  ( עדכון ראשון :  23:23 )  

בנט : " החוקים להגבלת התקשורת מעוררים דאגה לחופש הביטוי "
 שר החינוך תקף בחריפות את ראש הממשלה ,  על רקע ההתפתחויות האחרונות בהקמת תאגיד השידור הציבורי וחילוקי דעות בקואליציה בנוגע לעתיד ערוץ הכנסת .  גורם בליכוד : " תמוה שבנט ,  שמפלגתו תמכה בסגירת 'ישראל היום' ,  חרד לחופש הביטוי "
 
