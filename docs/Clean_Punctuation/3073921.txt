נתניהו :  דורש מהרשות הפלסטינית לגנות את הפיגוע בירושלים
ראש הממשלה הביע צער על מותה של הדס מלכא בפיגוע בשער שכם ודרש גם שמדינות אחרות בעולם יצטרפו לגינויים .  עוד נמסר מלשכתו כי הוא שוקל להפוך את הרחבה בשער שכם לשטח סטרילי .  ליברמן : " השתיקה הרועמת של הרשות מוכיחה כי אין פרטנר "
 ראש הממשלה בנימין נתניהו דרש הערב  ( שבת )  מהרשות הפלסטינית לגנות את הפיגוע בשער שכם בירושלים ,  שבו נהרגה אתמול לוחמת מג"ב הדס מלכא .  מלשכת נתניהו נמסר כי הוא מצפה לגינויים גם ממדינות העולם וכי הוא מביע צער על מותה של הלוחמת ,  שתיטמן הלילה בבית העלמין באשדוד .  
עוד נמסר ,  כי בהמשך להערכת המצב מאמש שקיים נתניהו יחד עם ראשי מערכת הביטחון ולצעדים שננקטו בתגובה ,  הנחה ראש הממשלה גם לבחון את הפיכת הרחבה בשער שכם לשטח סטרילי .  אתמול ערך נתניהו הערכת מצב טלפונית שבסופה הוחלט להפסיק את ביקורי הפלסטינים בישראל לרגל חג הרמדאן ולשלול את זכות הכניסה לישראל מבני המשפחות של המחבלים .
 שר הביטחון אביגדור ליברמן אמר הערב כי  " בטרור הפלסטיני האכזרי ובהסתה חסרת המעצורים שמזינה אותו ,  נמשיך להילחם בכל העוצמה ,  ונרדוף את המבצעים והשולחים בכל מקום .  לדבריו , " השתיקה הרועמת של הרשות הפלסטינית המסרבת לגנות טרור ,  ובמקביל הודעת פתח שאבו מאזן עומד בראשה ,  שישראל רצחה אתמול שלושה חפים מפשע ,  מוכיחות שאין פרטנר בצד השני ". 
לקריאה נוספת על הפיגוע בירושליםאביו של אחד המחבלים מירושלים : " גילינו שהבן שלנו שהיד מהטלוויזיה"בצל התבוסה בסוריה ובעיראק :  דאעש מנסה להפגין נוכחות בירושלים 
בפיגוע השתתפו שלושה מחבלים ,  שהשתמשו ברובה מאולתר ובסכינים .  השלושה - ברא סלאח ,  עאדל ענוש ואוסמה עטא ,  בני 18 מאזור רמאללה - נעצרו בעבר בשלב מעורבות בטרור .  הם חוסלו על ידי כוחות הביטחון במקום .  
ארגון  " המדינה האסלאמית "   ( דאעש )  קיבל אחריות על הפיגוע - הראשון בשטח ישראל - אך בחמאס ובחזית העממית טענו כי השלושה היו פעיליו .  בצה"ל אמרו כי הם לא היו משויכים ככל הידוע לשום ארגון .  
הפיגוע החל בסביבות השעה 19:30 ,  כאשר שלושת המחבלים יצאו משער שכם .  תחילה תקף אחד המחבלים את מלכא ,  שניצבה עם כוח מג"ב באזור השער .  שני המחבלים האחרים החלו לרוץ מזרחה ,  לעבר מערת צדקיהו ,  בעוד כוחות הביטחון רודפים אחריהם .
 באזור המרוחק כמאה מטרים משער שכם ,  פתח אחד המחבלים באש מנשק אוטומטי שהפסיק בעקבות מעצור .  כתוצאה מהירי ,  נפצע שוטר באורח קל והכוח שהיה באזור ירה למוות בשני המחבלים הנוספים .  שני תושבי מזרח ירושלים נפצעו מהירי באורח קל ובינוני ופונו לבית החולים שערי צדק .
 מלכא ,  בת 23 ,  הועלתה לדרגת רב-סמל ראשון לאחר מותה .  היא נדקרה כמה פעמים על ידי אחד מהמחבלים ,  שניסה לגנוב את נשקה .  לוחמים נוספים שהיו בזירה ירו בו למוות .  עוד שוטר אחד נפצע קל ועוד שלושה פלסטינים נפצעו מרסיסים .  
בעקבות הפיגוע הוטל כתר על כפר דיר אבו משעל ,  משם יצאו שניים מהמחבלים ,  וכמה גדודים ויחידות מיוחדות פעלו בשטחו במהלך היום .  במהלך המבצע ,  מיפו הכוחות את בתיהם של המחבלים לקראת הריסת ,  סרקו אחרי אמצעי לחימה ופיזרו כרוזים ברכבי הכפר המסבירים כי הפעולות נעשות בהקשר הפיגוע .  
לפי צה"ל ,  במהלך הפעילות בדיר אבו משעל ,  בין 150 ל-200 פלסטינים השליכו בקבוקי תבערה ,  הבעירו ציגים וזרקו אבנים לעבר הכוחות ,  שהגיבו באמצעים לפיזור הפגנות .
  ( עדכון ראשון :  19:05 )  

נתניהו :  דורש מהרשות הפלסטינית לגנות את הפיגוע בירושלים
ראש הממשלה הביע צער על מותה של הדס מלכא בפיגוע בשער שכם ודרש גם שמדינות אחרות בעולם יצטרפו לגינויים .  עוד נמסר מלשכתו כי הוא שוקל להפוך את הרחבה בשער שכם לשטח סטרילי .  ליברמן : " השתיקה הרועמת של הרשות מוכיחה כי אין פרטנר "
 
