הכחשת שואה - לא ,  הכחשת רצח עם - למה לא ? 
אתמול ציינו הארמנים את יום השנה ה-95 לטבח עמם .  מזה 21 שנה יאיר צבן נמצא במאבק מתמשך כדי שכנסת ישראל ,  המדינה שזכרון השואה לא מרפה ממנה ,  תכיר גם בסבלם של עמים אחרים
אתמול ,  ביום שבת ,  24 באפריל ,  ציינו הארמנים ברחבי העולם את יום השנה ה-95 לרצח-העם הארמני ,  שהתרחש בעיקרו ב-1915 ,  בעיצומה של מלחמת העולם הראשונה .  לפי דעתם של מרבית החוקרים בין מיליון למיליון וחצי ארמנים  גברים ונשים ,  ילדים וזקנים - חוסלו על-ידי הטורקים .  
מזה 21 שנים אני מעורב במאבק המתמשך נגד הכחשת רצח-העם הארמני .  במהלך השנים הצטרפו למערכה הזאת אנשים נוספים .  כאדם ,  כיהודי וכישראלי אני בוש ונכלם וזועם על יחסה של ישראל לפרשה זאת . " יש דברים שהם מעבר לפוליטיקה ,  ויש דברים שהם מעבר לדיפלומטיה .  שואות של עמים הם מקרה מובהק של קטגוריה כזאת ". 
את הדברים האלה אמר לא אחר מאשר בנימין נתניהו בהתייחסו לרצח-העם הארמני ;  היה זה בעת שכיהן כסגן שר-החוץ ,  ב-8 בנובמבר 1989 .  באותה עת נדונה בקונגרס האמריקאי הצעה לכלול את יום הזכרון לרצח-העם הארמני בלוח האמריקני .  והנה התפרסמה ידיעה שגורמים יהודים-אמריקאים מסוימים בשיתוף עם גורמים ישראלים רשמיים ,  פעלו להכשלת היוזמה .  הצגתי שאילתא בכנסת .  סגן-השר נתניהו הכחיש .  בחילופי-הדברים הקשים שהיו בכנסת אמר נתניהו את הדברים שלמעלה ,  שלא היה להם ואין להם שום כיסוי בהתנהלותן של ממשלות ישראל בפרשה זאת עד היום .
 חודשים ספורים לאחר מכן ,  בראשית אפריל 1990 ,  עמדה הטלוויזיה הישראלית לשדר את סרטו התיעודי של תיאודור באגושיאן  " מסע לארמניה ".  בלחץ משרד החוץ בוטלה ההקרנה .  הביטול עורר סערת מחאות .  שר החינוך דאז ,  זבולון המר ,  הביא את הנושא לדיון במועצת רשות השידור .  לקראת הדיון ארגנתי פטיציה ,  עליה חתמו 61 אישי ציבור ,  ביניהם 25 ח"כים מ- 8 סיעות ,  6 משפטנים ,  11 סופרים ,  11 מרצים ,  2 רבנים - מכל גוני הקשת :  מיוסי שריד ועד בני בגין ;  משולמית אלוני ועד גאולה כהן ;  מעמוס עוז ועד משה שמיר .  הפטיציה עשתה את שלה :  מועצת הרשות החליטה להקרין .  אולם ,  בתכסיסי ערעור מתמשכים נמנעה ההקרנה .  הלחץ הטורקי עשה את שלו .  הכנסת  למרות שרוב חבריה תמכו בהקרנה - כשלה במבחן של מימוש רצונה .  
המשכתי לתבוע מהממשלה שתשנה את עמדתה .  חזרתי על התביעה ,  כאשר ב- 24 באפריל 1995 ,  במלאת 80 שנה לרצח העם הארמני ,  השתתפתי  ( בהיותי שר בממשלת רבין )  בטקס הזיכרון לרצח-העם הארמני בעיר העתיקה .  5 שנים לאחר מכן עשה זאת גם יוסי שריד בכהנו כשר החינוך .  שריד הגדיל לעשות וניסה לשלב בתוכנית הלימודים תכנים המזכירים את הטרגדיה הארמנית ,  אך ניסיון זה לא יצא לפועל .  
מזה ארבע שנים מעלה ח"כ חיים  ( ג'ומס )  אורון כל שנה את הנושא לדיון במליאת הכנסת ,  במסגרת הצעה לסדר היום .  בשנתיים האחרונות אף זכה לכך כי רוב הנוכחים תמכו בהצעתו ;  אלא שהכנסת ,  בלחצה של הממשלה ,  קברה את הנושא בוועדת החוץ והביטחון .  
ישראל מתריעה בכל כוחה ,  ובצדק ,  נגד כל ניסיון להכחיש את השואה ,  ובה בעת נותנת יד להכחשת רצח-העם הארמני .  אני קורא את דבריו של השר ארדן כאשר השיב לח"כ אורון ואני מתפלץ :" התשובה שלי בשם הממשלה :  כיהודים וכישראלים יש לנו רגישות מיוחדת ואף חובה מוסרית להזכיר טרגדיות אנושיות ,  ובהן את מעשה ההרג באוכלוסייה הארמנית ,  שאירע במהלך מלחמת העולם הראשונה ,  בשנים 19151916 ,  שנותיה האחרונות של האימפריה העות'מאנית .  מדינת ישראל מעולם לא התכחשה לאירועים נוראיים אלה .  אדרבה ,  אנו מבינים את עוצמת הרגשות הקשורים בנושא ,  בהתחשב במספר הקורבנות הגבוה ובסבל הקשה שעבר העם הארמני .  עם זאת ,  במהלך השנים הפך הנושא ,  שלא בטובתו ,  לנושא פוליטי טעון בין הארמנים לטורקים ,  וכל צד מנסה להוכיח את צדקת טיעוניו באשר לאירועים ההיסטוריים שהתרחשו באותה העת ."  
לא ייאמן :  יש  " מישהו "  שמנסה להפוך נושא שהוא במהותו נושא לא-פוליטי כביכול ,  למשהו דוחה ,  נחות ,  פסול ,  לנושא פוליטי ,  במקום לכלוא אותו במגדל-שן אקדמאי-מחקרי שאין לו סוף .  ומי אומר זאת ?  נציג של ממשלה ,  הטורחת ,  בעזרת ארגונים יהודיים רבים ,  להגיע ,  ובצדק ,  לכל גורם פוליטי אפשרי בעולם במאבקה נגד הכחשת השואה ! 
יודעי-דבר לוחשים על אוזנינו :  אתם צודקים ,  אבל לישראל יש אינטרסים חיוניים שאינה יכולה להקריב אותם על מזבח הסולידריות עם הארמנים .  וכי שכחנו כיצד התפלצנו וזעמנו בימי מצוקתו של עמנו ,  כאשר הסבירו לנו שאי-אפשר להיענות לתביעותינו הצודקות בגלל  " אינטרסים חיוניים ".  כך כתב אז נתן אלתרמן בטורו הבלתי-נשכח   " אינטרסים ":  
כ ?  ? י ט ? פ ?  ? ח ? ה י ? ד ב ? ו ? ר ? ים ו ? ז ? ד ? ים ת ?  ? מו ? נ ? ת-ק ? ס ? םש ?  ? ל ת ?  ? ב ? ל ד ?  ? מ ? יו¬נ ? ית ,  ב ?  ? ה ?  כ ?  ? ל ע ? ם ,  ל ? מ ? ש ?  ? ל,מ ? צ ? ו ?  ? ה ל ? ה ? ג ? ן ע ? ל ק ? בו ? צ ? ת א ? ינ ? ט ? ר ? ס ? ים,ו ? ל ? כ ? ב ?  ? ד ? ם ב ?  ? ת ? פ ? ל ?  ? הו ? מ ? ש ?  ? ק ? הו ? מ ? ב ? ש ?  ? ל .
 ל ? אות ? ם א ? ינ ? ט ? ר ? ס ? ים נ ? ב ? נו ?  ,  ב ?  ? נ ? י ? ן-ק ? ב ? ע,מ ? ז ? ב ?  ? חות- ע ? נ ? ק ? ים  ( עו ? ד נ ? תו ? ר ב ?  ? ש ?  ? ר ? יד ? ים ) .ל ? אות ? ם א ? ינ ? ט ? ר ? ס ? ים ,  ל ? ר ? ג ? ל ה ? ז ? ב ? ח,ה ? ק ? ר ? בו ?  ב ?  ? מ ?  ? א ? ה-ה ? ע ? ש ?  ? ר ? ים י ? ל ? ד ? ים .
  ל ? אות ? ם א ? ינ ? ט ? ר ? ס ? ים  ( פ ?  ? ס ? יל ? ים ש ?  ? ל ה ? ב ? ל !  ) ק ? יס ? ר ? י ? ו ? ת ה ? ש ?  ? ת ?  ? ח ? וו ?  ב ?  ? ש ? בו ? ע ? ה ו ? א ? ל ? ה.א ? מ ? ת ? ו ? ת-נ ? צ ? ח ? ים ,  ע ? קו ? דו ? ת ב ?  ? ח ? ב ? ל,ל ? או ? ת ? ם א ? ינ ? ט ? ר ? ס ? ים ה ? יו ?  ל ? עו ? ל ? ה .
 האם דברים אלה תקפים רק כאשר מדובר באינטרסים  " גויים "  ולא באינטרסים יהודיים-ישראלים ? 

הכחשת שואה - לא ,  הכחשת רצח עם - למה לא ? 
אתמול ציינו הארמנים את יום השנה ה-95 לטבח עמם .  מזה 21 שנה יאיר צבן נמצא במאבק מתמשך כדי שכנסת ישראל ,  המדינה שזכרון השואה לא מרפה ממנה ,  תכיר גם בסבלם של עמים אחרים

