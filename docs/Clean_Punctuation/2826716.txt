נתניהו ?   " אכפת לו רק מהכיסא ,  אבל הוא ראש הממשלה הבא "
 קבוצת מיקוד מיוחדת הכוללת 19 צעירים מכל רחבי הארץ שיצביעו בפעם הראשונה ,  הגיעה לאולפן וואלה !  חדשות והביעה את דעתה על ראש הממשלה .  צפו בניתוח התוצאות המפתיעות
הפעם הראשונה שלי - קבוצת המיקוד של וואלה !  חדשות :  19 צעירים מרחבי הארץ המצביעים לראשונה בבחירות הגיעו לאולפן וואלה !  וענו על שאלות בנושא .  בעזרת שלטים מיוחדים הם הביעו את תחושותיהם בזמן אמת על קטעי וידאו הקשורים לבחירות .  מה הם חושבים על ההתייצבות של נתניהו בשורה הראשונה בפריז ,  מה דעתם על הסרטונים הלועגים יצחק הרצוג וציפי לבני ואילו סיכויים הם מנבאים למתמודדים נגד ראש הממשלה המכהן ? 
לכל הפרקים של  " הפעם הראשונה שלי "  
מיטשל ברק ,  מייסד מכון המחקר  " כיוון "  שערך את קבוצת המיקוד ,  סיפר על הממצאים . " בשאלה מי מתאים להיות ראש ממשלה ,  רוב הקבוצה מצביעה על נתניהו ",  סיפר . " מבין שבעת המועמדים שהצבנו בפניהם הוא מוביל בפער משמעותי :  56% מאמינים שנתניהו הוא המתאים ביותר ,  ואילו הרצוג מדורג אחריו עם 22% בלבד ".  
זאת ועוד ,  סבורים חברי הקבוצה כי נתניהו הוא אכן זה שירכיב את הממשלה .  כך ,  גם כאשר חברי הקבוצה נשאלו מי לדעתם ירכיב את הממשלה ,  ללא קשר לדעתם הפוליטית ,  יותר ממחצית מהם הצביעו על נתניהו .  
נתונים אלה אינם מעידים בהכרח על הערכה או שביעות רצון מראש הממשלה המכהן .  הקבוצה נחלקה בשאלה : " האם דעתך על נתניהו חיובית או שלילית ?  ",  ולצד צעירים שטענו כי הוא מתפקד היטב ,  נשמעו אמירות כמו  " אכפת לו רק מהכיסא ".  
ברק הוסיף על כך : " גם אלה שלא תומכים בנתניהו הודו שככל הנראה הוא יכהן כראש ממשלה גם בקדנציה הבאה ,  פשוט כי אין מישהו אחר ".  
קבוצת מיקוד ממוחשבת היא כלי מחקר איכותני יעיל לזיהוי עמדות ותפישות בחברה ,  המאפשר לתרגם תחושות ומחשבות של חבריה לגרפים מתמטיים .  בניגוד לסקר שהינו כלי סטטיסטי-כמותי שנועד לנבא תוצאות ומגמות בכלל האוכלוסייה ,  מטרתה העיקרית של קבוצת המיקוד היא לבחון רגשות ועמדות .  חברי קבוצת המיקוד הם 19 צעירים בני 20-18 ,  שמצביעים לראשונה בבחירות לכנסת ה-20 ,  וכן אישה בשנות ה-40 לחייה שהצהירה כי תלך לראשונה אל הקלפי בבחירות 2015 .
 מדובר בקבוצה הטרוגנית מכל רחבי הארץ :  מחציתה מגדירה את עצמה כמצביעי שמאל ומחציתה מצביעי ימין ,  והיא נחלקת כמעט שווה בשווה בין נשים וגברים .  בין היתר היא כוללת דתיים ,  חילוניים ,  ערבים ונציגי דור שני לעולים .  ההצבעה באולפן נעשתה ביום שלישי ,  27 בינואר ,  כחודש וחצי לפני הבחירות .  

נתניהו ?   " אכפת לו רק מהכיסא ,  אבל הוא ראש הממשלה הבא "
 קבוצת מיקוד מיוחדת הכוללת 19 צעירים מכל רחבי הארץ שיצביעו בפעם הראשונה ,  הגיעה לאולפן וואלה !  חדשות והביעה את דעתה על ראש הממשלה .  צפו בניתוח התוצאות המפתיעות

