איש העסקים הצרפתי ארנו מימרן הורשע בהונאה ונידון ל-8 שנות מאסר
בית משפט בצרפת הרשיע את המיליארדר ושותפו בפרשת  " עוקץ המאה "  בגניבת יותר מ-283 מיליון אירו מהאיחוד האירופי .  מימרן היהודי הוא אחד מ-12 המעורבים בתיק שטלטל את המדינה
בווידאו :  נתניהו על פרשת מימרן  - " התרומה חוקית "  
איש העסקים הצרפתי ארנו מימרן ושותפו מרקו מולי הורשעו היום  ( חמישי )  בבית משפט בצרפת בהונאת ענק ונגזרו עליהם שמונה שנות מאסר - כך דווח ב"מדיהפרט ",  המגזין הצרפתי שחשף את הפרשה ,  שכונתה בתקשורת הצרפתית  " עוקץ המאה ".  בית המשפט בפריז הטיל עליהם קנס בסך מיליון אירו והורה לעצור אותם מידית .  השניים ,  חלק מ-12 המעורבים בפרשה ,  הורשעו בגניבת 283 מיליון אירו  .  
במסגרת הפרשה ,  רכשו מימרן ושותפיו אשראי של מאות טונות פחמן דו-חמצני במדינות האיחוד האירופי ,  שבהן לא שולם עליהם מס ערך מוסף ,  וגבה 19.6% עמלה כשמכר אותו שוב בצרפת .  כספי המסים מעולם לא שולמו לממשלה .  
שישה מהחשודים בפרשה הם יהודים צרפתים שנמלטו לישראל לפני המשפט וקיבלו אזרחות ישראלית מטעם חוק השיבה .  צרפת ביקשה את הסגרתם ,  אך ישראל מגרשת אזרחים רק לעתים נדירות .  התובעים סבורים כי לפחות 50 מיליון אירו מתוך 283 מיליון שגנב מימרן ממשלמי המסים הצרפתים שולמו לו בישראל .  
לקריאה נוספת:איש העסקים הצרפתי : " העברתי כסף לחשבון הפרטי של נתניהו"לשכת רה"מ : " נתניהו קיבל ממימרן 40 אלף דולר בעת שהיה אזרח פרטי"נתניהו על מימרן : " התרומה חוקית ,  זו רדיפה פוליטית "  
לפי חומרי החקירה שהגיעו לידי  " מדיהפרט ",  מימרן כנראה קיבל את 50 מיליון האירו במזומן מהעבריין הצרפתי-יהודי סמי סווייד במהלך ביקוריו התכופים בישראל .  חלק מהכסף הושקע בבנקים ישראלים והשאר הוברח לצרפת באמצעות מטוסו הפרטי של מימרן .  סווייד ,  שהיה אחד החשודים בפרשת הלבנת כספים בבנק הפועלים ,  נרצח לפני אחת מפגישותיו עם מימרן בפריז .  
שמו של מימרן עלה לכותרות בישראל ,  לאחר שהעיד כי העניק לראש הממשלה בנימין נתניהו כמיליון אירו במהלך קמפיין הבחירות בשנת 2009 .  לפני חודש הורה היועץ המשפטי לממשלה אביחי מנדלבליט לבחון את טענתו .  במסיבת עיתונאים שערך נתניהו התייחס במוסקבה בחודש שעבר התייחס לטענות .  לדבריו , " ההר הוליד בקושי עכברון .  מדובר על תרומה חוקית ומפוקחת לקרן שהקמתי לטובת מדינת ישראל ,  כשהייתי אזרח פרטי ב-2001 .  אז יצא כל האוויר ".  
הקשר הישראלי בפרשה נחשף על ידי העיתונאי דב אלפון מ"הארץ ".  תחילה ,  מסרה לשכת נתניהו כי  " הטענה שארנו מימרן תרם מיליון אירו לקמפיין בחירות של מר נתניהו היא שקר משולל כל יסוד .  לא הייתה שום תרומה של מימרן לקמפיין בחירות של נתניהו ".  זאת אף שבתגובה לתחקיר  " הארץ "  בנושא ,  שפורסם בסוף מרץ ,  נמסר מלשכתו כי  " נתניהו לא ביקש דבר ,  לא קיבל שום תרומה ולא נתן דבר למשפחת מימרן .  מובן מאליו שלא התערב בשום הליך משפטי הקשור אליה ". 
לאחר מכן ,  אחרי הוראת מנדלבליט לבחון את הטענה ,  הסבירו בלשכת נתניהו : " באוגוסט 2001 ,  כשמר נתניהו היה אזרח פרטי ,  מימרן תרם 40 אלף דולר לקרן לפעילות ציבורית של מר נתניהו ,  שכללה הופעות תקשורתיות ומסעות הסברה רבים בחו"ל לטובת מדינת ישראל ,  ונעשתה בהתאם לחוק ".  
בחודש שעבר התראיין מימרן לחדשות 10 ואמר : " העברתי את הכסף מהחשבון הפרטי שלי לחשבון הפרטי של נתניהו ".  מימרן אישר בשיחה כי העביר לנתניהו כספים ,  אך הוא נקב בסכום שונה . " קודם כל ,  לא אמרתי מעולם מיליון אירו ,  אמרתי מיליון .  זה היה ב-2001 ,  והכוונה הייתה למיליון פרנקים צרפתים שזה 170 אלף אירו .  אני הגעתי לחגוג עם נתניהו כשהוא זכה ב-2009 ,  שמונה שנים אחרי התרומה ואין קשר לכסף שנתתי לו ".  

איש העסקים הצרפתי ארנו מימרן הורשע בהונאה ונידון ל-8 שנות מאסר
בית משפט בצרפת הרשיע את המיליארדר ושותפו בפרשת  " עוקץ המאה "  בגניבת יותר מ-283 מיליון אירו מהאיחוד האירופי .  מימרן היהודי הוא אחד מ-12 המעורבים בתיק שטלטל את המדינה

