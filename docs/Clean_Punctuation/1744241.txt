משפחת שליט : " גלעד הצהיר נאמנות למדינה "
 בני משפחתו של החייל החטוף ועשרות פעילים למען שחרורו מפגינים מול ישיבת הממשלה המיוחדת הנערכת בדגניה א' ,  כשברקע חידוש המגעים עם חמאס .  נעם שליט :  המומ תקוע כמו לפני עשרה חודשים
 ( צילום :  יובל בן אבו ,  עריכה :  גדי וינסטוק ) 
נעם ואביבה שליט ,  הוריו של החייל החטוף גלעד שליט ,  וכן פעילים במטה למען שחרורו מפגינים הבוקר  ( ראשון )  מול ישיבתה השבועית של הממשלה שמתקיימת בקיבוץ דגניה א' .  בין השאר הם נושאים שלט ,  שעליו נכתב : " גלעד הצהיר נאמנות למדינה ,  הגיע הזמן שהמדינה תצהיר נאמנות לגלעד ".  
נעם שליט אמר לוואלה !  חדשות כי המשפחה לא קיבלה הודעה רשמית על חידוש המשא ומתן לשחרור בנה ,  למרות הצהרות ראש הממשלה . " אנחנו דורשים מראש הממשלה לא להכביר במילים אלא במעשים ",  אמר שליט  .  מוקדם יותר ,  אמר נעם שליט בראיון לגלי צה"ל כי  " יש מאמצים אבל לא רואים שום התקדמות ,  הדברים תקועים כמו לפני עשרה חודשים ".  
האב הוסיף כי  " כנראה שאין שפנים מתחת לכובע ,  מקבלי ההחלטות היו רוצים לשלוף שפן כזה או אחר ולא לשלם את המחיר הנדרש כרגע ".  נעם שליט הוסיף כי במהלך השנים נכשל השימוש באמצעי הלחץ על חמאס , " אני יכול לשפוט את הדברים לפי מבחן התוצאה ,  שם כולם נכשלו ",  אמר . " כמובן שיש צד שני לטנגו שגם אתו צריך לבוא בדין ודברים ,  כרגע אין שום מגע אתו ". 
יו"ר מטה המאבק לשחרור שליט ,  שמשון ליבמן ,  הוסיף כי  " אין לנו מה להיות מבסוטים .  היו לנו מספיק עליות וירידות במשך הזמן ואנחנו לא תולים תקוות בהצהרות האחרונות .  נמשיך את המאבק במאהל ,  ואנחנו מכינים בימים אלו הפתעה גדולה לראש ממשלה ". 
בתוך כך ,  ראש הממשלה בנימין נתניהו אישר הבוקר כי התחדשו המגעים לשחרור החייל החטוף .  בראיון לגלי צה"ל אמר נתניהו : " אנחנו פועלים כל הזמן בדרכים שונות לנסות להחזיר אותו .  הדרך המרכזית היא המשא ומתן הזה שאכן התחדש לפני שבועות אחדים .  יש כל-כך הרבה מאמצים ,  כל כך הרבה כיוונים ,  הייתי אומר רובם המכריע עלום וטוב שכך ".  
דבריו של נתניהו נאמרו לאחר שסגן ראש הלשכה המדינית של חמאס ,  ד"ר מוסא אבו מרזוק ,  גילה אתמול כי המתווך הגרמני במו"מ לגיבוש חילופי שבויים עם ישראל ביקר ברצועת עזה לפני כשבועיים .
 עדכון ראשון :  08:22

משפחת שליט : " גלעד הצהיר נאמנות למדינה "
 בני משפחתו של החייל החטוף ועשרות פעילים למען שחרורו מפגינים מול ישיבת הממשלה המיוחדת הנערכת בדגניה א' ,  כשברקע חידוש המגעים עם חמאס .  נעם שליט :  המומ תקוע כמו לפני עשרה חודשים

