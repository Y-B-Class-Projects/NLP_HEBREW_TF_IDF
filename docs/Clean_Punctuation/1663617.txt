מכתב חשוב לאובמה :  יהודי ארה"ב במבחן
היום מתפרסמת בעיתונים החשובים בארה"ב ,  ה"וול ? סטריט ג'ורנל "  וה"וושינגטון פוסט ",  קריאה מיוחדת של נשיא הקונגרס היהודי העולמי ,  רונלד לאודר ,  לממשל אובמה לחדול מהאנטגוניזם כלפי ישראל ומהלחץ החד ? צדדי המופעל עליה .
 לקריאה ,  שהועברה בצורת מכתב גלוי לנשיא ,  יש חשיבות עצומה .  במעשה זה שבר לאודר את מסך השתיקה שכפו על עצמם רוב המוסדות היהודיים האמריקניים מאז פרשת רמת שלמה .  כידוע ,  אובמה ניצל הודעה בלתי הולמת של רשות מוניציפלית על בנייה בשכונה יהודית לגמרי במזרח ירושלים לסדרת דרישות חד ? צדדיות מישראל .  
עד כה אייב פוקסמן ,  מנכ"ל הליגה נגד השמצה ומי שבילדותו שרד את השואה ,  היה הקול היחיד מהמיינסטרים היהודי שמחה פומבית נגד היחס הנוקשה של הממשל .  הוא אף ניסה לארגן צעדת מחאה בוושינגטון ,  אולם תגובתם הכוללת של ארגונים יהודיים אחרים היתה שתיקה מאכזבת שהתבססה על האשליה כי יחסי ארה"ב ? ישראל ישתפרו באופן כזה או אחר .
 לי רוזנברג ,  הנשיא החדש של איפא"ק ,  סימן את התפיסה הזאת כשהסתייג מעימות עם המדיניות של אובאמה ,  וועידת הנשיאים של הארגונים היהודיים העיקריים בארה"ב ,  גוף שהוקם כדי להיות הקול המייצג של יהדות ארה"ב בכל הנוגע לישראל ,  נותרה פאסיבית אף היא .  זאת למרות שסגן יו"ר ועידת הנשיאים ,  מלקולם הונליין ,  אינו יוני בדעותיו .
 עד כה בכל הקשור למנהיגים שאינם מייצגים מוסדות מסוימים היו אמנם גילויי אי שביעות רצון כמו תגובתו של אלן דרשוביץ ,  שהזהיר מפני חזרה על הטעויות המרות של הסכם מינכן ;  מרטי פרץ ,  עורך ה"ניו ריפבליק ",  שנזף באובמה ;  וראש עיריית ניו יורק לשעבר ,  אד קוץ' ,  שהביע חרטה על כך שבחר בנשיא .  ומיותר לציין שנשמעו קולות מחאה מהימין היהודי בארה"ב ,  כולל קולות מיוסרים של יהודים מן השורה .  
היחסים בין היהודים לממשל עוברים כעת תהליך של שינוי .  בהקשר זה ביקורתו הפומבית של לאודר ,  גם אם היא באה מעט באיחור ,  חשובה .  היא תכריח ארגונים ומוסדות יהודיים רבים שטרם עשו כן לנקוט עמדה .  יהודים אמריקנים רבים עדיין מבולבלים .  דבר זה בא לידי ביטוי בסתירה הקיימת בכך ש ? 75 אחוזים מהמשיבים לסקר שנערך לאחרונה אמרו כי הם מאמינים שמטרת הערבים היא השמדת ישראל ולא הקמת מדינה פלסטינית שתחיה בשלום לצד ישראל ,  אך עם זאת רבים מהם ממשיכים לתמוך באובמה .
 אגב ,  לאודר - שגריר ארה"ב באוסטריה לשעבר ,  איש עסקים חובקי עולם ופילנתרופ גדול - היה מקורב לנתניהו ,  ומבקריו ללא ספק יאשימו אותו בכך שהוא משמש פה לראש הממשלה .  אני יודע באופן אישי שאין זה המקרה .  הוא פעל אך ורק כיהודי אמריקני וכמנהיג יהודי עולמי .
 פנייתו הנוכחית של נשיא הקונגרס העולמי תעורר את הקהילות והמוסדות היהודיים ,  ובעיניי היא מהווה תשובה היסטורית לכישלונות של קודמיו בתפקיד ,  בהם הרב סטיבן וייז ,  שהיה ראש הקונגרס היהודי העולמי במהלך מלחמת העולם השנייה ;  כניעתו של וייז ללחצי הנשיא רוזוולט בעניין הצורך לשמור על שתיקה בנוגע להימנעותן של בעלות הברית לפעול לעצירת שואת היהודים ,  הכתימה את רקורד המנהיגות המרשים שלו .  
המצב כיום שונה ,  כמובן ,  מימי השואה ,  אבל יש סכנות אמיתיות המאיימות על המדינה היהודית .  לכן תפקידה של ארה"ב חיוני לשלומנו ולרווחתנו .  
אין ספק כי אלו המשמיצים את ישראל יאשימו כעת את לאודר בנאמנות כפולה ובכך שהוא מעמיד את האינטרסים של ישראל מעל לאלו של ארה"ב .  כמו כן ,  יחזרו וידגישו את הספינים המעוותים הרומזים כי ישראל מסכנת חיילים אמריקנים .  אבל לאודר יכול להתעודד מתמיכת הקונגרס והעם האמריקני .  
מכתבו של לאודר חשוב כי הוא יכול לדרבן את יהודי ארה"ב וחבריה של ישראל להזכיר לאובמה כי הפרת התחייבויותיו לגבי ישראל אינה רק לא מוסרית אלא גם מערערת את האינטרסים האמריקניים במזרח התיכון ההפכפך ,  אזור שבו ישראל עומדת לבדה כנציגת החופש הדמוקרטי .
 
מכתב חשוב לאובמה :  יהודי ארה"ב במבחן
nan
