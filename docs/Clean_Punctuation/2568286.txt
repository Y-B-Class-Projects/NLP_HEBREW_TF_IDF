נתניהו :  מנהיגי אירן פועלים בקיצוניות שלא תיאמן
בראיון לטלוויזיה האמריקאית אמר ראש הממשלה כי הקנאות המוסלמית ,  כפי שנראית בהפגנות בימים האחרונים ,  מאפיינת את המנהיגים באירן . " שקיצוניים כאלה יחזיקו בנשק גרעיני ?  "
 ראש הממשלה ,  בנימין נתניהו ,  התראיין לתוכנית  " פגוש את העיתונות "  האמריקאית שתשודר היום  ( ראשון )  ברשת NBC ,  והזהיר את קובעי המדיניות האמריקאים כי מדיניות בלימה לא תעבוד כנגד אירן גרעינית .  בראיון דחה נתניהו אמירות לפיהן אירן תתנהג כפי שהתנהגה ברית המועצות בתקופת המלחמה הקרה . " אני חושב שאירן היא מאוד שונה .  מנהיגיה פועלים בקיצוניות שלא תיאמן ,  המוצבת לפני הצורך שלהם בהישרדות ".   
" מדינות עשו חישובים של עלות ותועלת מאז כניסת הנשק הגרעיני למשחק האסטרטגי אך אני לא הייתי סומך על ההיגיון של טהרן ".  המשיך נתניהו . " זו אותה הקנאות שרואים בהסתערות על שגרירויות ארצות הברית ברחבי העולם בימים האחרונים ",  אמר ראש הממשלה בהתייחסו לגל ההפגנות האלימות בעולם המוסלמי בעקבות הסרט המבזה ,  לדברי המפגינים ,  את הנביא מוחמד . " אתם רוצים שקיצוניים כאלה יחזיקו בנשק גרעיני ?  ".  
על רקע המחלוקות הברורות בין ישראל לארה"ב באשר לסוגיית הטיפול בתוכנית הגרעין של אירן ,  העניק שר ההגנה האמריקאי ,  ליאון פנטה ,  ראיון למגזין האמריקאי  " פוריין פוליסי "  ודחה את קריאתו של ראש הממשלה ,  בנימין נתניהו ,  להציב  " קווים אדומים "  לאירן . " לנשיאי ארצות הברית ולראשי ממשלת ישראל או כל מדינה אחרת אין קווים אדומים שקובעים את החלטותיהם ",  אמר פנטה בראיון .
 לדבריו , " מה שכן יש למנהיגים הן עובדות שמוצגות להם באשר למצבה של מדינה ,  ואז הם שוקלים איזה סוג של פעולה יש לנקוט על מנת להתמודד עם המצב ".  שר ההגנה האמריקאי הוסיף כי  " זה העולם האמיתי .  קווים אדומים הם סוג של טיעונים פוליטיים אשר משתמשים בהם כדי לדחוק אנשים לפינה ".  
לקריאה נוספת:פנטה : " משתמשים בקווים אדומים כדי לדחוק לפינה"זעם בעולם המוסלמי :  תשעה הרוגים במדינות שונותאירן : " אם ישראל תתקוף אותנו - חיזבאללה יגיב בקלות "  

נתניהו :  מנהיגי אירן פועלים בקיצוניות שלא תיאמן
בראיון לטלוויזיה האמריקאית אמר ראש הממשלה כי הקנאות המוסלמית ,  כפי שנראית בהפגנות בימים האחרונים ,  מאפיינת את המנהיגים באירן . " שקיצוניים כאלה יחזיקו בנשק גרעיני ?  "
 
