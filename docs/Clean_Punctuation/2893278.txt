נתניהו המריא לארה"ב : " העולם צריך לדעת מה אנו חושבים על הסכם הגרעין "
 ראש הממשלה יצא לנאומו השנתי בעצרת האו"ם ה-70 בצל כישלון המאבק בהסכם הגרעין שנחתם בין המעצמות לאיראן . " העולם צריך לדעת מה אנו מצפים מהקהילה הבינלאומית לעשות בעקבות ההסכם הזה ",  אמר בטרם המריא .  בנאומו יתייחס גם למצב בסוריה ולמתיחות עם הפלסטינים
ראש הממשלה יצא לנאומו השנתי בעצרת האו"ם ה-70 בצל כישלון המאבק בהסכם הגרעין שנחתם בין המעצמות לאיראן . " העולם צריך לדעת מה אנו מצפים מהקהילה הבינלאומית לעשות בעקבות ההסכם הזה ",  אמר בטרם המריא .  בנאומו יתייחס גם למצב בסוריה ולמתיחות עם הפלסטינים .  דיווח לאולפן וואלה !  NEWS 
ראש הממשלה בנימין נתניהו המריא היום  ( שלישי )  לניו יורק כדי להשתתף בעצרת הכללית של האו"ם .  נתניהו אמר בטרם עלה על המטוס : " העולם צריך לדעת מה חשים אזרחי ישראל לאחר הסכם הגרעין ומה אנו מצפים מהקהילה הבינלאומית לעשות בעקבות ההסכם הזה ".  הוא הוסיף כי יתייחס בנאומו גם  " למצב בסוריה ולסכנות הקיימות בגבול הצפון של ישראל ".  נתניהו צפוי לנאום בבניין האו"ם בניו יורק מחרתיים ,  וכמו בשנים קודמות ,  נאומו יתקיים בשלב מאוחר יחסית של העצרת ,  אחרי נקודת השיא של העניין התקשורתי והבינלאומי בו ,  זאת בשל קיומו של חג הסוכות ,  שמנע ממנו לטוס ביממה האחרונה .
" אני יוצא לארה"ב לנאום בפני עצרת האו"ם ",  אמר נתניהו בנמל התעופה . " בכל פעם שאני נואם באו"ם אני מרגיש זכות ואחריות גדולה לעמוד ולדבר למען אזרחי ישראל ,  למען המדינה שלנו .  למחרת הנאום אפגש עם מזכיר המדינה ג'ון קרי ואדון עמו בדרכים לחיזוק ביטחונה של ישראל ",  הוסיף ורמז על חבילת הפיצוי שאליה התחייבה ארצות הברית בשיחות סגורות לישראל ,  הכוללת הגדלת המימון הנוגע למערך ההגנה האווירית של ישראל ,  האצת הפיתוח המשותף של מערכות אלה וקידום ופיתוח טכנולוגיות לאיתור מנהרות ומיפוי .  
נתניהו ציין כי יתייחס בנאומו גם לתהליך השלום , " לרצונה של ישראל בשלום עם הפלסטינים ,  שממשיכים להפיץ שקרים גסים על מדיניותנו בהר הבית ".  הוא אמר כי  " ישראל מחויבת לסטטוס קוו ושומרת עליו .  הפלסטינים שמכניסים להר הבית אמצעי לחימה הם אלה שמפרים את הסטטוס קוו .  בכלל ,  כל יום שעובר מבהיר שבמזרח התיכון הקורס ,  שבו גורמי האיסלאם הקיצוני תופסים שטח אחר שטח ,  ישראל היא אי של קדמה ,  אי של יציבות ". 
לקריאה נוספת:מחווה היסטורית :  אובמה וזריף לחצו ידיים בעצרת האו"םאובמה לא אמר מילה על הפלסטינים ,  אז למה נתניהו דווקא מודאג ? א-סיסי : " מדינה פלסטינית תחסל את התירוץ לקיצוניות ולטרור "  
עצרת האו"ם ה-70 במספר נפתחה אתמול והנאומים הבולטים היו של נשיא ארצות הברית ברק אובמה ומקבילו הרוסי ולדימיר פוטין .  השניים התייחסו למשבר בסוריה ובעוד אובמה הצהיר כי אין מקום לבשאר אסד בפתרון מלחמת האזרחים שמשפיעה על כל המזרח התיכון ואירופה - פוטין טען כי הנשיא הסורי הוא השחקן העיקרי במאבק נגד דאעש ,  ושלצדו צריכה להיבנות קואליציה נגד ארגון הטרור .  
בלילה נפגשו שני האישים בשולי עצרת האו"ם לישיבה בת כשעה וחצי ,  אחרי יותר משנה שבמהלכה העמיקה המתיחות בין מנהיגי המעצמות .  מתיחות שנבעה מהמעורבות הרוסית בסוריה והסיוע הצבאי לנשיא בשאר אסד ,  וכן מתמיכתה בבדלנים במזרח אוקראינה וסיפוח חצי האי קרים .
 נאום נוסף בעצרת שעורר עניין תקשורתי היה זה של נשיא איראן חסן רוחאני שהצהיר מעל הדוכן כי הסכם הגרעין בין ארצו לבין מעצמות המערב ,  פותח את הדרך לשיתוף פעולה אזורי ובינלאומי בין איראן לבין המערב גם בנושאים נוספים .  טרם העצרת היו ספקולציות על כך שצפויה להיות לחיצת יד היסטורית בין רוחאני לבין הנשיא אובמה ,  אולם בינתיים הודיע הבית הלבן שאין כל כוונה כזו מצד אובמה .  עם זאת ,  היום אמר גורם איראני כי אובמה לחץ את ידו של שר החוץ האיראני מוחמד ג'וואד זריף .  
מחר צפוי נאום דרמטי של יו"ר הרשות הפלסטינית ,  אבו מאזן ,  שמבטיח זה כמה שבועות  " להטיל פצצה ".  בארה"ב ובישראל עלה חשש שאבו מאזן יכריז מעל הבמה על פירוק הרשות הפלסטינית והעברת האחריות המלאה ליותר משני מיליון פלסטינים בשטחים לידי ישראל ,  אולם בימים האחרונים נראה כי ה"פצצה "  של אבו מאזן לא תהיה במשקל כל כך כבד .
 גם בהיעדר הכרזה מסוג זה ,  אבו מאזן צפוי להאשים את ישראל מול מדינות העצרת בקיפאון בתהליך השלום ,  ולקרוא לקידום צעדים בינלאומיים להכרה במדינה פלסטינית .  אבו מאזן מגיע לאו"ם מעודד מההישג הסמלי של הפלסטינים בתחילת החודש ,  כאשר מדינות העולם אישרו ברוב מוחץ להציב את דגל פלסטין מחוץ למטה האו"ם בניו יורק ,  לצד דגלי כל שאר המדינות החברות בארגון .  הפלסטינים מקווים לאחר העצרת לקדם צעדים דומים ,  אף שבפועל ,  אין להם משמעות של ממש מלבד גרימת מבוכה לישראל .  אבו מאזן צפוי לתקוף את ישראל מעל הבמה גם בנושא הר הבית ,  ולהאשים את ראש הממשלה נתניהו ושרי ממשלתו בקידום  " מלחמת דת ".  

נתניהו המריא לארה"ב : " העולם צריך לדעת מה אנו חושבים על הסכם הגרעין "
 ראש הממשלה יצא לנאומו השנתי בעצרת האו"ם ה-70 בצל כישלון המאבק בהסכם הגרעין שנחתם בין המעצמות לאיראן . " העולם צריך לדעת מה אנו מצפים מהקהילה הבינלאומית לעשות בעקבות ההסכם הזה ",  אמר בטרם המריא .  בנאומו יתייחס גם למצב בסוריה ולמתיחות עם הפלסטינים

