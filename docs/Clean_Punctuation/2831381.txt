עדות מני נפתלי :  הקלטות ,  מסמכים ומידע על פרשת  " מתנות "  חדשה
לוואלה חדשות נודע כי בחקירתו ,  סיפק אב הבית לשעבר לחוקרים גם ראיות למעשים בלתי-חוקיים לכאורה במעון : " שרה ביקשה ממני להעביר מתנות מהמעון לביתם הפרטי ".  טענה על אופן קבלת מתנות הועברה למבקר בעבר - אך לא נבדקה
 ( צפו במסיבת העיתונאים שכינס מני נפתלי )  
אב הבית לשעבר במעון ראש הממשלה ,  מני נפתלי ,  נכנס אתמול  ( חמישי )  למשרדי להב 433 ,  שם נחקר עד השעות הקטנות של הלילה .  טענותיו של נפתלי ,  שפוטר ממעון ראש הממשלה ,  גובו בראיות לכאורה שסיפק על ידי הקלטות ומסמכים שהביא עמו .  לדבריו ,  חשף פרשות שבהן יש חשד אפשרי לפלילים ,  שטרם דובר בהן בתצהיריו הקודמים לבית הדין לעבודה במסגרת התביעה שהוא מנהל נגד מעון ראש הממשלה ,  ונגד ראש הממשלה בנימין נתניהו ,  אשתו שרה וסמנכ"ל משרד ראש הממשלה ,  עזרא סיידוף .
 בין היתר ,  נפתלי טען כי נדרש על ידי רעיית ראש הממשלה ,  שרה נתניהו ,  להעביר מתנות שקיבלו בני הזוג ממנהיגי העולם - ממעון ראש הממשלה לביתם הפרטי .  לטענת נפתלי ,  הוא סירב לשתף פעולה עם הדרישה .  הראיות לכאורה שסיפק נפתלי ייבדקו והן עשויות לשפוך אור חדש על ההתנהלות במעון ראש הממשלה .  הדברים הללו יצטרפו למכלול הדברים שנבחנים כרגע בפרקליטות בנושא - דוח המבקר בעניין ההוצאות המפורזות ,  הטענות שהגיעו למבקר אולם לא נכללו בדוח ,  התצהירים שהגיש כאמור לבית הדין לעבודה וכן עדותו הקודמת .
 לוואלה חדשות נודע כי אחת הטענות שהגיעו למבקר המדינה נגעה באופן קבלת המתנות במעון ראש הממשלה ,  אולם הדברים לא נבדקו והועברו כפי שהם לפרקליטות .  בפרקליטות דווקא גילו עניין בדברים - על אף שמדובר היה בקצה חוט בלבד - ובין היתר זה אחד הדברים שהוצגו אתמול ליועץ המשפטי לממשלה יהודה וינשטיין ,  מה שהביא אותו לזמן את מני נפתלי למשרדי להב ולתת לו חסינות מפני הפללה עצמית .  
עוד בפרשהאב הבית לשעבר של נתניהו : " אני ממש-ממש פגוע"מני נפתלי מאיים בתביעת דיבה נגד הזוג נתניהו : " עברו כל גבול"סרטון של המחנה הציוני שלועג לנתניהו :  מני נפתלי אשם בכל 
בתצהיר שהגיש לבית הדין לעבודה כתב נפתלי : " עניין אחר שעורר מחלוקות ביני לבין גברת נתניהו הוא רישום ואחסון המתנות במעון ראש הממשלה .  כאשר הגעתי למעון ראש הממשלה הוזהרתי שעלי להקפיד בנושא הרישום והאחסון של מתנות שמקבל ראש הממשלה באירועים רשמיים ,  וכי קיימת רגישות אצל בני הזוג נתניהו עקב פרשה קודמת בה נטען כי נהגו שלא כראוי בעניין זה .  ואומנם תוך זמן קצר נוכחתי לדעת שגב' נתניהו אינה מרוצה מכך שאני מקפיד על הנהלים ,  רושם ומאחסן כל מתנה שמקבל ראש הממשלה ,  והיא אף הודיעה לי שהמתנות צריכות להגיע אליה .  על מנת להרחיק עצמי מחשד לעבירה ,  הודעתי לגב' נתניהו כי אני מסרב לטפל ברישום ואחסון המתנות במעון ראש הממשלה .  גב' נתניהו לא התעקשה בעניין הזה ,  וככל שידוע לי הנושא לא טופל יותר על ידי איש במעון ראש הממשלה ".  
בסקירה שסיפקה הפרקליטות לווינשטיין ,  מעבר לפרשיות המוכרות - הבקבוקים ורהיטי הגן ,  הטענות בתצהיריו של מני נפתלי על פברוק חשבוניות ,  פרשת החשמלאי וכן הלאה - הועברו חומרים נוספים שהגיעו למשרד המבקר אולם לא נבחנו עד תום .  למשל ,  טענה כי עובדת נקיון במעון ראש הממשלה ובמעון הפרטי הוסבה למטפלת עבור אביה של שרה נתניהו .  רוב הטענות מדברות על הסבת כספי ציבור לכיסוי שימושים פרטיים .  וינשטיין החליט כי מני נפתלי לא יופלל בדברים שימסור על הזוג נתניהו שבהם הוא עצמו היה מעורב .
 לא ברור עד כמה כל עבירה בנפרד היא עבירה שמצדיקה חקירה פלילית ,  אולם במקרים האלה ייתכן שהתמונה הכוללת אכן תראה שיש מקום לחקירה וכי  ,  מדובר בשיטה של השמת ההוצאות האישיות על חשבון המדינה .  
לפניות לכתבת גלי גינת :  gali.gnt@walla.com 

עדות מני נפתלי :  הקלטות ,  מסמכים ומידע על פרשת  " מתנות "  חדשה
לוואלה חדשות נודע כי בחקירתו ,  סיפק אב הבית לשעבר לחוקרים גם ראיות למעשים בלתי-חוקיים לכאורה במעון : " שרה ביקשה ממני להעביר מתנות מהמעון לביתם הפרטי ".  טענה על אופן קבלת מתנות הועברה למבקר בעבר - אך לא נבדקה

