נתניהו דורש סנקציות  " עם שיניים "  נגד אירן
ראש הממשלה נפגש במוסקבה עם הנשיא הרוסי מדבדב וביקש ממנו להחריף את הסנקציות נגד טהרן .  גורם בקרמלין : " רוסיה מבינה את הצורך למנוע מאירן הצטיידות בנשק גרעיני "
  ( צילום :  רויטרס ,  עריכה :  דורון שטיין ) 
ראש הממשלה בנימין נתניהו ,  המבקר ברוסיה ,  קרא היום  ( שני )  להחרפת הסנקציות נגד אירן .  בתום פגישה עם נשיא רוסיה דמיטרי מדבדב ,  אמר נתניהו לעיתונאים : " דרושות עכשיו סנקציות חריפות מאוד ,  שישפיעו על המשטר האירני ויפגעו באופן משמעותי ומשכנע בייצוא ובייבוא נפט ".  
" הנשיא מדבדב שמע ממני את עמדתי ביחס לצורך בסנקציות עם שיניים ",  הוסיף נתניהו . " הן יכולות לנשוך רק אם יהיו להן שיניים .  סנקציות פחותות אינן עובדות "
 דובר מטעם הקרמלין סירב להגיב על דברי נתניהו ,  אך מסר : " רוסיה מבינה את הצורך למנוע מאירן הצטיידות בנשק גרעיני ,  והיא מבינה שצריך לנקוט לשם כך צעדים מסוימים ".  
בפתח הפגישה בין נתניהו למדבדב ,  אמר הנשיא הרוסי : " אני שמח להיפגש איתך ,  כדי לדון על היחסים בין מדינותינו ,  בעיות בינלאומיות ,  במיוחד הסכם במזרח התיכון ,  ולשקול את המצב הנוכחי בעולם בהתחשב בכך שישראל אינה סתם שותפה רגילה ,  אלא מדינה שאליה אנו מקושרים על ידי שנים רבות של יחסים וההרכב המיוחד של האוכלוסייה ". 
ערב יציאתו של נתניהו לרוסיה ,  אמר ראש הממשלה כי בכוונתו לדון עם פוטין ועם מדבדב  " במגוון נושאים ובראשם בנושא האירני .  צריך להפעיל סנקציות חריפות מאוד על אירן ,  כמו שמזכירת המדינה האמריקאית הילרי קלינטון אמרה  " סנקציות מספקות ".  נדון בזה ובנושאים אחרים ,  כולל נושאים כלכליים ובילטרליים כדי להדק את שיתוף הפעולה בינינו .  אנו מעריכים את הקשר שלנו עם רוסיה ורוצים שהיא תתמוך בזירוז המהלכים לקידום תהליך השלום ". 
גורם בקרמלין מסר לסוכנות הידיעות הרוסית איטר-טאס כי בין הנושאים שיידונו הוא הסכסוך הישראלי-פלסטיני והשפעתו על האזור . " הסכסוך גורם למתיחות באזור ופוגע ביישום תנאים להתפתחות נורמלית ובטוחה של כל המדינות והאנשים הגרים בהן ",  אמר הגורם .  לדבריו ,  ניתן לשבור את הקיפאון על ידי מאמץ משותף של שני הצדדים לחזור למשא ומתן על בסיס החוק הבינלאומי .  עוד אמר הגורם כי הדיונים אף יעסקו ביחסים עם לבנון וסוריה כחיוניות לשלום יציב במזרח התיכון . " רוסיה פועלת מתוך הנחה שללא הסכם לא ניתן להשיג שלום יציב באזור ". 
מדבדב הוסיף בפתח הפגישה כי שני המנהיגים מתכוונים לשאת הצהרה במלאת 65 שנים לסיום מלחמת העולם השנייה . " השנה הזאת היא מיוחדת .  אנו עומדים לחגוג את יום השנה ה-65 של הניצחון על הפאשיזם .  זהו ניצחוננו המשותף ".  מדבדב הדגיש כי זהו תאריך חשוב : " זיכרון המאורעות הללו צריך להישאר לנצח בספרי ההיסטוריה .  חשוב לא לאפשר פרשנויות של מה שבאמת קרה ". 

נתניהו דורש סנקציות  " עם שיניים "  נגד אירן
ראש הממשלה נפגש במוסקבה עם הנשיא הרוסי מדבדב וביקש ממנו להחריף את הסנקציות נגד טהרן .  גורם בקרמלין : " רוסיה מבינה את הצורך למנוע מאירן הצטיידות בנשק גרעיני "
 
