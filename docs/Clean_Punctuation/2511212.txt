בשעת לילה מאוחרת :  נתן אשל נפרד מנתניהו
מי ששימש כראש הסגל במשרד ראש הממשלה ולא נראה בלשכתו מאז פורסמו החשדות נגדו הגיע אמש להיפרד .  אתמול מינה נתניהו את לירן דן לדובר במקום יועז הנדל שהתפטר בעקבות הפרשה
לראשונה מאז חשיפת פרשת ההטרדות בלשכת ראש הממשלה ,  חזר אמש  ( רביעי )  ראש לשכת ראש הממשלה ,  נתן אשל ,  למשרד ראש הממשלה בירושלים .
 אשל ,  שיצא לחופשה מתפקידו מיד לאחר פרסום החשדות נגדו בדבר הטרדתה של העבודת ר' ,  והתפטר השבוע מהשירות הציבורי במסגרת עסקת הטיעון עם משרד המשפטים ,  הגיע בשעת לילה מאוחרת למשרד ראש הממשלה בירושלים כדי להפרד מאנשי הלשכה אותה ניהל .
 ראש הממשלה ,  בנימין נתניהו ,  ששיבח השבוע עבודתו של אשל והדגיש את חוסר האמון שנוצר ביחסיו עם הבכירים שהובילו לחשיפת החשדות נגד מקורבו ,  שהה בלשכה בזמן שהגיע אשל והא ברך אותו ונפרד ממנו בחום .  מחליפו של אשל ,  גיל שפר ,  אף נשא דברים בשבחו של אשל .
 אמש גם מינה נתניהו את לירן דן ,  מנהל יחידת התקשורת במשרדו ,  לעמוד בראש מערך ההסברה הלאומי .  דן ,  שיהיה לדובר החמישי שמינה ראש הממשלה תוך שלוש שנים בלבד ,  יחליף בתפקיד את יועז הנדל ,  שהתפטר מתפקידו בשל פרשת ההטרדה בלשכה .  הנדל כיהן בתפקיד מאז ספטמבר 2011 ,  והחליף בתפקיד את גידי שמרלינג .  קודם לכן ,  כיהנו בתפקיד ניר חפץ ויוסי לוי .  
פרשת אשל גרמה לסערה בלשכת נתניהו .  ראש הממשלה לא גיבה באופן פומבי את הנדל ואת מזכיר הממשלה צבי האוזר ,  שפנו ליועץ המשפטי לממשלה ודיווחו על החשד הראשוני לפיו אשל הטריד את ר' ,  עובדת הלשכה .  נתניהו נזף בשניים והביע בפניהם את אכזבתו מכך שפנו ליועץ וינשטיין מאחורי גבו .  האוזר והנדל ניסו להסביר כי בחרו שלא לעדכן את נתניהו כדי להגן עליו מהסתבכות בפרשה ,  אך נתניהו לא השתכנע מהדברים ואמר להם כי  " אמונו בהם נפגע ".  מאוחר יותר ,  נפגש נפגש עם ר' ,  חיזק את ידיה ,  ואמר כי הוא מבין ש"עברה עליה תקופה קשה ". 
נתניהו התייחס אתמול לראשונה לפרשה מאז הושג הסדר הטיעון .  במסיבת עיתונאים לרגל הצגת דו"ח הריכוזיות ,  בתשובה לשאלה מדוע לא גיבה את בכירי לשכתו שדיווחו על ההטרדה לכאורה ,  אמר נתניהו : " אני אומר מה בעיני ראוי ומה אינו ראוי .  מה שראוי בכל מערכת זה שאם יש חשש להטרדה - צריך לפנות מיד לרשויות החוק ולטפל בזה .  כך הייתי נוהג בדיוק באותה הדרך בכל מערכת .  זו הגישה שלי .  מה שאינו ראוי לדעתי ,  הוא שראש המערכת ,  במקרה הזה ראש הממשלה ,  אינו יודע שדבר כזה מרכזי מתרחש בלשכתו במהלך חודש וחצי והוא צריך לשמוע על זה מהעיתונים או מכלי התקשורת .  זה מצב קשה ,  מצב כואב לא נוח ולא נעים .  כואב מבחינה אנושית .  עם זאת ,  הלוואי וזה היה האתר הכי גדול שעומד בפנינו .  יש בפני מדינת ישראל אתגרים הרבה יותר גדולים ". 
עוד על הפרשהדובר חמישי לרה"מ ב-3 שנים :  לירן דן יחליף את הנדלכרוניקה של נטישה - מה קורה בלשכת נתניהו ? פרשת אשל :  ראש מערך ההסברה ,  יועז הנדל ,  יתפטר

לפניות לכתבת :  tal_sh@walla.net.il 

בשעת לילה מאוחרת :  נתן אשל נפרד מנתניהו
מי ששימש כראש הסגל במשרד ראש הממשלה ולא נראה בלשכתו מאז פורסמו החשדות נגדו הגיע אמש להיפרד .  אתמול מינה נתניהו את לירן דן לדובר במקום יועז הנדל שהתפטר בעקבות הפרשה

