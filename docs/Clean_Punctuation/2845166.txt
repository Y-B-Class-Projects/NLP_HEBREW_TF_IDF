מאות אלפים חגגו את המימונה ;  נתניהו : " אדאג לאחדות העם "
 עם צאת חג הפסח ותום האיסור על אכילת חמץ ,  המונים ציינו את החגיגה המסורתית ברחבי הארץ .  בשל מזג האוויר בוטלו כמה אירועים .  ראש הממשלה בנימין נתניהו התארח בחגיגות באור עקיבא . " נמשיך בפיתוח הכלכלי ונוריד את יוקר המחיה ",  אמר
ברחבי הארץ חוגגים אמש  ( שבת )  את חג המימונה ואת תום האיסור על אכילת חמץ במהלך ימי הפסח .  בשל מזג האוויר הסוער בוטלו כמה מהחגיגות שתוכננו להתקיים ,  בין היתר באשקלון ,  בבאר שבע ובקריית ביאליק .  ראש הממשלה בנימין נתניהו השתתף בחגיגות המימונה במרכז אשכול פיס באור עקיבא ,  שאותה מארח ראש העיר יעקב אדרי .
" אני מבטיח שאדאג לאחדות העם ,  רווחת העם ,  וביטחון ישראל ",  אמר נתניהו . " צריך לחזק את אחדות העם .  אבק הבחירות כבר שקע ,  נחזק את האחדות במדינת ישראל ובעם ישראל .  נמשיך בפיתוח הכלכלי ונדאג שהדבר ילווה בהורדת יוקר המחייה ".  
" הגדול שבאתגרים בפניהם אנו עומדים ,  לצערי ,  היה ונשאר הניסיון של איראן לפתח נשק גרעיני ",  הוסיף . " לצערי כל מה שידעתי לפני לגבי המסגרת להסכם שהתגבש בלוזאן ,  התגשם .  המסגרת הזו נותנת למדינת הטרור המובילה בעולם נתיב בטוח לפצצת גרעין ,  מה שמאיים על ישראל ,  המזרח התיכון והעולם כולו .  אסור שמדינת הטרור המסוכנת בעולם תקבל לידה את הנשק המסוכן בעולם .  אנו מחוייבים למנוע הסכם רע ,  ולהחליפו בהסכם טוב .  זו משאלת לבם של אזרחי ישראל ". 
לקריאה נוספת:העבריין המאוים בישראל : " קומפיוטר "  עם תשע נשמות"בלתי נסבל שאנחנו מממנים לשרים את החופש שהם גוזלים מאיתנו"בפעם השנייה השבוע :  דליפת גז אמוניה במפעל בצפון 
יו"ר המחנה הציוני יצחק הרצוג ורעייתו מיכל החלו את סבב המימונות אצל משפחת אסייג בירושלים ,  ומשם ימשיכו למשפחת פרס בבית שמש ולמשפחת בן סעדון במודיעין .  לאחר שטעם ממאכלי החג והתברך על ידי המארחים ,  אמר הרצוג : " המימונה היא מסורת נפלאה של מעבר מקודש לחול במהלך האביב .  השנה הגשמים הפתיעו ,  אבל אין מזג אוויר שיצנן את השמחה הרבה .  מאחל לכל החוגגים ,  המארחים והמארחים : " 'תרבחו ותסעדו' ". 
יו"ר יש עתיד יאיר לפיד ערך הערב סיור בחגיגות המימונה ביחד עם רעייתו ליהיא וחברי הכנסת מיקי לוי וקארין אלהרר .  לפיד ביקא תחילה בחגיגה המרכזית של סגן ראש העיר וראש מטה יש עתיד ברחובות ,  זוהר בלום .  לאחר מכן התארח אצל משפחת פרנקו בבאר יעקב ולבסוף אצל ראשת המטה ביבנה רונית ארנפרויד . " חגיגות המימונה הן מסורת נפלאה ואני מברך את עם ישראל בברכת חג שמח ",  אמר . " אנחנו בצאת חג החירות וחלק מהחירות הזאת היא גם לשמוח וליהנות ".  
בנשר ,  באולם היכל התרבות הוצב אוהל המימונה המסורתי ,  והמונים הגיעו למקום כדי לחגוג את החג .  בין היתר נמצאים במקום ראש העיר אבי בנימו ,  סגניו וחברי מועצת העיר ,  כשהם עוטים על עצמם את בגדי החג המסורתיים ומקבלים את פניהם של התושבים .
 ראש העיר אשקלון איתמר שמעוני ביטל הבוקר את החגיגה המרכזית שתוכננה להתקיים ברחבת הדשא המערבית ברחוב בר כוכבא .  האירועים המרכזיים בבאר שבע ובקריית ביאליק בוטלו גם כן .  בצפת האירועים יתקיימו במקומות סגורים .  אירועי המימונה בחצור הגלילית בוטלו .  החגיגות שתוכננו למחר בנצרת עילית יתקיימו בבניין העירייה ולא בפארק העירוני .  
בקיסריה ,  חגיגות המימונה של ליאון אדרי בקיסריה ,  שאליה הוזמנו כ-450 בני אדם ובהם ראש הממשלה נתניהו ,  בוטלה .  במקום זאת הוא צפוי להגיע בסביבות השעה 21:00 למימונה העירונית באור עקיבא ,  לאחר שנים שבהן השתתף במימונה של חבר הליכוד ,  אבי פחימה .  זאת בעקבות הסערה התקשורתית בנוגע להעסקתו כחשמלאי במעון הפרטי של משפחת נתניהו בקיסריה .
 מזג האוויר הסוער הוביל לביטול החגיגות גם באשדוד ,  בפארק בן גוריון ,  שתוכננו להיערך מחר .  גם החגיגות ברחובות ובקריית אתא שתוכננו להתקיים במוצאי שבת בוטלו מסיבה זהה .
  ( עדכון ראשון :  20:28 )  

מאות אלפים חגגו את המימונה ;  נתניהו : " אדאג לאחדות העם "
 עם צאת חג הפסח ותום האיסור על אכילת חמץ ,  המונים ציינו את החגיגה המסורתית ברחבי הארץ .  בשל מזג האוויר בוטלו כמה אירועים .  ראש הממשלה בנימין נתניהו התארח בחגיגות באור עקיבא . " נמשיך בפיתוח הכלכלי ונוריד את יוקר המחיה ",  אמר

