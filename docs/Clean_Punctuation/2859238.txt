נתניהו : " אנחנו מבריחים מכאן יזמים ,  נילחם בזה בגרזנים "
 ראש הממשלה יעמוד בראש ועדת שרים למאבק בעודף רגולציה ,  שלדבריו פוגע במשק הישראלי . " אנחנו יוצרים כאן מציאות של רגולציית יתר והגבלות משפטיות ,  ופוגעים בצמיחה ובשכבות החלשות ",  אמר
הממשלה החליטה אתמול  ( ראשון )  בישיבתה השבועית על הקמת ועדת שרים למאבק בעודף הרגולציה במשק הישראלי ,  ובראשה יעמוד ראש הממשלה בנימין נתניהו .  בדבריו בישיבה התייחס ראש הממשלה לנושא הוועדה ,  והסביר לשרים מדוע לדעתו יש צורך בהקמתה .  לדבריו ,  המשק הישראלי סובל מעודף רגולציה ,  דבר שפוגע קשות בכל שכבות האוכלוסיה בישראל ,  וכי כל שרי הממשלה יקחו חלק במאבק בנושא .
" שוחחתי על כך בסוף השבוע עם שר האוצר ועם שר הכלכלה ",  סיפר נתניהו . " נשיא התאחדות התעשיינים ,  שרגא ברוש ,  הביא לי נתונים מבהילים .  לפי הסטטיסטיקה של הפורום הכלכלי העולמי ,  ישראל הידרדרה ברמת עודף הרגולציה ממקום 23 בעולם בשנת 2006 למקום 116 בשנת 2014 ".  
לקריאה נוספת:אחרי מינוי ארדן :  בני בגין התפטר מהממשלהישראל כץ מסתכל לאחור ולא מבין מה ארדן רוצה ממנו 
נתניהו הוסיף כי המצב הנוכחי מבריח מישראל משקיעים פוטנציאליים . " אנחנו מבריחים יזמים מכאן ,  אנחנו יוצרים כאן אווירה ומציאות של רגולציית יתר ,  של משפטיזציית יתר ,  של רגולטור שנכנס בתוך רגולטור שנכנס בעוד רגולטור ועוד רגולטור .  אני מעלה את זה כאן משום שאנחנו לא סתם מקימים היום ועדה ,  אנחנו התחייבנו להילחם בזה ,  להילחם בזה עם גרזנים ",  הבטיח .  
עוד אמר כי הרגולציה הנוכחית בישראל אינה משרתת יעדים חברתיים . " אנחנו נחזיר את עצמנו למקום שאנחנו ראויים להיות בו ,  לא מקום 23 ,  אלא מתחת לזה .  מי שמוריד את הרגולציה העודפת ,  זוכה לצמיחה ,  והצמיחה הזאת מאפשרת לנו לממש את שאר היעדים שלנו ,  לרבות החברתיים .  אין הצדקה למה שקרה פה .  הכול מוצדק בטובת הציבור ,  ביתרון לאזרח - זה פשוט לא נכון .  כשאנחנו פוגעים בצמיחה אנחנו פוגעים באזרחינו ,  ובראשם השכבות החלשות .  אנחנו פוגעים בכלל אזרחי ישראל על ידי רגולציה מבהילה ",  אמר .
  ( עדכון ראשון :  21:22 )  

נתניהו : " אנחנו מבריחים מכאן יזמים ,  נילחם בזה בגרזנים "
 ראש הממשלה יעמוד בראש ועדת שרים למאבק בעודף רגולציה ,  שלדבריו פוגע במשק הישראלי . " אנחנו יוצרים כאן מציאות של רגולציית יתר והגבלות משפטיות ,  ופוגעים בצמיחה ובשכבות החלשות ",  אמר

