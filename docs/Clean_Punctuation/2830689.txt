אב הבית לשעבר של נתניהו : " אני ממש-ממש פגוע "
 מני נפתלי ,  שהליכוד האשים אותו באחריות לחריגות הכספים במעון ראש הממשלה כפי שפורסמו בדוח מבקר המדינה ,  השיב אש במסיבת עיתונאים מיוחדת : " החזקתי שם 20 חודשים ,  אף אחד לא החזיק יותר משנה ".  עורכת דינו : " אדון וגברת נתניהו :  תתביישו לכם "
 אב הבית בבית ראש הממשלה לשעבר מני נפתלי כינס הערב  ( שלישי )  מסיבת עיתונאים שבה מסר תגובה לטענת הליכוד שלפיה הוא אחראי לבזבוזים החריגים במעון ראש הממשלה ,  אשר נחשפו בדוח מבקר המדינה .  נעמי לנדאו ,  עורכת דינו ,  תקפה את ראש הממשלה . " מר נתניהו ,  האם אתה מאשים את מני נפתלי ברכישת מאות בקבוקי אלכוהול ואינספור נרות ?  האם המטרה הפוליטית שלך מקדשת את כל האמצעים .  אדון וגברת נתניהו :  תתביישו לכם ". 
נפתלי עצמו אמר כי הוא נחשף להאשמות הקשות נגדו רק אחרי שאשתו התקשרה אליו וסיפרה לו : " ראש הממשלה מכפיש אותך ".   " לא הייתי מוכן לדוח ,  לפוליטיקה ולכל הדברים האלה שמכניסים אותי  ( אליהם )  כל הזמן ",  אמר והוסיף : " אני ממש-ממש פגוע ,  אני לא מאמין שהגעתי למצב הזה ". 
לטענתו ,  העיסוק והטלת האשמה בו - אין בהם כל הגיון ,  שכן הוא  " בסך הכל תובע על זה שפגעו בו בעבודה ".  לדבריו , " כל עובדי משרד ראש הממשלה ,  כולם ,  יודעים מי זה מני נפתלי .  הם אומרים לי 'מני ,  זה לא יכול להיות' .  כולם אומרים לי 'מני תהיה חכם ,  אל תהיה צודק .  קח את מה שנותנים לך ותעזוב' ".  לדברי אב הבית לשעבר ,  בטענות של הליכוד יש דברים שאינם קשורים אליו . " אני החזקתי שם  ( בבית ראש הממשלה )  20 חודשים ,  אף אחד לא החזיק שם יותר משנה ",  טען .
 דוח המבקר יוסף שפירא שפורסם מוקדם יותר מציג נתונים המעידים לכאורה על בזבוז כספי ציבור במעונות ראש הממשלה בירושלים ובקיסריה .  בין היתר נטען שם שהוצאו 162 אלף שקלים בשנתיים להלבשה ואיפור מעבר לתקציב הקיים ,  שתקציב הניקיון עמד ב-2011 על יותר ממיליון שקלים ושהוזמן מזון ממסעדות בסך עשרות אלפי שקלים במקביל להעסקת מבשלת .  
דוח המבקר || סיקור מיוחדהליכוד על דוח המבקר :  ההוצאות פחתו בשנתיים האחרונותבפרקליטות יכריעו אם לפתוח בחקירה פלילית נגד נתניהוהחשמלאי של נתניהו :  איש ליכוד שקיבל 10,500 שקלפרשנות משפטית :  שפירא הלך על ביצים
אלא שבהודעת הליכוד מטעמו של ראש הממשלה בחרו להסיט את האש לעבר אב הבית לשעבר בן ה-36 ,  אשר תבע את בני הזוג נתניהו אשתקד על ההתנהלות המקוממת שחווה ,  לדבריו . " ההוצאות גדלו משמעותית בתקופה מסוימת ,  שבה ניהל את המעון הרשמי מני נפתלי - עובד ממורמר לשעבר ,  המוביל מסע השמצות והכפשות נגד ראש הממשלה ,  על מנת להוציא כספים שלא כדין מקופת המדינה ולפגוע בראש הממשלה ובליכוד בתקופת בחירות ",  נמסר מהליכוד . " הוצאות המעון הרשמי ירדו ופחתו משמעותית לאחר עזיבתו של נפתלי את התפקיד ".  
נפתלי היה אב הבית במעון ראש הממשלה במשך כמעט שנתיים ,  עד חודש נובמבר 2012 .  הוא התפטר אז אחרי שלטענתו לא קודם לתפקיד שהובטח לו .  באוקטובר האחרון הגיש נפתלי תצהיר לבית הדין האזורי לעבודה בירושלים שבו חשף את ההתנהלות הבעייתית לכאורה מצד בני הזוג נתניהו שלדבריו  " עשו ככל העולה על רוחם ".  
בתצהיר סיפר : " כאחראי על תפעול מעון ראש הממשלה נקלעתי ,  שלא בטובתי ,  לחיכוכים בלתי פוסקים עם הגברת נתניהו בשל החובה המוטלת עליי לשמור על מסגרת ההוצאות הביתיות שהוקצבה למעון ראש הממשלה מחדש ,  ובשל הצורך להתעמת עם דרישות בלתי פוסקות של גברת נתניהו להוציא כספים בניגוד לנהלים המחייבים מאידך ".  נפתלי ,  המיוצג על ידי עורכות הדין נעמי לנדאו ונאוה פינצ'וק אלכסנדר ,  תבע את מעון ראש הממשלה על סך 650 אלף שקלים .
  >  >  >  לקריאת דוח מבקר המדינה על הוצאות מעונות ראש הממשלה >  >  >  לקריאת דוח מבקר המדינה על בית הנשיא >  >  >  לקריאת דוח מבקר המדינה על הכנסת  
" כאשר נושא הוצאת הכספים המופרזת במעון ראש הממשלה הגיע לתקשורת ,  הטיחה בי גברת נתניהו האשמות קשות ,  כאילו איני יודע לנהל כראוי את משק הבית ולחסוך בהוצאות השוטפות .  בפועל ,  גברת נתניהו היא זו שדרשה כל הזמן להוציא עוד ועוד כספים מעל ומעבר למסגרות המאושרות למעון ראש הממשלה ,  ובנוסף דרשה ממני לפעול בניגוד לנהלים במה שנוגע לתשלום עבור אירועים פרטיים שדווח עליהם כממלכתיים ולכיסוי הוצאות פרטיות שדווחו כהוצאות משק בית ".  כמו כן ,  הוא העיד , " בני הזוג נתניהו אירחו בביתם מוזמנים פעמיים-שלוש בחודש ולשם כך דרשה שרה נתניהו כי יועמדו לרשותה שירותים של שפים ומלצרים ממסעדות עלית בירושלים ,  ובנוסף יסייעו להם עובדים מצוות הבית ".  
חריגה נוספת מהנוהל שעליה הצהיר נפתלי היא אירוח ממלכתי של אורחים פרטיים . " גברת נתניהו אסרה עלי לרשום בסידור העבודה השבועי מי יגיע לביקור או לארוחת ערב ומתי ,  כנראה בשל העובדה שאורחים פרטיים ואף פוליטיקאים המקורבים לבני הזוג זכו לאירוח בסטנדרט ממלכתי  ( דהיינו אירוח הכולל שף והגשה מקצועית )  בניגוד לרשום בנוהל ".  כך לדוגמא התארחו במעון ראש הממשלה בני הזוג מופז ובני הזוג כץ ,  וכן חברים פרטיים של משפחת נתניהו שזכו לאירוח ממלכתי .  לדבריו , " עלות כל ארוחה כזאת הייתה מגיעה לפעמים לסכומים כפולים ויותר ממאלו המאושרים על פי הנוהל ".  
מלבד ההוצאות המוגזמות לכאורה ,  הוסיף וסיפר נפתלי על התנהגות בלתי הולמת ופוגענית מצד שרה נתניהו . " חלק ניכר מעבודתי סובב סביב טיפול בשיגיונות חסרי פשר .  נאלצתי לספוג ממעסיקי יחס מתנשא ומזלזל שלעיתים הגיע לכדי השתלחויות ,  צעקות ,  וגידופים מצד אשת ראש הממשלה ".  
במשפחת נתניהו דחו אז את הטענות ואמרו : " מצער שבימים אלה ,  שבהם ראש הממשלה משקיע את כל מעייניו בטיפול בבעיות ביטחון הרות גורל לאזרחי ישראל ,  הוא נאלץ להתייחס לגיבובי רכילות שקרית ,  זדונית וקטנונית נגדו ונגד רעייתו .  מדובר בניסיון ציני וזדוני מצדו של מני נפתלי להוציא כספים מקופת המדינה ,  שאינם מגיעים לו ,  על ידי פגיעה בראש הממשלה ורעייתו .  מני נפתלי מציג עצמו כעובד מסור ,  מקצועי ואחראי .  אך האמת הפוכה והיא תוכח על ידי עדויות וראיות רבות שיוצגו במשפט ".  

אב הבית לשעבר של נתניהו : " אני ממש-ממש פגוע "
 מני נפתלי ,  שהליכוד האשים אותו באחריות לחריגות הכספים במעון ראש הממשלה כפי שפורסמו בדוח מבקר המדינה ,  השיב אש במסיבת עיתונאים מיוחדת : " החזקתי שם 20 חודשים ,  אף אחד לא החזיק יותר משנה ".  עורכת דינו : " אדון וגברת נתניהו :  תתביישו לכם "
 
