נתניהו : " אבו מאזן מסית ,  ככה לא עושים שלום "
 ראש הממשלה תקף בחריפות את דבריו של יו"ר הרשות ב"כנס למען ירושלים "  בדוחא . " זו הסתה מפי מי שטוען שפניו לכאורה לשלום .  הוא יודע היטב שלדברי הבלע שלו אין שחר "
" זו הסתה מפי מי שטוען שפניו לכאורה לשלום "   כך אמר אמש  ( ראשון )  ראש הממשלה ,  בנימין נתניהו ,  בתגובה לדבריו של יו"ר הרשות הפלסטינית ,  אבו מאזן ,  ב"כנס למען ירושלים ",  שנערך בדוחא ,  קטאר . " הגיע הזמן שההנהגה הפלסטינית תפסיק להכחיש את העבר ולעוות את המציאות .  מזה אלפי שנים ירושלים היא בירתו הנצחית של העם היהודי .  ירושלים בריבונות ישראלית תמשיך להיות פתוחה בפני בני כל הדתות .  יש בה חופש פולחן מלא לכולם ,  וישראל תמשיך לשמור באדיקות על המקומות הקדושים לכל הדתות ".  נתניהו הוסיף כי  " אבו מאזן יודע היטב שבדברי הבלע שלו אין שחר ,  כולל הטענות חסרות הבסיס והאחריות לגבי מסגד אל-אקצא .  מדינת ישראל מצפה ממי שכביכול דוגל בשלום להכין את עמו לשלום ולדו-קיום ,  ולא להפיץ שקרים והסתה .  ככה לא עושים שלום ".  
אתמול בבוקר התייצבו משלחות מ-70 מדינות ,  כולל נציגים מחמאס ומאירן ,  חברי כנסת ערבים ויהודים חרדים מירושלים בכנס שנערך בקטאר  " למען ירושלים ".  אמיר קטאר ,  השייח' חמד בן חליפה ,  אשר פתח בנאומו את הכנס ,  הגדיר את מעשי ישראל בירושלים  " פשעים ",  ואמר שאין שלום ללא ירושלים .  
בכנס משתתף גם יו"ר הרשות הפלסטינית שקרא בנאומו לערבים והמוסלמים לבקר בירושלים והדגיש בפניהם שאין המדובר בביקורים המעידים על  " נורמליזציה עם ישראל "  אלא על הבעת תמיכה בפלסטינים .  עוד האשים את ישראל בכך שהיא  " עושה שימוש בשיטות הכי נלוזות ושפלות שיש על מנת למחוק כל סממן ערבי ,  איסלמי ונוצרי במזרח ירושלים "  וטען כי ישראל מייהדת את הבירה ומקדמת באופן חסר-תקדים  " בניית התנחלויות בעיר ". 
הכנס ,  בו משתתף גם רוברט סרי ,  שליח מזכ"ל האו"ם למזרח התיכון ,  יימשך יומיים ויסתיים היום .  אחד-אחד עולים נציגי המשלחות על הבמה ונואמים בנושא מעמדה של ירושלים .  בן חליפה למשל הכריז בנאומו כי הליגה הערבית תפנה למועצת הביטחון של האו"ם להקמת ועדת חקירה שתחקור את  " הפשעים הישראלים "  בירושלים .  נציג המשלחת של  " נטורי קרתא "  שהגיעה מישראל הצהיר כי  " אבו מאזן הוא נשיאנו האהוב ואנחנו מתנגדים למדינה הציונית ". 

נתניהו : " אבו מאזן מסית ,  ככה לא עושים שלום "
 ראש הממשלה תקף בחריפות את דבריו של יו"ר הרשות ב"כנס למען ירושלים "  בדוחא . " זו הסתה מפי מי שטוען שפניו לכאורה לשלום .  הוא יודע היטב שלדברי הבלע שלו אין שחר "
 
