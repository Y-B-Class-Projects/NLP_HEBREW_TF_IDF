שרה נתניהו גייסה 500 אלף שקל למעוטי יכולת
למעלה מחצי מיליון שקלים נתרמו השבוע עבור מלגות לתלמידים מעוטי יכולת ללימודים אקדמאיים למוסיקה ולמחול ,  בחסות רעיית ראש הממשלה שרה נתניהו . " מודה למי שפתח את הלב "
 למעלה מחצי מליון שקלים נתרמו בערב התרמה שנערך השבוע ,  עבור מלגות לתלמידים מעוטי יכולת ,  בעיקר מהפריפריה ,  ללימודים אקדמאיים למוסיקה ולמחול בירושלים .  באירוע ,  שנערך בחסות רעיית ראש הממשלה שרה נתניהו ,  השתתפו גם נשיא המדינה החמישי יצחק נבון ,  שר החינוך גדעון סער ושרת התרבות והספורט לימור לבנת . " הגענו לכאן כדי לתת הזדמנות שווה לילדים מוכשרים להיחשף למוסיקה ולמחול ולפתח את כישרונותיהם ",  אמרה נתניהו . " אני מודה לכם שפתחתם את ליבכם לרצונות ולחלומות של ילדים שלא היו עולים על נתיב זה ללא ההזדמנות שאנו פותחים בפניהם הערב ".  באקדמיה למוסיקה לומדים 1,700 תלמידים וסטודנטים מגיל ארבע ועד לבוגרי תואר שני .  בניהם של הזוג נתניהו ,  יאיר ואבנר ,  למדו במקום ,  ומורתם לפסנתר ,  אליזבט ברקוביץ' ,  שמכהנת כיום כסמנכ"לית האקדמיה ,  ארגנה את ערב ההתרמה .  בסיום הערב ,  העניקה הנהלת האקדמיה לשרה נתניהו תעודת  " נאמן כבוד "  לאות הוקרה על  " הסיוע שהיא מעניקה במשך שנים רבות לאקדמיה למוסיקה ולמחול בירושלים ולנושאים חברתיים ". 

שרה נתניהו גייסה 500 אלף שקל למעוטי יכולת
למעלה מחצי מיליון שקלים נתרמו השבוע עבור מלגות לתלמידים מעוטי יכולת ללימודים אקדמאיים למוסיקה ולמחול ,  בחסות רעיית ראש הממשלה שרה נתניהו . " מודה למי שפתח את הלב "
 
