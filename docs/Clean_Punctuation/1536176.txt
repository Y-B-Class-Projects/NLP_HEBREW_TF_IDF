לבנון : " יש להקים ממשלה נוכח איומי ישראל "
 נשיא לבנון מישל סולימאן אמר את הדברים ,  נוכח  " האיומים החוזרים ונשנים "  מצד ישראל .  אמש הכריז ראש הממשלה נתניהו כי במקרה של תקיפת חיזבאללה ,  לבנון תשא באחריות
נשיא לבנון מישל סולימאן קרא אחר הצהרים  ( שלישי )  להקים בדחיפות ממשלת אחדות במדינה ,  וזאת נוכח מה שכינה  " איומים מצד ישראל "  בימים האחרונים . " איומיה החוזרים של ישראל מחייבים אותנו לעבוד ברצינות על הבטחת חוסננו הפנימי ,  ולהאיץ הקמת ממשלת אחדות לאומית ",  מסר בהצהרה שפרסם .  מוקדם יותר היום אמר ראש הממשלה בנימין נתניהו כי בצפון  " אין שום רוחות מלחמה .  זו סערה תקשורתית ולא מהותית ".  אתמול אמר נתניהו כי מבחינת ישראל  " לבנון היא הנושאת באחריות לכל פעולה התקפית של חיזבאללה .  מהרגע שחיזבאללה הוא חלק מהממשלה בלבנון ,  ממשלת לבנון הריבונית היא האחראית לכך ".  עם זאת ,  הכחיש נתניהו כי ישנה עלייה במתח בין ישראל לארגון והוסיף : " אני מקווה שלא נידרש לתגובה ". 
בתוך כך אמר סגן מזכ"ל חיזבאללה השייח' נעים קאסם ,  בראיון שהעניק אמש לרשת הטלוויזיה  " אל-מנאר ",  כי חיזבאללה אינו לוקח את האיומים הישראלים ברצינות . " יחד עם זאת ,  הכוננות שלנו רצינית ,  שכן ביום מן הימים האיומים עלולים להפוך לרציניים ".  השייח' קאסם העריך כי לא צפויה מלחמה עם ישראל בקרוב אך הבטיח כי בכל מלחמה עתידית נגד ישראל יפעל חיזבאללה בקשיחות רבה יותר ויהדוף כל מתקפה ישראלית .
 לפני כחודש אירע פיצוץ במחסן תחמושת בדרום לבנון .  פקחי יוניפי"ל שהגיעו לחקור את האירוע הותקפו בידי מקומיים .  במהלך דיון מיוחד של מועצת הביטחון של האו"ם בנושא ,  אמר מפקד כוחות השלום של האו"ם ,  אלן לה רואה ,  כי חיזבאללה תיחזק באופן שוטף את האתר שבו התפוצץ המחסן .  הרמטכ"ל הגיב בזמנו ,  ואמר כי הפיצוץ הוכיח  " את טענותינו שחיזבאללה מחזיק אמצעי לחימה בשטחים בנויים בדרום לבנון .  אנו רואים זאת בחומרה ,  והדבר נמצא בטיפול יוניפי"ל וממשלת לבנון ". 

לבנון : " יש להקים ממשלה נוכח איומי ישראל "
 נשיא לבנון מישל סולימאן אמר את הדברים ,  נוכח  " האיומים החוזרים ונשנים "  מצד ישראל .  אמש הכריז ראש הממשלה נתניהו כי במקרה של תקיפת חיזבאללה ,  לבנון תשא באחריות

