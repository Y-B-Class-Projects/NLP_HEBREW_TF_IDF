נתניהו על התפטרות שר החוץ האיראני : " הלך זריף ,  ברוך שפטרנו "
 ראש הממשלה התייחס להתפטרותו של מוחמד זריף ואמר כי  " כל עוד אני כאן לאיראן לא יהיה נשק גרעיני .  שר החוץ האמריקני פומפאו אמר כי מדיניות ארה"ב לא תשתנה בנושא האיראני : " המשטר חייב להתנהג כמו כל מדינה נורמלית "
 ראש הממשלה ,  בנימין נתניהו ,  התייחס הבוקר  ( שלישי )  להתפטרותו של שר החוץ האיראני ,  מוחמד ג'וואד זריף . " הלך זריף ,  ברוך שפטרנו .  כל עוד אני כאן לאיראן לא יהיה נשק גרעיני ",  צייץ ראש הממשלה בחשבון הטווויטר שלו .
 זריף הודיע אמש על התפטרותו בעמוד האינסטגרם שלו .  וכתב כי הוא  " מתנצל על כל הליקויים "  בשנים האחרונות שבהן כיהן כשר חוץ והודה  " לאומה האיראנית ולבכיריה ".  חבר בפרלמנט האיראני אמר היום כי רוב חברי הפרלמנט חתמו על מכתב לנשיא רוחאני ,  בו הם מבקשים מזריף להמשיך את תפקידו .  
מחלקת המדינה האמריקנית פרסמה אמש הודעה לפיה תמשיך לעקוב מקרוב אחר הדיווחים על אודות פרישתו של השר .  במקביל אמר שר החוץ האמריקני ,  מייק פומפאו ,  כי המדיניות של ארצות הברית בנושא האיראני לא השתנתה ,  וכי  " המשטר חייב להתנהג כמו מדינה נורמלית ". 
לקריאה נוספת נפילתו של אדריכל הסכם הגרעין היא סימן מבשר רעות מאיראןביקור ראשון מתחילת המלחמה :  אסד נפגש עם חמינאי ורוחאני באיראן 
זריף כיהן בתפקידו מאז 2013 ,  עם תחילת כהונתו הראשונה של הנשיא חסן רוחאני .  הוא היה אחד מאדריכלי הסכם הגרעין שנחתם ב-2015 עם המעצמות .  בעבר היה שגריר איראן באו"ם .  כמה גורמים רשמיים אישרו בפני סוכנות הידיעות את התפטרותו של זריף ,  אך אמרו שעדיין לא ברור האם הנשיא חסן רוחאני קיבל אותה .  
סיבת התפטרותו של זריף אינה ידועה עוד ,  אך הוא לא השתתף בפגישות שקיימה ההנהגה האיראנית עם נשיא סוריה בשאר אסד בטהראן .  אסד הגיע מוקדם יותר לבירת איראן בפעם הראשונה מאז תחילת מלחמת האזרחים ב-2011 ,  ונפגש בין היתר עם נשיא איראן חסן רוחאני ועם מנהיגה הרוחאני עלי חמינאי .  

נתניהו על התפטרות שר החוץ האיראני : " הלך זריף ,  ברוך שפטרנו "
 ראש הממשלה התייחס להתפטרותו של מוחמד זריף ואמר כי  " כל עוד אני כאן לאיראן לא יהיה נשק גרעיני .  שר החוץ האמריקני פומפאו אמר כי מדיניות ארה"ב לא תשתנה בנושא האיראני : " המשטר חייב להתנהג כמו כל מדינה נורמלית "
 
