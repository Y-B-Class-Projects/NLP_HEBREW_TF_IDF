נתניהו לנוסעי המשט : " טעיתם בדרך ,  סוריה זקוקה לכם יותר מעזה "
 ראש הממשלה העביר מסר לבאים ב"משט החירות השלישי "  לכיוון הרצועה ,  ולפיו אין סגר על עזה על אף שישראל מתמודדת עם איומי טרור . " חמאס מנסה לפגוע באזרחים חפים מפשע ,  ואנחנו מגנים על אזרחינו בהתאם לדין הבינלאומי "
 לשכת ראש הממשלה העבירה היום  ( ראשון )  למשתתפי  " משט החירות השלישי ",  שעושים את דרכם בשעה זו מחופי יוון לרצועת עזה ,  אגרת ובה עמדתה הרשמית של ישראל באשר לניסיון להפר את ריבונותה . " כאן בישראל אנו מתמודדים עם מציאות שבה ארגוני טרור כמו חמאס מנסים לפגוע באזרחים חפים מפשע .  מול ניסיונות אלו אנו מגנים על אזרחי ישראל בהתאם לדין הבינלאומי .  אין סגר על רצועת עזה ,  ואתם מוזמנים להעביר דרך ישראל כל ציוד הומניטרי ",  נכתב .
 נתניהו מדגיש לכל אורך המכתב כי ישראל היא הדמוקרטיה היחידה במזרח התיכון והמדינה היחידה השומרת על זכויות אדם באזור . " ברוכים הבאים לישראל ,  נראה שטעיתם בדרך ",  נכתב בתחילתו , " אולי התכוונתם להפליג למקום לא רחוק מכאן  סוריה .  שם טובח משטרו של אסד מדי יום בבני עמו וזאת בתמיכת המשטר הרצחני של איראן .  לעומת זאת כאן בישראל אנו מתמודדים עם מציאות שבה ארגוני טרור כמו חמאס ,  מנסים לפגוע באזרחים חפים מפשע .  מול ניסיונות אלה אנו מגנים על אזרחי ישראל בהתאם לדין הבינלאומי ",  נמסר .
" למרות זאת ,  ישראל מסייעת להעברת סחורות וציוד הומניטרי לעזה  כ-800 משאיות מדי יום ,  שהכניסו בשנה האחרונה יותר מ-1.6 מיליון טון סחורות .  בממוצע ,  טון ציוד לכל תושב ברצועה .  אגב ,  סך הציוד שנכנס מישראל לעזה שקול לתכולת יותר מחצי מיליון סירות כמו זאת שהגעתם איתה .  ישראל מסייעת למאות פרויקטים הומניטריים באמצעות ארגונים בינלאומיים ,  לרבות הקמת מרפאות ובתי חולים ". 
לקריאה נוספת:ישראלית על המשט לעזה : " לא יכולה לשתוק לנוכח הסגר"47 איש על 4 ספינות :  צה"ל ערוך להשתלט על  " משט החירות"ח"כ גטאס בטרם עלייתו למשט לעזה : " זו חובתי המוסרית "  
בהמשך נכתב כי ישראל לא תאפשר העברת סחורות לרצועה בדרך זו ,  כפי שהחוק מאפשר לה . " לצד זה ,  איננו מוכנים לאפשר הכנסת אמצעי לחימה לארגוני הטרור בעזה כמו שנעשה בעבר באמצעות הים .  רק לפני שנה סיכלנו ניסיון להבריח מהים מאות אמצעי לחימה שהיו מיועדים לפגוע באזרחים חפים מפשע .  אין סגר על רצועת עזה ,  ואתם מוזמנים להעביר דרך ישראל כל ציוד הומניטרי .  מניעת כניסה דרך הים נעשית בהתאם לחוק הבינלאומי ואף קיבלה גיבוי מוועדה של מזכ"ל האו"ם ",  נכתב .
" אם זכויות אדם היו באמת מעניינות אתכם ,  לא הייתם מפליגים להזדהות עם משטר טרור שמוציא להורג ללא משפט תושבי עזה ,  ומשתמש בילדי עזה כמגן אנושי ",  נמסר . " אם הייתם מגיעים לישראל הייתם יכולים להתרשם מהדמוקרטיה היחידה במזרח התיכון שמקפידה על שוויון לכל אזרחיה ועל חופש פולחן לבני כל הדתות .  מדינה שפועלת על פי החוק הבינלאומי כדי לאפשר לתושביה חיים בטוחים ולילדיה לגדול בשקט ובשלווה ".  
מוקדם יותר היום העביר חבר הכנסת באסל גטאס  ( הרשימה המשותפת )  ,  הנמצא על הספינה  " מאריאן ",  מכתב לנתניהו ולשר הביטחון משה יעלון ,  ובו הוא פונה אליהם בבבקשה לאפשר את כניסת המשט לרצועת עזה . " כידוע לכם ,  הכרזתי על כוונתי להשתתף במשט מתוך מניע פוליטי מובהק המתנגד למצור המתמשך על עזה ..  .  מצור שאינו חוקי ומנוגד למשפט הבינלאומי ",  כתב גטאס .
 עוד הוסיף ח"כ גטאס ,  כי כל הנוסעים הנמצאים על ארבע הספינות שיצאו בחמישי ובשישי ,  הם פעילי שלום .  מטרתו היחידה של המשט היא  " למחות נגד הסגר על עזה ולהושיט סיוע הומינטרי ".  חבר הכנסת מסיעת בל"ד גם ציין כי כעת נמצאת הספינה במרחק של 150 מייל מחופי עזה . " אני מבקש להימנע משימוש בכוח הפוגע במסע ההומניטרי של הספינה ",  סיכם .
 לפניות לכתב אמיר תיבון :  amir.tibon@walla.co.il 

נתניהו לנוסעי המשט : " טעיתם בדרך ,  סוריה זקוקה לכם יותר מעזה "
 ראש הממשלה העביר מסר לבאים ב"משט החירות השלישי "  לכיוון הרצועה ,  ולפיו אין סגר על עזה על אף שישראל מתמודדת עם איומי טרור . " חמאס מנסה לפגוע באזרחים חפים מפשע ,  ואנחנו מגנים על אזרחינו בהתאם לדין הבינלאומי "
 
