אובמה :  ללא פריצת דרך נטיל עוד סנקציות על אירן
הנשיא האמריקאי אמר כי לא יקבל מצב שבו שיחות הגרעין בין מעצמות המערב לאירן יגררו לאורך זמן ,  והגיב לדבריו של נתניהו ,  לפיהם אירן קיבלה  " מתנה ":   " עד כה ,  לא נתנו דבר "
 יומיים לאחר סבב שיחות הגרעין בין שש המעצמות לאירן ,  האמריקאים לא מסתפקים בתוצאות :  נשיא ארצות הברית ,  ברק אובמה ,  אמר הלילה  ( שני )  כי סנקציות נוספות יוטלו על אירן אם לא תהיה פריצת דרך בשיחות הגרעין בחודשים הקרובים ,  זאת בתגובה להתבטאות מצד ישראל ,  על כך שאירן קיבלה  " מתנה ".  במסיבת עיתונאים שקיים הנשיא האמריקאי בקולומביה ,  הוא ציין כי לא יאפשר לשיחות להיגרר ללא הגבלת זמן ,  וכי אירן נדרשת לפעול .
" נמשיך לראות אם נשיג התקדמות .  כעת ,  השעון מתקתק ,  והייתי מאוד ברור בדבריי לאירן ולשותפותינו למשא ומתן בנוגע לעובדה שלא ניתן לשיחות הללו להיגרר בתהליך של דחייה ",  אמר אובמה , " אולם עד כה ,  לא נתנו שום דבר ".  לדבריו ,  חלון ההזדמנויות לפתור את המשבר באמצעות דיפלומטיה עדיין פתוח , " אולם הוא הולך ונסגר ,  ועל אירן לנצל זאת ",  הוסיף .
 ראש הממשלה ,  בנימין נתניהו ,  מתח אתמול ביקורת חריפה על השיחות שמקיימות מעצמות המערב עם המשטר האירני . " הרושם הראשוני שלי הוא שאירן קיבלה מתנה .  יש לה חמישה שבועות שהיא יכולה להמשיך להעשיר בהם ללא הגבלות ",  אמר נתניהו בפתח פגישתו עם הסנאטור האמריקאי ג'ו ליברמן ,  וחזר על דרישותיה של ישראל מאירן - הפסקה מידית של כל העשרת האורניום ,  הוצאת כל החומר המועשר מגבולות אירן ופירוק המתקן התת קרקעי בקום . " אני מאמין שאסור לתת לעסקן הטרור הגדול ביותר בעולם את האפשרות לפתח פצצה גרעינית ",  אמר ראש הממשלה בעקבות סבב השיחות ,  שהסתיימו ללא פריצת דרך אך בהסכמה על מפגש נוסף .  
שש המעצמות  ארצות הברית ,  בריטניה ,  צרפת ,  רוסיה סין וגרמניה  נפגשו עם נציגי אירן ביום שבת לשני סבבים של שיחות ,  לראשונה מזה יותר משנה ,  על מנת לדון בסוגיית תכנית הגרעין האירנית .  לאחר שהצדדים סיכמו את השיחות כ"בונות ויעילות ",  הוחלט לחדש את השיחות לסבב נוסף ב-23 במאי בבגדד .
 בתום השיחות ,  אמר השגריר האירני לאו"ם ,  סעיד ג'לילי ,  כי הושגה התקדמות . " היו חילוקי דעות ,  אולם הנקודות עליהן הושגה הסכמה היו חשובות ביותר ",  ציין ג'לילי במסיבת עיתונאים בתום השיחות .  ג'לילי אמר כי טהרן זקוקה להעשיר אורניום לרמה של כ-20% לצרכים אזרחיים . " יש לכבד כל זכות במסגרת האמנה לאי תפוצת נשק גרעיני ",  אמר , " העשרת אורניום היא אחת הזכויות האלה ,  וכל מדינה חברה צריכה ליהנות ממנה לצורכי שלום ".  כמו כן ,  ציין ג'לילי כי יש לדון בסוגיה של הסרת הסנקציות מעל אירן .  עם זאת ,  גורם בכיר בממשל האמריקאי אמר כי הדיאלוג עם טהרן עד כה אינו מספיק כדי להקל את הסנקציות .
 בעקבות השיחות ,  דווח בסוכנות הידיעות האירנית הרשמית למחצה IRNA מפי גורם דיפלומטי כי ראש הצוות האירני הסכים להיפגש עם המשלחת האמריקאית לשיחות .  עם זאת ,  סוכנות הידיעות פארס ,  גם היא רשמית למחצה ,  ציטטה  " מקור יודע דבר "  שהכחיש את הדברים .  על פי הדיווח ,  המקור תיאר את הדיווח כ"גל חדשות נגד המשלחת האירנית ".  דיפלומטים המעורבים בשיחות הגרעין באיסטנבול הטילו גם הם ספק בדיווח .  

אובמה :  ללא פריצת דרך נטיל עוד סנקציות על אירן
הנשיא האמריקאי אמר כי לא יקבל מצב שבו שיחות הגרעין בין מעצמות המערב לאירן יגררו לאורך זמן ,  והגיב לדבריו של נתניהו ,  לפיהם אירן קיבלה  " מתנה ":   " עד כה ,  לא נתנו דבר "
 
