נתניהו לעיתונאים : " עזבו את אשתי וילדיי "
 רה"מ ,  המבקר בברלין ,  התייחס לראשונה להאשמות נגד רעייתו וקרא להניח לה .  לדבריו , " לא ראוי להכניס את האישה והילדים לקו האש ".  הבהיר : " שרה לא מתערבת בענייני המדינה "
" אשתי שרה אינה מתערבת בענייני המדינה .  זה אבסורד לומר זאת ".  כך הצהיר אחר הצהרים  ( שני )  ראש הממשלה בנימין נתניהו ,  על רקע טענות שהועלו ,  לפיהן היא התערבה במינויים בלשכתו והשפיעה על קבלת החלטות שונות .
 במסיבת עיתונאים בברלין ,  בירת גרמניה ,  גם התייחס ראש הממשלה לתביעה שהגישה ליליאן פרץ ,  לשעבר מנהלת משק הבית של בני הזוג בקיסריה ,  נגד רעייתו שרה ,  ולפרסומים שנלוו אליה .  לדברי נתניהו , " כשאדם נכנס לחיים הציבוריים הוא צופה שיהיה נתון להתקפות ,  אך ניתן לצפות שיהיה גבול להתקפות ".  
נתניהו הוסיף ,  כי  " לא מכניסים את האישה והילדים לקו האש ,  או נכון יותר ,  לא ראוי להכניס אותם לקו האש .  אני רוצה להביע את הערכתי לעיתונאים ולאנשי התקשורת שלא השתתפו בהשתלחויות הבלתי מרוסנות נגד אשתי ,  ואין לי ספק שהאמת תצא לאור ". 
ראש הממשלה גם הבהיר כי רעייתו אינה מתערבת בענייני המדינה .  לדבריו , " היא כן אומרת לי - תהיה קשוב לצרכי ילדים ,  זקנים וניצולי שואה ,  תהיה אבא טוב ,  תהיה בן טוב וחבר יותר טוב .  היא עוזרת לי להיות אדם יותר רגיש וראש ממשלה יותר אנושי .  אני חייב לה חוב על המחיר הכבד שהיא משלמת על העמידה הנחושה לצידי .  אני יכול לקוות שיריביי ,  כולל אלה שתוקפים אותי ,  יגלו הגינות מינימלית ,  ואני אומר להם :  כוונו את האש אליי ,  עזבו את אשתי וילדיי ". 
לשכת ראש הממשלה הגיבה אמש באופן רשמי לתביעה נגד שרה נתניהו .  בהודעת הלשכה נאמר כי  " רעיית ראש הממשלה שרה נתניהו היא קורבן להתקפה של גורמים המונעים מאינטרסים אישיים ופוליטיים שמגייסים בציניות עובדים לשעבר המקווים לזכות בפרסום ובכסף על חשבונה של משפחת נתניהו ". 
ביום שישי פרסם  " ידיעות אחרונות "  כי ליליאן ,  עובדת משק הבית של משפחת נתניהו הגישה תביעה לבית הדין לעבודה בתל אביב נגד מעסיקיה .  בתביעה טענה ליליאן כי שרה נתניהו השפילה אותה באופן רציף במשך שש שנות העסקתה .  בין היתר טענה ליליאן כי נתניהו נהגה לצרוח עד אימה באם לא קיבלה את הכבוד המגיע לה לדעתה ,  הגדירה עצמה כ"אמא של מדינת ישראל ".  כמו כן טוענת ליליאן כי נתניהו הכריחה אותה להביא ארבעה סטים שונים של בגדים לעבודה על מנת לשמור על סטריליות הבית .
 
נתניהו לעיתונאים : " עזבו את אשתי וילדיי "
 רה"מ ,  המבקר בברלין ,  התייחס לראשונה להאשמות נגד רעייתו וקרא להניח לה .  לדבריו , " לא ראוי להכניס את האישה והילדים לקו האש ".  הבהיר : " שרה לא מתערבת בענייני המדינה "
 
