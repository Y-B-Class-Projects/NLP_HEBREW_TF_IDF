נתניהו : " שר בכיר לשעבר בליכוד רקח תרגיל חתרני להדחתי "
 במסיבת יום הולדת שהתקיימה בלשכתו אישר ראש הממשלה כי ידע ששר לשעבר בליכוד שוחח עם גורמים בקואליציה ורקח מזימה לפיה  " אני אביא את הליכוד לניצחון סוחף ואחר כך ידאגו שלא אהיה ראש ממשלה ".  אמנם ,  נתניהו לא נקב בשמו של גדעון סער אך מוקדם יותר הוא הכחיש את האשמות
במהלך מסיבת היום הולדת של ראש הממשלה בנימין נתניהו היום  ( רביעי )  שהתקיימה בלשכתו אמר כי מזה כמה שבועות הוא יודע ששר לשעבר בליכוד ,  גדעון סער ,  מדבר עם גורמים בקואליציה ועשה נגדו תרגיל . " השר לשעבר רקח תרגיל חתרני נגדי שאני אביא את הליכוד לניצחון סוחף בבחירות ואחר כך ידאגו שאני לא אהיה ראש ממשלה ,  בניגוד לרצון בוחרי הליכוד ,  בניגוד לרצון הציבור ,  בניגוד לדמוקרטיה ",  הוסיף .
 אמנם ,  נתניהו לא נקב בשמו של סער הערב ,  אך מוקדם יותר היום פורסם בישראל היום כי נתניהו עצר את הקדמת הבחירות לאחר ש"מקורביו גילו "  כי הנשיא עשוי שלא להטיל עליו את הרכבת הממשלה גם אם ינצח .  אחרי הפרסום ,  מקורבי נתניהו הפכו את האצבע אל השר לשעבר גדעון סער ,  מבלי לנקוב ישירות בשמו ,  ואמרו כי  " המזימה שפורסמה היום ב"ישראל היום "  לא נולדה בבית הנשיא אלא אצל בכיר לשעבר בליכוד ,  שגם דיבר על כך עם כמה מהשותפים לקואליציה ".  סער הגיב כעבור זמן קצר בטוויטר למה שכינה  " תאוריית קונספירציה מופרכת "  וכתב : " בדרך כלל איני נוהג להתייחס לטענות הזויות ובפרט שאין אדם שמוכן להתייצב מאחורי הדברים ולומר אותם בקולו .  אבל מאחר ששמי שורבב אני מודיע בצורה הכי ברורה :  אין שחר לדברים שפורסמו .  הם מופרכים לחלוטין .  מטרידה אותי המחשבה שיש מי שלוחש על אוזנו של ראש הממשלה הבלים מסוג זה ". 
עוד בוואלה !  NEWS יורש העצר הסעודי : " רצח העיתונאי לא מוצדק - האחראים ייענשו "  מערכת הביטחון מאשרת :  כשל במערכת גרם לשיגור הרקטות לבאר שבע ולגוש דן מעטפות נפץ נשלחו לאובמה ולבית הזוג קלינטון בניו יורק 
על פי החוק כיום ,  הנשיא מטיל את הרכבת הממשלה על המועמד בעל הסיכויים הגבוהים ביותר להרכיב קואליציה לאחר שיחות עם כל הסיעןת ,  אך לדברי מקורבי נתהיהו בשבועות האחרונים הוא קיבל מידע לפיו סער דן עם ריבלין באפשרות להשתמש בחקירות הפליליות של נתניהו כעילה להטלת הרכבת הממשלה על מישהו אחר .  כדי להימנע ממצב זה ,  יור הכנסת דודי אמסלם הודיע היום כי הוא מתכוון ליזום חוק שיגביל את שיקול דעתו של הנשיא ויחייב אותו להטיל את הרכבת הממשלה על המועמד שזכה למספר ההמלצות הגדול ביותר מבין 120 חברי הכנסת .  זו לא הפעם הראשונה שנתניהו מביע ענין בחקיקת  " חוק המפלגה הגדולה ".  בבחירות 2015 נתניהו פתח את קמפיין הליכוד בינואר בדרישה לשנות את חוק יסוד הממשלה כך שייקבע באופן ברור כי הסמכות להרכבת הממשלה תוטל על מנהיג המפלגה הגדולה באופן אוטומטי ,  ולא לפי המלצת הנשיא כפי שנהוג כיום .
 בידיעה המקורית לא הובאה תגובת ריבלין להאשמות החמורות מפי מקורבי נתניהו על  " פוטש ",  אך בית הנשיא פירסם תגובה חריפה חריגה אחרי הפרסום . " קראנו לעומק את הדברים אך התקשינו למצוא מידע של ממש מלבד תיאור מפורט של פרנויה שאינה נשענת על שום צעד מוחשי או אפילו מחשבה שהתרחשו במציאות .  כידוע ,  את הטיפול בתופעות שכאלה יש להשאיר בידי אנשי מקצוע שאינם דוברים "  נמסר .  
בראיון היום לוואלה !  NEWS אמר ח"כ יואב קיש  ( הליכוד )  כי הוא חושב שלשכת הנשיא לא הייתה מעורבת בדבר כזה . " מדובר בעיוות של רצון הבוחר ולכן קשה לי לראות את שזה בא מהכיוון הזה .  גם לגבי סער :  הוא אומר בבירור שהוא רואה את עצמו מועמד רק אחרי נתניהו ולכן קשה לי לראות שזה בא גם מהכיוון שלו ".  

נתניהו : " שר בכיר לשעבר בליכוד רקח תרגיל חתרני להדחתי "
 במסיבת יום הולדת שהתקיימה בלשכתו אישר ראש הממשלה כי ידע ששר לשעבר בליכוד שוחח עם גורמים בקואליציה ורקח מזימה לפיה  " אני אביא את הליכוד לניצחון סוחף ואחר כך ידאגו שלא אהיה ראש ממשלה ".  אמנם ,  נתניהו לא נקב בשמו של גדעון סער אך מוקדם יותר הוא הכחיש את האשמות

