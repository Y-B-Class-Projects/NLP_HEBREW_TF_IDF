דנון :  תנועה חזקה יודעת לומר 'לא' למנהיג
בליכוד נערכים להצבעה במרכז המפלגה ,  שתקבע אם הבחירות למוסדות המפלגה יידחו .  ח"כ דני דנון קורא לצאת נגד עמדת רה"מ נתניהו ,  שמבקש לדחות את הבחירות וקורא לחברי הליכוד להתגייס
 ( צילום :  עוז מירון ,  עריכה :  דורון שטיין ) 
חבר הכנסת דני דנון התייחס הערב  ( רביעי )  במפגש פעילים להצבעה מחר במרכז הליכוד ,  במסגרתה עשוי להידחות מועד הבחירות למוסדות הליכוד : " תנועה חזקה יודעת גם להגיד לא לראשיה המוערכים ",  אמר דנון . 
" כולי תקווה שאנשי הליכוד ידעו לשים בצד את ההערכה למנהיג ויילחמו לשמור על יסודות התנועה .  אנשי הליכוד נאלצים מחר לצאת ולהילחם על שמירת ערכי התנועה ולמנוע את חזרתם של פוקדי הארגזים ",  הוסיף דנון .
 בצהריים קיימו בכירי הליכוד בכנסת מסיבת עיתונאים לקראת ההצבעה על שינוי חוקת המפלגה .  ראשון הדוברים ,  ראש הממשלה בנימין נתניהו אמר כי  " אנחנו מבקשים לעשות מחר דבר כמעט בלתי אפשרי .  אני מבקש לעשות זאת ,  כי אני יודע שיש תמיכה עצומה בליכוד .  מבינים שאנחנו צריכים להתרכז בעיקר :  ביטחון ,  הגנה על ירושלים ,  תהליך שלום אחראי ששומר על האינטרסים שלנו .  כל זה אנשים מבינים ,  האויב שלנו זה השאננות .  יש קבוצה שולית שתבוא ב-100% .  אני אומר לכולם :  לכו להצביע ". 
נתניהו פנה לשרים שישבו סביבו והוסיף כי  " זו החובה ,  הזכות והאחריות שלכם לתת גיבוי לליכוד .  ההתייצבות שלכם מחממת את הלב ,  מורגשת בשטח ".   
" מחר ננסה להשיג רוב של שני שלישים ,  כמעט בלתי אפשרי ",  הוסיף נתניהו . " אני מודה לכל מי שהתגייס במאמץ מסוים אולי נפתיע .  בני בגין מקליט קריאה לחברי הליכוד לבוא ולהצביע .  גם אני אקליט .  הרף מאוד גבוה .  זה לא יהיה קל .  אני לא זוכר מתי היתה הצבעה כזו .  התנועה שלנו יכולה להתגאות בהתייצבות של חבריי ".  על המתנגדים להצעתו של ראש הממשלה ,  אמר נתניהו כי  " לפתוח את הפה כולם יכולים ,  אבל צריך לבוא ולהצביע ". 

דנון :  תנועה חזקה יודעת לומר 'לא' למנהיג
בליכוד נערכים להצבעה במרכז המפלגה ,  שתקבע אם הבחירות למוסדות המפלגה יידחו .  ח"כ דני דנון קורא לצאת נגד עמדת רה"מ נתניהו ,  שמבקש לדחות את הבחירות וקורא לחברי הליכוד להתגייס

