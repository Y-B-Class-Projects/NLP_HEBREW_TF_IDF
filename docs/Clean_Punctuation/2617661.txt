נתניהו : " בואו נחזור לביזנס של המשא ומתן "
 ראש הממשלה נאם בפני ראשי הקהילות היהודיות ,  והתייחס לסוגיית הגרעין האירני . " חייב להיות איום צבאי ,  אחרת הם לא יעצרו ".  בנוגע לפלסטינים אמר : " לא נבזבז עוד 4 שנים "
 ראש הממשלה בנימין נתניהו נשא הבוקר  ( שני )  נאום בפני חבר הנאמנים של הסוכנות היהודית ,  במלון מצודת דוד בירושלים  ובדבריו התייחס לאיום האירני ,  למצב הקשה בסוריה ולביקור הקרוב של הנשיא האמריקני ברק אובמה בישראל . 
" ישראל עומדת בפני אתגרים רבים ,  ואנחנו זקוקים לאחדות כדי להתמודד עמם .  האתגר הראשון של הממשלה הבאה הוא אירן .  אויבינו מונעים משנאה בעבר וגם היום ,  זה לא השתנה .  הדבר אולי נחלש מעט אחרי השואה ,  אבל חזר והתחזק בכל הכוח .  אירן מפתחת נשק גרעיני כדי להרוס את המדינה היהודית .  פיתוח הנשק ישנה את מאזני הכוח בעולם ,  שמתעלם מכך .  האירנים אגרסיבים אבל זהירים ",  אמר .  לדבריו ,  המצב הנוכחי מול הרפובליקה האיסלמית הוא אולי מסוכן ,  אך הוא מתגמד למול הרגע שהם ישיגו את האמצעים להרכיב פצצה . " אירן מפתחת נשק להשמדה המונית ,  קשה לתאר מה ייקרה כשהוא יהיה בידם ". 
לדברי ראש הממשלה ,  ממשלות יודעות על כוונותיה של אירן ,  אבל הן לא מצהירות על כך  כמו שעשתה בולגריה . " אירן מנהלת מתקפות סייבר נגד ישראל וארצות הברית ,  וזה רק ייגבר .  היא עוזרת לחיזבאללה ,  לחמאס ולג'יהאד עם עשרות אלפי רקטות .  היא מאיימים לא רק על ישראל אלא על כל המשטרים במזרח התיכון .  פיתוח הנשק הגרעיני יגרום למרוץ התחמשות באזור ,  וישנה את העולם .  מאז משבר הטילים בקובה לא היה כדבר הזה ",  אמר .  
נתניהו הבהיר כי לדעתו האירנים לא יזנחו את התוכנית הגרעינית למטרות צבא . " הם ממשיכים להתקין צנטריגפות מהירות ,  כדי שיעברו את הקו האדום ,  שיספק להם את האורניום המועשר ב-90 אחוז .  הסנקציות לא יעצרו אותם  ראו מה קרה בצפון קוריאה  הסנקציות לא עשו כלום .  התוכנית של אירן חייבת לעמוד מול איום צבאי ממשי ,  אחרת לא יהיה ניתן לעצור אותם .  אני מאמין שסנקציות חזקות צריכות להיות מגובות על ידי איום צבאי .  זו הסוגיה הראשונה שתעלה בפגישה שלי ושל הנשיא אובמה בירושלים ",  אמר .  
בהמשך דבריו התייחס ראש הממשלה למלחמת האזרחים בסוריה ולהשלכותיה על ישראל ועל האזור . " מה שקורה בסוריה הוא אסון הומניטרי אבל גם אסטרטגי .  יש להם מערכות נשק מתקדמות ונשק קטלני שמאיים על ישראל ,  על ארצות הברית ועל בעלות בריתה .  המערכות המסוכנות הללו יהיו ברות השגה אם סוריה תיפול .  ישראל לא יכולה לתת לנשק הזה ליפול לידי חיזבאללה או אחרים  ואנחנו לא נרשה זאת .  הדברים זזים בכיוון רע ,  ואנחנו לא יכולים לשבת ולחכות .  עלינו לאחד כוחות ולהתכונן לקראת מה שהולך לקרות ".  
ראש הממשלה התייחס גם לסוגיית המשא ומתן עם הרשות ואמר כי יש צורך בפתרון ריאלי עם הפלסטינים . " עד כה שטחים שפינינו הפכו למקומות שירו מהם טילים .  לא נוכל להרשות זאת שוב .  אנחנו צריכים תהליך שלום שייצור שלום וביטחון .  שלום זה לא רק לחתום על נייר .  המטרה היא ביטחון על הקרקע ",  אמר .  לדבריו ,  יש להקים מדינה פלסטינית מפורזת בגדה ,  אחרת  " ייקרה מה שם מה שקרה בלבנון ובעזה ".   
" זו משימה לא פשוטה ,  זה דורש משא ומתן רציני .  אנחנו חייבים להבטיח שמה שקרה פעמיים לא ייקרה שלישית .  אנחנו רוצים שלום שמבוסס על הכרה דו צדדית :  הגיע הזמן שהפלסטינים יכירו במדינה היהודית .  אנחנו מוכנים להתקדם על בסיס זה ,  גם אם זה לא קל .  לא רק ישראל צריכה להתפשר ,  אלא גם הפלסטינים .  אני לא הצבתי תנאים מוקדמים לכניסה למשא ומתן  אך האם גם הפלסטינים עשו כן ?  לא .  עד כה הם הציבו תנאים .  אנחנו לא צריכים לבזבז עוד ארבע שנים על משא ומתן על המשא ומתן .  יש לחזור לשיחות ישירות בלי תנאים מוקדמים  כך נחתור לשלום ",  הוסיף וסיכם : " אומר לאובמה שיגיד לפלסטינים :  'בואו נחזור לביזנס של המשא ומתן' ".   
" Nations unite ",  או בעברית  - " ברית עמים "  - כך מסתמן יהיה השם הרשמי של תכנית ביקורו של אובמה ,  שהוצגה אתמול בפני שרי הממשלה בישיבתם השבועית .  ראש המטה לביטחון לאומי ,  האלוף  ( במיל' )  יעקב עמידרור ,  שמונה מטעמו של נתניהו למתאם הראשי של הביקור ,  סקר בפני השרים את התכניות הראשוניות לשלושת ימי שהותו של הנשיא האמריקני בישראל ,  שהוכנו במשרד ראש הממשלה בשבועות האחרונים .
 לפי התכנית הראשונית ,  מטוס אייר פורס 1 הנשיאותי ,  מלווה במשלחת של מאות אנשי ביטחון ,  עובדי הבית הלבן ופמליה תקשורתית מכובדת ,  ינחתו בנמל התעופה בן גוריון ביום רביעי ה-20 במרץ ,  שם יתקבלו על ידי נשיא המדינה וראש הממשלה בטקס ממלכתי מלא .  משם ייסע הנשיא האמריקני לירושלים לפגישת עבודה בבית הנשיא ,  ולאחר מכן יבקר ביד ושם ובהר הרצל ,  ובשעות הערב יקיים פגישת עבודה ארוכה עם ראש הממשלה ,  במעונו .  ביומו השני של הביקור ייסע אובמה לרמאללה לפגישות עם בכירי הרשות הפלסטינית ,  ועם שובו הוא צפוי לשאת נאום לציבור הישראלי ,  אך טרם נקבע מקום לקיום הנאום .  לאחר הנאום אמור הנשיא פרס לארח במעונו ארוחת ערב ממלכתית לכבודו של אובמה .  ביומו האחרון של הביקור אובמה ונתניהו ייפגשו שוב ,  ובשעות הצהריים צפוי אובמה להמריא לרבת עמון ,  שם ימשיך בביקורו במזרח התיכון בפגישות עם המלך עבדאללה .  
לקראת ביקור אובמה - כותרות אחרונות"ברית עמים "  בביקור אובמה :  יד ושם ונאום לישראליםיוזמה בפייסבוק של ראש הממשלה :  בחרו את לוגו ביקור אובמהאובמה בנאומו :  נתמוך בישראל במאבק לשלום בר קיימא 

נתניהו : " בואו נחזור לביזנס של המשא ומתן "
 ראש הממשלה נאם בפני ראשי הקהילות היהודיות ,  והתייחס לסוגיית הגרעין האירני . " חייב להיות איום צבאי ,  אחרת הם לא יעצרו ".  בנוגע לפלסטינים אמר : " לא נבזבז עוד 4 שנים "
 
