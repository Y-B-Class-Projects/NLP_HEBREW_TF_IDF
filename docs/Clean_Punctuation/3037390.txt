הבית הלבן : " ייתכן שהרחבת ההתנחלויות אינה מועילה להשגת שלום "
 בהודעה מפתיעה של ממשל טראמפ ועל רקע ההכרזה על אלפי אישורי בנייה בהתנחלויות ,  ארה"ב הביעה הסתייגות מבנייה מחוץ לקו הירוק ,  אך הובהר שטרם גובשה עמדה רשמית בנושא .  דנון : " מוקדם לדעת אם הדברים ישפיעו על המשך הבנייה ".  במקביל ,  שר החוץ טילרסון שוחח עם נתניהו
 ( בווידאו :  נתניהו מגיב לקרי : " עוסק באובססיביות בהתנחלויות ",  בחודש שעבר )  
ממשל טראמפ מסתייג מהבנייה מעבר לקו הירוק :  דובר הבית הלבן פרסם הלילה  ( שישי )  הודעה שבה נכתב כי  " הרחבת ההתנחלויות ובנייה של התנחלויות חדשות עלולות שלא להועיל לתהליך השלום ".   " רצונו של העם האמריקני לשלום בין ישראל לפלסטינים לא השתנה במשך 50 שנה ",  נכתב בפתח הודעת דובר הבית הלבן ,  שון ספייסר . " בזמן שאיננו מאמינים שקיום ההתנחלויות מהווה מכשול לשלום ,  בנייה של התנחלויות חדשות או הרחבה של ההתנחלויות הקיימות מעבר לגבולותיהן הנוכחיים עלולים שלא להיות מועילים להשגת מטרה זו ".  
עוד נכתב בהודעה ,  שהתפרסמה שבוע וחצי לפני פגישתם הראשונה של טראמפ וראש הממשלה בנימין נתניהו מאז השבעתו של הנשיא לתפקיד ,  כי  " כפי שהנשיא אמר בעבר ,  הוא מתכוון להשיג הסכם שלום במזרח התיכון ".  עם זאת ,  הודגש בהודעה כי  " ממשל טראמפ לא נוקט בעמדה רשמית בנוגע לפעילות ההתנחלויות ומצפה להמשך הדיונים בנושא ,  כולל עם ראש הממשלה בנימין נתניהו שיפגוש את הנשיא בהמשך החודש ".  
זמן קצר לאחר פרסום ההודעה נמסר ממחלקת המדינה כי שר החוץ הנכנס ,  רקס טילרסון ,  שוחח עם נתניהו .  ואולם ,  לא פורט מה היה תוכן השיחה .  שגריר ישראל באו"ם דני דנון התייחס הבוקר להצהרת הבית הלבן בריאיון לרשת ב' ומסר כי מוקדם מדי לדעת אם ההודעה תשפיע על הבנייה בהתנחלויות . " אי-אפשר להגיד כי מדובר בפניית פרסה של הממשל האמריקני ,  אך העניין נמצא לחלוטין בסדר היום שלהם ",  אמר דנון . " לא תמיד נסכים על הכול ".  
עוד בוואלה !  NEWS:נתניהו צפוי להיפגש עם ראשת ממשלת בריטניה בשבוע הבאהשגריר לשעבר מציג :  כך תועבר השגרירות  וכולנו נישאר בחייםריבלין שוחח עם נשיא מקסיקו : " לא התכוונו להשוות ,  זו אי הבנה "  
עד כה נמנעו טראמפ ודוברו ספייסר להתייחס ישירות לשאלות בנוגע להתנחלויות .  ההודעה מגיעה שעות ספורות לאחר פגישתם של הנשיא טראמפ ומלך ירדן עבדאללה בוושינגטון ,  שבסיומה נמסר מהממשל כי  " הנשיא הבהיר את מחויבותה של ארצות הברית ליציבות ולביטחון באזור ".  
בסוכנות הידיעות הממלכתית של ירדן דווח כי טראמפ והמלך עבדאללה  " הסכימו על החשיבות שבקידום שלום וביטחון עבור העם הסורי ,  ועל הצורך בהגברת המאמצים למציאת פתרון לסכסוך הישראלי-פלסטיני ". 
במקביל ,  אמש דווח בג'רוזלם פוסט כי הבית הלבן הזהיר את ישראל מפני נקיטת צעדים חד ? צדדיים ,  כגון אישור תוכניות הבנייה בהתנחלויות .  בכיר בממשל טראמפ אישר בפני ה"גרוזלם פוסט "  כי למעשה ,  הנשיא הנכנס מחויב להמשיך בקידום פתרון שתי המדינות .  אותו בכיר ציין כי הבית הלבן לא עודכן על החלטת נתניהו לאשר 5,500 יחידות דיור חדשות בגדה . 
" כפי שהנשיא טראמפ הבהיר ,  הוא מעוניין מאוד להגיע להסכם שיסיים את הקונפליקט בין ישראל לפלסטינים וכרגע הוא בוחן את הדרכים הטובות ביותר לעשות זאת ".  אמר הבכיר לג'רוזלם פוסט ,  והוסיף כי  " אנחנו קוראים לכל הצדדים להימנע מצעדים חד ? צדדיים שיכולים לפגוע ביכולתנו לקדם את התהליך ,  ובכלל זה הכרזה על בנייה בהתנחלויות .  הממשל צריך זמן כדי להתייעץ עם כל הצדדים המעורבים על הדרך להתקדם קדימה ". 
השבוע החליטו שר הביטחון אביגדור ליברמן וראש הממשלה בנימין נתניהו על מתן אישורים לבניית יותר מ-3,000 יחידות דיור חדשות בהתנחלויות הישראליות בגדה המערבית .  כ-2,000 מתוכן הן יחידות המוכנות לשיווק מיידי ,  והשאר בשלבים שונים . 
" ההחלטה באה כחלק מהחזרה לחיים נורמליים ביהודה ושומרון ,  והתנהלות המאפשרת מענה אמיתי לצרכי החיים והדיור ",  נמסר בהודעה רשמית . " החלטה זו מצטרפת להחלטה על 2,500 היחידות שפורסמה בשבוע שעבר ".  לדברי ליברמן , " אנו נמצאים בתקופה חדשה בה החיים ביהודה ושומרון חוזרים למסלול נורמלי ותקין ,  וניתן מענה הולם לצרכי החיים באזור ". 
 ( עדכון ראשון :  1:48 )  

הבית הלבן : " ייתכן שהרחבת ההתנחלויות אינה מועילה להשגת שלום "
 בהודעה מפתיעה של ממשל טראמפ ועל רקע ההכרזה על אלפי אישורי בנייה בהתנחלויות ,  ארה"ב הביעה הסתייגות מבנייה מחוץ לקו הירוק ,  אך הובהר שטרם גובשה עמדה רשמית בנושא .  דנון : " מוקדם לדעת אם הדברים ישפיעו על המשך הבנייה ".  במקביל ,  שר החוץ טילרסון שוחח עם נתניהו

