פרס בירך את הממשלה החדשה : " האתגרים מרובים "
 בתום ישיבתה הראשונה ,  אירח נשיא המדינה במשכנו את חברי הממשלה ה-33 לצילום התמונה הקבוצתית המסורתית . " האחריות המוטלת על כתפיכם מרובה והעם נושא פניו אליכם "
 לאחר שהושבעו בתום דיון סוער בכנסת ,  ובתום ישיבתם הראשונה ,  הגיעו אמש  ( שני )  חברי הממשלה ה-33 של מדינת ישראל לבית הנשיא בירושלים על מנת לקבל את ברכתו של נשיא המדינה שמעון פרס .  22 השרים ,  הוותיקים והחדשים ,  וראש הממשלה בנימין נתניהו הצטלמו יחד עם הנשיא פרס את התמונה הקבוצתית המסורתית . 
" אני שמח לארח במשכן הנשיא את הממשלה ה-33 של מדינת ישראל ",  קיבל פרס את פני השרים . " ממשלה שיש בה ותיקים והרבה פנים חדשות  ממשלה שיש בה בעלי ניסיון בעבודת הממשלה ובעלי כוחות יצירה ועשייה מתחומים מגוונים .  עלינו להעניק לה אשראי על מנת שתוכל להביא עמה רוח רעננה ".  פרס התייחס למשימות העומדות בפני הממשלה החדשה . " בפניכם ,  חברי הממשלה ה-33 ,  עומדים אתגרים מרובים  הן בתחום הביטחוני ,  הן בתחום הכלכלי והן בתחום החברתי  ומעל לכל נדרשת עמידה נחושה מול האיום האירני ומאמץ עליון לקדם את המשא ומתן לשלום עם הפלסטינים ".  
הנשיא פנה לשרים ואמר : " האחריות המוטלת על כתפיכם ,  על ראש הממשלה בראש ,  על הממשלה כולה ,  על כל אחת ואחד מכם ,  הינה רבה והעם כולו נושא פניו אליכם .  בטוחני שתהיו קשובים לצרכיו של העם ותענו למאווייו ,  תוך נאמנות לסמכות שהעם העניק לכם .  כנשיא המדינה אני עומד לרשותכם ,  היו ברוכים ".  
מוקדם יותר ,  כאמור ,  קיימו חברי הממשלה את ישיבתם הראשונה .  ראש הממשלה בנימין נתניהו פתח את הישיבה הראשונה והחגיגית והבטיח שמשקעי המשא ומתן הקואליציוני לא יפריעו לשרים החדשים ,  המגיעים מהמפלגות השונות לפעול יחד . " אנחנו פותחים שולחן ומנקים שולחן ",  אמר נתניהו ,  שזוכה זו הפעם השלישית להקים ממשלה בישראל . " נעבוד יחד ונשים בצד את כל המחלוקות ",  הוסיף נתניהו והדגיש כי הוא מעודד שיח פתוח סביב שולחן הממשלה . " יש כאן אנשים רעננים ",  בירך נתניהו את השרים החדשים שהם תשעה מבין 22 שרי הממשלה .  
בפתח הישיבה אמר שר האוצר הנכנס ,  יאיר לפיד ,  כי הוא מאוד מתרגש . " הבאתי את התיק של אבא שלי ואני נכנס לישיבה הראשונה ",  אמר .  שר האוצר היוצא ,  יובל שטייניץ ,  שישמש כשר לעניינים אסטרטגיים ,  התייחס למשרדו החדש : " זה בעצם הדבר שביקשתי .  אני מאוד שמח לשוב ולתרום בנושאי ביטחון לאומי ,  יחסי חוץ ואסטרטגיה ,  נושאים שעמדו במרכז תחומי העניין שלי תמיד ".  שר החינוך החדש ,  שי פירון ,  אמר : " זה מאוד מרגש לחשוב שאתה חלק מממשלת ישראל .  אני מקווה שנעמוד באתגר הגדול הזה ".  שרת הבריאות הנכנסת ,  יעל גרמן ,  הביע תקווה שהממשלה החדשה תקיים את כל התחייבויותיה לבוחרים . " נעשה עבודה קשה ",  אמרה .
 בישיבה ,  אישרו השרים את הרכב ועדת השרים לענייני ביטחון לאומי  ( הקבינט המדיני-ביטחוני )  .  יו"ר הוועדה ,  על פי חוק ,  יהיה ראש הממשלה בנימין נתניהו .  חברי הוועדה יהיו שר הביטחון משה יעלון ,  שר האוצר יאיר לפיד ,  השר לביטחון פנים יצחק אהרונוביץ ושרת המשפטים ציפי לבני ,  שר הכלכלה והמסחר נפתלי בנט והשר להגנת העורף ושר התקשורת גלעד ארדן .
 לפניות לכתבת :  michalresh1@walla.com 
ממשלת ישראל ה-33 - סיקור מיוחד בוואלה !  חדשותהממשלה ה-33 בישיבה ראשונה :  נשים המחלוקות בצדאתגר לכל שר :  המשימות של ממשלת נתניהו השלישיתנתניהו :  מוכנים לפשרה היסטורית עם הפלסטינים
 ( עדכון ראשון :  22:40 )  

פרס בירך את הממשלה החדשה : " האתגרים מרובים "
 בתום ישיבתה הראשונה ,  אירח נשיא המדינה במשכנו את חברי הממשלה ה-33 לצילום התמונה הקבוצתית המסורתית . " האחריות המוטלת על כתפיכם מרובה והעם נושא פניו אליכם "
 
