 " חמינאי שלח מכתב חשאי לאובמה "
 על רקע נאום נתניהו בקונגרס בנוגע לסוגיית הגרעין ,  ה"וול סטריט ג'ורנל "  דיווח כי מנהיג איראן השיב למכתב שקיבל מאובמה באוקטובר בעניין לחימה משותפת בדאעש בתמורה להסכם גרעיני . " התגובה הייתה מכבדת ,  אך לא מחייבת ".  הבית הלבן הכחיש את קיום האיגרת
המנהיג העליון של איראן ,  עלי חמינאי ,  שיגר בשבועות האחרונים לנשיא ארצות הברית ברק אובמה איגרת חשאית  כך דיווח הלילה  ( שבת )  עיתון ה"וול סטריט ג'ורנל ".  על פי הדיווח ,  שצוטט מפיו של דיפלומט איראני ,  מדובר בתגובה לאיגרת שנטען כי אובמה שיגר לחמינאי בחודש אוקטובר האחרון ,  שבה הדגיש כי שיתוף הפעולה במאבק נגד ארגון  " המדינה האיסלאמית "   ( דאעש )  תלוי במידה רבה בגיבוש הסכם הגרעין .  לדברי הגורם ,  תגובתו של חמינאי לאובמה היתה  " מכבדת ,  אך לא מחייבת ".  ה"וול סטריט ג'ורנל "  הוסיף כי בכיר בבית הלבן סירב לאשר את עצם קיומו של מכתב כזה .
 האיגרת אליה התייחס כביכול חמינאי במכתבו ,  שוגרה אליו בעיצומן של שיחות הגרעין בין שש המעצמות לטהראן בסוף השנה שעברה .  לפי דיווחים שונים ,  אובמה כתב כי שיתוף הפעולה במלחמה בדאעש יתקיים במידה וייחתם הסכם גרעין עד לתאריך היעד הקודם - 24 בנובמבר .  עוד דווח כי מדובר היה בפעם הרביעית לפחות שאובמה משגר מכתב למנהיג איראן מאז שנכנס לבית הלבן ב-2009 .  
בבית הלבן הכחישו גם אז את קיומה של התכתבות חשאית בין השניים ,  וימים ספורים לאחר הפרסום התייחסה לכך היועצת לביטחון לאומי של הבית הלבן ,  סוזן רייס .  לטענתה ,  ארצות הברית אינה מעורבת בשיתוף פעולה צבאי עם איראן בהתמודדות נגד כוחות דאעש . " אנחנו לא מעורבים בשום צורה בשיתוף פעולה כלשהו עם איראן ",  הבהירה בתגובה הרשמית .
 גם בישראל התייחסו בנובמבר לדיווח על האיגרת שנשלחה מאובמה ,  והביעו זעם רב בעניין . " הנשיא אובמה קיבל החלטה אסטרטגית להפוך את איראן לשותפה מרכזית של ארה"ב במזרח התיכון ,  ולהיעזר באיראן בכמה מהמשברים הבוערים באזור ",  אמר אז גורם מדיני בכיר בישראל .  
הוא הוסיף כי בישראל אינם מופתעים מכך שאובמה הציג לאיראנים יחסי גומלין בין הסכם גרעין לבין המאבק המשותף בארגון הטרור הסוני ,  שנלחם נגד בעלי בריתה השיעים של איראן בסוריה ובעיראק . " אנחנו רואים התקרבות אמריקנית-איראנית בנושא דאעש כבר כמה חודשים ",  הוסיף הגורם . " למרבה הצער ,  אובמה מתעקש לא להבין שאיראן תילחם נגד דאעש בלי קשר לגרעין .  ההחלטה להפוך את איראן לשחקנית מפתח באזור היא טעות אסטרטגית ".  
הדיווח מגיע על רקע סערת נאומו של ראש הממשלה בנימין נתניהו בקונגרס האמריקני ב-3 במרץ ,  בעניין סוגיית הגרעין האיראני .  בתחילת השבוע ,  התייחס אובמה למשא ומתן עם איראן סביב תכניתה ולהתנגדות של נתניהו להסכם עם טהראן ,  ואמר כי  " זה לא הגיוני לפגוע בשלב זה במגעים עם איראן ,  כפי שנראה שנתניהו עושה ".  
הדברים נאמרו במהלך מסיבת עיתונאים משותפת עם קנצלרית גרמניה אנגלה מרקל ,  ובמהלכה אובמה הוסיף : " לי ולנתניהו יש חילוקי דעות עמוקים לגבי איראן .  מה בוער לו ?  האפשרויות האחרות הן מועטות ולא טובות ",  הבהיר הנשיא ,  שהוסיף כי הארכת תאריך היעד לשיחות עם איראן לא תהיה יעילה . 

" חמינאי שלח מכתב חשאי לאובמה "
 על רקע נאום נתניהו בקונגרס בנוגע לסוגיית הגרעין ,  ה"וול סטריט ג'ורנל "  דיווח כי מנהיג איראן השיב למכתב שקיבל מאובמה באוקטובר בעניין לחימה משותפת בדאעש בתמורה להסכם גרעיני . " התגובה הייתה מכבדת ,  אך לא מחייבת ".  הבית הלבן הכחיש את קיום האיגרת

