נתניהו : " נראה לעולם עם מה אנו מתמודדים "
 רה"מ בנימין נתניהו בירך את חיילי צה"ל על ההשתלטות על ספינת הנשק ויקטוריה ,  ושב והאשים את אירן : " משלחת נשק ותופת שמיועד לארגוני הטרור בעזה על מנת להנחיתו על ראשי אזרחינו "
 ראש הממשלה ,  בנימין נתניהו ,  התייחס היום  ( שלישי )  בוועידת הנגב והגליל באילת להשתלטות חיל הים על ספינת הנשק  " ויקטוריה ",  שנשאה על סיפונה מכולות עם אמצעי לחימה מסוגים שונים . " אנחנו מברכים כולנו את חיילי צה"ל ,  את חיילי שייטת 13 ,  על ביצוע מושלם ונקי ",  אמר נתניהו . " ההנחייה שלי הייתה לתפוס את הספינה הזאת כפי שמתחייב מאיתנו לעשות על פי החוק הבינלאומי .  זו גם זכותנו להגנה עצמית ". 
נתניהו שב והאשים את אירן במשלוח הנשק : " אירן משלחת נשק ותופת שמיועד לארגוני הטרור בעזה ,  על מנת להנחיתו על ראשי אזרחינו .  הפעם הפעולה הסתיימה בהצלחה .  נפרוק את הציוד שנתפס באשדוד ונראה אותו לעולם ,  שממהר להאשים את ישראל שנאבקת על חיי אזרחיה .  חשוב שייראו עם מה אנחנו מתמודדים ,  ועם אילו כלים ואנשים מצוינים אנחנו מוציאים אל הפועל את זכותנו להגנה עצמית ". 
הספינה יצאה מנמל לטקיה שבסוריה ,  עגנה בנמל מרסין בטורקיה ונעצרה על ידי לוחמי השייטת בדרכה לנמל אל עריש שבמצרים .  בצה"ל מעריכים כי אמצעי הלחימה היו מיועדים להגיע לארגוני הטרור בעזה .
 בהתייחסו לחדירת מסתננים לישראל מגבולה הדרומי ,  אמר ראש הממשלה כי  " יש לעצור את שיטפון המסתננים כדי להבטיח את עתידנו .  נבטיח את גבולותינו ,  לא רק נגד מסתננים ,  אלא גם נגד פעילות חבלנית שמתארגנת בסיני ".   
" נקים גם גדר במזרח כי כשנחסום צד אחד ,  המסתננים יבואו מגבול הערבה .  כמדינה שחפצה לחיות ולשמור על צביונה ומהותה ,  אנחנו חייבים לשלוט בגבולות ולהקים מכשולים ",  סיכם נתניהו .
 
נתניהו : " נראה לעולם עם מה אנו מתמודדים "
 רה"מ בנימין נתניהו בירך את חיילי צה"ל על ההשתלטות על ספינת הנשק ויקטוריה ,  ושב והאשים את אירן : " משלחת נשק ותופת שמיועד לארגוני הטרור בעזה על מנת להנחיתו על ראשי אזרחינו "
 
