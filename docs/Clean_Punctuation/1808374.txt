הג'יהאד האיסלמי על הרקטות : " הפחדנו את הכובשים "
 לאחר ירי רקטות הגראל לעבר באר שבע נטל הג'יהאד האיסלמי אחריות למעשה ואמר כי  " יצרנו משוואה חדשה בשטח ,  לפיה הפגזה תיענה בהפגנה ,  והרג ייענה בהרג "  נתניהו : " לא נשלים עם הירי "
  ( צילום :  אלברטו דנקברג ,  רויטרס ,  עריכת וידאו :  רן צימט ,  קריינות :  אביב אברמוביץ' ) 
דובר הזרוע הצבאית של הג'יהאד האיסלמי ,  אבו אחמד ,  אמר היום  ( רביעי )  כי ישראל מסלימה את מתקפותיה על עזה באופן חסר תקדים , " משום שהיא מנסה למצוא אמתלה כדי להיכנס שוב לעזה ".  בשיחה עם האתר 'פלסטין היום' המזוהה עם הג'יהאד האיסלמי הבהיר אבו אחמד כי מאז שהחלה ישראל לתקוף אזרחים חסרי מגן בעזה ,  ארגונו  " לא יושב בחיבוק ידיים ".  
" הגבנו באמצעות ירי טילי גראד לעבר ההתנחלויות ועוררנו פחד גדול בקרב הכובשים ",  התגאה אבו אחמד .  לדבריו ,  הזרוע הצבאית של הג'יהאד - פלוגות אל-קודס - ויתר הפלגים החמושים של הארגונים הפלסטינים הצליחו ליצור  " משוואה חדשה בשטח ,  לפיה הפגזה תיענה בהפגנה ,  והרג ייענה בהרג .  מעתה והלאה ,  אין לנו שום קווים אדומים ".  הוא הבטיח עוד כי ארגונו ייצור מציאות חדשה : " כל האפשרויות פתוחות בפנינו ". 
במהלך הבוקר נורו לעבר באר שבע שתי רקטות גראד .  אחת מהן נפלה בשטח פתוח סמוך לעיר ,  ואילו השנייה נחתה סמוך לבניין מגורים וגרמה לפציעת שלושה בני אדם .  במקביל ,  נורו תשע פצצות מרגמה לעבר יישובים באשכול ושער הנגב .
 בעקבות הירי התייחס ראש הממשלה ,  בנימין נתניהו ,  לנושא ,  כמו גם לתקיפת צה"ל ברצועה .  לדברי נתניהו , " צה"ל פועל ויפעל נגד ארגוני הטרור בעזה .  אנו נגן בתקיפות ובנחישות על אזרחינו .  שום מדינה לא היתה מוכנה לספוג ירי טילים מתמשך על עריה ועל אזרחיה ".  נתניהו הוסיף כי  " ייתכן שהדבר יהיה כרוך בחילופי מהלומות ,  וייתכן שהדבר יימשך פרק זמן מסוים ,  אך אנחנו נחושים מאוד למנוע מארגוני הטרור את היכולת לפגוע באזרחינו ". 
בחמאס עדיין לא הגיבו באופן רשמי להסלמה בעזה .  דובר ממשלת חמאס בעזה הודיע כי היום יוכרז יום אבל על הפלסטינים שנהרגו אתמול מאש צה"ל ברצועה .  בנוסף קראה הממשלה בעזה לכל העם הפלסטיני בעזה להשתתף בהלוויותיהם של שמונת ההרוגים .
 בתוך כך ,  יו"ר הרשות הפלסטינית אבו מאזן נועד היום עם שר החוץ הרוסי סרגיי לברוב ודן עימו במצב בשטחים ,  ובעיקר בעזה .  סוכנות הידיעות הפלסטינית הרשמית דיווחה כי אבו מאזן ביקש מלברוב ללחוץ על ראש הממשלה בנימין נתניהו שיעצור את ההסלמה ברצועה .
 
הג'יהאד האיסלמי על הרקטות : " הפחדנו את הכובשים "
 לאחר ירי רקטות הגראל לעבר באר שבע נטל הג'יהאד האיסלמי אחריות למעשה ואמר כי  " יצרנו משוואה חדשה בשטח ,  לפיה הפגזה תיענה בהפגנה ,  והרג ייענה בהרג "  נתניהו : " לא נשלים עם הירי "
 
