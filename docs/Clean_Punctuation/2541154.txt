המבקר על המשט : " ליקויים מהותיים "  בתהליך קבלת ההחלטות של נתניהו
לינדנשטראוס מצביע על חוסר סדר בקבלת ההחלטות של ראש הממשלה לפני אירועי המשט ,  לאחר שלא התייעץ עם גורמים מקצועיים .  ביקורת גם על תפקוד ברק :  לא בחן את מוכנות צה"ל
 ( צילום :  דובר צה"ל )   
" ליקויים מהותיים ומשמעותיים ",  כך מגדיר מבקר המדינה ,  השופט מיכה לינדנשטראוס ,  את ממצאי הבדיקה שערך לתהליך קבלת ההחלטות שהוביל ראש הממשלה ,  בנימין נתניהו ,  בשבועות ובחודשים שקדמו לאירועי המשט הטורקי ,  בסוף מאי 2010 .  כשנתיים לאחר ההשתלטות הדרמטית של חיל הים על ספינת ה"מאווי מרמרה ",  שהסתיימה בהיתקלות אלימה ומתוקשרת ובמותם של תשעה ממשתתפי המשט ,  מפרסם היום  ( רביעי )  המבקר דו"ח מקיף שמציג את חוסר הסדר ששרר בדרג המדיני ,  ובראשו בקרב ראש הממשלה ,  בתהליכי העבודה בחודשים שקדמו ליציאת המשט .
" תהליך קבלת ההחלטות אצל ראש הממשלה נעשה ללא עבודת מטה סדורה ,  מתועדת ומתואמת וללא תכלול של המערכות הרלוונטיות ",  קובע המבקר ,  למרות שהוא מדגיש שאין בקביעותיו כדי להסיק שבמבחן התוצאה יכולים היו הדברים להיות אחרת ,  גם אם היו ננקטות פעולות אחרות .
 דו"ח המבקר על משט המרמרה והמל"ל - סיקור מיוחד בוואלה !  חדשותנתניהו מגיב לדו"ח המבקר :  מצבנו הביטחוני חסר תקדיםדו"ח המבקר :  מערך ההסברה כשל בטיפול באירועי המשטדו"ח המבקר :  נתניהו חסם מידע מעוזי ארד בניגוד לחוק כששימש ראש המל"ל
עם זאת ,  מדגיש המבקר ,  כי המשט הטורקי הוא  " מקרה דוגמה שממנו צריך ללמוד לגבי תהליכי קבלת החלטות במקרים עתידיים ",  ומעיר כי לאור המלצות ועדת וינוגרד לבדיקת מלחמת לבנון השנייה ולאור הפגמים שהתגלו בתהליכי קבלת החלטות אצל נתניהו , " ראוי שראש הממשלה ,  מתוקף אחריותו הכוללת ,  יפעל להבטיח כי קבלת החלטות בתחום הביטחון הלאומי תיעשה בהליך סדור ".  
ביוני 2010 ,  כחודש לאחר אירועי המשט ,  הודיע לינדנשטראוס שהוא מצטרף לוועדות טירקל ואיילנד שמונו בידי הממשלה והצבא בהתאמה ,  ובשנה שלאחר מכן בדק משרדו את תהליכי קבלת ההחלטות של הדרג המדיני לפני המשט ,  ובראשו - נתניהו ושר הביטחון אהוד ברק .  הדו"ח אינו מתייחס כלל להתנהלות הדרג המדיני ביום המבצע עצמו ,  ולעובדה שבעת ההתרחשות ביקר נתניהו בקנדה ,  ובכל זאת ,  עיקר חצי הדו"ח מופנים לכיוונו של ראש הממשלה .  
מהדו"ח עולה כי למרות שנתניהו הבין את חריגות המשט ופעל לסכלו בערוצים מדיניים ,  הוא לא חשב שיש צורך בהתייעצות מקצועית נרחבת של הדרג המדיני בנושא .  את דעתו שינה ימים ספורים בלבד בטרם התקרבו הספינות לשטח ישראל .  
בשבועות שלפני המשט הפצירו שרים ובכירים נוספים בנתניהו לכנס דיון מורחב בנושא ,  אך הוא לא נעתר ,  ולפי הדו"ח ,  בחודשיים שקדמו למשט לא כונס ולו דיון אחד של הקבינט מדיני-ביטחוני בנושא ,  ואפילו לא ישיבה משותפת עם שרי החוץ והביטחון לתיאום המאמצים המדיניים .  תחת זאת ,  נתניהו בחר לקיים רצף פגישות  " בארבע עיניים "  עם ברק וליברמן ,  הרמטכ"ל דאז גבי אשכנזי ,  ומזכירו הצבאי ,  האלוף יוחנן לוקר ,  שריכז את המאמצים בגזרה . 
" לא ברור אם ואלו החלטות התקבלו במסגרתם ,  וגם אם התקבלו החלטות הן לא סוכמו בכתב .  מתוך כך ,  לא ברור מה הבינו וידעו השרים שלא היו בדיונים שנערכו בארבע עיניים ",  כותב המבקר ,  שמדגיש כי אי תיעוד הפגישות הוא  " ליקוי חמור "  שפוגע בתיאום הבסיסי בין המערכות השונות ,  וקורא לגבש בהקדם נוהל לתיעוד יעיל של פגישות אלה .  
הדיון הכולל היחיד בראשות נתניהו ובהשתתפות פורום שרים מורחב על המשט נערך רק ב-26 במאי ,  כמה ימים בלבד לפני שהספינות הגיעו לישראל ,  אז כינס נתניהו את פורום ה"שביעייה "  לדיון  " חפוז ,  מעכשיו לעכשיו ",  כהגדרת המבקר ,  שנערך ללא כל מצע או הכנה מוקדמת של המשתתפים בו .  בדיון ,  מעיר המבקר ,  לא זומנו גורמים רלוונטיים נוספים כמו שר המשפטים והשר לביטחון פנים ,  גורמים צבאיים בכירים שנטלו חלק משמעותי במבצע ,  וכן נציג המטה לביטחון לאומי  ( המל"ל )  ,  כך שעבודת המטה שביצע לא הוצגה כלל בדיון המכריע .  ככלל ,  המבקר מצביע על כך שבניגוד להוראות חוק המל"ל ,  נתניהו לא נשען על המטה כגוף המייעץ המרכזי בנושאי מדיניות חוץ וביטחון ,  לא הורה למל"ל לבצע עבודת מטה מסודרת לקראת המשט ,  ואף הדיר את ראש המל"ל הקודם ,  פרופ' עוזי ארד ,  מצמתי קבלת ההחלטות לקראת המשט .
" הדיון התנהל מבלי שהובאו לידי ביטוי הידע והמומחיות המקצועית המצויים בידי גורמים אלה ",  קובע המבקר , " אשר יש בהם כדי להשתית את תהליך קבלת ההחלטות על קרקע מוצקה ".  בתום דיון השביעיה הנ"ל ,  שנערך כמה שעות בלבד לפני יציאתו של נתניהו לביקור מדיני ,  התקבלה ההחלטה לעצור את המשט ,  גם במחיר השתלטות צה"ל .  המבקר מעיר כי קבלת ההחלטה בפורום מייעץ ומצומצם  " אינה מתיישבת באופן מהותי "  עם המלצות ועדת וינוגרד ,  ומותח ביקורת חריפה על התנהלותו של נתניהו ומעיר כי  " היה ראוי שהמאמץ המדיני-דיפלומטי והמאמץ ההסברתי יהיו אחודים ",  וכי ראוי היה שיכונס פורום מקצועי בין משרדי ,  מבעוד מועד ,  להבטחת המאמץ הראוי למניעת המשט .  לינדנשטראוס מכיר בפעילות המדינית הענפה שקיים נתניהו כדי למנוע את יציאת המשט ,  אך קובע כי  " פעילות זו אינה מהווה תחליף להצגת המשט בפורומים של ועדות שרים רלוונטיות ",  ואינה באה במקום עבודת מטה סדורה .  
מוקד נוסף של דו"ח המבקר מתמקד במידע שהיה ברשות הדרג המדיני על חריגותו של המשט וסבירותם של האירועים לגלוש לאלימות .  נתניהו עצמו ,  שהעיד בפני המבקר ,  התריע שמעורבותו הגבוהה באירועים מעידה על כך שהבין את חריגותם אך הדגיש כי המידע אודות האתגר הצבאי או האפשרות להרג משתתפיו לא הובא לפתחו . " לא עלתה בשום מקום ,  בשום דיון ולא עם אף אחד - לא עם שר הביטחון ,  לא עם הרמטכ"ל ,  ולא עם מפקד חיל הים - בעיה מבצעית ",  אמר נתניהו ,  שהוסיף כי ברק ואשכנזי הדגישו שוב ושוב כי  " צה"ל ערוך להתמודד וכי נלקחו בחשבון תרחישים שונים ".  
המבקר ,  עם זאת ,  מצביע על כך שבשבועות שקדמו למשט התקיימו מספר הערכות מצב - במשרד הביטחון ,  בצה"ל ,  במשרד החוץ ובמשרד לנושאים אסטרטגיים ,  וכן במל"ל עצמו ,  בהם הובן והוברר שמדובר במשט חריג בגודלו וכן הודגש הצורך שבשימור לגיטימציה וצמצום הביקורת הבינלאומית בסוגיה .  גם בדיון השביעייה חזרו ברק ואשכנזי על ההדגשה כי מדובר באירוע חריג .
" נוסעי המשט מתכוונים להשיג אפקט דומה כמו של אקסודוס ",  אמר ברק בדיון ,  ואשכנזי אף הדגיש כי  " זה לא אירוע של שתי דקות .  זה לא יהיה אירוע קצר ,  זה יהיה אירוע מתמשך .  מי שרוצה לעשות מזה דרמה - יש פה חומר בערה ליומיים או שלושה ,  ולא לשעה .  אין לי ספק שיופעל שם כוח ,  שזה יהיה ברור ".  
החששות מתגובה אלימה הועלו אמנם ,  קובע המבקר ,  אך צה"ל גיבש והציג לדרג המדיני רק דרך פעולה אפשרית  ( דפ"א  ט"ש )  אחת ,  שהניחה שההתנגדות להשתלטות תהיה פסיבית ,  ולא הציג את הסיכונים שעלולים לנבוע מאירוע אלים בהיקף רחב . " הדרג המדיני ובכלל זה נתניהו והשביעייה גיבשו את עמדתם ביחס למתווה הפעולה הצבאית מבלי שזו הוצגה להם במפורט ושהוצגו בפניהם חלופות של ממש ",  קובע המבקר ,  ואף מותח ביקורת נקודתית על שר הביטחון ,  שאמנם התריע על חשש מהידרדרות אלימה אבל לא בדק או בחן את מוכנות צה"ל להתמודד עם כך ,  ואף חסם כל אפשרות לדיון בשביעייה בפרטים המבצעיים של ההיערכות .
 במקביל ,  קובע הדו"ח ,  ראש הממשלה אמנם הטיל על ברק את הטיפול הכולל בנושא המשט ,  אך זה הציב קשיים על הפעילות הבין-משרדית למניעת המשט ואף חסם שיתופי פעולה עם המל ? ל והמשרד לנושאים אסטרטגיים ,  שביקשו לטפל בנושא ,  ומנע השתתפות נציגי צה"ל ומערכת הביטחון בדיונים שכינסו .
 היועץ לביטחון לאומי וראש המועצה לביטחון לאומי ,  האלוף  ( במיל' )  יעקב עמידרור אמר בהתייחס לדו"ח המבקר כי  " המבקר עצמו אומר שהוא בכלל לא בטוח שיש קשר בין תהליך שונה לבין תוצאות יותר טובות ".  לדברי עמידרור , " מאז המשט הטורקי תוכנן עוד משט אחד - המשט היווני  ( שסוכל בהצלחה ביוני 2011 ללא התערבות הדרג המדיני ,  ט"ש )  ,  עוד שני מטסי התרסה ועוד אירועים נוספים .  התוצאה בהם אחרת ".  עמידרור הוסיף כי  " היום יש לנו דברים גדולים שאנחנו מתעסקים איתם במערכת הבינלאומית .  אני חושב שאם מסתכלים על כל האירועים האלה מבינים שתהליך קבלת ההחלטות הוא הרבה יותר טוב .  הטיפול בכל הדברים הללו נעשה בתהליך קבלת החלטות מסודר ".  
לקריאה נוספתליברמן :  האשמת בכירי צה"ל  - " פרובוקציה טורקית"אשכנזי על כתב האישום בטורקיה : " השכל הישר יגבר "" ישראל הציעה לשלם 6 מיליון דולר לקרבנות המרמרה "  

המבקר על המשט : " ליקויים מהותיים "  בתהליך קבלת ההחלטות של נתניהו
לינדנשטראוס מצביע על חוסר סדר בקבלת ההחלטות של ראש הממשלה לפני אירועי המשט ,  לאחר שלא התייעץ עם גורמים מקצועיים .  ביקורת גם על תפקוד ברק :  לא בחן את מוכנות צה"ל

