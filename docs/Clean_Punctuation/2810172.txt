לבני : " מוכנה לשלם מחיר כדי שהיעד יושג "
 יו"ר התנועה הגנה על החבירה להרצוג ואמרה בריאיון ל"יומן "  כי  " בתוך שבוע הרשימה המשותפת הפכה להיות אלטרנטיבה לנתניהו ".  בנושא הרוטציה ,  היא רמזה שתהיה מוכנה לפשרות בזמן הרכבת ממשלה
יו"ר התנועה ח"כ ציפי לבני רמזה אתמול  ( שישי )  כי תהיה מוכנה  " לשלם מחיר פוליטי "  במהלך הרכבת הממשלה הבאה .  את הדברים אמרה בריאיון ל"יומן "  עם איילה חסון בתגובה לשאלה שעסקה בנושא הרוטציה בראשות הממשלה .  בימים שאחרי האיחוד של העבודה והתנועה נטען כי לבני יצאה נשכרת מהחבירה להרצוג ,  ושמתן הרוטציה הוא מעין  " פרס "  עבורה אשר יקשה על חלוקת תפקידים בממשלה .
 היא הגנה על הרשימה המשותפת והבהירה כי עד לפני שבוע היו בזירה הפוליטית כמה מפלגות בינוניות  מה שהשתנה באחת עם ההכרזה על החבירה . " בתוך שבוע הרשימה המשותפת הפכה להיות אלטרנטיבה לראשות ממשלה .  הרצוג ,  במעשה חכם ואמיץ לקח את הקונספט והעמיד עצמו מועמד ראוי מול נתניהו .  זה לא היה קורה אחרת ".  
לדבריה ,  היא הציגה להרצוג  " קונספט "  אחר שעיקרו הנהגה משותפת . " לא כופפתי ולא איימתי .  אמרתי לו שהשותפות מדברת אל לב הציבור ,  לאנשים שהיה קשה להם להצביע לעבודה בנפרד .  הוא קיבל את ההחלטה ,  עמד מאחוריה ,  ובשבוע שבו התחלנו לעבוד יחד  ראו זוגיות שעובדת ,  וראו את זה גם בסקרים .  מ-13-14 מנדטים הוא הפך למועמד לראש ממשלה .  הוא קפץ על הסוס הדוהר ,  וזה בדרך ללשכת ראש הממשלה ". 
עוד בוואלה !  חדשותטייס  " טס "  ב-120 קמ"ש  בכביש שמותר בו רק 50הפצוע בפיגוע משחזר : " הבנתי שאני בסכנה ,  התחלתי לברוח"בדרך לפרוש מש"ס ?  ישי קיבל ברכה מהרב שטיינמן 
היא חזרה על כך ש"נתניהו הוא ראש ממשלה שמפחד משריו "  והצהירה שהחיבור נועד להפיל אותו . " המטרה היא לייצר ממשלה אחרת ולא לאפשר לנתניהו להקים עוד ממשלה .  הרצוג הוא המועמד לראשות הממשלה .  ננהג באחריות ,  גם אני - כך שנתניהו לא יהיה ראש הממשלה .  הוכחתי אחריות ושילמתי בעבר מחירים פוליטיים ,  ואני מוכנה לשלם מחיר כדי שהיעד יושג ". 
לפי דבריה של השרה לשעבר ,  שותפות עם מפלגת הבית היהודי של בנט היא כמעט לא אפשרית . " הבית היהודי היא מפלגה קיצונית ,  כך גם חלק מהחברים בליכוד .  החלטותיו של נתניהו בחלק מהמקרים ,  גם ב'צוק איתן' היו נכונות  אבל אחרי המבצע הוא התחבק עם בנט ושבר ימינה .  'ברית האחים' שהכניסה את בנט לממשלה הזיקה למדינה .  הקבוצה שלו היא משיחית שפוגעת באפשרות להסדר .  לא שותפה לעמדותיו של ליברמן ,  אבל מעריכה אותו על הפרגמטיות שלו ".  לעומת זאת ,  אמרה : " אני והרצוג ,  שנינו מרגישים טוב ומקבלים חיבוק מהציבור ".  
הרצוג מצדו התייחס אמש לשאלה אם יצטרף לממשלה בראשות נתניהו אחרי הבחירות . " על פי הסקרים האחרונים ,  צריך לשאול את נתניהו אם יצטרף לממשלת הרצוג ,  ולא להיפך ",  אמר ב"אולפן שישי "  בערוץ 2 . " לפני עשרה ימים לא נתנו לנו במספרים את הסיכוי לעבור את רף ה-20 מנדטים .  במהלך איפון ,  כמו בג'ודו ,  שינינו את המצב ". 
 ( עדכון ראשון :  12.12.14 ,  21:25 )  

לבני : " מוכנה לשלם מחיר כדי שהיעד יושג "
 יו"ר התנועה הגנה על החבירה להרצוג ואמרה בריאיון ל"יומן "  כי  " בתוך שבוע הרשימה המשותפת הפכה להיות אלטרנטיבה לנתניהו ".  בנושא הרוטציה ,  היא רמזה שתהיה מוכנה לפשרות בזמן הרכבת ממשלה

