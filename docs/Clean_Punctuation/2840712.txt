נפתלי בדיון במשפטו : " לא מעוניין בפשרה ,  רוצה לנצח "
 בדיון בעתירתו נגד מעון ראש הממשלה ,  סיפר אב הבית לשעבר מני נפתלי : " שרה נתניהו שותה שלושה בקבוקי שמפנייה ביום ".  נציג המשפחה עו"ד יוסי כהן : " מקסימום היא שותה שלושה בקבוקי מים ".  עדותה של נתניהו נדחתה .  דיווח מאולפן וואלה
דיון ההוכחות בתביעה שהגיש אב הבית לשעבר במעון ראש הממשלה ,  מני נפתלי ,  נגד מעון ראש הממשלה נפתח היום  ( רביעי )  בבית הדין לענייני עבודה שבירושלים .  נפתלי טוען להפרה מתמשכת של זכויותיו בעת שעבד במעון ועל התנהגות בעייתית מצדה של אשת ראש הממשלה ,  שרה נתניהו .  רעיית ראש הממשלה ,  כמו גם עזרא סיידוף ,  הממונה על משאבי האנוש במשרד ראש הממשלה ,  שהיו אמורים להעיד בדיון ,  לא הופיעו בסופו של דבר .  
הדיון התחיל באיחור לאחר ניסיון כושל של בית המשפט לשכנע את הצדדים להגיע לפשרה ,  הליך מקובל בדיני עבודה .  נפתלי אמר על כך : " אני לא רוצה פשרה ,  אני רוצה לנצח ".  לפני תחילת הדיון אמר נפתלי : " היום אני הולך להגיד את הדברים .  אני עובר תקופה קשה ,  שמי הוכפש .  מודה לכל אלה שעזרו לי נפשית וכלכלית ".  
במהלך הדיון סיפר נפתלי על התנהלות רעיית ראש הממשלה ואמר כי כאשר הכיר את נתניהו בזמן שהיה מאבטח , " לא ידעתי שהיא שותה כמות אלכוהול מטורפת ".  נפתלי הוסיף כי  " כשהתחלתי בתפקיד נחרדתי לראות כמה היא שותה ,  שלושה בקבוקי שמפניה ביום .  ראש הממשלה היה מודע להכול ,  כולם יודעים שלשרה יש בעיית שתיה ". 
עוד כתבות בנושא :  המשטרה תחל בבדיקת ההתנהלות במעון נתניהושרה נתניהו : " טענות מני נפתלי נועדו להכפיש את שמי"מני נפתלי :  כך הגיע לידיי התצהיר הגנוז של שרה נתניהו 
נציגי משפחת נתניהו הגיבו לדברים וטענו כי מדובר בהכפשות שקריות . " השקרים ,  ההכפשות וההשמצות חסרות השחר שמספר מני נפתלי בבית המשפט על רעיית ראש הממשלה - שאינה נתבעת כלל על ידו - הם שערורייה ,  לא פחות מזה ",  נמסר בתגובת המשפחה . " נפתלי מנצל את העובדה ,  שאי אפשר לתבוע אותו על דברי דיבה ולשון הרע הנאמרים מעל דוכן העדים ,  והוא ממשיך במסע ההשחרה של הגברת נתניהו ,  הכול במטרה להוציא מהמדינה כספים שלא כדין ולפגוע בראש הממשלה ובמשפחתו .  הציבור הישראלי כבר הביע שאט נפש מהתנהלות בוטה ,  אלימה ובלתי מוסרית זו .  לאחר שהאמת תתברר בבית המשפט - יתגלו כול טענותיו כעורבא פרח ".  
במהלך הדיון התלונן נפתלי כי מתנהל נגדו מסע הכפשות וכי משפחתו נתונה לאיומים . " אומרים לי שאני גנב ,  באים אלי אנשים שאיני מכיר .  הכפשות .  היתה פריצה לביתי ".  הפרקליטות התנגדה לדברים ואמרה כי מדובר בטיעונים שאינם רלוונטיים .  עם זאת ,  נפתלי המשיך ואמר כי  " יש לי כנראה מצלמות בבית ,  רוצים להפליל אותי בעתיד .  מכפישים את אבי ,  מערבים אותי בדברים האלה ,  הטרדות מיניות שלא היו ולא נבראו ".  
לפני הדיון רמז עו"ד יוסי כהן ,  מקורב למשפחת נתניהו ונציגם באולם שאינו בעל מעמד בתביעה ,  כי התצהיר שדלף ממשרדו והגיע לידי מני נפתלי נמצא או יימצא בקרוב בחקירת משטרה ,  על מנת לאתר את המדליף .  לדבריו ,  הוא הגיש תלונה על דליפת התצהיר ממשרדו .
 על הטענות של נפתלי באשר להרגלי השתייה של רעיית ראש הממשלה ,  מסר עו"ד כהן : " שלושה בקבוקי שמפניה ?  מקסימום שלושה בקבוקי מים ".  לדבריו , " בניגוד לטענות ,  מעולם לא היו פשרות .  פניתי ליועץ המשפטי לממשלה לחקור כיצד יצא התצהיר ולנקוט בצעדים נגד נפתלי ועורכות דינו ". 
נציגת המדינה ,  עו"ד כוכבית נצח דולב ,  ביקשה להוציא ולמחוק את טיוטת התצהיר שדלף ,  אך השופטת דיתה פריז'ינין ,  נשיאת בית המשפט ,  קבעה שהתצהיר יישאר אם כי משקלו הראייתי יהיה נמוך .   עו"ד נצח דולב אמרה כי בתצהיר הרשמי שהגישה נתניהו נכתב שנפתלי לא עזב את מעון ראש הממשלה בשל יחס בלתי הוגן ,  אלא על מנת לעזור לאביו ,  שהואשם והורשע בדקירה של שכן .  לפי התצהיר ,  נפתלי אף אמר את הדברים במהלך המשפט של אביו .  בתגובה אמר נפתלי : " אבא דקר מישהו עם מברג .  הייתי צריך להעיד ,  ראיתי את אבי באזיקים .  אמרתי דברים שיצאו מהקשרם ".  
בתחילת השבוע שעבר הגישה נתניהו ,  באמצעות הפרקליטות ,  את תצהירה הרשמי לבית הדין .  בתצהיר ,  הזהה כמעט לחלוטין לתצהיר שהודלף לפני כשבועיים ,  נכתב בנוגע לטענות נפתלי : " מדובר בטענות חסרות בסיס שנועדו להכפיש את שמי ".  
בתצהיר טענה נתניהו כי  " התובע התעקש החל מיום תחילת העסקתו ועד ממש סמוך למועד סיומה ,  לקבל תקן של עובד מדינה מהשורה .  העובדה שהתובע היה מעוניין להמשיך ולעבוד בבית ראש הממשלה ולבד שיימצא לו תקן קבוע ,  מלמדת אף היא ,  כי כל טענותיו באשר להתנכלויות אין בהן כל ממש ". 
בנוגע לטענה של נפתלי כי נתניהו גערה בו ואמרה  " אנחנו אירופים ,  עדינים ,  לא אוכלים כל כך הרבה כמוכם המרוקאים  (  ..  .)  אתה מפטם אותנו ואחר כך כשמצלמים אותנו בחו"ל ,  אנחנו נראים שמנים ",  נכתב בתצהיר : " כל שביקשתי וחזרתי וביקשתי מהתובע בהקשר זה הוא שיצמצם את כמות הארוחות ".  
פרקליטותיו של נפתלי ,  עו"ד נעמי לנדאו ועו"ד נאוה פינצו'ק-אלכסנדר ,  מסרו אז בתגובה : " התצהיר של גברת נתניהו שהוגש מטעם המדינה מלמד שהפרקליטות מגנה ללא כל שיקול דעת על העסקה פוגענית ובלתי חוקית במעון ראש הממשלה ,  וחמור מכך ,  נותנת יד להשתלחות שלוחת רסן וחסרת כל יסוד של גברת נתניהו בעובד מוחלש שנאבק על זכויותיו .  כמו כן ,  אנו מבקשות לדעת מדוע לא הוגש גם תצהיר מטעם הנתבע בנימין נתניהו ". 
לפני כשבועיים חייב בית הדין את נתניהו להגיש תצהיר לאחר שהפרקליטות החליטה להימנע מכך .  בית המשפט אף מתח ביקורת על המדינה ואמר : " החלטת בית הדין אינה בגדר המלצה ".  במקביל ,  בית הדין אישר לפרסם את התצהיר שהגיש נפתלי בנוגע לנסיבות שבהן הגיע לידיו התצהיר הלא חתום של נתניהו .  
נפתלי סיפר כי קיבל הודעה בפייסבוק מאישה שאמרה לו כי היא מכירה מקרוב את עו"ד יוסי כהן ,  המייצג את נתניהו ,  וכי כל התצהריים שהגישה נתניהו שקריים .  לדבריו ,  להודעה צורף קובץ עם התצהיר הלא חתום של נתניהו .  כהן הוא ידידה של משפחת נתניהו ,  אולם המדינה היא המייצגת את נתניהו בהליך זה .  רק חלק מהחומרים המוזכרים בתצהיר של נפתלי שוחזרו ,  ונעשה בהם שימוש בבית המשפט .  

נפתלי בדיון במשפטו : " לא מעוניין בפשרה ,  רוצה לנצח "
 בדיון בעתירתו נגד מעון ראש הממשלה ,  סיפר אב הבית לשעבר מני נפתלי : " שרה נתניהו שותה שלושה בקבוקי שמפנייה ביום ".  נציג המשפחה עו"ד יוסי כהן : " מקסימום היא שותה שלושה בקבוקי מים ".  עדותה של נתניהו נדחתה .  דיווח מאולפן וואלה

