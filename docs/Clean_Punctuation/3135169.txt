נתניהו בתגובה להמלצות : " גם הפעם הדברים יסתיימו ללא כלום "
 ראש הממשלה התייחס להמלצות המשטרה להעמידו לדין ,  והתחייב כל כל פעולותיו נעשו למען המדינה .  על המלצות המשטרה : " יותר ממחיצתן לא מתקבלות ".  על תיק 1000 : " לא פעלתי עבור סיגרים ".  על תיק 2000 : " הובלתי את ההתנגדות לחוק ישראל היום ".  הנאום המלא של ראש הממשלה
-המשטרה סיכמה את תיקי 1000 ו-2000 ומסרה הודעה לנתניהו ,  מילצ'ן ומוזס- ההמלצה בסיכום התיקים :  להעמיד לדין את נתניהו בעבירת שוחד בשני התיקים ,  ואת מילצ'ן ומוזס בעבירת מתן שוחד-ההיקף בתיק 1000 :  יותר ממיליון שקלים לכאורה עברו ממילצ'ן לנתניהו בעבור קידום אינטרסים-נתניהו : " גם הפעם זה יסתיים בלא כלום .  רק טובת המדינה לנגד עיניי "  
ראש הממשלה בנימין נתניהו הגיב אמש  ( שלישי )  להמלצות המשטרה להעמידו לדין על עבירות שוחד . " גם הפעם יסתיימו הדברים ללא כלום ",  אמר נתניהו ,  שהמשטרה ממליצה להעמידו לדין תיקי 1000 ו-2000 ,  בעבירות שוחד ,  מרמה והפרת אמונים .
 בנוסף לנתניהו ,  ממליצה המשטרה להעמיד לדין את המעורבים הנוספים - איש העסקים המיליארדר ארנון מילצ'ן ומו"ל ידיעות אחרונות נוני מוזס - בעבירות של מתן שוחד .  בתיק 1000 ,  נחשד מילצ'ן במתן שוחד בהיקף של מיליון שקל .  עד המפתח נגד ראש הממשלה בפרשה הוא יו"ר יש עתיד ,  ח"כ יאיר לפיד .
 את דבריו פתח בפנייה לאזרחי ישראל . " אני מבקש הערב לומר לכם דברים מלב אל לב .  את כל חיי הקדשתי למען מטרה אחת - להבטיח את ביטחונה ועתידה של מדינת ישראל .  זה הכוח שפיעם בי כקצין בסיירת מטכ"ל ,  כשפצרתי עם חבריי למטוס סבנה החטוף כדי לשחרר את בני הערובה ,  שפיעם בי כשגריר ישראל באו"ם ,  וכשהצגתי פעם אחר פעם את האמת שלנו בפני אומות העולם "
 עוד בוואלה !  NEWS:המשטרה המליצה להעמיד לדין את נתניהו בעבירת שוחד בשני התיקיםבג"ץ דחה על הסף את העתירה נגד פרסום ההמלצות בתיקי נתניהונתניהו : " אני מנהל שיח עם ארה"ב על סיפוח חלקים ביהודה ושומרון " 
" זה הכוח שפיעם בי כשר אוצר ,  כשהנהגתי רפורמות מרחיקות לכת שהזניקו את הכלכלה שלנו מעלה-מעלה ",  המשיך ראש הממשלה . " זה הכוח שמפעם בי כל הזמן כראש ממשלת ישראל לבנות את המדינה שלנו ,  לפתח אותה ,  ומעל הכול - להגן עליה ".  
" אני חש מחויבות עמוקה להמשיך להוביל את ישראל בדרך שתבטיח את עתידנו ,  בדרך שרוב הציבור מאמין בה ,  ולכן אני עובד מסביב לשעון ,  לא פעם עמוק אל תוך הלילה והשכם בבוקר כשהטלפון האדום מצלצל .  ובמדינה שלנו זה קורה הרבה מאוד ",  הוסיף . " כך עשיתי עד עכשיו ,  וכך אמשיך לעשות באחריות ,  בשיקול דעת ובמסירות .  תחושת השליחות הזו היא הסיבה שאני כאן ,  והיא גם הסיבה שאתם נותנים בי את אמונכם שוב ושוב ".   
" אתם יודעים שאני עושה את הכול כשדבר אחד ויחיד לנגד עיניי - טובת המדינה ",  הבהיר ראש הממשלה . " לא בשביל סיגרים מחבר ,  לא בשביל סיקור עיתונאי ,  לא בשביל שום דבר .  רק טובת המדינה ".  
" שום דבר לא יסיט אותי .  גם לא ההתקפות הבלתי פוסקות נגד .  מאז שנבחרתי לראש הממשלה ,  כמעט שלא היה לי יום אחד בו לא הוטחו נגדי השמצות וטענות סרק .  בשנים הללו הופעלו לחצים כבדים לפתוח נגדי לא פחות מ-15 בדיקות ,  במטרה להדיח אותי מהשלטון .  כולם התחילו בכותרות מפוצצות ובשידורים חיים ,  חלקם עם המלצות משטרה מרעישות ,  בדיוק כמו הערב ".  
" כל הניסיונות האלה הסתיימו בלא כלום .  מכיוון שאני יודע את האמת אני אומר לכם - גם הפעם הדברים יסתיימו בלא כלום ".   
" להמלצות אין מעמד במשטר דמוקרטי .  אני לא אומר את זה בהתרסה ,  אלא כציון עובדת יסוד בדמוקרטיה שלנו .  ישראל היא מדינת חוק ,  ועל פי החוק לא המשטרה קובעת ,  אלא רק הגורמים המשפטיים המוסמכים - יותר ממחצית מהמלצות המשטרה לא מתקבלות .  יתרה מכך ,  בהמלצות שפורסמו הערב עומד צל כבד .  אי אפשר שלא לראות שהם הושפעו מאנשים שחשבו שפעלתי נגדים .  ששלחתי קצינה ,  שביצעתי מעקבים ,  שהפעלתי מישהו בלונדון נגד החוקרים ".  
" כמובן שמדובר בטענות הזויות ומופרכות לחלוטין .  אבל אני מבקש שתחשבו אתם מה זה אומר על החקירה ומה זה אומר על ההמלצות .  אם מישהו חוקר אתכם אומר שתפרו לו תיק ,  איך הוא בכלל יכול לנהל את החקירה באופן אובייקטיבי ,  ואיך הוא יכול לתת המלצות אובייקטיביות ?  לכן זה לא מפתיע בכלל שאלה הן ההמלצות .  אני בטוחה שהגורמים המשפטיים המוסמכים שיבחנו את ההמלצות ייראו שהן מופרכות ".  
נתניהו המשיך ונתן דוגמאות  " כדי להמחיש עד כמה הדברים לא רק מופרכים - אלא גם מקומיים ". 
על תיק 1000 אמר כי  " חובתו הבסיסית של כל ראש ממשלה בישראל היא לעזור למי שנפגע כתוצאה משירות מיוחד שעשה למדינת ישראל .  כך פעם פרס כשהיה ראש ממשלה ,  כשעזר למילצ'ן כשרצו להעמידו לדין בעניינים אלה ממש בארצות הברית .  כך פעלתי גם אני כשרצו לשלול ממנו את הוויזה .  איך אפשר להגיד שפעלתי כך בשביל סיגרים ?  לא אני ולא פרס העלנו בדעתנו שצריך להפקיר מישהו שפעל למדינת ישראל ".  
" בנושא השני - איך אפשר לומר שרציתי לפעול לטובתו של מוזס על ידי העברת החוק לסגירת 'ישראל היום' ,  כשגם כאן עשיתי בפועל את ההיפך הגמור .  הובלתי את ההתנגדות לחוק ,  הצבעתי נגדו ,  עשיתי יותר מזה - פיזרתי את הכנסת ,  סיכנתי את עתידי הפוליטי .  מהסיבה הזו החוק לא עבר .  למרות שבניגוד אלי ,  43 שרים וחברי כנסת פעלו לטובת מוזס ובשליחותו .  הם קידמו את הצעת החוק שלו ורבים מהם קיבלו סיקור מלטף ומחבק בידיעות ",  אמר . 
" איך ייתכן שרובם המוחלט לא נחקרו ?  לא הוגשה נגדם שום המלצה ",  תהה ראש הממשלה . " דווקא נגדי ,  מי שהוביל את המלחמה נגד החוק ,  יש המלצות ?  וכנגד יוזמי החוק אין שום דבר ?  עולם הפוך ".  
" אני לא כאן כדי לעשות לביתי .  מה שמניע אותי הוא דבר אחד - להבטיח את עתידה של המדינה .  ולכן אני אומרת לכם - הממשלה שלנו תמלא את ימיה .  יחד עם כל שרי הממשלה ,  נמשיך להפוך את ישראל לכוח עולמי עולה ,  למעצמה טכנולוגית ,  צבאית וכלכלית שזוכה למעמד בינלאומי כפי שלא היה לנו מעולם .  אמשיך להוביל את המדינה באחריות ובנאמנות ,  כל עוד אתם ,  אזרחי ישראל ,  בוחרים בי להנהיג אתכם ".  
" אני בטוח שהאמת תצא לאור ,  ואני בטוח שגם בבחירות הבאות שיתקיימו במועדן אזכה שוב באמונכם בעזרת השם ". 
 ( עדכון ראשון :  20:58 )  

נתניהו בתגובה להמלצות : " גם הפעם הדברים יסתיימו ללא כלום "
 ראש הממשלה התייחס להמלצות המשטרה להעמידו לדין ,  והתחייב כל כל פעולותיו נעשו למען המדינה .  על המלצות המשטרה : " יותר ממחיצתן לא מתקבלות ".  על תיק 1000 : " לא פעלתי עבור סיגרים ".  על תיק 2000 : " הובלתי את ההתנגדות לחוק ישראל היום ".  הנאום המלא של ראש הממשלה

