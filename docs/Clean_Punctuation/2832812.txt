בחמישי :  עימות בחירות טלווזיוני - ללא נתניהו והרצוג
בחדשות ערוץ 2 פורסם כי ראשי המפלגות המתמודדות בבחירות לכנסת ה-20 יגיעו לעימות ,  אולם ראשי הליכוד והמחנה הציוני ייעדרו .  העימות יוקלט בשעות הצהריים וישודר בערב
ראשי המפלגות המתמודדות בבחירות לכנסת ה-20 יגיעו ביום חמישי הקרוב לעימות טלוויזיוני  כך פורסם הערב  ( שלישי )  בחדשות ערוץ 2 .  עם זאת ,  ראש הממשלה בנימין נתניהו וראשי המחנה הציוני  היו"ר יצחק הרצוג ושרת המשפטים לשעבר ציפי לבני  ייעדרו מהעימות .  גם מפלגת יהדות התורה לא תשלח נציג לדיון .
 העימות יוקלט בשעות הצהריים באותו היום וישודר בשעה 20:00 בערב .  ישתתפו בו שמונה נציגים :  נפתלי בנט ,  יאיר לפיד ,  איימן עודה ,  משה כחלון ,  זהבה גלאון ,  אביגדור ליברמן ,  אריה דרעי ואלי ישי .
 בשבועות האחרונים הלך וגבר הלחץ על המתמודדים לקיים עימות בחירות טלוויזיוני ,  כנהוג ברחבי העולם .  כחלק מכך הודיעו בחדשות ערוץ 2 כי יתקיים עימות גם אם לא כל המועמדים יסכימו להשתתף בו .  
לפני כשבועיים פרסמו בליכוד הודעה המעידה על שינוי בתפישה . " ראש הממשלה בנימין נתניהו עסוק בימים אלה בבלימת ההסכם המסוכן המתגבש עם איראן ,  בהכנות לנסיעתו לארצות הברית ובניהול ענייני המדינה .  ראש הממשלה ישקול את ההצעה לקיים עימות טלוויזיוני עם מועמדי השמאל להרכבת הממשלה הבאה ,  הרצוג ולבני ,  עם שובו מארצות הברית ",  נכתב בהודעה מטעם הליכוד .
 לקריאה נוספת :  התכנית המדינית של מרצ :  הכרה במדינה פלסטינית כתנאי פתיחהכצפוי :  ועדת הבחירות דחתה העתירה נגד ישראל היוםבשל הדרת נשים :  הקריה האקדמית אונו ביטלה פאנל בחירות 

בחמישי :  עימות בחירות טלווזיוני - ללא נתניהו והרצוג
בחדשות ערוץ 2 פורסם כי ראשי המפלגות המתמודדות בבחירות לכנסת ה-20 יגיעו לעימות ,  אולם ראשי הליכוד והמחנה הציוני ייעדרו .  העימות יוקלט בשעות הצהריים וישודר בערב

