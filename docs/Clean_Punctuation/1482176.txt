מצרים מכחישה :  ליברמן לא הוזמן לביקור
דובר משרד החוץ המצרי הכחיש את דבריו של דני איילון לפיהם ליברמן הוזמן לביקור במדינה . " העמדה המצרית לא השתנתה "
 דובר משרד החוץ המצרי חוסאם זכי הכחיש  ( שבת )  את הדברים שאמר סגן שר החוץ דני איילון לפיהם מצרים הזמינה את שר החוץ אביגדור ליברמן לבקר במצרים .  בראיון לבי.בי.סי בערבית אמר זכי כי הדברים שאמר איילון אינם נכונים . " העמדה המצרית בנושא זה לא השתנתה ",  הבהיר . " על כן אני תמה מדוע העניין עלה מחדש ". 
בראיון שהעניק לאחת מתחנות הרדיו הבהיר דני איילון כי שר החוץ הוזמן לביקור במצרים אולם טרם נקבע מועד הביקור . " לישראל ולמצרים יש אינטרסים משותפים ",  הוסיף .  במהלך ביקורו בישראל לפני כשבועיים וחצי נועד ראש המודיעין המצרי עומאר סלימאן עם ליברמן וממשרד החוץ אף נמסר כי סלימאן הזמין את ליברמן לביקור במצרים .  על אף זאת ,  טרם נקבע מועד לביקורו של שר החוץ .
 ביום שני צפוי לבקר במצרים ראש הממשלה בנימין נתניהו ולהיפגש עם הנשיא חוסני מובארק .  בנאום שנשא לפני כשבועיים הבהיר מובארק כי נתניהו  " יגיע לבדו לביקור ,  ללא שר החוץ ".  שר החוץ המצרי אחמד אבו אל-רייט התבטא באחרונה בחריפות נגד ליברמן כאשר הבהיר כי לא ילחץ את ידו של ליברמן אם יפגוש אותו ואף הבהיר כי  " כף רגלו של ליברמן לא תדרך במצרים כל עוד הוא מחזיק בעמדותיו ". 

מצרים מכחישה :  ליברמן לא הוזמן לביקור
דובר משרד החוץ המצרי הכחיש את דבריו של דני איילון לפיהם ליברמן הוזמן לביקור במדינה . " העמדה המצרית לא השתנתה "
 
