כחלון לקראת החלטת היועמ"ש על נתניהו : " יש שמים וארץ לפני ואחרי שימוע "
 בריאיון באולפן וואלה !  NEWS הדגיש שר האוצר כי הוא וראש הממשלה מסכימים כי  " לא יוכל להיות בבוקר בבית משפט ובערב בקבינט ".  לדבריו ,  הוא אינו שולל המלצה על גנץ לאחר שיביע את עמדותיו ,  ומאמין שמצבו בסקרים ישתנה : " נחזור לכוח שלנו "
 שר האוצר משה כחלון התייחס היום  ( שני )  להודעה הצפויה על כתבי אישום נגד ראש הממשלה בנימין נתניהו ועל האפשרות שימליץ עליו להמשיך בתפקידו לאחר הבחירות .  בריאיון באולפן וואלה !  NEWS אמר כחלון כי קיים הבדל מהותי בין כתב אישום לפני השימוע לאחריו . " יש שמים וארץ בין לפני ואחרי שימוע .  אם הוא מחכה לשימוע ,  סימן שהוא לא הכריע ,  אז מי אני שאכריע .  אלה שאלות היפותטיות ,  ראש ממשלה לא יכול לכהן תחת כתב אישום ".   
" מרגע שהיועמ"ש יחליט ,  תהיה בעיה לראש הממשלה לכהן ,  גם הוא לא אמר שהוא יכהן אחרי כתב אישום .  הוא נאבק שלא יוגש כתב אישום מהנימוקים שלו ",  אמר . " הוא אומר שאנחנו יודעים מה התביעה אומרת ,  אך ההגנה אנחנו לא יודעים מה היא אומרת ,  כי אין לו את האפשרות .  באופן עקרוני ,  גם אני וגם הוא ,  אף אחד מאיתנו לא חושב שבבוקר הוא יכול להיות בבית המשפט ובערב בקבינט .  יש מוסדות ,  יש יועמ"ש שאני סומך עליו ,  הוא איש הגון ,  מקצועי וישר .  שהוא יקבל את ההחלטות ואנחנו נתייחס בהתאם .  אלה שאלות היפותטיות ואני לא נוהג לענות עליהן ,  ראש ממשלה לא יכול לכהן תחת כתב אישום ,  הוא גם לא אומר את זה ".  
בחירות 2019 - סיקור מיוחד בוואלה !  NEWS:כולם מדברים על שלום :  המילה שנתניהו יעדיף להשאיר מחוץ לקמפיין"בסוף נתניהו ישאב לנו קולות ":  כחלון יוצא לקרב על עתידו הפוליטי"תנו לנו כוח ":  מלכת הדרום ומלכת הימין חורשות את ישראל 

בהתייחסו להמלצה על נתניהו או גנץ ,  אמר כחלון כי הוא עדיין אינו יודע מהן עמדותיה של מפלגת כחול לבן והעומדים בראשה ,  ועל כן אינו יכול לפסול כל אחת מהאפשרויות . " אני לא יודע מה גנץ אומר ומה האג'נדה שלו ,  ואם האג'נדה שלו תואמת לשלי ",  הסביר . " אם לא - אני לא אהיה איתו .  אני לא מסוגל להגיד מה ,  קודם שהוא יגיד מה הוא ,  ואז אני אראה .  אם אתה רוצה להוביל אונייה אמיתית ,  חייבים להגיד מה העמדות .  כשהוא יגיד - אשמח להגיב פעם נוספת ולהתייחס .  עם נתניהו ,  אני יודע מה תפיסת העולם שלו .  עבדנו יחד ארבע שנים ,  היו לנו עליות ומורדות ואני לא פעם איימתי לפרק את הממשלה על דברים ערכיים ומוסריים .  אבל בסוף הבאנו הישגים לכלכלה הישראלית ,  לכן נוח לי יותר להגיד שאני יכול להיות שם ,  לגבי גנץ אני עדיין לא יודע ".  
לדברי כחלון ,  הוא אינו מתייחס לאופיים של המועמדים העיקריים לראשות הממשלה ,  ולא מתכוון לעשות זאת . " אני לא אתייחס לא לאופי של גנץ ולא לאופי של ביבי .  מעולם לא התייחסתי ,  אני 20 שנים במערכת ,  אני לא מתכוון לשנות את דרכי .  אני נכנסתי לפוליטיקה בסיבוב השני בשביל הנושאים החברתיים ,  לא כדי לרכל ולא כדי לפרש אף אחד .  בוא ניתן קרדיט לציבור ,  הוא מכיר את כולם ,  הוא יודע מי חובב קוקטיילים ,  הוא יודע מי מדבר ומי שותק ,  מי מסתיר עמדות ומי מבליט עמדות ,  למי יש דרך ולמי אין - בוא ניתן לו להחליט ,  למה צריך אותי ?  ".  
בנוסף ,  דיבר כחלון גם על מצבה של מפלגת כולנו בסקרים .  לדבריו , " אנחנו לא הגענו לסוף התהליך ,  אין לי ספק שנחזור לכוח שלנו .  הציבור יודע מי עשה עבורו ומי עשה עבור עצמו .  אנחנו היחידים שקיימנו כמעט את כל המצע שלנו :  מפנסיות ,  ביטוח ,  תוספת שכר לחיילים ,  חופשת לידה ,  חיסכון לכל ילד - זה דבר שלא קיים .  לכן אני בטוח שנקבל את המנדטים בחזרה ". 
הוא הוסיף כי  " אין ספק שזה בעוכרינו שזה התחלק לשני גושים גדולים ,  אבל בסוף אף אחד מהם לא מתעסק עם החיים שלנו ,  אף אחד לא מתעסק עם האזרח .  יש פה מלחמה עבור האזרח - אני נלחם במחירי הטבק ובסוף בית המשפט העליון כופה עליי בלחץ של הטייקונים וכוחות כלכליים להעלות את המחירים ,  ומאיים עליי בביזיון בית המשפט ,  כי לא הסכמתי .  ולא סתם לא הסכמתי לחתום ,  אין שום הצדקה כי כמות המעשנים לא עלתה ,  הלוביסטים של בעלי חברות הסיגריות לחצו לחץ מאסיבי גם על התקשורת וגם על בית המשפט ונאלצתי לעשות .  זו אחת הדוגמאות למלחמה היומיומית שלנו .  גנץ וביבי לא מדברים על מחירי הטבק ,  על הדיור לצעירים ,  לא על החיים שלנו .  יש פה קבוצה שמעניין אותה החיים ,  מה יקרה עם הילדים ,  מה עם הדיור ,  זה לא מעניין לא את ביבי ולא את גנץ ".  
בהתייחסו להחלטה לרוץ לבד ,  ללא חיבורים עם מפלגות נוספות ,  אפשרות שאליה התייחס בעבר ואף אמר כי הגיעו אליו הצעות רבות ,  אמר : " הצלחתי להגיע להישגים בגלל שהייתי לבד ,  אם הייתי חלק ממפלגה לא יכולתי .  הייתי שם ,  לא עשו את זה לפניי .  אם אין לך כוח פוליטי אתה לא יכול לעשות .  לא הסכמתי להיכנס לממשלה הקודמת בלי התנאים שהצבתי .  יכולתי להיות מקום 2 אצל כולם ,  לקבל 6-7 מקומות ,  אבל הייתי בוגד בדרך שאני מאמין בה ולא יכולתי להשיג הישגים ".  
שר האוצר התייחס בנוסף לביקורת נגד מערכת המשפט ,  וציין כי  " כל גוף במדינת ישראל במדינה דמוקרטית חשוף לביקורת ,  זה יכול להיות בית המשפט העליון ,  הפרקליטות ,  התקשורת ,  אנחנו כל היום מבקרים אחד את השני ".  לדבריו , " את הדברים שחשבנו שהם סכנה לדמוקרטיה עצרנו ,  דברים שחשבנו שניתן לעשות - עשינו .  תמכנו בפסקת ההתגברות על המסתננים ,  כדי למגר את התופעה בדרום תל אביב .  כל דבר צריך להיות ענייני ,  אין החלטה קטגורית ".  הוא ציין את הפסיקה בנושא הטבק ,  שבה לדעתו טעה בית המשפט . " הוא לא פסק נגדי ,  אלא נגד הציבור .  אני נגד עישון אבל לא צריך להעלות את המחיר על הטבק .  זה עוול לצעירים שמשלמים משהו שהם לא צריכים לשלם .  שלוש שנים נמנעתי מלהעלות את המחיר ,  נאבקתי ולפני שבוע הודיעו לי שיאשימו אותו בביזיון ולא נותרה לי ברירה ,  וחתמתי ".  

כחלון לקראת החלטת היועמ"ש על נתניהו : " יש שמים וארץ לפני ואחרי שימוע "
 בריאיון באולפן וואלה !  NEWS הדגיש שר האוצר כי הוא וראש הממשלה מסכימים כי  " לא יוכל להיות בבוקר בבית משפט ובערב בקבינט ".  לדבריו ,  הוא אינו שולל המלצה על גנץ לאחר שיביע את עמדותיו ,  ומאמין שמצבו בסקרים ישתנה : " נחזור לכוח שלנו "
 
