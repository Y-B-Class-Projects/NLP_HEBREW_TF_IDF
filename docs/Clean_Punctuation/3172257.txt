קבר מתחת לבית ,  חללית על הירח :  המהדורה המרכזית של וואלה !  NEWS
נמצאה גופתה של האשה הנעדרת מתל מונד ,  ראש הממשלה נחקר בתיק 4000 ,  הנשיא ריבלין מתערב בחוק הלאום ,  מהם המקומות שבסיכון להפגע ברעידת אדמה ?  חצי גמר המונדיאל ומתי תנחת חללית ישראלית על הירח ? 
מהדורת החדשות המרכזית ב-14:00 עם יעקב אילון ,  לצד נבחרת החדשות של וואלה !  NEWS .  המהדורה מועברת מדי יום בשידור חי מהאולפן ומשודרת באתר ובאפליקציית וואלה !  NEWS .  היום במהדורה בהגשת הילה קובו :
 סוף עצוב לפרשת היעלמותה של אופירה חיים :  גופתה נמצאה סמוך למקום מגוריה .  הכתב לענייני משטרה אבי אשכנזי מדווח מתל מונד וגם על חקירת ראש הממשלה נתניהו ובעלי השליטה בבזק שאול אלוביץ' בתיק 4000 .
  שני חוקים הנחה ראש הממשלה לקדם בזריזות עוד לפני תום המושב הנוכחי כדי להסיר את סכנת הבחירות המרחפת .  הכתב בכנסת יקי אדמקר על סגן שר הבריאות ליצמן ששוב מאיים בהתפטרות בגלל חוק הגיוס ועל הדיון סוער הבוקר בכנסת על חוק הלאום ,  כשברקע מכתבו של נשיא המדינה ריבלין וחוות דעתו של היועץ המשפטי של הכנסת נגד סעיפים בחוק.הכתבת המדינית טל שלו עם משמעות הדיונים הבוקר .
  12 רעידות אדמה מטלטלות את הצפון בשבוע האחרון .  אור רביד מביא היום את מפת הסיכונים המעודכנת ביותר.ראש עיריית טבריה ,  יוסי בן דוד ,  שעירו נמצאת ברשימת המקומות המסוכנים בישראל ,  על ההערכות  .
 שר הביטחון אביגדור ליברמן ביקר הבוקר ברמת הגולן ובחן מקרוב את התקרבות הלחימה בסוריה לגבולות ישראל.הכתב בצפון יואב איתיאל דווח .
 הנשיא האמריקני דונלד טראמפ באחת ההחלטות החשובות שלו ,  בחר בשופט השמרן ברט קאוואנו כמועמד לעליון .  עמרי נחמיאס הכתב בוושינגטון עם פרטים על השופט החדש .
  חצי גמר המונדיאל יתקיים הערב בין בלגיה לצרפת.אורן יוסיפוביץ,שליח וואלה !  NEWS למשחקים מדווח מסנט פטרסבורג  .  הפרשן אורי אוזן ששב מרוסיה התארח באולפן .
 הספירה לאחור החלה :  בשלושה עשר בפברואר 2019 תנחית ישראל חללית ראשונה על הירח .  חברת space il והתעשייה האווירית הכריזו הבוקר שבתום שמונה שנות פיתוח החללית תצא לדרך .  מהחדר הנקי של התעשייה האווירית דווח עורך וואלה טק מייקי לוי .
 הצטרפו בכל יום ראשון עד חמישי בשעה 14:00 לשידור החי מהאולפן השקוף :  יעקב אילון ונבחרת החדשות של וואלה !  NEWS עם כל הדיווחים והפרשנויות על אירועי היום 

קבר מתחת לבית ,  חללית על הירח :  המהדורה המרכזית של וואלה !  NEWS
נמצאה גופתה של האשה הנעדרת מתל מונד ,  ראש הממשלה נחקר בתיק 4000 ,  הנשיא ריבלין מתערב בחוק הלאום ,  מהם המקומות שבסיכון להפגע ברעידת אדמה ?  חצי גמר המונדיאל ומתי תנחת חללית ישראלית על הירח ? 

