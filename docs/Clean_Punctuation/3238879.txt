הסדר עם שרה נתניהו בפרשת המעונות :  תשלם 55 אלף שקל למדינה
רעיית ראש הממשלה הגיעה להסדר טיעון עם הפרקליטות לאחר חודשים רבים של גישור ,  במסגרתו תורשע בניצול בתחבולה של טעות הזולת ללא מרמה .  נתניהו נאשמה כי פעלה לנפח הוצאות בעלות של יותר מ-350 אלף שקל
שרה נתניהו חתמה היום  ( רביעי )  על הסדר טיעון עם הפרקליטות בפרשת המעונות ותשלם 45 אלף שקלים לקופת המדינה ,  וקנס בסך 10,000 שקלים .  כמו כן ,  רעיית ראש הממשלה תורשע בניצול בתחבולה של טעות הזולת ללא מרמה .  ההסדר צפוי להיות מוגש בקרוב לנשיא בית משפט השלום ,  אביטל חן ,  אולם טרם נקבע לכך מועד .  כמו כן הושג הסדר גם עם הנאשם השני בפרשה ,  סמנכ"ל משרד ראש הממשלה לשעבר עזרא סיידוף .
 במסגרת הפרשה הואשמה נתניהו כי פעלה לנפח הוצאות כשהזמינה למעון ראש הממשלה ארוחות ממסעדות יוקרה בעלות כוללת של יותר מ-350 אלף שקלים ,  תוך עקיפה מכוונת של הנוהל שאוסר הזמנת מזון כשבמעון מועסקת מבשלת .  בשבוע שעבר דווח בחברת החדשות כי הפרקליטות דרשה שנתניהו תשלם 100 אלף שקלים - שכוללים את הקנס ואת ההחזר לקופת המדינה - בעוד ההצעה שהציג סנגורה של נתניהו ,  עו"ד יוסי כהן ,  היתה לשלם אלף שקלים בלבד .
 לקריאה נוספת בנושאפרשת המעונות :  מגעים מתקדמים לקראת הסדר עם שרה נתניהועדות העוזרת של מילצ'ן : " נתניהו דרש - עשי מה ששרה אומרת "  
חקירת פרשת המעונות החלה באמצע 2015 ,  לאחר שמבקר המדינה ,  השופט בדימוס יוסף שפירא ,  חשף אי סדרים בניהול מעון ראש הממשלה ,  והעביר אותם ליועץ המשפטי דאז ,  יהודה וינשטיין .  בסוף אותה שנה נחקרה נתניהו באזהרה .
 בתחילה כללה הפרשה עוד כמה תתי-פרשות ,  מלבד הזמנת הארוחות .  בין היתר נחקרה נתניהו בחשד שחשמלאי בשם אבי פחימה ,  שהכיר את בני הזוג נתניהו על רקע היותו פעיל ליכוד ,  ביצע עבודות בביתה הפרטי של משפחת נתניהו בקיסריה ,  לכאורה בניגוד לנהלים .  חשד נוסף היה כי נתניהו העסיקה מטפלת שסעדה את אביה לפני מותו ,  והטילה את ההוצאות על כספי משלם המסים ,  וחשד שלישי נגע לרהיטי גן שנרכשו כביכול עבור מעון ראש הממשלה הרשמי בירושלים ,  אף בפועל הועברו לביתם הפרטי של בני הזוג בקיסריה .
 במאי 2016 העבירה המשטרה את סיכום החקירה לפרקליטות מחוז ירושלים ,  ובספטמבר 2017 ,  הודיע היועץ המשפטי לממשלה ,  אביחי מנדלבליט ,  כי הוא שוקל להעמיד לדין את נתניהו וסיידוף בכפוף לשימוע .  בהודעתו הסביר מנדלבליט כי לא נמצאו די ראיות כדי להעמיד לדין את נתניהו בתתי-הפרשות האחרות ,  מלבד הזמנת הארוחות .  
נתניהו העלתה בשימוע שנערך לה בינואר 2018 מספר טענות עובדתיות ומשפטיות .  בין היתר ,  נטען כי מני נפתלי ,  אב הבית לשעבר במעון ראש הממשלה ,  הוא שהזמין וצרך את הארוחות - ולא משפחת נתניהו .  בנוסף נטען כי הנוהל שאסר על הזמנת ארוחות כאשר במעון הרשמי הועסקה מבשלת ,  הוא נוהל פנימי של  " ועדת השלושה "  במשרד ראש הממשלה ,  שכלל לא הייתה מוסמכת לקבלו - ולכן הוא חסר כל תוקף .  הטיעונים נדחו על ידי היועמ"ש ,  שביוני האחרון הגיש את כתב האישום נגדה .  

הסדר עם שרה נתניהו בפרשת המעונות :  תשלם 55 אלף שקל למדינה
רעיית ראש הממשלה הגיעה להסדר טיעון עם הפרקליטות לאחר חודשים רבים של גישור ,  במסגרתו תורשע בניצול בתחבולה של טעות הזולת ללא מרמה .  נתניהו נאשמה כי פעלה לנפח הוצאות בעלות של יותר מ-350 אלף שקל

