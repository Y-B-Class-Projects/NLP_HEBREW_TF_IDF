למה נתניהו עשוי לחלק את הביטחון או החוץ לליברמן או לבנט ? 
נתניהו זכה לכוח אדיר ,  יותר מאי פעם ,  וכל יריביו חטפו .  ובכל זאת ,  בשם היציבות ,  השותפים המוחלשים שלו עשויים דווקא להרוויח .  בליכוד מסמנים גם את התקשורת ואת מערכת המשפט ,  ומה הלקח האחרון שהרצוג צריך ללמוד מנתניהו ?  4 הערות לסיכום הבחירות
גם אם בנימין נתניהו היה משרטט בעצמו את התמונה המועדפת עליו ביום שאחרי הבחירות ,  הוא לא היה מגיע לתוצאה כמו זו שהתעורר אליה בבוקר יום רביעי .  את כל יריביו הביס נתניהו במערכת הבחירות הזו :  בנט וליברמן הצטמקו ב-11 מנדטים במשותף ,  ואלה הלכו רובם ככולם למפלגת השלטון ,  אשר זינקה מ-18 מושבים בכנסת היוצאת ל-30 בכנסת הבאה .  משה פייגלין ,  יריבו הפוליטי המר ,  התרסק בפריימריז בתחילת מערכת הבחירות,ועזב .  אפילו החשש שלו מכך שהנשיא ,  רובי ריבלין ,  ינסה לשחק תפקיד אקטיבי בתהליך הרכבת הממשלה ולכפות ממשלת אחדות ,  מה שעל פי אחת מתיאוריות הקונספירציה בליכוד היה אמור לסלול את דרכו של גדעון סער בחזרה למפלגה ,  התברר כלא רלוונטי לאור התוצאות .  יותר מזה ,  וזו הנקודה המרכזית :  נתניהו מגיע לכהונה הרביעית כשמעמדו בתוך הקואליציה שבראשה הוא עומד איתן מאי פעם .  
בדרך כלל ,  מפלגות טרנדיות הן מפלגות מרכז חדשות ,  שבהיעדר ברירה אחרת כולם מתנקזים אליהן ביום הבחירות ,  מה שיוצר סחף גדול שלא נצפה בסקרים .  ב-2006 הייתה זו מפלגת הגמלאים ,  ב-2013 יש עתיד .  המפלגה הטרנדית של בחירות 2015 הייתה דווקא הליכוד ,  אחת המפלגות הוותיקות והממסדיות בישראל .
 לקראת ממשלת נתניהו הרביעיתזה סוד הקסם :  המנהיג שפיצח את הגנום הישראליכך הצליח ליברמן לחזור לשרוד פוליטית  ממוסקבההפריפריה אמרה  " מחל ",  עוטף עזה עם הרצוג .  ובשכונה שלך ?  
רבים במערכת הפוליטית ניסו להראות באמצעות חישובים מתמטיים כי אין הבדל של ממש בין הכנסת הנכנסת לכנסת היוצאת .  לגוש הימין ,  הכולל את הליכוד ,  ישראל ביתנו והבית היהודי יש את אותו מספר מנדטים כמו בכנסת הקודמת ,  וכך גם לגוש העבודה ,  התנועה ומרצ .  מתמטית זה אולי נכון ,  בערך ,  אבל זה לא הסיפור .  הסיפור החשוב והמרכזי ביותר הוא 30 המנדטים שקיבל נתניהו .  יחסי הכוחות בין הגושים לא רלוונטיים יותר מרגע שמפלגת השלטון חזקה כל כך .  מעמדו של נתניהו בקואליציה הבאה לא יהיה דומה לזה שהיה לו בכנסת היוצאת ;  יריביו לא יוכלו לאיים עליו בכל שני וחמישי בפירוק הממשלה אם לא ייענה לתכתיבים שלהם ,  ומבין מקורבי נתניהו היו כאלה שלא התאכזבו ,  בלשון המעטה ,  מהדרישה של כחלון לקבל את תיק האוצר : " הוא לקח את חפירה וחפר לעצמו את הקבר ",  אמרו ביחס לתפקיד הנפיץ ,  ששום פוליטיקאי לא הצליח לשמור בו על רמת הפופולריות שלו . " גם החרדים לא יכולים לאיים עלינו ",  היו מי שאמרו . " מקסימום ,  מוציאים אותם ומכניסים את לפיד ".  
כעת ,  עם כוח גדול יותר מאי פעם  ( בכהונה הראשונה שלו קיבל הליכוד 32 מנדטים בסיעה משותפת עם גשר וצומת )  ,  נתניהו יוצא לנהל את המשא ומתן הקואליציוני .  אדם בכיר מאוד בליכוד ,  המצוי בקשר יום-יומי עם נתניהו באשר לדרך ניהול המשא ומתן הקואליציוני ,  עומד על הסיבות שבגינן צריך הליכוד דווקא לפנק את בנט וליברמן בתיקים נחשקים ,  כמו הביטחון והחוץ ,  בניגוד לאינסטינקט הטבעי - להשאיר את כל התיקים הבכירים בידי הליכוד ולדרוך על שותפיו המוחלשים . " מה זה פוליטיקאי מבסוט ?  "  ניתח הבכיר , " זה בן אדם שיודע שאם העסק מתפרק ,  הסיכוי שלו לחזור לאותו תפקיד לא גדול .  בן אדם שיודע שהתפקיד נותן לו פרק זמן משמעותי כדי שיוכל להגיד אחרי הבחירות 'הייתי שם' ,  ונותן לו מעמד גם כלפי פנים במפלגה שלו .  קח את בנט .   ( אם יקבל תיק בכיר - ע"נ )  הוא יוכל לבוא למפלגה שלו ולומר 'עם 12 מנדטים הייתי שר כלכלה ,  ותראו עם שמונה מנדטים איך השתדרגתי' ". 
זה ,  לפי דעה לא רווחת אבל בעלת משקל בליכוד ,  מה שצריך להנחות את נתניהו ,  וזה גם מה שיבטיח שקט תעשייתי . " אם זרקת אותו  ( את בנט - ע"מ )  לשבת בביטחון הפנים ,  מה אכפת לו כל שבוע לעשות בלגן על בנייה במעלה ג' כלשהו ?  אפשר לדפוק אותו ,  אבל הוא יבוא בתור חיה פצועה .  ככל שהח"כים שלנו יהיו יותר מבסוטים כך תהיה פחות יציבות קואליציונית ,  וככל שהשותפים בקואליציה יהיו יותר מרוצים ,  כך הח"כים שלנו יתלוננו יותר .  זאת הבעיה ",  סיכם את הדילמה של נתניהו בחלוקת התיקים .  
אדם מאחת השותפות הקואליציוניות העתידיות מעריך שהמשא ומתן ,  שבשל יחסי הכוחות נראה פשוט לכאורה ,  יימשך זמן רב . " כחלון בא עם דרישות מפה ועד להודעה חדשה .  יהיה לא פשוט להוריד אותו מהעץ ,  ובלעדיו אין קואליציה .  כל אחד ירצה לסחוט ממנו כמה שיותר ,  ובאמצע גם יש פסח .  זה לא הולך לקחת שבועיים ".  
ביום שאחרי הניצחון הגדול ,  התפנו בליכוד לסגור חשבון גם עם התקשורת ,  שחלקים לא מבוטלים בה נהגו בצורה לא הוגנת כלפי נתניהו במהלך הקמפיין .  חבר הכנסת יריב לוין ,  שעלה לשידור בגלי צה"ל ,  אמר למראיינים רזי ברקאי ואילנה דיין : " לא נמאס לכם ?  הציבור אמר בצורה הברורה ביותר שהניסיונות להשחיר אותנו ולהכפיש אותנו כולם נכשלו  (  ..  .)  מה שמוטל עלינו הפעם זה באמת לשלוט ,  לעשות את הדברים שבשמם נבחרנו ללא מורא .  אני מכוון לשינויים גדולים מאוד גם במערכת המשפט וגם בתקשורת ,  שתהיינה כמה תחנות שמשדרות חדשות .  הציבור משווע לשינויים ".  היו מי שנזכרו בריאיון דומה ,  בבוקר שאחרי בחירות 1996 ,  שבהו הבטיחה לימור לבנת ,  אז מנהלת ההסברה של הליכוד ,  בדיוק כמו לוין ,  לבוא חשבון עם התקשורת על היחס הלא הוגן שהיא נקטה לדבריה כלפי נתניהו .  אז ,  זה הסתיים במינוייה של לבנת לשרת התקשורת .  מעניין איך זה יסתיים הפעם .  
האקסיומה מספר 1 בפוליטיקה ,  שאותה משננים פריימריסטים מבוקר עד לילה ,  היא : " אתה כל הזמן בקמפיין .  ברגע שמתחיל קמפיין אחד ,  מיד מתחיל הקמפיין הבא ".  נתניהו יודע זאת היטב .  מיד בתום הניצחון הגדול שלו הוא נסע לכותל להניח פתק .  ומה עשו הרצוג ולבני באותו הזמן ?  נסעו לחוף הצוק .  יום לפני זה הם כיכבו בשלטי ענק בחליפות ,  הסלוגן  " מנהיג שקול "  ומשקפות ברמת הגולן ,  ושעתיים אחרי תוצאות האמת הם ישבו בים . " תחשוב מה זה עושה לציבור ",  אומר איש ליכוד . " שבו בסלון ,  תחשבו על הקמפיין .  מה אתם הולכים לים ?  ככה לא נראים אנשים שרוצים להיות ראשי ממשלה .  זה אולי ליד ,  אבל זה לא זה ". 
 ( עדכון ראשון :  14:45 )  

למה נתניהו עשוי לחלק את הביטחון או החוץ לליברמן או לבנט ? 
נתניהו זכה לכוח אדיר ,  יותר מאי פעם ,  וכל יריביו חטפו .  ובכל זאת ,  בשם היציבות ,  השותפים המוחלשים שלו עשויים דווקא להרוויח .  בליכוד מסמנים גם את התקשורת ואת מערכת המשפט ,  ומה הלקח האחרון שהרצוג צריך ללמוד מנתניהו ?  4 הערות לסיכום הבחירות

