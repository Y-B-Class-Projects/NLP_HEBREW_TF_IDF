קרי שוחח עם נתניהו :  ועידת פריז לא תוביל להחלטה במועצת הביטחון
שר החוץ ,  שנוכח בוועידת השלום הבינלאומית ,  אמר כי וושינגטון פועלת לרכך את נוסח ההחלטה שתתקבל בתום הדיונים .  נתניהו השיב כי  " אסור להוסיף "  על הנזק שנגרם מהחלטת האו"ם האחרונה .  צרפת : " העברת השגרירות לירושלים - פרובוקציה "
 שר החוץ של ארצות הברית ג'ון קרי התקשר היום  ( ראשון )  לראש הממשלה בנימין נתניהו ,  ועדכן אותו במגעים בוועידת השלום הבינלאומית שכונסה בפריז ,  במטרה לקדם את המגעים להסדר קבע בין ישראל לפלסטינים .  קרי הסביר לראש הממשלה על המהלכים שנוקטים האמריקנים בוועדה במטרה לרכך את נוסח ההחלטה ,  והתחייב כי לא תוצרי הוועידה לא יובילו להחלטות בינלאומית מחייבות בפריז או במועצת הביטחון של האו"ם .
 קרי הבהיר בשיחתם כי וושינגטון תתנגד לכל הצעה שעשויה לעלות כהמשך לוועידה במועצת הביטחון .  ראש הממשלה נתניהו השיב כי כבר נגרם לישראל נזק ,  לדבריו ,  בכך שארצות הברית לא הטילה וטו על החלטת מועצת הביטחון האחרונה בנוגע להתנחלויות הישראליות בגדה המערבית ,  וטען כי  " אסור להוסיף על כך ".  
עוד בוואלה !  NEWS:ועידת השלום בפריז : " ההתנחלויות והטרור - סכנה לפתרון שתי המדינות"גורמים מדיניים לקראת ועידת פריז : " ככה לא עושים שלום"נתניהו על ועידת השלום בפריז : " הונאה פלסטינית בחסות צרפתית "  
נציגים מ-70 מדינות השתתפו בוועידה ,  שמטרתה להביא להתנעת המשא ומתן בין ישראל לפלסטינים .  עם זאת ,  שני הצדדים אינם נוכחים בדיונים ,  כמו גם נציגים מממשלו הנכנס של דונלד טראמפ .  הוועידה מתקיימת ברקע המשבר ביחסים בין ישראל לממשל היוצא בוושינגטון ,  לאחר ההצבעה במועצת הביטחון .  בישראל מאשימים את הנשיא ברק אובמה בתכנון המהלך ,  אולם בבית הלבן דחו זאת .
 הצהרת הסיכום של הוועידה קוראת לישראל ולפלסטינים  " לפתוח במשא ומתן ישיר "  במטרה להגיע ל"פתרון צודק ,  בר קיימא ומקיף לסכסוך הישראלי-פלסטיני ".  לשון ההכרזה , " פתרון מוסכם שיביא לשתי מדינות ,  ישראל ופלסטין ,  שחיות זו לצד זו בשלום ובביטחון ,  הוא הדרך היחיד להשיג שלום מתמשך ".  הנציגים קבעו כי תכונס ועידה נוספת על לסיום השנה .
 בנוסף לכך ,  ציינו הנציגים בהצהרת הסיכום כי הם רואים בהחלטה 2334 של מועצת הביטחון של האו"ם ,  שהתקבלה בסוף החודש שעבר ,  התפתחות חיובית .  על פי ההכרזה היום ,  אותה החלטה  " גינתה בבירור כל פעילות בהתנחלויות ,  הסתה ואת כל מעשי האלימות והטרור ,  וקראה לשני הצדדים לנקוט צעדים לקדם את פתרון שתי המדינות בשטח ". 
גורמים מדיניים בירושלים מסרו לאחר מסירת הצהרת הסיכום כי  " פעילות מדינית של לשכת ראש הממשלה ,  המטה לביטחון לאומי ומשרד החוץ ריככה משמעותית את הנוסח הסופי של ההחלטה ".  לדברי הגורמים ,  ההישג בהחלטה הוא  " מניעת זליגה של הסעיפים הבעייתיים של 2334 לנוסח ועידת פריז ".  כמו כן ,  נמסר כי  " מנענו המשך למועצת הביטחון ".  להערכת הגורמים , " זו תוצאה של התגובה החריפה להחלטה הקודמת של מועצת הביטחון ".  
נשיא צרפת פרנסואה הולנד הזהיר בדבריו בפני באי הוועידה כי פתרון שתי המדינות נתון בסכנה בשל ההתנחלויות והטרור .  בדבריו הדגיש הולנד כי תמיד  " יהיה מי שיפחד משלום "  וכי  " לפתרון שתי המדינות עדיין יש תמיכה באזור ".  נשיא צרפת ,  שיסיים בעוד כמה חודשים את תפקידו ,  אמר כי על המנהיגים הישראלים והפלסטינים לשכנע את בני עמם בנחיצותו של השלום .
 שר החוץ בממשלו ,  ז'אן-מארק איירו ,  אמר כי להעברת שגרירות ארצות הברית בישראל לירושלים יהיו  " השלכות חמורות ".  איירו אמר בריאיון לערוץ  " פראנס 3 "  כי ההצעה של גורמים בממשלו של טראמפ להעברת השגרירות האמריקנית לירושלים היא  " פרובוקציה ".  הוא הוסיף כי הוא אינו סבור שטראמפ יוכל לעשות זאת .  הוא הדגיש : " אי אפשר לנקוט עמדה כה חד-צדדית .  צריכים ליצור תנאים לשלום ". 
ראש הממשלה נתניהו שב היום על התנגדותו לוועידה ואמר כי מדובר ב"וועידת סרק ".  בפתח ישיבת הממשלה אמר נתניהו כי  " הוועידה תואמה בין הצרפתים והפלסטינים ,  ומטרתה לנסות לכפות על ישראל תנאים שאינם מתיישבים עם הצרכים הלאומיים שלנו ".  לטענת נתניהו , " היא כמובן גם מרחיקה את השלום ,  כי היא מקשיחה את העמדות הפלסטיניות ,  והיא גם מרחיקה אותם ממשא ומתן ישיר ללא תנאים מוקדמים ". 
 ( עדכון ראשון :  17:35 )  

קרי שוחח עם נתניהו :  ועידת פריז לא תוביל להחלטה במועצת הביטחון
שר החוץ ,  שנוכח בוועידת השלום הבינלאומית ,  אמר כי וושינגטון פועלת לרכך את נוסח ההחלטה שתתקבל בתום הדיונים .  נתניהו השיב כי  " אסור להוסיף "  על הנזק שנגרם מהחלטת האו"ם האחרונה .  צרפת : " העברת השגרירות לירושלים - פרובוקציה "
 
