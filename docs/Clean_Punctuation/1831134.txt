 " היו ילדים טובים והקפידו על משמעת קואליציונית "
 מדריך הטיולים שליווה את חברי הקואליציה בסיורם בצפת סיפר כי שרה נתניהו מאוד התעניינה בהרצאות ,  שלבנת שרה יפה ושכולם התנהגו כמו  " תיירים טובים ".  צפו בתמונות מהגיבושון
חברי הקואליציה סיירו היום  ( שבת )  ,  במוזיאונים ,  בגלריות ובבתי הכנסת בעיר העתיקה בצפת .  זאב פרל ,  מדריך הטיולים שליווה אותם סיפר לוואלה !  חדשות כי  " באופן מוזר ומופלא חברי הקואליציה היו ילדים טובים .  לכל אחד מהם יש אג'נדה משלו והוא רוצה להגיד ולהתייחס אבל הם הקפידו על משמעת קואלציונית מופלאה והקשיבו לי .  במשך שעתיים טיילנו בעיר לאורכה ולרוחבה .  נכנסנו לבתי כנסת וגם לגלריות .  היו שם אנשים דתיים ולא דתיים ,  עדיין לא קרה ששרי ממשלה התנהגו כמו תיירים טובים בעיר .  מעולם במדינת ישראל לא היה דבר כזה שממשלה שלמה התכנסה בעיר אחת וטיילה במשך שעתיים ".  עוד הוא סיפר כי התברר שלשרה נתניהו יש שורשים בצפת ולכן היא  " מאוד התעניינה בהרצאות ,  גם לראש הממשלה יש שורשים בעיר .  סבו ,  נתן מיליקובסקי עלה לארץ בשנת 1920 ואת הג'וב הראשון שלו בארץ קיבל בצפת כמנהל בית ספר .  כולם אמרו שביבי חייב לצפת כי סבו קיבל שם את העבודה הראשונה שלו .  נפגשנו עם ראש הממשלה ודיברנו שוחחנו אבל הוא לא יצא לסמטאות כי הוראות הביטחון לא אפשרו לו .  עמדנו בתוך השוק המקורה ושרנו ,  שחזרנו את קבלת השבת ,  ראית מקהלה שרה .  לימור לבנת שרה יפה ,  היא נהדרת ,  עשינו דואט .  גם זבולון אורלב שר נהדר ".  

" היו ילדים טובים והקפידו על משמעת קואליציונית "
 מדריך הטיולים שליווה את חברי הקואליציה בסיורם בצפת סיפר כי שרה נתניהו מאוד התעניינה בהרצאות ,  שלבנת שרה יפה ושכולם התנהגו כמו  " תיירים טובים ".  צפו בתמונות מהגיבושון

