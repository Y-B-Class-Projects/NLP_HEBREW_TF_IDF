נתניהו - כך ההיסטוריה תזכור אותך
סקטורים רבים בחברה מוחים בימים אלה נגד מדיניותו של ראש הממשלה נתניהו - מהרופאים ועד ניצולי השואה .  ד"ר אילן קיציס כותב לרה"מ ובטוח שהוא לא האיש שיאפשר חיים תקינים בישראל
ביבי - אני חייב להגיד את האמת  מעולם לא אהבתי אותך ,  תמיד בלב הרגשתי שאתה איש הרסני .  זה התחיל לפני שנים כשאמרת  " הם מפחדים "  ואני הרגשתי שהכוונה אלי ונעלבתי .  כי לא פחדתי .  עשיתי מילואים עד גיל 54 ,  למדתי פה ,  עבדתי ,  קניתי דירה ,  עשיתי ילדים וחזרתי מאמריקה כי הרגשתי שהיעוד שלי בחיים הוא לחיות פה .  כבר אז הבנתי שאתה לא מתאים לי .  עברו שנים ואתה מוכיח לי כמה צדקתי אז בתחושתי .  
ברצוני לגרום גם לך קצת אי נחת בגלל אותה אמירה שהנמיכה אותי אז .  בעבר לא יכולתי ולא ידעתי איך ובגלל מה שקורה היום הגיע תורי .  אני אומר לך בקול רם - לא חשוב איך יגמר כל עניין המחאה הזאת ומי יישאר בשלטון ולכמה שנים  דבר אחד לא ייקחו ממך לעולמי עולמים .  לנצח ידברו ,  גם הדורות הבאים ,  על התקופה ההיא שביבי לא שם עלינו .  באומרנו זאת פנינו יתעוותו בשאט נפש וכאב .  כן ,  זו תהיה המורשת שלך לנצח .  זה מה שיזכרו ממך .  כל היתר יתגמד .  תראה את בן-גוריון - מה זוכרים ממנו ?  הוא הקים את המדינה  .  צ'רצי'ל - ניצח את הגרמנים ,  סטאלין  רוצח המונים ,  גורבצ'וב  גמר עם הקומוניזם .  זהו ,  תמיד זוכרים דבר אחד .  עליך יזכרו שלא שמת עלינו קצוץ .  אבל במקרה שלך ,  כיוון שהכול עכשווי ומיידי ,  אני יודע עוד דברים :  שאתה לא מאפשר חיים טובים ,  שאתה מנותק ורואה את העולם דרך פריזמה שונה ,  פגומה ולא מוסרית .  שאתה פוגעני ויהיר ושקרן .
 בצד זאת אני חייב להגיד שאתה סופר אינטליגנטי ,  והצלחת לבלבל הרבה אנשים ולרגעים גם אותי .  אבל עכשיו התפכחתי .  עכשיו אני בטוח שאתה לא האיש שיאפשר חיים תקינים במדינה הזאת .  אתה משיחי .  אתה חדור אמונה פטליסטית .  אתה מלא בעצמך .  בגלל כל אלו אתה איש של אף שעל .  אפילו שרון בשלב מסוים התפכח והבין שצריך לחשוב אחרת .  אתה עוד לא הגעת לשם וככל הנראה לא תגיע אף פעם .  
אלוהים !  כמה קשה יהיה להעלים אותך מחיינו .  כי הרי קשה לנצח תשלובת כזו של ריקנות המלווה באינטליגנציה מדהימה ,  נחישות ויוזמה .  אנשים שואלים מהי נוסחת הקסם לפתרון כל הבעיות שמועלות על ידי כמעט כל המגזרים שמוחים ושקשה להם .  נזכיר לך רק כמה מהם :  העובדות הסוציאליות ,  השוטרים ,  החקלאים ,  נהגי המוניות ,  המורים ,  הרופאים ,  האמהות החד הוריות ,  הזוגות הצעירים ,  החיילים המשוחררים ,  הסטודנטים ,  הזקנות במסדרונות בנהריה ,  ניצולי השואה ,  למעשה כולם .  אגיד לך מהי נוסחת הקסם :  היית צריך לקום לעמוד זקוף ולשדר לאומה ולהגיד בלי שמץ של זחיחות ככה : " עם יקר ,  סליחה .  לא הייתי ער מספיק למצוקתכם .  ועל כך אני מבקש את סליחתכם .  אני מבטיח שמעכשיו והלאה אהיה יותר רגיש ויותר ערני ואדאג שכל האנשים שלידי ומתחתי יקפידו לעבוד יותר עבורכם ורק במטרה אחת ,  שיהיו לכם חיים יותר טובים ".  ועוד היית צריך להגיד בכנות : " אני עוד לא יודע מה בדיוק אעשה בימים הקרובים ובהמשך ,  אבל אני מבטיח לכם שבכל חוק ובכל עשייה פוליטית אתם ואיכות חייכם יהיו בראש מעיני .  לא אתן לכוחות לא מוסריים להסית אותי מדרכי זאת ".  
היית צריך לבקש מאיתנו רשות להתחיל בעשייה הזאת .  זאת נוסחת הקסם !  זאת נוסחת הקסם שהייתה מאפשרת לסיים את המחאה .  כי אתה יודע שברור לנו שאי אפשר לעשות הכל במכה אחת ,  שצריך לחכות ולסבול עוד קצת עד שהדברים יתיישרו .  אם היית מדבר ככה ,  תוך יממה היינו מתקפלים ונותנים לך את המנדט את הכוח ואת הלגיטימציה שתתחיל לעבוד .  אפילו אני הייתי מריע לך .  מהלב .  אבל אתה ,  בבסיס הווייתך לא עשוי ככה .  אתה לעולם לא תוכל להוציא מילים כאלו מהפה  ( ובאמת להאמין בכך )  .  אתה באמת לא צ'רציל .  במקום זאת בחרת לנסות לעבוד עלינו שוב באמירות ריקות  ( ופופוליסטיות )  ,  כשאתה נעזר ביועצים קטני נשמה ואמונה  ( אבל מאוד מוכשרים ואינטליגנטים .  כמוך )  ,  באנשים סקטוריאליים מונחים על ידי אג'נדה פסולה ולא מוסרית ,  ובהיותך לחוץ ומפחד התקפת אותנו שוב וקראת לנו פופוליסטים  ( על אותו משקל של  " הם מפחדים ")  .  עכשיו כמו אז .  אני מאחל לנו שתעלם מהנוף של המדינה הזאת לנצח .  
דרך אגב ולמען הסר ספק ,  אני בן 55 .  יש לי שתי בנות ואני משלם עבורן מזונות .  אני רופא ועובד בשש משרות  בבית חולים ,  במרפאה פרטית ,  במרפאה של קופת חולים ,  בתוכנית הרזייה פרטית ובכתיבת חוות דעת משפטיות .  בנוסף ,  יש לי נכס שאני משכיר .  משכורתי נטו  ( נטו )  לחודש 22.000 שקל .  אני עובד בערך 70 שעות לשבוע .  ואני חיי טוב כי יש לי תמיד בכיס את הסכום המדויק אותו אני צריך .  ועוד משהו ,  את הדירה קיבלתי מאמא שלי .  אני לא פופוליסט .  אני אמיתי ואני שייך למעמד הביניים המוחה .
 בברכהד"ר אילן קיציס

נתניהו - כך ההיסטוריה תזכור אותך
סקטורים רבים בחברה מוחים בימים אלה נגד מדיניותו של ראש הממשלה נתניהו - מהרופאים ועד ניצולי השואה .  ד"ר אילן קיציס כותב לרה"מ ובטוח שהוא לא האיש שיאפשר חיים תקינים בישראל

