ש"ס :  בלי פתרון דיור לצעירים - נתנגד לתקציב
מפלגת ש"ס הציבה אולטימטום לראש הממשלה והבהירה כי לא תתמוך בתקציב בקריאה שנייה ושלישית אלא אם יימצא פתרון למשבר הדיור של הזוגות הצעירים .  השר ישי : " זה קו אדום "
 מפלגת ש"ס איימה אחר הצהרים  ( שני )  שלא תתמוך בתקציב המדינה בקריאה שניה ושלישית אם לא יימצא פתרון דיור לזוגות צעירים .  האיום הגיע לאחר ישיבה של שרי ש"ס ,  אלי ישי ,  אריאל אטיאס ,  יעקב מרגי ומשולם נהרי ,  יחד עם סגן שר האוצר יצחק כהן ומזכיר מועצת חכמי התורה רפאל פנחסי .  כהן יביא את האיום לידיעת שר האוצר יובל שטייניץ .  
יש לציין ,  כי האיום לא כולל את ההצבעה בקריאה ראשונה שתתקיים הלילה ,  בה יצביעו חברי הסיעה בעד התקציב . " העובדה שזוג צעיר לא יכול לרכוש דירה והדבר נופל על הורי הזוג ,  זה בלתי אפשרי .  זה קו אדום שאי שאפשר לחצות אותו ",  אמר יו"ר המפלגה ,  שר הפנים אלי ישי . " לכן ,  זה עומד בראש רשימת הדרישות שלנו לקראת תקציב המדינה ". 
בתוך כך ,  חברי סיעת יהדות התורה נפגשו הערב עם ראש הממשלה ושוחחו עמו על בעיית הדיור .  בסיום הפגישה ,  התייחס יו"ר ועדת הכספים ח"כ משה גפני לנושא הדיור ולחוק המלגות לאברכים ואמר כי , " לא נהיה פראיירים של הממשלה .  גם אנחנו שותפים לממשלה והצבענו לדברים שאנחנו לא מסכימים ,  וכך גם הממשלה תצטרך לעשות ". 
מוקדם יותר התייחס ראש הממשלה בנימין נתניהו ,  לתקציב שיעלה הערב להצבעה ראשונה ובירך על האיזון שהוא מהווה בין הכלכלה ,  החברה והביטחון . " היום אנחנו הולכים להעביר את התקציב הדו-שנתי בקריאה ראשונה ",  אמר ראש הממשלה בפתח ישיבת סיעת הליכוד שהתקיימה במשכן הכנסת . " זהו התקציב הדו-שנתי השני בתולדות המדינה ולמיטב ידיעתי גם בתולדות העולם ",  אמר .  
לדברי נתניהו , " זהו תקציב של צמיחה ויצירת מקומות עבודה ,  ויש בו שתי בשורות :  חיזוק תשתיות פיזיות ,  במסגרתו אנו משקיעים מיליארד וחצי שקלים בסלילת כבישים ,  וחיזוק תשתיות אנושיות ,  הכולל שנת לימודים חינם בצפון ובדרום ,  ואנחנו מגבים את מרכזי המצוינות ונשיב לארץ את המדענים המוכשרים ביותר .  זו בשורה חשובה לעם ישראל ". 
נתניהו הוסיף והתייחס לתיקון שביקש חוק ההסדרים לעשות בחוק המלגות לאברכים .  לדבריו , " אנחנו הולכים להעביר את 'תוכנית ויסקונסין' ונעודד את כל אוכלוסיות מדינת ישראל להיכנס למעגל העבודה .  אנחנו מפגרים בתשתיות ואנחנו פותרים זאת .  אנחנו מפגרים בהשתתפות אוכלוסיות שלמות בשוק העבודה וגם את זה אנחנו הולכים לפתור ". 

ש"ס :  בלי פתרון דיור לצעירים - נתנגד לתקציב
מפלגת ש"ס הציבה אולטימטום לראש הממשלה והבהירה כי לא תתמוך בתקציב בקריאה שנייה ושלישית אלא אם יימצא פתרון למשבר הדיור של הזוגות הצעירים .  השר ישי : " זה קו אדום "
 
