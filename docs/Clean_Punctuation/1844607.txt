מנכ"ל משרד רה"מ : " אין כוונה להציג צעדים נוספים "
 אחרי שרה"מ לא הצליח להניא את מובילי מחאת הדיור מפעילותם ,  אומר מנכ"ל משרדו כי הצעדים שבהם נקט נתניהו לא נועדו לרצות את המפגינים . " לא ננהל מו"מ עם קבוצה שלא יודעת מה היא רוצה "
 על רקע החלטת מובילי מחאת הדיור להתנגד באופן נחרץ לתוכנית החירום של ראש הממשלה בנימין נתניהו ,  אומר מנכ"ל משרדו ,  אייל גבאי ,  כי הצעדים שהציג נתניהו לא נועדו לרצות את המפגינים .  בראיון לקול ישראל הדגיש הבוקר  ( רביעי )  גבאי כי  " ראש הממשלה צריך לעשות מה שטוב ונכון לכלל אזרחי ישראל .  אין שום כוונה להציג צעדים נוספים או לנהל משא ומתן עם קבוצה שלא יודעת בדיוק מה היא רוצה ". 
מחאת הדיור - הכותרות האחרונות :
 מחאת הדיור :  9 נעצרו בחיפה ,  בת"א כבר בונים בגבסליברמן נגד מחאת הדיור : " בואו ניכנס לפרופורציה"הסטודנטים : " הצעת נתניהו טובה לנו ,  אך איננו לבד "
 גבאי הוסיף כי  " ראש הממשלה הציג אתמול כמה מהפכות :  ויתור על הקרקע כנכס של המדינה שמטרתו היא להרוויח עבורו כמה שיותר כסף וכמו כן לקיחת קרקעות שמיועדות לצרכים אחרים וניצולן למעונות סטודנטים ".  בנוגע להתרחבות המחאה אמר גבאי כי  " חשוב לא להיתפס לתמונות או מראות ,  אלא להתייחס למצוקה האמיתית שמבטאת המחאה .  את העניין הפוליטי צריך להזיז הצדה ". 
בתוך כך ,  עיריית תל אביב הוציאה הבוקר צו פינוי ל-15 האוהלים שהוקמו בגינת לוינסקי הסמוכה לתחנה המרכזית במחאה על מחירי הדיור .  מהעירייה נמסר בתגובה כי  " עיריית תל-אביב-יפו מכבדת ומאפשרת את מחאת האוהלים .  המקומות שהוקצו לכך הם גן התקווה ושדרות רוטשילד .  העירייה הייתה הראשונה שתמכה במחאה והקצתה לכך מקום נרחב בשדרות רוטשילד ,  לראיה המחאה בעיר עד היום היא הגדולה והבולטת ביותר בישראל ".  עוד נמסר ,  כי  " תפקיד העירייה למצוא איזון בין הזכות למחות לבין תלונות רבות של תושבים נגד הפגיעה בסדר הציבורי .  על כן לא מתאפשרת מחאה בכל מקום בעיר ,  כך לא ניתן היתר בכיכר המדינה ,  שדרות בן ציון ומקומות נוספים ". 
עם זאת ,  מחאת הדיור ממשיכה להתרחב בשלל דרכים יצירתיות .  פעילי המחנות העולים ואנשי המחאה משדרות רוטשילד בתל אביב ,  הקימו הלילה ברחבת הבימה  " יישוב "  מאולתר שנבנה בהשראת יישובי  " חומה ומגדל "  - שיטת ההתיישבות שהונהגה בתקופת החלוצים .
 לדברי פעילי המחנות העולים , " חברי התנועה ואנשי המאהל מרגישים ,  כמו רוב העם ,  חנוקים על ידי המדיניות הכלכלית של ממשלת ישראל .  יישוב האוהלים החדש יישאר על הקרקע עד לשינוי המבוקש במדיניות - שינוי שיאפשר לכל אזרח דיור בר השגה ,  שכר הוגן ,  רפואה ציבורית ,  חינוך איכותי ,  מחירים שפויים ומדיניות רווחה שתדאג לצרכיו הבסיסיים .  הקמת הבניין מבטאת את עצמאותו של העם ושותפות הגורל של העם היא ביטוי ללקיחת האחריות המשותפת בפעולה ממשית ומאורגנת של הציבור הישראלי לשינוי חייו ועתידו ".  
" ממשלת נתניהו מסרבת לבנות דיור ציבורי בר השגה ,  כל מה שנותר לנו הוא לחזור ולהקים יישובי חומה ומגדל המקבלים בברכה כל נזקק ",  אמרה בר לאודון ,  ממובילות הפעולה . " המדיניות הכלכלית חונקת אותנו .  הלילה החלטנו להגיד 'עד כאן ! ' ולעשות מעשה .  יישובי חומה ומגדל נתנו תנופה אדירה ליישוב בדרך להקמת מדינה .  יישוב האוהלים הזה ייתן תנופה למאבק בכל הארץ ,  במטרה לשנות את השיטה הכלכלית שמדרדרת את כולנו למרוץ הישרדות בו רובנו מפסידים ". 
לפניות לכתב :  bobi1979@walla.com

מנכ"ל משרד רה"מ : " אין כוונה להציג צעדים נוספים "
 אחרי שרה"מ לא הצליח להניא את מובילי מחאת הדיור מפעילותם ,  אומר מנכ"ל משרדו כי הצעדים שבהם נקט נתניהו לא נועדו לרצות את המפגינים . " לא ננהל מו"מ עם קבוצה שלא יודעת מה היא רוצה "
 
