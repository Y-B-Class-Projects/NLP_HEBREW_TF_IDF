נתניהו במסר לבית הלבן : " מצפה לדון עם טראמפ על הסכם הגרעין הגרוע "
 ראש הממשלה אמר בריאיון בשידור חי עם  " פורום סבן "  כי ההסכם ,  שאותו כינה הנשיא הנבחר  " עסקה גרועה ",  לא מונע מטהראן נשק גרעיני .  קרי על ההתנחלויות :  ישראל לא מקשיבה לנו ,  נהיה קשה להגן עליה
ראש הממשלה בנימין נתניהו אמר הערב  ( ראשון )  כי הוא מצפה לדון עם נשיא ארצות הברית הנבחר דונלד טראמפ בהסכם הגרעין  " הגרוע "  שנחתם עם איראן ובמה ניתן לעשות לגביו .  נתניהו ,  שקיים ריאיון בשידור לווייני עם איש העסקים הישראלי-אמריקני חיים סבן המארח את  " פורום סבן "  בוושינגטון ,  הזכיר כי טראמפ כינה את ההסכם  " העסקה הגרועה בהיסטוריה ".  בפורום השתתף גם שר החוץ של ארצות הברית ג'ון קרי ,  שהזהיר כי ארצות הברית מתקשה יותר ויותר להגן על ישראל בשל ההתנחלויות ומדיניות הממשלה .  
ראש הממשלה שב וטען כי ההסכם ,  שנחתם בין טהראן לשש המעצמות  ארצות הברית ,  בריטניה ,  צרפת ,  גרמניה ,  סין ורוסיה  בחודש יולי 2015 , " לא מונע מאיראן נשק גרעיני ,  אלא סולל את דרכה של איראן לנשק גרעיני ".  הוא הבהיר כי ישראל מחויבת למנוע מאיראן נשק גרעיני ,  והוסיף ,  מבלי לפרט : " כשאנחנו מחויבים ,  אנחנו מחויבים ". 
עוד בוואלה !  NEWS:נתניהו לשרים : " זו תקופה מדינית רגישה ,  התבטאו באחריות על עמונה "" האקונומיסט "  על נתניהו : " מעולם לא נהנה מכזו עליונות"בנט : " עלינו לגרום לטראמפ לסגת מפתרון שתי המדינות " 
" אני מאמין כי ארצות הברית היא המעצמה הגדולה ביותר בעולם ובמזרח התיכון ,  ועליה להישאר כך ",  הוסיף נתניהו . " כישראלי ,  אני יכול להגיד שאין לנו ידידה טובה יותר מארצות הברית ,  אבל בתור מישהו באזור ,  אני יכול להגיד שלארה"ב אין ידידה טובה יותר באזור מישראל - ובעולם כולו .  חיזוק ישראל הוא חיזוק האינטרסים האמריקניים ". 
הוא שב והודה לנשיא ארצות הברית היוצא ברק אובמה על הסכם הסיוע הביטחוני ,  והוסיף : " יחד עם טראמפ ,  נדון על כיצד ארצות הברית יכולה לתמוך בישראל ,  ואיך לנצל הזדמנויות משותפות ".  לדבריו , " שוחחתי עם טראמפ לאחרונה ,  כשביקרתי בארצות הברית ,  וגם עם המועמדת הילרי קלינטון ,  ועם שניהם הסכמתי כי יש להם חזון ברור בנוגע לתפקידה של ארצות הברית והדומיננטיות שלה בעולם ". 
בנוגע לתהליך השלום ,  טען נתניהו כי  " החזון שלי לשתי מדינות לא השתנה .  אני מאמין בדו קיום וכבוד הדדי ,  ורק דרך הכרה הדדית נגיע לשלום ".  לדבריו , " הפלסטינים מנסים ללכת לאו"ם בניסיון שווא להביא פתרון  זה רק ירחיק את השלום ".  ראש הממשלה הוסיף כי  " אולי ניתן לקדם שלום דרך גישה אזורית ,  במסגרת יחסינו עם מדינות האזור ,  שתביא להסכם שנוכל לחיות איתו ,  פשוטו כמשמעו ".  
בהתייחסות למתחים בקואליציה ,  הבהיר ראש הממשלה : " הקואליציה לא הולכת לשום מקום ,  ונעביר את התקציב הדו-שנתי בקרוב ".  כשנשאל באופן ספציפי בנוגע לבחירות קרובות ,  השיב : " אני לא חושב שיהיו בחירות .  קרה בעבר שרציתי בחירות ,  אבל אני לא יכול להגיד שאני רוצה בחירות עכשיו ".  
נתניהו עוד טען כי  " אין מדינה בעולם עם תקשורת חופשית יותר מישראל ,  ואין מדינה שבה כלי התקשורת מבקרים את המנהיג כמו בישראל ".  בנוגע למורשתו ,  הוסיף נתניהו : " אני מקווה שיזכרו אותי כמי שהזניק את הכלכלה הישראלית ,  חיזק את הצבא הישראלי ,  וניווט את ישראל דרך סערה חסרת תקדים לחוף מבטחים ".  
קרי ,  שדיבר בפני הפורום לאחר נתניהו ,  טען כי  " ישראל צריכה לקבל החלטה ,  אם להמשיך במדיניות ההתנחלויות או שתהיה היפרדות לשתי מדינות ".  הוא התייחס להצבעה על חוק ההסדרה ,  ואמר כי הוא  " יכשיר חוקית 85 מאחזים .  החוק הזה מדאיג כי רבים מהמאחזים בנויים על קרקע פלסטינית פרטית ".   
" ההתנחלויות הן לא סיבת הסכסוך ,  אבל הן מהוות מכשול ליכולת להשיג הסכם שלום ",  הוסיף . " יותר מ-50% משרי הממשלה מתנגדים לפתרון שתי המדינות ,  הימין מקדם את מדיניות ההתנחלות בניסיון לחסום הסכם שלום ".  
לדברי קרי , " לא יהיה שלום נפרד עם העולם הערבי בלי לטפל בנושא הפלסטיני ".  הוא הבהיר כי  " כל הנשיאים התנגדו להתנחלויות .  אנחנו מזהירים את ישראל ושום דבר לא קורה .  הם לא מקשיבים לנו .  איך זה אמור לעבוד ?  איך תהיה מדינה אחת ,  יהודית ודמוקרטית ,  וגם ייפתרו נושאי הביטחון שלה ?  ".  שר החוץ הוסיף : " ישראל היא בעלת בריתנו וחברתנו .  אי אפשר להגן על ביטחונה של ישראל בלי למצוא נתיב לשלום ".  
קרי הוסיף כי  " אני יודע שיש נטייה להרוג את השליח ,  ושבעבר נאמרו דברים קשים בעקבות התבטאויות שלי ,  אבל אנחנו החברים הכי טובים של ישראל ,  אנחנו צריכים לראות מאמץ אמתי לענות על השאלות הללו ".  לדבריו , " יש אדישות בישראל בנוגע למה שקורה בגדה .  אף אחד לא מדבר על זה .  בואו לא נעבוד על עצמנו .  אי אפשר לומר שלהתנחלויות אין השפעה על היכולת להשיג שלום ". 
שר החוץ של ארצות הברית ,  שבעוד כחודש יסיים את תפקידו ,  הבהיר כי בוושינגטון לא קיבלו  " כל החלטה לגבי צעד כלשהו באו"ם ,  אבל יש אנשים בחוץ שבגלל התסכול שלהם מהבנייה בהתנחלויות מתכננים ליזום החלטות ".  קרי הוסיף כי אם זו תהיה  " החלטה מוטה ולא הוגנת ,  שעושה דה לגיטימציה ,  ברור שנתנגד לה ,  אבל זה נהיה יותר מסובך ".  
בסיום ציין קרי כי הוא ביקר בישראל יותר פעמים מכל שר חוץ אחר ,  אולם במסר קודר סיים כי את דבריו : " אני מאמין שישראל ,  בגלל ההחלטות השקטות שמתקבלות על בסיס יומי ,  מתקדמת לאזור מסוכן .  המטרה שלי היא להצביע על נתיב טוב יותר שאפשר ללכת אחריו ". 
 ( עדכון ראשון :  19:30 )  

נתניהו במסר לבית הלבן : " מצפה לדון עם טראמפ על הסכם הגרעין הגרוע "
 ראש הממשלה אמר בריאיון בשידור חי עם  " פורום סבן "  כי ההסכם ,  שאותו כינה הנשיא הנבחר  " עסקה גרועה ",  לא מונע מטהראן נשק גרעיני .  קרי על ההתנחלויות :  ישראל לא מקשיבה לנו ,  נהיה קשה להגן עליה

