השר דני דנון מונה לתפקיד שגריר ישראל באו"ם
ראש הממשלה הודיע כי שר המדע ,  הטכנולוגיה והחלל יחליף בתפקיד היוקרתי את רון פרושאור . " בימת האו"ם חשובה בעת הזו ,  ואני משוכנע שדני ייאבק בכל כוחו להציג את האמת בזירה הבינלאומית ",  מסר .  במהלך  " צוק איתן "  הדיח אותו נתניהו מתפקיד סגן שר הביטחון
ראש הממשלה ,  בנימין נתניהו ,  הודיע היום  ( שישי )  כי החליט למנות את שר המדע ,  הטכנולוגיה והחלל ,  דני דנון ,  לתפקיד שגריר ישראל באו"ם .  הוא יחליף בתפקיד את השגריר הנוכחי ,  רון פרושאור . 
" בימת האו"ם חשובה בעת הזו ,  ואני משוכנע שדני ייאבק בכל כוחו להציג את האמת בזירה הבינלאומית ",  מסר נתניהו בהודעתו .
 דנון התייחס להודעה על מינויו ואמר כי הוא  " מודה לראש הממשלה בנימין נתניהו על האמון שנתן בי לייצג את ישראל באו"ם בתקופה מאתגרת .  אעשה הכול כדי לקדם את עמדותיה הצודקות של מדינת ישראל ". 
עוד בוואלה !  NEWS:דריכות בשב"ס :  העציר המנהלי השובת רעב מורדם ומונשםהעשן ממשיך להיתמר :  תיעוד ממל"ט חושף את ממדי האסון בסיןהמשטרה חוששת מפיצוץ גשר מעריב : " מה יקרה אם הוא יגלוש הצדה ?  "  
דנון ,  בן 44 ,  נשוי ואב לשלושה ,  נולד ב-1971 גדל ברמת גן ולמד יחסים בינלאומיים ומדיניות ציבורית באוניברסיטה העברית .  הוא שימש שליח הסוכנות היהודית בפלורידה בשנות ה-90 .  בהמשך היה עוזרו של ח"כ עוזי לנדאו והתנגד בחריפות לתכנית ההתנתקות של אריאל שרון ב-2005 .  הוא נבחר לכנסת לראשונה ב-2009 וכיהן בתפקידי סגן יו"ר הכנסת ,  יו"ר הוועדה לזכויות הילד וממלא מקום יו"ר הקואליציה .  בנוסף ,  היה חבר בוועדת החוץ והביטחון ,  ועדת הכלכלה ,  ועדת החינוך ,  התרבות והספורט ,  הוועדה לקידום מעמד האישה וועדת העלייה ,  הקליטה והתפוצות .  בתשע השנים האחרונות מכהן דנון כיו"ר  " הליכוד העולמי "  ואחראי על פעילות ההסברה וקשרי החוץ של תנועת הליכוד בעולם .
 בקדנציה הקודמת ,  לפני כשנה ,  פיטר נתניהו את דנון מתפקידו כסגן שר הביטחון לאחר שזה ביקר את מדיניותו במהלך מבצע  " צוק איתן ".   " לא ייתכן שסגן שר הביטחון יתקוף בחריפות את הנהגת המדינה שמובילה את המערכה ",  נימק נתניהו את החלטתו .  בתגובה לכך תקף דנון את נתניהו ואמר שהוא מבטא  " רפיסות שמאלנית ".  
במהלך השבועיים האחרונים הודיע נתניהו ,  שמתפקד גם כשר החוץ ,  על מינויים של עוד כמה שגרירים בחו"ל .  ביום שני השבוע נמסר כי הוחלט למנות את פיאמה נירנשטיין לשגרירת ישראל באיטליה .  נירנשטיין ,  יהודייה ילידת פירנצה נבחרה לפרלמנט האיטלקי באפריל 2008 וכיהנה כסגנית יו"ר ועדת החוץ של הפרלמנט .  במאי 2013 עלתה לישראל וקיבלה אזרחות ישראלית .  עם מינויה לשגרירת ישראל באיטליה היא תוותר על אזרחותה האיטלקית . " אני משוכנע כי פיאמה נירנשטיין תביא עמה לתפקיד ניסיון מדיני ופוליטי רב ,  ותצליח להעמיק את היחסים בין ישראל לבין איטליה .  הקשר בין ירושלים ורומא הוא בן למעלה מאלפיים שנה ,  אני שמח לשלוח אותה לחזק קשר זה ",  מסר נתניהו .
 בשבוע שעבר נמסר על מינויו של יו"ר מועצת יש"ע לשעבר דני דיין לתפקיד שגריר ישראל בברזיל . " אמריקה הלטינית היא אחד היעדים המרכזיים של מדינת ישראל כחלק מהמאמצים לפתח שווקים חדשים אשר יתרמו להגדלת הצמיחה במשק ",  מסר נתניהו . " אני סמוך ובטוח שדיין יביא איתו לתפקיד את ניסיונו הרב ויעמיק את היחסים בין ישראל לבין ברזיל ".  

השר דני דנון מונה לתפקיד שגריר ישראל באו"ם
ראש הממשלה הודיע כי שר המדע ,  הטכנולוגיה והחלל יחליף בתפקיד היוקרתי את רון פרושאור . " בימת האו"ם חשובה בעת הזו ,  ואני משוכנע שדני ייאבק בכל כוחו להציג את האמת בזירה הבינלאומית ",  מסר .  במהלך  " צוק איתן "  הדיח אותו נתניהו מתפקיד סגן שר הביטחון

