חשד לקלון :  היועצת של נתניהו שחשודה במרמה הושעתה מתפקידה
במכתב שנשלח מנציבות המדינה לעורכי דינה של פרח לרנר ,  החשודה בביצוע עבירות מרמה והפרת אמונים ,  צוין כי מדובר בעבירה שעשוי להיות עמה קלון ולכן נדרשת השעייתה .  עורכי דינה : " מרכזים את כל המאמצים שלנו בהוצאת האמת לאור "
 פרח לרנר ,  יועצתו הבכירה של ראש הממשלה בנימין נתניהו החשודה בעבירות מרמה והפרת אמונים ,  הושעתה מתפקידה ביום שישי האחרון למשך ארבעה חודשים - כך עולה ממכתב ששלחה נציבות המדינה לעורכי דינה יעקב וינרוט ועמית חדד .  במכתב צוין כי הפרת אמונים הינה עבירה שעשוי להיות עמה קלון ולכן נדרשת השעייתה .
 לרנר ,  יועצת לענייני חקיקה וכנסת ,  נחקרה בתחילת החודש באזהרה על ידי יחידה להב 433 .  על פי החשד ,  לרנר פעלה לקידום עניינים הקשורים לעסקיו הפרטיים של בעלה ,  איש יחסי הציבור אבי לרנר ,  שנחקר אף הוא .
 החקירה נגד לרנר החלה בנציבות המדינה אולם הפכה לחקירת משטרה משום שלנציבות אין סמכות לחקור את עסקיו של בעלה ,  שאינו עובד מדינה .  עורכי דינה של לרנר יעקב וינרוט ועמית חדד מסרו בתגובה : " השעיה היא בדרך כלל דרך המלך במקרה של חקירה .  במקרה הנוכחי יש לנו הרבה מה לומר על ההשעיה ,  אבל בשלב זה אנו מרכזים את כל המאמצים שלנו בהוצאת האמת לאור ,  ואין לנו ספק שבתום הבירורים והחקירות פרח לרנר תנוקה מכל חשד ".  

חשד לקלון :  היועצת של נתניהו שחשודה במרמה הושעתה מתפקידה
במכתב שנשלח מנציבות המדינה לעורכי דינה של פרח לרנר ,  החשודה בביצוע עבירות מרמה והפרת אמונים ,  צוין כי מדובר בעבירה שעשוי להיות עמה קלון ולכן נדרשת השעייתה .  עורכי דינה : " מרכזים את כל המאמצים שלנו בהוצאת האמת לאור "
 
