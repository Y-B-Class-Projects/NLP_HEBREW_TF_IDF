נתניהו באזרבייג'ן : " לשנות את הרוב האוטומטי נגד ישראל בעולם "
 בתדרוך לעיתונאים בבאקו הצהיר ראש הממשלה שהוא מעוניין להביא  " למהפך בעמדה של עולם המוסלמי ".  הוא ציין גם כי  " ישראל בוחנת אפשרות להתחבר לצינור הגז מאזרבייג'ן ".  רעייתו שרה סעדה עם אשת הנשיא האזרי והזמינה אותה לביקור רשמי בישראל
ראש הממשלה בנימין נתניהו אמר היום  ( שלישי )  באזרבייג'ן כי ישראל בוחנת אפשרות להתחבר לצינור הגז מאזרבייג'ן במטרה לספק ביטחון אנרגטי לעשרות השנים הבאות .  בתדרוך לעיתונאים במהלך ביקורו בבאקו ציין נתניהו כי בנוסף לאינטרסים הכלכליים , " אנחנו מהדקים גם קשרים ביטחוניים משמעותיים חשובים למדינת ישראל ".  
לדברי נתניהו , " המודל או הדוגמה של מדינה מוסלמית שיעית שמאמצת בחום את הקהילה היהודית ומדינת ישראל ומוכיחה שאפשר אחרת ובמרחב שלנו זה מסר חשוב לאזור ולעולם ".  הוא הוסיף כי  " שורש המהפכה הוא השינוי במעמדה של ישראל בקרב האומות והמגמה הזאת תלך ותתרחב .  אלו יומיים שמיועדים לחזק קשר איתן וגם לייצר את ההחצנה של דבר שמתרחש מאליו וזה היחסים ההולכים ומתהדקים שלנו עם העולם המוסלמי ",  אמר .  
נתניהו הסביר כי במוקד הביקור באזרבייג'ן ובקזחסטן ישנה  " הכוונה להביא לשינוי ולהתמוטטות הרוב האוטומטי נגד ישראל בפורומים הבינלאומיים .  אני רוצה להביא למהפך בעולם המוסלמי .  העולם הערבי מושפע ,  כפי שאמרו לי מנהיגים ערבים מקומיים שגדלו עם תרבות התעמולה נגד ישראל ,  מאמירות של 'אתם הייתם השטן עבורנו' ".  הוא המשיך כי המנהיגים אמרו לו שעד שלא הכירו את ישראל , " לא ידעו את האמת שהוליכה אותם שולל ".  
ראש הממשלה סיפר כי התרשם מדבריו של מקבילו האזרי . " שמעתם את הדברים של הנשיא ,  הנכונות לבטא את הקשר ההדוק באופן פומבי ,  זה מייצר דינמיקה משל עצמה ואני מעוניין מאוד לשנות את הדינמיקה בתוך העולם המוסלמי הרחב ובוודאי רוצה לשנות את הדינמיקה בעולם המוסלמי-ערבי ועל זה אנו עמלים לא מעט ".  
נתניהו התייחס לריאיון של נשיא ארצות הברית הנבחר דונלד טראמפ לרשת  " פוקס ",  ואמר : " טראמפ הולך בכיוון של תמיכה במדינת ישראל ,  ויודע להעריך את הרצון שלנו לשלום .  אנחנו נהנים מהעובדה שיש לנו תמיכה גדולה בארצות הברית כפי שיש למעט מדינות אם בכלל .  ארצות הברית מבינה שלגבי עתידה של ישראל ,  ישראל צריכה להחליט לגבי עתידה ".  
ראש הממשלה ורעייתו שרה נפגשו היום עם הקהילה היהודית באזרבייג'ן ,  במהלך ביקורם בבית הספר היהודי  " אור אבנר ".   " אני שמח להיות איתכם ,  היחסים עם אזרבייג'ן קרובים מאוד ונעשים טובים עוד יותר אחרי הביקור הזה ",  אמר נתניהו ,  שהתייחס גם לחסידות חב"ד שהקימה את בית הספר היהודי . 
" לפני 32 שנה פגשתי את הרבי מליובביץ' בפעם הראשונה ,  בעודי שגריר ישראל באו"ם ,  והוא אמר לי :  'אתה הולך לבית החושך ,  ותזכור שאם אתה מדליק נר אחד של אמת - הוא יפיץ אור יקרות שיראו אותו למרחקים ",  אמר . " עם זאת ,  יש מצבים אחרים .  לפעמים מדליקים נר במקום שיש אור ולא חושך ,  וזה המצב פה בבאקו ",  הוסיף .  
נתניהו פנה לילדים במקום ,  ואמר שהוא מתרגש מדגל שהיה במקום ובו מגן דוד וחצי סהר . " תראו ,  תסתכלו על שני הדגלים האלה ,  זה מה שאנחנו מראים לכל העולם - יכול להיות וצריך להיות .  זה בדיוק ההיפך מהחשיכה ,  זה האור שמפזר את האפילה וזו הרוח שמנחה אותנו בישראל ,  באזרבייג'ן ,  בחב"ד ובמקומות אחרים ". 
במהלך הביקור נפגשה רעיית ראש הממשלה לארוחת צהריים רשמית עם רעיית נשיא אזרבייג'ן ,  מריבן אלייב .  בפגישה שוחחו השתיים על חיזוק שיתוף הפעולה בין ישראל לאזרבייג'ן ,  על חשיבות ערך המשפחה וגידול הילדים ועל הקשר הקרוב בין המנהיגים .  נתניהו הזמינה את אלייב לביקור רשמי בישראל .
  ( עדכון ראשון :  19:16 )  

נתניהו באזרבייג'ן : " לשנות את הרוב האוטומטי נגד ישראל בעולם "
 בתדרוך לעיתונאים בבאקו הצהיר ראש הממשלה שהוא מעוניין להביא  " למהפך בעמדה של עולם המוסלמי ".  הוא ציין גם כי  " ישראל בוחנת אפשרות להתחבר לצינור הגז מאזרבייג'ן ".  רעייתו שרה סעדה עם אשת הנשיא האזרי והזמינה אותה לביקור רשמי בישראל

