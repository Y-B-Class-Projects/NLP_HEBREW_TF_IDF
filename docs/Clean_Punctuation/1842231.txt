חוק הדיור לא יכלול תוכניות לדיור בר השגה
החוק אושר לקריאה שנייה ושלישית ויכלול סעיפים המתייחסים לדירות להשכרה ,  אולם לא לתוכניות לדיור בר השגה . " החוק מעיד על כך שהממשלה רק רוצה להעשיר את כרישי הנדל"ן "
 הוועדה המשותפת לכלכלה ופנים אישרה היום  ( שלישי )  לקריאה שנייה ושלישית ,  את החוק להאצת הליכי הבנייה ב"וועדות דיור לאומיות "   ( הוודל"ים )  והוא יועבר לאישור מליאת הכנסת .  יחד עם זאת ,  על אף המחאה הציבורית על מחירי הדיור ,  התוכניות לדיור בר השגה לא הוזכרו בחוק .
 מחאת הדיור - כותרות אחרונותנתניהו על המחאה : " מכינים הפתעות לפתרון המצוקה"המאהל שלי :  הכירו את פעילי המחאהפעילי המחאה גירשו את הפוליטקאיםמחאת האוהלים : " הנדל"ן לא רק לעשירים "
 הבוקר העריך יו"ר הוועדה ,  ח"כ כרמל שאמה-כהן  ( ליכוד )  כי בסופו של הוספת התוכניות לדיור בר השגה לחוק אכן תתממש ,  אולם בסופו של דבר ,  כאמור ,  החוק לא כלל התייחסות לנושא .
 על פי החוק ,  כ-50 אלף יחידות דיור יפעלו כוועדות משנה של ועדות התכנון המחוזיות ,  ולא ימתינו עם עוד מאות תוכניות אחרות של בנייה למסחר ולתשתיות - מה שייצור ,  לדברי נתניהו , " כביש עוקף בירוקרטיה ". 
איריס האן מהחברה הגנת הטבע ,  הביעה אכזבה מאישור החוק במתכונת זו . " למרות מחאת הדיור הציבורית הנרחבת של השבוע האחרון ,  החוק במתכונתו הנוכחית לא יפתור את מצוקת הדיור :  הוא לא כולל אפילו מילה אחת על דיור בר השגה וזה מעיד על כך שהממשלה רק רוצה לעקוף את הליכי התכנון ולהעשיר את כרישי הנדל"ן ,  על חשבון איכות החיים והסביבה של כולנו ",  אמרה .
 נתניהו בירך את חברי הוועדה על אישור החוק ,  והנחה לקבוע בחוק כי חובת הגשת תוכניות רק על קרקעות מדינה ,  לא תחול על קרקעות של תחום יישובי המיעוטים . " מדובר בחוק נוסף שנועד לספק פתרון למצוקת הדיור בישראל ",  אמר נתניהו . " בימים הקרובים נשלים בכנסת את הרפורמה במנהל מקרקעי ישראל ואת חוק הפטור ממס שבח לדירות שיוסבו מעסקים לדיור .  כל אלו נועדו להגדיל את היצע הדירות ולהביא להורדת המחירים ",  הוסיף .
 הבוקר הודיע ח"כ שאמה-הכהן כי החוק יכלול גם ייעוד קרקעות לדיור להשכרה ,  כך שהדבר יאפשר לוועדות התכנון והבנייה לקבוע כי קרקע של המדינה תשווק לדיור להשכרה בלבד ,  לרבות הוראות לגבי משך השכירות ומאפיינים נוספים .
" לא בטוח שמפגיני האוהלים ושאר הסובלים ממצוקת הדיור יבינו את משמעות הבשורה של חוק הוד"לים עבורם ",  אמר ח"כ שאמה הכהן , " אך אין לי ספק ששוק הדיור יבין ויגיב מהר ".  כרמל שאמה הכהן הוסיף כי  " חקיקת הוד"לים תסתיים עוד השבוע ,  וייתכן כי אפילו היום ". 

חוק הדיור לא יכלול תוכניות לדיור בר השגה
החוק אושר לקריאה שנייה ושלישית ויכלול סעיפים המתייחסים לדירות להשכרה ,  אולם לא לתוכניות לדיור בר השגה . " החוק מעיד על כך שהממשלה רק רוצה להעשיר את כרישי הנדל"ן "
 
