מני נפתלי ביקש חסינות מהעמדה לדין ,  המשטרה סירבה
אב הבית לשעבר במעון ראש הממשלה ,  מסר מיוזמתו עדות במשרדי יחידת להב 433 .  המשטרה סירבה לבקשתו משום שהמידע שמסר אינו חדש .  במשטרה ציינו כי אין די בחומרים שהוצגו עד כה כדי להחליט אם לפתוח בחקירה פלילית
מני נפתלי ,  אב הבית לשעבר במעון ראש הממשלה ,  העיד היום  ( רביעי )  מיוזמתו במשרדי יחידת להב 433 בלוד על הטענות שהעלה בנוגע להתנהלות במעון ראש הממשלה נתניהו .  בין השאר ,  נפתלי מסר לחוקרים מידע על פרשת הבקבוקים ,  שבה נטען כי רעיית ראש הממשלה שרה נתניהו לקחה לכיסה אלפי שקלים מפדיון של בקבוקים ריקים ,  רכוש המדינה ,  שהוחזרו בהוראתה לכמה מרכולים בירושלים .  במהלך מסירת העדות ביקש נפתלי חסינות מפני העמדה לדין אולם המשטרה סירבה לבקשתו .  זאת משום שמסר פרטים שכבר ידועים למשטרה .  בעקבות כך התפוצצה הפגישה .  בלשכת ראש הממשלה הכחישו את טענותיו של נפתלי .
 עוד על הפרשה:המבקר יפרסם את הדוח על מעון ראש הממשלה חודש לפני הבחירותבמשטרה מעריכים :  אם תיחקר פרשת הבקבוקים  נתניהו יידרש להעידהמפכ"ל על דוח המבקר : " יש להיזהר בחקירה ערב בחירות "  
השבוע העביר מבקר המדינה ,  יוסף שפירא ,  ליועץ המשפטי לממשלה ,  יהודה וינשטיין ,  את החומרים הנוגעים לפרשה ,  כמו גם לפרשת רהיטי הגן .  ממשרד המבקר נמסר כי החומר שנבדק מעלה חשש לפגיעה בטוהר המידות עד כדי חשש למעשה פלילי .  
לטענת גורמים במשטרה ,  על סמך החומר הגלוי שפורסם עד כה בתקשורת ,  נראה כי אי החזרת פדיון הבקבוקים למדינה מהווה כשלעצמה עבירה פלילית .  עם זאת ,  למרות שבמשטרה לא מכירים את מלוא החומר שיש בידי היועץ ,  וחקירה בפרשה טרם החלה ,  מעריכים במשטרה שמכיוון שכסף זה שימש את אנשי מעון ראש הממשלה כקופה קטנה להוצאות המעון הרשמי ,  הדבר מבטל את היסוד הפלילי שבמעשה .  עוד מציינים הגורמים ,  כי העובדה שבטרם נחשפה הפרשה השיב הזוג נתניהו למדינה 4,000 שקלים נזקפת לטובתם .  
במשטרה ביקשו להבהיר כי טרם החלה כל בדיקה או חקירה בנושא והחומרים אינם מצויים כלל על שולחנה של המשטרה .
 במסגרת עדותו היום של נפתלי בלהב הוא ינסה לשכנע את החוקרים שמלבד בפרשת הבקבוקים ,  התנהלותם של בני הזוג נתניהו במעונם נגועה בפלילים בשורת מעשים נוספת .  בין השאר ,  בתצהיר שהגיש לאחרונה נפתלי לבית הדין האזורי לעבודה בירושלים ,  הוא טוען כי אירועים פרטיים שנערכו במעון הרשמי דווחו כממלכתיים ,  וזאת במטרה לממנם על חשבון המדינה . " גב' נתניהו היא זו שדרשה כל הזמן להוציא עוד ועוד כספים מעל ומעבר למסגרות המאושרות למעון ראש הממשלה ,  ובנוסף דרשה ממני לפעול בניגוד לנהלים במה שנוגע לתשלום עבור אירועים פרטיים שדווח עליהם כממלכתיים ולכיסוי הוצאות פרטיות שדווחו כהוצאות משק בית ",  נכתב בתצהירו של נפתלי .  
הוא מסביר כי על פי נוהל השתתפות בהוצאות ראש ממשלה מכהן , " שירותי המעון הרשמי יינתנו על ידי צוות בית ראש הממשלה ועובדיו ,  והוצאות ההחזקה ימומנו על ידי אוצר המדינה .  הוצאות ההחזקה יכללו ,  בין היתר ,  חומרי ניקיון ומוצרי טואלט שאינם מוצרים לשימוש אישי  ( כגון נייר טואלט ,  סבון ידיים מבשם וכו' )  ".  בפועל ,  לטענתו של נפתלי ,  נדרש לרכוש מתקציב משק הבית נרות נשמה בעלות של אלפי שקלים לחודש מתקציב משק הבית .  
אב הבית לשעבר מציין הוראה נוספת שהופרה במעון ,  שלפיה כאשר לא מועסק במעון הרשמי מבשל או מבשלת ניתן יהיה להזמין על פי הצורך מזון מבושל מוכן במסגרת התקשרויות עם קבלנים ונותני שירותים או לחילופין רכישות שימומנו באמצעות קופה קטנה ,  כפי שיאושרו על ידי הגורמים המוסמכים .  אלא שלמרות האמור בנוהל ,  טוען נפתלי ,  נהגה בזמנו משפחת נתניהו להוציא אלפי שקלים מדי חודש לרכישת מזון מוכן ממסעדות שונות בירושלים ,  ובה בעת להעסיק עובדת מיקוד שעליה דווח כי היא עוסקת בניקיון ,  כטבחית במשרה מלאה .  דבר זה מעלה חשד למימון כפול .  
סוגיה נוספת שמציין נפתלי היא האירוח במעון הרשמי . " גב' נתניהו אסרה עלי לרשום בסידור העבודה השבועי מי יגיע לביקור או לארוחת ערב ומתי ,  כנראה בשל העובדה שאורחים פרטיים ואף פוליטיקאים המקורבים לבני הזוג זכו לאירוח בסטנדרט ממלכתי  ( דהיינו ,  אירוח הכולל שף והגשה מקצועית )  בניגוד לרשום בנוהל ",  נטען . " כך לדוגמא ",  הוא מציין , " התארחו במעון ראש הממשלה בני הזוג מופז ובני הזוג כץ ,  וכן חברים פרטיים של משפחת נתניהו וזכו לאירוח ממלכתי .  לסבר את האוזן אומר כי עלות ארוחת שף שהוזמן על ידי מי ממשפחת נתניהו הייתה מגיעה לפעמים לסכומים כפולים ויותר מכך מהמאושר על פי הנוהל ".  
טענות נוספות שהעלה נפתלי ונמסור בתצהיר נוגעות לעזרא סיידוף ,  סמנכ"ל במשרד ראש הממשלה ,  שאחראי גם על עובדי המעון .  סיידוף ידע ,  לדברי נפתלי , " לסייע ולעגל פינות כשנתבקש לעשות זאת "  ואף לטענתו הורה להוציא לכאורה חשבוניות פיקטיביות . " כך לדוגמא זכור לי מקרה כאשר התשלומים למלון מסוים הגיעו לסכומים שמעל ל-100,000 שקלים והיייתי צריך אישור על מסגרת תקציב חדשה מהחשב הכללי .  כדרכה דרשה גב' נתניהו לקבל באופן מיידי את שירותיו של שף מועדף ,  ומר סיידוף הורה לעבוד באופן זמני מול אותו מלון .  במקרים אחרים ,  התבקשתי להוציא חשבוניות לאירועים ממלכתיים עם מספר משתתפים מנופח כדי להגדיל לכאורה את סכומי התשלום ".  יש לציין כי טענות אלה הוכחשו בעבר על ידי משרד ראש הממשלה .
 למרות טענות קשות כגון אלו ,  שצפוי נפתלי להעלות בפני החוקרים ,  ישנה אפשרות שהחלטתו להקדים ולהגיע למשטרה ,  עוד בטרם החל היועץ המשפטי לממשלה את הליך בדיקת החשדות ,  עלול לשמש נגדו בהליך משפטי המתנהל מול בני הזוג נתניהו בבית הדין לעבודה .  זאת ,  משום שפרקליטיהם של השניים יוכלו לטעון שהוא פעל מתוך שיקולים פוליטיים בתקופת בחירות .
  ( עדכון ראשון :  15:05 )  

מני נפתלי ביקש חסינות מהעמדה לדין ,  המשטרה סירבה
אב הבית לשעבר במעון ראש הממשלה ,  מסר מיוזמתו עדות במשרדי יחידת להב 433 .  המשטרה סירבה לבקשתו משום שהמידע שמסר אינו חדש .  במשטרה ציינו כי אין די בחומרים שהוצגו עד כה כדי להחליט אם לפתוח בחקירה פלילית

