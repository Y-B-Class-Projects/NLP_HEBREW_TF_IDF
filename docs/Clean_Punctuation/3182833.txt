לשכת רה"מ על עבודות הגשר באיילון :  סגירה באמצע השבוע אינה סבירה
גורמים בלשכת נתניהו התייחסו למשבר שהתעורר בשל מחאת המפלגות החרדיות והודעת שר התחבורה כץ על הקפאת העבודות להקמת  " גשר יהודית ".  לדברי כץ העבודות יידחו בחצי שנה : " לא אתן לחסום את נתיבי איילון למאות אלפי נהגים בגלל הצבת הגשר להולכי רגל "
 גורמים בלשכת ראש הממשלה אמרו הערב  ( רביעי )  כי  " לא סביר שיעצרו את נתיבי איילון באמצע השבוע ",  לצורך עבודות הקמת  " גשר יהודית ".  זאת ,  בעקבות הודעתו הבוקר של שר התחבורה ישראל כץ כי הורה לעצור את העבודות שהיו מיועדות להתקיים על פני שישה סופי שבוע לסירוגין החל מהשבת הבאה - בשל מחאת המפלגות החרדיות .
 בריאיון ל"חברת החדשות "  אמר כץ כי העבודות יידחו בחצי שנה וכי  " לא יאפשר לחסום את נתיבי איילון למאות אלפי נהגים ,  לא באמצע השבוע ולא בסופי שבוע בגלל הצבת הגשר להולכי רגל ".  לדבריו ,  הוא הנחה את החברה לבחון חלופות להקמת הגשר שיתבצעו בשעות הלילה .
 בחברת  " נתיבי איילון "  מסרו בתגובה לדבריו של כץ כי הם  " פועלים בהתאם להנחיות משרד התחבורה ".  בחברה ציינו עוד כי יבחנו חלופות לעבודות בשבת .
 לקריאה נוספת:גורמים במשטרה : " הקמת גשר יהודית באמצע השבוע - סכנה"לחץ החרדים עבד :  השר כץ הורה להקפיא את העבודות על גשר יהודית בשבת 
גורמים במשטרה הזהירו מוקדם יותר כי הנפת קורות הפלדה שירכיבו את הגשר - המיועד להולכי רגל ורוכבי אופניים - מחייבת לסגור הרמטית את התנועה בנתיבי איילון במהלך העבודות . " עם כל הכבוד למאמצים לכבד את רגשות החרדים יש כאן גם ציבור גדול שנפגע פגיעה קשה ביותר ",  הוסיפו הגורמים .
 בהודעת חברת  " נתיבי איילון "  אתמול על עצם סגירת הכביש המתוכננת לסוף השבוע הבא - שנועדה להימשך 24 שעות החל מ-18:00 ביום שישי וערב למוצאי שבת - נמסר כי העבודות קיבלו את אישור משרד הרווחה והמשטרה מראש .  במשטרה מסרו היום כי יערכו מבחינה תעבורתית  " לכל תרחיש "  בהתאם להחלטת החברה על ביצוע העבודות .  במשרד הרווחה מסרו כי משרד התחבורה הגיש בקשה לאשר את העבודות במהלך השבת ,  אולם הבוקר ביקש למשוך אותה ולבחון מחדש את הנושא .
  ( עדכון ראשון :  20:05 )  

לשכת רה"מ על עבודות הגשר באיילון :  סגירה באמצע השבוע אינה סבירה
גורמים בלשכת נתניהו התייחסו למשבר שהתעורר בשל מחאת המפלגות החרדיות והודעת שר התחבורה כץ על הקפאת העבודות להקמת  " גשר יהודית ".  לדברי כץ העבודות יידחו בחצי שנה : " לא אתן לחסום את נתיבי איילון למאות אלפי נהגים בגלל הצבת הגשר להולכי רגל "
 
