עורך דינו של נתניהו בתלונה ליועמ"ש : " לשים סוף למבול ההדלפות "
 אחרי פרסום עדות העוזרת של מילצ'ן ,  הוגשה מטעמו של ראש הממשלה בקשה ממנדלבליט לאתר את המדליפים מתיקיו ולהעמידיהם לדין ,  בטענה שמדובר בחשש למרמה והפרת אמונים ולשיבוש מהלכי חקירה . " ההדלפות נעשות בכוונה להשפיע שלא כדין על ההחלטות שעתידות להתקבל בעניינו "
 עורך דינו ראש הממשלה בנימין נתניהו ,  עו"ד עמית חדד ,  הגיש היום  ( ראשון )  תלונה ליועץ המשפטי לממשלה אביחי מנדלבליט נגד ההדלפות מהחקירות בעניינו ,  בדרישה שהנושא  " ייבדק וייחקר לאלתר ,  תוך איתור המדליפים והעמדתם לדין ".  בפנייה ,  שבה נכתב כי  " חייבים לשים סוף למבול ההדלפות ",  צוינו כמה הדלפות מתיקי נתניהו ,  החל מתמלילי שיחותיו עם מו"ל ידיעות אחרונות נוני מוזס ,  דרך פרטים מתיקי חקירת 1000 ו-2000 בחדשות ערוץ 13 ובהארץ ,  ועד לעדותה של הדס קליין שפורסמה ביום שישי האחרון בחדשות ערוץ 12 .
 בתלונה נכתב כי  " הדלפות אלה פוגעות פגיעה אנושה בזכותו של ראש הממשלה להליך הוגן ,  בחזקת החפות העומדת לו ובזכויות הבסיסיות לפרטיות ולשם טוב ;  והן נעשות מתוך כוונה ברורה להשפיע שלא כדין על ההחלטות שעתידות להתקבל בעניינו ". 
עוד בוואלה !  NEWS:אין כסף ללוחמים וקצבאות :  חיזבאללה במשבר בשל הסנקציות על איראןרגב טענה שלא הצביעה לסער - למרות שהצהירה אחרת בעברדיווח במצרים :  לפחות 17 נפגעים בפיצוץ בסמוך לאוטובוס תיירים בגיזה 
עורך דינו של נתניהו הסביר בתלונה כי  " קיים חשש אמיתי אף לשיבוש ההליך וזיהומו ",  וציין כי מדובר בעבירות אפשריות של מרמה והפרת אמונים ושל שיבוש מהלכי משפט . " הדלפה של חומרי חקירה על ידי עובדי ציבור ,  אשר החומר הגיע לידיהם מכוח תפקידם הציבורי ,  ומוחזק על ידם בנאמנות ,  מהווה מעילה חמורה באמון הציבור שניתן להם ". 
מהעדות שפורסמה בסוף השבוע על ידי אמנון אברמוביץ' עולה כי נתניהו דרש מהדס קליין ,  העוזרת של ארנון מילצ'ן ,  לעשות כל מה שרעייתו אומרת ,  תוך שהוא אומר לה : " שרה אישה מופלאה .  שוחטים אותה .  תפסיקי להיות בצד של התקשורת .  תפסיקי להיות שמאלנית ".  בנוסף לכך ,  בעדות פורטו שורת שיחות בין נתניהו לקליין ,  שבהן היא לכאורה דרשה ממנה שיפוץ לבריכה בערב יום הזיכרון ,  קצף וסכין גילוח באישון ליל ומעיל חדש של המותג  " קולומביה "  לה ולבעלה .
 בין היתר על פי העדות ,  נתניהו טלפנה בשעה 1:00 ,  בערב לוויתו של הנשיא שמעון פרס ,  ודרשה מקליין שיסיעו מקיסריה לבלפור קצף וסכין לגילוח ,  תוך שהיא מציינת ש"ביבי אוהב את הקצף והסכינים של פאקר "  וש"זה נורא יקר .  אתם רוצים שראש הממשלה יופיע לא מגולח ללוויה ?  בגללכם הוא יופיע לא מגולח ".  על שיפוץ הבריכה אמרה נתניהו לקליין : " אנחנו רוצים את הקבלן שלכם ,  של מילצ'ן ופאקר .  הוא מוכן לעשות מחיר עלות של 120 אלף שקלים .  ביבי עושה כל כך הרבה למען האזרחים ,  אז הקבלן יכול לוותר על 50 אלף ,  או שאתם פאקר ומילצ'ן תשלימו את הסכום לקבלן ".  

עורך דינו של נתניהו בתלונה ליועמ"ש : " לשים סוף למבול ההדלפות "
 אחרי פרסום עדות העוזרת של מילצ'ן ,  הוגשה מטעמו של ראש הממשלה בקשה ממנדלבליט לאתר את המדליפים מתיקיו ולהעמידיהם לדין ,  בטענה שמדובר בחשש למרמה והפרת אמונים ולשיבוש מהלכי חקירה . " ההדלפות נעשות בכוונה להשפיע שלא כדין על ההחלטות שעתידות להתקבל בעניינו "
 
