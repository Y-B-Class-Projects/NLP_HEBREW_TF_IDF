נתניהו הודיע על צוות חלופי ;  מופז : " אין עוד ועדות "
 ראש הממשלה הודיע על צוות שיכלול את השרים פלד ויעלון ויכין הצעת חוק זריזה לטיפול בבעיית השוויון בנטל ,  ולדברי מקורבי נתניהו משנהו הסכים עקרונית - וחזר בו
המתח בין ראש הממשלה למשנהו ,  שאול מופז ,  בשיאו :  כחלק מהמאמצים לגבש בזמן חלופה לחוק טל ,  הפוטר משירות צבאי עשרות אלפי תלמידי ישיבה מדי שנה ,  ואשר תוקפו יפוג ב-1 באוגוסט בהוראת בג"ץ ,  שוחחו אתמול  ( חמישי )  ראש הממשלה בנימין נתניהו ומופז .  לטענת אנשי נתניהו ,  מופז פנה לראש הממשלה והציע לו להקים צוות פעולה ,  הכולל נציגים מטעם שניהם ,  שיעבוד על הכנת הצעת חוק חלופית לחוק טל ,  על בסיס המלצות ועדת פלסנר ,  שתוגש לאישור הממשלה כבר בתוך שבוע .  נתניהו הציע למנות מטעמו את השרים יעלון ופלד ,  וכן את ראש המטה לביטחון לאומי ,  יעקב עמידרור ,  בטענה שהם מכירים את החוק היטב ,  ו"חושבים שניתן לעשות היסטוריה ".  מופז חשב על הדברים והשיב לנתניהו בהסכמה עקרונית ,  בהתניה שהשניים ינסחו הבוקר הודעה משותפת .  אלא שבינתיים החלו לצאת הדלפות מההסכמה בין השניים ,  וכעת נדמה שהקואליציה ,  שוב ,  במשבר .  
מופז מצדו המשיך לחדד עמדות בתגובה לרעיון הצוות המשותף ,  ואמר היום כי הוא דוחה על הסף את הודעת ראש הממשלה .  לדבריו , " לא יוקמו ועדות נוספות ,  והמלצות ועדת פלסנר הן המסקנות היחידות שעל בסיסן ניתן להתקדם לחקיקה בעניין השוויון בנטל .  לאחר יממה של משא ומתן התברר כי ראש הממשלה נתניהו לא מוכן לאמץ באופן פומבי את המלצות פלסנר ,  אלא להקים ועדה נוספת ".  ההערכה היא כי למרות חילוקי הדעות ,  השניים יצליחו להגיע במהלך סוף השבוע להסכמות .
 כרגע ישנם שני נושאים בסלע המחלוקת בין נתניהו ומופז .  הראשונה היא נושא הסנקציות האישיות שהיא עיקר המחלוקת ,  אמנם נתניהו אמר השבוע שהוא מוכן לסנקציות אישיות אך לדברי מקורבי מופז עמדתו רחוקה מאוד מעמדת ועדת פלסנר .  הנושא השני השנוי במחלוקת הוא גיל הגיוס ,  כאשר ראש הממשלה מוכן לדבר על גיל גיוס מאוחר הרבה יותר מגיל 22 ,  עליו החליטה ועדת פלסנר ,  ומקורבי מופז הדגישו כי  " לא תהיה תזוזה מגיל 22 ".  לדבריהם , " בלי שראש הממשלה מאמץ את עקרונות ועדת פלסנר ,  אין על מה לדבר .  אחר כך ,  אפשר לדבר על הניסוח ,  אך לא יהיו עוד ועדות ".  נתניהו דיבר עם מופז על כך שהצוות ינסח הצעת חוק על בסיס המלצות ועדת פלסנר ,  ולכאורה אמירתו הייתה צריכה לספק את מופז ,  אך מופז חידד עמדות .  מקורביו הדגישו כי  " כשאתה אומר 'על בסיס' ,  זה משאיר מרחב תמרון ענק ואתה משדר בכך שיש מקום למשא ומתן ,  'על בסיס' זה לא 'אימוץ' ,  ולזה אנחנו לא נותנים יד ".  בצד של מופז לא מכחישים את דברי מקורבי נתניהו לגבי הפנייה של מופז אליו ,  והסבירו את העניין בכך ש"הדברים נעשו במקביל :  מופז הציע לנתניהו להקים צוות ניסוח מחודש אך ברור שהבסיס לכך זה אימוץ מסקנות פלסנר ",  מה שלא קרה לטענתם .  מופז גם רצה שרוב חברי הצוות יהיו אנשי מקצוע ולא פוליטיקאים .  
במפלגתו של מופז ,  קדימה ,  קראו לו לעמוד על עמדותיו ולא לסגת מהם .  חבר הכנסת שלמה מולה מסר כי  " לאור הודעת ראש הממשלה על הקמת צוות הכנה למריחת עקרונות פלסנר אני קורא למופז להודיע על הגעתו מחר להפגנה ולהתפטר מממשלת המריחה והבריחה שמעדיפה משתמטים ,  טפילים ופרזיטים על פני הנושאים בנטל ".  חבר הכנסת יובל צלנר ,  הנחשב לאיש של מופז ,  מסר כי  " אני קורא למופז להמשיך לעמוד על עקרונותיו ,  להתייצב בראש ההפגנה מחר ולא להיכנע לניסיונות הטיוח שבהקמת ועדות נוספות ומיותרות .  חייבים לתקן את העוול ההיסטורי ולוודא שכולם נושאים בנטל ".  גם מפלגת  " יש עתיד "  בראשות יאיר לפיד הגיבה להתפתחויות ,  וממנה נמסר כי  " נתניהו שוב מנסה למרוח אותנו עם ועדת קומבינה כי הוא מפחד מההפגנה בשבת .  נענה לו במוצאי שבת כי כולם צריכים לשרת ".  
בצד ההתפתחויות הפוליטיות ,  דומה שברחוב לא מאמינים שהפתרון קרב ;  במטה המאבק לגיוס חרדים ממשיכים בהכנות לקראת ההפגנה תחת הכותרת  " צו 8 ",  שתצא מחר לדרך ברחובות תל אביב .  בימים האחרונים הגבירו במטה ,  המכיל שורה של ארגונים שנאבקו בחודשים האחרונים למען חוק חדש שיחליף את חוק טל ,  את ההכנות לעצרת ,  ומקווים להפגנת כוח אמיתית שתקרא לראש הממשלה לעמוד בהתחייבותו ,  ולחוקק חוק שיסדיר באופן מהותי את חלוקת השוויון בנטל בחברה הישראלית ,  כמתבקש בהוראת בג"ץ .  מבחינת המארגנים ,  אי אפשר להפריז בחשיבות ההגעה של הציבור לאירוע : " אם הציבור לא יגיע להפגנה ,  יהיה חוק טל 2 ",  אומרים במטה .
 בכיר הנואמים בעצרת צפוי להיות ראש השב"כ לשעבר ,  יובל דיסקין ,  שנענה לבקשת המארגנים .  לדבריו , " פראיירים "  הם לא אלו שמשרתים את המדינה . " פראיירים "  הם אלו שלא מבינים את כוחו האמיתי של הציבור מול נבחריו ,  ומאפשרים לאלו בהם בחרנו להשתמט ממציאת פתרון לסוגיה מהותית ,  ערכית וקריטית זו .  ביחד ,  כולנו ,  לא נאפשר לזה לקרות ".  בשיחות סגורות אמר היום דיסקין : " חורה לי ההתנהגות של המנהיגים במדינה .  מי שמשתמט הם המנהיגים בעצמם בכך שאינם מקבלים החלטות .  הציבור חייב להבין זאת .  הפראיירים הם לא אלה שמשרתים אלא אלה שמאמינים למנהיגים ".  בנאומו מחר צפוי דיסקין למתוח ביקורת קשה על נתניהו וברק .  דיסקין טוען כי בכוחם של ברק ונתניהו לעצור את תופעת ההשתמטות ולהביא למפנה בנושא הכל כך חשוב מבחינתו .
 במטה המאבק תקפו היום את הודעתו של ראש הממשלה על הקמת הצוות .   ? אנחנו לא מבינים מה עובר על נתניהו ומופז ,  הם באמת חושבים שהציבור יאמין לעוד צוות ,  לעוד ספין ,  לעוד קומבינה ?  ?  ,  נמסר מהמטה .   ? הרי נתניהו ומופז כבר הישירו מבט אלינו ומאז עשו אלף גלגולים .  דבר אחד ברור- רק עצרת עם אלפי משתתפים מחר תביא לכך שיהיה שינוי אמיתי .  רק אם ת"א תהיה סתומה נתניהו ומופז יבינו שאי אפשר עוד פעם לפגוע במשרתים כדי לשמור על כיסאות ?  .
 בראשית השבוע הודיע נתניהו על פירוק ועדת פלסנר ,  שהוקמה כדי לבחון חלופות לחוק טל ,  החוק המאפשר את אי גיוסם של צעירים חרדים לצה"ל ,  לאחר שפרשו ממנה כמה נציגים .  ח"כ יוחנן פלסנר  ( קדימה )  פרסם השבוע את המלצות הוועדה בראשותו בכל זאת ,  ובין היתר המליץ להטיל קנס התחלתי בגובה של 7,500 למשתמטים ,  שיגדל במאה שקלים על כל יום נוסף של השתמטות ,  ביטול מלגת  " כולל "  בגובה של 850 שקלים לחודש ,  ופתיחת מסלולי גיוס נוספים לחרדים .  ההמלצות הוצגו לציבור ,  לאחר חודש עבודה בו נערכו 14 ישיבות עומק בנושא .  שעות ספורות לאחר מכן ,  אמר ראש הממשלה נתניהו לגורמים בסביבתו כי בכוונתו להביא לכנסת הצעת חוק משולבת לגיוס ערבים וחרדים כאחד ,  שניתן יהיה ליישמה בפועל .
 
נתניהו הודיע על צוות חלופי ;  מופז : " אין עוד ועדות "
 ראש הממשלה הודיע על צוות שיכלול את השרים פלד ויעלון ויכין הצעת חוק זריזה לטיפול בבעיית השוויון בנטל ,  ולדברי מקורבי נתניהו משנהו הסכים עקרונית - וחזר בו

