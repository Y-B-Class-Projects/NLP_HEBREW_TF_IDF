נגמרו הבעיות ב"משפוחה "?  טראמפ יצא מגדרו להוכיח שהוא מדבר בשפת נתניהו
פרגן לרעיה שרה ,  הוציא את ההתנחלויות מהמרכז ולא התעקש על פתרון שתי המדינות :  נשיא ארה"ב אולי נשא מסרים מבלבלים במסיבת העיתונאים הראשונה עם ראש הממשלה ,  אך הטון היה המזמין ביותר בעשורים האחרונים עבור ישראל .  ומי ירגיש שזנחו אותו ?  כנראה היהודים
אין תמונה שמסכמת בצורה טובה יותר את המפגש הראשון בין ראש הממשלה בנימין נתניהו ונשיא ארצות הברית דונלד טראמפ ,  מאשר החיוך הרחב שהיה על פניו של נתניהו במהלך 35 הדקות של מסיבת העיתונאים שפתחה את הפגישה .  נתניהו וטראמפ נראו כמו חברים ותיקים ,  הכול נופת צופים ,  כולל קבלת פנים של מלכים שהכינו לו ולרעייתו בבית הלבן .  כאן לא הייתה לחיצת יד ממושכת ומביכה ,  כמו שהמצלמות קלטו בפגישותיו של טראמפ עם ראש ממשלת יפן וראש ממשלת קנדה מוקדם יותר החודש .  כאן היו רק חיבוקים וחיוכים ,  שפת גוף נינוחה ,  והרמוניה נדירה ששכחנו ממראותיה בשמונה השנים האחרונות .
 לגבי תוכן הדברים של טראמפ אפשר להתווכח - אבל אין שום ספק לגבי הטון .  הוא היה חם וידידותי ,  יוצא מגדרו ,  נחוש להוכיח שיש עידן חדש בבית הלבן עבור ישראל .  בנושא האיראני טראמפ כבר מזמן הוכיח שהוא מדבר את שפת נתניהו ,  אבל בנושא הפלסטיני ,  אצל טראמפ ,  כמו אצל טראמפ ,  יש כרגע הרבה יותר סימני שאלה מתשובות ברורות לגבי הכיוון שאליו הוא מתכוון לקחת את הדברים . " מדינה אחת ,  שתי מדינות  מה שיעשה את נתניהו והפלסטינים שמחים ",  אמר טראמפ .  אפשר לשער שברחבי המזרח התיכון משננים את המשפט   " מבולבלים ?  גם אנחנו ". 
עוד בנושא:בנט על פגישת נתניהו וטראמפ : " דגל פלסטין הוחלף בדגל ישראל"טראמפ לנתניהו : " אני רוצה לראות את ישראל עוצרת את ההתנחלויות"האו"ם והפלסטינים מזהירים : " אין פתרון מלבד פתרון שתי המדינות "  
בימין הישראלי בירכו בעיקר על  " תום עידן שתי המדינות ".  נאחזים בסמנטיקה .  זה נכון :  לראשונה זה יותר מ-20 שנה ,  נשיא אמריקני לא דיבר מפורשות על מדינה פלסטינית ,  וראש הממשלה סירב לציין אם הוא עדיין תומך בחזון בר אילן ,  כפי שדרש ממנו יו"ר הבית היהודי נפתלי בנט .  טראמפ שבר את הנוסחה הרגילה והמוכרת של שתי מדינות לשני עמים והחל לדבר על יוזמה אזורית  רעיון שנתניהו מנסה להניע כבר לא מעט זמן .  מצד שני ,  הוא שוב שפך מים צוננים על הבטחת הקמפיין שלו להעביר את השגרירות לירושלים ,  ואמר שהישראלים יצטרכו לעשות ויתורים ושישראל תצטרך לרסן את הבנייה בהתנחלויות . " אתה מבין את זה ,  נכון ?  ",  הישיר מבט לנתניהו ,  בחיוך .
 לכאורה ,  את כל הרעיונות האלה שמענו גם בממשל אובמה ,  ואפילו בממשלים שלפניו :  הקריאה לרסן את ההתנחלויות ,  הרעיון של יוזמה אזורית ,  הדרישה מהפלסטינים להפסיק את השנאה וההסתה ולהכיר במדינת ישראל אינם חדשים על המפה ,  אף שטראמפ ישמח להציג את עצמו כפורץ דרך .  אבל לראשונה זה הרבה זמן  ההתנחלויות לא באמת היו לב העניין .  המנגינה היא לגמרי אחרת .  
נתניהו השקיע שעות של הכנות לקראת הפגישה הזו ,  ונראה שגם טראמפ עשה שיעורי בית היטב .  המטרה העיקרית  של שניהם  הפגנת חום ,  אהבה וידידות .  אם תרצו ,  השקת ה"ברומאנס ".  טראמפ כנראה למד שהדרך ללבו של נתניהו היא דרך האישה שלצדו ,  ועשה לרעייתו כבוד מלכים כשנקב בשמה והודה לה על יחסה לרעייתו מלניה .  נתניהו פנה בחיוך לחתנו של טראמפ ,  ג'ארד קושנר ,  ונזכר שהם מכירים מימים ימימה .  במשך שנים ,  כדי להתמודד עם הטענות על ההשפעה של המתיחות בינו לבין הנשיא לשעבר ברק אובמה ,  נהג נתניהו להתייחס ליחסים בין ישראל וארצות הברית כבעיות בתוך ה"משפוחה ",  בעגה יידית .  עם טראמפ ,  לפחות כרגע ,  הוא בהחלט מרגיש בן משפחה .  
מי שאולי ירגיש מוזנח בקשרי המשפחה המחודשים של נתניהו וטראמפ הם בני דודינו היהודים-אמריקנים ,  שחששם הגובר מהתגברות האנטישמיות ברחבי ארצות הברית לא קיבל מענה במסיבת העיתונאים המחויכת .  טראמפ אמנם אמר בדברי הפתיחה שלו ש"לא נשכח את מה שהעם היהודי סבל ",  וניסה לתקן את נזקי הסערה של השמטת היהודים מהודעת הבית הלבן ליום השואה הבינלאומי .  
אבל בתשובה לשאלת כתב ערוץ 10 מואב ורדי על החששות בקהילה מאנטישמיות הקפיד הנשיא להתחמק היטב .  הוא לא הזכיר את המילה אנטישמיות ,  אלא רק דיבר על הצורך לעצור את  " הפשע והגזענות ".  הוא ציין את חבריו ובני משפחתו היהודים ,  והבטיח שאנחנו הולכים לראות  " רק אהבה ,  אהבה ואהבה ".  נתניהו התערב גם הוא והעניק לטראמפ תעודת הכשר   " אין תומך גדול יותר מטראמפ בעם היהודי ובמדינת היהודים .  עלינו להניח לסוגיה הזו ".  במשפחת נתניהו-טראמפ זו אולי נגמר בחיוכים ,  אבל אצל היהודים האמריקנים זה ממש לא נשאר בתוך המשפחה .  

נגמרו הבעיות ב"משפוחה "?  טראמפ יצא מגדרו להוכיח שהוא מדבר בשפת נתניהו
פרגן לרעיה שרה ,  הוציא את ההתנחלויות מהמרכז ולא התעקש על פתרון שתי המדינות :  נשיא ארה"ב אולי נשא מסרים מבלבלים במסיבת העיתונאים הראשונה עם ראש הממשלה ,  אך הטון היה המזמין ביותר בעשורים האחרונים עבור ישראל .  ומי ירגיש שזנחו אותו ?  כנראה היהודים

