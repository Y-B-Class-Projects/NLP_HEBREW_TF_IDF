נתניהו :  מקווה שבקרוב נשקם לחלוטין את היחסים עם טורקיה
ראש הממשלה כינס מסיבת עיתונאים מיוחדת במשרדו שבירושלים ודיבר על גל הטרור בישראל ובעולם .  הוא התייחס לשיתוף הפעולה עם טורקיה על רקע הפיגוע באיסטנבול ואמר : " אם הדבר יתאפשר ננרמל את היחסים .  יש מגעים והם גם מתקדמים "
 ראש הממשלה בנימין נתניהו כינס אתמול  ( רביעי )  מסיבת עיתונאים במשרדו שבירושלים על מנת למסור הצהרה מדינית .  נתניהו התייחס לחידוש היחסים עם טורקיה לנוכח הפיגוע באיסטנבול ומאמצי החילוץ המשותפים של שני הצדדים ,  ואמר כי  " יש שיתוף פעולה טוב בין שתי המדינות ".  לדבריו , " תמיד רצינו יחסים תקינים עם טורקיה ולא אנחנו אלה שפעלנו לשנות את הכיוון הזה .  אם הדבר יתאפשר ננרמל את היחסים .  יש מגעים ,  הם מתקיימים ,  הם גם מתקדמים .  יהיה בוודאי בקרוב מפגש נוסף .  אני מקווה שהוא יוביל לתוצאה חיובית שהיא שיקום מלא של היחסים ". 
נתניהו פתח את דבריו בהתייחסות לפיגועים בבלגיה ואמר כי שוחח עם ראש הממשלה הבלגי שארל מישל ועם שרת החוץ של האיחוד האירופי פדריקה מוגריני . " אם יש עם אחד בעולם שיודע מה עובר עליהם זה עם ישראל ואזרחי ישראל ,  שעומדים בגבורה ובאומץ לב מול מתקפות טרור אלה זה שנים רבות ",  אמר .  
הוא הוסיף : " אנחנו במערכה עולמית נגד הטרור ,  של בני התרבות נגד בני החושך .  הטרור מכה בכל מקום - באיסטנבול ,  בבריסל ,  בחוף השנהב ,  בפריז ,  בירושלים ובמקומות רבים אחרים בישראל .  הטרור לא נובע מקיפוח ומתסכול ,  אלא מאידיאולוגיה רצחנית .  
לדבריו , " הטרור לא נובע מייאוש אלא מהתקווה .  התקווה של מחבלי דאעש היא שהם יוכלו להקים בכל אירופה חליפות אסלאמית ,  התקווה של הפלסטינים היא שהם יוכלו להקים מדינה פלסטינית בכל ארץ ישראל .  אנחנו צריכים לפעול יחד כדי לשלול מהם את התקווה הזאת .  אמרתי לבני שיחי שצריך לגנות את הטרור בכל מקום ולהילחם בו בכל מקום ". 
דבריו של נתניהו נאמרים על רקע שני הפיגועים שאירעו בעולם בשבוע האחרון - הפיגוע בלב איסטנבול ומתקפת הטרור בבריסל .  ביום שבת פוצץ את עצמו מחבל מתאבד בלב איסטנבול ,  פיגוע שהוביל למותם של ארבעה בני אדם ,  בהם שלושה ישראלים - שמחה דמרי ,  אברהם גולדמן ויונתן שור .  שלושה ימים לאחר מכן ,  מחבלים ביצעו פיגוע בנמל התעופה בבריסל ובתחנת הרכבת התחתית שסמוכה למשרד האיחוד האירופי .  מתקפה שהובילה למותם של 31 בני אדם .
 ראש הממשלה התייחס גם במענה לעיתונאים על הנסיגה הרוסית מסוריה . " ההחלטה של נשיא רוסיה היא החלטה שלו .  מה שחשוב שזה יהיה תיאום בינינו ,  ולהבהיר לו  ( לוולדימיר פוטין )  שיש לישראל קווים אדומים בנוגע לסוריה .  התיאום הזה נמשך בקו חם בין צהל לצבא רוסיה .  אני לא חושב שרוסיה מוציאה את כל כוחותיה ,  אבל אני כן יכול לומר שהקווים האדומים שלנו יוותרו בעינם ".  
ראש הממשלה דיבר גם על איומיו של מזכ"ל חיזבאללה חסן נסראללה ,  שאמר כי  " במלחמה הבאה עם ישראל נפגע בכור הגרעיני ".  לדבריו , " לגבי האיומים של נסראללה ,  לא הייתי מציע לו לנסות את הנחישות של ישראל .  הוא הרי יודע למה הוא בבונקר ". 
בהמשך התייחס לעמדת ארצות הברית לגבי הסדר עם הפלסטינית ולעמדתם של המועמדים לנשיאות . " העמדה המסורתית של הממשלים בארצות הברית ,  גם של הנשיא ברק אובמה ,  היא נגד הסדרים כפויים עם הפלסטינים .  אני מסכים לגמרי לכך ,  וכל המועמדים לנשיאות ארצות הברית חזרו על העמדה הזו .  זו עמדה הגיונית ,  נכונה ומעשית ". 
 ( עדכון ראשון :  20:13 )  

נתניהו :  מקווה שבקרוב נשקם לחלוטין את היחסים עם טורקיה
ראש הממשלה כינס מסיבת עיתונאים מיוחדת במשרדו שבירושלים ודיבר על גל הטרור בישראל ובעולם .  הוא התייחס לשיתוף הפעולה עם טורקיה על רקע הפיגוע באיסטנבול ואמר : " אם הדבר יתאפשר ננרמל את היחסים .  יש מגעים והם גם מתקדמים "
 
