נתניהו : " אמרתי לטראמפ - ידידי ,  אתה עושה היסטוריה ;  כמו בלפור "
 ראש הממשלה סיפר כי שוחח עם נשיא ארצות הברית לפני הנאום שבו הכיר בירושלים כבירת ישראל .  הוא השווה את הנאום לאירועים מכוננים כמו קום המדינה ושחרור ירושלים .  במשרד החוץ נערכים ל"מתקפה דיפלומטית ",  ושגרירים הונחו לחדד את הקשר בין העם היהודי לירושלים
ראש הממשלה בנימין נתניהו אמר אמש  ( חמישי )  כי שוחח עם נשיא ארצות הברית ,  דונלד טראמפ ,  לפני נאומו אמש שבו הכיר בירושלים כבירת ישראל . " אמרתי לו ,  'ידידי הנשיא - אתה עומד לעשות היסטוריה' .  ואתמול הוא עשה היסטוריה ,  זה רגע מרומם ומאחד - לימין ,  לשמאל ,  דתיים ,  חילונים - אנו מעלים את ירושלים על ראש שמחתנו ",  אמר נתניהו .  הוא הוסיף כי  " יש רגעים גדולים בתולדות הציונות ",  והשווה את הכרזתו אמש של טראמפ להצהרת בלפור ,  הקמת המדינה ושחרור ירושלים .
 בעשרת הימים האחרונים היו לנתניהו שתי שיחות טלפון נוספות עם הנשיא טראמפ ,  מעבר לזו שפורסמה יום לפני על ההכרזה וההכרה בירושלים כבירת ישראל .  בשיחות ביניהם ,  נתניהו הדגיש בפני טראמפ את החשיבות ההיסטורית של אמירה כזו מצד הנשיא ,  והבהיר לו שהסטטוס קוו יישמר במקומות הקדושים .
 לקריאה נוספת:נסראללה על ההכרה בירושלים : " התגובה להחלטה - אינתיפאדה חדשה"אחרי הצהרת טראמפ : " יותר ממאה נפגעים בעימותים בגדה ובמזרח ירושלים"היכונו לאינתיפאדת טראמפ :  הסיבה האמיתית להכרזת ירושלים 
ראש הממשלה פינה אמש את סדר יומו לטובת התייעצויות מדיניות וביטחוניות בעקבות ההכרזה .  מוקדם יותר אמש אמר נתניהו כי ישראל נמצאת במגעים עם מדינות אחרות על מנת להביא להכרה בינלאומית בירושלים כבירת ישראל .  עוד הוסיף נתניהו כי מדינות רבות יעבירו את השגרירות שלהן לעיר הבירה עוד לפני ארצות הברית .
 במשרד החוץ נערכים למתקפה דיפלומטית בימים הקרובים וקיימו דיונים לקראת כינוסים וגינויים של מועצת הביטחון ,  הליגה הערבית ,  וארגון ה-OIC לשיתוף פעולה אסלאמי .  שגרירי ישראל בעולם קיבלו הנחיה לחדד את המסר מול משרדי החוץ השונים שיש קשר היסטורי של העם היהודי לירושלים ,  וכן  " לעודד קריאות לריסון ולתגובה שקולה "  של הפלסטינים ומדינות ערב .  
בירושלים מעריכים כי רוב האמירות שיצאו ממדינות ערב ומחלק ניכר ממדינות אירופה היו צפויות ומדודות ,  והבעיה העיקרית היא במדינות מערב אירופה .  לפי ההערכה ,  גם שרי החוץ של האיחוד האירופי צפויים להשמיע עמדה בנושא ההכרה האמריקנית בירושלים כבירת ישראל בפגישתם עם נתניהו בבריסל ביום שני ,  בביקור ראשון של ראש ממשלה ישראלי באיחוד האירופי אחרי 22 שנים .
 טעימה מכך הייתה בדבריה של שרת החוץ של האיחוד האירופי פדריקה מוגריני ,  שהזהירה כי החלטתו של טראמפ  " בעלת השלכות מסוכנות ".  היא אמרה כי היא  " עלולה להחזיר אותנו לזמנים אפלים יותר מאלו שאנחנו כבר נמצאים בהם ".  
במשרד החוץ דחו את דבריה . " העמדה של מוגריני נראית תמוהה ",  נמסר . " ההתעקשות על כך שירושלים איננה בירת ישראל היא התכחשות לעובדה היסטורית שאין עליה עוררין .  כל התכחשות לאמת פשוטה זו מרחיקה את השלום בכך שיוצרת ציפיות אצל הפלסטינים שמנותקות מהמציאות .  הנשיא טראמפ עשה צעד אמיץ וצודק המקדם את הסיכוי לשלום בכך שדיבר אמת ".  
נתניהו ייפגש ביום ראשון בפריז עם נשיא צרפת עמנואל מקרון ,  שהביע התנגדות למהלך האמריקני בנושא ירושלים והבהיר שצרפת עדיין מחזיקה בעמדה הדוגלת בפתרון שתי המדינות עם בירה משותפת לישראלים ולפלסטינים בירושלים .  נסיעתו של נתניהו לפריז ובריסל תוכננה להתמקד בסוריה ובהתנגדותה של ישראל להתבססות איראן בסוריה ולבנון אך בשל האירועים הנושא הישראלי פלסטיני צפוי לתפוס גם כן מקום מרכזי על סדר היום .
 בעקבות הכרזת טראמפ ,  עימותים התקיימו אמש ברחבי הגדה המערבית ומזרח ירושלים ,  כשיותר ממאה מפגינים פלסטינים נפגעו במהלך העימותים עם חיילים ושוטרים .  מוקדי העימותים היו ברמאללה ,  חברון ,  טול כרם ,  בית לחם וקלנדיה .  
במקביל ,  במזרח ירושלים נעצרו שלושה פלסטינים שיידו אבנים וחפצים לעבר כוחות הביטחון ,  וברצועת עזה דווח על לפחות שלושה פצועים מירי מקרב מפגינים שהתקרבו לגדר המערכת .  בעקבות החשש מהסלמה ,  בצה"ל הורו על עיבוי כוחות בשטחים ושליחת כמה גדודים נוספים .
  ( עדכון ראשון :  18:02 )  

נתניהו : " אמרתי לטראמפ - ידידי ,  אתה עושה היסטוריה ;  כמו בלפור "
 ראש הממשלה סיפר כי שוחח עם נשיא ארצות הברית לפני הנאום שבו הכיר בירושלים כבירת ישראל .  הוא השווה את הנאום לאירועים מכוננים כמו קום המדינה ושחרור ירושלים .  במשרד החוץ נערכים ל"מתקפה דיפלומטית ",  ושגרירים הונחו לחדד את הקשר בין העם היהודי לירושלים

