ברק : " נתניהו מוכן לסכן את המדינה על מנת לשמור על כיסאו "
 בנאום בכנס הרצליה ,  קרא ראש הממשלה לשעבר להקים  " גוש גדול וסוחף ,  לא חיקויי נתניהו חיוורים וחלולים ,  לפני שנידרדר לפשיזם או לאפרטהייד ".  יו"ר יש עתיד יאיר לפיד : " מקורביו של נתניהו קיבלו מיליונים על קומבינת הצוללות "
 ראש הממשלה לשעבר אהוד ברק אמר הערב  ( חמישי )  בנאומו בכנס הרצליה במרכז הבינתחומי בעיר כי  " ראש הממשלה נתניהו מוכן לסכן את המדינה על מנת לשמור על כיסאו .  מנהיגי הלאומנות האפלה ,  מביאים מסר מפלג ,  מסית ומפורר .  מ'שכחו מה זה להיות יהודים' ועד הערבים נוהרים ,  ניצב מעלינו מסית העל מבלפור ".  ברק קרא להקים  " גוש גדול וסוחף .  לא חיקויי נתניהו חיוורים וחלולים .  זו שעת משבר ומבחן לפני שנידרדר לפשיזם או חלילה לאפרטהייד ". 
מהליכוד נמסר בתגובה לדברים : " אהוד ברק נשמע כמו תקליט שחוק .  מדובר בראש הממשלה הכושל בתולדות המדינה ,  ואף ציוץ לא ישכיח זאת מעם ישראל ,  שבחר לזרוק אותו מהחיים הציבוריים עם כרטיס לכיוון אחד ".  
לקריאה נוספת:ראש המוסד לשעבר : " טראמפ לא הראשון ולא האחרון לעשות טעויות"השר ארדן : " הפשיטה על 'ידיעות ספרים' - צעד מרחיק לכת ומטריד"ליברמן :  האסטרטגיה של אבו מאזן  לגרור את חמאס לעימות עם ישראל 
ברק האשים כי  " כשנתניהו מבקש מחברי סיעתו 'תנו לי לנהל את העניין מול טראמפ' ,  פירוש הפנייה הוא 'תנו לי לתחמן את טראמפ' .  על הפרק עומדת מזה שנתיים הזדמנות היסטורית :  היוזמה האיזורית עם הנושא הפלסטיני .  היא לא תהיה שם לעד ,  והאחריות להחמצתה על נתניהו בלבד .  מהבית הלבן נדמה שהסכסוך הזה עם הסיכון הכי נמוך ,  ותשואה גבוהה .  משם ,  והם רובם אנשי נדל"ן ,  זה נראה כמו סכסוך נדל"ן ".  
" נתניהו מתעתע בציבור כולו כאילו המשך הבנייה של ההתנחלויות המבודדות בכל יהודה ושומרון הוא חיוני לביטחון המדינה .  אין דבר רחוק יותר מן האמת מדינה אחת תהיה או דו לאומית עם רוב ערבי ,  או סביר יותר עם משטר אפרטהייד שטובל באלימות ומעליו סכנת קריסה .  האיום הקיומי הכבד ביותר על עתידה של מדינת ישראל הוא אג'נדת המדינה האחת והמדרון החלקלק אליו מובילה אותנו ממשלת נתניהו ".  
יו"ר יש עתיד יאיר לפיד התייחס היום  ( חמישי )  בכנס הרצליה במרכז הבינתחומי לחקירות ראש הממשלה בנימין נתניהו . " ראש הממשלה בחקירה פלילית שנמשכת בלי סוף .  רשויות החוק מתנהגות כאילו יש להן את כל הזמן בעולם ,  אין להן ,  המדינה תחת עננה .  תודיעו שהוא לא עשה כלום ,  תודיעו שיש כתב אישום ,  אבל תגמרו את זה !  לכאן או לכאן ",  אמר .  לדבריו , " מקורביו של ראש הממשלה ,  האנשים הכי קרובים אליו ,  קיבלו מיליונים על 'קומבינת הצוללות' .  אף אחד אפילו לא מכחיש את זה ,  אבל התרגלנו .  השחיתות נראית לנו חלק מהחיים ".  
לפיד נדרש גם להתנהלותו של ראש הממשלה נגד התקשורת והתייחס לתגובה ששלח לעיתונאית אילנה דיין בעקבות תחקיר שפרסמה על אודותיו בתכנית  " עובדה ".   " ראש הממשלה מגיב על תחקיר עיתונאי לגיטימי בהתקפה אלימה על עיתונאית חשובה .  מותר לו להגיב ,  אבל הסגנון ,  הבוטות ,  הרשעות .  אתה ראש הממשלה ,  אתה הממלכה ,  אתה לא טוקבקיסט .  תייצג אותנו ,  תכבד את זה .  כל מי שמעז לחקור אותם ,  עיתונאי ,  שוטר או פרקליט הוא בוגד ,  הוא פוליטי ,  מותר לעצור אותו בכל דרך ".  הוא המשיך : " את מי זה מייצג ?  זה הליכוד ?  בגין לא היה כזה .  דוד לוי לא היה כזה .  מצביעי הליכוד לא כאלה ".  לפיד לא חשך שבטו גם ממפלגת העבודה : " את מי מייצגת תחרות העלבונות של הפריימריז בעבודה ?  את בן גוריון ?  הוא היה זורק אותם מהמפלגה .  את כל התשעה ".  
כנס הרצליה במרכז הבינתחומי מתקיים תחת הכותרת  " אורות וצללים :  מאזן ההזדמנויות והסיכונים בפרוס שנת ה-70 למדינת ישראל ".  היום הוא יומו האחרון ,  והוא ייחתם בנאום של הנשיא ריבלין .  בניגוד לנהוג בעבר ,  ראש הממשלה לא ינאם בכנס .
 מוקדם יותר דיברו שר החינוך נפתלי בנט ,  שר הביטחון אביגדור ליברמן והשר לביטחון הפנים גלעד ארדן .  בהמשך ידברו יו"ר האופוזיציה יצחק הרצוג ,  וכן ראשי יש עתיד ומרצ יאיר לפיד וזהבה גלאון .  בנוסף להם ,  ינאמו ראש הממשלה לשעבר אהוד ברק וראש השב"כ לשעבר יורם כהן .
  ( עדכון ראשון :  11:55 )  

ברק : " נתניהו מוכן לסכן את המדינה על מנת לשמור על כיסאו "
 בנאום בכנס הרצליה ,  קרא ראש הממשלה לשעבר להקים  " גוש גדול וסוחף ,  לא חיקויי נתניהו חיוורים וחלולים ,  לפני שנידרדר לפשיזם או לאפרטהייד ".  יו"ר יש עתיד יאיר לפיד : " מקורביו של נתניהו קיבלו מיליונים על קומבינת הצוללות "
 
