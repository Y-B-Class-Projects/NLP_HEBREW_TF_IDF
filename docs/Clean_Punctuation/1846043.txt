הצוות המיוחד לטיפול במחאה :  שטייניץ ,  סער וארדן
בראש הצוות המיוחד שהקים נתניהו יעמוד שר האוצר ויהיו חברים בו גם איתן ששינסקי ,  יוג'ין קנדל ונציג של בנק ישראל .  מוקדם יותר היום הודיעו ראשי המחאה כי בכוונתם לדבר עם רה"מ בלבד
ראש הממשלה בנימין נתניהו הקים הערב  ( ראשון )  צוות מיוחד להידברות עם ראשי המחאות החברתיות .  נתניהו החליט כי בראש הצוות יעמוד שר האוצר יובל שטייניץ ויהיו חברים בו מספר שרים בהם שר החינוך גדעון סער והשר להגנת הסביבה גלעד ארדן .  כמו כן ,  בצוות יהיו חברים מספר יועצים בהם פרופ' איתן ששינסקי  ( שעמד בעבר בראש ועדות ציבוריות שנקראו על שמו )  ,  הפרופ' יוג'ין קנדל וכן נציג מטעם בנק ישראל .
 מחאת האוהלים - הכותרות האחרונות:פעילי מחאת הדיור לנתניהו : " מוכנים לדבר רק איתך"צפו :  פרץ ביקר במאהל בחולון ומנע מפעילה להתאבדדובר רה"מ על מחאת האוהלים : " כנסו לפרופורציות"נתניהו הורה על פתיחה בהידברות עם ראשי מחאת הדיור
נתניהו הודיע הבוקר על הקמת הצוות המיוחד במהלך ישיבת שרי הליכוד .  לדבריו ,  הצוות יוקם במסגרת  " שולחן עגול ",  יורכב מראשי המשק ומומחים בתחום הכלכלה ,  ויקיים דו-שיח עם ראשי מחאת הדיור . 
" במציאות מאתגרת ומורכבת ,  הממשלה חייבת לפעול בדרך אחראית ושקולה ולהימנע מצעדים פופוליסטים ולא-אחראים ,  שידרדרו את המדינה למצב כמו שיש בחלק ממדינות אירופה ,  שהגיעו לסף פשיטת רגל ",  אמר הבוקר ראש הממשלה , " נהגנו באופן שקול בשנים האחרונות ,  ויש לנו כלים לעשות זאת ,  הכלכלה צומחת ויש ירידה באבטלה ". 
נתניהו הוסיף כי הוא ער לקשיים שמציב יוקר המחיה בישראל ,  וכי יש לבצע שינוי בסדרי העדיפויות ,  אלא שלדבריו  " חלק מהטענות מוצדקות וחלק לא ".  הוא הוסיף כי הממשלה מחויבת לטפל במצוקות  " האמתיות ",  שחלקן  " תולדת עיוותים במשק הישראלי ".  לדברי ראש הממשלה ,  הצוות המיוחד יציע  " תכנית אחראית ומעשית להקלת הנטל .  אבקש מהצוות להזמין נציגים מארגונים שונים לשמוע רעיונות ופתרונות ולהביא תכנית לביצוע שנוציא לפועל כדי להקל על הנטל הכלכלי על אזרחי ישראל ". 
מי שדחף לפתיחה בערוץ תקשורת ישיר בין הממשלה למחאת האוהלים היה השר מיכאל איתן שכבר בשבוע שעבר קרא לראש הממשלה נתניהו לפתוח בהידברות עם המוחים על מצוקת הדיור .  לדברי איתן ,  הממשלה חייבת להקשיב ,  להבהיר ולשתף ציבורים רחבים בתהליך התיקונים . " יש כמיהה בציבור לפתיחת צינורות התקשורת הסתומים בין האזרחים לממשלה .  לא כל החכמה נמצאת בממשלה ולא כל ההצעות שאנו מנחיתים מושלמות .  אם לא נפתח את הדיאלוג ולא ניתן לציבור לומר את דברו ,  גם עם כל הרצון הטוב שקיים ,  לא נצליח לתת מענה לתחושות הקשות שמזינות את המשבר ",  אמר .
 בתגובה להודעתו של נתניהו על הקמת הצוות המיוחד ,  הודיעו ראשי המחאה כי הם מוכנים להידברות אך ורק איתו . " בהפגנות אתמול נכחו מעל 150,000 בני אדם שביטאו את בקשתנו לצדק חברתי .  דומה שזעקה זו לא עושה כל רושם על ראש הממשלה המתעקש להתבצר בעמדותיו .  ראש הממשלה כנראה מתקשה מאוד להאזין לכאבים ולתביעות של כולנו ,  העם אותו הוא מתיימר לייצג .  מול אוזניו האטומות נוצרות שפה אחרת והתנהגות אחרת ",  אמרה דפני ליף ,  ממנהיגות המחאה במאהל שבדרות רוטשילד בתל אביב ,  במסיבת עיתונאים שקיימו בצהריים מנהיגי המחאה . 
" אנחנו פועלים ,  יוצאים לרחובות ,  ודורשים שינוי של השיטה בעוד נתניהו מקים עוד ועדה ומנסה להימלט מהאחריות הבסיסית שלו ושל ממשלתו כלפינו .  ההידברות צריכה להיעשות בשקיפות מול כולנו ולא מול מליאת השרים ,  אלא רק מולך ",  הוסיפה ליף .
 לפניות לכתב :  pinhas_wolf@walla.co.il

הצוות המיוחד לטיפול במחאה :  שטייניץ ,  סער וארדן
בראש הצוות המיוחד שהקים נתניהו יעמוד שר האוצר ויהיו חברים בו גם איתן ששינסקי ,  יוג'ין קנדל ונציג של בנק ישראל .  מוקדם יותר היום הודיעו ראשי המחאה כי בכוונתם לדבר עם רה"מ בלבד

