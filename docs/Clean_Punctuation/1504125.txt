 " קרובים להסכם עם ארה"ב לגבי ההתנחלויות "
 שגריר ישראל המיועד בארה"ב אמר כי מתקיימים מגעים בין ירושלים לוושינגטון בנוגע לבנייה בהתנחלויות . " מקווה שנגיע להסכם ונתקדם לנושאים המהותים יותר בתהליך השלום "
 ראש הממשלה בנימין נתניהו מנהל משא ומתן עם וושינגטון בסוגיית הבנייה בהתנחלויות לצורך ריבוי טבעי .  כך דיווחו היום  ( שלישי )  גורמים רשמיים בישראל ובמערב .  במהלך שיחותיו עם שליח ארה"ב למזרח התיכון ג'ורג' מיטשל ,  הבהיר נתניהו כי לממשלה אין סמכות חוקית לעצור בניה בהתנחלויות במקרים בהם כבר החלה בנייתם של מבנים חדשים או במקרה שהכסף עבורם כבר שולם .
 שגריר ישראל המיועד בוושינגטון מייקל אורן אמר כי  " אני משוכנע שנוכל להגיע להסכם בעתיד הקרוב ,  שיאפשר לנו לשים את נושא ההתנחלויות בצד ולהתקדם לקראת נושאים מהותיים יותר בתהליך השלום ".  אורן הוסיף כי הוא לא יכול למסור פרטים לגבי ההסכם עם וושינגטון .  
לדבריו ,  רעיונות יצירתיים הוצגו על ידי שני הצדדים בניסיון לצמצם את חילוקי הדעות . " ישראל היא מדינת חוק ,  ולאזרחי ישראל יש זכויות תחת החוק .  אם אדם רכש בית ,  אם הוא הוציא חוזה על בית ,  אם יש תאגיד שמעורב בהליך הבניה ,  לממשלת ישראל אין זכות חוקית לעצור אותם .  אם היא תנסה ,  הם יעתרו לבית המשפט העליון ,  ולהערכתי ,  בית המשפט יפסוק לטובתם ".  גורמים בוושינגטון סרבו להגיב לדברים שאמר גורם בכיר ,  לפיהם חלקים בממשל תומכים בעמדת נתניהו .

" קרובים להסכם עם ארה"ב לגבי ההתנחלויות "
 שגריר ישראל המיועד בארה"ב אמר כי מתקיימים מגעים בין ירושלים לוושינגטון בנוגע לבנייה בהתנחלויות . " מקווה שנגיע להסכם ונתקדם לנושאים המהותים יותר בתהליך השלום "
 
