אפשר להירגע :  תקיפה באירן - לא בשנה הקרובה
בנאומו בעצרת האו"ם ,  לא חידש ראש הממשלה דבר ורק הוסיף גימיק נוסף לרשימה - בדמות לוח השרטוט .  מה שבטוח :  תיאורטית ,  אירן יכולה להחזיק בנשק גרעיני עד סוף השנה הבאה
החדשות הטובות הן שלא תהיה מלחמה עם אירן בשנת 2012 .  הציבור יכול להירגע .  פרשנים ישראלים ואמריקאים ,  שניבאו בשנים האחרונות ובמיוחד בחודשים האחרונים ,  כל שני וחמישי ,  שישראל תתקוף בקרוב את אירן וזרעו בהלה ופניקה ,  טעו והטעו שוב .  מנאומו של ראש הממשלה ,  בנימין נתניהו ,  בעצרת הכללית של האו"ם בניו יורק ברור למעלה מכל ספק כי לא תהיה מתקפה כזו ,  אם בכלל ,  עד קיץ 2013 .
 ביממה שקדמה לנאום ,  הצליחו עוזריו של נתניהו להפיץ סחרירים  ( ספינים )  לכתבים המדיניים ,  כאילו הוא צפוי לחשוף נתונים או עובדות חדשות על תכנית הגרעין של אירן .  הוא לא עשה זאת .  הוא לא יכול היה לעשות זאת ,  משום שאין בנמצא מידע חדש .  הכול ברור וידוע .  
אירן מתקדמת בקצב קבוע ושיטתי אל אותה נקודת זמן שתהפוך אותה למדינת סף  על מפתן הנשק הגרעיני .  כפי שראש הממשלה עצמו הודה בנאומו ,  כל הנתונים והמידע בנושא זה הם גלויים ומופיעים בדו"חות הרבעוניים של הסוכנות הבינלאומית לאנרגיה אטומית  ( סבא"א )  ,  אותם ניתן למצוא באתר הסוכנות .
 אירן זקוקה ל-25 קילוגרמים של אורניום מועשר בדרגה של 90% כדי שיהיה לה את החומר הבקיע  המסה הקריטית שמתבקעת בפצצה בעזרת שרשרת פיצוץ .  כדי להגיע לכמות זו דרושים לאירן לפחות 250 קילוגרמים של אורניום מועשר בדרגה של 20% .  כיום ,  יש בידי הרפובליקה האיסלמית כ-190 קילוגרמים .  
בקצב ההעשרה הנוכחי ,  ואם לא יהיו תקלות חדשות בסרכזות שלה ,  היא תצבור את הכמות הזו באביב הבא או כפי שאמר נתניהו ,  לכל המאוחר ,  בקיץ הבא .  מאותו רגע יידרשו לה עוד כמה שבועות ,  אולי חודש וחצי ,  של העשרה נוספת כדי להפוך את 250 הקילוגרמים ל-25 קילוגרמים של אורניום מועשר ברמה של 90% .  כלומר ,  לייצר חומר בקיע .  במילים אחרות ,  תיאורטית ,  יכולה אירן להחזיק בנשק גרעיני עד סוף 2013 או ראשית 2014 .  
למדעני הגרעין של אירן יש את הידע והם יכולים לעשות זאת .  מבחינה זו ,  הם חצו כבר את הסף הטכנולוגי .  אך אין זו החלטה טכנית .  זו החלטה מדינית ,  הרת גורל מבחינת אירן .  פירושה שאירן החליטה ,  למרות התנגדות כל העולם ,  להתחמש בנשק גרעיני ולהיות למדינה העשירית במועדון המדינות המחזיקות בנשק גרעיני .  זו החלטה שהמסר שלה הוא בוטה :  אנו מצפצפים על כל העולם ולא מתייראים מפניו .  
את ההחלטה על מהלך כזה יצטרך לקבל המנהיג העליון של אירן ,  האייתוללה עלי חמינאי .  זו לא תהיה החלטה פשוטה עבורו .  המטרה העיקרית ,  שבגללה חותר משטר כוהני הדת בטהרן לפתח נשק גרעיני ,  היא אמונתו כי הפצצה תבטיח את הישרדותו .  אך חמינאי ואנשיו יודעים גם שדווקא בחתירתם לייצר את הפצצה ,  הם מסתכנים במתקפה צבאית שתביא כליה על משטרם .  
ככל הידוע למודיעין הישראלי ,  האמריקאי ולשירותי הביון של מדינות באירופה ,  חמינאי טרם קיבל החלטה כזו .  לכן ,  יש לעולם עדיין זמן להגביר את הלחץ על אירן ולהשית עליה עוד ועוד עיצומים כואבים ומשתקים .  בניגוד לדברי ראש הממשלה כאילו העיצומים אינם מספיקים ,  מחקר של משרד החוץ בירושלים קבע בדיוק את ההיפך .  הסנקציות מדרדרות את הכלכלה האירנית ומעוררות זעם ציבורי נגד הממשלה .
 עם זאת ,  צודק ראש הממשלה כי בצד העיצומים יש להעביר לאירן מסר חד משמעי :  אם היא תתחיל להעשיר אורניום לרמה של 90% זהו  " קאזוס בלי "  -עילה למלחמה נגדה .  זהו  " הקו האדום "  ששרטט נתניהו בטוש אדום ,  על אותו לוח ,  שהציג מעל דוכן האו"ם בניו יורק .  
הבעיה של ראש הממשלה היא שהוא מתאהב בגימיקים .  לפני שנים ,  בהיותו ראש האופוזיציה ,  חשף מעל דוכן הכנסת מסמך סודי של אגף המודיעין .  לפני כמה שנים ,  בעצרת האו"ם הציג תרשימים של מחנה ההשמדה באושוויץ .  והשנה ,  הוא שרטט ציור פשטני וסכמטי ,  שנראה כמו רימון יד ישן ,  שנועד לדמות פצצת גרעין .
 בדיפלומטיה בינלאומית ובאסטרטגיות של הרתעה יש דרכים אחרות ,  מתוחכמות יותר ,  להעביר מסרים של אולטימטום וקווים אדומים .  עושים זאת בחדרי חדרים ולא מול מצלמות הטלוויזיה של כל העולם ואשתו .  בוודאי לא במחיר של תגרה קולנית עם נשיא המדינה הקריטית ביותר לקיומה של ישראל .
 מה שנתניהו יודע על סכנת הגרעין האירנית ,  יודע גם יודע נשיא ארצות הברית .  ולכן ,  ברק אובמה לא זקוק להטפות מוסר וללוח השרטוט של ראש הממשלה .  הנשיא אובמה שב ומבהיר - הוא עשה זאת שוב השבוע בנאומו באו"ם  כי לא יסכים שלאירן יהיה נשק גרעיני .  המסקנה מדבריו היא חד משמעית :  אם חמינאי ייתן הוראה להרכיב נשק גרעיני ,  ארצות הברית תתקוף את אירן .  לא יהיה צורך במתקפה ישראלית ,  שיכולתה בין כה וכה מוגבלת .  
עוד על נאום ראש הממשלה בעצרת הכללית של האו"םנתניהו צייר באום קו אדום :  העשרה ל-90%מופז :  נתניהו שרטט תרשים יפה ,  אבל לא אפקטיביארהב על נאום נתניהו :  מדגיש המחויבות המשותפת 

אפשר להירגע :  תקיפה באירן - לא בשנה הקרובה
בנאומו בעצרת האו"ם ,  לא חידש ראש הממשלה דבר ורק הוסיף גימיק נוסף לרשימה - בדמות לוח השרטוט .  מה שבטוח :  תיאורטית ,  אירן יכולה להחזיק בנשק גרעיני עד סוף השנה הבאה

