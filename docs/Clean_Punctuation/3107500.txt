היועץ שהציע עבודה לעדה נגד שרה נתניהו : " היה צריך להציל אותה "
 יועץ התקשורת אריק רוזנטל ,  שפורסם כי הציע עבודה לעדה המרכזית בתיק התביעה של עובדת המעון נגד אשת ראש הממשלה ,  התייחס לטענות : " הזדעזעתי מהסיפור שלה .  הפכו בחורה לשפחה ,  כשתפקידה הוא עוזרת אישית .  קורה משהו נורא בתוך המעון "
 אחרי שאתמול נחשף בחדשות 2 כי אריק רוזנטל יועץ התקשורת של ש"ר ,  העובדת לשעבר במעון ראש הממשלה שתובעת את שרה נתניהו על יחס פוגעני ,  הציע לעדה מרכזית בתיק משרה בחברה שבראשה הוא עומד ,  היום הוא טען כי לא שיבש הליכי חקירה וכי כל מעשיו בוצעו בהתאם לחוק . " זה ספין של משרד ראש הממשלה ",  אמר היום  ( שני )  רוזנטל בתוכנית הבוקר של קשת . 
" קורה משהו נורא בתוך המעון ",  הוסיף רוזנטל במהלך הריאיון . " הפכו את אותה בחורה לשפחה ועובדת ניקיון אבל תפקידה הוא עוזרת אישית .  הזדעזעתי מהסיפור שלה והגעתי למסקנה שהדרך לעזור לה היא לפנות אליה ישירות .  אני לא מצטער ,  מישהו היה צריך להציל אותה .  אני מבין את מראית העין הבעייתית אבל לא נגרם פה נזק ,  יש הזדמנות טובה ואמתית לחשוף את מה שקורה ברגע זה במעון ראש הממשלה ". 
לקריאה נוספת:עדה בתביעה נגד שרה נתניהו קיבלה הצעת עבודה מיועץ של המתלוננתאחרי שתבעה את נתניהו :  העובדת התלוננה נגדה במשטרה"מיררה את חיי ,  הרגשתי לא בת אנוש ":  המסרונים של עובדת מעון נתניהו 
בעקבות דבריו של רוזנטל ,  עורך הדין של שרה נתניהו עמית חדד כי  " פנו אל העדה בהודעות כאילו תמימות .  מישהי שעובדת במשק בית ,  מקבלת הצעה לשמש כעוזרת מנכ"ל במשרד יחסי ציבור ?  בסוף הציבור שומע את זה ומבין את הבלוף .  כתב התביעה נבנה לתקשורת ,  על כמה שעות עבודה תובעים מעל 200 אלף שקל ?  קיבלנו פה הזדמנות להוכיח אחת ולתמיד מה קורה במציאות ". 
אתמול פורסמו הודעות הווטסאפ ששלח רוזנטל לעדה . " שלום ,  שמי אריק ,  אנחנו לא מכירים ",  כתב לעובדת ,  שזוהתה רק כנ"ק . " קיבלתי את הטלפון שלך ממכרים משותפים ,  אני מנכ"ל של חברה שעוסקת בתחום התקשורת ,  פרסום ,  יח"צ ".  אני רוצה להציע לך תפקיד אצלנו בחברה ,  אשמח אם תרימי אליי טלפון ".  אחרי שלא השיבה להודעתו ,  כתב רוזנטל לעובדת הודעה נוספת : " רוצה לשמוע עוד פרטים ?  ".  
" במה מדובר ?  ",  שאלה אותו העובדת ,  והוא השיב לי כי החברה שלו מחפשת עובדים לכמה תפקידים . " אחד מהם הוא עוזרת אישית למנכ"ל ,  אם יש לך ניסיון אחר רלוונטי אפשר לבדוק את התאמתך גם לתפקידים אחרים ",  כתב לה .  השניים סיכמו לדבר שוב בהמשך .
 רוזנטל אמר בתגובה כי  " מהראיות שבידיו ",  עולה כי נ"ק ביקשה לסיים את עבודתה כבר בעבר ,  אך כפי הנראה הופעלו עליה לחצים שלא לעשות זאת . " פניתי לגברת נ"ק בניסיון לסייע לה ,  מתוך דאגה אמיתית לשלומה וכחלק ממחויבויותיי כאזרח להעניק עזרה לזולת .  אני מציע לכל הצוות המוכשר של משפחת נתניהו לעשות חשבון נפש עמוק ,  להסתכל במראה ולנסות להסביר לעצמים כיצד הם מוכנים לתת יד לפגיעה כל כך קשה בעובדים ",  אמר .  
במשפחת נתניהו הגיבו בזעם . " זהו רק קצה הקרחון של השיטות הבזויות בהן פועלת חבורת מני נפתלי ,  עורכי דינה נעמי לנדאו ושות' והיחצ"ן שלהם ",  נמסר . " אבל הציבור חכם ומבין שמדובר בטענות כוזבות ובשיטות פסולות שכל מטרתן להשחיר את שרה נתניהו ולפגוע בראש הממשלה .  אין גבול לרדיפה ולרצח אופי ,  ולראייה הניסיון של היחצ"ן שלהם לגייס עובדת במעון ראש הממשלה על ידי הצעות עבודה מפתות ומצוצות מן האצבע .  מי מציע בסמס תפקיד של עוזרת מנכ"ל למישהי שלא פגש מעולם ,  שבמקרה היא עדה מרכזית .  כל הקנוניה נחשפת בסמס זה ".  

היועץ שהציע עבודה לעדה נגד שרה נתניהו : " היה צריך להציל אותה "
 יועץ התקשורת אריק רוזנטל ,  שפורסם כי הציע עבודה לעדה המרכזית בתיק התביעה של עובדת המעון נגד אשת ראש הממשלה ,  התייחס לטענות : " הזדעזעתי מהסיפור שלה .  הפכו בחורה לשפחה ,  כשתפקידה הוא עוזרת אישית .  קורה משהו נורא בתוך המעון "
 
