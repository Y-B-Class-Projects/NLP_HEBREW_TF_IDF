שרה נתניהו העבירה תרומה של מאות אלפי שקלים לחיילים
בטקס חגיגי בירושלים העניקה רעיית ראש הממשלה לחיילים בודדים ולחיילים מעוטי יכולת 565 אלף שקלים שגייס  " קרן היסוד ",  והם יועברו כתלושי חג . " הערבות ההדדית היא ערך עליון ואני רואה בנתינה הזאת זכות גדולה עבורנו ",  אמרה
רעיית ראש הממשלה שרה נתניהו העניקה היום  ( רביעי )  תרומה בסך 565 אלף שקל מטעם  " קרן היסוד "  - המוסד הכספי המרכזי לפעולותיה של ההסתדרות הציונית ,  שתועבר כתלושי חג לחיילים בודדים ולחיילים ממשפחות מעוטות יכולת .  התרומה ניתנה במהלך אירוע שהתקיים במרכז הסיוע לחיילים של עמותת  " בית חם לכל חייל "  בירושלים ,  שבו השתתפו חיילות וחיילים בשריון ,  כפיר ,  נח"ל ,  איסוף קרבי וכן שוטרי משמר הגבול .  זו הפעם הרביעית שבה נתניהו מגייסת תרומות למען חיילי צה"ל . 
" השנה אנו מגדילים את היקף התרומה ואני שמחה על ההתאגדות של כולם למען מטרה כל כך חשובה  למען חיילות וחיילי צה"ל ",  אמרה נתניהו במהלך האירוע . " בשנים האחרונות ייסדנו יחד את המסורת המבורכת הזו - חלוקת תווי קנייה בסכומים של מאות אלפי שקלים לחיילים בודדים וחיילים ממשפחות מועטות יכולת .  זה קרה בעקבות פנייה שקיבלתי לאחר מבצע 'צוק איתן' ,  לא נשארתי אדישה אליה וכפי שאמרתי אז אני אומרת גם היום :  אני משאירה למדינה ולצבא לטפל ,  אנחנו רק מוסיפים ". 
עוד בוואלה !  NEWS :  המחבל מהפיגוע באוטובוס איים : " אל תדאגו ,  היום שלהם יגיע"פרשת דומא הניחה יסודות שהובילו ללכידת חוליית הטרור היהודיחוב היסטורי :  אישה שחורה תופיע לראשונה על שטר בארצות הברית  
" הערבות ההדדית היא ערך עליון בעם ישראל ,  זה מאוד חשוב לי ולכן אני רואה בנתינה הזאת  גם עכשיו וגם בכל ימות השנה  זכות גדולה עבורנו ",  הוסיפה נתניהו .  היא סיפרה כי יש לה קשר עמוק לחיילים הבודדים בצה"ל ,  שהחל כאשר בנה אבנר אירח נערים ונערות מחו"ל ,  וחלקם החליטו לשרת בצה"ל כחיילים בודדים . 
" אין לי מילים לתאר את ההערכה העצומה שאני חשה כלפי החיילים הבודדים שעוזבים בית חם ומשפחה אוהבת ,  ובאים לשרת את העם שלנו  רובם כחיילים קרביים ",  ציינה . " כאימא לחייל קרבי אני מבינה ללב האימהות שלכם .  גם בארץ ובחו"ל אני אומרת שאין כמו לב של אמא ,  שתמיד מלא באהבה ודאגה אינסופית .  אתם הילדים שלי ,  אתם הילדים של כולנו ,  תשמרו על עצמכם ותחזרו הביתה בריאים ושלמים ואנחנו ,  מדינת ישראל ,  תמיד נשמור עליכם ".  
יו"ר  " קרן היסוד ",  אליעזר זנדברג ,  הודה  " לתורמים ולעם היהודי שמתגייס בשביל לומר תודה על הזכות לחלוק ולתרום לחיילי צה"ל .  אנחנו מגדילים את התרומה מאירוע לאירוע וכך נמשיך ". 
מנכ"לית עמותת  " בית חם לכל חייל ",  שפרה שחר ,  הודתה לנתניהו על ההתגייסות למען החיילים . " חשוב לחיילים שלנו ,  בכל הקווים והזירות ,  לדעת שגם אם הם לא מגיעים הביתה לחג ,  לפחות למשפחה שלהם יהיה איך לחגוג את החג בכבוד ,  בזכות העובדה שהם לוחמים ואנחנו דואגים להם .  אנחנו דואגים לחיילים בכל ימות השנה והתמיכה והעזרה של רעיית רה"מ חשובה לנו מאוד ".  

שרה נתניהו העבירה תרומה של מאות אלפי שקלים לחיילים
בטקס חגיגי בירושלים העניקה רעיית ראש הממשלה לחיילים בודדים ולחיילים מעוטי יכולת 565 אלף שקלים שגייס  " קרן היסוד ",  והם יועברו כתלושי חג . " הערבות ההדדית היא ערך עליון ואני רואה בנתינה הזאת זכות גדולה עבורנו ",  אמרה

