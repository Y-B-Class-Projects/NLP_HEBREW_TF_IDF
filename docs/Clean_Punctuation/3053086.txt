לאחר פרישת נגל :  איתן בן דוד יכהן כממלא מקום ראש המל"ל
בן דוד ,  המשמש כראש המטה ללוחמה בטרור ,  מונה לתפקיד במקום תא"ל במיל' יעקב נגל ,  שהודיע על פרישתו  " מסיבות אישיות ".  כעת ,  יהפוך ליד ימינו של נתניהו ויהיה יועצו האזרחי הבכיר לענייני ביטחון .  תפקיד ראש המל"ל אינו מאויש מאז עזב יוסי כהן את תפקידו ומונה לראש המוסד
ראש הממשלה בנימין נתניהו החליט אתמול  ( רביעי )  למנות את איתן בן דוד ,  המשמש כיום ראש המטה ללוחמה בטרור ,  לתפקיד ממלא מקום ראש המטה לביטחון לאומי  ( מל"ל )  במשרד ראש הממשלה .  בן דוד יחליף בתפקיד את ממלא המקום הנוכחי תא"ל במיל' יעקב נגל ,  שכיהן בתפקיד מאז ינואר 2016 אך ביקש לפרוש .  תפקיד ראש המל"ל אינו מאויש במינוי קבע מאז עזב יוסי כהן את תפקידו ומונה לראש המוסד .
 בן דוד ,  בן 54 ובכיר לשעבר בשב"כ ,  כיהן כראש המטה ללוחמה בטרור וסגן ראש המל"ל מאז 2012 .  טרם מינויו לתפקיד ,  שירת כ-26 שנה בשב"כ .  בתפקידו האחרון כיהן כסגן ראש אגף האבטחה ולפני כן כראש החטיבה לאבטחת אישים .  הוא יחליף בתפקיד את נגל ,  שמונה לממלא מקום ראש המל"ל אחרי עזיבתו של כהן למוסד בתחילת 2016 .  נתניהו התכוון למנות במקומו של כהן את תא"ל אבריאל בר יוסף ,  אולם זה הודיע בקיץ האחרון כי החליט לוותר על המינוי על רקע בדיקה בעניינו בחשד שפעל לכאורה בניגוד עניינים .  מאז ,  הפך לחשוד בעבירות שוחד במסגרת חקירת משטרה המתנהלת בעניינו .  
נתניהו הציע אז לנגל להתמנות במינוי קבע ,  אך נגל סירב להצעה במה שנומק כ"סיבות אישות "  וביקש לסיים את תפקידו עד סוף השנה .  בהמשך ,  נעתר לבקשת נתניהו להישאר כמה חודשים נוספים עד להודעתו השבוע כי יסיים את תפקידו סופית .  
עוד בוואלה !  NEWS:ליברמן ואיזנקוט על הכוונת :  פעילי חמאס מאיימים בסרטון חדשאחד המעורבים בלינץ' ברמאללה שוחרר לאחר שבוטלה הרשעתו ברצח15 שנה אחרי  " חומת מגן ":  אוגדת איו"ש ביצעה תרגיל עם כל חטיבותיה 
המל"ל הוא הגוף המדיני ביטחוני הראשי המייעץ לראש הממשלה ולשרי הקבינט במטרה לייצר חלופות אזרחיות עצמאיות להערכות מדיניות ביטחוניות מאלו של צה"ל .  על פי חוק המל"ל שנחקק בשנת 2008 ,  ראש הארגון הוא היועץ הבכיר ביותר של ראש הממשלה לענייני ביטחון .  בעבר כיהנו התפקיד אנשים שנחשבו קרובים לנתניהו ,  בהם הדר עוזיאל ארד והאלוף במילואים יעקב עמידרור .
 בעבר ציין נתניהו כי נגל מילא את התפקיד  " באופן יוצא מהכלל "  ואף הודה לו בישיבת הממשלה האחרונה על  " העבודה המסורה והמוצלחת שעשה בוושינגטון "  כאשר ניצח על המשא ומתן מול ממשל נשיא ארצות הברית לשעבר ברק אובמה על הסכם הסיוע הביטחוני . " זה הישג חשוב מאוד .  אני רוצה לציין את הרצינות שלך ,  את המסירות שלך ,  את המקצועיות ,  את נועם ההליכות ,  את הדאגה הכנה לביטחון המדינה ואת העזרה הרבה שנתת לי ,  וכמובן גם לשרי הקבינט ",  אמר נתניהו .  

לאחר פרישת נגל :  איתן בן דוד יכהן כממלא מקום ראש המל"ל
בן דוד ,  המשמש כראש המטה ללוחמה בטרור ,  מונה לתפקיד במקום תא"ל במיל' יעקב נגל ,  שהודיע על פרישתו  " מסיבות אישיות ".  כעת ,  יהפוך ליד ימינו של נתניהו ויהיה יועצו האזרחי הבכיר לענייני ביטחון .  תפקיד ראש המל"ל אינו מאויש מאז עזב יוסי כהן את תפקידו ומונה לראש המוסד

