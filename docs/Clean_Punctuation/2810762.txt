נתניהו המריא לרומא : " לא יכתיבו לנו מהלכים חד-צדדיים "
 ראש הממשלה המריא הבוקר לבירת איטליה ,  שם ייפגש עם שר החוץ האמריקני ג'ון קרי ,  על רקע הפנייה הפלסטינית לאו"ם .  בעוד שנתניהו מעוניין שארה"ב תטיל וטו ,  בממשל אובמה שוקלים לתמוך בהצעת החלטה  " מרוככת "  שתכיר בפלסטין
ראש הממשלה בנימין נתניהו המריא הבוקר  ( שני )  לרומא בירת איטליה ,  שם ייפגש עם מקבילו האיטלקי מתאו רנצי וכן עם שר החוץ של ארצות הברית ,  ג'ון קרי .  פגישתו עם קרי מוגדרת על ידי רבים כגורלית ,  וזאת על רקע החלטת ההנהגה הפלסטינית לפנות ביום רביעי למועצת הביטחון ולאשר הצעה שתקרא להקמת מדינה פלסטינית בגבולות 1967 בתוך שנתיים ,  עם ירושלים המזרחית כבירתה .  בעוד שנתניהו מעוניין שארה"ב תטיל וטו ,  בממשל אובמה נוטים לתמוך בהצעות החלטה אלטרנטיביות - שאמנם יכללו נוסח מרוכך יותר כלפי ישראל ,  אך עדיין יקראו להקמת מדינה פלסטינית .
" בשנים האחרונות הדפנו פעם אחר פעם ניסיונות להכתיב לנו תנאים שהיו פוגעים בביטחון ישראל ושאינם מתיישבים עם שלום אמיתי .  גם הפעם לא נקבל ניסיונות להכתיב לנו מהלכים חד-צדדיים קצובים בזמן ",  אמר נתניהו הבוקר בטרם עלייתו למטוס . " במציאות שבה הטרור האיסלאמי שולח את הזרועות שלו לכל פינה בגלובוס ,  אנחנו נהדוף כל ניסיון שיביא את הטרור הזה לתוך הבית שלנו ,  לתוך מדינת ישראל ,  ואת הדברים הללו אני אגיד בצורה הכי ברורה .  גם אם יהיו תכתיבים אנחנו נעמוד איתן מולם ".  
עוד בוואלה !  חדשות:חמוש מחזיק עשרות בני ערובה בסידני ;  5 הצליחו לברוחהחשד לשחיתות בעיריית רמת גן : " הייתה אווירה של פחד"ציפי לבני : " השבוע שינינו את כל מפת הבחירות "  
ההערכה היא שגם נתניהו וגם קרי מעוניינים להכשיל את הפנייה הפלסטינית לאו"ם ,  אך מתקשים להסכים על הדרך הנכונה לעשות זאת .  בארה"ב מעוניינים לשמור על יחסים טובים עם העולם הערבי ,  ובוחנים שתי הצעות החלטה שיוגשו לאו"ם כתחליף להצעה הפלסטינית .  ההצעה הראשונה היא של מדינות אירופה ,  הקוראת גם היא לקמת מדינה פלסטינית על בסיס גבולות 1967  ( עם חילופי שטחים )  ,  אך בנוסח מרוכך יותר .  ההצעה השנייה ,  שעליה דווח בסוף השבוע בוואלה !  חדשות ,  היא לגבש הצעת החלטה אמריקנית עצמאית ,  שתקרא להקמת מדינה פלסטינית אך תכלול סעיפים נוחים מבחינת ישראל בתחומי הביטחון ,  הזהות היהודית והפליטים .  

נתניהו המריא לרומא : " לא יכתיבו לנו מהלכים חד-צדדיים "
 ראש הממשלה המריא הבוקר לבירת איטליה ,  שם ייפגש עם שר החוץ האמריקני ג'ון קרי ,  על רקע הפנייה הפלסטינית לאו"ם .  בעוד שנתניהו מעוניין שארה"ב תטיל וטו ,  בממשל אובמה שוקלים לתמוך בהצעת החלטה  " מרוככת "  שתכיר בפלסטין

