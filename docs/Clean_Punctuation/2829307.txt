סקר וואלה חדשות :  הליכוד ממשיך להוביל ,  בנט מתאושש
הפער בין שתי המפלגות הגדולות קטן ,  כשהליכוד מאבד מנדט ל-25 והמחנה הציוני נשאר על 23 .  וגם :  מה הרכב הקואליציה העדיף ,  ומה הציבור חושב על הדחת השופטים מפרס ישראל ? 
זה היה השבוע שבו המפלגות החלו לרדת מהגדר ,  ולשרטט את מפת הכוחות בבית הנשיא ביום שאחרי הבחירות .  הרמיזה של יו"ר ש"ס אריה דרעי בראיון לוואלה חדשות מתחילת השבוע ,  שלפיה ימליץ על בנימין נתניהו להרכיב את הקואליציה הבאה ,  וכן אמירות ברוח דומה מצד יהדות התורה וישראל ביתנו ,  הגדילו את סיכויו של ראש הממשלה להמשיך לקדנציה רביעית .  תמונה זו באה לידי ביטוי גם בסקר TNS טלסקר שנערך אמש  ( חמישי )  עבור וואלה חדשות .  
לפי התוצאות ,  ממשיך הליכוד להוביל גם השבוע על פני המחנה הציוני ,  עם 25 מנדטים לנתניהו מול 23 להרצוג ולבני .  עבור הליכוד מדובר בירידה של מנדט לעומת סקר דומה שערכנו לפני שבוע .  במקביל ,  רושמת מפלגת הבית היהודי התאוששות ועולה במנדט אחד בהשוואה לסקר הקודם - מ-12 ל-13 .  
עוד על בחירות 2015גלנט מצטרף לוויכוח : " לא ליברמן ולא יעלון יכולים להיות שרי ביטחון"למה יהדות התורה נמנעת מלהכריז על תמיכתה הצפויה בנתניהו ? ועדת הבחירות פסלה את מועמדותם של זועבי ומרזל לכנסת 
האיתותים מצד ש"ס ,  יהדות התורה וישראל ביתנו  ( שלוש המפלגות קיבלו בסקר שבעה מנדטים כל אחת ,  בדיוק כמו בסקר הקודם )  נועדו לשתי מטרות .  פנימית ,  מול קהל המצביעים הפוטנציאלי ,  וחיצונית ,  מול נתניהו ,  שסיכויו להרכיב את הקואליציה הבאה נראים כעת גדולים משמעותית משל הרצוג ,  בתקווה שיתגמל אותם על הבעת התמיכה במהלך הקמפיין כאשר יחליט את מי להכניס לממשלה ואת מי להשאיר באופוזיציה .  
עבור דרעי ,  מדובר גם בהצהרת כוונות שנועדה למשוך חזרה מצביעים שעברו למפלגתו של ישי .  במקרה של ליברמן ,  שהצהיר כי לא יישב בממשלת שמאל ,  נראה כי יו"ר ישראל ביתנו ,  שבתחילת הקמפיין ניסה להצטייר כראש מפלגת מרכז ואף להרכיב קואליציה בראשותו  ( כפי שעלה ,  בין היתר ,  מהקלטות שפורסמו אמש בחדשות 2 )  ,  מנסה כעת לשכנע את המצביעים שנטשו כי הוא שייך למחנה הימין .  
ככל שהולכות ומתרבות האפשרויות של נתניהו להרכיב קואליציה ,  עולה גם מפלס הדאגה בבית היהודי .  נראה כי מבין כל הקמפיינים שרצים כעת ,  הקמפיין של הבית היהודי , " ציפי או בנט ",  הוא הקרוב ביותר למציאות .  אנשים ששוחחו בימים האחרונים עם נתניהו התרשמו שהוא לא פוסל ממשלת אחדות ביום שאחרי הבחירות ,  כל עוד הליכוד יהיה מספיק גדול כך שהרצוג ולבני לא יוכלו לכפות עליו רוטציה בראשות הממשלה .  זה גם יכול להסביר את העובדה שקמפיין הליכוד מופנה בעיקר לעבר האלקטורט של הבית היהודי ,  ופחות לעבר מצביעי לפיד וכחלון .  נתניהו מנסה בשבועות האחרונים  " לשתות "  כמה שיותר מנדטים מגוש הימין כדי להתבסס בפער ניכר בתור המפלגה הגדולה ביותר .  בימים האחרונים גם ממקד בכך ראש הממשלה את מאמציו הפומביים . " משל הבקבוקים ",  שנתן נתניהו ביישוב עלי שבשומרון ,  הנחשב למעוז של הבית היהודי ,  הופנה בדיוק למאגר הקולות הזה .  נתניהו ניסה להסביר ,  מבלי לומר זאת מפורשות ,  מדוע צריך להצביע לו ולא לבנט .  
במחנה הציוני ,  מנגד ,  מסכמים שבוע של התנהלות מביכה למדי עם נזק מינימלי בסקרים .  מזמן לא נראה מטה מפלגה שמתנהל בצורה כה מרושלת ,  עם כל כך הרבה אינטרסים סותרים ומפלס חשדנות כה גבוה .  במפלגה ניסו לעשות השבוע כמה פעולות התקפיות ,  כמו מסיבת עיתונאים מול מערכת  " ישראל היום ",  קמפיין נגטיבי נגד נתניהו תחת הסיסמה  " רק פראייר מצביע לנתניהו ",  ועתירה לבג"ץ נגד ההתערבות של ראש הממשלה בוועדת פרס ישראל ,  אולם על כל אלה האפילה התעסקות פנימית אינסופית של בכירי המטה בעצמם .  
מקבלי ההחלטות במפלגה קיימו דיון כמעט פומבי מול התקשורת בשאלה אם צריך להחליף את מנהלי הקמפיין ומי צריך להיות היורש .  לפי שעה נדחק משרד הפרסום  " פאר לוין "  הצידה ,  ואת מקומו עשוי לתפוס ,  על פי פרסום ב"הארץ ",  הפרסומאי הוותיק ראובן אדלר .  איתן לוין ,  מבעלי המשרד שהוזז מחזית קבלת ההחלטות בקמפיין לטובת איתן כבל ואלדד יניב ,  שלח בתגובה מייל לכל הפעילים שבו כתב : " אויבים מבית יש לצערי בכל מערכת בחירות ".  
הקמפיין הלא קיים של הרצוג ולבני נמצא כעת בפני צומת דרכים .  או שיצליחו להתאושש ממנו בחודש שנותר ולהגדיל את כוחם כך שיוכלו לכל הפחות לדרוש ממשלת אחדות ,  או שימשיכו לדשדש ויסיימו בצורה מביכה קמפיין שנפתח בקול תרועה רמה .  
מגמת ההתלכדות של מפלגות שונות מאחורי בנימין נתניהו זוכה לאישוש גם משאלה נוספת שבחרנו להציג לנשאלים ,  והיא  " איזו ממשלה אתה מעדיף שתקום אחרי הבחירות ".  38.9% מן הנשאלים השיבו כי היו רוצים לראות ממשלת ימין בהשתתפות הליכוד והבית היהודי ,  לעומת 24.8% בלבד שהשיבו כי ירצו לראות ממשלת שמאל על בסיס המחנה הציוני ומרצ .  רק 19.5% מהנשאלים אמרו כי היו רוצים לראות ממשלת אחדות .  
יש לציין כי בקרב מצביעי הליכוד והמחנה הציוני יש נתונים דומים בשאלה זו :  66.4% ממצביעי הליכוד היו רוצים לראות ממשלת ימין לעומת 69.6% ממצביעי המחנה הציוני שהיו רוצים לראות ממשלת שמאל .  22.4% ממצביעי הליכוד היו רוצים לראות ממשלת אחדות לעומת 26.8% ממצביעי המחנה הציוני שהיו רוצים לראות ממשלה שתתבסס על שתי המפלגות הגדולות .
 הסערה הגדולה ביותר בימים האחרונים לא קשורה למזג האוויר ,  אלא לפרס ישראל ולהחלטתו של ראש הממשלה נתניהו למנוע משני שופטים ,  אריאל הירשפלד ואבנר הולצמן ,  להיות חלק מוועדת הפרס .  עוד בטרם בוטלה הפסילה בהתאם לדרישת היועץ המשפטי לממשלה יהודה וינשטיין ,  שאלנו את הנסקרים  " האם התערבות לשכת ראש הממשלה בהרכב הוועדה הנה מוצדקת או לא מוצדקת ?  ".  43.5% מהנשאלים השיבו כי ההתערבות אינה מוצדקת ,  ואילו 29.6% בלבד אמרו כי ההתערבות בהרכב הוועדה מוצדקת .  יתר הנשאלים בחרו שלא להשיב .  בפילוח הפנימי ניתן לראות גם מתאם בין העמדה הפוליטית של הנסקרים לבין התמיכה בהחלטת נתניהו .  מצביעי הימין התייצבו מאחורי ראש הממשלה ,  ומצביעי מפלגות המרכז והשמאל התנגדו להחלטה שהתקבלה לפסול את הירשפלד והולצמן :  58.4% ממצביעי הבית היהודי ו-51.7% ממצביעי הליכוד אמרו כי ההחלטה היא מוצדקת ,  לעומת רוב גדול של תומכי המחנה הציוני  ( 83.9% )  ,  יש עתיד  ( 62.3% )  ,  כולנו  ( 64.3% )  והרשימה המשותפת  ( 73.7% )  ,  שסברו כי ההחלטה לא מוצדקת .  
הסקר נערך בקרב 500 נשאלים ,  המהווים מדגם מייצג של האוכלוסייה הבוגרת בישראל ,  וטעות הדגימה המרבית היא שני מנדטים .  הריאיונות התבצעו בטלפונים ניידים ונייחים .  עבור שתי השאלות האחרונות ,  שאינן פילוח של מנדטים ,  טעות הדגימה היא של 4.5% .
 לפניות לכתב עמרי נחמיאס :  omri_n@walla.net.il 

סקר וואלה חדשות :  הליכוד ממשיך להוביל ,  בנט מתאושש
הפער בין שתי המפלגות הגדולות קטן ,  כשהליכוד מאבד מנדט ל-25 והמחנה הציוני נשאר על 23 .  וגם :  מה הרכב הקואליציה העדיף ,  ומה הציבור חושב על הדחת השופטים מפרס ישראל ? 

