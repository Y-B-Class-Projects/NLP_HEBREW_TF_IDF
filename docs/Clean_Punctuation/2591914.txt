כשעצרת האו"ם דחתה את האמת של הרבי מליובאוויטש
כשגריר צעיר באו"ם ,  ביקר נתניהו את הרב הנערץ ,  שהזהירו מ"בית של שקרים ".  מאז ניסה להילחם על האמת ,  אך כשגרמניה הודיעה השבוע על הימנעות ,  הבינה ישראל שהיא בבעיה .  פרשנות
ראש הממשלה נתניהו ,  אתמול 
לפני 28 שנים ,  כשראש הממשלה בנימין נתניהו היה בתחילת דרכו הפוליטית והדיפלומטית ,  הוא ערך ביקור מכונן אצל הרבי מליובאוויטש בניו יורק . " אתה הולך להיות נציג בבית של שקרים רבים ",  אמר הרבי לנתניהו ,  אז שגריר צעיר של ישראל באו"ם . " אתה צריך לשמור את אור האמת של הנר הבודד ,  שיכול להיראות למרחקים ".  מאז ,  כמעט בכל פעם שנתניהו מדבר על האו"ם ,  הוא טורח להזכיר את  " האמת שלו ".  בכל נסיעה לעצרת ובכל נאום הוא מדגיש כי הוא מייצג את האמת בבית השקר של הקהילה הבינלאומית ,  וגם את הבוקר שאחרי הכרת העצרת הכללית במדינת פלסטין הוא פתח בהדגשת האמת הזו . " תשע מדינות התייצבו לצד האמת והשלום ",  שיבח נתניהו את שמונה המדינות שהתייצבו לצדה של ישראל .  אך תוצאות ההצבעה מסמנות בבירור שלא רק באו"ם יש אמת אחרת מזו של נתניהו ,  אלא גם באירופה ;  מתוך 27 מדינות האיחוד ,  רק צ'כיה בחרה לחבק את האמת הישראלית בחפץ לב .
 בדרג המדיני מקפידים להתנער מהפרשנויות על תבוסה מדינית ,  מדגישים את חוסר המשמעות הפרקטית של החלטת העצרת ומציינים כי בניגוד לתחזיות המוקדמות ,  בסופו של דבר פחות מ-150 מדינות תמכו בבקשה הפלסטינית ,  ויותר מחמש מדינות התנגדו .  אך את המפולת המדינית של ישראל בשבועות האחרונים לא ניתן לטשטש ,  כאשר עוד ועוד מדינות באירופה שינו את כוונותיהן הראשוניות ,  ובזו אחר זו הודיעו על תמיכה באבו מאזן או על הימנעותן .  
צרפת הייתה הראשונה להפוך את עמדתה ,  למרות שרק לפני שלושה שבועות הצהיר פומבית הנשיא הולנד לצדו של נתניהו כי יתנגד לבקשה .  הסחף המדיני המשיך עם איטליה ,  שתמכה גם כן באבו מאזן ,  בריטניה ,  שנמנעה בסופו של דבר אך שקלה לתמוך ,  והולנד ,  שהחליטה להימנע גם כן ,  וכך אט אט התפוגגו החזית האיכותית והרוב המוסרי שביקשו לייצר בישראל בתגובה לרוב האוטומטי של הפלסטינים בעצרת הכללית של האו"ם .  אבל הקש ששבר את גב הגמל והבהיר שלירושלים יש בעיה ,  הגיע עם הודעת שר החוץ הגרמני על הימנעות מהצבעה ,  חרף ההודעה מוקדמת על התנגדות .  
הדיפלומטים הישראלים באירופה יודעים כי הכתובת הייתה על הקיר ,  וכי בנוסף לצורך שחשו מדינות רבות בחיזוקו של אבו מאזן אחרי מבצע  " עמוד ענן ",  תוצאות ההצבעה מסמלות תהליך גדול הרבה יותר של תסכול שהולך וגובר בבירות האירופיות מהמדיניות הישראלית של קיפאון בתהליך השלום והמשך הבנייה בהתנחלויות .  בשנתיים האחרונות מפצירים מרקל ,  הולנד וקמרון בנתניהו ובליברמן להתקרב לאבו מאזן ,  לבצע מחוות ולעצור מיידית את הבנייה בהתנחלויות ,  שמסכנת את היכולת להגיע לפתרון של שתי מדינות לשני עמים .  אך התחושה השלטת באירופה היא שהפניות נפלו על אוזניים ערלות . " בשנה האחרונה נהיה קשה יותר ויותר לעמוד לצד ישראל ,  כשהזמן משחק לרעת הישראלים והפלסטינים כאחד ,  וחוץ מלהצהיר על תמיכה עקרונית בפתרון של שתי מדינות נתניהו לא עשה שום דבר כדי להגיע לשם ",  הסביר גורם דיפלומטי אירופי .  מה שנאמר עד כה בשיחות סגורות ,  הפך לבשר ודם עם הצבעת מדינות האיחוד האירופי .  
בשבוע הבא צפוי נתניהו לצאת ,  בלוויית משלחת מכובדת של שרים ,  למפגש ממשלתי משותף עם ממשלת גרמניה בברלין .  בפגישה עם הקנצלרית מרקל יוכל ראש הממשלה להציג שוב את האמת הישראלית ,  לפיה המהלך החד-צדדי של אבו מאזן רק מרחיק את השלום ואת הדרישה להכרה במדינת ישראל כמדינת הלאום של העם היהודי ולסידורי ביטחון כחלק מהמשא ומתן .  אך גם גרמניה ,  על היסטוריית היחסים המיוחדים שלה עם ישראל ,  העדיפה בסופו של דבר את האחדות האירופית על התייצבות לצד האמת של נתניהו .  ההצבעה באו"ם מבהירה סופית על מי מטילים בעולם את האחריות לקיפאון ,  וכי למרות הניסיון הישראלי הברור לחסל את אבו מאזן ולהגדירו כטרוריסט מדיני ,  באירופה עדיין חושבים שהוא הפרטנר .  
לקריאה נוספת:האם אפשר היה למנוע את המהלך הפלסטיני באו"ם ? הסחף נמשך :  גם גרמניה לא תתנגד למדינה פלסטיניתצרפת תכיר במדינה פלסטינית ;  ישראל  " תגיב במתינות "
 לפניות לכתבת טל שלו :  tal_sh@walla.net.il 

כשעצרת האו"ם דחתה את האמת של הרבי מליובאוויטש
כשגריר צעיר באו"ם ,  ביקר נתניהו את הרב הנערץ ,  שהזהירו מ"בית של שקרים ".  מאז ניסה להילחם על האמת ,  אך כשגרמניה הודיעה השבוע על הימנעות ,  הבינה ישראל שהיא בבעיה .  פרשנות

