דוח של הסנאט :  כספים של מחלקת המדינה מימנו קמפיין להדחת נתניהו
דוח של תת-הוועדה לחקירות קבע כי מאות אלפי דולרים הועברו לארגון OneVoice ,  לימים V15 ,  באופן חוקי - אך הממשל לא הצליח למנוע שימוש במסגרת הקמפיין נגד ראש הממשלה . " מחלקת המדינה התעלמה מתמרורי האזהרה ",  אמר יו"ר תת-הוועדה
 ( בווידאו :  ביקור קרי בישראל ,  נובמבר 2015 )  
דוח שפרסמה אתמול  ( שלישי )  תת-הוועדה הקבועה לחקירות של הסנאט האמריקני קבע כי המענקים שהעבירה מחלקת המדינה לארגון הישראלי-פלסטיני  " OneVoice "  תרמו לפעילותו של קמפיין V15 ,  שקרא להדחתו של ראש הממשלה בנימין נתניהו בבחירות האחרונות בשנה שעברה .  הדוח מציין בבירור כי הארגון ,  שפעל לקידום פתרון שתי המדינות ,  פעל בהתאם לתנאי ההסכם עם מחלקת המדינה האמריקנית ,  אולם מפנה אצבע מאשימה כלפי וושינגטון ,  שלא מנעה את השימוש במשאבים ובכלים שהושגו בזכות התרומה האמריקנית בסך מאות אלפי דולרים להשפעה על מערכת הבחירות . 
" מחלקת המדינה התעלמה מתמרורי האזהרה ומימנה ארגון פעיל פוליטית בסביבה פוליטית רגישה ,  מבלי שננקטו אמצעי זהירות מתאימים ",  טען יו"ר תת-הוועדה ,  הסנאטור הרפובליקני רוב פורטמן . " זה לא מתקבל על הדעת שנעשה שימוש בכספי מסים אמריקניים על מנת להקים תשתית לקמפיין פוליטי  שהחל מיד לאחר סיום תקופת המענק  נגד מנהיג של אחת מבעלות בריתנו הקרובות ביותר במזרח התיכון ".  
עוד בוואלה !  NEWS:השרים אישרו את  " חוק V15 "  המגביל מימון גופים חוץ פרלמנטרייםרגע השיא :  ההסתערות הגדולה של V15 על תל אביבהעתירה נגד V15 נדחתה : " ספק אם היה צריך להגישה "  
הסנאטורית הדמוקרטית קלייר מקסקיל ,  חברת תת-הוועדה ,  הוסיפה כי  " בעוד שהדוח לא מצביע על פעילות לא תקינה מצד הממשל ,  והוא מבטל כל טענות כאלה ,  הוא בהחלט מדגיש את הכשלים במדיניות של מחלקת המדיניות ,  שיש להתמודד עמם על מנת להגן באופן המיטבי על כספי משלם המסים האמריקני ".  
הדוח מציין כי כמה שבועות לאחר פיזור הכנסת בדצמבר 2014 ,  ארגון OneVoice ,  שקיבל יחד עם מקבילו הפלסטיני קרוב ל-250 אלף דולרים ממחלקת המדינה האמריקנית לטובת פעילותו הפוליטית למען פתרון שתי המדינות ,  הפך למעשה ל-V15 ,  שמטרתו הייתה להביא לבחירתו של  " רק לא ביבי ".  המענקים הועברו לארגון במשך תקופה של 14 חודשים ,  עד לנובמבר 2014 .  בפברואר 2015 נפתחה הבדיקה בעניין .  
עוד צוין כי למרות שהעברת המענקים הסתיימה לפני השינוי הארגוני ,  OneVoice השתמש בפלטפורמות שפיתח במדיה החברתית ,  ש"הכפילו את גודלן במהלך תקופת המענקים ",  במסד הנתונים שנועד לשמור על קשר עם פעילים ובוחרים ,  וברשת הפעילים ,  שעברו הכשרה מקיפה באותה התקופה  הכול לטובת קמפיין V15 . 
" המעבר הזה לעיסוק פוליטי בבחירות תאם את האסטרטגיה שפיתחה הנהגת OneVoice ,  והועברה לבכירים במחלקת המדינה במהלך תקופת המענקים ",  נכתב בדוח . " גורם במחלקת המדינה שקיבל את התכנית אמר לתת-הוועדה כי הוא מעולם לא בחן אותה ".  על פי הדוח ,  ארגון OneVoice  " עמד באופן מלא בתנאי ההסכם עם מחלקת המדינה ועם נהלי המענקים .  עם זאת ,  המקרה של OneVoice חושף את הקלות שבה ארגונים יכולים להסב משאבים שנועדו לפעילות ציבורית לפעילות פוליטית ".   
" מחלקת המדינה לא הצליחה לחזות את הסיכון ולמנוע אותו מראש ",  עוד צוין בדוח . " OneVoice היה פתוח לחלוטין עם מחלקת המדינה בנוגע לפעילותו הפוליטית בשנת 2013 ,  והיה זה ברור שהארגון ישתמש בכספי המענקים על מנת להקים או לחזק משאבים שעשוי להיות להם שימוש בפעילות פוליטית ".  
בדוח צוין כי  " בקשת המענק של OneVoice בשנת 2013 ציינה שימוש בכספים לטובת כלים סטנדרטיים לקמפיין פוליטי ,  כולל מסד נתונים לקשר עם פעילים או מצביעים ,  הכשרת פעילי שטח ונוכחות במדיה החברתית .  מיד לאחר תום התקופה ,  OneVoice השתמש במשאבים אלה כחלק מקמפיין V15 ,  להבסתו של ראש הממשלה נתניהו ב-2015 .  למרות שהשפעה על בחירות במדינות זרות היא 'קו אדום' מבחינת מדיניות המענקים האמריקנית ,  הפעילות הזאת הייתה אפשרית במסגרת תנאי המענק ".  
השר לירושלים ולמורשת זאב אלקין הגיב לדוח ,  וטען כי הוא מעלה ראיות ל"התערבות בוטה ביותר בתהליך הדמוקרטי הישראלי ,  שרק מוכיחה עד כמה נכונים חוקי השקיפות במימון של מדינות זרות לעמותות פוליטיות ".  לדבריו , " העם בישראל בוחר ממשלה שתדאג לאינטרסים הלאומיים והביטחוניים של אזרחי מדינת ישראל ולא למימוש התכניות המסוכנות שמדינות זרות מנסות לארגן לנו ".  
" דוח חמור של הסנאט קובע שחור על גבי לבן שהייתה התערבות ברורה וגסה מצד מחלקת המדינה האמריקנית בענייני הפנים של ישראל ",  הוסיף ח"כ יואב קיש ,  למרות לשון הדוח שנמנעת מקביעה כזו .  לטענתו , " מדובר בשערוריה - ניסיון בוטה של החלפת שלטון בישראל על ידי כספים מהממשל האמריקני .  ממצאי הדוח מחזקים את הצורך להעביר במהירות האפשרית את 'חוק V15' אותו יזמתי .  אפעל מול ראשי המפלגות במטרה להעביר את החוק בקריאה ראשונה כבר במושב הנוכחי ". 
 ( עדכון ראשון :  22:00 )  

דוח של הסנאט :  כספים של מחלקת המדינה מימנו קמפיין להדחת נתניהו
דוח של תת-הוועדה לחקירות קבע כי מאות אלפי דולרים הועברו לארגון OneVoice ,  לימים V15 ,  באופן חוקי - אך הממשל לא הצליח למנוע שימוש במסגרת הקמפיין נגד ראש הממשלה . " מחלקת המדינה התעלמה מתמרורי האזהרה ",  אמר יו"ר תת-הוועדה

