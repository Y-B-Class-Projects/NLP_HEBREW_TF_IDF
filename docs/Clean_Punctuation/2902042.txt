שרה נתניהו בבית הדין : " הטענות נגדי מתואמות ומתועבות "
 אשת ראש הממשלה העידה בתביעתו של עובד המעון לשעבר ,  והתייחסה לטענות כי התעמרה בעובדים : " יחסי העבודה שלי עם העובדים מצוינים .  אנשים מנסים לסחוט כספים ממדינת ישראל "
 בבית הדין האזורי לעבודה בירושלים התקיים הערב  ( חמישי )  דיון נוסף בשלב ההוכחות בתביעתו של גיא אליהו נגד משרד ראש הממשלה .  בדיון העידו רעיית ראש הממשלה ,  שרה נתניהו ,  ועזרא סיידוף ,  סמנכ"ל נכסים ומשאבי אנוש במשרד ראש הממשלה ומקורבם של בני הזוג נתניהו .  בפתח הדיון אמר אליהו : " מקווה שהצדק ייצא לאור ". 
אליהו ,  איש התחזוקה לשעבר בבית ראש הממשלה בירושלים ,  תובע בימים אלה סכום של יותר מחצי מיליון שקלים ,  בשל מה שהוגדר על ידו כ"העסקה פוגענית "  והתעמרות לכאורה מצד אשת ראש הממשלה .  בנוסף ,  טוען אליהו כי פיטוריו נעשו שלא כדין והוא דורש הכרה כעובד משרד ראש הממשלה .
 נתניהו התייחסה בעדותה לטענות שהועלו נגדה בדיונים הקודמים ,  בין היתר כי התעמרה בעובדים . " יחסי העבודה שלי עם העובדים הם מצוינים ואני מתייחסת אליהם בנימוס .  יש כאן אנשים שמנסים לסחוט כספים ממדינת ישראל ",  אמרה . " תשאלו הרבה אנשים מהעם ולא מהתקשורת .  דברי הבלע עליי הם גדולים פי מיליון ממה שאמרתי עכשיו ברמיזה .  הטענות נגדי הן מתואמות ומתועבות ". 
לקריאה נוספת:בעל חוב : " התביעה נגד שרה נתניהו - לצורך כיסוי חובות הימורים "" מסדרי ניקיון בבית נתניהו ,  העובדים נסו על נפשם "  
נתניהו הוסיפה : " יש כאן השתוללות מטורפת של ארבעה אנשים שאומרים עליי דברים איומים כבר שנתיים ואני לא יודעת למה הפרקליטות לא תובעת אותם .  יש שחיטת האופי שלי ,  שחיטת האישיות שלי ,  זה דבר שנמשך 20 שנה .  קל לשפוך את דמי ". 
בהמשך דבריה כינתה נתניהו את מני נפתלי  " השוחט הגדול שלי ".   " המציאו עליי נרטיבים בגללו ,  למה לא כותבים שאני פסיכולוגית ילדים ,  עוזרת לילדים ?  אין חלקיק מהאמת עליי בתקשורת ".  כשנאמר לה שדווקא הדברים הללו נכתבו עליה ענתה נתניהו : " למזלי התקשורת היום הרבה יותר מגוונת ".  
במהלך עדותו הטיל סיידוף את האחריות על הנעשה במעון ראש הממשלה על מני נפתלי ששימש באותה תקופה אב הבית . " מני נפתלי היה הצינור לגברת נתניהו ,  על פיו יישק דבר ",  אמר . " נפתלי היה עושה את סידורי העבודה ומאשר את החשבוניות ומעביר אלינו והייתי חותם ".  
כאשר נשאל סיידוף על התנהלות אשת ראש הממשלה במהלך השבעה על אביה ,  אמר סיידוף כי הוא מעדיף שלא להשיב על השאלות מכיוון שנחקר על העניין במסגרת חקירת המשטרה שנערכת בימים אלה בענייני הוצאות מעון ראש הממשלה ,  וסיידוף הינו החשוד המרכזי ואף הושעה בעקבות כך מתפקידו . 
" עניין הנרות שנרכשו לשבעה נבדק על ידי החשב של המשרד שאמר שזה בסדר ",  אמר סיידוף ,  שבתחילת עדותו נראה היה מתוח וידיו רעדו .  כשנשאל על האם הגיעו אליו טענות מצד העובדים על התנהלות במעון ראש הממשלה השיב : " איש מעולם לא התלונן בפני באופן רשמי על יחסים מעורערים בבית ראש הממשלה ". 
 ( עדכון ראשון :  17:10 )  

שרה נתניהו בבית הדין : " הטענות נגדי מתואמות ומתועבות "
 אשת ראש הממשלה העידה בתביעתו של עובד המעון לשעבר ,  והתייחסה לטענות כי התעמרה בעובדים : " יחסי העבודה שלי עם העובדים מצוינים .  אנשים מנסים לסחוט כספים ממדינת ישראל "
 
