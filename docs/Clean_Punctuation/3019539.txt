נתניהו שוב יוצא כשידו על העליונה :  70% מהגולשים הביעו תמיכה ברה"מ
מסקר שערכה חברת VIGO נמצא כי מעל ל-2,000 שיחות ברשתות ביממה האחרונה כללו השמצות וגידופים נגד רביב דרוקר .  ועוד הצלחה לטקטיקה של רה"מ :  88% מהגולשים מתעסקים באישיות של נתניהו או דרוקר - ורק 12% בתחקירים .  ומה המצב בברנז'ה ? 
רוב הציבור תומך בראש הממשלה בנימין נתניהו במאבקו מול העיתונאי רביב דרוקר  כך עולה מסקר שערכה חברת VIGO .  מהנתונים נמצא כי 70% מהגולשים ברשתות החברתיות הביעו תמיכה בראש הממשלה ויצאו נגד דרוקר .  בנוסף ,  מעל ל-2,000 שיחות ברשתות ביממה האחרונה כללו השמצות ,  גידופים וקללות גזעניות נגד הפרשן הפוליטי הבכיר של חדשות 10 .  
עוד עולה מהסקר כי השיח ברשתות אישי :  88% מהגולשים מתעסקים באישיות של נתניהו  ( בסוגייה האם ראש הממשלה היה צריך להגיב באופן אישי )  או באישיותו של דרוקר  ( האם הוא רודף אחרי נתניהו )  ורק 12% מהגולשים מתעסקים בתחקירים של דרוקר  ( על עסקת הצוללות ,  יאיר נתניהו ותא"ל עופר וינטר )  .  בנוסף ,  12 אלף משיחות בקרב הגולשים ביממה האחרונה הן על רביב דרוקר וערוץ 10 .  הנתונים מצטרפים לסך של 80 אלף שיחות בחודש האחרון על התחקירים כנגד נתניהו ,  זאת בעוד שפרשת עמונה וחוק ההסדרה זכו ל-30 אלף שיחות ברשת בלבד .
 השיח מתחלק בין הקהל הרחב  ( 67% מהגולשים ,  בעיקר בפייסבוק )  והברנז'ה התקשורתית  ( 33% מהגולשים ,  בעיקר בטוויטר ובקבוצות/עמודים של כלי תקשורת בפייסבוק )  .  בקרב הקהל הרחב נרשמו 80% תמיכה בנתניהו ורק 20% תמיכה בדרוקר .  רוב השיח אישי ועוסק בהתנהגות של השניים ,  כאשר השיח נגד דרוקר אלים ונוטה לקללות ולגזענות .  בקרב הברנז'ה נרשמה 40% תמיכה בנתניהו ו-60% תמיכה בדרוקר .  בין התומכים בנתניהו נרשמו גם כאלה שטענו כי המהלכים ממילא מסייעים לראש הממשלה .
 רביב טל ,  מנכ"ל VIGO ,  טוען כי  " הנתונים מוכיחים שוב עד כמה הרשת בישראל ימנית ,  אפילו יותר ממפת ההצבעות  ( יש נוכחות יתר לימין ברשת )  .  כמו בפרשיות קודמות  ( תחקיר 'עובדה' ,  פרשת הצוללות וכיו"ב )  גם כאן נתניהו מצליח בכוחו של פוסט/תגובה להטות את תוכן השיח מהמקצועי לאישי ומרבית הגולשים עוסקים בסוגייה אם היה צריך לכתוב את פוסט התגובה או לא  במקום לעסוק בפרשות שעל סדר היום .  במובן זה ראוי לציין לחיוב שוב את עבודת הדיגיטל במטה נתניהו ,  שמבינים היטב את קהל היעד ומצליחים לגייס אותם באופן מיטבי ". 
טל אומר כי  " המפסיד הגדול ביותר הוא רביב דרוקר ,  שלאורך החודש האחרון אמינותו העיתונאית נפגעת בעיני הציבור הימני בישראל  ( רוב הגולשים ברשת )  .  דרוקר סופג בשבועות האחרונים גל של השמצות אישיות ,  קריאות  " אויב "  ו"בוגד "  ואף קללות נגדו ונגד משפחתו ,  שדובקות בו אישית ופחות נגד ערוץ 10 והתקשורת בכלל .  במובן זה יש לציין כי דרוקר סופג ביקורת גבוהה יותר מזו של אילנה דיין .  דרוקר תופס את המקום שתפסו בעבר ארגוני השמאל דוגמת  " בצלם "  ו"שוברים שתיקה "  כגורם שאליו מכוונת שנאת הימין ".  

נתניהו שוב יוצא כשידו על העליונה :  70% מהגולשים הביעו תמיכה ברה"מ
מסקר שערכה חברת VIGO נמצא כי מעל ל-2,000 שיחות ברשתות ביממה האחרונה כללו השמצות וגידופים נגד רביב דרוקר .  ועוד הצלחה לטקטיקה של רה"מ :  88% מהגולשים מתעסקים באישיות של נתניהו או דרוקר - ורק 12% בתחקירים .  ומה המצב בברנז'ה ? 

