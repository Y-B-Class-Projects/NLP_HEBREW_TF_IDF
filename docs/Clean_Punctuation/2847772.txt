נתניהו וכחלון מתקרבים לסיכום עקרוני : " עדיין יש פערים "
 לאחר 26 ימים של משא ומתן ,  ראשי המפלגות  " דנו בכל הנושאים הכלכליים ",  אולם  " זה עדיין רחוק מהסכם חתום ".  כולנו תקבל את תיקי האוצר ,  הבינוי והגנת הסביבה .  נתניהו ייפגש השבוע עם בנט ועם ליברמן ,  בניסיון לצאת מהמבוי הסתום
 ( הנשיא נתן לנתניהו הארכה של שבועיים להקמת הממשלה )  
ראש הממשלה בנימין נתניהו נועד אמש  ( שני )  עם יו"ר כולנו משה כחלון ,  ומשתי המפלגות נמסר כי הפגישה הייתה ממושכת והתנהלה באווירה טובה . " במהלך הפגישה הושגה התקדמות במשא ומתן הקואליציוני בין שני הצדדים ",  נמסר בהודעה משותפת . " במקביל ,  נועדו הערב במשכן הכנסת צוותי המשא ומתן של הליכוד ושל כולנו המגבשים את ההסכם .  פגישת המשך בין שני המנהיגים נקבעה ". 
עוד בוואלה חדשות:נתניהו הציע לבנט פיצוי תמורת ויתור על תיק הדתותכחלון ודרעי נפגשו עם נתניהו והבהירו : " לא נתפשר על מנהל התכנון"עם החרדים כבר סוגרים פרטים ,  את בנט ואת כחלון השאירו בצד 
גורם המעורב במגעים בין המפלגות מסר לוואלה חדשות : " הושגה התקדמות משמעותית .  דנו בכל הנושאים הכלכליים ,  מיעד הגרעון ועד לפרטי הרפורמות שכחלון מבקש להעביר ".  לדברי הגורם , " היום נדע אם ניתן לסכם עקרונית ,  אבל זה עדיין רחוק מהסכם חתום .  גם הלילה ,  המפלגה שאיתה אנחנו הכי קרובים לחתימה היא יהדות התורה ,  וכעת הצדדים כותבים טיוטה שנייה של ההסכם הקואליציוני ".  
עוד נודע לוואלה חדשות כי בפגישה הלילה סוכם רשמית שתיקי האוצר ,  הבינוי והגנת הסביבה יימסרו לכחלון ,  אך לא הושגה התקדמות בעניין חבילת החוקים שמבקש הליכוד להעביר כדי להגביל את כוחו של בג"ץ ,  ואשר כחלון מתנגד להם .  חלוקת התיקים תלויה בהסכמה על כלל הסוגיות ,  ומותנה בהגדלת מספר השרים .  במקביל ,  צפוי השבוע נתניהו להיפגש פעם נוספת עם נפתלי בנט ואביגדור ליברמן ,  שהמגעים מולם תקועים .  

לאחר 26 ימים של משא ומתן ,  ההודעה המשותפת משתי המפלגות והפגישה הנוספת שנקבעה להמשך היום מעידה על התקדמות משמעות .  הליכוד וכולנו ככל הנראה לקראת סיכום הפרטים הסופיים במשא ומתן הקואליציוני ,  לקראת הקמת הממשלה .  המחלוקות בין המפלגות מתמקדות בשורה של חוקים להגבלת כוחו של בית המשפט העליון ,  אשר כל החברות בקואליציה העתידית תומכות בהן ,  למעט כולנו .  מחלוקת נוספת היא אודות חלק מסמכויות מינהל התכנון .  
במקביל ,  השיחות מול יו"ר ש"ס אריה דרעי נקלעו למבוי סתום לאור דרישתו של נפתלי בנט  " לא להעביר לש"ס את תיק הדתות באופן חד-צדדי ".  בבית היהודי הציעו שהתיק יישאר בידי הליכוד וכי ימונו שני סגני שרים משתי המפלגות ,  אבל בליכוד העריכו הלילה כי  " בנט יסכים לוותר על הדתות תמורת חבילת תיקים שיהיה מרוצה מהם ". 
גורם בליכוד המעורב בשיחות הקואליציוניות מסר אתמול לוואלה חדשות ,  לפני הפגישה בין נתניהו לכחלון : " יש המון סוגיות לסגור .  מלבד יהדות התורה אנחנו עדיין לא קרובים לחתימה עם אף סיעה ".  גורם נוסף המעורב במגעים מסר ביום ראשון : " המסגרת של ההסכם הקואליציוני ברורה ,  כעת דנים בפרטי הרפורמות שכחלון מבקש להעביר .  זה יכול לקחת כמה ימים ". 
בתחילת השבוע אף הבהיר כחלון לראש הממשלה כי לא יסכים שתורכב קואליציה של 61 חברי כנסת ,  ללא מפלגה נוספת .  כחלון נימק את הדברים בכך שירצה להיות בטוח שהמהלכים הכלכליים שאותם הוא מעוניין להוביל יועברו בכנסת .  קואליציה של 61 חברים בלבד ,  לטענתו ,  היא צרה מכדי להישען עליה .
 אתמול בבוקר קיבל ראש הממשלה נתניהו הארכה של שבועיים להקמת הממשלה מנשיא המדינה ראובן ריבלין .  במהלך פגישה שקיימו השניים במשכן הנשיא בירושלים ,  אמר נתניהו כי הזמו הנוסף דרוש לו על מנת להקים ממשלה  " שתהיה יציבה ,  כדי שנעמוד בכל האתגרים ". 
לפניות לכתב :  omri_n@walla.net.il 

נתניהו וכחלון מתקרבים לסיכום עקרוני : " עדיין יש פערים "
 לאחר 26 ימים של משא ומתן ,  ראשי המפלגות  " דנו בכל הנושאים הכלכליים ",  אולם  " זה עדיין רחוק מהסכם חתום ".  כולנו תקבל את תיקי האוצר ,  הבינוי והגנת הסביבה .  נתניהו ייפגש השבוע עם בנט ועם ליברמן ,  בניסיון לצאת מהמבוי הסתום

