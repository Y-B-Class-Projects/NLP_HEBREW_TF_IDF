 " על נתניהו להוכיח שהוא תומך בדמוקרטיה "
 ארגוני זכויות אדם בישראל שלחו מכתב לראש הממשלה בנימין נתניהו בו הם דורשים שיעניק להם גיבוי מול  " הרדיפה והדה-לגיטימציה שמתנהלת נגד הארגונים בישראל "
" הייתי אומר שהדמוקרטיה נראית רע אבל עולה על כל השיטות האחרות שיוצרות מראית עין שקרית שהכל טוב ",  כך אמר אמש בכנסת ראש הממשלה בנימין נתניהו בשבחי הדמוקרטיה .  בארגוני זכויות האדם מבקשים כעת מראש הממשלה שיעמוד מאחורי הצהרותיו .  
קבוצת ארגוני זכויות האדם בישראל שלחו היום  ( שלישי )  לראש הממשלה מכתב ,  בו הם קוראים לו להפסיק את  " הרדיפה והדה-לגיטמציה של ארגוני זכויות האדם ".   " במקום לברך את הכנסת ביום חגה ,  הוא יום ט"ו בשבט ,  על פירות הדמוקרטיה ,  אנו נאלצים ביום זה להצטער ולהתריע דווקא על פירותיה הבאושים ",  אמרו במכתב המיוחד שהוגש הבוקר .  
המכתב מגיע על רקע החודשים האחרונים ,  במיוחד לאחר מבצע עופרת יצוקה ,  אשר לאחריה הותקפו ארגוני זכויות האדם בידי בכירים פוליטים כמו גם על ידי המשטרה והצבא .  בין ההתקפות שנעשו לדבריהם ניתן למצוא גם את ראש הממשלה עצמו ששלל ,  יחד עם דובר צה"ל אבי בניהו ,  את הלגיטימציה של ארגון  " שוברים שתיקה "  בניסיונו לפרסם עדויות של קצינים וחיילים על הפרת זכויות אדם במבצע עופרת יצוקה .
 האירוע האחרון אליו מתייחסים בארגוני הזכויות הוא פרשת ההפגנות בשכונת שייח ג'ראח בירושלים ,  שם נעצרים בחודשיים האחרונים כעשרות מפגינים .  ביום שישי האחרון נעצר בין המפגינים גם חגי אלעד ,  מנכ"ל האגודה לזכויות האזרח .
 כמו כן טוענים במכתב כי רשויות הביטחון בישראל פעלו לאחרונה להצרת צעדיהם של ארגונים בשטח .  השב"כ זימן לחקירה מפגינים ומגני זכויות האדם ובמקרים מסוימים אף הזהיר פעילים ש"יימנעו מלעסוק בפעילות פוליטית ".  
בארגונים טוענים כי שלילת הלגיטימיות של ארגונים אלו לפעול ולבקר את פעולות הממשלה עומדת בסתירה להכרזת האו"ם מ-1999 בדבר  " זכותם ואחריותם של יחידים ,  קבוצות ,  ואורגנים בחברה לקדם ולהגן על זכויות האדם וחירויות יסוד שזכו להכרה בינלאומית "  שאליה הצטרפה ישראל .  
הארגונים חותמים את המכתב בפנייה לראש הממשלה לצאת ולגנות את ההתבטאויות באופן פומבי ,  כך שיוכלו ,  לדבריהם ,  לפעול בחופש ההולם את ערכי הדמוקרטיה בה מדינת ישראל מתגאה ועליה היא מגוננת .

" על נתניהו להוכיח שהוא תומך בדמוקרטיה "
 ארגוני זכויות אדם בישראל שלחו מכתב לראש הממשלה בנימין נתניהו בו הם דורשים שיעניק להם גיבוי מול  " הרדיפה והדה-לגיטימציה שמתנהלת נגד הארגונים בישראל "
 
