רם עמנואל :  נתניהו מוכן לקחת סיכונים
בראיון ברשת הטלוויזיה האמריקאית ABC הודיע ראש סגל הבית הלבן כי בנימין נתניהו וברק אובמה ייפגשו ב-6 ביולי . " נתניהו יודע מה הוא צריך לעשות ,  יש לנצל ההזדמנות הנוכחית ולעשות שלום "
 בלשכת נתניהו ראו את ראש סגל הבית הלבן רם עמנואל כפוליטיקאי שאינו מחבב במיוחד את ראש הממשלה בנימין נתניהו ,  היום הוא דווקא משגר מחמאות כלפי ראש הממשלה .  עמנואל הודה כי נתניהו הוא מסוג המנהיגים שמוכנים לקחת סיכונים גדולים כדי לעשות שלום ,  וכי קיים  " רגע של הזדמנות "  לעשות שלום במזרח התיכון .
 במהלך ראיון בתכנית הטלוויזיה  " השבוע "  ברשת ABC ,  ששודר היום  ( ראשון )  ,  חשף עמנואל כי ראש הממשלה נתניהו יגיע ב-6 ביולי לבית הלבן ,  לאחר שביטל את ביקורו שתוכנן לתחילת החודש עקב אירועי המשט לעזה . " זה יהיה הביקור החמישי של ראש הממשלה לבית הלבן ,  כדי לעבוד על סדרה של נושאים מתהליך השלום ועד ביטחון מדינת ישראל ,  בשיחה יעלה גם טיפול בנושאים אחרים באזור ",  אמר עמנואל לג'ייק טפר .  
כשנשאל אם נתניהו הוא  " מנהיג שמוכן לקחת סיכונים גדולים כדי לעשות שלום ",  ענה עמנואל בחיוב . " אבל זה לא חשוב מה רם מאמין .  נתניהו היה ברור לגבי מה שהוא מתכוון לעשות ,  מה הוא צריך לעשות .  והנשיא היה ברור לגבי מה אנו צריכים לעשות כדי לנצל את רגע ההזדמנות הזה כאן באזור ,  וסוף סוף לעשות שלום ".  לדברי עמנואל ,  סוג השלום המדובר הוא כזה שבה  " ישראל מרגישה בטוחה ,  ושלום נמצא באיזון עם השאיפות הפלסטיניות לריבונות .  זה אפשרי ".  עמנואל אמר כי כעת הזמן למצוא את האיזון המתאים .
 
רם עמנואל :  נתניהו מוכן לקחת סיכונים
בראיון ברשת הטלוויזיה האמריקאית ABC הודיע ראש סגל הבית הלבן כי בנימין נתניהו וברק אובמה ייפגשו ב-6 ביולי . " נתניהו יודע מה הוא צריך לעשות ,  יש לנצל ההזדמנות הנוכחית ולעשות שלום "
 
