סקר של המחנה הציוני :  84% מהאזרחים חשים פגיעה בביטחונם
מסקר שהוזמן על ידי המחנה הציוני עולה כי רוב מוחץ מאזרחי המדינה היהודים חש פגיעה בתחושת הביטחון מאז החל גל הטרור הנוכחי .  הליכוד : " זאת לא אופוזיציה אחראית ולא מנהיגות - זאת עסקנות "
  ( שלושה חודשים לגל הטרור :  סקר של פרופ' קמיל פוקס שנערך עבור וואלה !  NEWS )  
יו"ר האופוזיציה ,  ח"כ יצחק הרצוג ,  מאשים היום  ( ראשון )  את ראש הממשלה ,  בנימין נתניהו ,  באובדן תחושת הביטחון של אזרחי ישראל ,  זאת בעקבות סקר שהזמינה מפלגתו  ( המחנה הציוני )  אשר מציג נתונים שליליים בנושא הזה .  על פי הסקר ,  שאותו ערך מכון  " רושינק "  למחקרים אסטרטגיים ,  לא פחות מ-84% מאזרחי ישראל היהודים מדווחים על פגיעה כלשהי בתחושת הביטחון שלהם בשלושת החודשים האחרונים ,  מאז החל גל הטרור הנוכחי .  
על פי תוצאות הסקר ,  שבו השתתפו כ-500 נשאלים ונערך באמצעות האינטרנט ,  37% מהמשיבים אמרו כי תחושת הביטחון שלהם נפגעה  " באופן חלקי ".  29% נוספים השיבו כי הם מסכימים שתחושת הביטחון שלהם נפגעה ו-18% השיבו על שאלה זו שהם  " מסכימים בהחלט ".  בנוסף ,  המשיבים לסקר נשאלו האם הם מסכימים שלאור גל הטרור הנוכחי ,  ילדי ישראל אינם בטוחים מספיק במוסדות החינוך .  35% השיבו שהם מסכימים באופן חלקי ,  35% נוספים אמרו שהם מסכימים ,  ו-13% אמרו שהם  " מסכימים בהחלט ". 
עוד בוואלה !  NEWS:אביו של המחבל לאחר שחרורו ממעצר : " לא שיתפתי איתו פעולה"ח"כ גטאס : " אני לא יודע אם הפיגוע בתל אביב היה פלילי או לאומני"החשש הגדול :  מלחם  " ידביק "  צעירים ערבים בשאיפה לבצע פיגועי דאעש 
שאלה נוספת בסקר הייתה  " באיזו מידה אתה מסכים עם המשפט הבא :  ראש הממשלה ,  בנימין נתניהו ,  לא מצליח להשתלט על גל הטרור האחרון ?  ".  על כך השיבו 30% כי הם מסכימים באופן חלקי ,  28% מסכימים ו-27% מסכימים בהחלט .  כלומר ,  85% מסכימים לפחות במידת מה עם הקביעה הזו .  חשוב לציין כי מדובר בסקר שהוזמן על ידי המחנה הציוני ,  העומדת בראש האופוזיציה לנתניהו .  
לפני שבוע וחצי פורסם בוואלה !  NEWS סקר של פרופ' קמיל פוקס שהצביע על נתונים דומים בנושא אובדן תחושת הביטחון .  מתוך מדגם של כ-600 אזרחים ישראלים  ( 500 יהודים וכמאה ערבים )  ,  61% אמרו כי תחושת הביטחון שלהם נפגעה בשלושת החודשים האחרונים ו-71% אמרו כי ממשלת ישראל מטפלת בצורה לא ראויה בגל הטרור .  הסקר הצביע גם על כך ש-58% מהציבור סבורים כי אין הבדל בין טרור פלסטיני לטרור יהודי ,  ועל הממשלה להתייחס לשניהם באותו האופן .  
מהליכוד נמסר בתגובה לסקר שהוזמן על ידי המחנה הציוני כי  " בוז'י פשוט פאתטי והתנהלותו מבזה את תפקיד יו"ר האופוזיציה .  בזמן שראש הממשלה מגייס את כל האמצעים ומוביל צעדים חסרי תקדים במלחמה מול הטרור ,  בזמן שכוחות הביטחון פועלים יום ולילה למען ביטחונם של אזרחי ישראל ,  במפלגת העבודה עוסקים מבוקר עד לילה בפוליטיקה עלובה ,  בקמפיינים של הכפשה נגד ראש הממשלה וכמובן מציעים לנו שוב את הפתרון הקבוע - לסגת ,  לוותר ולהחזיר עוד שטחים .  זאת לא אופוזיציה אחראית ולא מנהיגות - זאת עסקנות ". 
בכיר בליכוד הוסיף כי  " יש סיבה טובה שבסקר לא נכללה השאלה הפשוטה - 'מי לדעתך יטפל בצורה טובה יותר בגל הטרור' ".  לדבריו , " זאת משום שבמחנה הציוני יודעים היטב שהרצוג ימצא את עצמו במקום האחרון ".  
ח"כ הרצוג מצדו אמר כי  " ראש ממשלת ישראל נבחר בדרך דמוקרטית וקיבל את תמיכת העם .  הוא הגיע לסוף דרכו ,  הוא עייף ,  סחוט ולא מציע פתרונות .  הוא נכשל פעם אחר פעם .  מי שהיה מר ביטחון הוא כבר מר ביטחון לשעבר .  רוב העם מאמין שהוא איבד שליטה ,  רוב האזרחים מרגישים חסרי ביטחון במדינה שלהם .  נתניהו צריך לפנות את מקומו .  מגיע לעם לחיות ולגדל ילדים בביטחון במדינת ישראל ".  

סקר של המחנה הציוני :  84% מהאזרחים חשים פגיעה בביטחונם
מסקר שהוזמן על ידי המחנה הציוני עולה כי רוב מוחץ מאזרחי המדינה היהודים חש פגיעה בתחושת הביטחון מאז החל גל הטרור הנוכחי .  הליכוד : " זאת לא אופוזיציה אחראית ולא מנהיגות - זאת עסקנות "
 
