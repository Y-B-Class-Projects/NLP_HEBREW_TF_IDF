מני נפתלי :  כך הגיע לידיי התצהיר הגנוז של שרה נתניהו 
" קיבלתי הצעת חברות בפייסבוק ,  שלוותה בהודעה אישית שכותרתה - 'כל התצהירים שהוגשו שקריים' ",  נכתב בתצהיר שהגיש אב הבית במעון ראש הממשלה לשעבר . " תביעות עובדים נגד נתניהו נסגרו על ידי עו"ד ידיד המשפחה "
  ( מני נפתלי פנה לגולשים ברשת בבקשה לעזרה כספית במשפטו )  
בית הדין האזורי לעבודה בירושלים אישר היום  ( ראשון )  לפרסם את התצהיר שהגיש אב הבית לשעבר במעון ראש הממשלה ,  מני נפתלי ,  בנוגע לנסיבות שבהן הגיע לידיו תצהיר לא חתום של שרה נתניהו .  עם זאת ,  השופטת דיתה פרוז'ינין קבעה כי התצהיר ,  שנערך לכאורה ב-9 במרץ במשרד עורכי הדין יוסי כהן ,  יפורסם תוך הסתרת שמות של צדדים שלישיים שאינם קשורים להליך .  כהן הוא ידידה של משפחת נתניהו ,  אולם המדינה היא המייצגת את נתניהו בהליך זה . 
" ב-10 במרץ בשעות הערב קיבלתי הצעת חברות בפייסבוק ",  נכתב בתצהירו של נפתלי . " הצעת החברות לוותה בהודעה אישית שכותרתה - 'כל התצהירים שהוגשו שקריים' .  להלן תוכן ההודעה שקיבלתי לפי מיטב זכרוני :  'אני רוצה למסור לך מידע שיעזור לך .  אני מכירה מקרוב את עו"ד יוסי כהן ,  אני יודעת כי כל התצהירים שקריים .  שמעתי את גב' נתניהו מדברת אתו לא פעם אחת לגבי עובדים שהתלוננו נגדה ושהוא יציל אותה מהם' .  להודעה צורף קובץ שעליו נרשם 'תצהיר שרה נתניהו' ". 
עוד בוואלה חדשות:ההסבר של נפתלי על הדלפת תצהיר שרה נתניהו יוגש בסודיותנפתלי נדרש להסביר כיצד דלף לידיו התצהיר הגנוז של שרה נתניהועדויות נגד מני נפתלי : " אמר :  'תראו איך אני מטריף את שרה' "  
למחרת ,  על פי התצהיר ,  נערכה בין נפתלי למוסרת המידע שיחת טלפון . " היא סיפרה כי עו"ד כהן כותב עבור גב' נתניהו כתבי שמירת סודיות לעובדים שהועסקו במעון ראש הממשלה ",  צוין בתצהיר . " 'היו כמה תביעות נגד גב' נתניהו שנסגרו בפשרה על ידי המשרד' ,  אמרה לי ושלחה את התכתובת בין לשכתה של גב' נתניהו לבין משרדו של כהן ,  כדי שאראה שיש כל הזמן קשר ביניהם .  הסתכלתי על התכתובת .  נכתב שם :  'הבחור שהתלונן על הגניבה של מני נפתלי נחקר במשטרה' .  כל העניין נראה לי חשוד ,  פחדתי שמנסים להפליל אותי ".  
רק חלק מהחומרים המוזכרים בתצהיר של נפתלי שוחזרו ,  ונעשה בהם שימוש בבית המשפט .  ביום רביעי הורה בית הדין לנפתלי להגיש את התצהיר מטעמו ,  בעקבות בקשה דחופה שהגישה הפרקליטות בנושא .  זאת ,  לאחר שפנו פרקליטותיו של נפתלי ,  עורכות הדין נעמי לנדאו ונאווה פינצ'וק ,  לבית הדין בבקשה להציג תצהיר לא חתום של שרה נתניהו ,  שלטענתן הגיע לידיהן .
 מוקדם יותר הורתה השופטת פרוז'ינין לפרקליטות להגיש עד היום תצהיר של שרה נתניהו בפרשה ,  אשר אותו ביקשה הפרקליטות להגיש רק לאחר הבחירות ,  ואינו צורף לשורת תצהירים שכבר הגישה .
 לפניות לכתבת :  gali.gnt@walla.com 

מני נפתלי :  כך הגיע לידיי התצהיר הגנוז של שרה נתניהו 
" קיבלתי הצעת חברות בפייסבוק ,  שלוותה בהודעה אישית שכותרתה - 'כל התצהירים שהוגשו שקריים' ",  נכתב בתצהיר שהגיש אב הבית במעון ראש הממשלה לשעבר . " תביעות עובדים נגד נתניהו נסגרו על ידי עו"ד ידיד המשפחה "
 
