נתניהו למובארק : " ניצבים יחד במלחמה בטרור "
 ראש הממשלה שוחח בטלפון עם נשיא מצרים לאחר הפיגוע שאירע הלילה במדינה . " כל האומות שוחרות החופש ניצבות בחזית אחת במלחמה בטרור ",  אמר רה"מ .  21 בני אדם נהרגו בפיגוע
ראש הממשלה ,  בנימין נתניהו ,  שוחח הערב  ( שבת )  בטלפון עם נשיא מצרים חוסני מובארק והביע זעזוע מהפיגוע שאירע הלילה באלכסנדריה שבמצרים . " כל האומות שוחרות החופש ניצבות בחזית אחת במלחמה נגד הטרור ",  אמר ראש הממשלה .  השניים ייפגשו ביום חמישי במטרה לגבש דרכים לקידום התהליך המדיני .
 21 בני אדם נהרגו בפיצוץ שאירע הלילה סמוך לכנסייה קופטית בעיר אלכסנדריה שבמצרים .  משרד הפנים המצרי מסר כי מכונית תופת התפוצצה סמוך לכנסיית  " אל-קדיסין "  בסביבות השעה חצות וחצי ,  בזמן שהמתפללים שציינו בה את השנה החדשה החלו לעזוב את המקום .
 רשת הטלוויזיה אל-ג'זירה דיווחה כי לאחר הפיצוץ התקבצו מאות נוצרים קופטים במקום ותקפו את כוחות המשטרה והחילוץ שפעלו שם .  על פי הדיווח ,  נאלצה המשטרה להשתמש בגז מדמיע על מנת לפזר את המפגינים .  כמו כן דווח כי הפיצוץ גרם להרס רב בכנסייה ואף למסגד סמוך .  עדי ראייה שהיו במקום סיפרו כי פיצוץ מכונית התופת הוביל לפיצוצם של שני כל רכב נוספים ,  דבר שגרם לבהלה בזירת הפיצוץ .
 
נתניהו למובארק : " ניצבים יחד במלחמה בטרור "
 ראש הממשלה שוחח בטלפון עם נשיא מצרים לאחר הפיגוע שאירע הלילה במדינה . " כל האומות שוחרות החופש ניצבות בחזית אחת במלחמה בטרור ",  אמר רה"מ .  21 בני אדם נהרגו בפיגוע

