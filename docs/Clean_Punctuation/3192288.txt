נתניהו : " המסתננים הם אחת הסיבות להאצת לחוק הלאום "
 בכנס של סיעת הליכוד בתל אביב לקראת הבחירות לרשויות המקומיות ,  טען ראש הממשלה כי החוק מאזן  " טענות לזכויות פרט בלתי מוגבלות ".  הוא הוסיף כי הוא בוחן אפשרויות לגירוש המסתננים לאור הסכם השלום שנחתם לאחרונה בין אריתראה ואתיופיה .  כמאה איש הפגינו מחוץ לאירוע
ראש הממשלה בנימין נתניהו אמר אמש  ( שלישי )  כי הממשלה בוחנת אפשרויות לגירוש מסתננים ,  לדבריו ,  לאור הסכם השלום שנחתם בין אתיופיה ואריתריאה . " הפתרון שלנו הוא השלום שנוצר בין אריתריאה לאתיופיה ",  אמר ראש הממשלה בכנס פעילי ליכוד בתל אביב לקראת הבחירות לרשויות המקומיות , " אני לא רוצה להכביר במילים ,  כי אנחנו בודקים עוד אפשרויות .  אני לא מרפה ,  ולא נרפה ,  ונעשה את זה באמצעות חקיקה ואמצעים מדיניים כשרים ואפקטיביים .  בעזרת השם נפתור את הבעיה הזו כי הסבל הוא אמיתי ". 
נתניהו טען באירוע כי סוגייה זו היא אחת הסיבות לחקיקת חוק הלאום , " כדי שיהיה איזון לטענות זכויות פרט בלתי מוגבלות ".   " אי אפשר לבוא ולהגיד שיש זכות כניסה לארץ כמו ליהודים ,  כי לנו אין מדינות אחרות .  זו אחת הסיבות לחוק הלאום ",  טען .  נתניהו הוסיף : " אנחנו מביאים את אחינו מאפריקה וקולטים אנשים ,  ואנחנו גם מוציאים אנשים לאוקראינה וגיאורגיה .  כשאנחנו באים להוציא לסודאן ואריתריאה ,  אומרים לנו 'אתם לא יכולים ,  אלו מדינות שיש בהן סכנה גדולה' .  אנחנו לא מקבלים אבל כפופים להחלטת בית המשפט ". 
עוד בוואלה !  NEWS:אסון בביתר עילית :  בן שנתיים ובת חמש נספו בשריפה בדירת מגורים"פוטנציאל לקטסטרופה ":  אמריקה מחכה להוריקן  " מייקל"חולצת את העקבים :  התפטרות השגרירה הלא דיפלומטית שנאבקה עבור ישראל 
ראש הממשלה תיאר את פעילותו בנושא ,  ואמר כי בניית הגדר בדרום הארץ היא תוצאה של התעקשותו . " הם התחילו לבוא לפה ואף אחד לא עשה כלום ,  אמרתי שיש דרך אחת לעצור את זה .  נאלצתי לעמוד מול ממשלה שלמה ,  מול צה"ל ,  והם העלו מכשול והסבירו לי שזה לא יעבוד ,  זה לא יצליח ויעלה הון עתק ",  אמר וסיכם : " ההסתננות למדינת ישראל ירדה לאפס ".  
" עדיין אנחנו מאותגרים ,  אני החלטתי שכדי לאפשר את פתרון הבעיה ,  אני לא מוכן לוותר .  ביקרתי בדרום תל אביב .  אתה נכנס לדירות לקומה הרביעית והאישה חוששת לצאת מהבית ויש זוהמה בחדר המדרגות ופשע ",  אמר נתניהו .  
האירוע בו השתתף נתניהו היה כאמור כנס תמיכה בסיעה המקומית ,  שבראשה עומד ארנון גלעדי ,  המשנה לראש העיר .  מחוץ לכנס מחו כמאה מפגינים שניסו להיכנס לאירוע אך נחסמו על ידי מאבטחי ראש הממשלה .  בין המפגינים היו חברי קהילת הלהט"ב ,  פעילי איכות סביבה ופעילים למיגור השחיתות .  נתניהו התייחס למפגינים בתחילת נאומו . " יש פה קומץ של מפגינים שניסו לעצור את מאות המשתתפים ,  אני בטוח שנשמע דיווח בתקשורת 'הנאום של רה"מ נעצר על ידי מאות מפגינים' ",  וצחק .  
גלעדי דיבר אף הוא באירוע ודיבר על קמפיין  " אנחנו או הם "  של הריצה הסיעה והעלה ביקורת גדולה ,  וארגונים שונים דרשו להסירו בטענה כי הוא מהווה הסתה .  הקמפיין הכריז כי מי שלא יבחר בליכוד למועצת העיר יקבל את התנועה האיסלאמית ביפו .  גלעדי ייחס את היגוי הקמפיין לראש הממשלה עצמו . " בזמן שעלינו עם הקמפיין 'אנחנו או הם' - קמפיין שאתה המצאת אותו ראש הממשלה - השמאל השתגע .  'אנחנו או הם' חושף את פרצופו האמיתי של השמאל .  האם זה לא מובן מאליו שהם לא רוצים אותנו כאן ?  לא ביהודה ושומרון ,  לא בעכו ובטח לא בעיר תל אביב-יפו ".  

נתניהו : " המסתננים הם אחת הסיבות להאצת לחוק הלאום "
 בכנס של סיעת הליכוד בתל אביב לקראת הבחירות לרשויות המקומיות ,  טען ראש הממשלה כי החוק מאזן  " טענות לזכויות פרט בלתי מוגבלות ".  הוא הוסיף כי הוא בוחן אפשרויות לגירוש המסתננים לאור הסכם השלום שנחתם לאחרונה בין אריתראה ואתיופיה .  כמאה איש הפגינו מחוץ לאירוע

