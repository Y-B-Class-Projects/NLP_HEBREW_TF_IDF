לבני : " להבהיר לאירן מה מחיר הגרעין "
 יו"ר קדימה ציפי לבני נפגשה עם היועץ האמריקאי לביטחון לאומי ג'יימס ג'ונס . " אירן אינה צפון קוריאה .  העולם חייב להיות יותר ברור כלפיה "
" אנו חיים בעולם של דימויים ותפיסות ואירן אינה צפון קוריאה .  בעולם כזה על הקהילה הבינלאומית ,  וארה"ב בראשה ,  להיות ברורה כלפי אירן וכלפי השאלה אם העולם יעצור אירן גרעינית או ישלים איתה .  העולם צריך להיות ברור וחד יותר בשאלה הז ".  כך אמרה היום  ( חמישי )  יו"ר קדימה ציפי לבני בתום פגישתה עם היועץ האמריקאי לביטחון לאומי ג'יימס ג'ונס .
 לבני אמרה כי  " גם בתקופה של הידברות על הקהילה הבינלאומית להכין סנקציות חריפות ואפקטיביות יותר ,  כדי שאירן תבין מה עומד על הפרק .  לא רק אירן בוחנת את הנחישות הבינלאומית אלא כלל מדינות המזרח התיכון ,  שעל כולן אירן מאיימת ".  לבני התייחסה בדבריה גם למו"מ עם הפלסטינים ואמרה כי  " לחזון שתי מדינות לשני עמים נוסף צורך להסדר מלא ,  מפורט וברור ,  שיקבע את התנאים לסוף הסכסוך והתנאים למימושו של ההסדר ". 
אתמול נפגש ג'ונס עם ראש הממשלה בנימין נתניהו .  בפגישה דנו השניים בקידום המו"מ עם הפלסטינים ובהתמודדות עם האיום האירני והגדירו את הפגישה כ"טובה ומועילה ".  לדברי גורם מדיני בכיר , " התחושה מהפגישות שקיים השבוע ראש הממשלה עם הבכירים האמריקאים היא שישראל וארה"ב פועלות יחד כדי להניע תהליכים אזוריים ,  הן מול הפלסטינים והן בתחומים נוספים ". 

לבני : " להבהיר לאירן מה מחיר הגרעין "
 יו"ר קדימה ציפי לבני נפגשה עם היועץ האמריקאי לביטחון לאומי ג'יימס ג'ונס . " אירן אינה צפון קוריאה .  העולם חייב להיות יותר ברור כלפיה "
 
