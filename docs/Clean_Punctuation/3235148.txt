חתן חידון התנ"ך העולמי :  יונתן ויסמן מירושלים
החידון התקיים בירושלים במעמד ראש הממשלה ושר החינוך והעפילו אליו 16 מתמודדים מצטיינים מהארץ ומחו"ל .  במקום השני זכה בנימין כלחמירו מארה"ב .  נתניהו : " כל ההבטחות נמצאות בתנ"ך ,  ואנחנו מגשימים אותן בגדול - קיבוץ גלויות ,  הפרחת השממה ומעמדה של ישראל בעולם "
 יונתן ויסמן הוא חתן התנ"ך העולמי לנוער לשנת תשע"ט ,  שהתקיים היום  ( חמישי )  בתיאטרון ירושלים .  ויסמן הוא תלמיד ישיבת דגל ירושלים נחלים .  החידון נערך במעמד ראש הממשלה בנימין נתניהו ,  יו"ר הכנסת יולי אדלשטיין ,  שר החינוך נפתלי בנט ,  יושב ראש הסוכנות היהודית מר יצחק  ( בוז'י )  הרצוג ,  יושב ראש הקרן הקיימת לישראל מר דני עטר ומנכ"ל משרד החינוך מר שמואל אבואב .
 לשלב הגמר העפילו 16 מתמודדים מצטיינים מהארץ ומחו"ל אשר גברו בשלב הקדם פומבי על 74 משתתפים ממעל 30 מדינות שונות ,  בהן :  ארה"ב ,  קנדה ,  מקסיקו ,  אוסטרליה ,  צרפת ,  דרום אפריקה ,  פנמה .  במקום השני זכה בנימין כלחמירו ,  הלומד בישיבת קושנר בארצות הברית .  במקום השלישי זכה ירין בר הלומד במקיף ז' רביבים במקום הרביעי זכה אדר גלר לומד בישיבת  " נועם "  ירושלים .
 נתניהו אמר בנאומו בחידון כי  " כל ההבטחות נמצאות בתנ"ך ,  ואנחנו מגשימים אותן בגדול ,  קיבוץ גלויות ,  הפרחת השממה ומעמדה של ישראל בין הגויים ". 
לקריאה נוספת:מטס אווירי ובסיסים פתוחים :  אירועי צה"ל ביום העצמאות ה-71החיילים הדרוזים המצטיינים : " כשעולים על מדים - הגזענות נזרקת הצידה"לחגוג בין הטיפות :  יום עצמאות קר מהרגיל וחשש לגשם 
שר החינוך בנט פתח את דבריו ואמר כי  " לא סתם טוב בישראל ,  3,000 שנה לא הייתה לנו מדינה ריבונית עצמאית מצליחה כל כך כלכלית ,  ביטחונית ,  טכנולוגית ומדינית .  ישראל נכנסה לעשור השמיני לחייה .  אם ישראל תיקרע שוב מבפנים ,  אם נרים שוב יד איש על אחיו ,  לא נקבל עוד הזדמנות .  עכשיו הרגע הגדול שלנו להראות איך מדינת ישראל מתייצבת לנצח כמדינת מופת יהודית ,  ריבונית וּמאוחדת ,  למרות המחלוקות .  בִּרכתו וְקִלְלָתֹו של העם היהודי היא הווכחנות שלו ".  בנט סיים ואמר , " גם הימין וגם השמאל אוהבים את האדם .  עלינו מוטלת החובה להבטיח שנהיה כאן מדינה יהודית ריבונית וּמאוחדת לנצח נצחים ". 
שמואל אבואב ,  מנכ"ל משרד החינוך ,  נשא דברים ואמר כי  " התנ"ך הוא עֶרֶשׂ לידתה של התרבות היהודית ,  וכור מחצבתה של החברה הישראלית .  המשרד מיישם תכנית חדשה להוראת התנ"ך ,  כדי לחבר את התלמידים לאוצר הערכי-תרבותי שגלום בספר הספרים ,  ומקדם שלל פעולות כדי להנגיש באופן חוויתי את תכניו ". 
ראש עיריית ירושלים משה לאון מסר את ברכתו החמה לזוכה הירושלמי בחידון התנ"ך העולמי . " יונתן ויסמן - כל הכבוד !  ",  בירך . " ישבתי בקהל ,  האזנתי לתשובות המלומדות ,  התרגשתי מהידע ,  והייתי גאה בכולם ,  ובמיוחד בך - תושב ירושלים .  זוהי זכות גדולה כי תושב הבירה ירושלים יזכה בחידון התנ"ך ,  אחד האירועים המסורתיים והחשובים ביום העצמאות ,  לעם בישראל ולכל יהודי בעולם .  אני מחזק את ידיך ,  מחבק אותך וגאה מאוד בידיעותיך ולימודך ". 
 ( עדכון ראשון :  13:56 )  

חתן חידון התנ"ך העולמי :  יונתן ויסמן מירושלים
החידון התקיים בירושלים במעמד ראש הממשלה ושר החינוך והעפילו אליו 16 מתמודדים מצטיינים מהארץ ומחו"ל .  במקום השני זכה בנימין כלחמירו מארה"ב .  נתניהו : " כל ההבטחות נמצאות בתנ"ך ,  ואנחנו מגשימים אותן בגדול - קיבוץ גלויות ,  הפרחת השממה ומעמדה של ישראל בעולם "
 
