אחמדינג'ד : " נתניהו הוא רוצח ילדים ונשים "
 הנשיא האירני התראיין לתוכנית של לארי קינג ,  ואמר כי  " על נתניהו לשבת בבית סוהר בעוון רצח ".  אחמדינג'ד הדגיש כי הסנקציות לא משפיעות על טהרן וציין כי לארצו אין פצצת אטום ,  והיא איננה שואפת להשיג פצצה כזו
מחמוד אחמדינג'ד ממשיך לייצר כותרות בניו יורק :  הנשיא האירני התראיין הלילה  ( חמישי )  לתוכניתו של לארי קינג בערוץ החדשות CNN ,  ותקף בחריפות את ראש הממשלה בנימין נתניהו .  אחמדינג'ד אמר כי  " נתניהו הוא רוצח סדרתי ,  ועליו לשבת בבית סוהר על רצח של נשים וילדים ".  בנושא הגרעין ,  הנשיא האירני הדגיש כי לארצו  " אין פצצה גרעינית ,  ואיננו מעוניינים שתהיה לנו פצצה כזו ". 
אחמדינג'ד הוסיף שהסנקציות שהוטלו על ארצו אינן מורגשות וביקר את ארה"ב וישראל ,  ואמר כי  " עליהן להתפרק מנשקן הגרעיני ,  שמהווה סכנה לעולם ".  לגבי האפשרות של פגישה עם אובמה אמר אחמדינג'ד ,  כי  " זה תלוי .  אני חושב שזה טוב לשבת בפני אנשים ממדינות אחרות ולדבר באו"ם .  אם כולם ישמעו מה יש לנו לומר זה יכול לפתור הרבה בעיות ".  כשנשאל לגבי גורלם של שני המטיילים האמריקאים הנתונים במעצר בארצו ,  אמר נשיא אירן כי הדבר אינו תלוי בו ,  אלא בשופט שיקבל את ההחלטה .
 במהלך שהותו בארה"ב לרגל כינוס העצרת הכללית של האו"ם שתיפתח היום ,  התראיין הנשיא האירני לכלי התקשורת האמריקאים .  בשיחה עם כתבים שלשום ,  אמר שמתקפה ישראלית על מתקני הגרעין של ארצו אמר הנשיא האירני ,  כי  " ארה"ב לא יודעת איך מלחמה נראית .  כשמלחמה מתחילה ,  אין לה גבולות .  ארה"ב מעולם לא נכנסה למלחמה רצינית ,  ומעולם לא ניצחה ".  אחמדינג'ד אף התרברב ושאל  " האם אתם חושבים שמישהו בכלל יתקוף את אירן ?  ממש לא נראה לי .  המשטר הציוני הוא ישות מאוד קטנה על המפה ,  עד כדי כך שהם בכלל לא מהווים שיקול במשוואה שלנו ". 
כשנשאל על עמדתו בנושא השואה ,  אמר אחמדינג'ד כי  " מדובר באירוע היסטורי ששימש כתירוץ למלחמה .  השאלה היא מדוע איננו מאפשרים לבדוק את הנושא הזה לעומק .  אין זה הוגן לכפות דעה אחת על שאר העולם ".  עוד אמר אחמדינג'ד ,  כי  " עלינו לשאול איפה האירוע הזה קרה ,  ומדוע הפלסטינים צריכים להמשיך לסבול בגללו ?  אינני אנטישמי ,  אני אנטי-ציוני ". 

אחמדינג'ד : " נתניהו הוא רוצח ילדים ונשים "
 הנשיא האירני התראיין לתוכנית של לארי קינג ,  ואמר כי  " על נתניהו לשבת בבית סוהר בעוון רצח ".  אחמדינג'ד הדגיש כי הסנקציות לא משפיעות על טהרן וציין כי לארצו אין פצצת אטום ,  והיא איננה שואפת להשיג פצצה כזו

