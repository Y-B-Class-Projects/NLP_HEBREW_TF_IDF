כחלון וביטן התעמתו על חוק חקירות רה"מ : " אתם מחפשים הסלמה מכוונת "
 שר האוצר ויו"ר הקואליציה התעמתו בישיבת ראשי הקואליציה על רקע התנגדות כולנו לחוק שיאסור לחקור ראש ממשלה מכהן .  ביטן :  נותנים לכם את כל מה שאתם רוצים ,  זה לא יכול להימשך כך ",  כחלון : " הכל לפי ההסכמים ".  הדיון בהצעה נדחה בשבוע
יו"ר הקואליציה דוד ביטן ושר האוצר משה כחלון התעמתו היום בישיבת ראשי הקואליציה ,  על רקע התנגדות סיעות כולנו והבית היהודי להצעת החוק האוסרת על חקירת ראשי ממשלה מכהנים .  ביטן אמר לכחלון : " נותנים לכם את כל ההצעות והתוכניות שאתם רוצים ,  זה לא יכול להימשך כך ".  כחלון השיב לו : " הכל לפי ההסכמים הקואליציוניים .  אתה רוצה שאקום ואעזוב את החדר ולא אבוא לפה יותר כמו ליברמן ?   ( שלא מגיע לישיבות ראשי קואליציה מזה כמה חודשים ,  ט"ש )  .  אתם מחפשים אסלקציות מכוונות ".  נתניהו אמר לשניהם כי הוא לא מתכוון להתערב בחוק הצרפתי ושינהלו את הדיון לא לידו .
 הדיון בוועדת השרים לחקיקה על הצעת החוק לאיסור על חקירות של ראש ממשלה מכהן נדחה לשבוע הבא ,  לאחר עימות שפרץ הבוקר בין שרת המשפטים איילת שקד לביטן .  בעקבות המחלוקת סיכמו השניים כי לא יאושרו היום חוקים של הקואליציה בוועדה ,  אלא רק הצעות ממשלתיות שמונחות על סדר היום .
 עוד בוואלה !  NEWS:מחלוקת סביב החוק האוסר חקירות רה"מ :  טרם הוחלט אם לקיים הצבעה מחרהממשלה אישרה את  " חוק הג'ובים ":  בכירים ימונו ללא מכרזהשרים יאשרו :  מינויים פוליטיים נוספים במיליוני שקלים בשנה 
בדיון עם ביטן ושר התיירות יריב לוין ,  הביעה שקד התנגדות להעלאת החוק להצבעה בוועדת השרים לחקיקה ,  על אף שנוסף לו סעיף הגבלת כהונה ,  בשל העובדה שמדובר בשינוי חוק יסוד . " איך אתה רוצה להעלות חוק כזה היום ?  צריך ללמוד אותו ",  אמרה לביטן בשיחה שנערכה במשרד ראש הממשלה .
 ביטן הציע להצביע היום ,  אך לא להמשיך בחקיקה .  שקד סירבה ,  וביטן התעקש : " לא מוכן שתשימו לי מקלות בגלגלים .  איך אפשר לעבוד ככה ?  אנחנו מעבירים כל הזמן חוקים שלכם ".  בתגובה אמרה שקד : " ממש ,  אתם לא מעבירים אף חוק .  מצדי שיבטל את כל ועדת השרים ".  אתמול ביקשה שקד לדחות בשבוע את ההצבעה על החוק בוועדת השרים לחקיקה ,  למרות התנגדותו של ביטן .
" זהו חוק יסוד והוא צריך לעבור בתמיכת כל סיעות הקואליציה ",  אמרה שקד לוואלה !  NEWS בטרם הודיע ביטן על התנגדותו .  עם זאת ,  שקד הוסיפה כי  " זה לא דבר בריא "  שראשי ממשלה נחקרים בזמן כהונתם ,  וכי היא תתמוך בהצעת החוק אם יקדמו במקביל אליה גם חוק שמגביל את כהונת ראש הממשלה לשתי קדנציות או לשמונה שנים .  
לפי הצעת החוק שיזם ח"כ דודי אמסלם  ( הליכוד )  ,  לא ניתן יהיה לחקור ראש ממשלה מכהן בעבירות קלות שהעונש עליהן הוא עד שישה חודשי מאסר .  חקירות על עבירות מין ,  אלימות ,  סמים וביטחון ייחקרו גם בתקופת כהונתו .  
נוסח ההצעה קובע כי תחול רק מהקדנציה הבאה ,  ולא על חקירות שכבר החלו ,  כך שזו לא צפויה לפטור את ראש הממשלה בנימין נתניהו מהחקירות המתנהלות נגדו .  אם לאחר חקיקת החוק ייפתחו חקירות נוספות נגד ראש הממשלה ,  החוק יחול עליהן .  נתניהו נמנע עד כה מהשתתפות בדיונים שהתקיימו על הצעת החוק ,  וההערכה כי ההצעה תעלה לדיון נוסף בפורום ראשי הקואליציה המתכנס מדי יום ראשון ,  במקביל לוועדת השרים לחקיקה .
 בישיבת שרי הליכוד הביעו השרים זעם על התנהלות שר האוצר משה כחלון ומפלגת כולנו בנושאי חקיקה והתנהלותם בקואליציה .  שר המדע אופיר אקוניס התלונן כי כולנו מטילים וטו ומסכלים יוזמות חקיקה של הליכוד ,  וזעם על ההתנגדות של חלק מחברי הסיעה בנושא החוק לאיסור חקירות ראש הממשלה : " זו לא ממשלת כולנו .  זאת סיעה שיודעת רק לקבל ולא לתת כלום ". 
 ( עדכון ראשון :  10:53 )  

כחלון וביטן התעמתו על חוק חקירות רה"מ : " אתם מחפשים הסלמה מכוונת "
 שר האוצר ויו"ר הקואליציה התעמתו בישיבת ראשי הקואליציה על רקע התנגדות כולנו לחוק שיאסור לחקור ראש ממשלה מכהן .  ביטן :  נותנים לכם את כל מה שאתם רוצים ,  זה לא יכול להימשך כך ",  כחלון : " הכל לפי ההסכמים ".  הדיון בהצעה נדחה בשבוע

