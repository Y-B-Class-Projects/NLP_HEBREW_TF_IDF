אדלשטיין על האיום בפיטורים לתומכי  " חוק ההסדרה ":   " חש נבגד "
 השר ,  הצפוי לקבל הודעת פיטורים בשל כוונתו להצביע בעד  " חוק ההסדרה ",  זועם .  לדבריו ,  ישנם שרים שהבטיחו לתמוך בחוק ושינו עורם .  עוד בסכנת פיטורים :  הרשקוביץ ,  גמליאל וקרא
ארבעה שרים וסגני שרים עשויים להיות מפוטרים אם לא יצביעו נגד  " חוק ההסדרה "  בהצבעה היום  ( רביעי )  בכנסת ,  זאת לאור האיום שהציב ראש הממשלה ,  בנימין נתניהו ,  למצדדים בחוק .  שר ההסברה והתפוצות ,  יולי אדלשטיין ,  תקף בשיחות ליליות עם מקורותיו את השרים שהודיעו תחילה כי יתמכו בחוק ,  ולאחר מכן שינו את עמדתם . " אני חש נבגד ,  הופקרתי על ידם ",  אמר אדלשטיין לגורמים עמם נפגש .  בנוסף לאדלשטיין ,  אם נתניהו יעמוד במילתו ואם אלה לא ישנו עמדתם ברגע האחרון ,  יפוטרו גם יו"ר הבית היהודי ושר המדע ,  דניאל הרשקוביץ ,  סגנית השר במשרד ראש הממשלה לענייני צעירים ונשים ,  גילה גמליאל וסגן השר לפיתוח הנגב והגליל ,  איוב קרא .  מי שלא יתמכו בחוק אך לא ייעדרו מהמליאה הם שרי מפלגת ש"ס .  
סערת  " חוק ההסדרה ":  כיצד יצביעו חברי הממשלה ?  
שר הבינוי והשיכון ,  אריאל אטיאס ,  אמר בשיחה עם וואלה !  חדשות כי  " ההודעה על תמיכה בהצעת החוק הייתה כפופה לחופש הצבעה לשרים .  ככל שאין חופש הצבעה ,  השרים לא יתמכו בפינוי אך לא יוכלו להצביע בעד ההצעה .  צריך להתמקד בעיקר - שיבנו יותר ויאשרו כמה שיותר יחידות דיור כדי להקל על מצוקת הדיור ".  
בין אלו שיצביעו בעד ההצעה ניתן למנות את חברי סיעות האיחוד הלאומי והבית היהודי ,  שלושת חברי הכנסת של יהדות התורה שאינם סגני שרים  ישראל אייכלר ,  משה גפני ואורי מקלב ,  שישה חברי כנסת מש"ס שאינם שרים וסגני שרים ,  13 חברי סיעת הליכוד כולל אדלשטיין ,  גמליאל ,  קרא ויו"ר הכנסת ראובן ריבלין וכן תשעת חברי הכנסת שאינם שרים מסיעת ישראל ביתנו .  כך שלמעשה ,  38 חברי כנסת בלבד יתמכו בהצעת החוק .  מפלגת ישראל ביתנו תקיים הבוקר התייעצות לקביעת העמדה הרשמית .
 ובאשר למתנגדים - 28 חברי הכנסת של קדימה  ( מלבד ח"כ עתניאל שנלר הנמצא בחו"ל )  ,  לפחות שבעה חברי כנסת מהליכוד :  ראש הממשלה בנימין נתניהו והשרים משה  ( בוגי )  יעלון ,  בני בגין ,  דן מרידור ,  מיכאל איתן וכנראה גם גדעון סער ויוסי פלד ,  וכן חברי הכנסת מסיעות העבודה ,  העצמאות ,  מרצ והסיעות הערביות  ( מלבד שני ח"כים שהתקזזו עם השרים ישראל כץ וסילבן שלום ,  השוהים בחו"ל ותומכים בהצעת החוק )  ,  מה שמהווה 62 חברי כנסת שיתנגדו להצעת החוק .  
בליכוד היו כאלה שתקפו את החלטת ראש הממשלה להטיל משמעת סיעתית ,  בעוד אחרים העדיפו לתקוף את מערכת המשפט . " אני מאוד מצר על החלטת ראש הממשלה ",  אמר יו"ר הקואליציה ,  זאב אלקין ,  בשיחה עם וואלה !  חדשות . " בשאלה מצפונית כזאת היה צריך לאפשר לשרים וסגני שרים להצביע על פי מצפונם ,  במיוחד שהממשלה לא סיימה את הדיון על ההצעה ".  גורמים אחרים במפלגה אמרו כי  " המשפטנים לקחו לעצמם גם את המשילות ,  גם את החקיקה וגם את השפיטות - וזה חייב להיפסק למען הדמוקרטיה הישראלית .  כל יציאה מחדר לחדר במשרד ממשלתי הופכת להיות ייעוץ משפטי .  אף פעם לא היה דבר כזה .  גם אם התמיכה בחוק היא למניעת השתלטות מערכת המשפט על כל שאר הרשויות ,  מוטב לתמוך בחוק ". 
לקריאה נוספת:נתניהו :  שר או סגן שר שיתמכו ב"חוק ההסדרה "  - יפוטרואנשי המאחזים לתושבי האולפנה : " יש להיערך למאבק"בגין על גבעת האולפנה : " הכל רע ,  אנחנו בוחרים את הרע פחות "
 לפניות לכתב :  pinhas_wolf@walla.co.il 

אדלשטיין על האיום בפיטורים לתומכי  " חוק ההסדרה ":   " חש נבגד "
 השר ,  הצפוי לקבל הודעת פיטורים בשל כוונתו להצביע בעד  " חוק ההסדרה ",  זועם .  לדבריו ,  ישנם שרים שהבטיחו לתמוך בחוק ושינו עורם .  עוד בסכנת פיטורים :  הרשקוביץ ,  גמליאל וקרא

