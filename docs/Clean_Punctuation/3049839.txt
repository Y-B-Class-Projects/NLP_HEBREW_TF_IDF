מה שבחירות לא יצליחו לעשות לחקירות נתניהו ,  מנדלבליט כן
ההנחה כי ראש הממשלה יפרק את הממשלה במטרה לעצור את החקירות נגדו לא מחזיקה מים ,  שכן בחירות לא ישפיעו על החקירות שכבר מתנהלות .  ואולם ,  שיקול הדעת בנושא עומד לרשותו של היועץ המשפטי לממשלה ,  שנוקט בהססנות בכל הקשור לחקירות נתניהו
איומו של ראש הממשלה בנימין נתניהו ללכת לבחירות אם שר האוצר משה כחלון לא יתיישר בנוגע לתאגיד השידור הציבורי ,  העלתה מיד את ההשערה שמדובר בניסיון להשעות את החקירה נגדו ,  לגרום לעיכובה ובכך למעשה למסמסה . " כעומק החקירה ,  עומק הדאגה לעובדי רשות השידור ",  היו מי שאמרו בהתבסס על ההנחה שכוונתו הנסתרת של נתניהו היא ללכת לבחירות במטרה לעצור את החקירה .  אלא שלשון החוק ברורה מאוד :  המקום היחיד שבו בחירות משפיעות על חקירות הוא בהחלטה על פתיחה בחקירה - לא בחקירה שכבר מתנהלת .  
כך ,  למשל ,  קבע היועץ המשפטי לממשלה לשעבר יהודה וינשטיין לפני הבחירות הקודמות :  פרשת מעונות ראש הממשלה ,  שבה מעורבת אשת ראש הממשלה שרה נתניהו ,  תיפתח - אולם רק לאחר שיוכרעו הבחירות .  כלומר ,  הוא הודיע על מעבר לחקירה ,  שמחייבת גם חקירה באזהרה ,  אולם תחם אותה בזמן על מנת שזו לא תשפיע על מהלך הבחירות .
 החלטתו של נתניהו אינה קשורה לכאורה לחקירה .  לכאורה ,  משום שבכל זאת שיקול הדעת שמור ליועץ המשפטי לממשלה אביחי מנדלבליט ,  שהוכיח עד עכשיו בחקירות נתניהו תכונה אחת מרכזית - הססנות .  יש שיקראו לזה אף פחדנות .
 לקריאה נוספת:כץ תוקף את נתניהו : " לא גוררים את המדינה לבחירות בגלל התאגיד"בחירות או ספין ?  גם במערכת הפוליטית לא יודעים לאן חותר נתניהוח"כים חרדים זעמו על קיום דיון על התאגיד בשבת :  פגיעה חמורה בקדושה 
בתיאוריה ,  מנדלבליט אמנם אמור להנחות את המשטרה להמשיך לחקור כרגיל ,  אולם בפועל הוא יכול להחליט  " להוריד הילוך ".  לא יהיה מופרך גם לשער כי חצים מכיוונו של נתניהו יישלחו לעברו ולעבר המשטרה ,  אשר  " מנסים לפגוע בהליך הדמוקרטי ".  השאלה היא עד כמה מנדלבליט יצליח לעמוד בלחצים ,  שילכו ויתגברו עם התקרבות מועד הבחירות .
 בעבר הוטחה ביקורת ברשויות האכיפה על כך ששבועיים וחצי לפני הבחירות עוכבו לחקירה ליברמן ומקורביו ,  ובהם בתו . " חקירה שנמשכת כל כך הרבה שנים בדממה ,  מוצאת לה ביטוי שבועיים לפני בחירות - כשהמגמה מצביעה חד משמעית על התחזקותו של ליברמן ",  אמרו אז מקורבים מכיוונו ומפרקליט המדינה אז ,  משה לדור ,  שנחלץ להסביר כי בחירות שעומדות על הפרק אינן צריכות להשפיע על קצב החקירה . " אילו היינו מחליטים להימנע מהחקירה עכשיו ,  היו תוקפים אותנו מהצד האחר ".  
עוד הסביר לדור שבבחירה בין שתי האופציות  חקירת מקורבי ליברמן לפני הבחירות או לאחריהן - ההחלטה שהתקבלה היא שנכון כרגע לא לעכב את החקירה ,  ולאפשר אותה במהירות האפשרית . " איך אפשר לחשוב שהיה פה תכנון משותף של עשרות אנשים לרקום מזימה פוליטית ?  מעולם לא חלף בראשי שיקול כזה ",  הוסיף בתגובה החריגה .  
מנדלבליט ולדור שייכים לשתי אסכולות שונות :  בעוד לדור מעולם לא היסס לחקור אנשי ציבור עד כדי טענות על  " רדיפה פוליטית "  מצדו של ראש הממשלה לשעבר אהוד אולמרט ,  נוקט מנדלבליט בגישה ההפוכה ופועל בהיסוס בחקירות נתניהו תוך הטלת איסורים כאלה ואחרים על פעולות החקירה .  ימים יגידו אם גם כאן יבלוט השוני ביניהם .  

מה שבחירות לא יצליחו לעשות לחקירות נתניהו ,  מנדלבליט כן
ההנחה כי ראש הממשלה יפרק את הממשלה במטרה לעצור את החקירות נגדו לא מחזיקה מים ,  שכן בחירות לא ישפיעו על החקירות שכבר מתנהלות .  ואולם ,  שיקול הדעת בנושא עומד לרשותו של היועץ המשפטי לממשלה ,  שנוקט בהססנות בכל הקשור לחקירות נתניהו

