השרים אישרו :  רכבת לאילת תוקם תוך כ-5 שנים
על פי התכנית שאישרה הממשלה יכלול קו הרכבת רכבות נוסעים ורכבות משא ומשך הנסיעה בו יהיה שעתיים .  השר להגנת הסביבה מחה על תת ייצוג למשרדו בוועדה הבינמשרדית
שרי הממשלה אישרו הבוקר  ( ראשון )  פה אחד הקמת קו רכבת בין תל אביב לאילת .  על פי ההחלטה שאושרה יכלול הקו רכבות נוסעים ורכבת להובלת מטענים .  אורך הקו שאושר הוא 350 קילומטרים ומשך הנסיעה בו צפוי להיות שעתיים .  משך הקמת הקו עתיד להיות חמש שנים .
" הפרויקט הזה יוצא לדרך ,  זאת החלטה אסטרטגית ,  בעשור הקרוב יעלו מעצמות חדשות ומדינת ישראל חייבת לייצר אינטרסים חיוניים מבחינה לאומית ",  אמר ראש הממשלה בנימין נתניהו במהלך הדיון . " בכוחנו לייצר נתיב תעבורה אלטרנטיבי ,  עוקף תעלת סואץ  זו תעודת ביטוח .  ישראל חייבת להפוך לדרך מעבר יבשתי ולייצר אינטרסים מעצמתיים .  קו תל אביב אילת ,  שייקצר את הנסיעה לשעתיים ישנה את פני המדינה ".  עוד אמר נתניהו כי  " כבר 63 שנה מדברים על חיבור הפריפריה למרכז ,  אך דבר לא השתנה .  קו הרכבת ומקורות הגז הנמצאים בישראל יכולים לקשור אינטרסים חזקים בתחום הכלכלי ,  האנרגטי והתעשייתי ".  
לפי התוכנית שאושרה ,  בתוואי המסילה יפעלו שתי רכבות נוסעים :  רכבת אקספרס שתעבור דרך תחנת הרכבת בבאר שבע ורכבת נוספת שתעבור דרך שמונה תחנות חדשות שיוקמו לאורך התוואי ,  סמוך ליישובים חצבה ,  יהל ,  יטבתה ,  תמנע ועוד .  על מנכ"ל משרד ראש הממשלה הוטל לעמוד בראש צוות היגוי שיבחן מהי התכנית המועדפת מבין שלוש חלופות אפשריות לביצוע הקו לאילת :  הקמת המסילה על בסיס הסכם בין ממשלות ישראל וסין ,  הקמת המיזם בשיתוף הסקטור הפרטי או מימון מתקציב המדינה .  
בשלב הראשוני יוקצו 150 מיליון שקלים לתכנון וקידום הפרויקט ,  שעלותו הכוללת הוערכה בעבר בכ-8.6 מיליארד שקלים .  צוות ההיגוי ,  שיגיש לאישור הממשלה תוך 90 יום את החלופה המועדפת ,  יידרש גם לעדכן את אומדן העלויות ,  שצפויות להגיע לפי ההערכה לכ-10 מיליארד שקלים .  היועץ המשפטי של משרד האוצר צירף בשבוע שעבר חוות דעת המתנגדת לתוכנית בטענה כי החלופות ואופן בחירתן אינן תואמות את חוק המכרזים .
 במהלך הישיבה פרץ עימות חריף וקולני בין השר להגנת הסביבה גלעד ארדן לבין שר התחבורה ישראל כץ ,  בנושא אישור תוכנית הרכבת לאילת .  השר ארדן קבל בפני השר כץ על כך שבצוות הבינמשרדי שהוקם לשם בחינת החלופות של בניית תשתית קו הרכבת ,  לא ניתן מספיק ייצוג לשיקולים סביבתיים ,  ומונה נציג של המשרד להגנת הסביבה כמשקיף בלבד .   ? אתה מאחז את עיני השרים ?  ,  צעק ארדן לעברו של כץ ,  יוזם התוכנית .   ? זו דורסנות לשמה .  גם אני תומך ברכבת לאילת אבל אם אתה לא יכול לראות אותי בצוות אני מוותר ?  .  השר כץ דחה את האשמותיו של ארדן והטיח בו כי כל תכלית המשרד להגנת הסביבה הוא עיכוב קו הרכבת ,  וכי התנגדויות משרדו אינן ענייניות .
 
השרים אישרו :  רכבת לאילת תוקם תוך כ-5 שנים
על פי התכנית שאישרה הממשלה יכלול קו הרכבת רכבות נוסעים ורכבות משא ומשך הנסיעה בו יהיה שעתיים .  השר להגנת הסביבה מחה על תת ייצוג למשרדו בוועדה הבינמשרדית

