דיון סוער :  האם  " נאום הערבים "  של נתניהו יימחק מוויקיפדיה ? 
הערך על התבטאות ראש הממשלה ביום הבחירות מצוי בימים אלה בדיון סוער לגבי מידת הלגיטימיות שלו באנציקלופדיה המקוונת .  מתברר שהאקשן האמיתי בוויקיפדיה קורה בכלל מאחורי הקלעים
עדכון :  בשעה 19:37  ( 1 ביוני )  ננעל דף הדיון וההצבעה לאחר פרסום תוצאות האמת . " למחוק 40  ( 50.6% )  ,  להשאיר 39  ( 49.3% )  .  הערך לא ימחק משלא הושג רוב של 55% ".  
אם מחפשים את הביטוי  " המצביעים הערבים נעים בכמויות אדירות לקלפי "  התוצאה הראשונה בגוגל מובילה לעמוד הערך בוויקיפדיה ,  רק שמאחורי הקלעים מתרחשת מלחמת עורכים ,  בעלת גוון פוליטי במיוחד ,  על מחיקתו .
 בראש העמוד יש הודעה לקונית כי  " על דף זה נערכת הצבעת מחיקה ",  שמגמדת את הדיון הסוער .  באתר מובהר כי  " מחיקה [של ערך א.ד .]  היא פעולה קיצונית בוויקיפדיה - היא מונעת גישה לגרסאות קודמות של הערך ,  ואינה ניתנת לביטול על ידי משתמש רגיל .  לכן הצעת ערכים להצבעת מחיקה היא אופציה אחרונה ,  שלפני יישומה יש לשקול את כל החלופות שאינן דורשות מחיקה ". 
ההצבעה החלה בתאריך 25 במאי וצפויה להסתיים היום בשעה 19:35 .  מי שנוהג ללמוד על נושאים מהאנציקלופדיה המקוונת יעריך את היכולת להבין מי מחליט מה הוא יקרא ומתי .  הדיונים ,  הפתוחים לקריאת הגולשים ,  והטיעונים שניתנו על ידי העורכים מספקים הצצה למנגנון שאחראי ,  במידה רבה ,  על הידע שבידי הציבור :
" כאן כותבים אנציקלופדיה ,  לא עיתון "   כך נפתח הדיון . " כל הגיג שאתמול היה בכותרות לא אמור לקבל אצלנו ערך ,  אפילו אם הנושא טעון ,  פוליטי ונוגע בנימים הכי כואבים של מישהו .  לצערי אני רואה הדרדרות עקבית לכיוון הצהוב ,  הרדוד ומה שמכונה ויקיפדיה ב' בכל פעם שנושא אקטואלי מוצא את דרכו לוויקיפדיה .  בואו נמנע מזה בבקשה ".  
" זה לא 'הגיג שאתמול היה בכותרות' ,  זו אמירה שנמצאת על סדר היום כבר יותר מחודשיים ",  ענה לו עורך אחר ועורך שלישי הדגיש : "  הערך נכתב בצורה שקולה .  התגובות היו חריפות והביקורת רבה .  לא זכור לי דבר כזה ממערכות בחירות קודמות .  את הטענות אנא הפנה לראש הממשלה ". בשלב מסוים גלש הדיון לערך על  " נאום הקומץ ",  של גרבוז ,  שכרגע באוויר ,  עליו נטען כי הוא משמעותי יותר .
" לא ברור על מה אתה מסתמך בטענה שההשפעה של נאום גרבוז הייתה עמוקה יותר ו'נקודת מפנה עבור אנשים רבים' יותר מאשר נאום נתניהו ?  ",  תהה אחד העורכים ובתגובה נענה : " העובדה שדבר הוא לא טוב  ( או ממש לא טוב )  לא הופך אותו לחשוב .  אני לא אוהב את הטענה  " בעתיד נדע מה החשיבות ".  
אחרי התכתבות ארוכה נמשך הדיון תחת הכותרת  "  לתעמולה פוליטית אין מקום בוויקיפדיה ":   " דעתי היא ששני הערכים צריכים להימחק ,  ויפה שעה אחת קודם ",  הבהיר אחד העורכים . " עם זאת ,  מפריע לי הרבה יותר שדווקא הערך על התבטאותו של אומן בודד ,  המביע את דעותיו הפרטיות במהלך עצרת מצביעי שמאל ,  יישאר ,  בעוד שהערך על התבטאות ראש ממשלת ישראל במהלך אותה מערכת הבחירות ,  אשר הופנתה לכלל תושבי המדינה וזכתה לאין ספור התייחסויות בארץ ובעולם  ( וכמובן להשפעה ניכרת בשטח )  ,  יימחק ,  והכל בשם האידאולוגיה הפוליטית של המצביעים ". 
לפי כללי ויקיפדיה ,  הזכאים להצביע בדיון הם רק משתמשים רשומים בעלי מאה עריכות במרחב הראשי או במרחבים המשיקים לו במהלך 90 הימים שקדמו לתחילת ההצבעה .  בנוסף ,  ההצבעה אסורה על עורך בתשלום .
 נכון לשעה זו 42 עורכים הצביעו בעד מחיקת הערך ,  37 בעד השארתו באתר ושלושה נמנעים .  האם באמת אין מקום לפוליטיקה בוויקיפדיה או שזו רק סיסמה ?  היום בערב נדע מה החליטו העורכים .  

דיון סוער :  האם  " נאום הערבים "  של נתניהו יימחק מוויקיפדיה ? 
הערך על התבטאות ראש הממשלה ביום הבחירות מצוי בימים אלה בדיון סוער לגבי מידת הלגיטימיות שלו באנציקלופדיה המקוונת .  מתברר שהאקשן האמיתי בוויקיפדיה קורה בכלל מאחורי הקלעים

