סקר וואלה !  NEWS | ברקע הקמפיין המקרטע :  כחול לבן בשפל מנדטים
לראשונה מאז הוכרזה השותפות עם לפיד ,  מפלגתו של בני גנץ מידרדרת אל מתחת לקו ה-30 מנדטים .  מנגד הליכוד מתחזק ומוביל את גוש הימין ליתרון משמעותי מול גוש השמאל-מרכז .  נתניהו אף מוביל בשאלת ההתאמה לראשות הממשלה בפער גדול מול גנץ
ברקע הקמפיין המדשדש וההקלטות השנויות במחלוקת של בני גנץ החושפות כי הוא אינו שולל ישיבה עם נתניהו ,  מפלגת כחול לבן מידרדרת לשפל מנדטים מאז הקמתה וכך גם התמיכה בגנץ לראשות הממשלה .  סקר וואלה !  NEWS ומכון Panel Politics בראשות מנחם לזר מגלה כי לראשונה מאז הקמת כחול לבן ,  המפלגה יורדת מתחת לרף ה-30 מנדטים ומקבלת 29 בלבד ,  ואילו הליכוד חוזרת לעמדת הובלה משמעותית עם 32 מנדטים .  נתניהו נהנה גם מיתרון ברור ומשמעותי לגוש הימין על פני גוש המרכז-שמאל ,  בעוד שגנץ ,  שזכה בסקר הקודם ב-36 מנדטים ,  איבד שבעה תוך שבועיים .  
אם הבחירות היו נערכות היום ,  נתניהו והליכוד היו מקבלים 32 מנדטים ,  איחוד מפלגות הימין - 7 מנדטים ,  הימין החדש של בנט ושקד ויהדות התורה - 6 מנדטים ,  ישראל ביתנו - 5 ,  ואילו ש"ס ,  כולנו ,  וזהות של משה פייגלין - 4 מנדטים כל אחת ;  ביחד ,  עולה כי גוש הימין - עם פייגלין - מונה 68 מנדטים לעומת 52 של הגוש הנגדי .  
בחירות 2019 - סיקור מיוחד בוואלה !  NEWSאחרי ההקלטה המביכה ,  גנץ טוען : " הדברים נאמרו לפני שנחשפו פרטי האישום "" סגרתי את הדלת ,  לא נעלתי ":  גנץ לא פוסל ישיבה בממשלה עם נתניהובחירות 2019 | מרכז הסקרים של וואלה !  NEWS 
גם אם פייגלין לא ימליץ על נתניהו להרכיב את הממשלה הבאה - הרוב עדיין בימין .  בצד השני - כחול לבן עם 29 מנדטים ,  חד"ש-תע"ל עם 9 מנדטים ,  מפלגת העבודה עם 8 ,  ומרצ עם 6 .  גשר של ח"כ אורלי לוי אבקסיס עם 2.9% ורע"ם-בל"ד עם 2.5% לא עוברות את אחוז החסימה ובכך פוגעות באפשרות הפוטנציאלית של גנץ וכחול לבן לגייס רוב של ממליצים להרכבת הממשלה .
 מהסקר ,  שנערך באמצעות פאנל אינטרנטי בקרב 998 משיבים המהווים מדגם מייצג של האוכלוסיה היהודית והערבית בישראל עם טעות דגימה של 3.4% ,  עולה כי הקמפיין התקיף שנתניהו והליכוד מובילים מול גנץ נותן את אותותיו גם בשאלת ההתאמה לראשות הממשלה ,  שם נתניהו מוביל עם 46% בפער גדול מאוד על פני גנץ שמקבל רק 28% תמיכה מול נתניהו בנושא הזה .  
עם זאת ,  ניסיונות הליכוד להטיל דופי בגנץ בעקבות סערת הפריצה האיראנית למכשיר הנייד שלו לא נשאו פירות גבוהים ,  כך עולה מהסקר .  רק 23% מהמשיבים אמרו שהפרשה השפיעה על עמדתם כלפי גנץ לרעה ,  ואילו 73% מהמשיבים אמרו שהיא לא השפיעה לכאן או לכאן .  בקרב מצביעי כחול לבן התמיכה בגנץ בנושא הפריצה לנייד די גורפת - רק 3% מהמשיבים אמרו שהפרשה השפיעה על עמדתם כלפיו לרעה ,  ואילו 89% אמרו שהפרשה לא השפיעה לשום כיוון .  
בימים האחרונים ,  אחרי כמה שבועות של מסרים לא ממוקדים ,  ראשי כחול לבן יצאו במתקפה חריפה על נתניהו בעקבות הגילויים החדשים בפרשת הצוללות ,  לפיהם נתניהו החזיק במניות בחברה של בן דודו נתן מיליקובסקי ,  שהחזיק גם בחברה שהיתה שותפה לתאגיד הגרמני טיסנקרופ שעומד בלב תיק 3000 .  גנץ ,  לפיד ,  אשכנזי ויעלון קראו לחקור את נתניהו בפרשת הצוללות ולהקים ועדת חקירה ממלכתית שתבחן את מה שהם מכנים  " פרשת השחיתות הביטחונית החמורה ביותר בתולדות המדינה ".  
מהסקר עולה כי 47% מהציבור מסכימים עם דרישת גנץ וחבריו לחקור את נתניהו בעקבות המידע החדש על פרשת הצוללות ,  ואילו 35% מהציבור מתנגדים ,  ול-19% אין דעה בנושא .  בקרב מצביעי כחול לבן יש תמיכה גורפת בדרישת ראשי המפלגה של 88% ורק 4% שמתנגדים ו-9% שאין להם דעה ,  ואילו בקרב מצביעי ליכוד - רוב המשיבים  ( 66% )  מתנגדים לדרישת כחול לבן ,  14% מסכימים ,  ול-20% אין דעה .  

סקר וואלה !  NEWS | ברקע הקמפיין המקרטע :  כחול לבן בשפל מנדטים
לראשונה מאז הוכרזה השותפות עם לפיד ,  מפלגתו של בני גנץ מידרדרת אל מתחת לקו ה-30 מנדטים .  מנגד הליכוד מתחזק ומוביל את גוש הימין ליתרון משמעותי מול גוש השמאל-מרכז .  נתניהו אף מוביל בשאלת ההתאמה לראשות הממשלה בפער גדול מול גנץ

