נתניהו ופוטין שוחחו על הסחר בין ישראל לרוסיה
ראש הממשלה בנימין נתניהו שוחח הערב  ( שלישי )  בטלפון עם ראש ממשלת רוסיה ולדימיר פוטין .  השיחה התקיימה לקראת תחילת השיחות מחר עם המשלחת הרוסית הכלכלית ,  שמבקרת בארץ במסגרת הוועדה הכלכלית המשותפת לשתי המדינות .  בשיחה ציינו שני המנהיגים בחיוב את הצמיחה המהירה בסחר בין שתי המדינות ,  והדגישו שהסחר בשמונת החודשים הראשונים של 2010 עלה בהיקפו על הסחר של כל שנת 2009 .  כמו כן צוינו בחיוב שיתוף הפעולה בין שתי המדינות בתחומים טכנולוגיים ובהשקעות תעשייתיות .  פוטין אף הודה לנתניהו על החלטתו להקים אנדרטה מיוחדת בנתניה להנצחת לוחמי הצבא האדום במלחמת העולם השנייה .  נתניהו הזמין את ראש הממשלה הרוסי לבקר בישראל ולחנוך את האנדרטה .
 
נתניהו ופוטין שוחחו על הסחר בין ישראל לרוסיה
nan
