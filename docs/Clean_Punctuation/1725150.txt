 " לא כולם צריכים להתגייס ":  ראיון עם השחקן ידידיה ויטל
לקראת פסטיבל  " פותחים במה ",  הכוכב העולה ידידיה ויטל מגלה מה דעתו על הרדיפה אחר שחקנים שלא שירתו ,  על אובססיית השואה של ישראל ועל האפשרות שיעבור להוליווד .  ראיון
ישנן פעמים בהן גילוי נאות לא יכול לחכות לאיזושהי נפילת מתח באמצע הטקסט או לאותיות הקטנות שבסופו .  ראיון של השחקן ידידיה ויטל לוואלה !  תרבות הוא מקרה כזה ,  במיוחד כשהחתום מעלה מקיים אותו .  שכן ,  אותו גילוי נאות הוא חלק מהסיפור עצמו .  
לפני כשבע שנים צעד גבר צעיר בין 18 עם השם הלא אופייני לתוך מערכת וואלה !  וביקש לכתוב לאתר הצעירים המתהווה שלה ,  וואלה !  ZONE .  שם ,  חבורה של ילדים ללא הרבה מושג על החיים התכנסה כדי לדבר עם בני נוער ישראלים בשפה שלהם על הדברים שמעניינים אותם ,  מאיבוד הבתולים ועד רוקנרול .  ויטל היה אחד הבולטים בחבורה הזו  הוא כתב אז בשם בדוי ,  כיוון ששירת בתיאטרון צה"ל ,  שירות שלימים יציל אותו ממסע הרדיפה נגד אמנים שדילגו על השלב הזה בישראליות .  אלא שכבר אז היה ברור שהוא לא כאן בשביל לכתוב על אחרים וגם לא לסקר אותם .  הוא כאן כדי שיכתבו עליו וכעת  המעגל נסגר .  
כמה שנים לאחר מכן ,  ויטל כבר מכיר היטב את מסלול הבאולינג של עולם הבידור בישראל :  בין תפקידים בסדרות להיט לבני נוער כמו  " השמינייה "  בערוץ הילדים , " תמיד אותו חלום "  ו"חצויה "  של HOT לבין תפקידים בתיאטרון גשר ובית לסין ,  ויטל בן ה-25 הוא כבר לא הילד שכותב על לבו השבור .  במקום ,  הוא מעין דוגמא לדור ביניים  כזה שידע שמגיל צעיר הוא צריך לעבוד קשה ולפרנס את עצמו אבל מצד שני נותר רומנטיקן של המקצוע ,  אדם שפחות בקיא מהקולגות הצעירים שלו במדורי הנדל"ן .
" אנחנו דור כזה של אנשים צעירים-מבוגרים ",  הוא אומר . " בדיוק בשנה האחרונה התחלתי להבין שאני כבר לא כל כך צעיר .  אני משחק ב'חצויה' עם ילדים בני 20 ואני ממש הכי מבוגר בקאסט .  עמית פרקש ויון תומרקין הם ילדים מאוד חמודים אבל אני מרגיש בפער הזה ,  גם בבחירות קריירה שלי שבהן אני הכי אולד סקול וזקן . 
" אני לא רוצה שייצא כאילו אני מלכלך על 'חצויה' ,  אבל שם פגשתי את זה .  ב'השמינייה' ,  למשל ,  היו חבר'ה בגילי שהלכו אחרי ההפקה לבית הספר למשחק ומשם לתיאטרון .  ב'חצויה' אני עובד עם חבר'ה שהתפיסה שלהם היא מאוד רצינית ,  אבל שההגשמה שלהם עבורם היא לא ללמוד אלא מוכוונת קריירה בלבד ".  
" אני ראיתי את זה במובן רומנטי  רציתי לקרוא צ'כוב ושייקספיר ולהעשיר את עצמי בבית ספר למשחק ,  מה שנחשב היום לבזבוז זמן כי אלו שלוש שנים שאתה לא מרוויח כסף .  הילדים בני 20 שאני עובד איתם הם כבר פאקינג בעלי רכוש !  הם חושבים במונחים של פסטיגל+פסטיגל=אוטו . 
" אבל חשוב להדגיש שאני לא בז לזה ,  אני אפילו מעריך את זה במובן מסוים .  פשוט בטלוויזיה יש עוד סוג של אושיות בידור ,  שההגדרה שלהם לשחקן היא פשוט אחרת .  מבחינתם ,  שחקן זה חלק ממכלול שקוראים לו אולי 'טאלנט' ,  אבל בסופו של דבר הוא בדרן .  אני אשקר אם לא אומר שגם לי בא לעשות חלטורת חנוכה כדי להרוויח את הג'ובה שלי ואתה יודע מה ?  אני אפילו איהנה מזה .  מיוסר אני לא ואם מתקשרים מהפסטיגל  אני לוקח ".  
" לא רק שזה עדיין קורה ,  הילדות היום הן מגונות יותר ויותר .  יש כמות פניות בפייסבוק על בסיס יומי ,  כולל משפטים כמו 'למה אתה לא מאשר אותי ,  כדאי לך' מבחורות שאתה יודע שהן לא בנות 20 אפילו .  גם פותחים לי דפים מתחזים כאלו ,  אז לצורך הראיון  אין לי פייסבוק ".  
" תראה ,  גם התיאטרון מלא בבידור וגם עם זה אין לי באמת בעיה ,  כל עוד יש גם וגם .  אבל האמת היא שיש יותר מדי בידור גם בתיאטרון .  התיאטרון תלוי יותר מדי במנויים שלו ופחות מדי סומך על האינטליגנציה שלהם .  זו מכונה מאד משומנת ואני לא עסוק בלהילחם בה .  אני מאמין שאני יכול למצוא את המקום שמעניין לי ומעשיר אותי בתוך המכונה הזו ". 
המקום הנוכחי שבו ויטל מוצא את עצמו הוא המחזה המדובר  " הפי אנד ",  אותו כתב עדו נתניהו ,  אחיו של ראש הממשלה .  במחזה ,  שיעלה בסוף השבוע במסגרת פסטיבל  " פותחים במה 11 "  למחזאות צעירה של בית לסין ,  מגלם ויטל את הנס ,  משורר ואמן שהוא גם בנם המוצלח של פרופסור לפיזיקה ואשת חברה בגרמניה שלפני מלחמת העולם השנייה ,  ימים בהם האנטישמיות החלה להפוך מהלך רוח למציאות אכזרית שסופה השואה .  בתוך המערבולת הזו ,  האב והאם המסורים לגרמניה ומסורתה מסרבים להכיר במציאות שהולכת וטופחת על פניהם ועל פניו של בנם התוסס . 
" המחזה הזה הוא חלק מתקופת המעבר באופן שבו אנחנו מתמודדים עם השואה ",  אומר ויטל . " אני חושב שקצת התחספסנו .  את הסרטים של ערימות הגופות והתמונות מהגטו אנחנו רואים מגיל צעיר ואני מרגיש שזה נשחק .  זה מזעזע אותי ברובד מאוד חיצוני ,  כי מגיל 10 אנחנו רואים את זה .  אנחנו מחונכים בצדק לזכור ולזכור ,  אבל יש משהו חולני בזה שילד בן 10 צריך לראות ערימות של גופות .  למה ?  מה הוא יכול להבין מזה ?  "
" זה גם נושא נמכר וזה גם ההצדקה לקיומנו ,  וזה כמובן גם פלסטר על הפצע של הכיבוש  שלי הוא לא מספיק ,  בעיניי זה הפסיק להיות תירוץ .  אבל באופן כללי ,  אני רואה הרבה יותר יצירות כאן ובעולם שמנסות ולהבין את הצד הגרמני .  בעיני זה מאד רלוונטי .  ספר כמו 'נער קריאה' ,  שהפך גם לסרט הוליוודי מצליח ,  עוסק באותו הדבר  יש בו דמות ראשית של אישה נאצית שאתה לא מצליח שלא להתחבר אליה .  אתה כועס עליה ,  אבל אתה מרגיש את האנושיות שלה . 
" אני באמת מאמין שהדיון הזה הוא הדרך היחידה למגר רוע ,  כי הרי אין טוב ורע באופן שבו אנחנו מכירים .  זה מיתוס .  טוב ורע אלו צבעים שאנחנו צובעים בהם את העולם כדי לשרוד בו .  הדבר הזה שנקרא 'החיה הנאצית' - זו מגננה שלנו ,  זה הסבר הישרדותי .  אלו בני אדם שהיו ולכן זה יכול לקרות שוב וזה יכול לקרות גם לנו .  דברים מסוכנים מאד כבר קורים לנו ".  
" ברור ,  כל שחקן רוצה לגלם נאצי כמו שכל שחקנית רוצה לגלם זונה .  כבר במחזה ,  הבמאי אבישי מילשטיין אמר לי שאצטרך לשחק כל מיני תפקידים קטנים של השלמה ,  כמו מלצר נאצי והוא אמר את זה בטון קצת מתנצל ואני הכי שמחתי מזה .  התפקיד של איתי טיראן ב'גטו' ,  למשל ,  זה תפקיד חלומי ".  
" בתוך המשוואה הזו ,  ברור שאיתי טיראן .  הוא שחקן נהדר ,  הוא בחר לשאת איזה דגל ,  החזיק את פרס השחקן ויצא נגד תופעות טלוויזיוניות ואני מאוד מזדהה עם רגשותיו .  אני לא נושא איזשהו דגל ,  אני לא בוחל בלעשות טלוויזיה ,  אני נהנה ומתפרנס מזה .  אבל כשרצו לצלם עוד עונה של 'השמינייה' וביקשו שאדחה את לימודי המשחק בניסן נתיב בשביל זה ,  לא הסכמתי .  לכן אני שייך יותר לשם ".  
" הדגל "  אותו ויטל הצמיד לידיו של טיראן כולל גם תיק שממנו ויטל התחמק .  הוא נולד בפרדס חנה-כרכור ,  התחנך בבית הספר הדמוקרטי בחדרה ואת שירותו הצבאי העביר בתיאטרון צה"ל .  לימים ,  התברר השירות הזה כנכס אמיתי . " כשהתגייסתי ראיתי בזה פשרה ",  הוא מסביר . " היום ,  עם הרדיפה אחרי שחקנים שלא שירתו בצבא ,  אני יודע שניצלתי ואני מכיר על זה תודה ".  
" אני בז לרדיפה אחרי שחקנים שלא שירתו בצבא ,  זה מטומטם בעיני .  יש כל כך הרבה נסיבות שלא להתגייס לצבא בימינו ,  זה כל כך מורכב וזו בדיחה להתייחס לזה ככה .  מצחיקים אותי גם האמנים שמנסים לחשוב ולנמק למה הם לא התגייסו ואחרי זה גם להתגייס בגיל 30 עם כל מיני שטויות יח"צניות .  זה מרגיז אותי וזה ציני ומטופש שהצבא משתף פעולה ומשתמש באנשים שהם מפורסמים כדי לעשות יחסי ציבור לגיוס .  יש הרבה מפורסמים שהשירות שלהם לצה"ל זה יחסי הציבור למתגייס הצעיר ".  
" ממש לא .  זה תרם לי ,  אבל אני לא אתנכל לאיש שלא התגייס לצבא .  אני לא חושב שכולם צריכים להתגייס .  כל אחד מוצא את דרכו לתרום לחברה ואני מייחל מאוד למציאות שבה הצבא היא לא הדרך היחידה שבה יהיה אפשר לתרום לחברה ". 
ויטל משתהה מעט ,  כאילו הוא מחשב כמה זה שאפתנות כפול מוסר חלקי קולגיאליות ולבסוף עונה : 
" בוא נגיד ככה :  אני מאוד ארצה להגיד לא ומקווה שתהיה לי סיבה טובה נוספת להגיד לא .  איפה נגמרים האידיאלים ומתחילה המציאות ?  זה נושא שאני מסתבך בו מאוד .  אני נהנה לבדר ,  אוהב וכמעט צריך להיות על במה ,  אבל נראה לי שיש גבול .  אני מפרנס את עצמי מגיל נורא צעיר והטלוויזיה והבידור הם הלחם והמים שלי .  לא יכולתי לממן את הלימודים אם לא 'השמינייה' .  במקרה הזה ,  שהוא יותר אידיאולוגי ,  אני רוצה להאמין שהייתי אומר לא .  אז הפריצה היתה באה ממקום אחר ". 
האמונה הזו ב"מקום האחר "  היא מה שמניעה את ויטל גם ליצור בעצמו .  כבר שנתיים שהוא מפתח עם שישה חברים סדרה משל עצמם  ( "לא סיטקום ,  אבל זה יהיה מצחיק ")  ,  שבה כמובן הוא ישחק . 
" שחקן צריך ליצור לעצמו את המקום שלו ",  הוא אומר . " התחרות היום היא פסיכוטית ויש שחקנים שמרגישים צורך לדרוך על אחרים כדי להתקדם ובעיניי זו לא אנרגיה שמקדמת אותך .  אני לא מהשחקנים האלו שמסתירים אודישנים מחשש שאחרים יבקשו גם ויגנבו לי את התפקיד .  אני מאמין שאם התפקיד שלי ,  הוא שלי ".  
" מתקדם במסלול שהתחלתי .  אני מקווה מאד להיות אחרי סרט פיצ'ר ,  אני משחק בכל כך הרבה סרטי סטודנטים שכבר הפכתי לבדיחה בגלל זה .  אני מקווה שאחרי תפקיד עוד יותר גדול בתיאטרון ".  
" זה משהו שתמיד היה נשמע לי נורא זר ,  אבל 'חצויה' משודר ביותר מ-40 מדינות ברחבי העולם וזה גורם לי לחשוב .  אני יודע שאני מסוגל לארוז הכל ולנסוע ואני גם מתכנן את זה ,  אבל לא בהכרח כמהלך שקשור למשחק .  נורא בא לי לחזור ללמוד ואם אני אמצא את עצמי עוד כמה שנים לא גדל מהחומרים שאני משחק בהם ,  אני אצטרך לעצור .  תיאטרון זה דבר נורא שוחק שיכול להפוך לשגרה .  אני מבטיח לעצמי שברגע שזה יהפוך לשגרה שמוציאה לי את המיץ ,  אני אארוז ואלמד ואת זה לא אעשה פה ".  
" אני לא חושב שאני מחבל .  פחות רואה את עצמי מקפץ בין אודישנים בלוס אנג'לס .  אבל לך תדע ".  


" לא כולם צריכים להתגייס ":  ראיון עם השחקן ידידיה ויטל
לקראת פסטיבל  " פותחים במה ",  הכוכב העולה ידידיה ויטל מגלה מה דעתו על הרדיפה אחר שחקנים שלא שירתו ,  על אובססיית השואה של ישראל ועל האפשרות שיעבור להוליווד .  ראיון

