הפתרון המסתמן למשבר הכדורגל בשבת :  היתר נקודתי ,  ללא פגיעה בסטטוס קוו
גורמים משפטיים גיבשו בימים האחרונים מתווה שיסדיר את פעילות הליגה בסופי השבוע ,  כך שההיתר שיינתן לא יהיה גורף .  החרדים מתלבטים אם לקבל את ההצעה ,  גורם פוליטי : " ההחלטה שלהם תלויה במגעים על עבודות הרכבת והמרכולים "
  *  גורמים במשרד המשפטים מגבשים מתווה שיספק פתרון נקודתי למשבר הכדורגל בשבת *  גורמים משפטיים :  גם היתר חלקי עשוי לענות לדרישות שיוצגו בבג"ץ *  נציגי המפלגות החרדיות מתלבטים אם לקבל את ההצעה ,  גורם פוליטי : " הם תולים את החלטתם בפתרון המשבר סביב הרכבת והמרכולים "*  ראש הממשלה מנסה לגבש מתווה לפני הדיון בבג"ץ 
גורמים במשרד המשפטים העלו בימים האחרונים אפשרות לפיה ועדת השרים להיתרי עבודה בשבת תנפיק היתר ספציפי לפעילות שכבר קיימת בענף הכדורגל בשבת ,  אך ההיתר לא יהיה גורף כך שפעילות זו לא תורחב והסטטוס קוו לא ייפגע - כך נודע לוואלה !  NEWS .  נציגי המפלגות החרדיות שמעו על ההצעה אך טרם החליטו אם לקבלה ,  ולפי גורם פוליטי בכיר , " החרדים תולים את החלטתם בפתרון המשבר סביב עבודות הרכבת ופתיחת המרכולים בשבת ".  
הסאגה הפוליטית בין ראש הממשלה בנימין נתניהו לראשי הסיעות החרדיות נחשפה בוואלה !  NEWS בשבוע שעבר ,  אז דווח כי נתניהו מתכוון להנפיק היתר גורף לפעילות הענף בסופי שבוע .  לצורך כך ,  הוא כינס את הוועדה בחשאיות מבלי להזמין את הנציג החרדי ,  שר הדתות דוד אזולאי ,  וביקש בסוף הדיון לגבש בפועל את ההמלצות לפיהן יינתן ההיתר .  החרדים זעמו על כך ,  ודחו את הפגישה עמו בשלושה ימים .  
עוד בוואלה !  NEWS :  
במהלך הפגישה עסקו הצדדים בשני נושאים מרכזיים :  פעילות כדורגל וקיום עבודות הרכבת בשבת .  הם דנו בפתרונות אפשריים ,  וקבעו לקיים התייעצויות נוספות בימים הקרובים .  
אחת ההצעות הבולטות שעלתה מאז ,  בין היתר במהלך שיחות שקיימו גורמים משפטיים ופוליטיים היא האפשרות שבמסגרתה יינתן היתר רק לפעילות הקיימת כיום בענף הכדורגל אך לא מעבר .  כך ,  מצד אחד בג"ץ לא יאסור את פעילות הענף בשבת בטענה כי אין לו היתר חוקי ,  ומצד שני הסטטוס קוו לא ייפגע והחרדים לא יוכלו לחולל על כך משבר קואליציוני משמעותי .  
כוונת נתניהו גררה ביקורת מצד רבנים בכירים שתקפו אותה בפומבי .  הרב הראשי הספרדי יצחק יוסף אמר בשיעורו האחרון כי  " צריך להתפלל על המנהיגים שלנו ,  שיחזרו בתשובה ".  לדבריו ,  מתן היתר גורף  " יותר גרוע מהרכבת  ( עבודות התשתית של רכבת ישראל שנערכו בסופי שבוע ,  י"א )  ,  שם זה רק פועלים ,  פה זה כל הספרדים שלנו שייכשלו בחילול שבת כזה גדול ".  
שלשום תקפה מועצת הרבנות הראשית לישראל את כוונת נתניהו .  במהלך ישיבתה החודשית ,  תקפו הרבנים את ההחלטה המסתמנת .  הרב יהודה דרעי ,  המכהן כרב העיר באר שבע ואחיו של יו"ר ש"ס אריה דרעי אמר כי  " מנסים לפתות את הנציגים החרדים שתמורת הפסקת עבודות הרכבת יוותרו על ההיתר בכדורגל ".  הוא ביקש מחבריו ברבנות  " לצאת בקריאה שיעמדו על כך שהנציגים החרדים לא יוותרו בשום אופן .  אסור שהרבנות תשתוק על זה ".  
למאבק נגד תוכנית נתניהו הצטרפו גם ח"כים דתיים ,  ובהם אלה מהאגף החרד"לי במפלגת הבית היהודי .  השר אורי אריאל שיגר אתמול  ( שני )  מכתב לנציגי המפלגות החרדיות ובו טען כי  " יש למנוע את הידרדרות המצב ולנקוט בפעולה דחופה מעשית ואפקטיבית כדי שהדבר לא יקרה ".  עמיתו לסיעה ח"כ בצלאל סמוטריץ' שיגר בשבוע שעבר מכתב לנתניהו שבו קרא לו לחזור מכוונתו .  
חרף הכוונות של הדרג הפוליטי ,  הסוגיה הרגישה תובא לדיון בבג"ץ בקרוב ,  במסגרת עתירה שהגישה לפני כשנתיים  " התנועה למדינה יהודית ",  בשמם של שחקני כדורגל דתיים ומסורתיים שביקשו לאסור את המשחקים בשבת ,  משום שלפעילות הענף אין היתר עבודה חוקי מטעם המדינה .  הדיון הקרוב צפוי להתקיים ב-18 בספטמבר ,  וכדי להימנע ממצב שבו בג"ץ יאסור משחקים בשבת ,  נתניהו מעוניין להעניק את ההיתר החריג .  גורמים משפטיים מעריכים כי גם היתר חלקי עשוי לענות לצרכים המשפטיים ,  אך  " מן הסתם לא יספק את העותרים שמטרתם הפוכה ".  

הפתרון המסתמן למשבר הכדורגל בשבת :  היתר נקודתי ,  ללא פגיעה בסטטוס קוו
גורמים משפטיים גיבשו בימים האחרונים מתווה שיסדיר את פעילות הליגה בסופי השבוע ,  כך שההיתר שיינתן לא יהיה גורף .  החרדים מתלבטים אם לקבל את ההצעה ,  גורם פוליטי : " ההחלטה שלהם תלויה במגעים על עבודות הרכבת והמרכולים "
 
