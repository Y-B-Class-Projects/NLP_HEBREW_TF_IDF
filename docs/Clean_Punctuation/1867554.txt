נתניהו נכנע ללחץ :  בוחן הכשרת מאחזים בגדה 
" צוות עוקף פרקליטות ומנהל אזרחי "  יבחן אפשרות להכשיר מאחזים שנבנו על קרקע פלסטינית פרטית .  38 שרים וח"כים כתבו לנתניהו : " יש להבטיח שלא יהיו עוד הריסות ביהודה ושומרון "
 ראש הממשלה בנימין נתניהו פועל בימים אלו להקמת  " צוות עוקף פרקליטות ומנהל אזרחי ",  על מנת לבחון אפשרות להכשרת מאחזים .  מדובר בניסיון לגייס משפטנים הנמצאים בקונצנזוס הישראלי ,  כדי לבדוק את הנושא .  בחודש פברואר השנה הוחלט שהמדינה תהרוס את כל המאחזים היושבים על קרקע בבעלות פלסטינית פרטית וכעת מדובר על ניסיון להכשיר שטחים שבמחלוקת .  ההערכה היא שהחלטת נתניהו בעניין ,  התקבלה לאחר הלחץ האינטנסיבי שמופעל כלפיו מצד חברי סיעת הליכוד ,  שעליו פורסם לראשונה בוואלה !  חדשות .
 עוד בנושא :
 לקראת פינוי המאחזים ,  בליכוד לוחצים על נתניהובג"ץ הורה לפנות מאחזים ?  לבנת מנסה להכשירםכדי להכשיר מאחז :  815 דונם הוכרזו כאדמות מדינהבאישון לילה :  המנהל האזרחי הרס שלושה מבנים במגרון למעשה מדובר בבחינה מחודשת של  " דו"ח טליה ששון ",  שהקים ראש הממשלה לשעבר אריאל שרון בשנת 2001 ,  לאחר שהופעל עליו לחץ בנושא .  הציפייה כעת היא שצוות המשפטנים יגיש המלצות בעלות תוכן הפוך להמלצות ששון .  בלשכת ראש הממשלה סירבו לאשר או להכחיש את העניין והסכימו לציין כי  " מדיניות ישראל בנוגע לבנייה ביו"ש עומדת בעינה ". 
הבחינה שתיעשה תהיה כוללת ,  אך תתייחס בעיקר לארבעה מאחזים שבג"ץ הורה לפנות בחצי השנה הקרובה :  גבעת אסף שעתיד להתפנות עד סוף שנת 2011 ואחריו צפויים להתפנות מאחז מגרון עם 50 משפחות ,  שכונת האולפנא של בית אל עם 30 משפחות ועמונה עם 35 משפחות .  
גורמים בממשלה הסבירו הבוקר  ( שלישי )  את המהלך . " מצד אחד הממשלה נתנה לאנשים שם משכנתה והכירה בזה כקרקע חוקית לבנייה ועכשיו אומרים שיש מצב שמפנים את הבתים ",  אמרו לוואלה !  חדשות גורמים המעורים בנושא . " אנשים חיים בחוסר ודאות .  הם פעלו לפי החוק וזה שהמדינה נתנה תשובות מסוימות בבג"ץ  מבחינתם זו בעיה של המדינה .  ראש הממשלה החליט לפעול כך ,  כיוון שהיד של הפרקליטות קלה על ההדק בנושא הריסת הבתים ,  גם כאלו שהמדינה נתנה ".  
בתוך כך ,  שר הביטחון אהוד ברק האמון על אכיפת החוק בגדה המערבית ,  הביע הסתייגות מהדברים .  בראיון לקול ישראל ,  הבהיר ברק כי הקמת הצוות על ידי ראש הממשלה נתניהו לא מוכרת לו והסביר כי במקומות בהם נעשתה בנייה על קרקע פלסטינית פרטית , " אין שום דרך אלא להשיב אותה לבעליה ". 
כאמור ,  נראה שהחלטת נתניהו התקבלה בעקבות לחץ שהופעל כלפיו מצד חברי סיעת הליכוד .  במהלך ישיבת  " שרינו "  שהתקיימה בתחילת השבוע ,  ביקשו מספר שרים ובהם לימור לבנת ויולי אדלשטיין לבחון את הנושא .  כבר בשלב זה נתניהו לא שלל את העניין . " זה נושא רציני ",  אמר נתניהו בישיבה , " אסור לנהוג בו כלאחר יד ונדון בו באופן רציני לאחר החגים ".  
באותה ישיבה ביקש נתניהו לשמוע את עמדת שר המשפטים יעקב נאמן . " זה רעיון חשוב לעשות בדיקה מחודשת של הנושא ",  השיב נאמן .  הבוקר התרחב הלחץ גם לסיעות אחרות .  ראשי שדולת ארץ ישראל בכנסת ,  חברי הכנסת זאב אלקין  ( ליכוד )  ואריה אלדד  ( האיחוד הלאומי )  ,  שלחו מכתב לראש הממשלה נתניהו עליו חתומים 38 שרים וחברי כנסת .
 במכתב דורשים השרים וחברי הכנסת  " להגן על ההתיישבות ביהודה ושומרון מפני מי שרודפים אותה באצטלה של שלטון החוק ,  ולהנחות את הדרגים המקצועיים למצות כל פתרון חוקי אפשרי על מנת להבטיח שלא יהיו עוד הריסות מבנים בהתיישבות ביהודה ושומרון ".  על המכתב חתמו בין היתר גם יו"ר ש"ס השר אלי ישי ,  יו"ר הבית היהודי השר דניאל הרשקוביץ והשרים יולי אדלשטיין ,  עוזי לנדאו ,  יעקב מרגי ויוסי פלד .
 אחד החותמים על המכתב ,  ח"כ חיים כץ  ( ליכוד )  ,  סייר אתמול בשומרון ואמר דברים נחרצים בעניין . " לא ניתן ולא נאפשר בשום אופן ובשום דרך פינוי יישובים המכונים בידי השמאל 'מאחזים' ",  אמר כץ בסיור שארגנה המועצה האזורית שומרון . " מי שחושב לעקור יהודים מביתם אחרי הכישלון המהדהד של הנסיגה מרצועת עזה והיישובים בצפון השומרון  לא מבין איפה הוא חי .  מדינת ישראל שלחה את המתיישבים לשם ,  ואם צריך למצוא פתרונות משפטיים לכך שהיישובים הללו ימשיכו במשימה הציונית של לגדול ולשגשג  הממשלה צריכה למצוא אותם ".  
יו"ר הקואליציה ,  ח"כ אלקין אמר כי  " לא ניתן שהפרקליטות ומשרד הביטחון יגררו את המדינה להרס והוצאה מהבית בכוח של עשרות משפחות כאשר קיימים פתרונות אלטרנטיביים שמיישמים אותם גם ביו"ש וגם בתוך השטח הריבוני של מדינת ישראל .  נבחרנו כדי לבנות ביו"ש ולא כדי להרוס ,  ונעשה כל מה שתלוי בנו כדי שהאירוע הקשה של מגרון לא יחזור על עצמו ". 
מנגד ,  יו"ר שלום עכשיו ,  יריב אופנהיימר ,  תקף את החלטת נתניהו .  לדבריו , " כשחולה לא מרוצה מהתוצאה ,  הוא נוטה להחליף את הרופא .  כשנתניהו לא מרוצה מהמצב בו מאות מבנים נבנו על אדמות פרטיות ,  הוא מבקש להחליף את הפרקליטות בצוות משפטנים למתנחלים בלבד ". 
לפניות לכתב :  pinhas_wolf@walla.com

נתניהו נכנע ללחץ :  בוחן הכשרת מאחזים בגדה 
" צוות עוקף פרקליטות ומנהל אזרחי "  יבחן אפשרות להכשיר מאחזים שנבנו על קרקע פלסטינית פרטית .  38 שרים וח"כים כתבו לנתניהו : " יש להבטיח שלא יהיו עוד הריסות ביהודה ושומרון "
 
