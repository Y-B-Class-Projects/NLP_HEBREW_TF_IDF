חשאי בחמישי :  האמנם בזבז נתניהו מיליארדים על אירן ? 
ראש הממשלה לשעבר אהוד אולמרט טען שבתקופת ממשלת נתניהו בוזבזו 11 מיליארד שקלים ,  על תכניות  " הזויות והרפתקניות ",  אך האמת ,  להבדיל מהרטוריקה הפוליטית ,  מורכבת יותר
כשראש הממשלה לשעבר ,  אהוד אולמרט ,  דיבר ביום שישי האחרון בראיון לערוץ 2 וביום ראשון האחרון חזר שוב על דבריו כי בתקופת ממשלתו של בנימין נתניהו בוזבזו 11 מיליארד שקלים ,  על תכניות  " הזויות והרפתקניות "  למה הוא התכוון ?  אולמרט גילה טפח אך מסתיר טפחיים .  הוא לא פירט על איזה תכניות ובאיזה פרק זמן הוצאו הכספים ,  ולכן נותר הרושם כאילו הם כוונו למטרה אחת :  אירן .  הוא רק נידב לספר על סעיף הוצאה אחד :  רכישת צוללת שישית לחיל הים מהמספנות בגרמניה ,  בסכום של כשלושה מיליארד שקלים .  האמת ,  להבדיל מהרטוריקה הפוליטית ,  מורכבת יותר .  יש להבחין בין הסכום שבו נקב ראש הממשלה לשעבר למילים הנוקבות שלו שדיברו על תכניות  " הזויות והרפתקניות ",  של ממשלת נתניהו .  
באשר לכסף ,  החלפת צי הצוללות המיושן של חיל הים שנרכשו בבריטניה בסוף שנות ה-60  ( הצוללת  " דקר ",  שטבעה במצולות הים התיכון ,  היתה אחת מהן )  החלה כבר לפני עשרים שנים ,  בתקופת ממשלתו של יצחק רבין .  ההצטיידות בצוללות המשיכה מאז ועד היום בקצב כזה או אחר ,  למרות התנגדות של רמטכ"לים ואלופים במטה הכללי ושל מפקדי חיל האוויר ,  תחת הנהגתם של כל ראשי הממשלות - רבין ,  נתניהו ,  ברק ,  שרון ואולמרט ושוב נתניהו .  
הצוללות ,  שנבנות במספנות בגרמניה ,  שלפי פרסומים זרים יכולות לשגר טילים ,  נושאי ראש קרב  ( רש"ק )  גרעיניים ,  מיועדות יותר להרתעה ולמשימות מודיעין ,  מאשר לתקיפה ,  וזאת משני טעמים .  האחד הוא שכושר הנשיאה של טילים בצוללות הוא מוגבל .  מטוס F-16 אחד יכול לשאת כמות כפולה ואף יותר של טילים מאשר צוללת .  בעוד שלחיל האוויר יש יותר ממאה מטוסי F-16 ו-F-15 ,  לחיל הים יהיו ב-2016 רק שש צוללות .  הסיבה השנייה היא שבדוקטרינות של אסטרטגיה גרעינית ,  הצוללות ,   ( כל הצוללות של כל צי בעולם )  שלא ניתן לגלותן כשהן מתחת לפני המים ,  הן מכשיר למה שמכונה  " יכולת מכה גרעינית שנייה "  - תגובת נגד גרעינית של צד ב' לאחר שספג כבר מהלומה גרעינית מצד א' .  
וכך בהתבטאות של ראש הממשלה לשעבר גלומה סתירה פנימית .  מי שמצטייד בצוללות נערך לאפשרות שלאויב  ( במקרה זה אירן )  ,  יהיה נשק גרעיני וכוונתו להרתיע אותו מפני שימוש בנשק זה ולא לתקיפה .  בצוללות שיכולות לכאורה לשאת טילים גרעיניים חבוי מסר :  אם תשתמשו בנשק גרעיני נגדנו וגם אם תפגע במרבית העוצמה הצבאית והאסטרטגית שלנו ,  עדיין תיוותר בידינו ,  לפי פרסומים זרים ,  היכולת להשמיד אתכם בעזרת הנשק הגרעיני שישוגר מהצוללות הנסתרות מהעין .
 הנה כי כן כשלושה מיליארד שקלים הוצאו על הצוללות .  על מה הוצאו שאר שמונת המיליארדים שעליהם דיבר אולמרט ?  בהעדר מידע רשמי וסירוב של משרד הביטחון ומשרד ראש הממשלה לספק אותו ,  אפשר להעריך כי שאר הסכום הוצא על הסעיפים הבאים :  כמיליארד וחצי על פיתוח והצטיידות במערכות כיפת ברזל וטילי היירוט  ( טמי"ר )  .  בנוסף לכך ,  הוצאו כמה מאות מיליוני שקלים על הקמת היחידה הייעודית במערך ההגנה האווירית של ישראל שמתפעלת את כיפת ברזל .  
עוד שניים וחצי מיליארד הוצאו על הקמת גדר הגבול עם מצרים ,  וכך הגענו כבר ליותר משבעה מיליארד שקלים .  שאר הכסף ,  בין שלושה-לארבעה מיליארדים הוצאו ,  על פי הערכה זו ,  על אימוני חיל האוויר ,  הצטיידות בחימוש וסביר שגם הוקצו למבצעים מיוחדים של המוסד וקהילת המודיעין ,  שתכליתם לסכל את תכנית הגרעין של אירן .  אפשר גם להעריך בוודאות גבוהה שבכל מקרה ,  גם אם אכן הוצאו 11 מיליארד שקלים למטרות אלה ,  הרי הן התפרסו על פני כמה שנים בתכניות רב שנתיות - ולא בשנה אחת .  
אם אכן הערכה זו סבירה ,  הרי ההוצאה הכספית אינה  " בזבוז ",  שכן מדובר במיזמים נחוצים וחיוניים .  גם אם ההכנות למתקפה צבאית באירן הואצו בתקופתם של ראש הממשלה נתניהו ושר הביטחון ברק ,  הרי הידע והיכולות שנצברו מהאימונים ומהתוכניות אינו הולך לאיבוד והוא בבחינת עושר השמור לבעליו .  מה עוד שב-33 חודשי כהונתו של אולמרט בראשות הממשלה ,  הוקצבו קרוב לשני מיליארדי שקלים לסעיפי ביטחון בצה"ל ובמוסד ,  שעניינם תכנית הגרעין של אירן .  
מקורביו של אולמרט התגאו בזמן כהונתו וגם לאחריה כי  " צה"ל ודגן  ( ראש המוסד מאיר דגן - י.מ .)  קיבלו את כל מה שביקשו ".  דגן כזכור ,  מונה עוד בתקופתו של שרון להיות ה"פרויקטור ",  האחראי על סיכול תכנית הגרעין של אירן ,  ולצידו ותחתיו פעלו כל מי שיש להם נגיעה לנושא :  המוסד ,  אמ"ן ,  הוועדה לאנרגיה אטומית ומשרד החוץ .
 אם כן ,  בכל הקשור להקצבת כספים לסיכול תכנית הגרעין של אירן בכלל אין הבדל רב בין אולמרט לנתניהו .  ההבדל הוא כמובן בראש ובראשונה ברטוריקה .  אולמרט המשיך את הקו של קודמו שרון שקבע כי על ישראל לשמור על פרופיל נמוך ,  להימצא ב"מדרון אחורי "  ולהניח לקהילה הבינלאומית לפעול .  ישראל בתקופתו של אולמרט סיפקה מידע מודיעיני ,  יזמה מהלכים דיפלומטיים ולפי פרסומים זרים ביצעה מבצעים חשאיים שכללו חיסול מדעני גרעין ,  החדרת וירוסים למערכות המחשב ומכירת ציוד פגום לאירן .  ישראל עשתה רבות ,  אך שמרה על שתיקה .  בתקופתו של נתניהו התרבה כמובן המלל והפטפטת חסרת מעצורים בנושא ,  כשהדברן הראשי הוא ראש הממשלה שמעצים את הפחדים בקרב הציבור הישראלי באמצעות דימוי שואה .  
הבדל נוסף וחשוב בין אולמרט לנתניהו היה בקונספט .  אולמרט סמך ידו על דגן והעדיף פעולה חשאית - מבצעים מיוחדים - לסיכול תכנית הגרעין של אירן .  נתניהו וברק שמו את הדגש או לפחות יצרו את הרושם כי הם מעדיפם פעולה צבאית ,  ולשם כך הרבו באיומים כלפי אירן עדי כדי כך שבציבור ובקהילה הבינלאומית היתה תחושה ב-2012 שאו טו טו חיל האוויר מקבל את הפקודה לתקוף .
 כנראה שלכך - הכנות למהלכים צבאיים - כיוון אולמרט ,  כשדיבר על  " הזיות הרפתקניות "  של ממשלת נתניהו ,  וכך גם צריך לפרש את דבריו של ראש השב"כ לשעבר יובל דיסקין ,  כשדיבר על  " המשיחים מקיסריה  ( נתניהו - י.מ .)  ואקירוב  ( ברק - י.מ .)  ".  באותו הקשר צריך להזכיר את הדיון במטה המוסד ב-2010 שאליו התייחס גם דיסקין .  זה היה דיון שכינסו נתניהו עם ראשי מערכת המודיעין וצה"ל ,  שבו ביקשו לבצע  " מחטף "  ו"לדרוך את המערכת ",  וכל זאת בלי דיון בפורומים מחייבים של הקבינט המדיני-בטחוני ומליאת הממשלה .  בתקשורת ובפרשנות המקובלת נהוג לחשוב שכוונת המושג  " לדרוך את המערכת "  היא להכניס את צה"ל לכוננות ולהגביר את מוכנותו לתקיפה אפשרית באירן ,  אך מקורות אחרים ,  גם מקרב משתתפי אותה ישיבה ,  סבורים כי אולי כוונתם של נתניהו וברק היתה אף הרפתקנית יותר .  הם ביקשו לגרום פרובוקציה ,  לנקוט בצעדים שיביאו להסלמה במצב ,  שיגרו את אירן לצאת לפעולה צבאית ואולי אך לגרור בכך את ארצות הברית למלחמה שהיא אינה רוצה בה .  
חשאי בחמישי - טורים אחרוניםהבלגן שהותיר בועז הרפז ביחידה המיוחדתלא רק נשק כימי :  'מאגר של 50 טונות אורניום בסוריה'הראיון של דיסקין מוכיח :  גם אנחנו חיים בדמוקרטיה מטורפת 

חשאי בחמישי :  האמנם בזבז נתניהו מיליארדים על אירן ? 
ראש הממשלה לשעבר אהוד אולמרט טען שבתקופת ממשלת נתניהו בוזבזו 11 מיליארד שקלים ,  על תכניות  " הזויות והרפתקניות ",  אך האמת ,  להבדיל מהרטוריקה הפוליטית ,  מורכבת יותר

