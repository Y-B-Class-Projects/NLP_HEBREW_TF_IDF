נתניהו בוועידת הנשיא : " לא אתפשר על ביטחון ישראל "
 בפתח דבריו של ראש הממשלה התפרצו פעילים נגד ייצוא הגז מישראל - אולם הנאום נמשך .  הנשיא פרס נאם אחריו וחתם את הוועידה השנתית : " השיח שיקף את פניה האמיתיות של ישראל "
 לאחר שלושה ימים ,  שבשיאם נערכה חגיגת יום הולדתו ה-90 של נשיא המדינה ,  שמעון פרס ,  הגיעה הערב  ( חמישי )  ועידת הנשיא השנתית לסיומה .  את נאומו של ראש הממשלה בנימין נתניהו קטעו קריאות ביניים של פעילים סביבתיים נגד ייצוא הגז מישראל .  חרף זאת המשיך נתניהו בנאומו ,  בו התייחס לנושאים מדיניים וביטחוניים ,  ובזה גם לאיום האיראני .
" כדי שיהיה מחר ,  אנחנו חייבים להית חזקים בהווה ובעתיד ",  אמר נתניהו , " וגם כדי שיישמר השלום ".  לדבריו ,  הסדר שלום שבו נתפשר על הביטחון לא יחזיק מעמד . " לעולם לא אתפשר על ביטחון ישראל ואזרחיה .  הסדר שלום שבו נתפשר על הביטחון לא יחזיק מעמד ולעולם לא אתפשר על ביטחון ישראל ואזרחיה .  לכן כשאנחנו מדברים על המחר אני מדבר על מחר של שלום וביטחון ".  
בנאומו התייחס ראש הממשלה גם לסוגיית הגרעין האיראנית . " עמנו שילם מחיר נורא ,  אבל לא אתן לזה לקרות שוב ",  אמר נתניהו . " האתגר הגדול ביותר הוא אם הנשק הגרוע ביותר ייפול לידי הגרועים ביותר .  אסור לתת לאיראן להשיג נשק גרעיני .  אני מזכיר לכם שאנשי איראן רוצים עתיד טוב יותר ותוצאות הבחירות שם הראו את זה .  אבל איראן מונעת מהם להשיג את העתיד הזה .  הדבר הראשון שהנשיא החדש אמר הוא שאיראן חייבת לקבל את זכויותיה .  הוא לא אמר שאזרחי איראן חייבים לקבל את זכויותיהם ,  והזכות שאיראן מדגישה שהיא חייבת לקבל היא פיתוח נשק גרעיני .  אנחנו רואים שינוי בסגנון אבל לא בתוכן ". 
נתניהו הוסיף כי  " אנחנו עומדים בפני אתגרים רבים ממרוקו עד פקיסטן .  יש רעידת אדמה שמרעידה את פני העולם .  זה חסר תקדים .  יש מאבק באזור נרחב בין המודרניות והרשע .  אני משוכנע שכוחות המודרניות ,  החופש והמידע ינצחו ".  
אחרי נאומו של נתניהו נאם גם הנשיא פרס . " הוועידה הייתה חוויה אינטלקטואלית בלתי רגילה ",  אמר פרס . " ועידה של אוהבי ישראל יהודים ולא יהודים .  השיח המקורי שנוצר כאן שיקף את הפנים האמיתיות של ישראל והוכיח את האטרקטיביות שיש לישראל ". 
הנשיא סיים את דבריו בתקווה לעתיד משותף של ישראל עם שכניה . " הכינוס הזה הוא גם גיוס מעולה של רצון טוב להשקעות למדינת ישראל .  אנו נשמח לסייע גם לידידינו וגם לאלו שהם אינם ידידנו .  אנו מתפללים שאלו שאינם ידידינו היום יהיו ידידינו מחר ".  
במהלך שלושת ימי הוועידה לקחו חלק מנהיגים מרחבי העולם ,  בראשם נשיא ארצות הברית לשעבר ביל קלינטון ,  ראשי המשק ,  יזמים ואנשי רוח ,  בדיונים בפורומים שונים בשלל סוגיות חברתיות .
 אתמול ,  במסגרת מליאת הבוקר של הוועידה ,  קיבל נשיא ארצות הברית לשעבר ,  ביל קלינטון ,  את עיטור הנשיא מפרס . " אתה המנהיג האהוב ביותר ,  חבר אמת של כל האנושות ובייחוד של העם היהודי ",  אמר פרס לקלינטון במעמד הענקת הפרס . " המתנה שלך לישראל היא שפתרון שתי מדינות אינו פנטזיה והפתרון האחר הוא פנטזיה .  כולנו כאן קוראים לך חבר ". 
בטרם עלייתו לדבר ,  זכה קלינטון לחזות בסרטון שהוכן עבורו וסוקר תחנות דרך משמעותיות בחייו . " לא זיהיתי את האדם הצעיר שהייתי  ( בסרט )  ,  חלק מהדברים צריכים להישמר לאחר שבן אדם חולף מן העולם ",  אמר קלינטון ,  שהתקבל במחיאות כפיים סוערות . " אני מודה על קבלת הפרס ,  בגלל אלה שקיבלו אותו בעבר ,  ומשום שפרס הוא חבר אישי שלי ".  
 ( עדכון ראשון :  19:58 ) 

נתניהו בוועידת הנשיא : " לא אתפשר על ביטחון ישראל "
 בפתח דבריו של ראש הממשלה התפרצו פעילים נגד ייצוא הגז מישראל - אולם הנאום נמשך .  הנשיא פרס נאם אחריו וחתם את הוועידה השנתית : " השיח שיקף את פניה האמיתיות של ישראל "
 
