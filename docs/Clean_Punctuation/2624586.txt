למה בעצם לפיד מתעקש כל-כך על החינוך ? 
המו"מ הקואליציוני תקוע כבר ימים סביב דרישת יש עתיד לקבלת משרד החינוך .  מלבד הפוליטיקה והשיקולים האישיים מעורבת כאן גם הרבה אידאולוגיה ,  שמתחברת לשוויון בנטל .  פרשנות
בליכוד מתחילים לגלות חוסר סבלנות כלפי יאיר לפיד ושק דרישותיו .  שתי תמונות ניצחון כבר יש לבחור ,  ממשלה ללא חרדים ומספר שרים מצומק ,  אז מה הקטע שלו עם החינוך ?  ומה הלאה  ועדת הכספים ?  ואחר כך  שר הפנים ?  אז או שאורי שני ,  שמכיר את בנימין נתניהו מקרוב ,  משכנע את לפיד שככל שמועד הדד-ליין להרכבת הממשלה יתקרב כך נתניהו יהיה סחיט יותר ,  או שאולי בעצם לפיד לא באמת רוצה להיכנס לממשלה .
 ברור שבהתעקשות של לפיד על תיק החינוך מעורבת פוליטיקה .  אם הצליח כל כך טוב עם החרדים והקטנת הממשלה ,  למה לא לנסות לכבוש עוד יעד ?  ומעבר לזה ,  גם ברמה האישית מרגיש לפיד מחויב לשי פירון ,  מספר 2 ברשימתו ,  ולא רק בזכות החברות שקיימת בין השניים במשך שנים .  פירון היה גורם משמעותי בהידוק הקשר בין לפיד לנפתלי בנט .  לולא החיבור בין השניים ,  היה מנהל היום יו"ר יש עתיד קרב קשה מול שלי יחימוביץ' על ראשות האופוזיציה .
 אבל לצד הפוליטיקה ,  בוויכוח על תיק החינוך טמונה לא מעט אידאולוגיה .  ב-2003 סגר ראש הממשלה דאז ,  אריאל שרון ,  את משרד הדתות .  תקציב הישיבות ,  שעומד על יותר מ-900 מיליון שקלים ,  הועבר למשרד החינוך .  למרות שב-2006 הקים אהוד אולמרט מחדש את המשרד לשירותי דת ,  נשאר תקציב הישיבות במשרד החינוך .  ביש עתיד רוצים לשים יד על התקציב הזה .  מבחינתם לעניין השוויון בנטל צריך להינתן פתרון הוליסטי ,  ואין להסתפק בגיוס החרדים לצבא .  לכן תקציב הישיבות הוא גורם מרכזי במשוואה .  במפלגה לא רוצים לאייד את הישיבות ולפוגג אותן ,  אלא לוודא שלימודי הליב"ה משובצים בתוכניות הלימודים שלהן .  רק כך יוכל להתקיים שילוב אמיתי של החרדים בחברה הישראלית .  בלי ליב"ה אין שירות בצה"ל נטול הלם-תרבות לחרדים ,  ללא ליב"ה הסיכויים להתברג בשוק העבודה קלושים .  במלים אחרות :  אין שוויון בנטל בלי חינוך .  
במפלגות החרדיות מודעים היטב לאפשרויות שנתונות בידיו של שר החינוך .  למעשה ,  הם הרגישו אותן כבר בקדנציה הנוכחית ,  של גדעון סער .  סער היה הראשון שקיצץ בתקציבי הישיבות שאינן מלמדות לימודי ליב"ה ואף יצר תיעדוף בתקציבים לטובת ישיבות שלמעלה מ-60% מבוגריהן התגייסו לצבא .
  בתחילת הקדנציה שלו במשרד החינוך ,  היה סגנו מאיר פרוש מיהדות התורה .  לפני שנתיים פרש פרוש מהכנסת ,  לא לפני שחבט בשר הממונה בריאיון שהעניק לשלום ירושלמי .  מבלי שהתכוון ,  פרוש הפך להיות בראיון מליץ יושר עבור סער בקרב מול יש עתיד על תיק החינוך . " סער הוא לא שר שלנו ,  רק של החינוך הממלכתי "  אמר פרוש . " החינוך החרדי לא שווה אצלו בקושי ביקור אחד .  לפני חודש הוא עשה טובה וביקר באלעד .  הוא שר סקטוריאלי .  תאר לך שאני שר החינוך ,  והייתי מבקר רק במוסדות חרדיים ?  ..  .  אנחנו דורשים עצמאות בחינוך שלנו .  הוא אומר ,  'לא ,  תעשו לימודי ליב"ה ,  תעשו מבחני מיצ"ב' .  הוא מסביר שיאיר לפיד יקבל מנדטים מול הליכוד אם הוא ,  סער ,  לא יטרפד את ההישגים שלנו .  אלה הנימוקים שלו ?  ". 
בתוך הייאוש שאוחז בכל מי שקשור למשא ומתן  מהפוליטיקאים ,  דרך עורכי הדין ועד לעיתונאים המסקרים  ניתן לסמן שתי בשורות חיוביות :  האחת  בכל מקרה זה ייגמר בתוך שלושה ימים .  השנייה  טוב שלשיח הקואליציוני חודר גם ויכוח על ערכים ואידיאולוגיה .  זה עדיף בהרבה מלעסוק במשרדי ממשלה חדשים ומיותרים בעלי שמות מפוצצים ,  או מלקרוא על ח"כ שלא קיבל תפקיד משמעותי בממשלה ומסתגר עקב כך בביתו בצפון ,  כשהוא נעלב עד עמקי נשמתו .  
כותרות אחרונות מהמו"מ הקואליציוני:הישג ללפיד במו"מ :  אחוז החסימה בבחירות יעלה ל-4המשא ומתן הקואליציוני תקוע : " הצדדים מתבצרים בעמדתם"מסתמן :  רק 20 שרים ,  בנוסף לנתניהו ,  בממשלה הבאה 

למה בעצם לפיד מתעקש כל-כך על החינוך ? 
המו"מ הקואליציוני תקוע כבר ימים סביב דרישת יש עתיד לקבלת משרד החינוך .  מלבד הפוליטיקה והשיקולים האישיים מעורבת כאן גם הרבה אידאולוגיה ,  שמתחברת לשוויון בנטל .  פרשנות

