מבצע יונתן ? 
הן ברשות השידור והן בסביבת ראש הממשלה מדברים היום על יוני בן מנחם כעל מועמד לתפקיד המנכ"ל במקום מוטי שקלאר .  בלשכת רה"מ מכחישים .  ובגזרת היו"ר :  פעיל הליכוד יחיאל לייטר מודיע כי הוא שוקל לקחת את הג'וב
מקורבו של ראש הממשלה בנימין נתניהו ,  שעיה סגל פועל למינויו של יוני בן מנחם לתפקיד מנכ"ל רשות השידור ,  כך אומרים לוואלה !  ברנז'ה בכירים ברשות השידור ובסביבתו של ראש הממשלה .  
בן מנחם ,  שהיה בעבר מנהל קול ישראל ,  שימש כתב מדיני של הרדיו בימי הקדנציה הראשונה של בנימין נתניהו .  ב-2003 מונה לתפקיד מנהל הרדיו על ידי מי שהיה מנכ"ל רשות השידור יוסף בראל ,  תפקיד ממנו פרש ב-2008 עם תום החוזה .  החברות עם שעיה סגל נולדה בתקופה בה היה סגל יועצו של ראש הממשלה לשעבר אריאל שרון .  
יוני בן מנחם מסר בתגובה : " אני לא מתייחס לשמועות ורכילויות שמפיצים גורמים אינטרסנטיים ".  שעיה סגל אמר לוואלה !  ברנז'ה : " אני לא עוסק בהדחות ומינויים ,  מה לי ולמינויים ברשות השידור ?  ". 
בתוך כך מאשר היום איש הליכוד יחיאל לייטר את דבר מועמדותו לתפקיד יושב ראש רשות השידור .  בשיחה עם וואלה !  ברנז'ה אמר לייטר : " אכן הוצע לי בחודשים האחרונים מספר פעמים .  אני שוקל להיענות בחיוב .  כרגע אני בחו"ל וכשאהיה בארץ בסוף השבוע אפגש עם הגורמים הרלוונטיים ואקבל החלטה ".  גם גורם בכיר ברשות השידור אמר היום כי לייטר הוא המועמד המועדף על ראש הממשלה .
 השר יולי אדלשטיין הודיע לפני מספר ימים כי הוא מוותר על תיק רשות השידור .  עיתונאי מעריב בן כספית פירסם כי הסיבה להתפטרותו של אדלשטיין נעוצה בכך שנתניהו טירפד את מינויו של דיק ,  זאת מאחר שהוא מזוהה עם מפלגת קדימה .  הסחבת במינוי שר ממונה חדש ולאחריו יושב ראש חדש מעכבת את מינוי מליאת רשות השידור החדשה ,  אף שהמליאה הקודמת סיימה רשמית את כהונתה לפני כחצי שנה ,  ובהתאם גם את מינוי הועד המנהל שבאחריותו מינויים קבועים ברשות השידור .  כיום תפקידים בכירים רבים ברשות הם מינויים בפועל ולא מינויים במכרז ,  בהם מנהל קול ישראל  ( אריה שקד )  ,  מנהל הטלוויזיה  ( משה מצליח )  ,  מנהל הטלוויזיה בערבית  ( רפי יהושע )  ותפקידים נוספים .  
בנוסף ,  הרשות מצויה היום באחד המשברים הקשים בתולדותיה .  בכיר ברשות אמר היום לוואלה !  ברנז'ה כי מאבק ההישרדות של הרשות הוא קרקע פוריה למעורבות פוליטית : " בשם הצלת השידור הציבורי מכניסים פוליטיקה לרשות .  השיקולים היום הם שיקולים זרים ". 
מלשכת ראש הממשלה נמסר בתגובה : " הטענות המוזכרות בפנייתכם חסרות כל יסוד .  ראש הממשלה הוא היחיד שמחליט מי יהיה אחראי על רשות השידור .  הוא אינו זקוק לעצות בנושא זה והשיקול היחיד העומד לנגד עיניו הוא הצלת השידור הציבורי .  כל טענה אחרת היא לא יותר מאשר גיבוב של רכילות וספקולציות עיתונאיות ".  מנכ"ל רשות השידור מוטי שקלאר : " אני לא מתייחס לרכילויות ". 

מבצע יונתן ? 
הן ברשות השידור והן בסביבת ראש הממשלה מדברים היום על יוני בן מנחם כעל מועמד לתפקיד המנכ"ל במקום מוטי שקלאר .  בלשכת רה"מ מכחישים .  ובגזרת היו"ר :  פעיל הליכוד יחיאל לייטר מודיע כי הוא שוקל לקחת את הג'וב

