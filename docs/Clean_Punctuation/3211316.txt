הגירושים החמוצים וההשפלה בשידור רק מרחיקים את הג'וקר של השמאל
כדור השלג שיכול להכריע את הבחירות ,  השעשוע של נתניהו מקרבות הבוץ של המפלגות ,  השינוי הקוסמטי של בנט ,  והפגישה בה אשכנזי אמר לא לראשות מפלגת העבודה .  מאחורי תמונות השבוע של הפוליטיקה הישראלית
חברי מרכז ליכוד קיבלו בימים האחרונים מסרון עם סקר שמבקש לחוות את דעתם על שריון ארבעה מקומות לכחלון  " למען ניצחון הליכוד בבחירות ",  ברקע דיווחים שונים על לחץ מצד נתניהו והצעות לחבור אליו בתמורה למינוי כשר אוצר .  כחלון ,  שהוא ליכודניק מבית ,  הוא מועמד יותר קל לבליעה מאשר ליברמן ,  שאיתו הליכודניקים כבר חוו חוויית  " ליכוד ביתנו "  טראומתית ב2012 .  הוא עצמו מכחיש בתוקף שהאופציה בכלל על הפרק ואומר שהכל  " פייק ניוז "  שנועד להחליש אותו ,  ונראה השבוע מקורב דווקא לאחד מהיריבים הגדולים בבלפור  ( לחתונת בנו של כחלון אמש נתניהו לא הוזמן ,  אבל מתחת לחופה עמד הנשיא רובי ריבלין )  .  אך ההכחשות לא מרגיעות את השמועות ,  וגם לא את השאיפה של נתניהו לצרף אותו בהמשך .  
בינתיים ,  למרות נבואות הזעם של נתניהו ,  מהסקרים הראשונים נראה שהמהלך של שקד ובנט רק ביסס את גוש הימין ואף חיזק אותו במנדט או שניים .  כל עוד השחקנים בצד השני יוותרו מפולגים ומפוזרים ,  נתניהו ימשיך להיות השחקן היחיד שקובע על המפה והוא זה שירכיב את הממשלה הבאה - עם הרבה יותר אופציות ממה שהיו לו קודם - ומרחב תמרון מחודש להארכת החסינות הפוליטית שלו מפני החקירות .  כחלון הוא אחד השחקנים היחידים שכבר הבהיר בקול ברור שהוא לא מתכוון לשבת עם נתניהו אם יוגש כתב אישום ,  ויכול להרוס לו את התוכניות ,  לכן נתניהו פועל לנטרל אותו ולהכניס אותו לליכוד ,  ויפה שעה אחת קודם .  

הגירושים החמוצים וההשפלה בשידור רק מרחיקים את הג'וקר של השמאל
כדור השלג שיכול להכריע את הבחירות ,  השעשוע של נתניהו מקרבות הבוץ של המפלגות ,  השינוי הקוסמטי של בנט ,  והפגישה בה אשכנזי אמר לא לראשות מפלגת העבודה .  מאחורי תמונות השבוע של הפוליטיקה הישראלית

