ליברמן מתייצב לצד נתניהו : " המפכ"ל צריך להתמקד בפשיעה "
 השר התייחס לחילופי הדברים בין ראש הממשלה למפכ"ל בעקבות תחקיר  " עובדה ",  ואמר כי  " כל אחד צריך לעשות את שמוטל עליו בלי הרבה יחסי ציבור ".  עוד טען : " אני מציע לכולם להירגע ולחכות ,  יש עוד תהליך ארוך "
 שר הביטחון אביגדור ליברמן התייחס היום  ( חמישי )  לחילופי הדברים הפומביים בין ראש הממשלה בנימין נתניהו למפכ"ל המשטרה רוני אלשיך ,  בעקבות הריאיון עם האחרון ב"עובדה ",  ואמר כי הוא  " מצטער על כל המחזה הזה ,  חילופי מהלומות בתקשורת .  כל אחד צריך לעשות את מה שמוטל עליו לעשות בלי הרבה יחסי ציבור ".  את הדברים אמר בראיון שישודר הערב עם העיתונאי בני רבינוביץ ועו"ד משה מורגנשטרן ברדיו  " קול ברמה ". 
המפכ"ל רמז אתמול ב"עובדה "  כי נשכרו מטעם  " גורמים רבי השפעה "  חוקרים פרטיים שיחפשו חומרים על החוקרים בתיקים 1000 ו-2000 .  בתגובה ,  ראש הממשלה בנימין נתניהו פרסם פוסטים בפייסבוק ,  בפעם הראשונה בשעת לילה מיד לאחר הפרסום ,  ובפעם השנייה היום ,  כשקרא  " לחקור את האמת ".   
" כל אדם זכאי כל עוד לא הוכח אחרת .  חזקת החפות שמורה לכל אחד ,  וביהדות אומרים שאין חכם כבעל ניסיון .  אני מכיר שר חוץ אחד שנחקר ,  הוגש כתב אישום ובסוף המשפט יצא זכאי ,  צח כשלג ולכן לא צריך למהר לגזור את הדין ",  אמר ליברמן . " בסוף ,  הגוף היחידי המוסמך לקבוע אם אדם אשם או זכאי זה בית המשפט .  כל השאר זו פוליטיקה מיותרת ". 
ליברמן הוסיף על חילופי הדברים בין נתניהו לאלשיך : " כל זה מיותר לגמרי .  כל חקירה מהסוג הזה מלווה בהרבה יצרים ותקשורת .  יותר מידי תקשורת .  לכן ,  חושב שכמה שפחות פה דיבורים וכמה שפחות קביעות מראש - ככה זה יותר בריא ואני מציע לכולם להירגע ולחכות .  יש עוד תהליך ארוך ,  יש דיון לא פשוט שיתקיים אצל היועמ"ש ,  שמעו ,  אם בכלל נגיע לשם .  המפכל צריך להתמקד בפשיעה .  מה ששמעתי בדרך לפה זה ששוב מנסים לחסל עד מדינה או קרובי משפחתו של עד מדינה או רעולי פנים נכנסים לבית ספר ויורים בתלמיד .  יש פה אלימות גואה ואני מציע שהמשטרה תתמקד במאבק בפשיעה וראש הממשלה צריך לנהל את המדינה וזהו ". 
לדבריו , " הוא מתפקד טוב מאוד ,  לא רואה סיבה לפרק את הממשלה ולגזור את הדין מראש .  כל עוד בית המשפט לא החליט - אדם זכאי ".  
מוקדם יותר כתב נתניהו בעמוד הפייסבוק שלו : " האם חוקרים שחושבים שהנחקר עוקב אחריהם ,  או שולח מתלוננת על הטרדה מינית נגד ראש היחידה שלהם ,  יכולים לעשות את מלאכתם באופן אובייקטיבי ?  ומה זה אומר על ההמלצות שלהם ?  ".  
" אין כאן שום התקפה אישית ,  לא על המפכ"ל ולא על אף אחד אחר .  השאלה האמיתית היא טוהר החקירה .  והדרך היחידה לברר אותה היא על ידי חקירה אובייקטיבית ,  בלתי תלויה ומהירה ",  כתב . " לא אנו הזמנו את הראיון ב'עובדה' ,  לא אנו שמנו מילים בפיו של איש ,  ולא אנו קבענו את עיתוי הריאיון בסמוך לפרסום ההמלצות .  הטענות שהושמעו הן חמורות והן צריכות להדיר שינה מעיני כל אדם הגון .  צריך לחקור את האמת ומיד .  גילוי האמת וההקפדה על טוהר החקירה לא יחלישו את משטרת ישראל .  להפך ,  הם רק יחזקו אותה ואת שלטון החוק ".  
בשעת לילה כתב נתניהו בחשבון הפייסבוק שלו פוסט ראשון בנושא . " מזעזע לגלות שהמפכ"ל חוזר על הרמיזה ההזויה והשקרית "  לפיה חוקרים פרטיים אספו מידע נגד קצינים המעורבים בתיקי החקירה נגדו .  נתניהו הוסיף : " מזעזע לגלות שהוא חזר גם בפני עיתונאים על הרמיזה ההזויה והשקרית לא פחות של ריטמן ,  כאילו ראש הממשלה היה מעורב בתלונת קצינת משטרה נגד ריטמן בגין הטרדה מינית ".  
" איך ייתכן שריטמן עומד בראש היחידה שחוקרת את ראש הממשלה ומשתתף אישית בגיבוש ההמלצות נגדו ?  "  כתב נתניהו בנוסף לכך . " כל אדם הגון ישאל את עצמו איך אנשים שאומרים דברים הזויים כאלה על ראש הממשלה יכולים לחקור אותו באובייקטיביות ולהמליץ בעניינו ללא משוא פנים ?  צל גדול הוטל הערב על חקירות המשטרה והמלצותיה בעניינו של ראש הממשלה נתניהו ".  

ליברמן מתייצב לצד נתניהו : " המפכ"ל צריך להתמקד בפשיעה "
 השר התייחס לחילופי הדברים בין ראש הממשלה למפכ"ל בעקבות תחקיר  " עובדה ",  ואמר כי  " כל אחד צריך לעשות את שמוטל עליו בלי הרבה יחסי ציבור ".  עוד טען : " אני מציע לכולם להירגע ולחכות ,  יש עוד תהליך ארוך "
 
