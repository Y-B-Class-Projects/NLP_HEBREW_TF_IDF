מסתמן :  נתניהו צפוי להשתתף לצד טראמפ בישיבת מועצת הביטחון על איראן
נשיא ארה"ב יוביל את הדיון במועצת הביטחון של האו"ם בשולי העצרת הכללית בסוף החודש ,  שיתמקד בגינויה של איראן .  גורמים מדיניים מסרו לוואלה !  NEWS כי ראש הממשלה מעונין לקחת חלק פעיל בדיון ,  ובישראל מקיימים דיונים כדי לאפשר לנתניהו לשאת דברים
ראש הממשלה בנימין נתניהו מעונין להשתתף בישיבה המיוחדת של מועצת הביטחון על איראן שיוביל נשיא ארצות הברית דונלד טראמפ ,  בשולי העצרת הכללית של האו"ם - כך אמרו לוואלה !  NEWS גורמים מדיניים .  ארצות הברית יושבת החודש בנשיאות מועצת הביטחון וטראמפ צפוי לנהל את הישיבה ,  שתתמקד בדרישת ארצות הברית להחריף את הלחץ על איראן ולגנות בחריפות את תוקפנותה האזורית ,  ובהשלכות פרישת הממשל מהסכם הגרעין שנחתם ב2015 .  
לדברי גורמים מדיניים ,  מתנהלים מגעים מתקדמים כדי שראש הממשלה נתניהו ישתתף בדיון ואף יישא דברים .  בעוד נתניהו וישראל משבחים את המדיניות התקיפה של ממשל טראמפ נגד איראן ותומכים בפרישת ארצות הברית מהסכם הגרעין - רוסיה ,  סין ואירופה פועלות כדי לשמרו ,  והדיון צפוי להוות במה עבור נתניהו וטראמפ לשכנוע העולם להצטרף ללחץ .  
ישיבת מועצת הביטחון בנושא איראן מתוכננת להתקיים ב-26 לספטמבר ,  יממה לאחר נאומו של טראמפ בפתיחת העצרת .  נתניהו ,  שינאם יממה אחרי הדיון שטראמפ ינהל במועצת הביטחון ,  צפוי לפספס את נאומו של טראמפ ולנחות בניו יורק רק אחרי יום הנאומים הראשון של העצרת ,  שבו עתיד לנאום גם הנשיא האיראני חסן רוחאני .  כמדי שנה ,  איראן צפויה לתפוס מקום מרכזי בנאומו של נתניהו ,  בנוסף לדברים שיישא בישיבת מועצת הביטחון .  שגרירת ארצות הברית באו"ם ,  ניקי היילי ,  אמרה השבוע כי הישיבה במועצת הביטחון תתמקד  " בהפרות החוק הבינלאומי של איראן ובחוסר היציבות שאיראן זורעת בכל רחבי המזרח התיכון ".  הייל התייחסה ,  בין היתר ,  לתוכניות הטילים הבליסטיים של איראן ואספקת נשק ותמיכה בסכסוכים ברחבי האזור וקבוצות טרור .  
שגריר ישראל באו"ם ,  דני דנון אמר השבוע בתדרוך לוועידת הנשיאים של הארגונים היהודיים בארצות הברית כי בעצרת האו"ם הקרובה הזרקור יופנה כלפי התוקפנות האיראנית . " מדינות נוספות בעולם צפויות להגביר הילוך ולהפעיל לחצים גדולים נגד איראן שמפרה באופן שיטתי את החלטות מועצת הביטחון .  בעצרת הכללית שתיפתח בשבועות הבאים ,  הזרקור יופנה כלפי המדיניות התוקפנית האירנאית ולכך יהיו השלכות משמעותיות בזירה המדינית ".  

מסתמן :  נתניהו צפוי להשתתף לצד טראמפ בישיבת מועצת הביטחון על איראן
נשיא ארה"ב יוביל את הדיון במועצת הביטחון של האו"ם בשולי העצרת הכללית בסוף החודש ,  שיתמקד בגינויה של איראן .  גורמים מדיניים מסרו לוואלה !  NEWS כי ראש הממשלה מעונין לקחת חלק פעיל בדיון ,  ובישראל מקיימים דיונים כדי לאפשר לנתניהו לשאת דברים

