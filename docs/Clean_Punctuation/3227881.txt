נתניהו : " לפיד וגנץ - השאירו את המוסד והשב"כ מחוץ לפוליטיקה "
 בתגובה לפרסום בחדשות 12 ,  לפיו יו"ר כחול לבן דרש משב"כ לחקור האם המוסד עומד מאחורי ההדלפה על הפריצה למכשירו ,  קרא ראש הממשלה לשניים לגלות אחריות ולהתעשת . " לא נריב על הגופים הנפלאים האלה ".  כחול לבן : " מי שמדליף מידע סודי - הוא האחרון שיכול לדבר נגד הדלפות "
 ראש הממשלה ,  בנימין נתניהו ,  התייחס הערב  ( ראשון )  לפרסומים לפיהם יו"ר כחול לבן ,  בני גנץ דורש משירות הביטחון הכללי לחקור האם המוסד עומד מאחורי ההדלפה על הפריצה למכשיר הטלפון הנייד שלו . " אני קורא ללפיד וגנץ לגלות אחריות ,  להתעשת ,  להיות ממלכתיים ולהשאיר את המוסד והשב"כ מחוץ לפוליטיקה .  לא נריב על הגופים הנפלאים האלה ",  אמר נתניהו .
 בחדשות 12 פורסם מוקדם יותר היום כי גנץ דורש חקירת שב"כ בשאלה האם המוסד לתפקידים מיוחדים עומד מאחורי ההדלפה ,  לפיה איראן פרצה לטלפון הנייד שלו ושאבה את כל תכולתו ,  כולל פרטים אישיים ותכתובות פרטיות ומקצועיות .
 בתגובה לפרסום אמר נתניהו כי לאחר שהאשימו אותו בבגידה כעת יאיר לפיד וגנץ מנסים לגרור לוויכוח הפוליטי גם את המוסד . " לפיד וגנץ מאשימים אותי שנלחמתי ונפצעתי למען ביטחון ישראל ,  ומקדיש יום יום ולילה לילה את יומי ואת שנתי למען הביטחון .  הם מאשימים אותי בבגידה .  הם מאשימים גם בדברים הזויים שאני חושב לשלוח מפגעים להרוג את בני נגץ ,  ושולח את הרוסים לרגל אחריו ,  ועוד כהנה וכהנה .  אלה דברים שהם תולדה של לחץ אני מקווה ולא של זדון ",  אמר ראש הממשלה .
 בחירות 2019 - סיקור מיוחד בוואלה !  NEWS:נתניהו : " גנץ לא יהיה שר הביטחון בממשלתי ";  גנץ : " לא תהיה שר האוצר"גנץ : " נתניהו עלול לקדם מלחמת אחים - כדאי להיזהר מזה"שולל האזנות במטה ,  תוקף את אובדן ההרתעה :  גבי אשכנזי באולפן וואלה !  NEWSפרדו :  הדלפת הפריצה לטלפון של בני גנץ - פיגוע בתהליך הדמוקרטי 
במהלך הצהרות משותפות לתקשורת במסגרת ביקורו של נשיא ברזיל ז'איר בולסונארו ,  ממעון ראש הממשלה בירושלים ,  האשים ראש הממשלה כי מדובר במעשה שלא ייעשה . " הם ירדו לשפל חדש ,  כך שמעתי עכשיו בחדשות .  הם מנסים לגרור את המוסד ,  הגוף המפואר ששומר על ביטחון ישראל ,  מנסים לגרור אותו לתוך הוויכוח הפוליטי .  זהו מעשה שלא ייעשה .  אני לא מוכן לעבור על כך לסדר היום .  כבר פורסם על ידי עיתונאים שאינם אוהדי הליכוד שההדלפות על גנץ ,  לרבות הטלפון שלו ,  יצאו מהמטה של לפיד וגנץ ".  
בתגובה לדברי נתניהו על פרשת הטלפון אמרו הערב בכחול לבן : " ביבי נתניהו שמדליף יום אחרי יום מידע סודי בנסיון להגן על עצמו בפרשת הצוללות ,  ומוציא מידע מדיוני קבינט על בסיס קבוע כדי לפגוע בבני גנץ ,  הוא האחרון שיכול לדבר נגד הדלפות .  בתור התחלה - על נתניהו להתחייב פומבית להפסיק להפיץ פייק ניוז והכפשות על בני גנץ רק כי הוא בהיסטריה מזה שהוא עומד להפסיד בבחירות ". 
בתגובה לפרסום בחדשות 12 בשב"כ מסרו כי  " לא מתייחסים לפרסום "  ומכחול לבן נמסר כי  " לא מגיבים לנושאים הקשורים לענייני ביטחון ".  
לפי הפרסום מלפני שבועיים ,  הפריצה למכשירו של גנץ התרחשה זמן רב אחרי שסיים את שירותו כרמטכ"ל ,  ובעודו נערך להתמודדות פוליטית .  הוא הוזהר כי עליו להניח כי כל פריט נמצא בידיים עוינות ויכול לשמש נגדו אם ישמש בתפקיד ממלכתי בכיר .  שני בכירים בשב"כ נפגשו עם גנץ לפני כחמישה שבועות והודיעו לו על הפריצה למכשיר על ידי שירותי המודיעין של איראן .  עם זאת ,  בשב"כ ,  שסירבו להגיב לדברים ,  השאירו לגנץ את הבחירה כיצד לפעול .
 מאז הפרסום ,  החלו מתקפות הדדיות בין כחול לבן לליכוד סביב הנושא ובכירים לשעבר במערכת הביטחון ,  אף נדרשו לעניין .  במפלגתו של גנץ האשימו את נתניהו והליכוד באחריות להדלפה אודות הפריצה לתקשורת וגנץ עצמו טען כי  " מדובר בסיפור פוליטי הזוי ".  בליכוד הכחישו מצדם את האשמות ואמרו כי ראש הממשלה והליכוד לא קשורים לפרסומים בעניינו של גנץ ואף רמזו כי הפריצה מלמדת שאינו אחראי וכי הוא עשוי להיות נתן בפני סחיטה .  בנוסף לכך ,  גנץ פנה ליועץ המשפטי לממשלה אביחי מנדלבליט בבקשה לבדוק לאלתר את הדלפת הפריצה למכשיר הטלפון הנייד שלו .  ראש המוסד לשעבר תמיר פרדו התבטא בחריפות באשר להדלפות ואמר כי  " הדלפה של אירוע כזה במהלך מערכת בחירות היא חמורה .  בעיני זה פיגוע בתהליך הדמוקרטי ".  

נתניהו : " לפיד וגנץ - השאירו את המוסד והשב"כ מחוץ לפוליטיקה "
 בתגובה לפרסום בחדשות 12 ,  לפיו יו"ר כחול לבן דרש משב"כ לחקור האם המוסד עומד מאחורי ההדלפה על הפריצה למכשירו ,  קרא ראש הממשלה לשניים לגלות אחריות ולהתעשת . " לא נריב על הגופים הנפלאים האלה ".  כחול לבן : " מי שמדליף מידע סודי - הוא האחרון שיכול לדבר נגד הדלפות "
 
