לשכת רה"מ :  נתניהו לא ייפגש עם ארדואן ביוון
בלשכת ראש הממשלה הכחישו את הדיווח לפיו ראש הממשלה ייפגש עם ראש ממשלת טורקיה ביום שישי הקרוב .  על פי הדיווח ,  נתניהו טרם הודיע אם יגיע לוועידה בה ישתתף ארדואן
בלשכת ראש הממשלה הכחישו היום  ( שבת )  את הדיווחים לפיהם ראש הממשלה בנימין נתניהו ייפגש בסוף השבוע הבא עם ראש ממשלת טורקיה ,  רג'פ טייפ ארדואן ,  במסגרת וועידה שתיערך באתונה שביוון ,  כך דווח בגלי צה"ל .
 הבוקר פורסם כי ראש ממשלה יוון ,  יורגוס פפנדראו מנסה להפגיש בין נתניהו וארדואן ,  בוועידה שתיערך באתונה בסוף השבוע הבא .  העיתון היווני  " טו וימא "  דיווח כי הוועידה ,  בה הוזמנו השניים להשתתף ,  תתקיים ב-22 באוקטובר באתונה תחת הכותרת  " היוזמה הים-תיכונית בנוגע לשינויי האקלים ". 
על פי הדיווח ,  אל הוועידה אמורים להגיע נתניהו וארדואן על מנת לרכך את היחסים בין שתי המדינות . " אם נתניהו יחליט להגיע לאתונה ,  זו תהיה הפעם הראשונה בה יערכו שיחות בדרג הבכיר ביותר בין שתי המדינות מזה זמן רב ,  במיוחד לאחר התקרית בדאבוס בין ארדואן והנשיא הישראלי ,  שמעון פרס ",  נכתב בדיווח .
 השבוע הודיעה טורקיה כי לא תשתתף בכנס התיירות של ארגון מדינות ה-OECD שיתקיים החודש בירושלים .  שר התיירות הטורקי ,  ארטוגול גונאי התייחס בראיון לעיתון הטורקי  " הורייט "  לדבריו של שר התיירות סטס מיסז'ניקוב לפיהם הכנס מהווה הכרה בירושלים כבירת ישראל ואמר כי  " נאמרו הצהרות שיש להתחרט עליהן .  אנחנו רוצים לדבר על תיירות ,  לא פוליטיקה ". 

לשכת רה"מ :  נתניהו לא ייפגש עם ארדואן ביוון
בלשכת ראש הממשלה הכחישו את הדיווח לפיו ראש הממשלה ייפגש עם ראש ממשלת טורקיה ביום שישי הקרוב .  על פי הדיווח ,  נתניהו טרם הודיע אם יגיע לוועידה בה ישתתף ארדואן

