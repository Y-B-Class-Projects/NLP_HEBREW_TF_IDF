ברקע העסקה הסעודית :  טראמפ הבטיח לשמר  " היתרון האיכותי "  של ישראל
הבית הלבן פרסם את נושאי השיחה בין הנשיא לראש הממשלה ,  ודיווח כי הובטח לנתניהו שישראל תשמור על היתרון האיכותי הצבאי שלה .  בביקורו בערב הסעודית חתם טראמפ על הסכם סחר בנשק בהיקף של כ-110 מיליארד דולר
נשיא ארצות הברית דונלד טראמפ הבטיח לשמר את עליונותה הצבאית של ישראל בפגישתו אתמול  ( שני )  עם ראש הממשלה בנימין נתניהו  כך נמסר הערב מהבית הלבן ,  לסיכום הביקור של טראמפ בארץ . " הנשיא הדגיש את המחויבות לבטחון ישראל ,  כולל שימור היתרון האיכותי הצבאי שלה ",  נכתב בהודעה .
 הדברים נאמרו על רקע חתימת הסכם סחר בנשק בין ארצות הברית לערב הסעודית ,  שנחתם עם ביקורו של טראמפ בריאד ,  לפני הגעתו לארץ .  היקף ההסכם נאמד בכ-110 מיליארד דולר ,  ובמרכזו עומדות הרכבת מסוקי  " בלקהוק "  והקמת מפעל של חברת  " לוקהיד מרטין ".  
בהודעת הבית הלבן נמסר עוד כי  " שני המנהיגים הסכימו כי קיים יש צורך להתנגד לאיראן ולגרורותיה ,  בין היתר באמצעות בניית יכולות צבאיות חזקות ,  כדי לשמור על ישראל והאזור מפני התוקפנות האיראנית ".  נושאים נוספים שנדונו ,  על פי ההודעה ,  היו הקשר בין המדינות ,  המגעים מול הפלסטינים והאינטרסים המשותפים בין ישראל למדינות ערב .  טראמפ בירך על החלטת הקבינט לאשר חבילת המחוות הכלכליות לפלסטינים .
 בביקור אתמול אמר נתניהו לטראמפ : " לראשונה בחיי אני רואה תקווה אמיתית לשינוי .  מנהיגי ערב שפגשת יכולים לעזור ליצור האווירה והתנאים לשלום מציאותי .  כל אלה סימנים מצוינים בביקור ההיסטורי שלך ". 
טראמפ עצמו אמר על השגת השלום : " שמעתי שזו אחת מהעסקאות הקשות בעולם אבל אני מאמין שנגיע אליה .  אני בטוח שיהיו לנו שיחות פוריות ".  

ברקע העסקה הסעודית :  טראמפ הבטיח לשמר  " היתרון האיכותי "  של ישראל
הבית הלבן פרסם את נושאי השיחה בין הנשיא לראש הממשלה ,  ודיווח כי הובטח לנתניהו שישראל תשמור על היתרון האיכותי הצבאי שלה .  בביקורו בערב הסעודית חתם טראמפ על הסכם סחר בנשק בהיקף של כ-110 מיליארד דולר

