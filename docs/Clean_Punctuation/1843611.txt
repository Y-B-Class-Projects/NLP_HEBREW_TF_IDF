מחאת הדיור :  6 מפגינים הורחקו ממאהל המחאה
ביהמ"ש שחרר ממעצר את 8 העצורים שחסמו אתמול את צומת הרחובות דיזנגוף-אבן גבירול .  חלקם הורחקו לשבוע מהמאהל ברוטשילד .  המשטרה ביקשה להאריך מעצרם של שניים נוספים ,  אך ביהמ"ש סירב
 ( צילום :  אבי כהן ,  עריכה :  יאיר דניאל ) 
בית משפט השלום בתל אביב הורה היום  ( ראשון )  לשחרר ממעצר את שמונת הצעירים שחסמו אמש את צומת הרחובות דיזנגוף-אבן גבירול לאחר הפגנת מחאת הדיור בתל אביב .  השופט דניאל בארי הורה לשחרר את אחד החשודים ללא מגבלות ,  על חשוד אחר נאסר להתקרב לאוהל המחאה בשדרות רוטשילד למשך 30 יום ועל חמישה נוספים למשך שבוע .  שחרורו של העצור השמיני החשוד בזריקת רימון עשן ,  עוכב עד מחר על מנת לאפשר למשטרה לערער על ההחלטה .  
עדן דרור ,  אחד מהעצורים בהפגנה מסר לאחר שחרורו : " ראינו איזה כוח יש לאנשים שמתאגדים ביחד במטרה להשפיע על הממשלה .  התגובה של המשטרה נבעה מפחד ורצון להסדיר סדר .  היינו במרכז העיר ,  ברחוב אבן גבירול כשהמשטרה עצרה אותנו .  לגבי המשך הפעילות אמר דרור כי יש מקום לאקטיביות  " אבל לא לאגרסיביות ". 
מתן קמינר ,  חברם של העצורים סיפר : " הכל התחיל ממעצר מיותר של חבר שהלך ברחוב אבן גבירול בתום ההפגנה הגדולה .  לאחר המעצר החלו אלפים ,  באופן ספונטני ,  לחסום את הצומת לתנועה ,  במחאה על המעצר .  השוטרים היו מבולבלים ולא ידעו איך להתמודד עם ההמון .  הפרשים שהיו שם כמעט דרסו מישהי למוות .  הזיזאנה שהיתה שם התמלאה תוך דקות בעשרות עצורים ".  
לעומתו ,  במשטרה טוענים כי העצור הראשון במחאה התעלם מהוראות השוטרים לפנות את הכביש ,  ולכן נעצר .  לאחר שהוכנס לניידת הוא תקף קצין משטרה .  
עורכי הדין גבי לסקי וכרמל פומרן ,  המייצגים ארבעה מהעצורים ,  אמרו לוואלה !  חדשות כי  " שישה עצורים בגין התקהלות אסורה ואותם ביקשו במשטרה לשחרר בתנאים דרקוניים ,  כגון הרחקה של 60 יום ,  הפקדות כספיות וערבויות בסכומים מופרכים .  לגבי שני עצורים נוספים ,  המשטרה ביקשה להאריך את מעצרם בשלושה ימים .  אחד מהם חשוד בתקיפת שוטר והשני בזריקת רימון עשן ".  
עוד על מחאת הדיור השוטפת את הארץ:מקורבי נתניהו : " הוא ייפגש עם ראשי מאבק הדיור"דעה :  כיכר הבימה תהפוך לכיכר תחריר ? מאבק הדיור :  אלפים הפגינו בעצרת המחאה בת"אעימותים קשים בין שוטרים לפעילים בהפגנה בת"א
מהמשטרה נמסר כי ההפגנות שנערכו לאחר ההפגנה המרכזית אמש היו הפגנות לא מאושרות ,  וכי המפגינים יידו שלושה רימונים לעבר השוטרים :  עשן ,  הלם ותאורה .  תת ניצב יורם אוחיון ,  מפקד מרחב ירקון ,  אמר כי  " המעצרים החלו ברגע שהמפגינים יידו את הרימונים .  לא הייתה כוונה להתעמת או לעצור מפגינים ,  אך ברגע שנעשה שימוש באמצעי לחימה ,  המשטרה נאלצה לעשות זאת .  המשטרה תיתן למפגינים את כל מרחב הפעולה הדרוש בתיאום עם המשטרה ,  אך לא תרשה אירועים מסוג זה ".  
לדברי גרעין יוזמי המחאה ,  הם איבדו את השליטה על ההפגנות אתמול ,  כאשר קבוצה עצמאית ארגנה את שתי ההפגנות שהיו לאחר העצרת המרכזית .  המפגינים שהתעמתו עם השוטרים התעלמו מהפצרותיהם של מארגני המחאה ,  ביניהם יגאל רמב"ם ,  שקרא למפגינים להמשיך ולשמר את הקו המתון שאפיין את ההפגנות עד כה .  רמב"ם מחה בתוקף על השימוש ברימוני עשן נגד השוטרים וכינה זאת  " אלימות מיותרת שאינה תורמת להמשך המאבק ".  
בתוך כך ,  המחאה הצוברת תמיכה ציבורית הביאה לכך שראש הממשלה ,  בנימין נתניהו ,  אף צפוי להיפגש עם ראשיה .  מקורבי נתניהו מסרו כי ראש הממשלה ייוועד עם ראשי המאבק ככל הנראה בהמשך השבוע ,  והוא צפוי לדון עמם  " בפתרונות דיור נוספים לזוגות צעירים ולחיילים משוחררים ".  מארגני מאבק הדיור ואגודות הסטודנטים הודיעו בתגובה כי לא קיבלו כל פנייה ישירה מלשכת ראש הממשלה בנוגע להידברות .
 
מחאת הדיור :  6 מפגינים הורחקו ממאהל המחאה
ביהמ"ש שחרר ממעצר את 8 העצורים שחסמו אתמול את צומת הרחובות דיזנגוף-אבן גבירול .  חלקם הורחקו לשבוע מהמאהל ברוטשילד .  המשטרה ביקשה להאריך מעצרם של שניים נוספים ,  אך ביהמ"ש סירב

