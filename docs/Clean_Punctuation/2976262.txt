נתניהו על הדיווחים לגבי חקירה חדשה נגדו : " שטויות גמורות "
 ראש הממשלה התייחס לפרסומים לגברי חקירה נגדו ,  שנוגעת לכאורה לכסף שקיבל מאנשי עסקים בעת כהונתו . " בכל פעם שאני בביקור היסטורי בחו"ל ממחזרים את הסיפורים האלה ",  אמר בטיסה מאוגנדה לקניה
בווידאו :  נתניהו בטקס לציון 40 שנה למבצע אנטבה באוגנדה 
ראש הממשלה בנימין נתניהו הגיב אמש  ( שני )  לראשונה לפרסומים בתקשורת על חקירה חדשה ונרחבת המתנהלת נגדו ,  ועוסקת בתרומות שקיבל לכאורה מאנשי עסקים בזמן כהונתו הנוכחית כראש הממשלה ,  שהחלה לפני כשבע שנים .  נתניהו טען כי מדובר ב"שטויות גמורות ",  והוסיף : " בכל פעם שאני בביקור היסטורי בחו"ל ממחזרים את הסיפורים האלה ".  דבריו נאמרו בעת ביקורו באפריקה ,  במהלך טיסה מאוגנדה לקניה ,  בשיחה עם כתבים המלווים את ביקורו .  
נתניהו הגיע אמש לניירובי ,  בירת קניה ,  שם ישהה במהלך היממה הקרובה .  הוא ייפגש הבוקר עם נשיא המדינה ,  אוהורו קניאטה ,  שנכח אתמול בוועידה שבה השתתפו נתניהו ושבעה ראשי מדינות ממזרח אפריקה ,  שנערכה בארמונו של נשיא אוגנדה בעיר אנטבה .  
כמו כן ,  ראש הממשלה ייפגש היום עם מנהיגים נוצריים בקניה הפועלים למען ישראל ,  וייקח חלק במפגש של אנשי עסקים ישראלים ואפריקנים שיתקיים גם הוא בניירובי ,  במטרה לעודד יוזמות משותפות לישראל ולאפריקה .  מחר הוא ימריא לתחנה השלישית בביקורו באפריקה ,  רואנדה ,  שם ישהה לאורך רוב יום רביעי ,  לפני שיעבור בשעות הלילה לאתיופיה .  

נתניהו על הדיווחים לגבי חקירה חדשה נגדו : " שטויות גמורות "
 ראש הממשלה התייחס לפרסומים לגברי חקירה נגדו ,  שנוגעת לכאורה לכסף שקיבל מאנשי עסקים בעת כהונתו . " בכל פעם שאני בביקור היסטורי בחו"ל ממחזרים את הסיפורים האלה ",  אמר בטיסה מאוגנדה לקניה

