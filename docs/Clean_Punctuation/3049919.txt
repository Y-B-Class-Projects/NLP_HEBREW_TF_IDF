במטרה למנוע בחירות :  שרי הממשלה מנסים לגשר בין נתניהו לכחלון
השר לוין נפגש עם מנכ"ל האוצר באב"ד כחלק ממאמצי הגישור במשבר הקואליציוני על רקע תאגיד השידור ,  דרעי : " נשב כל ראשי המפלגות בחדר עד שנמצא פתרון ".  בנט הציע מתווה פשרה :  הקמת התאגיד בתמורה להחמרת הפיקוח בחוק התקשורת
שר התיירות ,  יריב לוין ,  נפגש אמש  ( ראשון )  עם מנכ"ל משרד האוצר שי באב"ד כחלק ממאמצי הגישור בין ראש הממשלה ,  בנימין נתניהו ,  לשר האוצר ,  משה כחלון .  השניים ניסו לפתור את המשבר בין נתניהו לכחלון שפרץ על רקע סוגיית תאגיד השידור הציבורי .
 לדברי גורם בקואליציה , " הפגישה התנהלה באווירה חיובית ,  ויש רצון משותף למצוא פתרון ".  גם השר אריה דרעי אמר בראיון בערוץ 2 כי יש להגיע לפשרה . " ביום חמישי ,  כשראש הממשלה ישוב מסין ,  נשב כל ראשי המפלגות בחדר אפילו שעות עד שנמצא פתרון ",  אמר .  
עוד בוואלה !  NEWS:דיווחים בסוריה :  אדם נהרג בתקיפת מל"ט ישראלי בקוניטרהמנוף קרס על בית ברמת גן : " הילדים מפחדים להסתובב ברחוב"ועדת המודיעין בבית הנבחרים :  אין קנוניה בין קמפיין טראמפ לרוסיה 
גם יו"ר הבית היהודי ,  השר נפתלי בנט ,  מנסה לגבש פשרה בין ראש הממשלה לשר האוצר ,  ולפי הנוסחה שהוא מגבש ,  התאגיד יקום כמתוכנן אך חוק התקשורת החדש יוחמר והפיקוח על התאגיד יוגבר .
 בנט נפגש אתמול עם כחלון ודן עמו בנושא בשולי מסיבת עיתונאים שקיימו יחד לכבוד הסכם השכר החדש עם הסתדרות המורים ,  והעביר מסרים גם לאנשי נתניהו .  במסיבת העיתונאים קרא בנט מפורשות להימנע מפירוק הממשלה : " בואו לא נגרור את אזרחי ישראל למערכת בחירות יקרה ומיותרת .  לא נלך לבחירות בגלל התאגיד ,  אנשים לא יודעים מה זה ".  
כבר ביום חמישי שעבר סיכמו נתניהו וכחלון על מתווה דומה ,  שמביא להקמתה של מועצה מפקחת אחת לכלל השידורים בישראל  המסחריים והציבוריים ,  הנתונה לשליטת הדרג הפוליטי .  נתניהו חזר בו מהסיכום בסוף השבוע ,  והסביר זאת בפגישה שקיים עם עובדי רשות השידור שיפוטרו עם סגירתה .  לדברי מקורבים לבנט , " הפיקוח שהוסכם עליו היה פרווה ",  והוא מציע להקים את התאגיד תוך החמרת הפיקוח .
 היום אמר בנט כי עם שובו של ראש הממשלה מביקור בסין , " נשב כולנו ,  נמצא את הנוסחה האחראית לפתור את המשבר ולהמשיך לנהל את המדינה ".  כחלון לא התייחס ישירות למחלוקת הפוליטית ,  אך אמר על משבר התאגיד : " הממשלה הקודמת עוללה לעובדים את מה שעוללה וזרקה את זה אליי .  במנהיגות צריך לעשות דברים עד הסוף ". 
ראש הממשלה ,  שהודיע אתמול כי הוא חוזר בו מהסיכום עם כחלון ואף מוכן ללכת לבחירות בנושא התאגיד ,  דווקא הראה היום נחישות בנושא .  לפי דיווחים של כתבים המתלווים לפמלייתו בסין ,  נתניהו אמר היום כי הוא הולך  " עד הסוף "  בעניין התאגיד . " שר אוצר אחד כבר הבין שאני רציני ",  צוטט נתניהו , " עכשיו נראה ששר אוצר נוסף יבין ". 
 ( עדכון ראשון :  19:41 )  

במטרה למנוע בחירות :  שרי הממשלה מנסים לגשר בין נתניהו לכחלון
השר לוין נפגש עם מנכ"ל האוצר באב"ד כחלק ממאמצי הגישור במשבר הקואליציוני על רקע תאגיד השידור ,  דרעי : " נשב כל ראשי המפלגות בחדר עד שנמצא פתרון ".  בנט הציע מתווה פשרה :  הקמת התאגיד בתמורה להחמרת הפיקוח בחוק התקשורת

