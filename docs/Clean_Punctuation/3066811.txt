אדום רפובליקני ולבן של שלום :  שרה נתניהו מארחת את מלניה טראמפ
הדוגמנית לשעבר בת ה-47 נחתה בארץ הקודש בחליפת חצאית לבנה מחויטת ,  מראה ייצוגי-חגיגי שהולם את האירוע ,  את מזג האוויר ואת השעה .  עם נעלי עקב עם טוויסט ,  משקפי שמש אוברסייז ושיער המתבדר ברוח היא נראתה כמו כוכבת קולנוע שזה הרגע נחתה בפסטיבל קאן
הגברת הראשונה של ארצות-הברית נגעה עם עקבי הסטילטו שלה באדמת ארץ הקודש .  מלניה טראמפ ובעלה הנשיא דונלד טראמפ הגיעו לפני שעה קלה לשדה התעופה בן-גוריון בטיסה ישירה מריאד בירת ערב הסעודית .  הביקור בארץ מתקיים במסגרת סיור ראשון של הזוג הנשיאותי מחוץ לארצות-הברית .  הסיור בן שמונת הימים כולל ,  מלבד ערב הסעודית וישראל ,  גם את רומא ,  בריסל וסיציליה .  
גברת טראמפ אמנם עלתה לטיסה בשדה התעופה המלך ח'אלד שבריאד בשמלת גלביה בתכלת-אקווה ,  אבל אי שם בשמי המדבר היא החליפה למשהו אחר ,  במיוחד בשבילנו .  ואנחנו מרוצים .  
הדוגמנית לשעבר בת ה-47 בחרה לפתוח את הביקור בחליפת חצאית לבנה מחויטת של מייקל קורס קולקשן ,  ליין הקוטור של מעצב העל האמריקאי .  לחלוטין מראה ייצוגי-חגיגי הולם את האירוע ,  את מזג האוויר ,  את השעה המוקדמת ,  שעת היום ,  וכמובן את גזרתה התמירה .  זוג נעלי עקבים גבוהים עם פרינט פסים אדום-לבן לקח את המראה לכיוון בלתי רשמי במידת מסוימת .  חגורת מתניים עבה עם אבזם רבוע הדגישה מתניים צרים וגם הזכירה את ההיא המוזהבת שלשום בריאד .  החליפה עצמה דומה לפריטי ביגוד אחרים שלבשה טראמפ בעבר ,  ובפרט חליפת קרל לגרפלד הלבנה שהיא לבשה בעת ביקור נתניהו ורעייתו לאחרונה בארצות-הברית .  במשקפי שמש אוברסייז כהים ושיער פזור המתבדר ברוח המזרח-תיכונית ,  מלניה טראמפ נראתה כמו כוכבת קולנוע שזה הרגע נחתה בפסטיבל קאן .  וייב לא שכיח בהקשר הזה של ביקורים מדיניים .  
ראש הממשלה נתניהו ורעייתו הגברת שרה נתניהו קיבלו את הזוג הנשיאותי למרגלות אייר פורס 1 ,  והיו מסונכרנים באדום עז שהיה לא רק מחמיא ופוטוגני ,  אלא גם דוגמא מצוינת לאופנה דיפלומטית .  המחווה פה הייתה ברורה .  האדום של השמלה חובקת הגוף באורך הברכיים עם שרוולי החצי של שרה נתניהו והאדום של עניבת ראש הממשלה ,  הוא אדום רפובליקני לכבודם של האורחים הנכבדים .  בניגוד למראה הנוכחי ,  בעת ביקור הנשיא אובמה בארת ב-2013 ,  נתניהו קיבל את את פניו בעניבה כחולה  ( כחול דמוקרטי )  .  עקבי הניוד של אשת ראש הממשלה לא רק האריכו את רגליה ,  כמו שקורה רבות עם הסגנון ,  אלא גם הזכירו את הנעליים המזוהות כל כך עם מלניה .  שמלתה של גברת נתניהו היא של סאפייה לונדון  ( Safiyaa London )  המותג של המעצבת הבריטית הצעירה דניאלה קארנוטס ,  והיא הושאלה מבוטיק מאדאם דה פומפדור בכיכר המדינה ,  תל-אביב ,  אשר בבעלות ניקול ראידמן .  הנעליים הן מבית אופנת העל האיטלקי ארמני .  
איוונקה טראמפ ,  בתו של הנשיא ,  ובעלה ג'ארד קושנר המשמש כיועץ בממשל ,  מתלווים כידוע לביקור .  טראמפ הצעירה בחרה בחליפת חצאית פליסה בכחול-דיו ובשחור שאובזרה עם כובע קטן ,  וליתר דיוק פסינייטור  ( הד-פיס דקורטיבי הכולל נוצות ,  פרחים או חרוזים ,  המחובר לראש באמצעות מסרקה או סיכה )  .  שיער אסוף ונעלי עקב השלימו עבורה את אחד המראות האלגנטיים והיפים ביותר שלה לאחרונה .  

אדום רפובליקני ולבן של שלום :  שרה נתניהו מארחת את מלניה טראמפ
הדוגמנית לשעבר בת ה-47 נחתה בארץ הקודש בחליפת חצאית לבנה מחויטת ,  מראה ייצוגי-חגיגי שהולם את האירוע ,  את מזג האוויר ואת השעה .  עם נעלי עקב עם טוויסט ,  משקפי שמש אוברסייז ושיער המתבדר ברוח היא נראתה כמו כוכבת קולנוע שזה הרגע נחתה בפסטיבל קאן

