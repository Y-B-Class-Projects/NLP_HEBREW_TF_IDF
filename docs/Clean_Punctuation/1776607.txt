בן זוגה של תומר : " אלי ישי - שיא הצביעות "
 דני רוזן ,  מי שעורר את הסערה בטקס האזכרה הממלכתי להרוגי הכרמל ,  קרא לרה"מ לפטר את שר הפנים ואמר שנוכחותו בטקס היא מכה למשפחות . " מעניין אותו רק מדינת ההלכה ולא אנחנו "
 דני רוזן ,  בן זוגה של תת-ניצב אהובה תומר שנספתה בשריפה בכרמל התייחס בתום הסערה שהתעוררה אמש  ( רביעי )  בטקס האזכרה הממלכתי להרוגי האסון לסילוק שר הפנים אלי ישי מהאולם . " לא יתכן שיבוא האדם הזה ,  יישב בשורה הראשונה בתור מכובד ",  אמר רוזן על נוכחות שר הפנים בטקס , " זה שיא הצביעות שאדם כזה ירחץ בניקיון כפיו ויבוא לאירוע כזה ,  זו סטירת לחי להורים השכולים ".  לדברי רוזן ,  ישי השתתף בטקס בהוראת הרבנים , " מעניין אותו רק מה קורה במדינת ההלכה ,  לא מה שאנו אומרים ",  אמר .  
רוזן היה זה שעורר את המהומה כאשר בטרם פתיחת נאומו של ראש הממשלה בנימין נתניהו ,  פנה לראש הממשלה ודרש שיוציא את השר ישי מהאולם . " לא ייתכן ששר כזה ישמש בתפקיד כה בכיר וראש הממשלה ,  החסר תוקף מוסרי ,  מאפשר לו לשבת בממשלה .  אם הוא היה מוציא את השר מהאירוע לא הייתי משמיע ביקורת ",  אמר , " לא ניסיתי להפריע לראש הממשלה ,  אך הוא לא הותיר לי ברירה ".  
לגבי הצעדים בהם ינקטו המשפחות השכולות נוכח הורדת הקמת ועדת חקירה מהפרק ,  קרא בן זוגה של מפקדת תחנת משטרת חיפה המנוחה לעוד אנשים להצטרף למחאה . " לא ייתכן לנהל מדינה בדרך הזו ,  היום זה אני ומחר זה מישהו אחר ",  אמר והבטיח : " לא אשקוט על השמרים כל עוד ישי ישמש כשר פנים במדינת ישראל ".  הוא נשאל עוד האם לדעתו ההפרעה לטקס הממלכתי לא היה מעט סר טעם והשיב כי לא תכנן להפריע לנתניהו .
 יצוין כי היו גם קולות אחרים בקרב המשפחות השכולת :  ירדנה נבון ,  אשתו של נהג האוטובוס דוד נבון ,  שנספה בכרמל ,  מתחה ביקורת על פיצוץ הטקס .  נבון אמרה לוואלה !  חדשות כי  " אני מבינה את הכאב ,  אבל חושבת שזה לא במקום לפוצץ את הטקס .  צריך לכבד את המעמד .  מי שלא הרגיש שייך היה יכול מראש לא להגיע .  לכל אחד יש כעסים ,  אבל זה לא המקום להראות דברים בצורה כזאת מכוערת .  אני יוצאת בתחושה שאני מותשת נפשית ופיסית ,  וכואב לי על כל מה שהיה .  הנופלים לא היו רוצים שיקרה מה שקרה .  בעלי לא היה רוצה להיות חלק מהסיטואציה המבישה הזו ". 
ישי הגיב הערב לקריאת הזעם של משפחות השכולות כלפיו ואמר : " אובדנם של המשפחות השכולות כבד מנשוא .  מתוך כאבם הם אומרים את אשר על ליבם .  ליבי עמם ושינוחמו מהשמיים ". 
 ( עדכון ראשון :  5.1 20:35 ) 

בן זוגה של תומר : " אלי ישי - שיא הצביעות "
 דני רוזן ,  מי שעורר את הסערה בטקס האזכרה הממלכתי להרוגי הכרמל ,  קרא לרה"מ לפטר את שר הפנים ואמר שנוכחותו בטקס היא מכה למשפחות . " מעניין אותו רק מדינת ההלכה ולא אנחנו "
 
