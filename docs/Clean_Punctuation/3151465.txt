נתניהו בטקס המשואות בהר הרצל : " להגן על עצמנו - תמצית העצמאות "
 ראש הממשלה נשא דברים בטקס המסורתי בהר הרצל לרגל חגיגות ה-70 למדינה והדליק משואה ,  זאת לאחר הפשרה שאליה הגיע עם אדלשטיין . " יש מי שרוצים לכבות את האור שלנו .  זה לא יקרה .  אם נדרש להגן על עצמנו נעמוד באתגר ונבטיח את נצח ישראל "
 ראש הממשלה בנימין נתניהו אמר הערב  ( רביעי )  בדברים שנשא בטקס הדלקת המשואות לרגל יום העצמאות ה-70 למדינת ישראל שנערך בהר הרצל שבירושלים כי  " אנחנו נחושים מתמיד ,  אנחנו חזקים מתמיד .  אם נדרש להגן על עצמנו נעמוד באתגר ונבטיח את נצח ישראל ". 
נתניהו הדליק משואה בשם ממשלות ישראל לדורותיהן ,  ובמעמד הדלקת המשואה בירך את המדינה לרגל יום העצמאות ה-70 .  הוא נשא דברים במשך כ-14 דקות לאחר שאימץ את פשרת יו"ר הכנסת יולי אדלשטיין בנוגע להשתתפותו ,  זאת לאחר מחלוקת עזה בין אדלשטיין לשרת התרבות מירי רגב .
" זהו דבר שאין לו משל בתולדות העמים כי כל העמים העתיקים שהוגלו מארצם - נעלמו ונפוצו לכל עבר ",  המשיך נתניהו . " רק אנחנו ,  העם היהודי ,  שהיינו כעלה נידף בסופת הגלות ,  אנחנו סירבנו להיעלם ולהיטמע ,  שמרנו אמונים לציון .  בציון הצמחנו מחדש גזע חסון וענפים פורחים בארצנו ארץ ישראל .  בשנת 70 לספירה כבתה המנורה אבל היום בשנת 70 לעצמאות ישראל המנורה היא סמל מדינתנו ואורותיה חזקים מתמיד ".  
לדברי נתניהו , " גם היום יש מי שרוצה לכבות את המנורה ,  לכבות את האור שבוקע  ,  אני מבטיח לכם - זה לא יקרה .  זה לא יקרה משום שהאור שלנו תמיד יתגבר על החושך שלהם ".  
נתניהו המשיך והתייחס לאיומים הביטחוניים על ישראל . " כשדוד בן גוריון הכריז על הקמת המדינה הוא לא נרתע ממנה גם כשהוא ידע שהיא כרוכה במלחמה קשה מול אלה שרצו למנוע את תקומתנו וגם אנחנו כיום איננו נמנעים ממאבק מול אלה שרוצים להכחידנו ",  הוסיף . " כי אנחנו יודעים שלהגן על עצמנו בכוחות עצמנו זוהי תמצית העצמאות ,  אנחנו נחושים מתמיד ,  אנחנו חזקים מתמיד .  סוד כוחנו טמון בלכידותנו ,  בצדקת דרכנו ,  בכוחנו .  אם נדרש להגן על עצמנו נעמוד באתגר ונבטיח את נצח ישראל ".  
ראש הממשלה הצדיע למשרתים בצה"ל ובכוחות הביטחון ואמר כי  " לא על קלף ולא בדיו נכתבה מגילת העצמאות ,  היא נכתבה בדם בנינו ובנותנו ובדם של גיבורי המדינה מתש"ח ועד היום ".  הוא הוסיף : " עם אחד אנחנו - יהודים מכל הגלויות ,  ממרוקו ורוסיה מפולין ואתיופיה ,  ולידנו אחינו - הדרוזים ,  הצ'רקסים ,  הבדואים והמוסלמים שתורמים למדינתנו בכל התחומים ".   
" גם כשיש בינינו מחלוקות ואיך אפשר אחרת בדמוקרטיה התוססת שלנו ,  אנחנו מאוחדים בידיעה שיש לנו רק בית אחד ",  אמר נתניהו .  הוא הודה לארצות הברית ולנשיאה ,  דונלד טראמפ . " כולנו מוקירים את הברית האיתנה עם ארה"ב ומברכים את ההחלטה ההיסטורית של הנשיא טראמפ להכיר בירושלים כמדינתנו ולהעביר לשם את השגרירות ",  אמר נתניהו והתייחס גם לביקורו בהודו . " אנחנו הופכים את ישראל לכוח עולמי עולה ",  אמר .
 הוא סיים את דבריו בקריאה לשלום  " לכל שכנינו שחפצים בשלום ":   " אני רוצה לומר לכם הערצה עמוקה לישראל מחלחלת סוף סוף לעוד מקום חשוב - למדינות ערב .  וכאן אני מאמין טמונים זרעים אמיתיים לשלום .  ולאויבנו שחושבים שאנו תופעה חולפת - בעוד 70 שנה תמצאו כאן מדינה חזקה שבעתיים .  כי מה שעשינו עד כה זוהי רק ההתחלה ".  

נתניהו בטקס המשואות בהר הרצל : " להגן על עצמנו - תמצית העצמאות "
 ראש הממשלה נשא דברים בטקס המסורתי בהר הרצל לרגל חגיגות ה-70 למדינה והדליק משואה ,  זאת לאחר הפשרה שאליה הגיע עם אדלשטיין . " יש מי שרוצים לכבות את האור שלנו .  זה לא יקרה .  אם נדרש להגן על עצמנו נעמוד באתגר ונבטיח את נצח ישראל "
 
