פרקליט המדינה לשעבר : " לא ריאלי שלא יוגש כתב אישום נגד נתניהו "
 משה לדור תקף את התנהלות הממשלה בכלל ונתניהו בפרט וטען שתיקי 2000 ו-4000 בהם נחקר הם  " סיטואציה שוחדית מובהקת ".  לדבריו ,  ראש הממשלה היה צריך לצאת לנבצרות כיוון שההחלטות המדיניות והביטחוניות שלו מושפעות מרצונו  " להיחלץ "  מהחקירות נגדו
פרקליט המדינה לשעבר ,  משה לדור ,  אמר היום  ( שבת )  כי האפשרות שהיועץ המשפטי לממשלה ,  אביחי מנדלבליט לא יגיש כתב אישום נגד ראש הממשלה בנימין נתניהו  " אינה ריאלית ",  בתוקף המלצות המשטרה ,  הפרקליטות , " והמעורבות העמוקה שלו בכל התיקים ".  בנוסף ,  תקף לדור בחריפות את התנהלות ראש הממשלה בענייני החקירות והתיקים המתנהלים נגדו . " נתניהו צריך לצאת לנבצרות ",  קרא לדור במהלך אירוע  " שבתרבות "  במבשרת ציון ,  בהנחיית ורד ושלום ירושלמי . " אני מבין את ח"כ דוד אמסלם ואת הצעת החוק הצרפתי שבאה למנוע חקירות והגשת כתב אישום נגד ראש ממשלה בשעת כהונתו .  אך נתניהו לא יכול לעסוק בכמה חזיתות ,  לא יעלה על הדעת שראש הממשלה ירקוד על שתי החתונות ",  אמר .  
לדברי לדור נוצר מצב בו נתניהו מצד אחד יפעל לשרת את האינטרס הציבורי ,  ומצד שני יתעסק בניהול ענייניו האישיים . " השיקולים האישיים שלו משפיעים על השיקולים הביטחוניים והמדיניים ,  כיוון שכל ההחלטות שלו מושפעות מהאינטרס שלו להיחלץ בשלום מהחקירות ",  הסביר לדור .  
עוד בנושא בוואלה !  NEWS פרקליט המדינה ימליץ :  כתב אישום בגין שוחד נגד נתניהו בתיק 4000 תיקי נתניהו :  הדיונים המכריעים אצל מנדלבליט יחלו בתוך ימים נתניהו :  מפעילים לחץ בריוני על שומרי הסף ,  זו סכנה לדמוקרטיה 
עוד הוסיף כי בתיק 2000  ( תיק נוני מוזס )  ,  כמו בתיק 4000  ( תיק בזק )  ,  מדובר בשוחד מובהק . " מה יותר שווה לראש הממשלה ?  ",  שאל לדור , " האם שווה לו מיליון דולר שאותם הוא יכול לגייס מתורמים בקלות רבה או אם העיתון הנפוץ במדינה יתהפך עבור ראש הממשלה ?  ".  לדור הסביר שלא חשוב אם מקבל השוחד התכוון לתת תמורה ודי בכך שמי שנתן לו את טובת ההנאה ציפה לתמורה . " אם ניסיתי לירות במישהו ולא הצלחתי לפגוע בו ,  עדיין יאשימו אותי בניסיון רצח גם אם לא הצלחתי לממש את כוונתי ",  הדגים לדור .
 בעניין תיק 1000  ( תיק המתנות )  ,  אמר לדור כי משפחת נתניהו עושה  " ספין "  כאילו מדובר במתנת תמים . " לא מדובר בחברות נקייה בין ארנון מילצ'ן למשפחה ,  זו מערכת יחסים של אינטרסים שמסופקים באופן שוטף ובאינפוזיה ",  טען לדור .  בעניין תיק 3000  ( תיק הצוללות )  ,  אמר כי הוא מופתע מאוד שנתניהו לא נחקר ,  וההודעה המוקדמת על כך גרמה נזק רב לתיק .  לדבריו הוא אינו מקבל את הטיעון שנתניהו לא הוכרז כנחקר או כחשוד מסיבות ביטחונות והקשרים עם גרמניה .  

פרקליט המדינה לשעבר : " לא ריאלי שלא יוגש כתב אישום נגד נתניהו "
 משה לדור תקף את התנהלות הממשלה בכלל ונתניהו בפרט וטען שתיקי 2000 ו-4000 בהם נחקר הם  " סיטואציה שוחדית מובהקת ".  לדבריו ,  ראש הממשלה היה צריך לצאת לנבצרות כיוון שההחלטות המדיניות והביטחוניות שלו מושפעות מרצונו  " להיחלץ "  מהחקירות נגדו

