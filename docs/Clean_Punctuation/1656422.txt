מקורבים לפרויקט שפרד : " האישור ניתן מזמן "
 על רקע הדיווח על אישור תוכנית לבניית דירות ב"מלון שפרד "  במזרח ירושלים ,  דוחים גורמים המקורבים לפרויקט את הביקורת וטוענים שאושר לפני חודשים .  במקביל :  נתניהו נפגש עם אובמה
בעוד ראש הממשלה נתניהו נפגש הלילה  ( רביעי )  עם נשיא ארצות הברית בוושינגטון התפרסמו בארץ דיווחים על תוכנית בנייה נוספת שאושרה במזרח ירושלים - לבניית 20 יחידות דיור במלון שפרד במזרח העיר .  
גורמים המקורבים לפרוייקט המיועד בשייח ג'ראח ,  דחו הלילה את את אותם פרסומים ,  לפיהם ביום חמישי האחרון ניתן להם היתר הבנייה הסופי .  לדבריהם האישור הנוכחי הוא טכני בלבד ,  וההיתר עצמו ניתן כבר לפני 7 חודשים . " פרויקט שפרד זכה לכל האישורים הרלוונטיים ומדובר רק בעניין טכני פעוט ושולי בלבד ",  מסרו הגורמים .  
הגורמים תקפו את הפרסומים אשר מקורם לטענתם לדבריהם מקורם בגורמי שמאל קיצוניים ואמרו כי הם  " ביקשו לחבל בביקורו של ראש הממשלה בנימין נתניהו בארצות הברית .  יש גבול לציניות של השמאל הקיצוני שלא בוחל בכל דרך להלבין את פני מנהיגי המדינה במחיר של כותרת זולה ושקרית ",  אמרו .  
אמש פורסם כי בשבוע שעבר ניתן היתר סופי לבניית 20 יחידות הדיור במלון וזאת לאחר שהיזמים ,  עמותה בבעלות המליונר ארווין מוסקוביץ' ,  שילמה את האגרה הנדרשת .  בקול ישראל דווח כי על פי עיריית ירושלים ,  התוכנית אושרה סופית כבר בשנה שעברה וכי האישור שניתן בימים האחרונים ניתן באופן אוטומטי עם השלמת תנאי המכרז .
 

מקורבים לפרויקט שפרד : " האישור ניתן מזמן "
 על רקע הדיווח על אישור תוכנית לבניית דירות ב"מלון שפרד "  במזרח ירושלים ,  דוחים גורמים המקורבים לפרויקט את הביקורת וטוענים שאושר לפני חודשים .  במקביל :  נתניהו נפגש עם אובמה

