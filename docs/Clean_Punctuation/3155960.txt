נתניהו בדיון סגור :  הבית היהודי דוחפים את פסקת ההתגברות לפח
בדיון בסיעת הליכוד תקף ראש הממשלה את סיעתו של בנט ,  שקידם את חוק ,  ואמר כי הדרך היחידה לאשרו היא באמצעות הסכמה בקואליציה : " מי שדוחף בלי להגיע להסכמות - קובר את פסקת ההתגברות ".  הבית היהודי :  נתמוך בכל נוסח מוסכם ,  רק שנתניהו יביא את החוק
ראש הממשלה בנימין נתניהו אמר היום  ( שני )  במהלך דיון פנימי בישיבת סיעת הליכוד כי  " הבית היהודי דוחפים כרגע את פסקת ההתגברות לפח ".  לדבריו , " הדרך היחידה להביא את פסקת ההתגברות כרגע היא באמצעות השגת הסכמות בתוך הקואליציה .  מי שדוחף בלי להגיע להסכמות - קובר את פסקת ההתגברות ".  לדבריו הצטרף השר זאב אלקין שאמר כי ניתן להגיע להישגים בנושא חקיקת פסקת ההתגברות - שנועדה להוות  " חוק עוקף בג"ץ "   - " בשקט ולא בכותרות בתקשורת ". 
אלקין הביע צער על המחלוקת שנוצרה על אודות הדרך הראויה לקדם את החוק ,  שאושר אתמול בוועדת שרים לענייני חקיקה ולפיו הכנסת תוכל לחוקק מחדש ברוב של 61 ח"כים חוקים שפסל בג"ץ .  לאחר אישור ההצעה בוועדה נקבע כי זו תובא להצבעה בקריאה טרומית במליאת הכנסת ביום רביעי הקרוב .  אולם ,  מסתמן כי המועד ידחה לאחר שבמצב הדברים הנוכחי אין לקואליציה רוב לאישורה .
 בבית היהודי מסרו לאחר פרסום דבריו של נתניהו כי  " פסקת ההתגברות נמרחת כבר שלוש שנים בתירוצים שונים ומשונים "  והוסיפו כי כל נוסח חוק אחר שיגובש בהסכמת נתניהו ,  כחלון ושאר סיעות הקואליציה יהיה מקובל עליהם , " רק שראש הממשלה יביא את החוק ".  עוד נמסר בהודעת המפלגה כי  " בינתיים הפתרון המעשי היחידי שמונח על השולחן הוא החוק שהעברנו אתמול בתמיכת כל השרים ". 
לקריאה נוספת:גבאי מגבה במפתיע את כחלון : " משבח התנגדותו לפסקת ההתגברות"ההיסטוריה חוזרת :  בנט ניצח בקרב על פסקת ההתגברות אך לא במערכהמי יתגבר על ההתגברות ?  פגיעה בבג"ץ תשאיר אותנו לבד מול כוח השלטון 
בישיבת סיעת הבית היהודי אמר השר נפתלי בנט כי העברת פסקת ההתגברות היא חיונית לפתרון מצוקתם של תושבי דרום תל אביב ושל סוגיית מבקשי המקלט .  בדבריו פנה לנתניהו וכחלון להציג  " פתרון מעשי לריסון ההתערבות ההולכת וגוברת של בית המשפט העליון ".  אולם ,  הוסיף כי  " בהיעדר פתרון אחר אנחנו מצפים להתקדם בחקיקה של פסקת ההתגברות ".  
בנט אמר עוד כי סיעתו  " תיתן כמה ימים כדי למצות הסכמות "  והוסיף כי הוא מצפה מנתניהו להביא את החוק להצבעה במליאת הכנסת בשל ההסכם הקואליציוני שנחתם עם סיעתו ,  המכיל סעיף בנושא . " כל המחנה הלאומי לא מבין למה בית המשפט מתערב בכל דבר - מי ידליק משואה ואיזה תספורות יהיו לחיילים ",  הוסיף . " זה לא התפקיד של בג"ץ .  התפקיד הוא להתערב רק ברמיסת זכויות הפרט .  אנחנו רוצים דבר ריאלי ,  והדבר הריאלי הוא 61 בפסקת ההתגברות ".  
מוקדם יותר קרא שר האוצר משה כחלון בישיבת סיעת כולנו  " להפסיק עם הספינים "  סביב החוק .  לדבריו ,  סיעתו תומכת ב"הוצאת המסתננים הלא חוקיים מישראל "  אך פסקת ההתגברות אינה מספקת מענה לכך . " לצערי יש שרים שאין להם פתרונות ,  מפזרים אשליות לציבור ",  הוסיף כחלון . " גם אם פסקת ההתגברות הזו הייתה עוברת היא לא הייתה נותנת מענה אמיתי לבעיית המסתננים ". 
לדברי כחלון , " בחודשים האחרונים ראינו פסיקות מוגזמות של בית המשפט העליון בשבתו כבג"ץ שבאו לידי ביטוי בהתערבות בהחלטות של הכנסת והממשלה .  זה הביא אותנו למצב שצריך לעשות הסדרה בין הרשויות .  והזמן בשל .  צריך לשבת יחד ולהסדיר את העניין הזה ".  כחלון אמר עוד כי ישנה הסכמה בקרב בכירים במערכת המשפט על הצורך בהסדרה כזו , " אך לא בספינים ולא בכותרות ".  
הוא הוסיף כי  " מעמד בית המשפט העליון ,  הכנסת והממשלה נשחק .  כולם מפסידים מזה .  על רקע זה הצאנו הסדרה בהסכמה .  אין שום היגיון ,  שום ערך פוליטי בכיפופי ידיים .  חוץ משיסוי אין להצעה הזו שום משמעות .  זו הצעה טובה לעיתון של היום בבוקר .  אם היו דוחים את זה בעוד שבוע או שבועיים - לא הייתה שום בעיה ".  
בסיעת ישראל ביתנו אמר שר הביטחון אביגדור ליברמן כי הוויכוח סביב החוק הוא  " תחרות ריצה מי רץ מהר יותר לבוחרים שלו ". 
 ( עדכון ראשון :  16:45 )  

נתניהו בדיון סגור :  הבית היהודי דוחפים את פסקת ההתגברות לפח
בדיון בסיעת הליכוד תקף ראש הממשלה את סיעתו של בנט ,  שקידם את חוק ,  ואמר כי הדרך היחידה לאשרו היא באמצעות הסכמה בקואליציה : " מי שדוחף בלי להגיע להסכמות - קובר את פסקת ההתגברות ".  הבית היהודי :  נתמוך בכל נוסח מוסכם ,  רק שנתניהו יביא את החוק

