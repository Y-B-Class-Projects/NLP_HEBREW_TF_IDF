נתניהו נחקר במעונו במשך יותר מ-3 שעות ;  צפוי להיחקר שוב בשבוע הבא
חוקרי יאח"ה בחקירת פרשת המתנות ופרשת נתניהו-מוזס ,  בצל התבטאויותיו של ראש הממשלה בימים האחרונים בנושא .  נתניהו למשתתפי ה"ליכודיאדה ":   " גורמים מסוימים מבקשים להשפיע על רשויות אכיפת החוק להגיש נגדי כתב אישום ,  התמיכה שלכם חשובה "
 ראש הממשלה ,  בנימין נתניהו ,  נחקר הבוקר  ( שישי )  בפעם השלישית בגין החשדות נגדו בפרשת המתנות ובפרשת שיחותיו עם מו"ל  " ידיעות אחרונות ",  נוני מוזס .  חוקרי יאח"ה נכנסו למעונו הרשמי בירושלים לקראת השעה 10:00 בבוקר ,  וסיימו את חקירתו ב-13:15 .  אתמול נחקר מוזס עצמו בפעם החמישית מאז החלה חקירת הפרשה .
 החוקרים בפיקודו של תת-ניצב כורש ברנור ,  עסקו בחקירה באימות גרסאותיו של מו"ל ידיעות אחרונות נוני מוזס שנחקר בפרשה שבע פעמים .  רק בשולי החקירה ,  חזרו החוקרים והציגו שאלות בפרשת המתנות ובעניין הקשר של המשפחה עם איש העסקים ארנון מילצ'ן .  בשבוע השבוע צפוי להיחקר נתניהו שוב .  ראש ממשלה תחת חקירה | סיקור מיוחד בוואלה !  NEWS:נתניהו מגיב לריאיון ברק בוואלה !  NEWS : " ניסיון הפיכה שלטונית"נתניהו : " אותי חוקרים ?  זו בדיחה .  מותר לקבל מתנות מחברים"20 שנות שלטון בחקירה :  למה המנהיגים שלנו מסתבכים עם החוק ?  
לאחר החקירה שלח נתניהו מסר למשתתפי אירוע  " הליכודיאדה "  באילת ,  ובו טען כי ישנם גורמים הפועלים כדי להביא להגשת כתב אישום נגדו . " התמיכה שלכם חשובה במיוחד על רקע מסע לחצים בלתי-פוסק מצד גורמים מסוימים ,  שמבקשים להשפיע על רשויות אכיפת החוק והיועץ המשפטי לממשלה להגיש נגדי כתב אישום ",  ציין נתניהו . " התשובה לגורמים אלה ברורה :  בדמוקרטיה מחליפים שלטון נבחר בקלפי ,  ולא במסע לחצים מתוזמן על רשויות האכיפה והיועמ"ש ".   
" אנו יכולים להיות גאים בכך שתנועת 'הליכוד' מגבה לאורך השנים את מנהיגיה וניצבת מאחוריהם ,  בניגוד למה שקורה במפלגות אחרות ",  הוסיף ראש הממשלה בדבריו . " אתם ,  כמו רוב הציבור בישראל ,  לא קונים את המתקפה הזאת נגדי .  אני מרגיש את עומק התמיכה בי .  בזכות תמיכתם  ובעזרת השם  אני מתכוון להמשיך להוביל את 'הליכוד' ואת מדינת ישראל עוד שנים רבות ".  
בפרשת המתנות ,  המכונה גם  " תיק 1000 "  נחקר חשד שלפיו קיבל נתניהו טובות הנאה מהמפיק ההוליוודי ארנון מילצ'ן ומהמיליארדר האוסטרלי ג'יימס פאקר .  הפרשה הנוספת  " תיק 2000 "  עוסקת בשיחות שניהלו נתניהו ומוזס מהן עלה החשד כי האחרון הציע סיקור אוהד בעיתונו בתמורה לכך שהראשון יפעל לקידום חוק  " ישראל היום ",  בשלהי הכנסת ה-19 .
 ביום רביעי עלה נתניהו על דוכן הנואמים בכנסת במסגרת שעת שאלות ,  והדף את ניסיונות חברי האופוזיציה להוציא ממנו התבטאות בעניין חקירותיו .  בסיום פרק השאלות נשא דברים שנכתבו עבורו מראש על אודות החקירות ואמר כי  " מותר לקבל מתנות מחברים ".  בהמשך תיאר נתניהו את השתלשלות האירועים שהובילה לחקיקת חוק ישראל היום ולפיזור הכנסת ה-19 . " יש פה קמפיין חסר תקדים של ציד ורדיפה ,  של צביעות והפעלת לחץ .  המטרה היא להחליף שלטון באמצעות לחץ תקשורתי על היועץ המשפטי כדי שיגיש כתב אישום בכל מחיר ",  אמר מעל דוכן הכנסת .
 אמש הגיב נתניהו לריאיון שנתן לוואלה !  NEWS ראש הממשלה לשעבר אהוד ברק ובו תקף אותו על כך שהוא מוביל  " ממשלה ללא חזון וללא דרך ".  בפוסט שהעלה בעמוד הפייסבוק הרשמי שלו התייחס נתניהו לדבריו של ברק בריאיון וכן להתבטאויות בכלי התקשורת של ח"כ מיקי רוזנטל  ( המחנה הציוני )  ויועצו לשעבר של ברק ,  שהתמודד בפריימריז במפלגת העבודה ,  אלדד יניב . " יצא המרצע מהשק :  לחץ של אנשי תקשורת ופוליטיקאים על היועץ המשפטי וגורמי האכיפה כדי שיגישו כתב אישום בכל מחיר נגד ראש הממשלה נתניהו ",  כתב ראש הממשלה .
  ( עדכון ראשון :  08:00 )  

נתניהו נחקר במעונו במשך יותר מ-3 שעות ;  צפוי להיחקר שוב בשבוע הבא
חוקרי יאח"ה בחקירת פרשת המתנות ופרשת נתניהו-מוזס ,  בצל התבטאויותיו של ראש הממשלה בימים האחרונים בנושא .  נתניהו למשתתפי ה"ליכודיאדה ":   " גורמים מסוימים מבקשים להשפיע על רשויות אכיפת החוק להגיש נגדי כתב אישום ,  התמיכה שלכם חשובה "
 
