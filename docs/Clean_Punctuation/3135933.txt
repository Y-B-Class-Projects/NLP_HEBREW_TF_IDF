בפעם החמישית :  טראמפ ונתניהו ייפגשו בוושינגטון ב-5 במרץ
הבית הלבן הודיע על תאריך הפגישה בין הנשיא האמריקני ורה"מ ,  שישתתף בכנס אייפאק בארה"ב .  מדובר בפגישתם החמישית מאז בחירת טראמפ לנשיאות ,  כשלאחרונה נועדו בשולי הפורום הכלכלי בדאבוס
נשיא ארצות הברית דונלד טראמפ וראש הממשלה בנימין נתניהו ייפגשו ב-5 במרץ בבית הלבן - כך מסר היום  ( שישי )  הבית הלבן .  נתניהו יבקר בארצות הברית בחודש מרץ וינכח בוועידת אייפאק .  זו תהיה הפגישה החמישית של נתניהו וטראמפ מאז היבחרו של האחרון לנשיאות ,  כשהאחרונה שבהן התקיימה בחודש שעבר בדאבוס .
 טראמפ ונתניהו נפגשו במסגרת הפורום הכלכלי העולמי שנערך בשווייץ בחודש שעבר .  בפגישתם איים טראמפ לעצור את הסיוע לפלסטינים אם לא ישובו למשא ומתן עם ישראל .  הוא הזכיר את סירוב הרשות להיפגש עם סגנו מייק פנס ,  שאחריה החליטה וושינגטון לקצץ את הסיוע לסוכנות הפליטים הפלסטינית אונר"א .
 הפגישה בין השניים נמשכה 40 דקות בשולי הפורום בדאבוס ,  ובמהלכה הוסיף טראמפ כי הכרזתו על ההכרה בירושלים כבירת ישראל ,  כמו גם על העברת השגרירות לעיר ,  הורידה את הסוגיה משולחן המשא ומתן מול הפלסטינים .  
עוד בנושאטראמפ לנתניהו : " ניתן כסף לפלסטינים רק אם יחזרו למו"מ"נתניהו :  טראמפ מבין את המדיניות שלי נגד ההתבססות האיראנית 
נתניהו התייחס בפגישתו עם הנשיא האמריקני גם להסכם הגרעין ואמר לטראמפ כי  " אנחנו תומכים בעמדתך לגבי איראן .  אמרת שזה הסכם אסוני ,  ואם תחליט לפרוש מההסכם נתמוך בך לאורך כל הדרך ",  אמר על כך שטראמפ הקצה ארבעה חודשים אחרונים לתיקון ההסכם . " אנחנו גם מעריכים את העובדה שאתה מתמודד עם התוקפנות האיראנית ,  מעולם לא ראיתי את האחדות בין ישראל לארצות הברית ומדינות אחרות באזור כל כך חזקה "
 הפלסטינים הגיבו בזעם לדברי טראמפ .  דוברו של יו"ר הרשות ,  אבו מאזן ,  אמר כי אם  " ירושלים ירדה מהשולחן ,  גם ארצות הברית תרד משולחן המשא ומתן ".  

בפעם החמישית :  טראמפ ונתניהו ייפגשו בוושינגטון ב-5 במרץ
הבית הלבן הודיע על תאריך הפגישה בין הנשיא האמריקני ורה"מ ,  שישתתף בכנס אייפאק בארה"ב .  מדובר בפגישתם החמישית מאז בחירת טראמפ לנשיאות ,  כשלאחרונה נועדו בשולי הפורום הכלכלי בדאבוס

