נתניהו מבהיר : " דורשים משבדיה גינוי רשמי "
 רה"מ הגיב על פרסום הכתבה שפורסמה בעיתון השבדי ,  שהאשימה את צה"ל בגניבת איברים . " מצפה מממשלת שבדיה להתייחס לעלילת הדם הזו ".  שר האוצר : " ישראל ושבדיה נמצאות במשבר דיפלומטי "
 ראש הממשלה בנימין נתניהו הגיב הבוקר  ( ראשון )  בפעם הראשונה לכתבה שפורסמה בעיתון השבדי  " אפטונבלדט ",  שהאשימה את צה"ל בגניבת איברי פלסטינים .  לדבריו , " אנו דורשים ומצפים משבדיה גינוי רשמי ולא התנצלות על הדברים ".  נתניהו ,  שדיבר בישיבת שרי הליכוד ,  הוסיף כי  " בתקופת ממשלת אולמרט שודרה תוכנית סאטירית נגד הנוצרים ,  ואולמרט גינה את הדבר ,  ללא פגיעה בחופש הביטוי .  תמיד ידענו להתייחס לדברים שיש בהם התרת דם ועלילת דם ",  אמר ראש הממשלה , " ואנו מצפים שגם ממשלת שבדיה תנהג כך ".  
" זה מטריד מאוד שלשר החוץ השבדי אין את כוחות הנפש לגנות את הפרסום ",  אמר בישיבה שר הביטחון ,  אהוד ברק . " ייתכן כי הדרג הפוליטי נענה להלך רוח רחב ומוכרחים להשמיע קול ברור בעניין לפני שתהיה הידרדרות ". 
שר האוצר ,  יובל שטייניץ הגיב אף הוא על הפרסום ,  ואמר בישיבת הממשלה ואמר כי  " מדובר בעלילת דם אנטישמית וממשלת שבדיה לא יכולה להישאר אדישה ".  לדבריו , " הגרסה המודרנית לעלילות הדם היא שחיילי צה"ל משתמשים באיברים של פלסטינים כדי להרוויח כסף .  לא חשוב שזה מופיע בפרסום של ארגון ניאו נאצי או בעיתון מכובד יש לנו משבר עד ששבדיה תבין אחרת ",  אמר שטייניץ . " ישראל לא יכולה להבליג על אנטישמיות .  מי שניטראלי ולא מוכן להסתייג מעלילות דם כאלו יכול להיות שהוא לא אורח רצוי כרגע בישראל ",  סיכם .
 שר הרווחה ,  יצחק  ( בוז'י )  הרצוג  ( עבודה )  הגיב גם הוא לכתבה ואמר : " עלינו להילחם בפרסום המביש הזה בכלים משפטיים ולא רק בכלים מדיניים ".  לדבריו ,  יש לעשות הפרדה ברורה  " בין הכתבה הזו לבין חופש הביטוי ". 
בתוך כך ,  שר הפנים אלי ישי הורה על הקפאת כל אשרות השהייה בישראל לעיתונאים שבדים ,  אשר נמצאות באישור .  לדבריו , " לא ייתכן שניתן את הלחי השנייה ".  יש לציין כי גם במידה שקיימת בידי העיתונאים תעודה מטעם לשכת העיתונות הממשלתית ,  ללא אישור שהיה מטעם שר הפנים לא יוכלו לשהות בארץ .
 שר המדע והטכנולוגיה ,  דניאל הרשקוביץ ,  אמר בישיבת הממשלה כי  " לאחר שממשלת שבדיה התנערה מהדיפלומטית שלה ,  אני לא אתפלא שתתנער גם מראול ולנברג .  ישראל הגיבה וטוב שהגיבה כך ,  משום שעל הדברים הללו אי אפשר לעבור לסדר היום "  אמר הרשקוביץ .  
בראיון תקשורתי אמר בסוף השבוע ראש ממשלת שבדיה פרדריק ריינפלדט כי חופש הביטוי הוא ערך מקודש ולכן לא יגנה את הכתבה .  גם שר החוץ של שבדיה קרל בילדט דחה את דרישת ישראל לגנות את הפרסומים ואמר כי  " חופש הביטוי הוא חלק מאבני היסוד של הדמוקרטיה ".  
בכתבה ,  הקושרת בין טענות אלה לבין חשיפת פרשת הסחר באיברים בניו ג'רזי בה היו מעורבים גם רבנים ,  נטען שמקרים אלה מתרחשים כבר מאז 1992 .  לטענת הכתב ,  צעיר פלסטיני בשם בילאל נורה בחזהו לאחר שיידה אבנים על חיילי צה"ל וגופתו הוחזרה מספר ימים מאוחר יותר כאשר ניכר בבירור שהוצאו ממנה איברים .
 
נתניהו מבהיר : " דורשים משבדיה גינוי רשמי "
 רה"מ הגיב על פרסום הכתבה שפורסמה בעיתון השבדי ,  שהאשימה את צה"ל בגניבת איברים . " מצפה מממשלת שבדיה להתייחס לעלילת הדם הזו ".  שר האוצר : " ישראל ושבדיה נמצאות במשבר דיפלומטי "
 
