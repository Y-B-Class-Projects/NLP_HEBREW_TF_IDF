הסתיימה הפסגה הפוליטית : " הצוותים יושבים ועובדים "
 נתניהו ,  לפיד ,  בנט וליברמן נועדו במשרד ראש הממשלה בירושלים ,  ככל הנראה כדי  " לסגור את הקצוות "  של המשא ומתן הקואליציוני .  בתום הפגישה ,  אמר לפיד : " אני בטח עוד אחזור "
 בעוד נציגי הליכוד-ביתנו והבית היהודי מקיימים משא ומתן מרתוני על נושאי המחלוקת בין שתי המפלגות ,  נועדו אמש  ( ראשון )  ראש הממשלה בנימין נתניהו ,  יו"ר הבית היהודי ח"כ נפתלי בנט ,  ויו"ר יש עתיד ח"כ יאיר לפיד .  שר החוץ לשעבר ,  ח"כ אביגדור ליברמן ,  הצטרף גם כן לפגישה .  בשלב זה לא ברור מה הן תוצאות הפגישה .  בתום הפגישה ,  אמר לפיד כי  " הכל בסדר .  אני הולך לשתות קפה .  הצוותים יושבים ועובדים .  שיהיה לילה טוב ,  אני בטח עוד אחזור ".  
בסביבתם של ראשי המפלגות סירבו למסור במה תדון הרביעייה ,  אך ניתן להעריך כי מדובר בפגישה שנועדה  " לסגור את הקצוות "  שנותרו שישה ימים לפני תום מועד הארכה להקמת ממשלה שניתנה לנתניהו מהנשיא ,  שמעון פרס .  לפיד הקדים והגיע כבר בשעה 22:00 למשרד ראש הממשלה .  בנט הגיע כחצי שעה לאחר מכן .  בתום ישיבה משותפת שארכה כשעה ,  עזבו השניים את המקום .  
מוקדם יותר אתמול אמר לפיד ,  שככל הנראה צפוי להתמנות לשר האוצר בממשלת נתניהו השלישית ,  כי הדיונים הקואליציוניים עדיין לא תמו ,  אך הדגיש כי השיחות לא נקלעו למבוי סתום .  השיחות בין נציגיו של נתניהו לנציגי הבית היהודי ,  שמתקיימות במשרדיו ברמת גן של מקורבו של נתניהו ,  רואה חשבון משה ליאון ,  מתמקדות בנושא השוויון בנטל הגיוס .  הצדדים דנו בנוסף במספר השרים שיכהנו וכן באופן חלוקת התיקים .  ההערכה הייתה כי גם הפעם השיחות יגלשו לתוך הלילה .  
לנושא התייחס אתמול גם מספר 2 ב"ליכוד-ביתנו ",  ח"כ אביגדור ליברמן ,  שבישיבת מפלגתו בדימונה אמר כי  " אין ספק שבשבוע הזה הכנסת תצביע על אישור לממשלה החדשה ,  הרכב חדש לממשלה .  אני מניח שלקראת יום שלישי הנושא ייסגר ועדיף לקחת עוד יום אחד על מנת לגבש את ההבנות מראש כדי למנוע חיכוכים בעתיד .  כרגע יש תהליך בלתי הפיך שנמצא בעיצומו ,  וכל אחד מנסה ברגע האחרון לעשות מקצה שיפורים ".  לדברי ליברמן , " היה רצוי להקים ממשלה יותר רחבה - אבל זה מה שיש כרגע ,  ונעשה הכי טוב שאפשר ".  
לקריאה נוספת:לקראת סיום ?  יאיר לפיד : " זה ייקח עוד זמן"ליברמן על גיבוש הקואליציה : " כולם במקצה שיפורים "
 עדכון ראשון :  20:27 

הסתיימה הפסגה הפוליטית : " הצוותים יושבים ועובדים "
 נתניהו ,  לפיד ,  בנט וליברמן נועדו במשרד ראש הממשלה בירושלים ,  ככל הנראה כדי  " לסגור את הקצוות "  של המשא ומתן הקואליציוני .  בתום הפגישה ,  אמר לפיד : " אני בטח עוד אחזור "
 
