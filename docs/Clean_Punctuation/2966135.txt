בני בגין :  מי שהעדיף את ליברמן על פני יעלון - ימין טיפש
חבר הכנסת היחיד שנמנע בהצבעה על אישור הרכב הקואליציה החדש ,  הסביר בריאיון לגלי צה"ל : " תמהתי כשראיתי את העליצות והרון בימין ".  לדבריו , " נראה שיש שלושה סוגי ימין :  מתון ,  קיצוני וטיפש "
 חבר הכנסת בני בגין ,  שנמנע אתמול  ( שני )  בהצבעה על אישור הרכב הקואליציה החדש ועל מינויו של אביגדור ליברמן למשרד הביטחון ,  הסביר היום בריאיון לגלי צה"ל : " תמהתי כשראיתי את העליצות והרון בימין ",  לאחר התפטרותו של השר לשעבר משה יעלון .  לדבריו , " נראה שיש שלושה סוגי ימין :  מתון ,  קיצוני וטיפש ".  
" העובדה שיעלון הוחלף תמורת ליברמן לא הקלה על יכולתי לתרום לעבודת הממשלה ",  הוסיף בגין ,  שהיה חבר הכנסת היחיד שנמנע בהצבעה .  כמו כן ,  הוא אמר כי  " ראש הממשלה הציע לי להיות שר ,  אך לא יכולתי לקבל את העול המוגבר שיש על חברי הממשלה ".  
עוד בוואלה !  NEWS:ליברמן הושבע לתפקיד שר הביטחון :  תומך בפתרון שתי המדינותבשל צירוף ליברמן :  באיחוד ובאו"ם לוחצים להחריף דוח על ישראללא מגזרי ,  לא מתלכלך :  ליצמן הפך למשכין השלום בממשלת נתניהו 
מלבד בגין ,  55 חברי כנסת הצביעו בעד מינויו של ליברמן לשר הביטחון ,  ו-43 התנגדו וחבר כנסת אחד נמנע .  בנוסף לכך ,  אישרה המליאה את מינויה של סופה לנדבר לשרת העלייה והקליטה ואת מינויו של צחי הנגבי לשר בלי תיק .  
במסיבת עיתונאים לאחר ההצבעה ,  אמר שר הביטחון החדש אמר כי הוא  " מסכים לכל הדברים ,  כולל שתי מדינות לשני עמים ".  לדבריו , " דיברתי לא פעם על הכרה בשתי מדינות ,  תמכתי מאוד בנאום בר אילן .  נאומו של א-סיסי היה חשוב מאוד והוא יוצר הזדמנות אמיתית .  חובה עלינו לנסות להרים את הכפפה ".  לטענתו של ליברמן , " גם ביוזמה הערבית יש אלמנטים חיוביים שמאפשרים דיאלוג ".  
להצבעה קדם דיון סוער במליאה .  ח"כ איימן עודה ,  יו"ר הרשימה המשותפת ,  אמר בדיון בנושא כי ליברמן הוא  " שר פשיסט קלאסי ".  ח"כ מיקי רוזנטל  ( המחנה הציוני )  אמר כי  " מדובר באחת ההחלטות הנוראיות ביותר שהממשלה קיבלה ". 
לפני ההצבעה ,  אמר בנט כי ישקול לתמוך בהצעת החוק של ח"כ מרב מיכאלי  ( המחנה הציוני )  להגביל את כהונת ראש הממשלה לשתי קדנציות .  במסגרת שעת שאלות שהופנו אליו בתור נציג הממשלה במליאת הכנסת ,  אמר יו"ר הבית היהודי בתגובה לשאלתה של ח"כ מיכאלי כי הוא  " מסכים שכוח משחית וכוח מוחלט ודאי משחית .  הכיוון מבורך וראוי ,  אך זה לא צריך להיות מכוון ספציפית לנתניהו וצריך לאפשר קדנציות מלאות ".  

בני בגין :  מי שהעדיף את ליברמן על פני יעלון - ימין טיפש
חבר הכנסת היחיד שנמנע בהצבעה על אישור הרכב הקואליציה החדש ,  הסביר בריאיון לגלי צה"ל : " תמהתי כשראיתי את העליצות והרון בימין ".  לדבריו , " נראה שיש שלושה סוגי ימין :  מתון ,  קיצוני וטיפש "
 
