מהדקים את הקשרים :  ישראל תפתח שגרירות באלבניה
בביקורו הנוכחי של ראש ממשלת אלבניה ,  סאלי ברישה ,  בישראל הוחלט כי במהלך שנת 2012 תפתח ישראל שגרירות במדינה ,  שרוב תושביה מוסלמים .  ברישה : " אירן גרעינית - איום גדול על השלום "
 ישראל תפתח בקרוב שגרירות בטירנה ,  בירת אלבניה - כך הודיע ביום שני שר החוץ ,  אביגדור ליברמן ,  לאחר פגישתו עם ראש ממשלת אלבניה ,  סאלי ברישה ,  הנמצא בביקור בן שלושה ימים בישראל .  השגרירות צפויה להיפתח במהלך 2012 .
 ישראל כוננה יחסים דיפלומטיים עם אלבניה כבר ב-1991 ,  אך עד היום הוצב שם שגריר לא תושב בלבד .  בשנים האחרונות ניכרת מגמה של חיזוק היחסים בין ישראל לאלבניה ,  ש-70% מאוכלוסייתה הם בני הדת המוסלמית ,  בעיקר סביב שיתוף פעולה עסקי-כלכלי ,  בתחומי מכרות ,  דיג ,  נדל"ן ,  אנרגיה ,  תשתיות ועוד . " אלבניה אמנם מוסלמית ברובה ",  הדגיש ראש הממשלה ברישה בדברים שנשא בירושלים , " אך היא מעוניינת בחיזוק היחסים עם ישראל ויכולה לשמש מודל לדו-קיום וכבוד הדדי ". 
ברישה ,  שנפגש במהלך ביקורו עם ראש הממשלה ,  שר החוץ ,  השר לענייני מודיעין ויו"ר הכנסת ,  הדגיש בפגישותיו את התנגדות מדינתו למהלך הפלסטיני להתקבל כחברה מלאה באו"ם . " קיצורי דרך לא יספקו את התוצאה הרצויה  שלום ",  אמר ראש ממשלת אלבניה ,  שהייתה מ-52 המדינות שנמנעו בהצבעה בחודש שעבר על קבלתה של הרשות כחברה באונסק"ו .
 ברישה התייחס גם לסוגיית הגרעין האירני ואמר כי  " אירן גרעינית היא בוודאי האיום הגדול ביותר על השלום והיציבות באזור ובעולם .  הנשיא אחמדינג'אד הוא האדם היחיד שאני מכיר שמשתמש היום באותה השפה בה השתמשו הנאצים לפני 70 שנה ".  
מאז כניסתו לתפקיד ,  מקדם שר החוץ ליברמן מדיניות של פיתוח יעדים חדשים במשרד החוץ ,  במסגרתה נפתחו בשנתיים האחרונות שגרירויות וקונסוליות חדשות בסאו פאולו ,  מינכן ,  סנט פטרבורג ,  אשחבאד ,  וולינגטון וגאנה .  בימים אלה שוקדים במשרד החוץ על פתיחת קונסוליה שלישית בהודו ,  בעיר בנגלור .  במהלך שנת 2012 מתכוון ליברמן להמשיך לקדם מדיניות זו ,  ולפתוח נציגויות חדשות נוספות ;  בין היתר נבחנת האפשרות לפתוח נציגות אזורית בקריביים ,  באוקיינוס השקט ,  וכן קונסוליה בברצלונה .
 עוד בנושארק כעת ,  אלבניה שוחררה באמת מעול הקומוניזםלא נכנע :  ליברמן ינסה למנות מקורב לשגריר בסופיה
לפניות לכתב :  tal_sh@walla.net.il

מהדקים את הקשרים :  ישראל תפתח שגרירות באלבניה
בביקורו הנוכחי של ראש ממשלת אלבניה ,  סאלי ברישה ,  בישראל הוחלט כי במהלך שנת 2012 תפתח ישראל שגרירות במדינה ,  שרוב תושביה מוסלמים .  ברישה : " אירן גרעינית - איום גדול על השלום "
 
