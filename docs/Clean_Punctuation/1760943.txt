רה"מ : " הקצבנו מיליונים לקליטת עולי אתיופיה "
 רה"מ השתתף באירוע לרגל ציון חג הסיגד של בני העדה האתיופית ,  והודיע כי הקצה מיליונים להמשך קליטתם . " אין ביטוי מזוקק יותר של חזרת שבטי ישראל מעליית של יהודי אתיופיה ",  אמר
 ( צילום :  גדעון צנטנר ,  עריכת וידאו :  עידן גוראל ) 
ראש הממשלה בנימין נתניהו התייחס הערב  ( ראשון )  לקליטת עולי אתיופיה בישראל .  באירוע הממלכתי לציון חג הסיגד שנערך בחסות הקרן לידידות בראשות הרב יחיאל אקשטיין ונציגות הארגונים של יוצאי אתיופיה ,  אמר נתניהו ,  כי  " אין ביטוי מזוקק יותר של חזרת שבטי ישראל מעליית של יהודי אתיופיה .  אני שמח לראותכם משתלבים בכל מקום ובכל תחום .  אני יודע שמערכת הקליטה לא הסתיימה ויש בעיות אובייקטיביות ולכן החלטנו לאחרונה להקצות 500 מיליון שקלים לקליטת בני אתיופיה התקציב יתפרס למשך שנים כדי להביא לשינוי ". 
הרב אקשטיין אמר באירוע ,  כי  " אנו מברכים על ההחלטה ההיסטורית והמוסרית שהתקבלה בממשלת ישראל להעלות לארץ 8,000 איש שנמצאו זכאים לכך מבין בני הפלשמורה .  הקרן לידידות ,  כמי שמלווה את העדה האתיופית מזה עשור בו השקיעה מאות מיליוני שקלים במימון עלייתם וקליטתם ,  תגדיל את סכום סיועה לקהילה במהלך השנים הקרובות בלמעלה מ- 100 מיליון שקלים נוספים .  בנוסף לכך ,  הקרן החליטה לסייע לבני הקהילה הממתים לעלייה בגונדר באספקת צרכיהם הבסיסיים בסכום של כ- 10 מיליון שקלין נוספים ". 

רה"מ : " הקצבנו מיליונים לקליטת עולי אתיופיה "
 רה"מ השתתף באירוע לרגל ציון חג הסיגד של בני העדה האתיופית ,  והודיע כי הקצה מיליונים להמשך קליטתם . " אין ביטוי מזוקק יותר של חזרת שבטי ישראל מעליית של יהודי אתיופיה ",  אמר

