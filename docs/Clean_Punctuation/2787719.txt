נתניהו ייפגש ראש הממשלה השנוי במחלוקת של הודו
העיתון  " הינדו טיימס "  דיווח שהפגישה עם נרנדרה מודי ,  שנחשב ללאומן הינדי ולאנטי-מוסלמי ,  תיערך בשבוע הבא בשולי עצרת האו"ם .  עם זאת ,  לא צפוי שינוי ביחס של הודו לסכסוך עם הפלסטינים
ראש הממשלה ,  בנימין נתניהו ,  ייפגש בשבוע הבא עם ראש הממשלה החדש של הודו ,  נרנדרה מודי - כך דיווח הבוקר  ( שני )  העיתון  " הינדו טיימס ".  הפגישה בין השניים צפויה להתקיים בשולי עצרת האו"ם בניו יורק ,  שם עתידים המנהיגים להשתתף במהלך השבוע בכינוס השנתי של העצרת הכללית של האו"ם .  הפגישה הייתה פרי יוזמתו של מודי .  מודי ההינדי ,  שעלה לשלטון במאי האחרון ,  נחשב ללאומן ואף ספג בעבר ביקורת בינלאומית בעקבות מהומות אלימות בין הינדים למוסלמים שהתרחשו בשנת 2002 במחוז גוג'אראט ,  שבו כיהן כ"ראש השרים "   ( תפקיד דומה למושל )  .  מודי אף סירב להתנצל על הפוגרום האלים וכמעט שלא התייחס בתקשורת לתפקידו באירועים .  בהתייחסות נדירה ביותר למהומות ,  בשנה שעברה בריאיון לסוכנות הידיעות רויטרס ,  אמר מודי : " אם אני יושב במושב האחורי במכונית ,  וכלבלב נכנס מתחת לגלגלים ,  זה לא כואב ?  ".  כמו כן ,  הוא ביקר בישראל בשנת 2006 והביע לאורך השנים עמדות פרו-ישראליות ורצון להדק את שיתוף הפעולה בין ישראל להודו בתחומי הכלכלה והמלחמה בטרור .  למרות אהדתו של מודי לישראל לא נראה שבטווח הקרוב צפוי שינוי בעמדותיה של הודו בנוגע לסכסוך הישראלי-פלסטיני .  במהלך הלחימה בעזה בקיץ האחרון ,  הודו הצביעה בעד הקמתה של ועדת חקירה שתחקור את התנהלות ישראל .  הודו תומכת באופן מסורתי בפתרון שתי המדינות ומביעה אהדה לדרישות העצמאות של הפלסטינים .  מודי עשוי להיפגש בניו יורק גם עם יו"ר הרשות הפלסטינית ,  אבו מאזן .
 לידיעות נוספות בנושא יחסי חוץבכיר פלסטיני : " ניתן להגיע להסכמות עם ישראל"ליברמן ביקר בווינה ב"שליחות סודית ",  המשרד לא עודכן"אבו מאזן יבקש מנשיא צרפת להכיר במדינה פלסטינית "
 לפניות לכתב אמיר תיבון :  amir.tibon@walla.co.il 

נתניהו ייפגש ראש הממשלה השנוי במחלוקת של הודו
העיתון  " הינדו טיימס "  דיווח שהפגישה עם נרנדרה מודי ,  שנחשב ללאומן הינדי ולאנטי-מוסלמי ,  תיערך בשבוע הבא בשולי עצרת האו"ם .  עם זאת ,  לא צפוי שינוי ביחס של הודו לסכסוך עם הפלסטינים

