נתניהו קיבל את מסקנות ועדת חוק הגיור ;  הרבנים הראשיים : " פרצה חמורה "
 שר המשפטים לשעבר נסים מסר לראש הממשלה את סיכום ממצאי הוועדה שבראשה עמד ,  שתמליץ על הקמת רשות גיור נפרדת מהרבנות .  בכינוס רבנים שערכו הרב יוסף והרב לאו הפצירו בשרים : " עצרו את הרפורמה שתגרום להתבוללות ".  ראש הקואליציה יבקשו דחייה מבג"ץ על עתירת הרפורמים
 ( בווידאו :  מיזם  " גיור כהלכה "  כאלטרנטיבה לגיור הממלכתי )  
שר המשפטים לשעבר משה נסים הגיש היום  ( ראשון )  את המלצותיו בנושא הרפורמה בחוק הגיור לראש הממשלה בנימין נתניהו .  ההמלצות אמורות לסיים את אחד המשברים הפוליטיים המשמעותיים של השנה החולפת .  עם זאת ,  הדוח הצליח לעורר סערה והביא להתנגדות חריפה של הרבנים הראשנים וחברי סיעות ש"ס ויהדות התורה ,  המתנגדים למסקנות .
 נסים כינס מסיבת עיתונאים שבה הציג לראשונה באופן רשמי את מסקנות הוועדה שבראשה עמד .  לדברי נסים ,  מצב הגיור  " מאכזב ולא מקרב "  היות ודייניו  " לא אימצו את ההלכה כפי שבאה לידי ביטוי בפסיקתו של בית הלל ".  
לאחר שהרבנים הראשיים יצחק יוסף ודוד לאו כינסו הבוקר רבנים בכירים מהציונות הדתית והכריזו על מאבק נגד המלצותיו ,  נסים תקף את התנגדותם .  לדבריו , " יש לי ניסיון ציבורי .  לדאבוני הרבנים לא עיינו כהלכה בדוח .  תקראו את הדוח ,  תראו שאני אומר את האמת אבל אחרים מעוותים את האמת .  אני נלחם בהתבוללות ,  והם מעודדים התבוללות ". 
עוד בוואלה !  NEWS:תמונות מלאך ותינוקת על שמה :  הפרמדיקית שהפכה לסמל ההפגנות בעזהלבקשת שקד :  12 דיונים בשבעה חודשים - על הצעה שלא צפויה לעבורשר הפנים החדש באיטליה למהגרים :  הנסיעה חופשית נגמרה ,  התחילו לארוז 
ראשי הקואליציה דנו בישיבתם השבועית בטיוטת חוק הגיור שהציג נסים לראש הממשלה והוחלט לבקש דחייה מבג"ץ בתשובת המדינה לעתירה של הרפורמים והקונסרבטיבים בנושא .  ראשי הסיעות החרדיות אריה דרעי ויעקב ליצמן הבהירו כי הם מתנגדים לנוסח הנוכחי של החוק . " למרות הכוונות הטובות ,  זה דוח לא טוב ",  אמר השר דרעי .  ראש הממשלה אמר כי יש שני נושאים בקואליציה :  גיוס וגיור .  יו"ר הבית היהודי נפתלי בנט אמר אז לראש הממשלה  " יש גם התגברות ",  בהתייחס לדרישתו לקדם בהקדם חוק עוקף בג"ץ .  נתניהו השיב : " נכון ,  יש גם התגברות ". 
מוקדם יותר הבוקר אמר שר הפנים דרעי בתגובה להמלצות הגיור כי הוא מתנגד באופן חד משמעי להמלצות . " אדאג שלא יעלו אפילו לדיון ".  לדבריו , " המוסמך היחידי על פי תקנות הממשלה להגיש הצעת חוק בנושא הגיור הוא שר הפנים ,  וברור לגמרי שלא אגיש הצעה זו .  אני דורש לחזור מיידית להצעת החוק בנושא שהפצתי ואושרה בממשלה ,  שעיקרה - רק גיור ממלכתי של הרבנות הראשית יוכר בישראל .  דרישה זו אעלה היום בישיבת ראשי המפלגות ". 
ח"כ משה גפני  ( יהדות התורה )  תקף גם הוא את מסקנות ועדת נים ואמר כי  " היהדות היא לא דת מסיונרית .  להיכנס לעם ישראל יש קושי ,  ויש דרך ,  על פיה ניתן להיכנס .  הנסיונות לפרק את המסגרת הזאת דרך חוקים ,  ועדות או תקנות לא יקרו ,  אנו לא נסכים להם בשום אופן .  הסטטוס קוו צריך להישמר ,  נושא הגיור מלווה אותנו מאז היותנו לעם ,  זה לא נושא חרדי אלא נוגע ליסודו של העם ,  ולא נאפשר כל שינוי בנושא הזה .  לא תהיה הפרה של הסטטוס קוו ".  
הרב יוסף אמר במפגש הרבנים כי  " יש פה הכרה בגיורים לא על פי ההלכה ,  הכרה בגיורים רפורמים וקונסרבטיבים .  יש פה פרצה חמורה .  לכן ,  אני קורא לכל הרבנים להצטרף למחאה הזו כדי שהחוק הזה ייקבר ולא ייזכר שמו בישראל - לא ראוי בכלל שיעלה ". 
בסוף המפגש שבו השתתפו גם הרבנים שמואל אליהו מצפת ,  הרב צבי טאו ודיינים בכירים ,  חתמו המשתתפים על מסמך שבו הצהירו כי  " רואים בדאגה את הסכנה לאחדותו של העם היהודי כתוצאה מההצעות לרפורמה בגיור הגוללות בתוכן הפקעת הגיור מהרבנות הראשית והכרה בגיורים רפורמיים וקונסרבטיביים .  אנו ,  כרבני ישראל דורשים להכיר רק בגיור שנעשה על פי הוראות הרבנות הראשית לישראל .  אנו קוראים לראש הממשלה לדחות על הסף את דוח ועדת נסים ולקדם באופן מיידי תיקוני חקיקה שייצרו את ניסיונות הבג"ץ להכרה בגיורים פרטיים ובגיורים רפורמיים ". 
לבסוף ,  כתבו הרבנים כי הם  " מבקשים מכל חברי הכנסת ומכל השרים לעשות כל שביכולתם על מנת לעצור את הרפורמה בגיור שעלולה לגרום להתבוללות ,  להתפוררות ולפילוג בתוך העם היהודי ,  בדומה למה שמתרחש לדאבון לב ,  בקהילות רפורמיות וקונסרבטיביות רבות בחו"ל ".  
החלק הנפיץ ביותר במסמך הוא טיוטת הצעת החוק שפורסמה לאחרונה בוואלה !  NEWS ,  ולפיה ,  תוקם רשות גיור ממלכתית חדשה במשרד ראש הממשלה במקום זו שפועלת שם כיום .  בראש הרשות יעמוד אדם שייבחר לתקופה של שש שנים לאחר התייעצות של נשיא בית הדין הרבני הגדול ויו"ר הסוכונות היהודית בישראל .  בחמישה מחוזות ברחבי הארץ יופעלו בתי דין לגיור :  ירושלים ,  המרכז ,  חיפה והצפון ,  דרום ואשדוד .
 נוסף לכך ,  רשות הגיור החדשה לא תהיה כפופה לרבנות הראשית לישראל ,  אך הדיינים המגיירים יהיו כולם אורתודוכסיים ויגיירו לפי ההלכה האורתודוכסית .  עם זאת ,  הדיינים יתמנו על ידי ועדה של 11 חברים .  הוועדה מורכבת מראש הממשלה ,  שר המשפטים ,  הרבנים הראשיים ,  יו"ר הסוכנות היהודית או נציגיהם .  בפועל ,  לא יהיה בה רוב דתי או חרדי ויינתן בה ביטוי לרפורמים והקונסרבטיבים .  
לפי טיוטת החוק ,  הגיור בישראל ייעשה רק על ידי הרשות החדשה ,  קרי המדינה ,  באופן שמונע מרבנים רפורמים ,  קונסרבטיביים ואורתודוכסים לגייר באופן פרטי .  טיוטת ההצעה קובעת גם כי גיורים שנערכו על ידי  " קהילה יהודית מוכרת בחוץ לארץ "  יוכרו לעניין חוק השבות ,  גם אם נעשו שלא על פי ההלכה האורתודוכסית .
 נסים החל לעבוד על הדוח בחודש ספטמבר אשתקד בתום המשבר הפוליטי ,  זאת לבקשתו של נתניהו .  הוא זימן אליו לוועדה למעלה מ-80 אישים ,  בהם דיינים ,  שופטים ,  פוליטיקאים בהווה ובעבר ואישי ציבור .  בדוח שאורכו 116 עמודים הוא מפרט סקירה היסטורית ,  משפטית והלכתית על הגיור בישראל ,  בצה"ל ובעולם וצירף אליו גם חתימות של רבנים בכירים בציונות הדתית ,  שהצהירו כי מסקנותיו מקובלות עליהם .
  ( עדכון ראשון 11:25 )  

נתניהו קיבל את מסקנות ועדת חוק הגיור ;  הרבנים הראשיים : " פרצה חמורה "
 שר המשפטים לשעבר נסים מסר לראש הממשלה את סיכום ממצאי הוועדה שבראשה עמד ,  שתמליץ על הקמת רשות גיור נפרדת מהרבנות .  בכינוס רבנים שערכו הרב יוסף והרב לאו הפצירו בשרים : " עצרו את הרפורמה שתגרום להתבוללות ".  ראש הקואליציה יבקשו דחייה מבג"ץ על עתירת הרפורמים

