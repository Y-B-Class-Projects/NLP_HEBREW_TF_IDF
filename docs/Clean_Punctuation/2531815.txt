א-זהאר :  נתניהו ומופז לא יתקפו בעזה ובאירן
בכיר חמאס ,  ד"ר מחמוד א-זהאר ,  טען כי מצרים לא תאפשר תקיפה ברצועה וציין כי  " ישראל לא תצא למלחמה באירן משום שהנושא האירני סבוך מאד בעיני ארצות הברית "
 בכיר חמאס ברצועת עזה ,  ד"ר מחמוד א-זהאר ,  שלל אתמול  ( רביעי )  את ההערכות לפיהן המטרה מאחורי כניסתה של מפלגת קדימה לקואליציה בישראל היא להיערך למלחמה נגד אירן וכן ברצועת עזה .  בראיון לסוכנות הידיעות הפלסטינית  " מען "  אמר א-זהאר כי אין שום הבדל בין המנהיגים הישראלים . " הניסיון להבחין ביניהם ולומר שיש נצים ויש יונים חסר תוחלת .  כולם להוטים לשפוך דם פלסטיני ". 
א-זהאר ציין כי ישראל אמנם רוצה לתקוף בעזה אולם ישנם ,  לטענתו ,  סימנים שלפיהם הדבר לא יקרה ,  בין היתר בשל העובדה שמצרים לא תאפשר לה לעשות זאת . " אני סבור גם שישראל לא תצא למלחמה באירן משום שהנושא האירני סבוך מאד בעיני ארה"ב ,  וגם משום שאירן עלולה לפגוע בביטחונה של ארה"ב באזורים שונים ".  
בכיר חמאס שלל גם את האפשרות שישראל תכבוש מחדש את סיני ,  כפי שטען לפני כחודש סגן נשיא מצרים לשעבר ,  עומאר סלימאן .  לדברי א-זהאר ,  העם המצרי לא יאפשר לעשות זאת . " העם המצרי לא נמצא תחת שלטון מובארק יותר .  העם המצרי כועס מזה זמן רב על ישראל ,  הן בגלל ההסכמים המגוכחים ביניהם והן בגלל הרג האסירים המצרים בשנת 67' .  לכן אני שולל לגמרי את האפשרות שישראל תכבוש את סיני שוב ". 
בתוך כך ,  משלחת של בכירי פתח ,  בראשות בכיר הארגון וחבר צוות המשא ומתן ד"ר נביל שעת' ,  הגיעה הערב לביקור ברצועת עזה במסגרת המאמצים למצוא פתרון למשבר בין חמאס לפתח .  המשלחת ,  בה חברים גם אמין מקבול ומוחמד מדני ,  ביקרה באוהל ההזדהות עם האסירים הפלסטינים השובתים רעב הנמצא בעזה ,  ומשם המשיכה לפגישות עם נציגי הפלגים הפלסטינים .  בדברים שאמר לתקשורת בעזה תקף שעת' את הקואליציה החדשה בישראל ואמר כי מדובר ב"פארסה ,  שכן מטרתה היא לבנות התנחלויות נוספות ".  

א-זהאר :  נתניהו ומופז לא יתקפו בעזה ובאירן
בכיר חמאס ,  ד"ר מחמוד א-זהאר ,  טען כי מצרים לא תאפשר תקיפה ברצועה וציין כי  " ישראל לא תצא למלחמה באירן משום שהנושא האירני סבוך מאד בעיני ארצות הברית "
 
