בכיר בבית הלבן :  טראמפ לא יתעקש על פתרון שתי המדינות
שעות ספורות לפני פגישת ראש הממשלה ונשיא ארה"ב ,  אמר גורם בכיר בבית הלבן כי המטרה הסופית של הממשל היא להביא לשלום . " אנחנו לא הולכים להכתיב מה יהיו התנאים להשגת השלום ",  הוסיף
נשיא ארצות הברית ,  דונלד טראמפ ,  תומך בשלום בין ישראל לפלסטינים ,  אך לא יתעקש על פתרון שתי המדינות כבסיס לפתרון הסכסוך  כך אמר הלילה  ( רביעי )  גורם בכיר בבית הלבן . " שלום הוא המטרה ",  מסר הגורם , " בין אם זה בצורה של פתרון שתי המדינות אם בכך ירצו הצדדים ,  או בין אם בדרך אחרת ".  מדובר בשינוי משמעותי בעמדת הבית הלבן כלפי הסכסוך הישראלי פלסטיני ,  ערב פגישת ראש הממשלה בנימין נתניהו והנשיא טראמפ .
 בתדרוך שערך הלילה גורם רשמי לכתבי הבית הלבן ,  לקראת פגישת המנהיגים ,  נשאל הגורם האם שלום משמעותו פתרון שתי המדינות . " אולי ,  ואולי לא ",  השיב הגורם .  זה משהו ששני הצדדים יצטרכו להסכים עליו .  אבל אני חושב שנגלה יותר פרטים לגבי זה מחר ". 
לקריאה נוספת:סבב הפגישות החל :  נתניהו נועד עם שר החוץ האמריקניכש"לא "  היא לא תשובה ,  נתניהו חייב שההצגה עם טראמפ תעבור חלקהחיבוק החם לנתניהו לא ישנה את מה שטראמפ רוצה להשיג במזרח התיכון 
עד כה נמנעו בממשל טראמפ מלהעניק תשובה חד משמעית לגבי עמדתם בסוגיית שתי המדינות ,  וגם התשובה שנתן הלילה הגורם לשאלה שהופנתה אליו בנושא נותרה די עמומה . " מונח שתי המדינות לא מוגדר מספיק טוב .  אם אשאל חמישה אנשים מהו פתרון שתי המדינות אקבל שמונה תשובות שונות .  אנחנו מחפשים דרך שבה שני הצדדים יוכלו להגיע לשלום ,  ואנחנו נהיה שם כדי לעזור להם ".  
הגורם אמר בתדרוך לכתבי הבית הלבן כי  " אנחנו לא הולכים להכתיב מה יהיו התנאים להשגת השלום .  הנשיא טראמפ הצביע על כך שהוא רוצה להשיג שלום ".  הוא הוסיף כי ייתכן שהצדדים ידונו באפשרות של פגישה בין נציגים ישראלים ופלסטינים ,  וכי מטרת הנשיא היא  " לעזור להביא שלום לשני הצדדים ".  כשנשאל הגורם מה לוחות הזמנים לכך ,  הוא השיב : " אני לא חושב שזה בסדר עדיפויות מאוד גבוה של הממשל ",  ולא נקט בלוחות זמנים מפורשים .  
עוד הוסיף הגורם כי הצדדים יחפשו  " חזון משותף ",  ובין הנושאים האפשריים לשיחותיהם יהיו ההתנחלויות ,  העברת השגרירות ואיראן .  כשנשאל אם יש לצפות להודעה בנושא בתום הפגישה ,  הוא השיב : " אני לא רוצה להקדים את הפגישה ,  אבל הנושאים הללו בהחלט יעלו לדיון ".  לדבריו ,  הנושא האיראני  " יהיה חלק מרכזי בדיון ".  
בהמשך סיפר הגורם כי הממשל  " נרגש ביותר "  לקראת הביקור ,  וכי הוא יסמל את  " מערכת היחסים החדשה בין שני הממשלים ,  דבר שישראל לא ראתה בשמונה השנים האחרונות .  יחסים שבהם לא יהיו הבדלים בין ארצות הברית וישראל ".  
הפגישה תתחיל בכך שהנשיא והגברת הראשונה מלניה טראמפ יקבלו את בני הזוג נתניהו בבית הלבן .  השניים יחתמו בספר האורחים ,  ולאחר מכן ,  עוד לפני הפגישה ,  השניים יקיימו מסיבת עיתונאים משותפת .  לאחר מכן ייפגשו שני המנהיגים בחדר הסגלגל ,  ובתום הפגישה הם יאכלו ארוחת צהריים יחד ,  להמשך פגישת העבודה .  

בכיר בבית הלבן :  טראמפ לא יתעקש על פתרון שתי המדינות
שעות ספורות לפני פגישת ראש הממשלה ונשיא ארה"ב ,  אמר גורם בכיר בבית הלבן כי המטרה הסופית של הממשל היא להביא לשלום . " אנחנו לא הולכים להכתיב מה יהיו התנאים להשגת השלום ",  הוסיף

