נתניהו : " איראן רוצה להשתלט על המזרח התיכון - ומעבר לו "
 בנאום בבר-אילן ,  התמקד רה"מ באיראן .  לדבריו ,  ישראל מוכנה לפתרון דיפלומטי שיותיר אותה ללא גרעין : " יפרקו ,  יקבלו ".  על הפלסטינים : " יצליח רק מו"מ על בסיס האמת ההיסטורית "
 תוקפני כלפי איראן ,  פסימי בעניין הפלסטיני :  ראש הממשלה בנימין נתניהו נשא אמש  ( ראשון )  נאום באוניברסיטת בר אילן בכנס שכותרתו  " ישראל בשנת 2020 ".  מדובר באותו מקום - מרכז בגין סאדאת שבקמפוס - שבו נאם את  " נאום בר אילן "  ביוני 2009 ,  שבו הצהיר לראשונה כראש ממשלה על כוונתו להגיע לפתרון מדיני שיכלול הקמת מדינה פלסטינית .
 את רוב הנאום הקדיש נתניהו ,  כמו בנאומיו האחרונים ,  לאיראן - שהודיעה על מוכנותה לשיחות עם המערב בנושא תוכנית הגרעין שלה .  נתניהו שב והזהיר מפני האיום שמעמידה טהראן ,  שלדבריו  " משקרת "  לעולם . " מאמציה של איראן נמשכים .  מטרתה - להשתלט על כל המזרח התיכון ואף מעבר לו ,  ולהשמיד את מדינת ישראל .  זו אינה ספקולציה ,  זו המטרה ",  אמר .
 לדבריו ,  ישראל וארה"ב רואות עין בעין את הצורך לעצור את איראן . " אני לא מאמין לנשיא איראן שאמר שתוכנית הגרעין היא לצורכי שלום .  מי שמאמין לדבריו צריך לשאול את איראן את השאלה הבאה - מדוע אתם צריכים צנטריפוגות ופלוטוניום ,  הרי הם נדרשים כלל לטובת אנרגיה גרעינית לצורכי שלום ".  נתניהו הוסיף כי 17 מדינות בעולם מפיקות אנרגיה גרעינית ללא צנטריפוגות ומוטות פלוטוניום . " רק מי שמעוניין בנשק גרעיני ,  זקוק לכך ".  
ראש הממשלה חזר על כך שישראל מוכנה לפתרון דיפלומטי ,  אך רק כזה שמפרק מאיראן את יכולתה הגרעיניות . " כל עוד איראן לא התפרקה מהצנטריפוגות ,  מהכורים ,  אין להרפות כהוא זה מהסנקציות ,  להפך  יש להוסיף עליהן .  זו אמת חדה ופשוטה ,  דרך הערפל שהם מנסים לפזר .  אם פניהם לשלום יסכימו .  יפרקו יקבלו ,  לא יפרקו לא יקבלו ".  
בהמשך דבריו התייחס ראש הממשלה גם לסוגיה הפלסטינית ואמר כי ישראל  " מעוניינת להביא לקץ הסכסוך ולהביא לשלום אמיתי בשטח ,  לא על הנייר .  זוהי משאת נפשם של כל הישראלים ".  עם זאת ,  ובתגובה מרומזת לאלה שטוענים כי הסוגיה הפלסטינית היא המשמעותית ביותר באזור אמר : " מי שחשב שזה לב הסכסוך במזרח התיכון ,  עלול להישמע מגוחך .  זה גם לא מה שקורה במצרים ,  לוב ,  תימן ,  אלג'יריה ,  עיראק וכן הלאה ".  לצד ההדגשה כי הסוגיה הפלסטינית היא משנית לזו האיראנית ציין נתניהו כי רק כשהפלסטינים יכירו בזכותה של ישראל לחיות במדינת הלאום שלה ,  יתאפשר השלום . " סיום המשא ומתן יוכתר בהצלחה רק אם יושתת על יסודות של ההווה והאמת ההיסטורית .  לצערי ,  האמת נמצאת תחת מתקפה של אויבנו ,  שמנסים לקעקע את הקשר שלנו עם ארץ ישראל ".  
לקריאה נוספת:נתניהו :  אסור לעולם להתפתות לתרגיל האיראניהאיראנים מראים את הישבן לראש הממשלה נתניהו
 ( עדכון ראשון :  20:15 )  

נתניהו : " איראן רוצה להשתלט על המזרח התיכון - ומעבר לו "
 בנאום בבר-אילן ,  התמקד רה"מ באיראן .  לדבריו ,  ישראל מוכנה לפתרון דיפלומטי שיותיר אותה ללא גרעין : " יפרקו ,  יקבלו ".  על הפלסטינים : " יצליח רק מו"מ על בסיס האמת ההיסטורית "
 
