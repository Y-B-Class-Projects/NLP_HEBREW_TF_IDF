עריקאת : " שבועיים-שלושה לחידוש המשא ומתן "
 ראש צוות המו"מ הפלסטיני התייחס לשאלת הקפאת הבנייה בשטחים ואמר כי הרשות נתנה לאמריקאים ארכה לקבל תשובה ישראלית בנושא עד סוף החודש . " על נתניהו לבחור התנחלויות או שלום "
 סאיב עריקאת ,  ראש צוות המשא ומתן הפלסטיני התייחס היום  ( שבת )  למשא ומתן המדיני ואמר כי הרשות הפלסטינית תקצה לאמריקאים ארכה בת שבועיים עד שלושה שבועות ,  עד לסוף נובמבר ,  בכדי שישראל תעביר תשובה סופית לגבי המשך הקפאת הבנייה בהתנחלויות .  
בראיון לעיתון  " א-שרק אל-אווסאט "  הוסיף עריקאת כי השיחות בין ישראל והפלסטינים חסרות טעם כל עוד הבנייה הישראלית בשטחים נמשכת .  עריקאת ,  ששהה בוושינגטון בשבוע החולף ,  אמר לעיתון : " כן ,  אנחנו בסוף המשחק ,  הגיעה עת הכרעה ",  אמר עריקאת , " המגעים חסרי טעם ,  כעת הגיע הזמן שהוא  ( ראש הממשלה בנימין נתניהו )  יקבל החלטות  או התנחלויות או שלום ".  
בתוך כך ,  סגן שר החוץ דני אילון התארח היום באירוע  " שבתרבות "  בפתח תקווה וקרא לפלסטינים לשקול לעבור לשיחות על הסכם ביניים ארוך טווח ,  זאת מכיוון שלדבריו לא נראה שניתן להגיע להסכמה בנוגע לסוגיות הליבה . " גישת הפלסטינים של הסכם או הסלמה היא גישה הרסנית שיכולה לערער את יציבות האזור ",  הוסיף אילון .
 ביום חמישי השבוע נועד ראש הממשלה בנימין נתניהו עם ראש המודיעין המצרי ,  הגנרל עומר סולימאן בכדי לחפש דרכים לחדש את המשא ומתן שהופסק עם חידוש הבנייה הישראלית בהתנחלויות בסוף ספטמבר .  מלשכת רה"מ נמסר כי בפגישה  " בחנו הצדדים דרכים לקדם את המשא ומתן הישראלי-פלסטיני במגמה להביא לחידושו עד להשגת הסכם שלום ". 

עריקאת : " שבועיים-שלושה לחידוש המשא ומתן "
 ראש צוות המו"מ הפלסטיני התייחס לשאלת הקפאת הבנייה בשטחים ואמר כי הרשות נתנה לאמריקאים ארכה לקבל תשובה ישראלית בנושא עד סוף החודש . " על נתניהו לבחור התנחלויות או שלום "
 
