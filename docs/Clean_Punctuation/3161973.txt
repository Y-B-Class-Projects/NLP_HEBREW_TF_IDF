בלשכת רה"מ נערכים ללילה מתוח ;  שגרירי ישראל נשלחו למתקפה מדינית
נתניהו וליברמן טרם כינסו את הקבינט ,  אך ההערכה היא כי אם ההסלמה תימשך יתכנסו השרים כדי להחליט על צעדים נוספים .  ארה"ב וצרפת הביעו תמיכה פומבית בישראל ,  והדיפלומטים ברחבי העולם הונחו להשתמש באירועים האחרונים כדי למזער את הביקורת על ישראל
בסיומה של היממה הקשה ביותר ברצועת עזה מאז מבצע  " צוק איתן ",  בלשכתו של ראש הממשלה בנימין נתניהו נערכים ללילה מתוח ולפעולות נוספות של צה"ל ברצועה .  נתניהו כינס הערב  ( שלישי )  בלשכתו את שר הביטחון אביגדור ליברמן ,  הרמטכ"ל גדי איזנקוט ,  ראש השב"כ נדב ארגמן ובכירים נוספים להערכת מצב ביטחונית ,  שבסיומה הבהיר גורם מדיני : " פנינו לא להסלמה ,  אבל צה"ל יגיב בעוצמה על כל ירי מהרצועה ".  שר הביטחון כתב בחשבון הטוויטר שלו בשעות הערב כי  " כל מקום שממנו ארגוני הטרור יורים לשטח ישראל הוא יעד לגיטימי לתקיפת חיל האוויר ,  על כל המשתמע מכך ".  
עד כה לא כינסו נתניהו וליברמן את הקבינט המדיני-ביטחוני ,  והסתפקו בהתייעצויות בפורום מצומצם בלבד .  לפי ההערכה ,  במידה וההסלמה תימשך הקבינט יכונס מחר כדי לדון בהתפתחויות ולהחליט על צעדים נוספים .  חבר הקבינט השר ישראל כץ אמר היום כי  " אנחנו נמצאים הכי קרוב לסף מלחמה מאז מבצע 'צוק איתן' - אנחנו לא מעוניינים בזה וגם הצד השני לא ,  אבל יש לנו קו אדום ". 
עוד בנושא:כ-70 שיגורים לעבר ישראל ;  דיווח :  הושגו הבנות לרגיעה בין ישראל לפלסטיניםסוגרים חשבון דרך עזה ?   " התמנון האיראני "  נוקם את התקיפות בסוריהבשיתוף פעולה חריג :  חמאס והג'יהאד קיבלו אחריות על הירי 
חלק משרי הקבינט סבורים שיש להרחיב את בנק המטרות של צה"ל ולנקוט צעדים חריפים ,  כמו חידוש הסיכולים הממוקדים .  השר יואב גלנט אמר היום כי  " כל האפשרויות ישקלו ,  כולל הסיכולים הממוקדים נגד המבצעים ומפעיליהם ".  שרת המשפטים איילת שקד אמרה כי  " כל האופציות על השולחן ,  כולל כיבוש הרצועה ".  
פעולות צה"ל ביממה האחרונה זכו לגיבוי מדיני נחרץ מצד ארצות הברית וצרפת ,  שחיזקו את זכותה של ישראל להגן על עצמה .  גם האו"ם והאיחוד האירופי גינו בחריפות את הירי של חמאס על יישובי הדרום .  במקביל ,  הדיפלומטים הישראלים בנציגויות ישראל בעולם הונחו לצאת למתקפה מדינית על משרדי החוץ וכלי התקשורת בעולם ,  ולהדגיש שמדובר במתקפה של ארגוני טרור נגד אזרחים ,  וכי ישראל פועלת לפי זכותה להגנה עצמית .  
בין היתר מקווים במשרד החוץ להפריך את הטענות שישראל נוהגת בחוסר מידתיות בפעילותה ברצועת עזה ,  ולהשתמש באירועים האחרונים כדי למזער את הביקורת הבינלאומית על ישראל בעקבות עשרות ההרוגים בהפגנות האחרונות של חמאס על הגדר .  שגריר ישראל באו"ם דני דנון פנה למזכ"ל האו"ם אנטוניו גוטרש ולחברות במועצת הביטחון בדרישה לגנות את חמאס בחריפות ,  ולהטיל עליו את האחריות להסלמה ביממה האחרונה .  גם ראש האופוזיציה יצחק הרצוג שיגר מכתב רשמי למזכ"ל האו"ם בדרישה דומה .  
ראש המועצה לביטחון לאומי מאיר בן שבת יצא היום לוושינגטון לשיחות עם מקבילו בבית הלבן ,  ג'ון בולטון .  גם השר ליברמן עתיד לצאת מחר לביקור עבודה ברוסיה שיכלול פגישות עם מקבילו במוסקבה .  בשבוע הבא צפוי נתניהו לצאת למסע מדיני משלו בשלוש הבירות האירופיות הגדולות - ברלין ,  פריז ולונדון .  במוקד הפגישות המדיניות הללו עומדת דווקא החזית הצפונית ,  והחשש הישראלי מהתבססותה של איראן בסוריה .  ואולם ,  ההתפתחויות ברצועת עזה יעלו גם כן בחלק מהשיחות ,  במיוחד לאור העובדה שחלק מהרקטות ששוגרו לעבר ישראל היו מתוצרת איראן .  
במערכת הפוליטית בישראל ,  פעילות צה"ל ברצועה זכתה לשבח הן בקואליציה והן באופוזיציה .  עם זאת ,  יו"ר המחנה הציוני אבי גבאי תקף את מדיניות הממשלה ואת היעדר האסטרטגיה ארוכת הטווח בעניין עתיד הרצועה . " מאז הסבב האחרון ב'צוק איתן' ,  הממשלה שלנו לא עשתה שום מהלך כדי למנוע את הסבב המסתמן הנוכחי .  הקיפאון המדיני והעובדה שאין הנהגה שהשכילה לייצר בריתות אזוריות למלחמה בטרור - פשוט משאירים את חמאס בחיים .  כן ,  ממשלת נתניהו היא בלון החמצן של חמאס ",  כתב גבאי בפייסבוק .  

בלשכת רה"מ נערכים ללילה מתוח ;  שגרירי ישראל נשלחו למתקפה מדינית
נתניהו וליברמן טרם כינסו את הקבינט ,  אך ההערכה היא כי אם ההסלמה תימשך יתכנסו השרים כדי להחליט על צעדים נוספים .  ארה"ב וצרפת הביעו תמיכה פומבית בישראל ,  והדיפלומטים ברחבי העולם הונחו להשתמש באירועים האחרונים כדי למזער את הביקורת על ישראל

