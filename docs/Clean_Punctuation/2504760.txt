מה עדיף בליכוד :  עוד מנתניהו ,  או דווקא פייגלין ? 
לקראת הפריימריז לראשות מפלגת השלטון ,  נציגי שני המחנות מתחבטים בשאלה מי עדיף .  להמשיך עם ראש הממשלה ,  או דווקא להביע בו  " אי-אמון "  בהצבעה למשה פייגלין ? 
בשנות השבעים והשמונים הייתי פעיל שלום שהתפרסם בגין ייזום מפגשים ראשונים בין הליכוד לאש"ף לקידום תהליך השלום הישראלי פלסטיני .  בספרי  " האימה והתקווה "  ובפעילותי באותן שנים הייתי בין מתווי הקונספציה ששנים לאחר מכן אומצה על ידי ביילין ,  פרס ורבין ונודעה כמתווה אוסלו .  בתחילת הדרך הייתי בודד אך לאחר מכן הפך החזון לנחלתם של ממשלות ישראל ובבת עינם של אליטות הכוח בישראל - ואולם אני עצמי התפכחתי מחזוני המתעתע .  ההתפכחות שלי החלה לנוכח המפגש של  " אוסלו "  עם המציאות בעשרים השנים האחרונות .  התברר חד משמעית לכל מי שאינו הוזה ,  שזוהי מלכודת - מתווה ממיט אסון על ישראל ,  מתווה שהוא בעצם ההגשמה בפועל של תורת השלבים הפלסטינית לחיסול ישראל .
 מה לכל אלה ולתמיכתי במשה פייגלין ?  פייגלין היה הראשון שהגיב בעוז לנוכח מתווה אוסלו הרה האסון והקים את  " זו ארצנו ".  הוא גייס למחאות מאה אלף איש ושילם על כך מחיר יקר - ומאז ועד היום לא עצר מלכת .  פייגלין ,  פוליטיקאי הנאמן למשנתו - הסדורה היטב - הוא האיש המשתטח על הגדר הפוליטית זה 15 שנה ומשלם על כך בחברות בכנסת שנמנעת ממנו ,  משלם על כך בדמוניזציה שהשמאל והתקשורת מבצעים בו - ואף על פי כן האיש לא זז מעקרונותיו .  אנחנו זקוקים היום מאוד לפוליטיקה של עקרונות וחזון ולא לפוליטיקה של נכלולים .
 נתניהו הוא אולי טייס טוב ,  היודע לחמוק מטילי הנ"מ הנשלחים לעברו ,  אבל הוא חסר כל יעד - ולעומתו פייגלין יודע בדיוק היכן שדה הנחיתה ומהו היעד של הטיסה ,  והיעד הוא :  ישראל כמדינת הלאום היהודי כשיהדותנו היא מקור זכותנו על הארץ הזאת ,  יהדות של חזון ,  יהדות שחותרת להגשמת יעודה כעם סגולה - ומכאן הצורך החיוני בחיזוק התודעה היהודית בחינוך דרך ארון הספרים היהודי ,  דרך לימוד התנ"ך וההיסטוריה  וכן שלום בארץ ישראל השלמה בין שתי האוכלוסיות .  זה אולי יפתיע רבים ,  אך פייגלין הוא פוליטיקאי אשר בהתנגדותו הנחרצת לכפייה דתית  יכול בהחלט להיות במקום טוב באמצע בין יאיר לטומי לפיד .  כן דווקא פייגלין יכול .  
במבחן הנוכחי שוב מוכיח פייגלין את נחישותו ואומץ ליבו הפוליטי .  הנה הוא שוב נשכב על הגדר הפוליטית ,  היחיד המעז להתמודד מול נתניהו ,  ובכך מקנה למתפקדי הליכוד הזדמנות נדירה לומר לנתניהו מה הם חושבים על מדיניותו ומנהיגותו .  כך ,  אם חבר ליכוד רוצה לומר לנתניהו שהוא נגד הרס היישובים ,  הוא יכול לעשות זאת דרך הצבעה בעד פייגלין מחר ,  אם הוא רוצה לומר לו שהוא נגד  " חמסטאן "  ביהודה ושומרון ,  הוא יכול לשים פייגלין .  אם הוא רוצה להגיד לביבי שנמאס לו מברק הוא יכול לשלשל פייגלין בקלפי .  אם חבר ליכוד רוצה להגיד לנתניהו שהוא בעד מצע הליכוד ולא בעד מצע מרץ ,  יש לו דרך אחת לעשות זאת מחר ,  לשים משה בתיבה .  
כל מערכת בחירות ,  ארצית ,  מקומית או פנימית היא חגיגה לדמוקרטיה שלעולם לא אפספס .  בבחירות שיתקיימו מחר למוסדות ולראשות תנועת הליכוד אין לי ספק במי אבחר .  למעשה ,  לא היה לי ספק לשנייה .  אני אצביע עבור בנימין נתניהו .  ראש הממשלה נתניהו הוא ממשיך דרכו של מנחם בגין ונושא בכבוד את מורשת ז'בוטינסקי ,  זאת בעוד האתגרים עימם הוא מתמודד השתנו וגם חותמו הוא על ההווה ויותר מכך ,  על העתיד .  
לרבים מאתנו יש זיכרון קצר ,  אבל בשעה שנתניהו התיישב על כיסא ראש הממשלה נכנס עמדה ישראל בפני עתיד כלכלי לוט בערפל ,  אשר רבים הזהירו ממנו .  נתניהו השכיל להנהיג תקציב אחראי ,  ללא הגדלת גרעון באופן משמעותי ,  מהלך שהחל עוד בימיו כשר אוצר ,  ובאמצעות זאת הפכה ישראל לאחת המדינות היחידות בעולם שבה הועלה דירוג האשראי ,  על רקע כלכלה עולמית סוערת .  אבל לא רק בכלכלה נתניהו הצטיין .  לפני ספטמבר האחרון ,  התקשורת חזתה  " צונאמי מדיני "  עם הכרזה חד צדדית של מדינה פלסטינית שאבו מאזן הוביל .  השמאל ורואי השחורות הפחידו אותנו ,  אבל הצונאמי המדיני לא התממש .  גם לא רעידה קלה בכנף .  המדיניות הנבונה של נתניהו ויציאתו לעמוד בחזית הבין לאומית מעל במת האו"ם בלמה הקמת מדינה עוינת בלב ישראל .  שהרי ,  לא בכדי נתניהו ביקש מהפלסטינים להכיר במדינת ישראל כמדינה יהודית .  מבחינתי ,  זה אירוע מכונן שהסב גאווה לאומית .  אירוע נוסף עליו יש לתת לנתניהו קרדיט הוא החזרתו של גלעד שליט אחרי שנים ארוכות בשבי חמאס .  נתניהו נדרש להחלטה קשה ,  אבל תמונותיו של גלעד בארץ הזכירו לכולנו את הערכים עליהם בנויה החברה הישראלית .  
מלבד זאת ,  נתניהו עומד בראשות ממשלה שעובדת ושרי הליכוד הם המצטיינים בה :  שר התקשורת משה כחלון נלחם בטייקונים .  שר החינוך גדעון סער הציל את ההשכלה הגבוהה מקריסה וחתם על הסכם היסטורי עם ארגון המורים .  שרת התרבות והספורט לימור לבנת מביאה את התרבות גם לפריפריה ,  שר התחבורה ישראל כץ לא מפסיק להשית תשתיות ולבנות רכבות וכבישים .  ומסתבר שהשר להגנת הסביבה גלעד ארדן הוא המגן הכי טוב של הסביבה אי פעם - אתם מוזמנים לשאול פעילי סביבה שאינם ליכודניקים .  על כל אלו מנצח נתניהו עם צוות שמייצר רפורמות והמפכות למעננו .  ומה נאמר על המצב הביטחוני ?  שהרי שקט ושגשוג של הכלכלה הפלסטינית ,  כן,כן הפלסטינית ,  לא נראו כאן בצורה כזו מאז ומעולם .  בנימין נתניהו הוא הבחירה שלי לראשות הליכוד והוא המועמד להמשיך ולהנהיג את מדינת ישראל ועם ישראל .  לכם חבריי מתפקדי הליכוד ,  אני פונה ומבקש - השתתפו בבחירות ,  הביעו את תמיכתכם בנתניהו ובתנועה ,  נצלו את זכותכם לבחור והשמיעו את קולכם .  מחר מחזקים את הליכוד ומצביעים נתניהו !  

מה עדיף בליכוד :  עוד מנתניהו ,  או דווקא פייגלין ? 
לקראת הפריימריז לראשות מפלגת השלטון ,  נציגי שני המחנות מתחבטים בשאלה מי עדיף .  להמשיך עם ראש הממשלה ,  או דווקא להביע בו  " אי-אמון "  בהצבעה למשה פייגלין ? 

