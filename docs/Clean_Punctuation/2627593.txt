ליברמן נגד נתניהו : " ההתנצלות בפני טורקיה - שגיאה חמורה "
 מספר 2 ברשימת הליכוד-ביתנו תקף בחריפות את ראש הממשלה ,  על שהביע צער על אירועי משט המרמרה . " ההתנצלות פוגעת בכבודה ובמעמדה של ישראל ",  אמר מי שמיועד לכהן כשר החוץ
ליברמן נגד נתניהו :  יו"ר ועדת החוץ והביטחון של הכנסת ומספר 2 ברשימת הליכוד-ביתנו ,  ח"כ אביגדור ליברמן ,  תקף הערב  ( שישי )  בחריפות את התנצלותו של ראש הממשלה בנימין נתניהו בפני מקבילו הטורקי ,  רג'פ טייפ ארדואן ,  על אירועי משט המרמרה ב-2010 מוקדם יותר היום . " התנצלות של מדינת ישראל על פעילות של חיילי צה"ל נגד ארגון טרור היא שגיאה חמורה ",  אמר ליברמן .  
מי שעד כה היה מיועד לכהן כשר החוץ הבא ,  בכפוף לזיכוי בהליכים המשפטיים נגדו ,  הוסיף כי  " מי שצפה שתמונות שצולמו על ספינת ה'מאווי מרמרה' מבין מעל לכל ספק ,  שחיילי צה"ל פעלו מתוך הגנה עצמית מול פעילי ארגון IHH ,  שמוכר כארגון טרור גם במדינות אירופה ,  ובהן גרמניה והולנד ".  יו"ר סיעת ישראל ביתנו המשיך בביקורת על ראש הממשלה ,  ואף טען כי  " ההתנצלות פוגעת במוטיבציה של חיילי צה"ל ,  ובנכונותם לצאת למשימות כאלה בעתיד ".  עוד הוסיף ,  כי ההתנצלות פוגעת במאבק של ישראל על צדקת דרכה ,  ועל מוסריותה ועל מוסר חייליה .  
מאידך ,  ניסה ליברמן לרכך את תגובתו כשאמר כי הוא  " מעריך את היחסים הטובים ששררו שנים רבות בין העם היהודי לעם הטורקי ",  אולם הוסיף כי ההנהגה הנוכחית בראשות ארדואן היא האחראית הבלעדית להידרדרות היחסים ,  מבלי לייחס לישראל כל אשמה בהחרפת היחסים .
" השתלחותו של ארדואן בישראל בכל הזדמנות אפשרית ,  החל מהתקפתו על הנשיא פרס ב-2009 בוועידת דאבוס ועד לדבריו לפני מספר שבועות ,  על כך שהציונות היא גזענות ופשע נגד האנושות ,  וסירובו להתנצל על אמירה זו מפורשות ובמקביל להתנצלות הישראלית ,  פוגעת בכבודה ובמעמדה של ישראל באזור ובעולם כולו ",  אמר ליברמן .  יצוין כי בשיחה בין נתניהו לארדואן התנצל האחרון על הדברים שאמר על הציונות ,  והסכים להפסקת כל הליך פלילי נגד חיילי צה"ל שהשתתפו בהשתלטות על הספינה .  
עוד על הפיוס בין ישראל וטורקיה
לפניות לכתב :  joshjosh@walla.com 

ליברמן נגד נתניהו : " ההתנצלות בפני טורקיה - שגיאה חמורה "
 מספר 2 ברשימת הליכוד-ביתנו תקף בחריפות את ראש הממשלה ,  על שהביע צער על אירועי משט המרמרה . " ההתנצלות פוגעת בכבודה ובמעמדה של ישראל ",  אמר מי שמיועד לכהן כשר החוץ

