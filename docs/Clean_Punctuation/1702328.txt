ארדן :  נתניהו הציע הכי הרבה תמורת שליט
השר להגנת הסביבה התייחס בכנסת להחזקתו של גלעד שליט בשבי ואמר כי רה"מ מבין ללבה של משפחת שליט .  לדבריו ,  המחיר שהממשלה מוכנה לשלם עבור שליט הוא  " הגבוה ביותר ששילמה מדינת ישראל אי פעם "
  ( צילום :  ערוץ הכנסת ) 
השר להגנת הסביבה גלעד ארדן התייחס בצהרים  ( רביעי )  לצעדת שליט ,  במענה להצעה לסדר בנושא החזקתו זה ארבע שנים של גלעד שליט בשבי ואמר כי המחיר שראש הממשלה בנימין נתניהו מוכן לשלם עבור שליט הוא  " הגבוה ביותר ששילמה מדינת ישראל אי פעם ".  עם זאת ,  השר להגנת הסביבה סייג את דבריו ואמר כי הוא  " לא יודע מה המשמעות של המושג 'בכל מחיר' .  האם זה אומר שכל דרישה שחמאס ידרוש צריכה להתקבל ?  "  שאל , " אני לא חושב שזה מה שהיינו רוצים לראות ". 
ארדן הוסיף שראש הממשלה מודע לוויכוח הציבורי במדינה סביב העסקה . " יש שאומרים שהפעלת הלחץ עלולה לגרום לתוצאות כאלו ואחרות ",  אמר ארדן מעל דוכן הכנסת והוסיף שעל ראש הממשלה להתייעץ ולהקשיב לגורמים שונים המעורים בעסקה . " כשקורה אסון ויש ועדה ,  פתאום שואלים למה לא התייעצת והקשבת ?  ",  אמר ארדן , " אני לא חושב שצריך לפתור כלאחר יד המלצות ואמירות של גורמי מקצוע ". 
לגבי הצעדה שמקיימת משפחת שליט אמר ארדן כי ראש הממשלה לא רואה בעיה בקיומה . " גם הוא וגם הממשלה מבינים היטב לליבה של משפחת שליט ,  אבל ,  אזרחי המדינה מבינים שיש הבדל בין מה שמצופה שמשפחה תעשה לבין מה שראש הממשלה אמור לשקול בקבלת ההחלטות ".   בתוך כך ,  מסעה של משפחת שליט התחדש הבוקר כשיצא מצומת יגור לכיוון פארק התעשייה ביקנעם .  הצועדים עצרו למנוחת צהרים ביוקנעם ,  ובשעה זו נוסעים המשתתפים באוטובוסים לזכרון יעקב .  את הלילה יעבירו הצועדים במעגן מיכאל .
 
ארדן :  נתניהו הציע הכי הרבה תמורת שליט
השר להגנת הסביבה התייחס בכנסת להחזקתו של גלעד שליט בשבי ואמר כי רה"מ מבין ללבה של משפחת שליט .  לדבריו ,  המחיר שהממשלה מוכנה לשלם עבור שליט הוא  " הגבוה ביותר ששילמה מדינת ישראל אי פעם "
 
