אראל סג"ל לדרוקר : " אתה לא אמין ";  דרוקר : " זה שקר .  תתנצל "
 פרשת הצוללות צוללת לפסים אישיים :  אראל סג"ל טוען כי רביב דרוקר אינו אמין ,  לאחר שלטענתו הבריז לו מראיון על תחקיר הצוללות בתוכניתו בגל"צ .  דרוקר : " מעולם לא כתבתי שאתראיין אצלך ".  בסופו של דבר ,  סג"ל התנצל בפני דרוקר .  וואלה ברנז'ה משקיפה עם הפריסקופ
פרשת הצוללות יורדת לפסים אישיים וגם הפעם מתייצבים העיתונאים במחנות הידועים והקבועים .  העיתונאי אראל סג"ל הטיח היום  ( ראשון )  בפני הפרשן הפוליטי של חדשות 10 ,  רביב דרוקר ,  כי אינו אמין .  זאת בתגובה לכך שלטענת סג"ל ,  דרוקר הבריז לו מראיון בתוכניתו בגל"צ ,  על תחקיר הצוללות שפרסם בשבוע שעבר .  בתחקיר טען דרוקר כי פרקליטו של ראש הממשלה בנימין נתניהו ,  עו"ד דוד שמרון ,  ייצג את הצד הגרמני בעסקת הצוללות .  
סג"ל צייץ : " אחרי שכל הבוקר הבטיח להתראיין אצלי בתוכנית ,  רביב דרוקר הלך להתראיין אצל רינו .  אמינות ".  בתגובה כתב דרוקר : " מעולם לא כתבתי שאתראיין אצלך .  זה שקר ומקווה שתתנצל .  אמרתי למפיקים שלך שאני בצילומים לפחות עד 11:30 אבל ייתכן שיתאחר ואכן הסתיים ".  בתגובה לשניהם ,  עיתונאי  " מעריב "  בן כספית כתב : " ממנה עצמי לבורר :  תתראיין אצלו מחר .  יהיה כיף .  סגור ?  ".  לאחר מכן השיב סג"ל לדרוקר : " או קי ,  החושד בכשרים לוקה בגופו .  אם זה היה רק בעיית זמינות שנפתרה בדיוק כשסיימנו ורינו עלה ,  מתנצל ".  לכך השיב דרוקר : " הייתי בצילומים עם חברך אור הלר ועליתי ברגע האחרון לרינו רק ב-12 .  תבדוק איתו ואז דבר עם המפיקה שלך שאמרתי לה במפורש לא ".  
אחרי שכל הבוקר הבטיח להתראיין אצלי בתכנית ,  @RavivDrucker הלך להתראיין אצל רינו .  אמינות

אמש פרסם סג"ל פוסט בפייסבוק בו תקף את התחקיר של דרוקר .  סג"ל כתב בין היתר כי  " רביב דרוקר בישל דייסה ואתם אכלתם אותה .  דרוקר שפרסם סיפור  ( טוב )  על חשד לכאורה לניגוד עניינים של עו"ד שמרון ,  חשד שחייב להיחקר ,  עבר באובססיית שנאתו לנתניהו למחוזות קונספירטיביים פינת עלילת הדם .  הפוסט הויראלי של דרוקר שיצא נגד גרסת המל"ל הוא מלאכת מחשבת של מניפולציה וחרטוטולגיה .  אם לסכם את הנרטיב שדרוקר בונה על סמך מקורותיו  ( קרי בוגי )  הרי נתניהו ברוב טירופו ושחיתותו קונה משיקולים זרים צוללות גרמניות מיותרות כשוחד עבור פרקליטו .  לשם כך אף משנה את הקואליציה באמצעות סילוק יעלון והצבת ליברמן בתפקיד ".  
עוד כתב , " על פי ההזיה של דרוקר ,  כמעט כל הצמרת הביטחונית של ישראל  ( למעט הצדיקים שמתדרכים את דרוקר )  מעורבת בפרשיית שחיתות איומה .  ראש המל"ל ומטהו ,  אנשי משרד ראש הממשלה ,  שר הביטחון ליברמן ,  הגורמים המקצועיים במשרד הביטחון ,  גורמים במשרד החוץ ,  משרד האוצר ואנגלה מרקל לקינוח .  כל אלו מוכרים את ביטחון המדינה ומסכנים את עתידם המקצועי רק בשביל לעשות טובה לביבי .. .האשמות כל כך חמורות אבל איפה המסמכים ?  הראיות ?  תאריכים ,  לא צריך ,  דרוקר מסתמך על המוניטין שלו כתחקירן ומערבב את קהל קוראיו שאסתכן ואומר ,  הם מראש אינם מאוהדי נתניהו ".  

ביום חמישי פרסם סג"ל פוסט שבו תקף את התקשורת בסיקור הפרשה : " עכשיו מתברר בחשיפה של רביב דרוקר שפרקליטו של ראש הממשלה מייצג את החברה הגרמנית ,  על העובדות האלה כבר אין מחלוקת "  אומרת דיין אבל כעבור דקות אחדות בשיחה עם ברק רביד ,  הכתב המדיני של  " הארץ "  שלא חשוד באהדת נתניהו ,  הבהיר רביד ודייק :  פרקליט ראש הממשלה לא ייצג את החברה הגרמנית ישירות או את העסקה ואפילו לא היה מעורב בה ,  אלא ייצג את הנציג הישראלי של הגרמנים ,  איש העסקים מיקי גן אור בנושאים שאינם קשורים לעסקה ישירות .  בנדל"ן .. .כלומר ,  ראש הממשלה ,  שהנרטיב הנוכחי ניסה ומנסה לייחס לו שיקול זר ומושחת להיטיב עם פרקליטו על חשבון משלם המיסים ,  פעל להקטין את העסקה ".  
לטענת סג"ל , " את שאלת ניגוד העניינים של עו"ד שמרון יש לחקור ולחקור מהר ,  אבל ראבאק ,  המהירות שבה הנרטיב התקשורתי והפוליטי  ( ע"ע יחימוביץ' )  עבר מדיווח יבש המעורר סימני שאלה לתיאור קטסטרופלי של ראש ממשלה מושחת שקונה צוללות ללא צורך רק כדי להיטיב עם פרקליטו - היא בלתי נסבלת .  כאילו נלקח התיאור השקרי והנבזי ממערכון של  " ארץ נהדרת ".  אם כן ,  איפה האסתטיקה של דיווח נטול מניפולציות ?  האם במאבק בנתניהו הכל מותר ?  ואולי  " על העובדות האלה כבר אין מחלוקת ",  דווקא יש מחלוקת ".  

באותו היום פרסם דרוקר בבלוג שלו פוסט שבו טען ל"מלאכת מחשבת של רמייה וספינים "  בנוגע למסמך שהוציא המטה לביטחון לאומי . " זה מתחיל בכך שראש הממשלה כתב במסמך הנחיות שלו סביב דיוני הצטיידות עתידיים שצריכות להיות לצה"ל 9 צוללות .  שר הביטחון יעלון ראה את זה ולא ידע מאיפה זה נולד .  לא צריך יותר מחמש ,  מקסימום שש .  החלה אותה עבודת מטה שמתוארת במסמך ". 
עוד כתב דרוקר , " מה שעושה ההודעה של המל"ל במניפולטיביות גדולה ,  היא קושרת את התהליך הלכאורה מוסדר ,  שהרגע הוסבר ,  לטירוף שקורה אחר כך .  אחרי שהחליטו שלא ואין צורך ,  הגיעה הדלפה לשר הביטחון שראש הממשלה עומד לחתום בביקורו בגרמניה על חוזה .  יעלון ההמום ביקש לראות את החוזה ויעקב נגל ,  שהחליף את יוסי כהן שלח טיוטת חוזה אל ראש המטה של יעלון  ( ולא למנכ"ל משרד הביטחון ,  כפי שנאמר בהודעת המל"ל )  .  התברר ליעלון שמאחורי גבו נתניהו עומד לחתום על חוזה של ממש לקניית 3 צוללות ושתי אוניות נגד צוללות ". 
יש לציין כי סג"ל נחשב מקורב לנתניהו ,  ואף הוצע לו בבחירות האחרונות שיריון למקום ה-11 ברשימה לכנסת ,  וכי עורך מדור וואלה ברנז'ה דוד ורטהיים משמש כמגיש בתוכניתו של סגל בגל"צ .  

אראל סג"ל לדרוקר : " אתה לא אמין ";  דרוקר : " זה שקר .  תתנצל "
 פרשת הצוללות צוללת לפסים אישיים :  אראל סג"ל טוען כי רביב דרוקר אינו אמין ,  לאחר שלטענתו הבריז לו מראיון על תחקיר הצוללות בתוכניתו בגל"צ .  דרוקר : " מעולם לא כתבתי שאתראיין אצלך ".  בסופו של דבר ,  סג"ל התנצל בפני דרוקר .  וואלה ברנז'ה משקיפה עם הפריסקופ

