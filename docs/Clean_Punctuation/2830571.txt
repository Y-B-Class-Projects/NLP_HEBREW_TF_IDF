מלחין נעימת הפתיחה של  " בית הקלפים ":  לא ביקשו רשות להשתמש בנעימה בסרטון של מושיק גלאמין
בסרטון שצולם בבית ראש הממשלה נעשה שימוש בנעימת הסדרה  " בית הקלפים ".  ג'ף ביל ,  שהלחין אותה ,  נשאל בטוויטר האם פנו לבקש את אישורו להשתמש בנעימה ,  והשיב : " לא היתה בקשת רשות למיטב ידיעתי "
 לאחר שהרכב ראפ מירדן ,  תוראבייה שמו ,  איים בתביעה כנגד הליכוד בשל שימוש בשירו בסרטו דאעש לטענתו ללא רשות ,  תוך פגיעה במוניטין הלהקה והעמדת חיי חבריה בסכנה ,  כעת עולה סימן שאלה נוסף הנוגע לזכויות יוצרים בסרטון אחר ,  זה שצולם בבית ראש הממשלה ועליו חתום מושיק גלאמין .
 בשלב מסוים בסרטון נשמעת נעימות הפתיחה של הסדרה  " בית הקלפים ".  בעוד שרבים ברשתות החברתיות הביעו תמיהה על הבחירה המוזרה הזאת ,  היה מי שהלך רחוק יותר .  מפיק מוזיקלי ודי ג'יי ישראלי בשם ירין לידור פנה בטוויטר למוזיקאי האמריקאי שהלחין את נעימת הפתיחה של  " בית הקלפים ",  ג'ף ביל שמו ,  במלים אלו : " היי !  רק סקרן אם נתניהו קיבל את אישורך להשתמש בנעימת 'בית הקלפים' ",  וצירף לינק לסרטון של גלאמין מבית ראש הממשלה תוך ציון הופעת הנעימה  החל מדקה 8:11 .  כעבור זמן מה ,  ג'ף ביל השיב לו : " לא היתה בקשת רשות למיטב ידיעתי .  שימוש מעניין !  ".  לידור אומר לוואלה תרבות : " ראיתי את הסרטון ותהיתי אם דאגו לזכויות יוצרים .  זה היה גם אירוני שברגע שפותחים את המוזיקה של בית הקלפים ,  האם מרמזים פה על משהו ".  
עו"ד נילי ורקר ,  מומחית בקניין רוחני ,  אינה מכירה את המקרה אולם מסבירה מהם הכללים העקרוניים בשימוש ביצירות : " בסרטון תעמולה אסור לעשות שימוש בנעימה כלשהי בין אם היא ישראלית ובין אם היא לא ישראלית בלי קבלת רשות מפורשת מהיוצרים עצמם ,  כי זה נוגע גם בזכות היוצרים וגם בזכות המוסרית וזו הפרה .  לגבי סרטון שאינו תעמולה ואינו פרסומת  מותר להשתמש ביצירה אם היא משודרת בטלוויזיה בישראל ללא בקשת רשות ,  לערוצי הטלוויזיה יש רישיון שמיכה עם אקו"ם .  לגבי רשתות חברתיות  יש צורך בקבלת רשות מפורשת מהיוצרים ,  זה טעון קבלת רישיון מפורש בכל מקרה ,  אם לא כן זו הפרת הזכות המוסרית וזכות היוצרים ". 
טרם התקבלו תגובות הליכוד ומושיק גלאמין .  

מלחין נעימת הפתיחה של  " בית הקלפים ":  לא ביקשו רשות להשתמש בנעימה בסרטון של מושיק גלאמין
בסרטון שצולם בבית ראש הממשלה נעשה שימוש בנעימת הסדרה  " בית הקלפים ".  ג'ף ביל ,  שהלחין אותה ,  נשאל בטוויטר האם פנו לבקש את אישורו להשתמש בנעימה ,  והשיב : " לא היתה בקשת רשות למיטב ידיעתי "
 
