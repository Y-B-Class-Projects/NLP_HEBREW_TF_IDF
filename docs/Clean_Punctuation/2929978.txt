 גז ,  חשמל וביטחון :  ישראל מהדקת את היחסים עם יוון וקפריסין
בפעם הראשונה נערכה בקפריסין פסגה משולשת בין המדינות בנוכחות נתניהו ,  ראש ממשלת יוון ציפראס והנשיא המקומי ניקוס אנסטסיאדיס .  זאת על רקע היחסים המתוחים של השלוש עם טורקיה והתקרבות למצרים
ראש הממשלה בנימין נתניהו ביקר היום  ( חמישי )  בקפריסין ,  שם נפגש עם הנשיא ניקוס אנסטסיאדיס ועם ראש ממשלת יוון אלכסיס ציפראס .  נתניהו נועד בתחילה עם הנשיא הקפריסאי לפגישה אישית ובהמשך נערכה פגישה משולשת ובה השתתף גם ציפראס .  זו הפעם הראשונה שבה נערכת פסגה משולשת של מנהיגי שלוש המדינות  ישראל ,  יוון וקפריסין  כאשר ברקע עומד שיתוף פעולה אסטרטגי ביניהן בתחומי האנרגיה והביטחון .  
הכוח המניע של שותפות חדשה זו הוא הגז הטבעי שהתגלה בים התיכון .  הן לישראל והן לקפריסין מאגרי גז גדולים בתחומי המים הטריטוריאליים שלהן ,  ושתיהן מעוניינות לייצא את הגז שלהן לאירופה .  יוון ,  בעלת הברית הקרובה ביותר של קפריסין ,  היא מדינת מפתח בהקשר זה ,  שכן מיקומה הגיאוגרפי מאפשר לה להזרים את הגז הישראלי והקפריסאי הלאה למערב ולצפון היבשת .  תכניות ברוח זו נידונו בין שלוש המדינות כבר לפני חמש שנים .  כעת ,  נראה כי חלה התקדמות משמעותית בדרך להתממשותן .  
לקריאה נוספת:המפעל שנלחם על חיבור לגז הטבעי - ביקש להתנתק בשל המחירים הגבוהיםהתגלית שתשבור את מונופול הגז של תשובה ?  מוקדם לדעתנינוח ולא מודאג :  נתניהו יודע שההופעה בוועדת הכלכלה הייתה לפרוטוקול 

על הרקע זה התקיימו בשנה האחרונה כמה ביקורים מדיניים ,  שדחפו לקידום הסכם גז גדול בין שלוש המדינות .  נתניהו ביקר בקפריסין זמן קצר לאחר השבעת ממשלתו הנוכחית - למעשה ,  האי השכן היה למדינה הראשונה שבה ביקר אחרי הבחירות .  בהמשך ביקר אנסטסיאדיס הקפריסאי בישראל ,  ובחודשיים האחרונים נערכו אצלנו גם שני ביקורים של ציפראס - ביקור אחד בנובמבר ,  והשני אתמול ,  כשלב מקדים לקראת הפסגה בקפריסין .  המדינות החליטו כעת להקים ועדה משולשת שתדחוף קדימה את שיתוף הפעולה האסטרטגי ביניהן .  
התחממות היחסים בין ישראל לקפריסין אינה מפתיעה .  לשתי המדינות אינטרס משותף מובהק בתחום הגז וגם דאגות דומות בתחומי הביטחון :  שתיהן מושפעות מהמצב הביטחוני הבלתי-יציב בסוריה ובלבנון ;  לשתיהן מערכת יחסים בעייתית ומורכבת עם טורקיה ,  שהקפריסאים רואים בה אויב ותיק ואיום מרכזי כבר 40 שנה ,  ואילו ישראל נמצאת במשבר מתמשך עמה מאז שנת 2010 ;  ולבסוף ,  גם ישראל וגם קפריסין נהנות מיחסים טובים מאוד עם מצרים בראשות הגנרל עבד אל-פתח א-סיסי .  לכן ,  אין זה מפתיע שיחסי שתי המדינות הולכים ומתהדקים .  
כניסתה של יוון לברית המשולשת ,  לעומת זאת ,  אינה מובנת מאליה .  ציפראס הוא אחד המנהיגים השמאלנים ביותר באירופה כיום ,  ומפלגתו עלתה לשלטון אחרי שהבטיחה לקדם מצע סוציאליסטי .  רבים מבכירי מפלגתו התבטאו בעבר בצורה חריפה נגד ישרא ;  רק באחרונה הוא ומפלגתו תמכו בהצעה שעברה בפרלמנט היווני להכיר ב"מדינת פלסטין ".  ציפראס אינו נוהג ללכת עם עניבה ,  כחלק מתדמית מנהיג הפועלים שהוא מטפח זה שנים .  לכאורה ,  המועמד המושלם למערכת יחסים מתוחה עם נתניהו .  
אלא שכאן נכנסים לתמונה האינטרסים הכלכליים .  הגז נמצא בראש הרשימה ,  אבל הוא לא הנושא היחיד .  בוועידה היום בקפריסין דובר גם על חיבור רשת החשמל של שלוש המדינות ,  יוזמה שיכולות להיות לה השלכות מרחיקות לכת .  השר היחיד שהתלווה לנתניהו לביקור בקפריסין היה שר האנרגיה ,  יובל שטייניץ ,  שמשרדו יופקד על המשא ומתן עם שתי המדינות לגבי שיתופי הפעולה הללו .  השיחות יתקיימו במסגרת ועדה משולשת של מנכ"לי משרדי האנרגיה משלוש המדינות .  
לנתניהו חשוב היה להבהיר במפגש היום כי ההתקרבות לקפריסין ויוון אינה צריכה לבוא על חשבון היחסים בין ישראל וטורקיה .  לפני כחודש וחצי נראה היה שיחסי ישראל-טורקיה נמצאים על סף פריצת דרך ,  גם היא על רקע רצון לשתף פעולה בתחום הגז ,  אולם מאז חלה התקררות .  הצדדים לא הצליחו להתגבר על המחלוקת ביניהם בנושא רצועת עזה ,  שם טורקיה דורשת מישראל  " להסיר את המצור ".  לאחר תקופה ארוכה שישראל הרשמית שמרה על קו חיובי ומאופק כלפי טורקיה ,  בתחילת השבוע השמיע שר הביטחון ,  משה יעלון ,  אמירות שונות בתכלית ,  כאשר חזר והאשים את טורקיה בתמיכה בטרור ,  כולל זה של  " המדינה האיסלאמית "   ( דאעש )  .  
ההצהרה המשותפת עליה חתמו היום נתניהו ,  אנסטסיאדיס וציפראס ,  כללה התייחסות של פסקה אחת ל"תהליך השלום "  באי קפריסין ,  שחצי ממנו נמצא תחת כיבוש טורקי מאז 1974 .  הנוסח היה שגרתי ,  כזה שבטורקיה לא יאהבו ,  אבל גם לא יופתעו ממנו .  הנושא הישראלי-פלסטיני זכה גם הוא לשורה בודדת ,  שבה נכתב כי  " הממשלות מביעות את תקוותן שחידוש המשא ומתן בתהליך השלום המזרח-תיכוני יסתיים בפתרון צודק ובר-קיימא ". 
ישראל ,  אם כן ,  שומרת על דלת פתוחה לאפשרות של שיפור עתידי ביחסים עם טורקיה ;  יוון וקפריסין שומרות על המדיניות הוותיקה שלהן בנושא הישראלי-פלסטיני ;  וכל השלוש מתעסקות בדברים החשובים באמת מבחינתן כרגע :  אנרגיה וכלכלה .  
הפעם הבאה שבה תיערך פגישה בין מנהיגי שלוש המדינות תהיה בעוד כחצי שנה לפחות .  על פי התכנון ,  זה יקרה הפעם בישראל .  עד אז ,  יהיה מספיק זמן לבחון את הפירות שתצמיח הברית המשולשת ,  במיוחד בתחום הגז הטבעי ,  וגם את ההשפעה שתהיה לה על יחסי ישראל עם מדינות נוספות באזור .  

 גז ,  חשמל וביטחון :  ישראל מהדקת את היחסים עם יוון וקפריסין
בפעם הראשונה נערכה בקפריסין פסגה משולשת בין המדינות בנוכחות נתניהו ,  ראש ממשלת יוון ציפראס והנשיא המקומי ניקוס אנסטסיאדיס .  זאת על רקע היחסים המתוחים של השלוש עם טורקיה והתקרבות למצרים

