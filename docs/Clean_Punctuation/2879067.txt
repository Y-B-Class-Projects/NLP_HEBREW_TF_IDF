נשק ההסברה החדש של נתניהו בנושא איראן - היריב הרצוג
בניסיון לשכנע חברי קונגרס דמוקרטים להתנגד להסכם הגרעין ,  ראש הממשלה מדגיש : " האיש שמנסה להפיל את הממשלה שלי תומך בי בנושא הזה ".  הרצוג הפך למעשה לשר החוץ של נתניהו ,  רק בלי המינוי הרשמי
 ( נאום נתניהו בנושא איראן ליהודי ארצות הברית ,  אתמול )  
ראש הממשלה בנימין נתניהו הקליט אמש  ( שלישי )  נאום ליהדות ארצות הברית בנושא הסכם הגרעין עם איראן .  במהלך הנאום השמיע נתניהו את הטיעונים המוכרים שלו נגד הסכם הגרעין ,  אך הפעם שילב בדבריו טיעון אחד חדש יחסית ,  ומדויק במיוחד . " יש קונצנזוס פוליטי רחב בישראל בסוגיה הזו ",  אמר נתניהו למאזיניו מעבר לים . " יצחק הרצוג ,  אדם שהתמודד נגדי בבחירות ופועל מדי יום להפיל את הממשלה שלי ,  אמר בקולו שאין בינינו שום מחלוקת בנושא האיראני .  זו לא סוגיה מפלגתית בישראל .  יש להתרומם מעל המחלוקת המפלגתית גם בארצות הברית ".  
הטיעון הזה של נתניהו חשוב במיוחד לנוכח הוויכוח המתקיים כיום בקונגרס האמריקני על הסכם הגרעין .  כמעט כל חברי הקונגרס והסנאט מהצד הרפובליקני של המפה מתכוונים להצביע נגד ההסכם ,  אולם על מנת להכשיל את ההסכם נדרשת  " עריקה "  משמעותית של חברי מחוקקים דמוקרטים ,  ובהם לפחות כמה יהודים .  לפיכך ,  נתניהו ניסה להעביר מסר ברור  אצלנו בישראל מתגברים על המחלוקת המפלגתית כדי להתנגד להסכם הגרעין .  כך צריך להיות גם בארצות הברית ,  בראש ובראשונה בתוך הקהילה היהודית .  
אלוף  ( במיל' )  יעקב עמידרור ,  מי שכיהן בעבר כיועץ לביטחון לאומי של נתניהו ,  אמר לפני כמה שבועות לוואלה !  NEWS כי תמיכתם של מנהיגי מפלגות מהאופוזיציה בעמדת נתניהו בנושא האיראני קריטית להצלחת המאבק בקונגרס . " חבר הסנאט או הקונגרס הממוצע רוצה לתמוך בישראל ,  אבל אין לו עניין לתמוך בליכוד ",  הסביר עמידרור . " כאשר יש אחדות פוליטית פנימית בישראל ,  זה חשוב .  ישראל משפיעה הרבה יותר כאשר היא עומדת בחזית אחת ". 
עוד על הסכם הגרעין:אובמה :  אם הסכם הגרעין ייכשל ,  נידרדר למלחמה עם איראןשר האנרגיה האמריקני :  אם הייתי ישראלי ,  הייתי תומך בהסכם הגרעיןהמחלוקת על הסכם הגרעין קורעת את יהדות ארצות הברית 
הדברים הללו מסבירים מדוע חשוב לראש הממשלה נתניהו להיעזר בתמיכתו של הרצוג משורות האופוזיציה .  הרצוג משמש בפועל שר החוץ של נתניהו בסוגיה הזו ,  גם אם אין לו מינוי רשמי והוא נשאר יו"ר האופוזיציה .  הממשל האמריקני היה שמח מאוד לתאר בתדרוכים שלו לחברי הקונגרס את עמדתו של נתניהו כעמדה של הימין הישראלי .  נתניהו לא נהנה מפופולריות רבה בצד הדמוקרטי של המפה הפוליטית בארצות הברית ,  והימין הישראלי עולה לכותרות במדינה בימים האחרונים בעיקר בנושאים כמו שריפת תינוקות ,  דקירת נערות במצעד הגאווה והשמצת הנשיא אובמה במונחים גזעניים .  
בהיעדר ביקורת מתוך המערכת הפוליטית ,  הממשל מנסה להדגיש את העובדה שבכירים לשעבר במערכת הביטחון ,  ובהם ראשי שב"כ ומוסד בדימוס ,  הביעו תמיכה בהסכם הגרעין .  שר החוץ ג'ון קרי הזכיר את התמיכה הזו בתדרוך שערך לחברי הסנאט ,  ושדולת השמאל היהודית ,  ג'יי סטריט ,  העבירה רשימה של ציטוטים חיוביים בנושא לחברי הקונגרס .  התועלת של המאמץ הזה מוטלת בספק .  הטיעון של נתניהו על כך ש"אותו פוליטיקאי שמנסה להדיח אותי מביע תמיכה בעמדה שלי בנושא האיראני ",  הוא קליט ומוצלח הרבה יותר .  
הרצוג אינו לבד באופוזיציה בהתנגדותו להסכם הגרעין עם איראן .  גם יו"ר יש עתיד ,  ח"כ יאיר לפיד ,  יצא למתקפה חריפה נגד ההסכם בימים שלאחר חתימתו .  זאת כחלק ממהלך פוליטי שקוף של  " שבירה ימינה ".  לפיד והרצוג תקפו השכם וערב את  " ההסכם הרע והמסוכן ",  בדיוק באותם מונחים שבהם השתמש ראש הממשלה נתניהו ,  ולפיד אפילו תיאר אותו כ"רע ליהודים ".  עם זאת ,  כדי להזכיר לבוחרים שלהם שהם בכל זאת באופוזיציה ,  השניים תיבלו את הגיבוי המוחלט שהעניקו לנתניהו באמירות הזויות על כך שהסכם הגרעין הוא  " אשמתו ",   " כישלון שלו "  ושאר טענות דומות .  
מלבד העובדה שאין שום דרך הגיונית להאשים את ראש ממשלת ישראל באחריות להסכם שנחתם על ידי ארצות הברית וכל מעצמות העולם ,  הטיעון של הרצוג ולפיד עשוי להתברר כמעשה של התאבדות פוליטית .  הרצוג ולפיד עשו חישוב פוליטי פשוט וציני :  הסיכוי של נתניהו לנצח את אובמה בקונגרס ולהפיל את ההסכם נמוך מאוד ,  לכן הם יכולים לצאת נגד ההסכם כדי למצוא חן בעיני מצביעי הימין ובמקביל להאשים את נתניהו באחריות לכישלון בנושא .  
הבעיה עם ההתנהלות הזו היא שברגע שהרצוג ולפיד יצאו נגד הסכם הגרעין בצורה בוטה כל כך ואימצו למעשה את עמדתו של נתניהו ,  הם למעשה הגבירו את הסיכוי שראש הממשלה יצליח , " נגד כל הסיכויים ",  להכשיל את הסכם הגרעין בקונגרס .  התמיכה של הרצוג ולפיד היא הנכס ההסברתי העיקרי שלו כרגע ,  לצד הקיצוניות והאנטישמיות של המשטר האיראני .  אם המהלך שלו יצליח ,  התוצאה הסופית תהיה מכה אנושה עבור לפיד והרצוג  נתניהו ינצח בענק בקונגרס ,  וכל ההאשמות שלהם על כך שהוא  " הרס את היחסים עם ארצות הברית ",   " איבד את אמריקה "  ו"נכשל במשימה החשובה ביותר שלו "  יהפכו לבדיחה .  
הרצוג ולפיד מנסים לאחוז במקל משני קצותיו .  עמידרור אמר בצדק שההתנהלות שלהם פשוט לא הגיונית : " אם אתה נגד ההסכם הרע הזה ,  מה ההיגיון של לצאת עכשיו נגד ראש הממשלה ?  ",  הוא שאל לפני שלושה שבועות .  מי שבאמת סבור שההסכם הזה רע ומסוכן צריך להיות הגון מספיק כדי להטיל את האשמה על האיש החתום עליו  ברק אובמה  ולהפסיק לתקוף את נתניהו .  מי שסבור ,  לעומת זאת ,  כמו הבכירים לשעבר במערכת הביטחון ,  שההסכם אינו מושלם אבל עדיף על האלטרנטיבות ,  צריך למצוא את אומץ הלב הציבורי להגיד זאת ,  במקום להשמיע את דף המסרים של לשכת ראש הממשלה .  
מלשכתו של הרצוג נמסר בתגובה לדברים : " לאורך כל הדרך ההסכם היה רע ,  וכך גם דרך ההתמודדות של נתניהו עם הנושא .  הרצוג אמר ועדיין סבור כי יש לפעול יחד עם האמריקנים ליצירת מערך הרתעה חזק באזור מול ממלכת הטרור האיראנית וכי נתניהו מפספס הזדמנות היסטורית לעשות זאת ,  ובכך מזיק לביטחון ישראל באופן אנוש .  את עמדתו של הרצוג יודעים ומכירים כל מקבלי ההחלטות בארצות הברית ובמדינות אירופה ,  ואת מה שיש לו להגיד הוא יודע בדיוק היכן ומתי לומר ולא זקוק לראש הממשלה כדובר אישי ". 
לפניות לכתב :  amir.tibon@walla.co.il 

נשק ההסברה החדש של נתניהו בנושא איראן - היריב הרצוג
בניסיון לשכנע חברי קונגרס דמוקרטים להתנגד להסכם הגרעין ,  ראש הממשלה מדגיש : " האיש שמנסה להפיל את הממשלה שלי תומך בי בנושא הזה ".  הרצוג הפך למעשה לשר החוץ של נתניהו ,  רק בלי המינוי הרשמי

