הנאום שנתניהו לעולם לא יישא 
" חטאתי ,  עוויתי ,  פשעתי ",  אלו שלוש מילים שלעולם לא נשמע מראש הממשלה נתניהו בהקשר של רצח רבין ,  כי למרות שהיה לו מקום של כבוד בהסתה שקדמה לרצח ,  אין לצפות ממנו לחשבון נפש
חברי הכנסת ושרי הממשלה תופסים את מקומם במליאה ,  מצלמות הטלוויזיה מוכנות ,  הקהל ממלא את היציע - כנסת ישראל מתכנסת פעם נוספת ביום הזיכרון הממלכתי לרצח ראש הממשלה ושר הביטחון יצחק רבין .  יו"ר הכנסת מזמין את ראש הממשלה ,  בנימין נתניהו לשאת את נאומו :
" אדוני היו"ר ,  שרי הממשלה ,  חברי הכנסת ,  משפחת רבין ,  אזרחי ישראל .  19 שנה חלפו מאז הלילה הנורא ,  שבו מחבל יהודי רצח ראש ממשלה נבחר .  זמן מספיק כדי להביט בפרספקטיבה היסטורית .  זמן לא רב מידי כדי לשכוח ולהשיל מאתנו את מאורעות הימים ההם .  די והותר זמן חלף לעריכת חשבון נפש .  ללימוד הלקחים .  לאמירת האמת :  חטאתי ,  עוויתי ,  פשעתי .
" כן ,  אין צורך להתבייש מלבטא מילים אלו .  הבושה נמצאת בהדחקה .  בהסתרה .  בהיתממות .
" אני מביט על הימים שקדמו לרצח ממקום של מי שלקח חלק באירועים .  עדות של מי שהיה נוכח ,  של מי שהביט מקרוב בשנאה הפורצת ברחובות ,  באש המאכלת ,  בהסתה ,  באלימות - כמי ראה במו עיניו את זרעי הפורענות נזרקים כלאחר יד לכל דורש . 

" לא ראיתי זאת כעיתונאי .  אפילו לא כמשקיף באו"ם .  הייתי שם .  על המרפסת בכיכר ציון ,  בתהלוכה בצומת רעננה ,  בכל מקום שבו האלימות הביטה בנו בעיניים מתריסות  הייתי שם .  לא ,  לא כאחד מהקהל .  לא כמשתתף מיני רבים .  הייתי שם כראש האופוזיציה ,  כמנהיג המחנה ,  כמי שמארגן ומוביל את ההפגנות .
" הייתי שם כמי שבחר לרכב על הנמר וסירב להכיר בחוקי הטבע הבסיסיים ביותר :  נמר איננו חיה מבויתת ,  וכמיהתו אל הטרף איננה יודעת שובע .  סלחו נא לי  כי היה עלי לדעת .  אינני איש תמים .  הנאיביות ממני והלאה .  פשוט היה לי נוח .  כן נוח .  במרוץ המוטרף לראשות הממשלה ,  במאבקים הפוליטיים והאידאולוגיים הבלתי מתפשרים  לא תמיד שמים לב לדברים החשובים . 
" לא רציתי כי רבין יירצח .  חלילה .  לא ביקשתי את הדבר הנורא .  לא האמנתי כי הנמר איננו ניתן לשליטה .  לו רק הייתי יודע .  לו רק הייתי מביט אל האופק .  מגלה מנהיגות .  לו רק הייתי עוזר אומץ וקובע :  בהפגנות שלי .  בהפגנות בהן אני נמצא  לא תהיה הסתה .  ואם הנמר לא ירצה בי :  שימשיך לבד . 
" היום אנחנו יודעים  דבר אחד מסוכן יותר מהמסיתים :  המנהיגות שמדחיקה את מסוכנותם ,  מתעלמת מחוזקם ,  משתמשת בנוכחותם .  שוב לא ניתן  גם לא הסכמה שבשתיקה  למחבלים הצומחים להם בביתנו ומסכנים את קיומנו .  סלחו נא לי  אחרי 19 שנה הגיעה העת לתיקון היסטורי :  חטאתי ,  עוויתי ,  פשעתי ".  
מעוניינים לפרסם מאמר במדור הדעות ?  כתבו לנו למייל op-ed@walla.net.il
המאמרים המתפרסמים במדור הדעות משקפים את עמדת הכותבים בלבד 

הנאום שנתניהו לעולם לא יישא 
" חטאתי ,  עוויתי ,  פשעתי ",  אלו שלוש מילים שלעולם לא נשמע מראש הממשלה נתניהו בהקשר של רצח רבין ,  כי למרות שהיה לו מקום של כבוד בהסתה שקדמה לרצח ,  אין לצפות ממנו לחשבון נפש

