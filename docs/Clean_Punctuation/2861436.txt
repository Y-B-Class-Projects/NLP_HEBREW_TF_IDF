נתניהו :  לאחרונה מעבירה איראן נשק מתקדם לחיזבאללה ולחמאס
ראש הממשלה נאם בכנס ג'רוזלם פוסט השנתי שמתקיים בניו יורק .  בנאומו התייחס להסכם הגרעין וטען : " לא מאוחר מידי להסכם טוב יותר ".  על המשא ומתן המדיני אמר : " הפלסטינים הם שבורחים מהשלום "
 ראש הממשלה בנימין נתניהו נאם הלילה  ( שני )  בכנס ג'רוזלם פוסט השנתי שמתקיים בניו יורק שבארצות הברית .  בנאומו התייחס נתניהו בין היתר להסכם המתגבש בין איראן לבין המעצמות . " מניעת איראן מהיכולת לייצר נשק גרעיני זהו האתגר המרכזי של הדור שלנו ",  אמר . " עלינו להבין שאיראן לא רק מאיימת בהשמדתה של ישראל ,  אלא היא כובשת שטחים נרחבים במזרח התיכון בזמן שהיא מייצאת את המהפכה האסלאמית שלה לכל רחבי העולם .  כיום איראן נותנת חסות לטרור עולמי במזרח התיכון ,  באסיה ,  באירופה ,  באמריקה הצפונית והדרומית .  היא צוברת נשק קונבנציונלי :  מזל"טים ,  טילים ,  לוויינים ,  צוללות ,  טילים מונחי מטרה ועוד נשק קטלני .  בחודשים האחרונים איראן מעבירה נשק מתקדם יותר ויותר לשלוחותיה :  לחיזבאללה ,  לחמאס ,  לג'יהאד האסלאמי ,  לחות'ים בתימן ולעוד .  איראן עושה את כל זה בלי נשק גרעיני .  תדמיינו מה איראן הייתה עושה עם נשק גרעיני ". 
עוד בוואלה ! NEWS:מנהיג הכורדים בנאום ניצחון : " סוף לתכניות של ארדואן"אורנג' משיבה לנתניהו : " המנכ"ל יבקר בישראל בקרוב"חשד ל"פגע וברח "  בדרום הר חברון :  פקח בן 46 נפצע קשה  
" לצערנו ,  'מסגרת לוזאן' סוללת כרגע את דרכה של איראן לייצר כמויות של אורניום מעושר שיספיקו לארסנל של פצצות גרעיניות ",  המשיך נתניהו . " זאת תהיה התוצאה הבלתי נמנעת אם איראן תקיים את ההסכם .  אם היא תחליט לשבור את ההסכם ,  היא תגיע לנשק גרעיני מהר עוד יותר .  ההסכם מעניק לאיראן עשרות מיליארדי דולרים מיד ועוד מאות מיליארדי דולרים בשנים הקרובות .  מדובר בכסף רב שישמש לתמוך בטרור הגלובלי ,  לממן את תוקפנותה של איראן באזור ולצבור נשק קונבנציונאלי .  תהיה זאת טעות היסטורית לרוץ קדימה כדי לסגור הסכם רע זה .  דרושות כעת סבלנות ונחישות כדי להמתין להסכם טוב יותר .  עדיין לא מאוחר מדי להסכם טוב יותר ".  
בנאומו התייחס נתניהו גם לפרשת פיפ"א ולחרמות על ישראל . " בשבועיים האחרונים היה ניסיון להדיח את ישראל מארגון פיפ"א ,  התאחדות סטודנטים בבריטניה הצביעה בתמיכה בחרם על ישראל ,  והמנכ"ל של חברת תקשורת צרפתית הצהיר על כוונותיו לשים קץ לעסקיה של החברה עם ישראל .  המילים מלאות ההערכה שלו כלפי ישראל שבאו בעקבות זאת אינן מסתדרות עם ההצהרות העוינות החד-משמעיות שלו בקהיר .  אנחנו מצויים בקמפיין עולמי של דה-לגיטימציה נגד ישראל .  והנה הדבר הכי אבסורד בזה - הפלסטיניים הם שבורחים מהמשא ומתן לשלום .  הם ברחו לברק .  הם ברחו לשרון .  הם ברחו לאולמרט .  וכעת הם בורחים ממני ".  
" הפלסטיניים מפנים גב למשא ומתן ישיר לשלום שוב ושוב ואז קוראים להטיל סנקציות על ישראל משום שאין שיחות שלום ",  הוסיף נתניהו . " לצערנו יותר מדי גורמים בקהילה הבינלאומית משתפים פעולה עם הפארסה הזאת .  חייבים להילחם נגד הדה-לגיטימציה .  לא מדובר במדיניות זאת או אחרת של ישראל אלא בזכותנו לחיות פה כעם חופשי ,  זכותנו להגן על עצמנו ,  זכותנו לקבוע את עתידנו ".  

נתניהו :  לאחרונה מעבירה איראן נשק מתקדם לחיזבאללה ולחמאס
ראש הממשלה נאם בכנס ג'רוזלם פוסט השנתי שמתקיים בניו יורק .  בנאומו התייחס להסכם הגרעין וטען : " לא מאוחר מידי להסכם טוב יותר ".  על המשא ומתן המדיני אמר : " הפלסטינים הם שבורחים מהשלום "
 
