אלשיך אחרי ההסכם עם ניר חפץ : " עדי מדינה - אחד הכלים החשובים "
 מפכ"ל המשטרה הבהיר כי גיוסם של עדי מדינה הוא אמצעי חשוב בקידום חקירות משטרה ,  זאת על רקע ההסדר שעליו חתם מקורבו של נתניהו . " המבחן שלנו הוא הורדת השחיתות הציבורית ,  עדי מדינה מסייעים בחיזוק תיקים שנחקרים ",  אמר
מפכ"ל המשטרה רוני אלשיך הדף היום  ( שלישי )  את הטענות נגד גיוס עדי מדינה ,  זאת על רקע ההסדר שנחתם עם יועץ התקשורת ניר חפץ . " המבחן שלנו הוא להוריד את השחיתות הציבורית ",  הסביר אלשיך בכנס שדרות . " עדי מדינה זה אחד הכלים החשובים בחקירות שמסייעים לחזק תיקים .  עד המדינה מספר את הסיפור המלא ובסיוע עם ראיות זה עוזר .  גם בתחום ארגוני הפשיעה יש הצלחות למשטרה בזכות עדי המדינה ".  
" המשטרה רשאית לאכוף את החוק ,  והמחוקק מספיק חכם כדי לנסח את הדברים כך שאיננה חייבת אלא רשאית ותפקידה למנוע עבירות ",  הוסיף . " אם הכנסנו לכלא פי שניים השנה מאשר השנה שעברה לא עשינו שום דבר אם לא הורדנו את הפשיעה .  הלקוח שלנו הוא אזרח נורמטיבי שרוצה שסביבו תהיה פחות פשיעה .  אנחנו צריכים כמשטרה להוריד את כמות העבירות לכל סוגיהן ,  כולל אלה שברמת האדם לחברו ברחוב .  וחשוב לתפוס כך את התפקיד ,  כולל בשחיתות הציבורית ,  כי המבחן שלנו זה להוריד שחיתות ולא להראות שאנו מצליחים להרשיע מישהו ". 
עוד בוואלה !  NEWS:בין החבר טראמפ לעד חפץ - כאוס משבר הגיוס עדיין מחכה לנתניהודרום קוריאה :  שליט הצפון מוכן לדון עם ארה"ב על תכנית הגרעיןח"כ לוי-אבקסיס הכריזה רשמית על הקמת מפלגה חדשה : " תתחילו לפחד "  
לאחר מכן המפכ"ל הסביר את נחיצותם של עדי המדינה בחקירות המשטרה . " זה מישהו שמספר את הסיפור של התיק ,  ולא רק רק נותן לשופט מארג ראיות שכל אחת עומדת בפני עצמה ",  הסביר . " ככל שעדותו יותר פתוחה ,  יציבה ,  חזקה ,  וכמובן יש לה סיוע בראוית חיצוניות - זה מחזק מאד את התיק ". 
אלשיך אף ציין כי עדי מדינה מסייעים לבניית ההרתעה המשטרתית בנוגע לשחיתות ,  אם כי מדובר בתוצר לוואי של החקירה ,  ולא במטרה מרכזית .  לדבריו ,  הנושא הושג הן בתחום הפשיעה והן במגזר הערבי . " אני חושב שזה הישג שמתפתח מאד בעשור האחרון עם חוקרים שיודעים לעשות זאת בצורה טובה .  בסופו של דבר היכולות של משטרת ישראל בתחומים השונים לא מוכרות לציבור ".  
בהמשך דבריו ,  מפכ"ל המשטרה התייחס לדברי הביקורת המופנים נגד התנהלות המשטרה בחקירות ראש הממשלה . " המשטרה היא לא פוליטית ולאף אחד מהחוקרים אין אגנדה פוליטית ",  טען . " אני סומך על היועץ המשפטי לממשלה שהוא מקבל החלטות באופן מקצועי לחלוטין .  אני חושב שבסופו של דבר ,  ככל הנראה אין דיון בעובדות ,  אלא על הפרשנות .  ככל שיסתבר שלא עשינו עבודתנו ,  דהיינו חקר האמת ,  אני אראה בזה כשלון אישי ". 
לאחר שיועצו לשעבר חפץ חתם על הסכם עד המדינה ,  מסביבת ראש הממשלה נמסר בתגובה כי  " כשיש משהו ,  לא צריך אפילו עד מדינה אחד .  וכשאין ,  גם אלף עדי מדינה לא יעזרו .  המרוץ הבלתי פוסק אחרי עדי מדינה הוא ההוכחה הטובה ביותר שאין כלום ולא יהיה כלום ".  
חפץ צפוי להעיד בשלושה תיקים מרכזיים המתנהלים בימים אלה נגד נתניהו :  תיק 1270 ,  שבמרכזו היוזמה למנות את השופטת הילה גרסטל לתפקיד היועצת המשפטית לממשלה ,  תיק 1000  - " תיק המתנות "  - שבמרכזו קבלת טובות הנאה לכאורה מאנשי העסקים ג'יימס פאקר וארנון מילצ'ן ,  ותיק 4000 ,  שבמרכזו מתן הטבות רגולטריות לכאורה לבעל השליטה בבזק שאול אלוביץ' בתמורה לסיקור אוהד באתר וואלה !  NEWS .  
עורך דינו של חפץ ,  אילן סופר ,  מסר היום כי הוא  " מאמין שבבוא היום ,  כשהציבור הישראלי יוכל להיחשף לדברים במלואם ,  כל מי שאכפת לו מהמדינה ,  מכל קצוות הקשת ,  יתמוך בהחלטתו ".  ההסכם עם חפץ אמור להיות הזרוע השנייה של ההסכם שכבר נחתם עם מנכ"ל משרד התקשורת ,  שלמה פילבר .  בנוסף אליו גם ארי הרו ,  ששימש כראש לשכתו של נתניהו ,  הפך לעד מדינה בתיק 1000 ובתיק 2000 .
  ( עדכון ראשון 13:42 )  

אלשיך אחרי ההסכם עם ניר חפץ : " עדי מדינה - אחד הכלים החשובים "
 מפכ"ל המשטרה הבהיר כי גיוסם של עדי מדינה הוא אמצעי חשוב בקידום חקירות משטרה ,  זאת על רקע ההסדר שעליו חתם מקורבו של נתניהו . " המבחן שלנו הוא הורדת השחיתות הציבורית ,  עדי מדינה מסייעים בחיזוק תיקים שנחקרים ",  אמר

