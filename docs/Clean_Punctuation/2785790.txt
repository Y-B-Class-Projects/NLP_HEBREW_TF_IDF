המזימה של ליברמן :  מהפך ללא בחירות
הדיבורים על בחירות בפתח הם מסך עשן שנועד להסתיר את המזימה האמתית של שר החוץ :  הדחת ראש הממשלה על בסיס קואליציה חלופית שתתלכד סביב יוזמת השלום הסעודית
כל הדיבורים על בחירות לא עושים שכל ,  וזאת מכמה סיבות ,  כשהעיקרית שבהן ,  מלבד העובדה שח"כים טריים אינם ממהרים לפזר את עצמם ,  היא שיאיר לפיד איננו מטורף ולכן לא ילך לבחירות שיפחיתו בוודאות את כוחו .  מ-19 מנדטים לתשעה ,  נניח ,  על פי הסקרים האחרונים .  לכן ,  צריך להתייחס בחשד עמוק לכל פטפוטי ח"כ עפר שלח ,  כי בהיעדר הסכמה על התקציב ועל העניין המדיני , " הבחירות בפתח ".  אלה שטויות שקריות שנועדו לטמטם מישהו .  
מה שסביר הרבה יותר הוא שמישהו מתכנן במסתרים מהפך ,  עוד בכנסת הנוכחית ,  תוך הדחת ביבי ומינוי ראש ממשלה ברוטציה במקומו :  לפיד ,  ואחריו יצחק הרצוג ,  ואחריו ליברמן .  הרי השר אהרונוביץ' כבר הבטיח לנו בשבת האחרונה שליברמן יהיה ראש הממשלה הבא ,  ומזמן מספרים לנו למשל על היחסים המצוינים בין לפיד לבין ליברמן .  הדגל המדיני המשותף יהיה היענות ליוזמה הסעודית הנוראית ,  שכל השלושה ,  כולל ליברמן ,  הביעו את הסכמתם העקרונית לתמוך בה .  
תכף נזכיר לכולנו את המספרים האמתיים ונבין את ההיגיון הפוליטי ברעיון הרע והמושחת הזה .  נכון לעכשיו ,  יש למחנה  " היוזמה הסעודית ",  כולל ליברמן ,  בדיוק 60 מנדטים  :  19 של יש עתיד ,  15 של העבודה ,  12 של ישראל ביתנו  ( כולל ח"כ אלכס מילר שנוסף לפני זמן מה לרשימת ישראל ביתנו והגדיל אותה ל-12 מנדטים ,  לאחר שח"כ כרמל שאמה-הכהן והליכוד הסכימו להצעת אחיתופל של ליברמן למנות את הראשון לשגריר באיחוד האירופי )  .  עוד כולל מחנה  " היוזמה הערבית "  את ששת הח"כים של ציפי לבני ,  את ששת הח"כים של מרצ ואת שני הח"כים של קדימה .  סך הכול בדיוק 60 מנדטים .  חסר רק עוד אחד כדי להשלים את המהפך התיאורטי .  
לכן ,  מנסה ליברמן נואשות למנות את גלעד ארדן לשגריר ישראל באו"ם ,  וכך להצניח לכנסת עוד ח"כ מישראל ביתנו .  הפעם מדובר כפי שנמסר בלאון ליטינצקי ,  שהוא הבא בתור ברשימת הליכוד ביתנו ,  ואם אכן ימונה ,  ישלים את מחנה  " היוזמה הסעודית "  לרוב של 61 .  זאת גם בדיוק הסיבה שליברמן פועל במקביל להתפטרותו של השר יאיר שמיר מהכנסת .  כי בכנסת יהיו צריכים אצבעות ,  61 בדיוק ,  לצורך המהפך ,  ושמיר ,  נאמן למורשת אביו ,  עלול להבריז ולא להצטרף לדגל יוזמת השלום הערבית .  הוא בכל זאת שמיר  ( האבן הקשה )  ולא פטרוזיליה .  
בינתיים ,  נקלעה המזימה הפוליטית לקשיים מסוימים .  ביבי מתנה את הסכמתו למינוי ארדן בהתפטרות של אחד הח"כים של ישראל ביתנו מהכנסת ,  לכאורה כדי למנוע מצב שבו יש עתיד הופכת לסיעה הגדולה בכנסת  ( כבר עכשיו ,  לאחר החלפת שאמה-הכהן במילר ,  הפכה סיעת הליכוד לשווה בגודלה ליש עתיד )  .  אבל אולי נתניהו כבר קלט משהו ,  ועשה את החשבון בעצמו ,  והוא מבין כי הבעיה חמורה בהרבה ,  וכי מתן 13 מנדטים לליברמן מסכנת את שלטונו .  
גם השר יאיר שמיר ,  שקודם הגיב בשתיקה על הצעת ליברמן שיתפטר מהכנסת ויסתפק בתפקיד שר ,  אמר משהו בעניין : " תנאים שהשתנו עקב המצב הביטחוני ".  אה .  יכול להיות שגם הוא הבין את המזימה המתרקמת ?  אז לא ,  הוא לא יתפטר ,  נכון לעכשיו .  גם אם שר אצל ליברמן וגם ח"כ הוא כבר לא יהיה בכנסת הבאה .
 אלא שראש הממשלה לא יכול להיות רגוע באמת .  גם אם המהלך למינוי ארדן באו"ם והחלפתו בכנסת בלאון ליטיצקי לא יצלח ,  וגם אם יאיר שמיר יתעקש להישאר חבר כנסת ,  עדיין לא לגמרי ברור שסיעת הליכוד עומדת כולה מאחורי ביבי .  האם אין למשל פוטנציאל בגידה פוליטית מסוימת אצל השר והח"כ סילבן שלום ,  למשל ,  שעל פי ציוצי אשתו ג'ודי בטוויטר ,  ממש לא סולח לביבי שלא תמך במועמדותו לנשיאות ,  וגם לא במועמדות ג'ודי לתפקיד הגברת הראשונה .
 אבל אם ביבי מזהה כבר את המזימה הלכאורית ,  מדוע הוא לא פועל נגד ליברמן באופן חזיתי ?  טוב ,  סוד יחסיהם אף פעם לא פוענח עד הסוף .  אבל העובדה שליברמן שימש כמנהל לשכתו של ביבי בקדנציה הראשונה רומזת שהוא נושא אתו אולי כמה סודות ,  וכך מחזיק את ביבי במקום רגיש .  
בכל מקרה ,  אם זו מזימתו של ליברמן ,  צריך לקוות שייכשל בה .  אין גרוע יותר לישראל מאשר היענות  " עקרונית "   ( שאחר כך תיהפך מעשית עד אימה ,  עד הפרט האחרון )  ליוזמה הסעודית ,  הקוראת להחזרת ישראל לקווי 67' והחזרת פליטי 48' לישראל .  כל זאת ,  תמורת שלום עם כל מדינות ערב .  וואי ,  אני נרגש . " שלום עם כל מדינות ערב ".  איזה חלום .  זה כולל גם את עיראק ,  וסוריה והמדינה האיסלאמית ?  
לכל הטורים של מנחם בן בוואלה !  דעות
מעוניינים לפרסם מאמר במדור הדעות ?  כתבו לנו למייל op-ed@walla.net.il
המאמרים המתפרסמים במדור הדעות משקפים את עמדת הכותבים בלבד 

המזימה של ליברמן :  מהפך ללא בחירות
הדיבורים על בחירות בפתח הם מסך עשן שנועד להסתיר את המזימה האמתית של שר החוץ :  הדחת ראש הממשלה על בסיס קואליציה חלופית שתתלכד סביב יוזמת השלום הסעודית

