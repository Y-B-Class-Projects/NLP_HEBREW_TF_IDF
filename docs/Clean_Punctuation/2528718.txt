דגן מגבה את דברי דיסקין : " הוא אמר את האמת שלו "
 בכנס  " ג'רוזלם פוסט "  בניו יורק ,  דגן צידד בראש השב"כ לשעבר ,  שאמר כי נתניהו וברק מונעים מדחפים משיחיים בכל הנוגע לאירן .  אשכנזי : " יש עדיין זמן לעצור את אירן "
 מאיר דגן ,  שהיה ראש המוסד ,  מגבה את דבריו של יובל דיסקין ,  ואמר כי ראש השב"כ לשעבר  " אמר את האמת שלו "  כשמתח ביקורת נוקבת על ראש הממשלה נתניהו ושר הביטחון ברק .  את הדברים אמר דגן בשולי הכנס השנתי של  " ג'רוזלם פוסט "  שנפתח בצהריים  ( ראשון )  בניו יורק .  
בכנס משתתפים בין היתר הרמטכ"ל לשעבר גבי אשכנזי ,  מפקד חיל האוויר לשעבר אליעזר שקדי ,  לצד השרים גלעד ארדן ודני אילון .  השר ארדן אמר בנאומו כי הנשיא אובמה צריך לשחרר את המרגל הכלוא ,  ג'ונתן פולארד ,  מבית הכלא .  
אחד הנואמים הראשונים בכנס ,  ראש הממשלה לשעבר ,  אהוד אולמרט ,  מתח ביקורת נוקבת על מדיניות הממשלה .  לדבריו ,  על נתניהו  " לתמוך ולכבד את הנשיא האמריקני ברק אובמה ולא להתווכח עמו ".  
בביקורת שמתח על שר הביטחון אהוד ברק ,  אמר אולמרט כי עדיין יש זמן לבלום את תכנית הגרעין של אירן באמצעים דיפלומטיים ובאמצעות סנקציות ,  וכי ארצות הברית היא שצריכה להוביל את המאבק בנושא . " היא מעצמה עולמית ,  וישראל טועה כשהיא מנהלת את הדיון הזה בפומבי ",  הוסיף .
" יש די זמן כדי לנסות צורות שונות של לחץ מול אירן מבלי לנקוט פעולה צבאית ישירה ",  אמר ראש הממשלה לשעבר .  לדבריו , " אין זו עת לתקיפה צבאית ,  שעלולה לגרום להשלכות קשות על ביטחון ישראל ".  
הרמטכ"ל לשעבר גבי אשכנזי ,  נאם גם הוא לפנות ערב בקונגרס הג'רוזלם פוסט בניו יורק ,  ואמר כי טבע המלחמה השתנה . " זה כבר לא דיבזיה נגד דיביזיה  האויב מסתתר מאחורי אזרחים ".  באשר לאיומים המופנים כלפי ישראל ,  אמר כי  " עם כל הכבוד לחמאס וחיזבאללה ,  הם לא יכולים לכבוש את הנגב והגליל ".  אשכנזי הדגיש כי האביב הערבי אינו אביב אלא סערה איסלמית ,  והודה שישראל לא צפתה את הסערה הזאת .  הרמטכ"ל לשעבר אף התייחס לנעשה בסוריה ,  באומרו כי  " העולם נתן לאסד רישיון להרוג ואם אסד ייפול זה יהיה טוב עבור ישראל ".  לדבריו ,  כל משטר חדש שיקום יהיה עדיף מבחינת ישראל ולא יהיה מקושר לחיזבאללה ואירן כמו זה הנוכחי .  
אשכנזי הביע תמיכה בהטלת הסנקציות על אירן ,  אף הסביר כי ישראל צריכה להוות איום צבאי על טהרן . " יש עדיין זמן לעצור את אירן ,  התקיפה לא נדרשת מחר .  עדיף בשלב הראשון לעכב את התוכנית באמצעות דיפלומטיה .  עם זאת ,  ישראל צריכה להיות בעלת יכולת עצמית להגנה ולא תוכל להרשות לעצמה מציאות תחת מטריה גרעינית ",  הסביר . " הסנקציות על אירן צריכות להיות חריפות יותר ,  אך יתכן כי כעת זה כבר מעט מדי ומאוחר מדי ,  ועל כן יש צורך לשים את האופציה הצבאית על השולחן ".  
אשכנזי גילה בנאומו כי ראש המודיעין המצרי לשעבר ,  עומר סלימאן ,  ביקר בישראל כחודשיים לפני נפילתו של הנשיא מובארק וחזה כי גם הוא וגם בנו של מובארק ,  ג'מאל ,  יוכלו להיבחר לנשיאות . " מה שחשוב זה מי סופר את הקולות ",  אמר סלימאן לאחר הנוכחים בחדר ששאלו כיצד הוא יכול להיות כל-כך בטוח .  
ביום שישי ,  במתקפה חסרת תקדים ,  אמר דיסקין במפגש בכפר סבא כי אין לו אמון בנתניהו ובשר הביטחון ברק ,  ובעיקר  " ביכולתם להנהיג מלחמה מול אירן וביכולתם לנהל מלחמה אחרת באזור ".  לדברי ראש השב"כ לשעבר ,  השניים מונעים ממניעים משיחיים בכל הנוגע לנושא . " ראיתי אותם מקרוב  את שניהם ,  זה מקיסריה וזה ממגדלי אקירוב ,  שמייצרים מצג שווא לציבור בסוגיית אירן ",  אמר . " הם יוצרים כביכול תחושה שאם ישראל לא תפעל ,  תהיה לאירן פצצה גרעינית ,  אף שלדעת מומחים ,  תקיפה ב אירן תאיץ את התחמשותה בנשק גרעיני ".  

דגן מגבה את דברי דיסקין : " הוא אמר את האמת שלו "
 בכנס  " ג'רוזלם פוסט "  בניו יורק ,  דגן צידד בראש השב"כ לשעבר ,  שאמר כי נתניהו וברק מונעים מדחפים משיחיים בכל הנוגע לאירן .  אשכנזי : " יש עדיין זמן לעצור את אירן "
 
