אובמה ונתניהו חייכו למצלמות ,  אבל התחמקו מהפיל שבחדר
גורם בכיר בפמליית ראש הממשלה אמר כי השניים דנו בעיקר בסוגיות ביטחוניות ,  אך בניגוד למצופה נתניהו סירב לברר מה הצעד האחרון של אובמה בסכסוך בין ישראל לפלסטינים .  לדבריו ,  קלינטון וטראמפ לא ביקשו להיפגש עם ראש הממשלה - אך ייענו בחיוב אם כן 
" כמו זוג ותיק שכבר מכיר אחד השני "  ו"כמו הזוג של החבובות "  - כך הגדירו גורמים בכירים בפמליית ראש הממשלה בנימין נתניהו לניו יורק את פגישתו עם נשיא ארצות הברית ברק אובמה ,  שככל הנראה תהיה הפגישה האחרונה של השניים בכובעיהם הנוכחיים .  לדברי הגורמים ,  השיחה שערכו אמש  ( רביעי )  נתניהו ואובמה ,  שארכה פחות משעה ,  עסקה בעיקר באתגרים ובהתפתחויות ביטחוניות אזוריות ,  ופחות בנושא ההתנחלויות והסכסוך הישראלי-פלסטיני ,  והם הגדירו את הפגישה  " כפגישה חיובית ".  
אחד מהגורמים הבכירים הגדיר את סוגיית הסכסוך כ"פיל שהיה בחדר ".  לדבריו , " יש פיל ,  נתניהו ידע שיש פיל ,  אובמה ידע שיש פיל ,  וכל אחד מהם יודע שהשני יודע שיש פיל ".  בניגוד למצופה ,  נתניהו לא ניסה לברר אצל הנשיא אובמה מהן תכניותיו בנושא הישראלי-פלסטיני בארבעת החודשים האחרונים לכהונתו - מה שמוגדר בישראל כ"שאלת נובמבר ".  החשש בירושלים הוא שבתקופה שבין הבחירות לנשיאות ארצות הברית לכניסת הנשיא החדש לתפקידו ,  אובמה יבחר לקדם מהלך אחרון בנושא הישראלי-פלסטיני .  
עוד בוואלה !  NEWS:אובמה לנתניהו : " ארצות הברית מודאגת מהבנייה בהתנחלויות"אחרי שהבטיח את ביטחון ישראל :  אובמה מתפנה להישג האחרון מול נתניהוגולת הכותרת - הפגישה הטעונה עם אובמה :  נתניהו יוצא לאו"ם 
בשונה מהמקובל ,  לא נערכה פגישה בארבע עיניים ,  והמנהיגים נפגשו רק בפורומים נרחבים בליווי יועציהם .  בהקשר של הבחירות הקרובות בארצות הברית ,  הגורם הבכיר אמר כי אף אחד מהמועמדים לנשיאות לא ביקש להיפגש עם ראש הממשלה במהלך שהותו בניו יורק ,  וכי במידה והיו מבקשים הוא היה נענה .  
בפתח הפגישה ,  הודה נתניהו לאובמה על הסכם הסיוע הביטחוני לעשור הקרוב ,  ולדברי הגורמים בפמליה ,  רוב הפגישה עסקה בנושאים ביטחוניים כמו מלחמת האזרחים בסוריה ,  ובכלל זה התיאום הישראלי עם רוסיה וזליגת הירי האחרונה לרמת הגולן ,  כמו גם המשך הפיקוח על יישום הסכם הגרעין עם איראן . " ישראל וארצות הברית מתואמות יותר ממה שאתם חושבים ",  אמר אחד הגורמים . " יש הרבה נושאים שאי אפשר לפרט אותם שקשורים לביטחון ולמודיעין ,  שיתוף פעולה עמוק מאוד ודו-סטרי ".  
לדברי הגורמים ,  במרבית הנושאים הייתה הסכמה בין הצדדים ,  פרט לנושא ההתנחלויות .  בפגישה העלה הנשיא אובמה את נושא ההתנחלויות ואמר כי הן מאיימות על היכולת ליישם את פתרון שתי המדינות .  נתניהו דחה את הביקורת והציג לנשיא את תפיסתו לפתרון הסכסוך , " מינוף אותם יחסים שמתפתחים בינינו לבין העולם הערבי במהירות ".  
לטענת נתניהו , " זה יוצר אפשרויות שונות ממה שהיה קיים עד היום .  מעולם לא היה אינטרס ערבי כל כך מובהק להגיע להבנות ולשיתוף פעולה איתנו ".  עם זאת ,  הגורם הבכיר הדגיש כי  " חילוקי הדעות בנושא ההתנחלויות בין נתניהו ואובמה מוכרים .  זה לא היה עיקר השיחה ולא רוב השיחה ,  אלא שולי השיחה ". 
נתניהו צפוי להיפגש גם עם ראש ממשלת אוסטרליה מלקולם טרנבול ,  ולהעביר את המשך היום בהכנות לקראת נאומו בעצרת הכללית של האו"ם .  לדברי גורם בפמליית נתניהו ,  הוא מתכוון לכתוב את נאומו עד הרגע האחרון .  נתניהו יעלה לנאום שעות ספורות בלבד אחרי יו"ר הרשות הפלסטינית אבו מאזן ,  שלפי ההערכה בישראל מתכוון לשאת נאום לוחמני ,  בו יקרא לקהילה הבינלאומית למלא את ציפיות עמו לקבלת מדינה וירמוז שלוחות הזמנים מתקצרים .  

אובמה ונתניהו חייכו למצלמות ,  אבל התחמקו מהפיל שבחדר
גורם בכיר בפמליית ראש הממשלה אמר כי השניים דנו בעיקר בסוגיות ביטחוניות ,  אך בניגוד למצופה נתניהו סירב לברר מה הצעד האחרון של אובמה בסכסוך בין ישראל לפלסטינים .  לדבריו ,  קלינטון וטראמפ לא ביקשו להיפגש עם ראש הממשלה - אך ייענו בחיוב אם כן

