בני סכנין : " מדאיג שראש הממשלה נסחף לדברי שקר ".  קורצקי : " לא היה משהו חריג "
 ראש הממשלה פרסם פוסט ובו גינה את שריקות הבוז של אוהדי סכנין כביכול בזמן דקת הדומייה לזכר הרוגי האסון בערבה .  במועדון הכחישו וגינו : " בחר לדוש בכאב של המשפחות למען שיסוע החברה הישראלית ".  במנהלת חיזקו : " לפי המידע שברשותנו לא נמצאה אינדיקציה לשריקות בוז "
 ראש הממשלה בנימין נתניהו פרסם היום  ( ראשון )  פוסט חריף בפייסבוק שבו הוא גינה את אוהדי בני סכנין בשל הידיעות שפורסמו על שריקות בוז במהלך דקת דומיה לזכר עשרת הנספים באסון השטפון בדרום לפני משחק הקבוצה מול הפועל רעננה .  בבני סכנין זועמים על פרסום הפוסט של ראש הממשלה וטוענים שהוא מעלה דברים ללא בדיקה ,  בדיוק כפי שעשה ביום הבחירות ,  אז קרא לבוחריו לצאת והזהיר אותם מנהירה של ערבים לקלפיות .
 עוד בנושא :
 עמיר תורג'מן : " יוסי מזרחי כיועץ ?  יכולתי להסתדר לבד והראיתי את זה"אוהד קרית שמונה שהותקף ע"י אוהדי מכבי חיפה משחזר : " עשו בי לינץ' " 
" מדאיג מאוד שראש הממשלה נחפז ונמהר להגיב לדברי שקר ולהיענות למי שמבקש להפיץ דברי הבל ושקר ",  אמר בתגובה דובר המועדון מונדר חלאיילה , " מדאיג שכבוד ראש הממשלה החליט לדוש בכאב הקשה של המשפחות למען מטרות של שיסוע החברה הישראלית ".  
" מן הראוי היה שכבוד ראש הממשלה יעמוד על האמת בטרם היענותו החפוזה לעוכרי ישראל ,  קרי מי שהפיץ את חדשות השקר ".  גם שחקני הפועל רעננה טענו היום כי הטענות לשריקות בוז אינן נכונות : " היו כמה ילדים ביציע שלא עמדו אבל לא היה בוז ולא היה רעש ",  סיפר שחקן .  
מאוחר יותר ,  גם במנהלת הליגה הגיבו לסערת הרוחות בעקבות הפרשה הזו ובמכתב שהוציאו נכתב כי : " מבדיקות מקיפות שנערכו ,  ובכלל זאת צילום המשחק ,  דו"ח השופט ושיחה עם גורמים אשר נכחו במגרש ,  לא נמצאה אינדיקציה לקריאות בוז ולא כל שכן  " להתנהגות פרועה ומשולחת רסן ",  או הבעת שמחה במהלך דקת הדומייה לזכרם של נספי השטפונות  ( אשם בינם גם אזרחים שאינם יהודים )  .
 עוד נכתב כי  " לפי המידע שברשותנו האוהדים במגרש כיבדו את דקת הדומייה ,  למעט קבוצה קטנה של ילדי בית ספר אשר עקב חוסר הבנה לא נעמדה לזכר הנספים ,  אך וודאי שלא התפרעה או פצחה בקריאות כלשהן ,  כפי שמשתקף ממכתבך ומהתיאור באתר מרשתך ". 
מנחם קורצקי ,  מאמן הפועל רעננה שניצחה במשחק בדוחא 1:3 ,  הבהיר : " לא היה משהו חריג .  היו כמה ילדים ביציע הדרומי שלא עמדו ,  רוב הקהל שהיה מולנו עמד וכיבד .  מבחינתנו זה עבר בצורה מכובדת ". 
גורם בהתאחדות לכדורגל הדגיש : " צפינו בקטע בדוחא הרבה פעמים ,  ולמעט כמה ילדים שלא עמדו וזעקה בודדת ,  לא היה כלום .  אוהדי סכנין כיבדו את הטקס .  העובדה שבחרנו לא להעמיד לדין אומרת הכל ". 
ח"כ עפר שלח ,  יו"ר סיעת יש עתיד : " מישהו הפיץ שמועה שבמשחק הכדורגל בסכנין שרקו בוז בדקת הדומיה לזכר הנספים באסון השיטפון בערבה .  ההתאחדות שבדקה את הווידאו ,  המאמן והבעלים של רעננה - כולם אומרים שלא היה ולא נברא .  ומי קופץ בראש כדי להסית בכח שמועה חסרת בסיס ?  ראש הממשלה ,  כמובן .  ממתי האמת הפריעה לביבי להסית ולפלג ?  ".  

בני סכנין : " מדאיג שראש הממשלה נסחף לדברי שקר ".  קורצקי : " לא היה משהו חריג "
 ראש הממשלה פרסם פוסט ובו גינה את שריקות הבוז של אוהדי סכנין כביכול בזמן דקת הדומייה לזכר הרוגי האסון בערבה .  במועדון הכחישו וגינו : " בחר לדוש בכאב של המשפחות למען שיסוע החברה הישראלית ".  במנהלת חיזקו : " לפי המידע שברשותנו לא נמצאה אינדיקציה לשריקות בוז "
 
