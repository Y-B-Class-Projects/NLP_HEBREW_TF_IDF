נתניהו בכנס סגור : " נעבוד למרות ה'פרגון' מהתקשורת - לא יעזור להם "
 בהקלטה שהגיעה לידי וואלה !  NEWS מכנס פעילי ליכוד באשדוד ,  תוקף ראש הממשלה את התקשורת ולצלילי הבוז מהקהל הוא אמר בציניות : " מהבוקר עד הערב ,  ברדיו ובטלוויזיה ,  פרגון פרגון פרגון .  ההתלהמות הזאת ..  .  זה באמת לא יעזור להם "
 ראש הממשלה בנימין נתניהו יצא אמש  ( ראשון )  נגד התקשורת בכנס פעילי ליכוד סגור באשדוד ,  ואמר לגבי  " ההתלהמות "  בכלי התקשורת השונים , " זה לא יעזור להם ".  בהקלטה שהגיעה לידי וואלה !  NEWS ,  אומר נתניהו בציניות : " אנחנו עושים את כל המאמצים ,  גם כשיש תקשורת מפרגנת ".  לדבריו , " אין ברירה ,  צריך לסבול את הפרגון .  אתה פותח את הטלוויזיה בבוקר  פרגון .  את הרדיו  פרגון .  מהבוקר כל יום ,  כל היום  פרגון ,  פרגון ,  פרגון .  קשה להתרגל לזה ,  אבל אנחנו מתרגלים ".  
בשלב זה ,  צעקו הנוכחים : " נמאס "  ו"זה לא יעזור להם ".  נתניהו המשיך : " אין ברירה .  מול הגל הזה ,  של ההתלהמות ..  .  זה באמת לא יעזור להם .  בגללכם .  בגלל האהבה שלכם ". 
עוד בנושא :" נתניהו מתיר את דם העיתונאים ":  ח"כים מזהירים מהסתה נגד התקשורתנתניהו והתקשורת במלחמה :  האם הכתובת של העיתונאי שישלם בגופו כבר על הקיר ? נתניהו בעצרת התמיכה : " התקשורת והשמאל התגייסו למסע ציד נגדי "  
בשבוע שעבר ערך יו"ר הקואליציה דוד ביטן מפגן תמיכה בנתניהו ברקע החקירות שבהן הוא מעורב .  בעצרת ,  אמר נתניהו : " התקשורת והשמאל התגייסו למסע ציד נגדי .  הם יודעים ,  ולא בכדי ,  שאנחנו מנצחים פעם אחר פעם בבחירות .  כי אנחנו הבאנו את מדינת ישראל למצב הטוב ביותר בתולדותיה ".  הוא הוסיף : " תקשורת הפייק ניוז פמפמה לנו במקהלה אדירה ואחידה כדרכה ,  שאם לא ניסוג משטחי המולדת ישראל תהיה מבודדת חלשה ועזובה ". 
עוד אמר : " הם מתגייסים למסע ציד אובססיבי חסר תקדים במטרה לבצע הפיכה שלטונית .  המטרה שלהם היא להפעיל לחץ בלתי פוסק על גופי האכיפה כדי שיגישו כתב אישום בלי קשר לאמת בלי קשר לצדק .  משטרת המחשבות של התקשורת עובדת פול טיים וקבועת את הקו ,  ואוי למי שיסטה ממנו ".  
יממה לאחר מפגן התמיכה ,  שיתף נתניהו בפייסבוק מתיחה שערך החקיין יוסי וידר על פרשן חדשות 2 אמנון אברמוביץ' .  הוא כתב : " תחשבו פעמיים לפני שאתם שומעים עוד פרשנות של הפייק ניוז ". 
כעבור יממה נוספת ,  גולש אנונימי שיתף תמונה שהעלתה אשתו של כתב חדשות 2 גיא פלג עם איום לפיו  " נאחל להם מה שהם מאחלים למשפחת נתניהו ואפילו כפול ".  למקרים אלה מצטרף המקרה שבו הוכה הכתב גלעד שלמור במהלך הפגנה של תושבי יפו הערביים .  ברשת ההסתה נגד עיתונאים מזמן עלתה שלב ,  ובתגובה ,  רוב נציגי מפלגות האופוזיציה בכנסת יוצאים נגדה .  
ח"כ מרב מיכאלי ,  יו"ר סיעת המחנה הציוני ועיתונאית לשעבר ,  אמרה אתמול כי  " אנחנו כבר יודעות איך נראות התוצאות של הסתה .  נתניהו מסית נגד עיתונאים ומתיר את דמם ,  כשמישהו - חס וחלילה - יקח את המסרים הפרועים של נתניהו צעד קדימה וינסה לפגוע בגיא פלג או בכל עיתונאית או עיתונאי אחר בישראל ,  נתניהו לא יוכל להיתמם ".  
" ההסתה נגד התקשורת היא מפלטו האחרון של מי שאין לו תשובה לחשדות השחיתות נגדו ",  אמר ח"כ עפר שלח ,  יו"ר סיעת יש עתיד . " בנימין נתניהו ,  שהאובססיה שלו בעניין התקשורת ידועה ,  מנסה להסית ולהדיח כדי להסיט את תשומת הלב מטבעת החקירה המתהדקת .  הבעיה היא שתמיד עלולים להימצא מעטים שיפרשו את ההסתה כקריאה לאלימות ",  הזהיר .  

נתניהו בכנס סגור : " נעבוד למרות ה'פרגון' מהתקשורת - לא יעזור להם "
 בהקלטה שהגיעה לידי וואלה !  NEWS מכנס פעילי ליכוד באשדוד ,  תוקף ראש הממשלה את התקשורת ולצלילי הבוז מהקהל הוא אמר בציניות : " מהבוקר עד הערב ,  ברדיו ובטלוויזיה ,  פרגון פרגון פרגון .  ההתלהמות הזאת ..  .  זה באמת לא יעזור להם "
 
