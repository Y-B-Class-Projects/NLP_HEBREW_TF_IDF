מתמחים ב-6 בתי חולים החליטו לא לדחות ההתפטרות
מתמחים בשישה בתי חולים ברחבי הארץ החליטו שלא להיענות לבקשת ראש הממשלה נתניהו . " כל דחייה עושה רע למאבקנו .  כדי לפתור את המשבר לא צריך יותר מ-10 דקות ",  אמרו
המתמחים אומרים לא לנתניהו :  הרופאים המתמחים בבתי החולים רמב"ם ובני ציון בחיפה ,  שיבא בתל השומר ,  איכילוב בתל אביב ,  מאיר בכפר סבא ובילינסון בפתח תקווה ,  הודיעו היום  ( רביעי )  כי החליטו שלא להסכים לעיכוב נוסף בהתפטרותם ,  זאת למרות בקשתו אתמול של ראש הממשלה בנימין נתניהו .  המתמחים בכל בתי החולים ערכו הבוקר הצבעה בנושא ,  ובה התנגדו רובם לבקשת נתניהו .
 בשאר בתי החולים מתקיימות ישיבות בהן מעודכנים המתמחים על פרטי הפגישה עם נתניהו ,  ולפי ההערכות מתמחים נוספים ידחו את בקשתו שלא להתפטר .  בעקבות כך ,  הפיטורים ייכנסו לתוקפם החל ממחר בבוקר .  
מאבק המתמחים - כותרות אחרונותבעקבות ההתפטרות :  ראש הממשלה נפגש עם המתמחיםהמתמחים דחו את התפטרותם ב-48 שעותנערכים לנטישת המתמחים : " נשקפת סכנה לחיי אדם"התפטרות המתמחים תיכנס לתוקפה :  נערכים לעומס
פרופ' יהודה אולמן ,  חבר ועד הרופאים בבית החולים רמב"ם ,  מסר לוואלה !  חדשות כי לדברי נציג המתמחים אורן ד"ר פלדמן ,  שנכח בפגישה שנערכה אמש בלשכת נתניהו ,  הפגישה הייתה באווירה טובה .  פלדמן הוסיף כי בניגוד לרוח שד"ר פלדמן ניסה לשדר לחבריו ,  הם החליטו לסרב להצעה להשעות את מכתבי הפיטורין .  
ד"ר מיקי הייפלר ,  מתמחה בכירורגיה כללית בן 34 ,  מבית חולים מאיר בכפר סבא ,  סיפר לוואלה !  חדשות ,  כי הוא וחבריו בבית החולים עדיין מתלבטים האם להסכים לבקשת ראש הממשלה . " אני נמצא במצב אמביוולנטי .  מצד אחד ,  זו הרגשה לא נוחה להתפטר מחר ,  במיוחד כשראש הממשלה מבקש ממך ואנחנו ביקשנו ממנו לאורך כל המאבק להתערב .  מצד שני ,  נמאס כבר לדחות אחרי כשלושה חודשים מאבק שבו כל הפרטים ידועים ,  ההסכם ידוע והמחלוקות ידועות .  אני אחליט במהלך היום ביחד עם הקולגות שלי לאן הרוח נושבת ומה עומד מאחורי בקשתו של נתניהו ". 
עופר סדן ,  מתמחה בניורולוגיה בן 35 ,  ואשתו שני סדן ,  מתמחה ברפואת ילדים בת 34 ,  עובדים בבית החולים איכילוב בתל אביב ,  טענו כי הדחייה הייתה רק גורמת להרעה במצב . " אני בחופשת לידה ולא יודעת אם אחזור במידה ודברים לא ישתנו ",  הסבירה שני .  עופר הסביר ,  כי  " כל דחייה עושה לא טוב למאבק שלנו .  כדי לפתור את המשבר לא צריך יותר מעשר דקות .  פרטי ההסכם ידועים כבר חודשיים .  הכל ידוע ולכן אין טעם בדחייה כדי 'ללמוד את הדברים' .  או שפותרים את המשבר היום או שפשוט לא נבוא לעבודה מחר ". 
סדן הוסיף ואמר ,  כי  " ראש הממשלה הוא גם שר הבריאות לכן הוא היה מעורה מתחילת המאבק או לפחות אמור היה להיות .  אם הוא לא היה ,  שיתפטר עכשיו כשר הבריאות .  הפערים לא גדולים ולכן אין צורך בדחיית ההתפטרות .  צריך לשבת היום ולפתור הכול ". 
לפניות לכתב :  arielnews@walla.com

מתמחים ב-6 בתי חולים החליטו לא לדחות ההתפטרות
מתמחים בשישה בתי חולים ברחבי הארץ החליטו שלא להיענות לבקשת ראש הממשלה נתניהו . " כל דחייה עושה רע למאבקנו .  כדי לפתור את המשבר לא צריך יותר מ-10 דקות ",  אמרו

