רגב על קיום הליכודיאדה ביום השואה : " מעולם לא סיקרו אותו ככה "
 שרת התרבות התייחסה לביקורת שנמתחה על מארגני האירוע של מפלגת השלטון שנקבע ביום הזיכרון הבינלאומי לשואה ,  ואמרה כי  " מחפשים את הליכוד ".  על נתניהו אמרה : " הוא ומשפחתו עוברים לינץ' תקשורתי "
 שרת התרבות מירי רגב הדפה היום  ( שישי )  את הביקורת כלפי מארגני  " הליכודיאדה ",  אירוע המפלגה באילת ,  על קביעתו ביום הזיכרון הבינלאומי לשואה . " שמעתי שתקפו אותנו על שאנחנו עושים אירוע ביום השואה הבינלאומי .  אני גאה במארגנים ,  כי מעולם לא סיקרו את יום השואה כמו שסיקרו השנה בזכות הליכודיאדה .  אתם יודעים למה זה ?  כי מחפשים את הליכוד ",  אמרה רגב בפאנל שרים באירוע ,  וזכתה למחיאות כפיים סוערות .  בפתח הפאנל ,  באי הכנס עמדו דקה דומיה לציון יום הזיכרון הבינלאומי לשואה ופינה מיוחדת הועמדה להדלקת נרות זיכרון .  במהלך האירוע ,  שמוקדש בין היתר לגיבוי לראש הממשלה בנימין נתניהו על רקע החקירות הפליליות המתנהלות נגדו ,  רגב גם תקפה בחריפות את התקשורת שמשתפת לטענתה פעולה עם השמאל בניסיון להפיל את הליכוד . " מה שעוברים נתניהו ומשפחתו בשבועות האחרונים זה לינץ' תקשורתי וציבורי ",  אמרה רגב . " התייאשו מלהחליף אותנו דרך הקלפי אז משתמשים בדרכים נלוזות ופסולות במטרה להפיל את הממשלה ואת נתניהו ". 
לקריאה נוספת :" חוגגים ביום השואה ":  מועד הליכודיאדה מעורר את זעם הניצוליםיריבי נתניהו משחיזים סכינים ,  אבל יודעים שצריך לשמור על קשר השתיקהחקירות נתניהו :  אחרי האיום בתביעה - ח"כ אמסלם מתנצל בפני מילצ'ן 
אחר חקירתו היום ,  שלח נתניהו מסר למשתתפי האירוע באילת ובו טען כי ישנם גורמים הפועלים כדי להביא להגשת כתב אישום נגדו . " התמיכה שלכם חשובה במיוחד על רקע מסע לחצים בלתי פוסק מצד גורמים מסוימים ,  שמבקשים להשפיע על רשויות אכיפת החוק והיועץ המשפטי לממשלה להגיש נגדי כתב אישום ",  ציין נתניהו . " התשובה לגורמים אלה ברורה :  בדמוקרטיה מחליפים שלטון נבחר בקלפי ,  ולא במסע לחצים מתוזמן על רשויות האכיפה והיועמ"ש ".  
" אנו יכולים להיות גאים בכך שתנועת 'הליכוד' מגבה לאורך השנים את מנהיגיה וניצבת מאחוריהם ,  בניגוד למה שקורה במפלגות אחרות ",  הוסיף ראש הממשלה בדבריו . " אתם ,  כמו רוב הציבור בישראל ,  לא קונים את המתקפה הזאת נגדי .  אני מרגיש את עומק התמיכה בי ".  
בפאנל השרים ,  שבו השתתפו גם חיים כץ ,  יובל שטייניץ ,  גילה גמליאל ואיוב קרא ,  התעוררו סערות נוספות .  תמר נזרי ,  תושבת עמונה ,  התפרצה לבמה וביקשה לקבל את המיקרופון לכמה דקות . " אני מדליקה משואה זו לכבוד הממשלה הימנית ביותר שהייתה במדינת ישראל ,  שהולכת להרוס לי את הבית בעוד שבוע ",  אמרה נזרי ,  וזכתה לתגובות מעורבות מהקהל .  מאוחר יותר ,  התפרץ לעברו של השר כץ עובד רשות השידור לשעבר ,  וניסה לתקוף אותו בזמן שנאם על הבמה .  אנשי הביטחון פינו אותו בכוח מהמקום .  כץ ,  המשמש גם יו"ר מרכז הליכוד ,  עומד תחת ביקורת חריפה בליכוד בימים אלה ,  בעקבות שינויים שהוא מנסה להעביר בנושא שיטת הבחירה של המועמדים לרשימת הכנסת .  אירוע הליכודיאדה מתקיים זאת השנה השנייה באילת ,  בהשתתפות של יותר מ-1,500 חברי מרכז ופעילים ,  אליהם מצטרפים ח"כים ושרים .  אחת האטרקצות היא הפריימריז של האירוע ,  שבו המשתתפים מצביעים בקלפיות ממוחשבות על רשימת החלומות שלהם לכנסת הבאה .  בין המועמדים גם אנשים מחוץ לליכוד ,  מועמדים חדשים כמו בנו של ראש הממשלה יאיר נתניהו ואשת התקשורת אופירה אסייג .  השר יואב גלנט ,  מספר 2 בכולנו ,  הועמד לבחירה בפריימריז הדמה כחבר מן המניין בליכוד .  בסביבתו של גלנט אמרו שלא הייתה לו יד בדבר ,  אך לפי ההערכה במערכת הפוליטית גלנט אכן עשוי בסופו של דבר לחפש בעתיד את ביתו הפוליטי בליכוד .  תוצאות הפריימריז יפורסמו במוצאי שבת בתום האירוע .  

רגב על קיום הליכודיאדה ביום השואה : " מעולם לא סיקרו אותו ככה "
 שרת התרבות התייחסה לביקורת שנמתחה על מארגני האירוע של מפלגת השלטון שנקבע ביום הזיכרון הבינלאומי לשואה ,  ואמרה כי  " מחפשים את הליכוד ".  על נתניהו אמרה : " הוא ומשפחתו עוברים לינץ' תקשורתי "
 
