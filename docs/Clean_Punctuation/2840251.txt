נתניהו על  " הנהירה לקלפיות ":   " מצטער שפגעתי בציבור הערבי "
 ראש הממשלה נפגש עם נציגים מהמגזר הערבי במעונו בירושלים ואמר כי הוא יודע שדבריו ביום הבחירות פגעו ברגשותיהם : " לא הייתה לי שום כוונה שכך יהיה ".  לדבריו , " המעשים שלי כראש ממשלה מוכיחים את ההיפך הגמור "
 ראש הממשלה בנימין נתניהו התנצל אמש  ( שני )  על התבטאותו ביום הבחירות המזהירה מפני שיעורי ההצבעה במגזר הערבי . " אני יודע שהדברים שאמרתי לפני ימים אחדים פגעו בחלק מאזרחי ישראל ,  פגעו בערביי ישראל ",  אמר במפגש בבית ראש הממשלה בירושלים עם נציגי המגזר הערבי , " לא הייתה לי שום כוונה שכך יהיה .  אני מצטער על כך ". 
לדבריו ,  פעולותיו בקדנציות הקודמות מוכיחות כי הוא אינו נוקט באפליה . " המעשים שלי כראש ממשלה ,  כולל ההשקעות האדירות במגזרי המיעוטים ,  מוכיחים את ההפך הגמור .  אני חושב ,  באותה מידה ,  שאסור ששום גורם מחוץ למדינת ישראל יתערב בתהליכי הדמוקרטיה שלנו ",  אמר . 
" אני רואה את עצמי כראש הממשלה של כל אחד ואחד מכם ",  הוסיף נתניהו , " של כל אזרחי ישראל ,  ללא שום הבדל של דת ,  גזע ומין .  אני רואה בכל אזרחי ישראל שותפים לבנייתה של מדינת ישראל ,  משגשגת ובטוחה ,  למען כל אזרחי ישראל ". 
לקריאה נוספת:לראשונה מאז הבחירות :  נתניהו ובנט נפגשו ודנו בחוק הלאוםלמה כל המפלגות נלחמות על ועדת הכספיםכשבישראל מרכיבים ממשלת ימין ,  ברשות מחכים בפינה עם נבוט 

מהרשימה המשותפת נמסר בתגובה כי  " לצערנו הגזענות של נתניהו וממשלותיו לא התחילה ולא תסתיים בהתבטאות המסיתה הזאת .  חקיקה גזענית ומדירה ומדיניות מפלה הן תכנית העבודה של נתניהו גם לכנסת הקרובה ,  ולכן לא נותר לנו אלא לדחות את התנצלותו ולהמשיך במאבקנו למען שוויון לאוכלוסיה הערבית ".  
חוסיין אל הייב ,  ראש המועצה המקומית טובא זנגריה שהשתתף במפגש ,  סיפר לוואלה חדשות כי בפגישה הוא אמר לנתניהו שהוא  " מצפה מממשלת הימין שתקום ,  שתדאג לשלום ולשוויון מלא לאזרחים הערבים ".  לדבריו , " דרשתי שוויון הזדמנויות לאקדמאים הערבים ואמרתי לנתניהו שעל ממשלתו לפעול לשלום עם הפלסטינים .  אמרתי לו שיזכור את מה שבגין עשה ושגם הוא יכול להותיר חותם כמוהו ,  למען ילדיו וילדיי .  אמרתי לו שהדברים שאמר בבחירות פגעו בנו ,  שהוא ראש הממשלה של כולם ושעליו להתנצל ". 
ביום שלישי האחרון ,  פרסם נתניהו סרטון וידאו ובו דחק במצביעיו להגיע אל הקלפי . " שלטון הימין בסכנה ",  אמר , " המצביעים הערבים נעים בכמויות אדירות אל הקלפי ".  לדבריו , " עמותות השמאל מביאות אותם באוטובוסים ". 
נתניהו התייחס למצבו בסקרים ואמר : " לנו את אין ארגון V15 ,  לנו יש צו 8 .  צאו לקלפי ,  תביאו את החברים ואת המשפחה ,  הצביעו מחל ונסגרו את הפער .  בעזרתכם ובעזרת השם נקים ממשלה לאומית שתשמור על מדינת ישראל ". 
 ( עדכון ראשון :  18:44 ) 
לפניות לכתב עמרי נחמיאס :  omri_n@walla.net.il 

נתניהו על  " הנהירה לקלפיות ":   " מצטער שפגעתי בציבור הערבי "
 ראש הממשלה נפגש עם נציגים מהמגזר הערבי במעונו בירושלים ואמר כי הוא יודע שדבריו ביום הבחירות פגעו ברגשותיהם : " לא הייתה לי שום כוונה שכך יהיה ".  לדבריו , " המעשים שלי כראש ממשלה מוכיחים את ההיפך הגמור "
 
