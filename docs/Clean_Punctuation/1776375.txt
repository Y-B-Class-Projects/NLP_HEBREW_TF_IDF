בתמיכת נתניהו :  תוספת עובדים פלסטינים לבניין
רה"מ הביע תמיכה בהצעתו של שר התמ"ת להגדיל בכ-5,000 את מכסת העובדים הפלסטינים לעבודות בניין וחקלאות .  לדברי בן אליעזר ,  המהלך יסייע להתמודדות עם משבר הדיור
ראש הממשלה בנימין נתניהו הביע הבוקר  ( רביעי )  את תמיכתו בהצעת שר התעשייה ,  המסחר והתעסוקה ,  בנימין בן אליעזר ,  להגדלת מכסת העובדים הפלסטינים מאזור יהודה ושומרון שכניסתם לישראל תותר .  ההצעה תועלה לדיון בממשלה ביום ראשון הקרוב .  
לפי ההצעה ,  יינתן אישור עבודה מיידי ל-4,000 עובדים פלסטינים לעבודות בניין ,  ו-1,250 עובדים פלסטינים לתחום החקלאות .  מדובר במימוש החלטות הממשלה שקבעו כי על משרדי התמ"ת והביטחון לפעול להסדרת ההקצאה של 5,000 היתרים נוספים להעסקת עובדים פלסטינים מאזור יהודה ושומרון .  עד כה מומשו רק 1,000 היתרים מתוך ההקצאה .  
בן אליעזר אמר ,  כי  " מעבר לסיוע לענפי הבניין והחקלאות ,  המהלך מהווה צעד אמון חשוב בינינו לבין הרשות הפלסטינית ".  לדברי בן אליעזר ,  ההצעה תאפשר מתן מענה מיידי למחסור החמור בעובדים בענף הבניין .  לדבריו , " המהלך יביא להגדלת היצע הדירות וכתוצאה מכך צפויה ירידה במחירי הדירות ". 
בן אליעזר התייחס גם לענף החקלאות ואמר כי לנוכח מחסור קבוע בידיים עובדות בענף וכן בעקבות הירידה החדה במכסות העובדים הזרים נדרשת הגדלה של מכסת העובדים הפלסטינים לעבודה בתחום זה . " עובדים פלסטינים ,  בניגוד לעובדים זרים ,  חוזרים לביתם בכל יום ,  ולכן עדיפים משמעותית מבחינתנו .  במקביל לכך ,  משרדי מנסה להוציא כמה שיותר ישראלים להכשרות מקצועיות בתחום הבניין ",  סיכם בן אליעזר .
 
בתמיכת נתניהו :  תוספת עובדים פלסטינים לבניין
רה"מ הביע תמיכה בהצעתו של שר התמ"ת להגדיל בכ-5,000 את מכסת העובדים הפלסטינים לעבודות בניין וחקלאות .  לדברי בן אליעזר ,  המהלך יסייע להתמודדות עם משבר הדיור

