סקר וואלה !  NEWS :  יש עתיד עם 25 מנדטים ;  הליכוד עם 24
סקר  " פאנלס פוליטיקס "  מצביע על יתרון זעיר למפלגתו של יאיר לפיד על פני מפלגת השלטון .  אולם ,  33% השיבו כי נתניהו הוא המתאים ביותר לתפקיד ראש הממשלה ,  לעומת 18% שבחרו בלפיד .  25% מהמשיבים ענו כי איש מראשי המפלגות הגדולות אינו מתאים לכהן בתפקיד
אילו היו מוקדמות הבחירות לכנסת ומתקיימות כיום הייתה מפלגתו של יאיר לפיד זוכה למספר המנדטים הרב ביותר ומובילה בפער של מנדט אחד בלבד על הליכוד - כך עולה מסקר שנערך עבור וואלה !  NEWS .
 מהסקר עולה כי אילו היו נערכות היום הבחירות לכנסת מפלגת יש עתיד הייתה זוכה ל-25 מנדטים ,  הליכוד ל-24 ,  המחנה הציוני ל-15 ,  הבית היהודי ל-13 ,  הרשימה המשותפת ל-11 ,  יהדות התורה וכולנו ל-8 מנדטים כל אחת ,  מרצ ל-7 ,  ישראל ביתנו ל-5 וש"ס ל-4 מנדטים בלבד .
 על שאלת התאמת ראשי המפלגות לתפקיד ראש הממשלה השיבו 33% מהמשתתפים כי בנימין נתניהו הוא המתאים ביותר .  יאיר לפיד הגיע למקום שני עם 18% ואחריו ,  יו"ר המחנה הציוני אבי גבאי עם 11% ,  יו"ר הבית היהודי השר נפתלי בנט עם 7% ,  יו"ר ישראל ביתנו השר אביגדור ליברמן ויו"ר כולנו השר משה כחלון עם 3% כל אחד .  25% מהמשיבים ענו כי אף אחד מהאישים ברשימה זו אינו המתאים ביותר להיות ראש הממשלה .  
את הסקר ערך מכון המחקר  " פאנלס פוליטיקס "  בראשות מנחם לזר והשתתפו בו 504 חברי פאנל משיבים מקוון ,  המהווים מדגם מייצג של האוכלוסיה הבוגרת במדינת ישראל מעל גיל 18 .  הסקר נערך ב-17 בינואר וטעות הדגימה המירבית בו היא 4.4% .  למשתתפי הסקר הוצגו גם אמירות ושאלות הנוגעות לנושאים שבהם עסקו בתקופה האחרונה כלי התקשורת .
 44% מהמשיבים הביעו תמיכה בדבריו של השר כחלון כי לא יפרק את הממשלה אם יוגשו המלצות להעמיד לדין את נתניהו .  41% התנגדו לדבריו ו-15% אמרו כי אינם יודעים מה עמדתם בנושא .  בקרב 31 מהמשתתפים בסקר שהזדהו כתומכיו של כחלון 47% הביעו תמיכה בדברים ו-42% התנגדו להם .  
למשתתפי הסקר הוצגה גם שאלה על אודות חוק המרכולים והאם הביא לשינוי לטובת החרדים ,  לטובת החילונים או שלא הייתה לו כל השפעה על הסטטוס קוו בעניין השבת .  50% מכלל המשיבים ענו כי החוק הביא לשינוי לטובת החרדים  ( 71% מהמשיבים שהזדהו כחילונים החזיקו בעמדה זו ,  לעומת 11% מהחרדים )  .  32% סברו כי הסטטוס קוו נותר כשהיה בעקבות החוק  ( 51% מהדתיים ו-61% מהחרדים החזיקו בעמדה זו )  .  7% בלבד מכלל משתתפי הסקר השיבו כי החוק הביא לשינוי לטובת החילונים .  
שאלה נוספת שעמה עומתו המשתתפים בסקר עסקה בסיקור בנו הצעיר של ראש הממשלה נתניהו .  נוסח השאלה שהוצג בסקר היה  " מכל מה שאתה יודע ושמעת איזו דעה יש לך על יאיר נתניהו ?  ".  על כך השיבו 56% מהמשתתפים כי הם מחזיקים בדעה שלילית  ( 31% מהמזדהים כמצביעי ליכוד החזיקו בדעה זו )  .  31% השיבו שהם מחזיקים בדעה ניטרלית  ( 45% ממצביעי הליכוד )  .  ו-6% בלבד מכלל המשיבים ענו כי הם מחזיקים בדעה חיובית על יאיר נתניהו  ( 19% ממצביעי הליכוד )  .  

סקר וואלה !  NEWS :  יש עתיד עם 25 מנדטים ;  הליכוד עם 24
סקר  " פאנלס פוליטיקס "  מצביע על יתרון זעיר למפלגתו של יאיר לפיד על פני מפלגת השלטון .  אולם ,  33% השיבו כי נתניהו הוא המתאים ביותר לתפקיד ראש הממשלה ,  לעומת 18% שבחרו בלפיד .  25% מהמשיבים ענו כי איש מראשי המפלגות הגדולות אינו מתאים לכהן בתפקיד

