בדרך לבית הלבן ?  שרה פיילין תנחת היום בארץ
המועמדת לשעבר לסגן נשיא ארה"ב ,  ומי שמזוהה עם האגף הימני במפלגה הרפובליקאית ,  תגיע היום לביקור בן יומיים בישראל .  פיילין ידועה כתומכת נלהבת של ישראל ,  אך התמיכה בה בארצה צונחת
שרה פיילין ,  המועמדת הרפובליקאית לסגנות נשיאות ארצות הברית בבחירות האחרונות וממובילות תנועת הימין  " מסיבת התה ",  תחל היום  ( ראשון )  ביקור פרטי בן יומיים בישראל .  פיילין ובעלה טוד ינחתו בשעות אחר הצהריים בנמל התעופה בן גוריון ,  בדרכם חזרה מהודו לארצות הברית .  הזוג יתארח בסוויטה הנשיאותית במלון מצודת דוד בירושלים .  מחר בבוקר צפויה פיילין להיפגש עם יו"ר הליכוד העולמי ,  ח"כ דני דנון .  עם סיום הפגישה ,  מתוכנן לפיילין סיור בעיר העתיקה בירושלים .  
בהמשך צפוי למושלת אלסקה לשעבר טיסה במסוק למצדה ולנצרת ,  ובשעות הערב היא ככל הנראה תסעד עם ראש הממשלה ,  בנימין נתניהו ,  ורעייתו שרה .  ביום שלישי בבוקר ימריאו בני הזוג בחזרה לארצות הברית .
 פיילין ידועה כתומכת נלהבת של ישראל .  לפני כשנה ,  למשל ,  באפריל 2010 ,  בעת משבר ביחסים בין ישראל לארה"ב בעקבות אישור בניית 1,600 יחידות דיור בשכונת רמת שלמה בירושלים ,  מתחה פיילין ביקורת נוקבת על נשיא ארה"ב ,  ברק אובמה .  בוועידה של המנהיגות הרפובליקאית בדרום ארצות הברית אמרה כי  " מישהו צריך להזכיר לנשיא שירושלים שאינה התנחלות ,  ושישראל היא ידידתנו ". 
בעת האחרונה מצאה עצמה פיילין ,  ששמה הועלה כמועמדת אפשרית לרוץ לתפקיד המועמד מטעם מפלגתה לנשיאות ארה"ב ,  במוקד ביקורת בארצה .  לאחר ניסיון ההתנקשות בחברת הקונגרס הדמוקרטית גבריאל גיפורדס ,  הואשמה פיילין כי טרם הבחירות לקונגרס בנובמבר האחרון ,  הפיצה כרזה עליה סומנו ,  באייקונים בצורת כוונת ,  20  " מטרות לחיסול ":  מחוזות בחירה שבראשם עומדים דמוקרטים ,  בהם גם המחוז של גיפורדס ,  ובכך  " הסיתה "  להפעלת אלימות כלפיה .  פיילין אמרה כי ההאשמות הללו הן בבחינת  " עלילת דם ",  ואמרה כי  " מעשים מפלצתיים ונפשעים עומדים בזכות עצמם ".  
פיילין טרם הודיעה אם תתמודד לבחירות לנשיאות ב-2012 .  בעבר היא אמרה כי היא  " תרוץ אם תגיע למסקנה שזה מה שנכון למדינה ",  וכן אמרה כי היא מאמינה שתוכל לנצח את הנשיא אובמה .  יצוין כי שיעורי התמיכה בפיילין בסקרים צנחו משמעותית בחודשים האחרונים ,  בין היתר בשל דעותיה הפוליטיות השמרניות ,  וכן בשל הרעה בתדמיתה הציבורית ,  אותה לא הצליחה לשפר כפי שציפתה עם השתתפותה בתכנית מציאות שעקבה אחר חייה .  פיילין גם ידועה בהתבטאויות מביכות שנפלטו מצדה ,  האחרונה שבהן היתה  " עלינו לעמוד לצד בת בריתנו ,  צפון קוריאה ",  להבדיל משכנתה מדרום .
 
בדרך לבית הלבן ?  שרה פיילין תנחת היום בארץ
המועמדת לשעבר לסגן נשיא ארה"ב ,  ומי שמזוהה עם האגף הימני במפלגה הרפובליקאית ,  תגיע היום לביקור בן יומיים בישראל .  פיילין ידועה כתומכת נלהבת של ישראל ,  אך התמיכה בה בארצה צונחת

