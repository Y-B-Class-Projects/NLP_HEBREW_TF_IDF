נתניהו : " גלו אורך רוח ,  המבצע יכול לקחת זמן "
 ראש הממשלה הודיע כי הורה על  " הרחבה משמעותית "  של הפעילות נגד חמאס ,  ואמר ש"ייעשה כל שדרוש "  כדי להשיב את השקט .  הרמטכ"ל : " להיערך לכל האפשרויות ,  גם לפיגועים בשטחנו "
 ראש הממשלה בנימין נתניהו פרסם הערב  ( שלישי )  הצהרה בעקבות פתיחת מבצע  " צוק איתן "  נגד חמאס בעזה ,  וביקש מתושבי המדינה  " לגלות אורך רוח "  משום שהמבצע  " יכול לקחת זמן ".  מאז הבוקר נורו לעבר ישראל כ-100 רקטות ,  מהן גם לעבר גוש דן .
" צוק איתן ":  סיקור מיוחדלראשונה זה שנתיים :  רקטות על גוש דןארבעה מחבלי חמאס שניסו לחדור לזיקים חוסלו7 הרוגים בתקיפה בעזה ,  40 אלף חיילי מילואים יגויסולייב בלוג :  עדכונים שוטפים מהשטח  
" מדינת ישראל נמצאת בעיצומה של מערכה להשבת השקט והביטחון לאזרחינו ",  אמר נתניהו , " לא נסבול ירי טילים על ערינו ועל יישובינו לכן הוריתי על הרחבה משמעותית של פעולת צה"ל נגד מחבלי חמאס ונגד המחבלים של שאר ארגוני הטרור ברצועה ".  לדבריו ,  ההחלטה התקבלה רק אחרי שנעשו ניסיונות להשבת השקט ,  שלא נענו על ידי חמאס . " איננו ששים אלי קרב ,  אבל ביטחון אזרחינו וילדינו קודם לכל ".  
נתניהו הצהיר כי  " ייעשה כל שדרוש "  כדי להשיב את השקט לתושבי המדינה ,  והוסיף שצה"ל מכוון את פעולתו נגד חמאס ומנסה להימנע מפגיעה בחפים מפשע . " חמאס מסתתר בכוונה תחילה מאחורי אזרחים פלסטינים ,  וכך הוא זה שנושא באחריות כאשר הם נפגעים בשוגג ".  בעקבות הירי שהתרחב הערב ,  ושהגיע גם למרכז הארץ ביקש ראש הממשלה להקפיד על הוראות פיקוד העורף . " מבחינת ארגוני הטרור ,  כל מדינת ישראל היא חזית אחת ,  וכל אזרחי ישראל הם מטרה אחת .  על כן ,  עלינו לעמוד יחד כאיש אחד ,  מלוכדים ,  מאוחדים ובטוחים בצדקתנו .  אנחנו פועלים בנחישות ובתקיפות כדי להשיב את השקט על כנו וכך נמשיך ".  
הרמטכ"ל רב-אלוף בני גנץ האשים את חמאס בהסלמה ,  אליה הצטרפו ארגוני טרור נוספים ברצועה ואמר כי צה"ל יפעיל את כל הכוח שיש לו ,  ולאורך הזמן שיידרש עד לניצחון . " יכול להיות שיהיו הפתעות ,  ויכול להיות גם שנחווה פיגוע ,  או שניתקל בקושי .  אנחנו צריכים להיערך לכל האפשרויות ,  להיות נחושים וקרי רוח ,  ולהמשיך את המשימה ככל שהזמן דורש והמציאות מאפשרת ".  עוד אמר גנץ : " לציבור יש חוסן ,  והוא מצפה לעשייה שלנו ".  
מוקדם יותר ,  לראשונה מאז תום  " עמוד ענן "  בסוף 2012 הופעלה הערב אזעקה בערי גוש דן :  בני ברק ,  חולון ,  רמת גן ,  הרצליה ועוד .  מערכת  " כיפת ברזל "  שמוצבת במרכז ביצעה ירוט מוצלח מעל שמי תל אביב .  אין נפגעים ולא דווח על נזק .  הג'יהאד האיסלאמי קיבל אחריות לירי וטען שמדובר ברקטה מסוג פאג'ר 5 .  פיקוד העורף הורה לרשויות המקומיות באזור המרכז לפתוח את כל המקלטים העירוניים .  שני בני אדם בבת ים לקו בחרדה .
 בינתיים המתקפה מכיוון עזה לא פוסקת לרגע .  אחרי עשרות שיגורים מאז הבוקר ,  אחר הצהריים נורו רקטות לטווחים גדולים יותר .  מטח נורה לעבר גדרה והמועצה האזורית גזר ,  ומערכת  " כיפת ברזל "  ביצעה ירוט .  מטח מסיבי היה גם לעבר ישובי אשכול .  ירוטים נוספים היו מעל אשקלון ,  נתיבות ושדרות .  אין נפגעים ולא ידוע על נזק .  מספר רקטות נפלו בשטחים פתוחים .
 מאז נפתח מבצע  " צוק איתן "  התקיף חיל האוויר 146 יעדים ברצועת עזה .  98 מהם היו משגרים מוטמנים ,  ו-10 מנהרות .  עד כה בוצעו 23 ירוטים על ידי  " כיפת ברזל ".  

נתניהו : " גלו אורך רוח ,  המבצע יכול לקחת זמן "
 ראש הממשלה הודיע כי הורה על  " הרחבה משמעותית "  של הפעילות נגד חמאס ,  ואמר ש"ייעשה כל שדרוש "  כדי להשיב את השקט .  הרמטכ"ל : " להיערך לכל האפשרויות ,  גם לפיגועים בשטחנו "
 
