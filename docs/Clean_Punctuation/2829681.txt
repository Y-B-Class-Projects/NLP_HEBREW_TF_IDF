נתניהו :  הפיגועים באירופה ימשיכו ,  נערכים לקליטת עלייה
ראש הממשלה בנימין נתניהו התייחס היום  ( ראשון )  בפתח ישיבת הממשלה לפיגועי הירי בקופנהגן ,  בירת דנמרק ,  ואמר : " אנחנו שולחים את תנחומינו לעם הדני וגם לקהילה היהודית בדנמרק .  שוב נרצחו על אדמת אירופה יהודים רק בגלל היותם יהודים ,  וגל הפיגועים הזה צפוי להימשך ,  ובכללו גם התקפות אנטישמיות רצחניות ".  לדבריו , " היהודים זכאים כמובן להגנה בכל מדינה ומדינה ,  אבל אנחנו אומרים ליהודים ,  לאחינו ואחיותינו :  ישראל היא הבית שלכם .  אנחנו נערכים וקוראים לקליטת עלייה המונית מאירופה ".  נתניהו הוסיף כי הממשלה צפויה לאשר היום תכנית לעידוד קליטת עלייה מצרפת ,  בלגיה ואוקראינה בסך של 180 מיליון שקלים .  

נתניהו :  הפיגועים באירופה ימשיכו ,  נערכים לקליטת עלייה
nan
