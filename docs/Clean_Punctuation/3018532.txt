נתניהו : " רק הציבור בוחר את השלטון - ורק בקלפי "
 ראש הממשלה ביקר בחריפות  " גורמים מרכזיים בתקשורת ובשמאל ",  ותיאר כיצד אירועים כמו הסכם אוסלו וההתנתקות גרמו לציבור  " להתפכח מאשליות השמאל ".  גם טראמפ שימש כדוגמה : " ראינו שהשמצות בתקשורת לא משכנעות את הציבור "
 ראש הממשלה בנימין נתניהו תקף בחריפות היום  ( חמישי )   " גורמים מרכזיים בתקשורת ובשמאל ",  שלטענתו  " הבינו שלא יוכלו לשכנע את עם ישראל ולנצח אותנו בפתק הבוחר ",  ולכן הם  " מנהלים מלחמת חורמה אישית "  נגדו ונגד משפחתו . " למה הם עושים זאת ?  מפני שעם ישראל התפכח מאשליות השמאל ",  כתב נתניהו בפוסט שפרסם בעמוד הפייסבוק שלו .
" לאחר הוויתורים המופלגים של ישראל בהסכם אוסלו ,  קיבלנו גל פיגועים רצחני של אוטובוסים מתפוצצים באמצע שנות ה-90' ",  החל נתניהו לגולל את השתלשלות האירועים ,  לטענתו . " ה'שחר של יום חדש' והוויתורים המופקרים של אהוד ברק לערפאת בקמפ דיוויד ,  התנפצו אל קרקע המציאות עם פרוץ האינתיפאדה השנייה שגבתה את חייהם של למעלה מ-1,100 ישראלים ",  כתב .  
נתניהו ציין גם את  " היציאה החפוזה מלבנון ",  וכן הזכיר שטען שההתנתקות תוביל להשתלטות חמאס על רצועת עזה ולירי טילים לעבר אשדוד ,  באר שבע ואף מעבר להן . " התקשורת הכריזה עליי אז כנביא זעם ו'המפחיד הלאומי' ,  הם טענו שבכל מקרה ההתנתקות תוביל ללגיטימציה בינלאומית לחופש פעולה ברצועה .  ספרו את זה למחברי דוח גולדסטון ",  הוסיף .
" ניפוץ האשליות שלהם על קרקע המציאות הוביל אותם למסקנה שלא יצליחו לשכנע את העם ,  לכן הם עברו לנהל מלחמת חורמה אישית נגדי ",  כתב נתניהו ,  שהגדיר עצמו כמכשול העיקרי להחזרת השלטון  " לידיהם ". 
בסוף דבריו הבהיר נתניהו כי  " שלטון שמאל שנבחר הוא לגיטימי בדיוק כמו שלטון ימין שנבחר ,  אך אני מציע לחבריי בתקשורת לחתור ליעד זה באמצעות ויכוח אידיאולוגי ,  ענייני ומכובד .  מי שיכריע זה הציבור בקלפי ".  הוא הזכיר את ניצחונו של דונלד טראמפ בבחירות לנשיאות ארה"ב ,  כשחתם : " כבר ראינו שהשמצות אישיות מצד התקשורת לא עוזרות לשכנע את הציבור ".  

נתניהו : " רק הציבור בוחר את השלטון - ורק בקלפי "
 ראש הממשלה ביקר בחריפות  " גורמים מרכזיים בתקשורת ובשמאל ",  ותיאר כיצד אירועים כמו הסכם אוסלו וההתנתקות גרמו לציבור  " להתפכח מאשליות השמאל ".  גם טראמפ שימש כדוגמה : " ראינו שהשמצות בתקשורת לא משכנעות את הציבור "
 
