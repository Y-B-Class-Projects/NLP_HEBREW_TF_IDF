נתניהו :  לאפשר לאב ולתאומים לחזור מהודו
רה"מ הורה לשר הפנים ישי למצוא דרך חוקית להשיב לישראל את האב דן גולדברג ושני התאומים שנולדו לו באמצעות אם פונדקאית בהודו .  כניסתם נמנעה עד כה בשל סירובו של שופט לאפשר הליך בדיקת אבהות
 ( צילום :  עוז מרון ;  עריכה :  לירז ליבנה ) 
ראש הממשלה בנימין נתניהו פנה הבוקר  ( שני )  לשר הפנים ויו"ר ש"ס אלי ישי וביקש ממנו למצוא דרך חוקית להשיב מהודו לישראל את האב דן גולדברג ושני התאומים שנולדו לו ,  איתי ולירון .  כניסת התינוקות לארץ נמנעה עד כה בשל סירובו של שופט בית המשפט לענייני משפחה בירושלים לאשר בדיקת אבהות שגרתית לאב .  הבדיקה נועדה לאפשר הענקת אזרחות ישראלית לתינוקות שנולדו לגולדברג ,  אב הומוסקסואל ,  באמצעות אם פונדקאית .
" דיברתי הבוקר עם שר הפנים והנחתי אותו להשיב את המשפחה לישראל ,  בכפוף לחוק .  צריך למצוא פתרון בהקדם למקרה אנושי זה ",  אמר הערב נתניהו במליאת הכנסת במהלך דיון בעניינם של דן גולדברג וילדיו .
 גולדברג ושני ילדיו הקטנים תקועים כבר כמעט חודשיים בהודו ,  לאחר ששופט בית המשפט לענייני משפחה בירושלים פיליפ מרכוס ,  דחה את הבקשה לבצע בדיקת אבהות ,  בטענה שאין לו סמכות לתת צו מסוג זה .  ערעור שהוגש בחודש שעבר לבית המשפט המחוזי בבירה על החלטתו של מרכוס התקבל ,  אך התיק הוחזר למרכוס כדי שידון מחדש בבקשה לאחר שימונה אפוטרופוס שידאג לאינטרסים של הילדים .
 עשרות בני אדם הפגינו אתמול מול משרד ראש הממשלה בירושלים בקריאה לאפשר לגולדברג ולילדיו להגיע לישראל לביצוע הבדיקה .  אחיו של גולדברג אמר לוואלה !  חדשות : " יש לי אח שנמצא בהודו ,  והוא מבחינתי כלוא שם בגלל שלטונות ישראל על ביורוקרטיה שלא במקומה .  דן נמצא כרגע עם ארנון בן זוגו שהגיע להודו כדי לסייע לו ,  והוא נמצא במצב קשה ומרותק למיטה .  דן בעצם דואג עכשיו לשלושה ,  לתינוקות ולארנון ",  אמר האח .
 
נתניהו :  לאפשר לאב ולתאומים לחזור מהודו
רה"מ הורה לשר הפנים ישי למצוא דרך חוקית להשיב לישראל את האב דן גולדברג ושני התאומים שנולדו לו באמצעות אם פונדקאית בהודו .  כניסתם נמנעה עד כה בשל סירובו של שופט לאפשר הליך בדיקת אבהות

