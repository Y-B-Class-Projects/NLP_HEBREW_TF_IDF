40% מהקולות נספרו :  מרוץ צמוד בפריימריז בליכוד
מספירת פחות מחצי מקולות הבוחרים עולה כי השרים ארדן וכץ ויו"ר הכנסת אדלשטיין מתחרים על המקום הראשון ברשימה .  ח"כ דנון הודה בהפסד לנתניהו על ראשות התנועה .  55% מימשו את זכות הצבעתם
ספירת הקולות בעיצומה :  כ-40% מקולות הבוחרים בפריימריז בליכוד נספרו עד כה בבחירות המקדימות בליכוד ובהמשך היום  ( חמישי )  צפויות להתפרסם התוצאות .  מספירת הקולות עד כה עולה כי המאבק על ראש הרשימה מתנהל בין השרים גלעד ארדן וישראל כץ ויו"ר הכנסת יולי אדלשטיין .  עוד מסתמן כי ח"כ מירי רגב והשר סילבן שלום יהיו בחמישייה הראשונה .  לפי ספירה זו ,  גם השר משה יעלון זוכה למקום מכובד בעשירייה הראשונה וגם השר לשעבר אבי דיכטר צפוי להיכנס לכנסת .  
600 הקלפיות ברחבי הארץ נסגרו אמש בשעה 22:00 .  מתפקדי התנועה התבקשו אתמול להצביע בשלושה פתקים שונים - לראשות המפלגה ,  לרשימת המפלגה לכנסת ,  ולגבי האפשרות לתת ליו"ר המפלגה לשריין שני אנשים מטעמו ברשימה .  
בבחירות על ראשות התנועה מסתמן כי ראש הממשלה בנימין נתניהו יזכה ב-85% מקולות הבוחרים ואילו יריבו היחיד ,  ח"כ דני דנון ,  ב-15% בלבד .  נתניהו ימסור הודעה לתקשורת בשעה 11:00 במצודת זאב בתל אביב .
 בחירות 2015 || סיקור מיוחד בוואלה !  חדשותגורם בש"ס על דרעי : " ההתפטרות שלו היא מהלך טקטי"ניצן הורוביץ לא יתמודד בבחירות : " אמשיך לכיוונים חדשים"הרצוג ולבני :  טרכטנברג המועמד מטעם הרשימה לתיק האוצר 
מוקדם יותר אתמול ,  עוד בטרם החלה ספירת הקולות ,  מיהר ח"כ דנון להודות בהפסדו ולברך את נתניהו . " אני מתכוון להתקשר לראש הממשלה ,  לברך אותו על ניצחונו ,  וממחר נעבוד קשה כדי שהליכוד תרכיב ממשלה לאומית בלי הרצוג ולבני ",  אמר אמש בגני התערוכה בתל אביב .
 שיעור ההשתתפות בבחירות המקדימות היה כ-55% ,  שיעור נמוך באופן ניכר מבפריימריז הקודמים ,  אז הצביעו 63% מחברי המפלגה ,  אלא שאז ארכה ההצבעה יומיים .  בבחירות ב-2008 ,  אז נמשכה ההצבעה יום אחד ,  נרשמה השתתפות נמוכה בהרבה לעומת זו של היום .  עד השעה 21:30 עוד שקלו בליכוד להאריך את ההצבעה בשל שיעור ההצבעה הנמוך יחסית ,  אך בסופו של דבר הוחלט להותיר את שעת הסיום על כנה .  
השרים היריבים ארדן וכץ נפגשו אתמול בצהריים מחוץ לקלפי בגני התערוכה ובאופן נדיר התחבקו לעיני המצלמות .  במהלך כל היום עבדו אנשי כץ על מנת לדחוק לאחור את ארדן - ולהיפך .  לא מן הנמנע שבשל הקרב בין השניים ימצא עצמו יו"ר הכנסת ,  יולי אדלשטיין ,  מתברג בצמרת הרשימה .
 מרבית חברי הכנסת של הסיעה התרכזו אמש מחוץ לקלפי בבנייני האומה בירושלים בטרם סגירת ההצבעה ,  וניסו לשכנע מצביעים על מנת שיתמכו בהם .  אף שכל חברי הכנסת שידרו כלפי חוץ ביטחון באשר לסיכויהם להתברג למקום ריאלי ,  הודו חלק מהיועצים של חברי הכנסת כי הם חוששים שלא ישובו לכהן בכנסת ה-20 .  היחיד שהסכים להתייחס באופן ישיר לפגיעה אפשרית במעמדו הוא השר יעלון ,  שלא הופיע בדילים של מתפקדי המפלגה ביהודה ושומרון .  אתמול אמר יעלון בבנייני האומה : " חוק הוא חוק ,  והדרך הנכונה לבנות בהתיישבות היא הדרך שמתקיימת על פי החוק .  בשוליים יש מי שמצפים שאעלים עין .  גם אם זה ישנה את מקומי ברשימה ,  אני מעדיף את שלטון החוק ".  
שיעור ההצבעה הנמוך יחסית שנרשם אמור לסייע לבעלי המפקד המאורגן ,  כמו חיים כץ ומשה פייגלין ,  שלהם אלפי תומכים קבועים שפעלו לפי הוראותיהם .  חברי כנסת רבים בליכוד סירבו לחתום על  " דילים "  עם פייגלין בטענה שבפריימריז הקודמים הוא לא עמד במכסת התומכים שהבטיח להם .  מנגד ,  פייגלין הפיץ רשימת מומלצים שלא כללה את זאב אלקין ,  את יריב לוין או את דני דנון ,  הנחשבים  " נאמני ארץ ישראל ".  ההערכה היא כי הוא השמיט את שמם כדי שיצליח לשפר את סיכוייו .  מי שכיכב במרבית הדילים הוא אדלשטיין ,  הנחשב לפופולרי בקרב המתפקדים .  כמו כן ,  גם מעמדו של שלום נחשב טוב וסיכויו להגיע למקום גבוה בפריימריז טוב .
 לפניות לכתב עמרי נחמיאס :  omri_n@walla.net.il
 ( עדכון ראשון :  23:19 )  

40% מהקולות נספרו :  מרוץ צמוד בפריימריז בליכוד
מספירת פחות מחצי מקולות הבוחרים עולה כי השרים ארדן וכץ ויו"ר הכנסת אדלשטיין מתחרים על המקום הראשון ברשימה .  ח"כ דנון הודה בהפסד לנתניהו על ראשות התנועה .  55% מימשו את זכות הצבעתם

