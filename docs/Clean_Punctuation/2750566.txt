נתניהו במרכז הרב : " ירושלים תמיד תהיה מאוחדת "
 ראש הממשלה התארח בישיבה בבירה לכבוד יום ירושלים ואמר  " אנחנו שומרים על לב האומה ,  ולעולם לא נחצה את לבנו ".  השר אריאל : " אין עוד הקפאות בנייה ,  תהיה מדינה אחת מהירדן לים "
 ראש הממשלה ,  בנימין נתניהו ,  נשא דברים אתמול  ( שלישי )  בישיבת מרכז הרב בירושלים ואמר כי  " לפני 47 שנים אוחדה ירושלים  כך זה היה וכך זה יהיה תמיד ".  נתניהו ,  שהתארח במקום לרגל יום ירושלים ,  הוסיף כי  " אנו שומרים כאן על לב האומה ,  ולעולם לא נחצה את לבנו .  אנו דואגים לבנייתה ושגשוגה של ירושלים ויש עבודה גדולה ".  
דבריו של ראש הממשלה נאמרים על רקע הפרסום בוואלה !  חדשות לפני שלושה שבועות על אישור הקמתן של 558 יחידות דיור חדשות במזרח ירושלים .  הוועדה המקומית לתכנון ובנייה בבירה אישרה את בנייתן של 386 יחידות בהר חומה ,  136 בשכונת נווה יעקב ו-36 יחידות דיור נוספות בפסגת זאב .  מדובר על אישור חריג מבחינת כמות היתרי בנייה - המהווים שלב נוסף בהרחבתן של השכונות היהודיות בעיר אל מעבר לקו הירוק  ועל רקע הדיווחים האחרונים על איומים מצד האיחוד האירופי בדבר הטלת על חרם כלכלי .
 לדברי נתניהו , " ירושלים זה הכותל המערבי ,  הר ציון ,  הר מוריה .  זה נצח ישראל .  יש הרבה אנטישמיות בקרב הגויים אבל יש גם הערצה גדולה ,  כי יש כאן ניצוץ ,  נשמה ,  רוח מיוחדת .  יש כאן עם שחזר לארצו ובנה אותה ".  הוא הוסיף כי  " אני נמצא כאן הערב כדי לשמוח אתכם את שמחתה של ירושלים ,  וכן כדי לחזק את ידכם בהמשך השקידה על לימוד התורה ". 
עוד בוואלה !  חדשות:הקיצוץ בביטחון :  יופסקו טיסות האימונים בחיל האווירפרשת השחיתות בנמל אשדוד :  גבי אשכנזי העיד במשטרהיעלון על צווי המעצר :  מצער ,  טורקיה לא בשלה להסדר 
שר השיכון ,  אורי אריאל ,  תקף את הניסיון להצר את צעדי ישראל מלבנות בהתנחלויות . " אין הקפאות בנייה ולא יהיו עוד כאלו .  אנחנו לא סובלים את הדבר הזה .  איך אפשר להגיד כזה דבר בירושלים ?  אין מציאות בכל העולם שיהודי לא יכול לבנות את ביתו ",  אמר .  הוא הוסיף כי  " אנחנו רוצים בית מקדש ,  להעלות ולהקריב קורבן ".  
עוד אמר אריאל כי  " בין הירדן לים תהיה מדינה אחת והיא מדינת ישראל .  לא נשלים עם ההגבלות והעיכבים בבנייה - לא בירושלים ולא ביהודה ושומרון .  נמשיך לבנות בכל חלקי ארצנו ".  השר התייחס גם למאבקים פרלמנטריים ,  ואמר כי  " בימים אלו רבו המאתגרים אותנו בחיי דת ומדינה .  אנו לא נאפשר להעביר חוק כמו המתת חסד - לא יקום ולא יהיה ".  הוא הוסיף כי  " אנו נשתדל שהמדינה הזו אכן תהיה מדינה יהודית .  בעזרת השם נחזור לגוש קטיף ,  למרחבי סיני ולכל חלקי יהודה ושומרון בימינו אנו ,  ונאמר אמן ". 
שר הכלכלה ,  נפתלי בנט ,  התארח אף הוא במקום ואמר : " אני גאה להיות בישיבת מרכז הרב ,  אשר משלב בין לימוד תורה ולחימה .  אומרים שלוחצים עלינו ,  שקשה לעשות מהלכים אמיצים ,  אבל מה זה לחץ חיצוני כשאתה חוליה קטנה בשרשרת כה גדולה ?  ".  עוד הוסיף בנט : " לחצים באים והולכים ,  אימפריות באות והולכות - ורק נצח ישראל לא ישקר ".  

נתניהו במרכז הרב : " ירושלים תמיד תהיה מאוחדת "
 ראש הממשלה התארח בישיבה בבירה לכבוד יום ירושלים ואמר  " אנחנו שומרים על לב האומה ,  ולעולם לא נחצה את לבנו ".  השר אריאל : " אין עוד הקפאות בנייה ,  תהיה מדינה אחת מהירדן לים "
 
