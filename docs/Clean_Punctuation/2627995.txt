יחימוביץ' :  לפיד תואם נתניהו - נמשיך להיות כספומט
יו"ר העבודה תקפה את שר האוצר בסגנונו על שלדבריה בחר לקצץ דווקא בשכבות החלשות : " אחי העבדים ,  יעצו לי לומר ,  כמו ביבי ,  רגע לפני שאני עושה כלכלה ישנה ,  להגיד שאין ברירה "
" לפיד קם בבוקר והוא בדיוק ,  אבל בדיוק ,  כמו נתניהו ",  כך כתבה בצהריים  ( ראשון )  יו"ר העבודה ,  ח"כ שלי יחימוביץ' ,  בתגובה לדבריו של שר האוצר אמש כי לא יהיה מנוס מקיצוצים כואבים . " אחי העבדים ,  אתם הולכים להמשיך להיות הכספומט של המדינה ולשלם את המחיר ",  כתבה יחימוביץ' בפרפרזה על סגנון כתיבתו של לפיד . " יעצו לי לומר ,  כמו ביבי ,  רגע לפני שאני עושה כלכלה ישנה ,  להגיד שקיבלתי את המשק במצב איום ונורא ,  ואין ברירה ",  כתבה יחימוביץ' בעמוד הפייסבוק שלה .
 יחימוביץ' התייחסה גם ל"ברית "  בין לפיד ליו"ר הבית היהודי ,  שר הכלכלה והמסחר נפתלי בנט ,  ולסלוגן הבחירות של האחרון . " משהו חדש בכל זאת מתחיל :  על הגזרות ,  הקיצוצים ,  המסים - אתם הולכים לשמוע דרך הפייסבוק .  פקידי האוצר הסבירו לי שלהטיל מע"מ על הקניות שלכם בסופר ,  יעבור הרבה יותר בקלות מלהטיל מס אמת על העשירים ביותר ",  תקפה יו"ר העבודה .  
יו"ר האופוזיציה מנתה את הנפגעים העיקריים ,  לדבריה ,  מהקיצוצים הצפויים של לפיד . " עובדים סוציאליים ,  מורות ,  עובדי קבלן ,  אנשי הייטק ורופאים צעירים ,  סטודנטים ,  קשישים ,  חד הוריות ,  פועלים בתעשיה ,  חגגתם מספיק ,  המסיבה נגמרה ",  כתבה בסרקזם , " אני הולך להטיל עליכם גזרות וקיצוצים וחסר לכם שתאשימו מישהו מלבד את עצמכם ". 
מנגד ,  יחימוביץ' הרחיבה באשר למרוויחים העיקריים ממשנתו הכלכלה של לפיד ,  שלדבריה תואמת את זו של נתניהו . " התאגידים העשירים ביותר ימשיכו לא לשלם מסים בכלל ,  בעלי ההון ימשיכו לעשות תספורות על החסכונות שלכם ,  המנכ"לים ימשיכו להרוויח יותר ממליון שקלים בחודש ,  אוצרות הטבע של המדינה ימשיכו להעשיר רק כמה משפחות ",  ציינה ,  וחתמה : " אחי העבדים ,  משהו ישן נמשך .  אבל עם חיוך ". 
ראשת מרצ ,  ח"כ זהבה גלאון ,  תקפה גם היא את מדיניותו המסתמנת של שר האוצר ,  באומרה כי  " כשלפיד מסביר שהוא יוריד הוצאות 'במקומות הכואבים' מה שהוא באמת אומר זה שהוא מאמץ את גישת נתניהו של להכאיב לכמה שיותר אזרחים בישראל ,  רק כדי שהוא יוכל להימנע מלבטל הקלות במס לבעלי ההון שחגגו בשנים האחרונות ".  לדבריה , " יש נוסחה מאוד פשוטה :  מי שרוצה לסגור את הגירעון - חייב לבטל את הפטורים לבעלי ההון ".  

יחימוביץ' :  לפיד תואם נתניהו - נמשיך להיות כספומט
יו"ר העבודה תקפה את שר האוצר בסגנונו על שלדבריה בחר לקצץ דווקא בשכבות החלשות : " אחי העבדים ,  יעצו לי לומר ,  כמו ביבי ,  רגע לפני שאני עושה כלכלה ישנה ,  להגיד שאין ברירה "
 
