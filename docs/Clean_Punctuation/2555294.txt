לראשונה מאז כניסת ירון דקל לתפקיד :  נתניהו נפגש היום עם בכירים בגל"צ
גורם המעורה בפרטים :  בכוונת לשכת רה"מ לערוך תדרוכים לעוד כלי תקשורת על בסיס חודשי .  לאנשי חדשות 10 מולם מנהל נתניהו בימים אלה מאבק משפטי ,  לא נעשה תדרוך השנה
אנשי מערכת החדשות של גלי צה"ל הגיעו היום  ( חמישי )  ללשכתו של ראש הממשלה בנימין נתניהו על מנת לעבור תדרוך לרקע .  את הפגישה המצומצמת עם הבכירים בתחנה הצבאית יזם אגף הדוברות וההסברה של הלשכה בראשותו של לירן דן ,  ונכחו בו עורכי תכניות האקטואליה ,  בכירי מערכת החדשות והמגישים .  
מדובר בתדרוך הראשון שמעבירה לשכת ראש הממשלה למערכת החדשות של התחנה הצבאית מאז נכנס לתפקידו מפקד התחנה ירון דקל .  בגלי צה"ל כינו את הפגישה  " שגרתית "  ואמרו כי למעט דברים דומים שאמר נתניהו לאחרונה לכלי תקשורת אחרים לא עלו בפגישה נושאים מיוחדים לבד אלה הנמצאים על סדר יומה של לשכת ראש הממשלה ,  אולם ,  גורם בתחנה אמר היום כי הנוכחים בפגישה המצומצמת התבקשו על ידי אנשי הלשכה לשמור על דיסקרטיות באשר לתוכן הדברים .
 גורם המעורה בפרטים אמר היום לוואלה !  ברנז'ה כי בכוונת לשכת ראש הממשלה לערוך תדרוכים לגופי תקשורת נוספים על בסיס חודשי .  תדרוך דומה עשה נתניהו בחודשים האחרונים בין היתר גם לאנשי מערכת חדשות 2 ,  לעיתון  " מקור ראשון "  ולבכירי מערכת ynet .  יצוין כי לאנשי חדשות 10 ,  מולם מנהל נתניהו בימים אלה מאבק משפטי ,  עדיין לא נעשה תדרוך השנה .  
בגלי צה"ל סרבו להתייחס לפגישה שנערכה הבוקר .  את תגובת לשכת ראש הממשלה לא ניתן היה להשיג .  טרם התקבלה תגובת חדשות 10 .  

לראשונה מאז כניסת ירון דקל לתפקיד :  נתניהו נפגש היום עם בכירים בגל"צ
גורם המעורה בפרטים :  בכוונת לשכת רה"מ לערוך תדרוכים לעוד כלי תקשורת על בסיס חודשי .  לאנשי חדשות 10 מולם מנהל נתניהו בימים אלה מאבק משפטי ,  לא נעשה תדרוך השנה

