הוצאות נתניהו :  וינשטיין מכנס את בכירי הפרקליטות לדיון מיוחד
בשעות הבוקר צפוי היועץ המשפטי לממשלה להיפגש עם אנשי הפרקליטות שבדקו את החומרים על ההוצאות במעון ראש הממשלה .  ההחלטה המרכזית שאותה הוא יצטרך לקבל :  האם לזמן לחקירה באזהרה את בני הזוג נתניהו
מחר  ( חמישי )  בשעות הבוקר צפוי היועץ המשפטי לממשלה ,  יהודה וינשטיין ,  לדון על מכלול החומרים שהגיעו לידיו בנוגע להוצאות במעון ראש הממשלה .  בפגישה עם היועץ ינכחו ככל הנראה אנשי הפרקליטות שבדקו את החומרים - הפרקליטה הראשית תמר בורנשטיין ,  ופרקליטים נוספים מפרקליטות המדינה בראשות המשנה הפלילי לפרקליט המדינה ,  עו"ד אלי אברבאנל .  
כמו כן ,  צפויים להשתתף בפגישה פרקליטים מפרקליטות מחוז ירושלים-אזרחי ,  אשר מייצגים את מעון ראש הממשלה בתביעה שהגיש מני נפתלי לבית הדין לעבודה .  הם אלו אשר נתקלו לראשונה בטענותיו של נפתלי בתצהירים שהגיש לבית המשפט ,  המעלות חשד לפלילים בהתנהלות במעון .  
סערת ההוצאות במעון ראש הממשלה - כותרות נוספות:דנינו :  יש מקום לבדיקה בעניין מעון ראש הממשלהאב הבית הגיש תביעת דיבה : " שרה ניפחה את ההוצאות - לא אני"עדות מני נפתלי :  הקלטות ,  מסמכים ומידע על פרשת  " מתנות "  חדשה 
בתחילת השבוע אמר מפכ"ל המשטרה ,  רב-ניצב יוחנן דנינו ,  כי  " על פניו יש מקום לבדיקה בעניין נפתלי ",  אשר בתצהירים שהגיש לבית הדין לענייני עבודה בירושלים הציף כמה פרשות :  פרשת החשמלאי והקופה הקטנה ,  המופיעים בדוח המבקר ,  פרשות שנוגעות לתשלומים מנופחים לנותני שירותים וחשבוניות כוזבות ,  פרשת הבקבוקים ופרשת רהיטי הגן .  אתמול ,  בתביעת הדיבה שהגיש ,  הוסיף נפתלי גם טענה לכך ששרה נתניהו השתמשה בתקציב שניתן לה לשיפוץ שני חדרי שינה במעון לבניית מספרה פרטית .  
ייתכן שלכל פרשה בנפרד יוכלו פרקליטיו של נתניהו ,  עורכי הדין יעקב וינרוט ועמית חדד ,  לתת הסבר משפטי מניח את הדעת ועל ידי כך להוכיח שהן לא חוצות את הרף הפלילי .  עם זאת ,  התמונה הכוללת מעלה חשד לקיומה של שיטה מסודרת ,  שעלול לדבוק בה חשד לפלילים .  עבור וינשטיין ,  ההחלטה המרכזית שאותה יצטרך לקבל היא אם לזמן לחקירה באזהרה את ראש הממשלה נתניהו ורעייתו שרה .  
כמו כן ,  הפרקליטות תמליץ ,  מן הסתם ,  להעמיק את הבדיקה בנוגע לחשדות ,  ותזמן לחקירה את עזרא סיידוף ,  סמנכ"ל נכסים ומשאבי אנוש במשרד ראש הממשלה ,  ומקורבם של בני הזוג נתניהו ,  שכפי שפורסם בסוף השבוע בוואלה חדשות עומד במוקד החשדות .  בתצהיר שהגיש נפתלי לבית הדין ,  טען כי סיידוף ידע  " לסייע ולעגל פינות כשנתבקש לעשות זאת ",  ואף הורה ,  לטענתו ,  להוציא חשבוניות פיקטיביות .  בתמלילים מאחת השיחות של נפתלי עם סיידוף ,  שפורסמו בוואלה חדשות ,  הסביר סיידוף לנפתלי ,  לכאורה ,  כיצד ניתן לעקוף בעורמה את הנהלים המקובלים .  גם בחקירתו האחרונה במשטרה העביר נפתלי חומרים על סיידוף .
 לפניות לכתבת גלי גינת :  gali.gnt@walla.com 

הוצאות נתניהו :  וינשטיין מכנס את בכירי הפרקליטות לדיון מיוחד
בשעות הבוקר צפוי היועץ המשפטי לממשלה להיפגש עם אנשי הפרקליטות שבדקו את החומרים על ההוצאות במעון ראש הממשלה .  ההחלטה המרכזית שאותה הוא יצטרך לקבל :  האם לזמן לחקירה באזהרה את בני הזוג נתניהו

