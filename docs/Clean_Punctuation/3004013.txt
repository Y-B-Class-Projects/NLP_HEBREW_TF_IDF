ליברמן קורא לקואליציה להחרים את הרשימה המשותפת ;  נתניהו תומך
שר הביטחון ביקש להעביר את ההחלטה בתגובה להחרמת הלווייתו של שמעון פרס בידי חברי הסיעה .  יו"ר הקואליציה אישר שראש הממשלה תומך במהלך ואמר כי ייכנס דיון ביוזמה בפתח מושב החורף .  ח"כ עודה תקף את ליברמן : " שיא חדש של שפלות "
  ( בווידאו :  נאומים מהלווייתו של שמעון פרס ,  לפני כשבועיים )  
‎שר הביטחון אביגדור ליברמן ביקש היום  ( ראשון )  מיו"ר הקואליציה ,  ח"כ דוד ביטן ,  להעביר החלטה מחייבת בהנהלת הקואליציה על החרמת הרשימה המשותפת בכנסת בתגובה להחרמת הלווייתו של ראש הממשלה והנשיא לשעבר שמעון פרס .  
בתגובה לבקשתו של ליברמן אמר ביטן כי פנייתו של ליברמן זכתה לגיבוי מצד ראש הממשלה ,  בנימין נתניהו .  ביטן הוסיף כי ייכנס את ראשי סיעות הקואליציה עם פתיחת מושב החורף של הכנסת כדי לקבל החלטה בעניין . " ההתנהלות של חברי הכנסת הערבים שבאה לידי ביטוי גם בהיעדרותם מהלווית שמעון פרס מוכיחה פעם אחר פעם כי אינם מונעים מרצון אמיתי לדאוג לאוכלוסיה הערבית בישראל ולדו קיום אלא פועלים לבדלנות ,  הסתה וקיטוב ",  הוסיף .
 ‎בישיבת ראשי המפלגות שהתקיימה היום בצהריים במשרד ראש הממשלה אמר ליברמן כי החלטתם של חברי הכנסת מהרשימה המשותפת להחרים את הלווייתו של פרס הייתה  " חציית קו אדום וכי אי אפשר לעבור על כך לסדר היום ".  לדבריו ,  הם הוכיחו כי אין טעם יותר להתדיין איתם או אפילו להתווכח עמם וכי יש לקבל החלטה מחייבת על החרמת כל ההופעות והנאומים שלהם במליאת הכנסת .
 לקריאה נוספת:נתניהו : " אקדם מהלך לקריאת הכור הגרעיני על שמו של פרס"עמירם לוין לא חוזר בו מדבריו נגד פרס : " אין לי על מה להתנצל "" יש בו משהו מיוחד ":  טקס זיכרון לפרס בבית כנסת בוושינגטון 
בנוסף לכך ,  ביקש ליברמן מעמיתו למפלגה ,  ח"כ עודד פורר ,  כי יקדם את המהלך בקרב מפלגות אופוזיציה נוספות .  שר הביטחון ביקש כי יפנה לסיעות העבודה ויש עתיד על מנת שגם הן יצטרפו לחרם .  
יו"ר הרשימה המשותפת ,  ח"כ איימן עודה ,  אמר כי ליברמן מנצל את התזמון כדי לפגוע במיעוט הערבי . " שיא חדש של שפלות הוא שהאיש שכל מורשתו הפוליטית בנויה על שנאה וקיטוב מנסה ללמד אותנו כיצד צריך לבנות גשרים .  אך כידוע היוזמות של ליברמן לפגוע בייצוג הפוליטי של האזרחים הערבים מתהפכות עליו ורק מחזקות אותנו ,  כך שההפחדות שלו רק מעצימות את הרשימה המשותפת .  נמשיך לפעול בכל הזירות ,  כולל בזירה הפרלמנטרית ,  לקידום השלום והשוויון ".  
ח"כ אחמד טיבי תקף אף הוא בתגובה את ליברמן . " קשקשן הביטחון ממשיך לעסוק בדיבורים ובספינים .  מוכן להעריך שהמנוח מתהפך בקברו בשעה שהבריון השכונתי מגלם את תפקיד הדורמן בלווייתו .  ליברמן אישית אחראי למותם של הרבה חפים מפשע משני הצדדים ,  שהוא אפילו לא טרח לבוא ללוויות שלהם ". 
ח"כ יוסף ג'בארין אמר כי  " ליברמן ממשיך את שיח השנאה וההסתה שהוא מוביל מאז שהוא בפוליטיקה ,  והוא מנסה כעת לעלות על גל העליהום נגד הרשימה המשותפת .  בעבר הוא קרא להחרים את הסוחרים הערבים ,  להתנתק מאום אל-פחם ,  וכעת להחרים את נבחרי הציבור הערבי .  הפעם הוא בחר להיות אנושי יותר ונמנע מלקרוא 'להוריד גרזן על הראש' של חברי הרשימה המשותפת .  ניצלנו הפעם !  ". 
 ( עדכון ראשון :  15:03 )  

ליברמן קורא לקואליציה להחרים את הרשימה המשותפת ;  נתניהו תומך
שר הביטחון ביקש להעביר את ההחלטה בתגובה להחרמת הלווייתו של שמעון פרס בידי חברי הסיעה .  יו"ר הקואליציה אישר שראש הממשלה תומך במהלך ואמר כי ייכנס דיון ביוזמה בפתח מושב החורף .  ח"כ עודה תקף את ליברמן : " שיא חדש של שפלות "
 
