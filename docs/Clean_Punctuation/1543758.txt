גל"צ ורשת ב' נלחמות באלימות
שתי התחנות ישלבו כוחות ביום שידורים מיוחד שיתקיים ב-30 באוגוסט במשדרים משולבים וראיונות בנושא תחת הכותרת  " די לאלימות "
 רשת ב' של קול ישראל וגלי צה"ל יקיימו ביום ראשון הקרוב יום שידורים מיוחד תחת הכותרת  " די לאלימות ".  במהלך היום ,  שיוקדש למאבק באלימות הגואה בתקופה האחרונה ,  יתקיימו דיונים וראיונות בנושא ויפורסמו נתונים ,  כתבות ושידורים המיועדים לבני הנוער .  לאורך היום ישולבו ראיונות ואייטמים בנושא בתוכניות השונות וביומני החדשות .  
איש גלי צה"ל רזי ברקאי ומגיש  " הכל דיבורים "  ברשת ב' ירון דקל יחברו למשדר משותף החל מהשעה 09:00 במהלכה הם יראיינו את ראש הממשלה בנימין נתניהו .  בשעה 15:00 תשודר בגלי צה"ל תכנית מיוחדת של  " יש עם מי לדבר "  בה יתבקשו מהמאזינים להציע פתרונות לטיפול בבעיית האלימות .  בשעה 19:00 תשודר תכנית מיוחדת שתעסוק בבני נוער ותופעת האלימות ותנסה להבין את מקור הבעיה והגורמים לה .  בהמשך היום יתארחו גם השר לביטחון פנים ,  מנכ"ל משרד החינוך ואישי ציבור נוספים .
 יצחק טוניק ,  מפקד גלי צה"ל מסר : " למרות התחרות בין שתי התחנות ,  כאשר מדובר בנושא חברתי ,  חשוב ובעל ערך אנחנו יודעים לשלב ידיים ולשתף פעולה .  אירועי האלימות האחרונים ובעיקר תחילת שנת הלימודים שבפתח מצדיקים מאמץ משותף של כל הגופים והארגונים בחברה הישראלית ". 
אריה שקד ,  מנהל קול ישראל מסר : " קול ישראל החליט להוביל קו חברתי שעיקרו טיפול בבעיות המרכזיות המטרידות את החברה בישראל .  חשיבות המאבק באלימות גוברת לאור אירועי החודש האחרון ואף גוברת שבעתיים ערב פתיחת שנת הלימודים .  שיתוף הפעולה בין שתי תחנות האקטואליה המובילות בארץ נועד בראש ובראשונה להגביר את המודעות הציבורית למאבק באלימות ". 

גל"צ ורשת ב' נלחמות באלימות
שתי התחנות ישלבו כוחות ביום שידורים מיוחד שיתקיים ב-30 באוגוסט במשדרים משולבים וראיונות בנושא תחת הכותרת  " די לאלימות "
 
