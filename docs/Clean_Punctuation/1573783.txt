נתניהו : " זה הזמן להחריף הסנקציות על אירן "
 ראש הממשלה בנימין נתניהו אמר בוועדת החוץ והביטחון כי  " הטלת סנקציות חריפות על אירן יכולות להיות אפקטיביות כעת ,  האירופים בעד החרפת הסנקציות "
 ראש הממשלה בנימין נתניהו אמר היום בוועדת החוץ והביטחון כי  " זהו הזמן להחריף את הסנקציות על אירן .  אם לא עכשיו אימתי ,  סנקציות חריפות יכולות להיות אפקטיביות ".  נתניהו הוסיף ואמר כי הוא  " חש שהאירופים בעד החרפת הסנקציות במיוחד בריטניה ,  צרפת וגרמניה ,  זאת לאור ניסיונות ההתחמקות של אירן ממתן דין וחשבון ". 
נתניהו נשאל גם לגבי סדר העדיפויות של הממשלה ואמר כי  " בכל הנוגע לביטחון ישראל - איום הגרעין הנבנה ממזרח והגרורות האירניות שבנו בסיסי טרור אלו הם הנושאים שבראש סדר העדיפויות ".  נתניהו ציין כי  " יש צורך לשמור על הברית עם ארצות הברית ולהרחיב בריתות נוספות בקהילה הבינלאומית ,  יש בריתות ואיגודי כוחות שרוצים ללחוץ על אירן לאו דווקא באמצעות מועצת הביטחון ". 
נתניהו התייחס גם לנסיעתו החשאית ואמר כי היה  " מדובר בפעילות של ראש הממשלה שהייתה קשורה באופן מובהק בביטחון המדינה ואינני מעוניין להרחיב על זה ,  יש לי אמון מוחלט באלוף מאיר כליפי והוא לא אחראי לעניין הזה ".  
לגבי המצב ברצועת עזה אמר ראש הממשלה ,  כי  " המדיניות שלנו מבוססת על הרתעה שהושגה בין היתר בעקבות עופרת יצוקה ,  את ההרתעה הזו צריך לתחזק גם בלבנון המדיניות של הממשלה היא ירי תגובה לכל ירי שמתבצע לעבר ישראל .  בנושא ההברחות אף אחד לא פתר עד היום את נושא ההברחות ברצועת עזה ואני לא מתיימר לפתור את זה בכזו קלות ". 

נתניהו : " זה הזמן להחריף הסנקציות על אירן "
 ראש הממשלה בנימין נתניהו אמר בוועדת החוץ והביטחון כי  " הטלת סנקציות חריפות על אירן יכולות להיות אפקטיביות כעת ,  האירופים בעד החרפת הסנקציות "
 
