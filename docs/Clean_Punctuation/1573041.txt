השרים על פרס : " הוא לא ניתן לעצירה "
 חלק מישיבת הממשלה הוקדשה לאיחולי החלמה לנשיא שמעון פרס .  נתניהו סיפר שביקש מהנשיא לנוח ו"להיפגש רק עם מיטשל היום ".  השר שלום : " הוא ימשיך להוביל את עם ישראל "
  ( צילום :  נועם כהן ,  עריכה :  לירז ליבנה ) 
ראש הממשלה ,  בנימין נתניהו ,  התייחס היום  ( ראשון )  בישיבת הממשלה לתקרית בה התעלף אמש נשיא המדינה ,  שמעון פרס ,  בארוע בתל אביב . " יחד עם כל עם ישראל שמעתי אמש בדאגה שנשיא המדינה חש שלא בטוב .  התקשרתי אליו מיד ואיחלתי לו בשמי ,  בשם רעייתי ובשם עם ישראל את תקוותינו שירגיש טוב ".  נתניהו סיפר ששוחח עימו שוב הבוקר , " לא ניתן לעצור את שמעון ",  אמר נתניהו , " ביקשתי ממנו שייפגש רק עם מיטשל ושחוץ מזה ינוח קצת ,  כי ישנה דאגה אמיתית מצד כל האזרחים לנשיאנו ". 
השרים ניצלו את ישיבת הממשלה לשלוח איחולי החלמה לנשיא .  סילבן שלום ,  השר לפיתוח אזורי ,  איחל  " אני בטוח שהוא ימשיך להוביל את עם ישראל בתפקידו כנשיא ואני מקווה שהשנה החדשה תביא אותו להמשיך לפעול במרץ למען עם ישראל ".  שר החינוך ,  גדעון סער אמר שהוא משוכנע כי פרס ישוב לאיתנו כבר היום . " כולנו מכירים את נמרצותו ,  אני מאחל לו בריאות טובה ושנה טובה ",  אמר סער .  גם מנהיגה הרוחני של ש"ס ,  הרב עובדיה יוסף ,  טלפן הבוקר לנשיא ,  דרש בשלומו ואיחל לו רפואה שלמה .  
נשיא המדינה שמעון פרס שוחרר הבוקר מבית החולים שיבא בתל השומר ועשה את דרכו לבית הנשיא בירושלים .  כל הבדיקות שנעשו הלילה והבוקר נמצאו תקינות לחלוטין .  באישור הרופאים יחזור נשיא המדינה לפעילות מלאה וייפגש היום בשעה 16:00 עם השליח האמריקני המיוחד ג'ורג' מיטשל .  השניים צפויים לשאת הצהרות מדיניות בפתח הפגישה .
 אמש התעלף פרס ,  בן 86 ,  באירוע במרכז יצחק רבין ברמת אביב .  בתוך זמן קצר הוא שב להכרתו וקם על רגליו .  צוות מגן דוד שהוזעק למקום פינה אותו לקבלת טיפול רפואי בית החולים תל השומר .  מבית החולים שיבא בתל השומר נמסר הבוקר כי  " על הנשיא שמעון פרס עבר לילה שקט .  הוא ישן טוב ומצבו הגופני טוב .  במהלך הבוקר יקיימו הרופאים הערכת מצב ". 
דוברת בית הנשיא איילת פריש סיפרה הבוקר כי  " הנשיא כבר חסר סבלנות לחזור לבית הנשיא לעבודה רגילה ,  הוא כבר ביקש שלא נבטל לו את לוח הזמנים ,  ואנחנו התעקשנו לפחות לבטל את הלו"ז של הבוקר ". 
אחת מעוזרות הנשיא סיפרה לוואלה !  חדשות כי  " אנחנו מתקשות לעמוד בקצב האירועים של הנשיא .  זה קצב שלא ייאמן .  במעט זמן הקצב הוא כל כך אינטנסיבי .  הדיון לגבי לוח הזמנים שלו הוא מאבק מתמשך .  אנחנו מתכננים את לוח הזמנים של הנשיא ,  כך שהוא יוכל לקיים פגישות ,  להשתתף באירועים ובראיונות ,  והוא רוצה לעשות את הכל ".  
אמש ,  לאחר אשפוזו של הנשיא פרס בבית החולים ,  אמרה הדוברת פריש כי  " נשיא המדינה נאם היום בפני מנהיגות צעירה במרכז רבין .  לפי הרופא האישי שלו ד"ר רפי ולדן ,  היתה לו ירידה בלחץ הדם .  הוא התעלף למשך מספר שניות ,  ושב מיד להכרה ".  פריש הוסיפה ,  כי לאחר ששב להכרה הוא סירב להתפנות לבית החולים . " הוא החל לריב עם יועציו ",  העידה פריש , " ואמרנו לו שרופאו האישי יקבע .  בסופו של דבר הוא פונה ,  נעשו לו בדיקות וכולן יצאו תקינות .  הצלחנו לשכנע אותו שיישאר לפחות להשגחה בבית החולים תל השומר

השרים על פרס : " הוא לא ניתן לעצירה "
 חלק מישיבת הממשלה הוקדשה לאיחולי החלמה לנשיא שמעון פרס .  נתניהו סיפר שביקש מהנשיא לנוח ו"להיפגש רק עם מיטשל היום ".  השר שלום : " הוא ימשיך להוביל את עם ישראל "
 
