גם העבודה מתנגדת להצבעת ישראלים בחו"ל
הצעתם של ראש הממשלה ושר החוץ להרחיב את זכות ההצבעה ולהחילה גם על אזרחי ישראל השוהים בחו"ל ,  ממשיכה לעורר תגובות קשות במערכת הפוליטית .  שמחון : " מפלגת העבודה תיאבק ביוזמה "
 מתרחבת האופוזיציה להצהרות ראש הממשלה בנימין נתניהו ושר החוץ אביגדור ליברמן ,  בעקבות הכוונה לאפשר גם לאזרחי ישראל השוהים בחו"ל ,  להשתתף בבחירות לכנסת .  יו"ר סיעת העבודה בכנסת ,  השר שלום שמחון ,  הצהיר הבוקר  ( שלישי )  כי בכוונת המפלגה להיאבק ביוזמה המדוברת : " העבודה הבהירה כבר בזמן ניהול המשא ומתן הקואליציוני את התנגדותה להצבעת אזרחים ישראליים בחו"ל בבחירות  ובהסכם הקואליציוני סוכם שמהלך כזה יקודם רק בהסכמת כל הסיעות השותפות בקואליציה ".  
שמחון מסר עוד כי אתמול בישיבת הסיעה ,  אישררה העבודה את התנגדותה  " ובכוונתה להיאבק על עמדתה ",  לדבריו .
 בכך מצטרפת מפלגת העבודה לסיעת קדימה שכבר הגישה אמש הצעת אי אמון בממשלה על רקע הדברים .  הבוקר אף הגדירה יו"ר האופוזיציה ציפי לבני את היוזמה כ"אנטי ציונית ".  בראיון לגלי צה"ל אמרה עוד לבני : " אין לי ביקורת אישית כלפי מי שהחליט לא לגור ולשהות כאן  אבל ההחלטה על עתידנו צריכה להיות בידינו .  לצערנו הרב ,  אלו שגרים כאן הם אלה שילדיהם גם אחר כך מתגייסים לצבא ובידיהם צריכה להיות מרוכזת העוצמה השלטונית ".  לבני סיכמה ואמרה : " המהות הציונית ,  גם בשנת 2010 ,  היא לחיות כאן ". 
בסיעתה של לבני תקפו אמש את נתניהו וטענו כי המניעים מאחורי ההצעה הם מניעים פוליטיים-טהורים : " ראש הממשלה מוכיח שהוא נכון למכור את עתיד המדינה לשותפיו הפוליטיים רק לשם שלמות הקואליציה שלו ",  נכתב בהודעת הסיעה .  ח"כ נחמן שי אמר הבוקר : " החוק המאפשר לישראלים השוהים בחו"ל להשתתף בבחירות לכנסת הוא חוק הזוי אשר מעכב את הציונות מן הערך המרכזי שבה ,  והוא עליה לישראל .  רק מי שחי בישראל ,  על הטוב והנפלא שבה ,  על המורכב והקשה ,  רשאי להצביע בבחירות אשר גוזרות את גורלנו ומכתיבות את עתידנו ". 
גם בקואליציה לא מיהרו לברך על הצעת החוק .  חבר מפלגתו של נתניהו ,  סגן השר איוב קרא הביע אתמול התנגדות להצעה ואמר כי  " מי שאינו חי כאן לא יכול להצביע .  הזכאות היא לפי קביעת ביטוח לאומי .  מי שמרכז את חייו בישראל הוא שיוכל להצביע ". 

גם העבודה מתנגדת להצבעת ישראלים בחו"ל
הצעתם של ראש הממשלה ושר החוץ להרחיב את זכות ההצבעה ולהחילה גם על אזרחי ישראל השוהים בחו"ל ,  ממשיכה לעורר תגובות קשות במערכת הפוליטית .  שמחון : " מפלגת העבודה תיאבק ביוזמה "
 
