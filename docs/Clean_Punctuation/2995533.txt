משרד החוץ הרוסי :  נתניהו ואבו מאזן הסכימו עקרונית להיפגש במוסקבה
סוכנות הידיעות אינטרפקס ציטטה את משרד החוץ ולפיו שני המנהיגים הסכימו עקרונית על מפגש בעיר .  לא נמסר תאריך רשמי לפגישה .  גורם בלשכת נתניהו :  הוא מוכן להיפגש בכל עת עם יו"ר הרשות
משרד החוץ של רוסיה מסר כי ראש הממשלה בנימין נתניהו ויו"ר הרשות הפלסטינית אבו מאזן הסכימו עקרונית להיפגש במוסקבה - כך דיווחה היום  ( חמישי )  סוכנות הידיעות הרוסית אינטרפקס .  לא נמסר מועד לקיומה של הפגישה שאותה מקדמת מוסקבה במסגרת המאמצים לחידוש תהליך השלום .  
גורם בלשכת נתניהו מסר בעקבות ההודעה של מוסקבה כי  " ראש הממשלה מוכן להיפגש עם אבו מאזן בכל זמן ובכל מקום ,  ובתנאי שזה יהיה ללא תנאים מוקדמים .  זה נכון גם לגבי היוזמה הרוסית ",  אמר הגורם .
 אתמול אמר נתניהו דברים דומים במסיבת עיתונאים משותפת עם מקבילו ההולנדי מארק רוטה בהאג . " מוכן להיפגש עם אבו מאזן בכל עת ,  ללא תנאים מוקדמים ",  אמר וציין כי מסר לנשיא רוסיה ולדימיר פוטין ולסגן שר החוץ מיכאיל בוגדנוב - שביקר השבוע בישראל - את הסכמתו לפגישה ללא תנאים מוקדמים .
 
משרד החוץ הרוסי :  נתניהו ואבו מאזן הסכימו עקרונית להיפגש במוסקבה
סוכנות הידיעות אינטרפקס ציטטה את משרד החוץ ולפיו שני המנהיגים הסכימו עקרונית על מפגש בעיר .  לא נמסר תאריך רשמי לפגישה .  גורם בלשכת נתניהו :  הוא מוכן להיפגש בכל עת עם יו"ר הרשות

