פרשת נתניהו-מוזס :  העיתונאי אבי רצון ומנכ"ל משרד התקשורת מעידים
רצון הוזכר בתמלילי השיחות בין ראש הממשלה למו"ל  " ידיעות אחרונות "  שפורסמו בסוף השבוע בחדשות 2 .  המנכ"ל שלמה פילבר הצהיר במערכת הבחירות האחרונות כי לנתניהו אין כל קשר לעיתון  " ישראל היום "
 העיתונאי אבי רצון ומנכ"ל משרד התקשורת שלמה פילבר הגיעו היום  ( רביעי )  למסור עדות במשרדי יחידת להב 433 בלוד ,  במסגרת חקירת פרשה 2000 .  שמו של רצון הוזכר בתמלילי פגישה בין ראש הממשלה נתניהו למו"ל  " ידיעות אחרונות "  נוני מוזס שנחשפו בחדשות 2 בסוף השבוע ,  במסגרת המגעים לכאורה בין השניים לצמצום פעילותו של החינמון  " ישראל היום ",  בבעלותו של מקורבו של נתניהו שלדון אדלסון ,  בתמורה לשינוי אופי הסיקור בנוגע לראש הממשלה ב"ידיעות אחרונות ".  
מתמלילי הפגישות שנחשפו ,  עולה כי בין היתר דנו השניים בסוף שנת 2014 במינוי עיתונאים מטעמו של נתניהו למערכת  " ידיעות אחרונות ".  על פי התמלילים שפורסמו ביום שבת האחרון ,  מוזס אמר לראש הממשלה : " תביא מישהו שיכתוב מחר בבוקר מאמרים .  נו ,  תביא .  כבר מחר בבוקר ,  בלי קשר לכלום ,  לפני החוק  ( "חוק 'ישראל היום' ",  א"א )  ,  לפני הכול .  מנסה להראות לך רצון טוב .  תביא ".  לכך השיב נתניהו : " קח את הבחור הזה .  הכדורגלן הזה ,  אבי רצון ". 
עוד בוואלה !  NEWS:פרשת המתנות :  יאיר נתניהו מסר עדות במשך יותר מארבע שעותחדר ליד חדר :  עורך  " ישראל היום "  העיד ,  מו"ל  " ידיעות אחרונות "  נחקרכך הפך ראש הסגל לשעבר של נתניהו לאיש המפתח בתיק 2000 
מנכ"ל משרד התקשורת שלמה פילבר מסר לפני הבחירות האחרונות בשנת 2015 ,  כשהיה יו"ר מטה הליכוד תצהיר ובו טען כי אין כל קשר בין נתניהו למערכת  " ישראל היום ".  זאת ,  בתגובה לתלונה שהגיש עו"ד שחר בן מאיר לוועדת הבחירות המרכזית ולמבקר המדינה ,  בה ביקש להכריז על  " ישראל היום "  כשופר תעמולה למען נתניהו בניגוד לחוק הבחירות .  לאחר הבחירות מונה פילבר על ידי נתניהו לתפקידו הנוכחי .  
אתמול הגיע העורך הראשי של  " ישראל היום ",  עמוס רגב ,  למסירת עדות בפני חוקרי להב 433 ,  במשך כחמש שעות .  בהמשך הגיע גם המו"ל מוזס לחקירתו החמישית במסגרת פרשה 2000 ונחקר במשך כשבע שעות .  במסגרת הפרשה צפוי ,  בין היתר ,  גם השר זאב אלקין צפוי למסור השבוע עדות .  כמו כן ,  ראש הממשלה צפוי להיחקר פעם נוספת במעונו בירושלים .  
במהלך היום התייחס מפכ"ל המשטרה רב-ניצב רוני אלשייך לחקירה ,  וטען כי היא  " לא תהיה ארוכה מאוד ".  הוא הבהיר : " בסוף ההחלטה היא של היועץ המשפטי .  איש לא מפריע לעבודתנו המקצועית .  אם יסתבר שיש עבירות ומאחוריהן יהיו ראיות מסודרות ,  אז המשטרה עשתה את תפקידה ".  לדבריו , " הוא מורכב ומקצועי ואנו עושים זאת ביושרה המרבית .  אנחנו לא מוכנים להיות חלק מהחגיגה התקשורתית ". 
אלשיך הוסיף כי  " תפקידנו בעניין הזה הוא לבער שחיתות ולשמור על קופת המדינה .  בתחום שנמצא בכותרות יש לנו תפקיד מוגדר ,  הרבה יותר ממוקד .  התפקיד שלנו הוא לא לאסוף מידע על נבחרי הציבור וליזום פעילות חשיפתית .  המידע מגיע מטבע הדברים במדינה דמוקרטית ".  
היועץ המשפטי לממשלה ,  אביחי מנדלבליט ,  אמר בתחילת השבוע כי הקלטות נתניהו ומוזס לא ייחשפו מחשש לשיבוש חקירה ,  אך ישקול בבוא העת את פרסומן .  הוא הוסיף כי  " החקירה מתנהלת לשביעות רצוני ",  וכי הביקורת נגדו ,  על כך שהקלטות הובאו לידיעתו כבר לפני שנה ,  אינה מוצדקת .
" אני ער לכך שבתיק כה רגיש כמו פרשת 2000 ,  כל התפתחות זוכה למשנה תהודה .  אני גם שומע לעתים ספקולציות חסרות שחר ,  ואם יורשה לי לומר  גם חסרות אחריות ,  שמנסות לייחס למערכת האכיפה כל מיני שיקולים זרים ,  בנוגע לעיתוי של פעולות חקירה מסוימות ,  בנוגע לסדר הפעולות ,  בנוגע למהות הפעולות שאושרו כביכול או שלא אושרו ,  ועוד .  נדמה שכולם רוצים לתפוס 'טרמפ' ,  ו'לעזור' לנו לנהל את החקירה  ואני אומר להם :  תודה רבה ,  אנחנו מסתדרים מצוין ",  אמר .
  ( עדכון ראשון :  11:25 )  

פרשת נתניהו-מוזס :  העיתונאי אבי רצון ומנכ"ל משרד התקשורת מעידים
רצון הוזכר בתמלילי השיחות בין ראש הממשלה למו"ל  " ידיעות אחרונות "  שפורסמו בסוף השבוע בחדשות 2 .  המנכ"ל שלמה פילבר הצהיר במערכת הבחירות האחרונות כי לנתניהו אין כל קשר לעיתון  " ישראל היום "
 
