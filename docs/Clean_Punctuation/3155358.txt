ברקע המתיחות עם איראן :  נתניהו ייפגש עם פוטין ברביעי במוסקבה
כשברקע הפרישה האפשרית של טראמפ מהסכם הגרעין והמתיחות מול סוריה - ייפגש ראש הממשלה עם נשיא רוסיה במוסקבה השבוע ,  בפעם השנייה ב-3 חודשים .  הפגישה היא חלק מדיאלוג הדוק אותו מקיימים השניים מאז הגבירה רוסיה את מעורבותה בסוריה
על רקע המתיחות מול סוריה ,  הודיע הערב  ( שבת )  ראש הממשלה בנימין נתניהו כי ייפגש ביום רביעי עם נשיא רוסיה ולדימיר פוטין במוסקבה ,  עמו ידון בהתפתחויות האזוריות .  נתניהו ישתתף במצעד יום הניצחון על גרמניה הנאצית ,  אליו הוזמן על ידי פוטין ,  ולאחר מכן יערכו השניים פגישה בקרמלין .  השניים יפגשו בהמשך לשיחתם הטלפונית ביום שני ,  בה קבעו להיוועד בהקדם .  
פגישתם הקודמת של השניים נערכה לפני שלושה חודשים ,  וכעת יגיע אליה נתניהו מקפריסין ,  אליה יגיע לפסגה משולשת עם מנהיגי יוון וקפריסין .  השניים צפויים לדבר על הסכם הגרעין ,  עליו צריך להחליט הנשיא האמריקני דונלד טראמפ בסוף השבוע הקרוב .  הם ידברו גם על התבססות איראן בסוריה ,  ועל חשיפת מסמכי ארכיון הגרעין האיראני שאותם הציג נתניהו השבוע .  
עוד בוואלה !  NEWS:בעקבות חשיפת ארכיון הגרעין :  משלחות מודיעין מאירופה ביקרו בישראלנתניהו חשף מסמכים חשאיים של איראן :  ממשיכה לשאוף לנשק גרעיני 
הפגישה היא חלק מדיאלוג הדוק אותו מקיים נתניהו עם פוטין בשלוש השנים האחרונות ,  מאז הגבירה רוסיה את מעורבותה הצבאית בסוריה ,  ובמסגרת התיאום הצבאי עליו הוחלט כדי להימנע מחיכוכים באזור .  במסגרת דיאלוג זה נוסע ראש הממשלה מדי כמה חודשים לרוסיה ,  ונפגש עם הנשיא הרוסי .
 השבוע ,  אחרי חשיפת מסמכי הגרעין ,  קיים נתניהו רצף של שיחות מדיניות עם מנהיגי העולם בנושא המסמכים ,  והבהיר את המשמעויות שלהם מבחינתה של ישראל ,  על רקע איומי ארצות הברית לפרוש מהסכם הגרעין .  בשבוע האחרון הוא שוחח עם כל מנהיגי המדינות החתומות על הסכם הגרעין ,  פרט לסין שאיתה הוא אמור לשוחח בימים הקרובים .  בנוסף למנהיגי בריטניה ,  גרמניה וצרפת ,  הוא דן בנושא גם עם טראמפ ועם פוטין .  
אתמול הוא שוחח גם עם ראש ממשלת הודו ,  נרנדרה מודי ,  וכן עם ראש ממשלת אוסטרליה מלקולם טרנבול .  
שיחה נוספת שערך נתניהו עם פוטין התקיימה בחודש שעבר ,  ובה ביקש הנשיא הרוסי מראש הממשלה להימנע מכל צעד שעלול לערער את היציבות בסוריה ולפגוע בביטחונה ,  כך נמסר מהקרמלין .  בהצהרה נמסר עוד כי פוטין אמר לנתניהו כי חשוב לשמור על ריבונותה של סוריה .  נתניהו השיב לפוטין כי ישראל לא תאפשר התבססות איראנית צבאית בסוריה .  

ברקע המתיחות עם איראן :  נתניהו ייפגש עם פוטין ברביעי במוסקבה
כשברקע הפרישה האפשרית של טראמפ מהסכם הגרעין והמתיחות מול סוריה - ייפגש ראש הממשלה עם נשיא רוסיה במוסקבה השבוע ,  בפעם השנייה ב-3 חודשים .  הפגישה היא חלק מדיאלוג הדוק אותו מקיימים השניים מאז הגבירה רוסיה את מעורבותה בסוריה

