נתניהו :  דרוש שילוב ידיים ;  הרצוג :  נשתף פעולה עם נתניהו
ראש הממשלה אמר כי אין אופוזיציה וקואליציה בנוגע להסכם הגרעין : " דרוש שילוב ידיים בין תלמידיו של זאב ז'בוטינסקי לאלו של בן גוריון ".  הרצוג : " ההסכם רע ומסוכן ".  ריאיון לאולפן וואלה ! NEWS
ראש הממשלה בנימין נתניהו התייחס היום  ( רביעי )  להסכם הגרעין ואמר כי בנושא זה אסור שיהיו מחלוקות פוליטיות מבית . " בנושאים לאומיים אין אופוזיציה ואין קואליציה .  בעניין זה דרוש שילוב ידיים בין תלמידיו של זאב ז'בוטינסקי לתלמידיו של בן גוריון .  זה מה שדרוש לעם ישראל בעת הזו ",  אמר בנאומו במליאה במסגרת דיון מיוחד לציון יום ז'בוטינסקי .  
נתניהו שב והדגיש כי ביטחונה של ישראל מחייב אותה להתנגד להסכם בין איראן והמעצמות . " אנחנו לא מחויבים להסכם הזה ונוסיף להתנגד לו .  נשמור ביתר שאת על היכולת להגן על עצמנו .  כוחנו איתנו והוא גדול ורב ",  הוסיף .  
יו"ר המחנה הציוני ,  יצחק הרצוג ,  סיפר הבוקר בריאיון לוואלה ! NEWS דברים ברוח דומה . " יצאתי אתמול מפגישת עדכון בין ראש הממשלה לראש האופוזיציה .  ירדנו לפרטיו של ההסכם ואני חושב שהוא רע לישראל .  אנחנו  ( נתניהו והרצוג )  בוודאי נשתף פעולה כשזה מגיע לביטחון ישראל .  כפטריוט ישראלי ,  זה הסכם מסוכן ",  אמר .
 לקריאה נוספת:לפיד במתקפה על נתניהו : " כמו גולדה אחרי יום הכיפורים"אובמה :  נתניהו חושב הוא יכול להשפיע על הדיון בקונגרסעסקה טובה למערב :  חמש הנקודות המרכזיות בהסכם הגרעין 
לדברי הרצוג ,  הסרת הסנקציות מעל איראן יוביל לפגיעה בביטחון ישראל . " ההסכם משחרר המון כסף ומשאבים לאיראן באופן מידי ,  שיגיעו לאויבים שלנו על הגדרות .  תפקידנו לפעול בשיתוף פעולה אזורי עם המדינות הסוניות ולנהל דיאלוג עם הבית הלבן ולראות איך מתקנים את הנזק ". 
כנשאל אם ישמש שר חוץ בממשלת נתניהו ,  השיב : " לא אמרתי ,  אני לא עוסק בפוליטיקה .  אפשר להיות אופוזיציה אחראית .  עוד נבוא חשבון על פעולותיו והחלטותיו של ראש הממשלה בתהליך הזה ,  אבל כעת יש משהו משנה מצב ". 
הרצוג הוסיף : " בתקופת הבחירות תקפתי אותו בחריפות על פגישותיו עם הקונגרס ,  אבל איראן יצאה מהכלוב ותהפוך לנמר אזורי .  יש פה השלכות על מצבנו האסטרטגי .  דיברתי עם נתניהו בצורה פתוחה .  בעת הזאת יש לנו אתגר לא פשוט שמחייב שיתוף פעולה בהבנה האיום ומציאת פתרונות.זה איום חדש .  ניפגש עם שרי חוץ ואדבר עם מנהיגי עולם כדי להסביר ".  
בתוך כך ,  סיעת ישראל ביתנו החליטה להסיר מסדר היום של הכנסת את הדיון המיוחד שיזמה בנושא עובדי הקבלן בישראל .  מדובר בדיון שהיה אמור להתקיים לבקשת 40 חברי אופוזיציה ,  ואשר נתניהו היה מחויב להשתתף בו לכל אורכו ולנאום בסיומו .  בהודעת המפלגה נכתב כי  " הדיון יתקיים במועד אחר ,  זאת לנוכח חתימת ההסכם עם איראן והרצון לאפשר לראש הממשלה לעסוק בנושא זה ".  
במחנה הציוני הגיבו לדברים של ראשת מרצ זהבה גלאון ,  ולפיהם סיעת הסיעה תצטרף בעוד כשבועיים לקואליציה בראשות נתניהו ,  וכינו את הדברים  " קשקוש מוחלט ".  בריאיון לגלי צה"ל אמרה גלאון : " למיטב הבנתי ,  הערכתי וידיעתי ,  המחנה הציוני בדרך לממשלה כבר בשבועות הקרובים ,  והרצוג ישוגר לגבעת הקפיטול מטעם ראש הממשלה .  ההסכם מול איראן יהיה וו בשבילו ,  לאחר שיחות עם נתניהו בשבועות האחרונים ". 
בתגובה להחלטת האופוזיציה לבטל את דיון 40 החתימות ,  אמר חבר הכנסת נחמן שי  ( המחנה הציוני )  כי  " אני חושש שאם האופוזיציה תמשיך להתבשם בניחוח הממלכתיות עוד קצת ,  היא תיעלם לגמרי .  ההסכם שנחתם עם איראן ממשיך להוות סיכון עבור ישראל ועל כולנו לפעול יחדיו מולו ,  אך אין זה אומר שהאופוזיציה צריכה להפסיק לעבוד .  עלינו לעמוד איתנים אל מול איראן כאילו אין נתניהו ,  אך להמשיך ולהיאבק להחלפת נתניהו כאילו אין איראן ". 
לפניות לכתב עמרי נחמיאס :  omri_n@walla.net.il
 ( עדכון ראשון :  11:00 )  

נתניהו :  דרוש שילוב ידיים ;  הרצוג :  נשתף פעולה עם נתניהו
ראש הממשלה אמר כי אין אופוזיציה וקואליציה בנוגע להסכם הגרעין : " דרוש שילוב ידיים בין תלמידיו של זאב ז'בוטינסקי לאלו של בן גוריון ".  הרצוג : " ההסכם רע ומסוכן ".  ריאיון לאולפן וואלה ! NEWS

