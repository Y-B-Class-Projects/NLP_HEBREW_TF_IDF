ארה"ב הזהירה את נתניהו מפני מסמכי ויקיליקס
במסגרת היערכות וושינגטון לחשיפת מסמכי אתר ההדלפות ויקיליקס ,  הזהירה שגרירות ארה"ב את לשכת רה"מ נתניהו ,  כי עלולים להתפרסם מסמכים הנוגעים ליחסים בין המדינות .  המטרה :  למנוע מבוכה
שגרירות ארצות הברית בישראל הזהירה את לשכת ראש הממשלה ,  מכך שייתכן כי מסמכים מהשגרירות הגיעו לידי אתר  " ויקיליקס "  וכן מסמכים משגרירויות אחרות בעולם .  ההערכה היא שהשגרירות תדרכה בנושא את לשכת ראש הממשלה כדי להימנע ממבוכה במידה שהאתר יפרסם דברים הנוגעים לישראל .
 אתר ויקיליקס טען הלילה  ( שישי )  כי ארה"ב תדרכה את בעלות בריתה וביניהן בריטניה ,  אוסטרליה ,  קנדה ,  דנמרק ,  נורבגיה וישראל לקראת פרסום המסמכים המתוכנן על ידי האתר .  לדברי ויקיליקס ,  דיפלומטים אמריקאים תדרכו בכירים בממשלות של מדינות אלה כי האתר עומד לפרסם אלפי מסמכים דיפלומטיים המכילים האשמות בשחיתות נגד פוליטיקאים ברוסיה ,  אפגניסטן ומדינות נוספות במרכז אסיה .  לטענת ויקיליקס ,  האמריקאים חוששים כי ההאשמות האלה חמורות מספיק על מנת לגרום למבוכה לממשלות אלה .  
אתמול פרסם העיתון הערבי  " אל-חיאת "  היוצא בלונדון כי מסמכים שבידי ויקיליקס כוללים מידע שעלול לפגוע קשות ביחסים בין ארה"ב לטורקיה .  הדברים הללו מתפרסמים לאחר שאמש הזהיר הפנטגון כי החשיפה הבאה של האתר ,  שתכלול כנראה מסמכים ממחלקת המדינה האמריקאית ,  עלולה לגרום נזק רב לארה"ב וליחסיה עם בעלי בריתה בעולם ,  נראה כי החשש מתחיל להתממש .
 בין היתר ,  מתברר ,  כוללים המסמכים הוכחות לכך שטורקיה אפשרה להעביר נשק לארגון אל-קאעדה הנלחם בארה"ב ,  ואילו ארה"ב סייעה למורדים הכורדים בטורקיה ,  הנלחמים נגד השלטון המרכזי באנקרה .  יש לציין כי מדובר במסמכים שכבר הועלו לאתר בקבוצת המסמכים הקודמת שעסקה בעיקר בפעילות צבא ארה"ב בעירק  ( אך עד כה לא נחשפו בתקשורת )  ,  ולא במידע מתוך החשיפה הבאה .
 
ארה"ב הזהירה את נתניהו מפני מסמכי ויקיליקס
במסגרת היערכות וושינגטון לחשיפת מסמכי אתר ההדלפות ויקיליקס ,  הזהירה שגרירות ארה"ב את לשכת רה"מ נתניהו ,  כי עלולים להתפרסם מסמכים הנוגעים ליחסים בין המדינות .  המטרה :  למנוע מבוכה

