נתניהו : " הפסקת אש - רק אם חמאס יפסיק הירי "
 בירושלים מברכים על תמיכת העולם בזכות ישראל להגן על עצמה ומבהירים - על חמאס ושאר הארגונים להפסיק את האש כליל כתנאי להידברות .  אובמה : " מוטב להימנע מפעולה קרקעית "
" קודם כל שייפסק הירי ואחר כך יהיה אפשר לדבר על השאר ",  כך אמר היום  ( ראשון )  ראש הממשלה בנימין נתניהו לשר החוץ הצרפתי לורן פביוס ,  כאשר הציג בפניו את תנאי ישראל נוכח ניסיונות הקהילה הבינלאומית להביא להפסקת אש .  בירושלים דורשים הפסקת ירי מוחלטת מצד חמאס וארגוני הטרור על ישראל כתנאי להידברות על הפסקת אש ,  ומבהירים כי בינתיים צה"ל ממשיך להרחיב את פעילותו ברצועה . " מה שנמצא על הפרק כרגע זה הפסקת הירי ,  אם יהיה אפשר להשיג את זה בשיח והבנה מה טוב ",  אמר גורם מדיני בכיר . " אם בסופו של דבר פעולה קרקעית תידרש כדי להגן על אזרחי ישראל אז זה מה שיהיה ".  ראש הממשלה עצמו אמר הבוקר בישיבת הממשלה כי  " המבצע בעזה נמשך ,  וצה"ל ערוך להרחבה משמעותית של הפעולה ".  
בדרג המדיני ממשיכים לשמור על עמימות בכל הנוגע לדרג המגעים המתקיימים מול מצרים ומסרבים להתייחס לכל דיווח על שליחים שהגיעו למצרים ,  אך מאשרים כי מתקיימים מגעים דיפלומטיים בהובלת גורמים שונים בקהילה הבינלאומית בניסיון להפסיק את האש .  נתניהו נפגש בצהרים עם פביוס ,  שהגיע בשליחותו של הנשיא פרנסואה הולנד בניסיון לקדם הפסקת אש .  נתניהו אמר לפביוס כי הוא מעריך את הגיבוי של צרפת לזכותה של ישראל להגן על עצמה ,  אך הבהיר כי ישראל ממשיכה להיערך להרחבת הפעולה ולכניסה קרקעית לרצועה .  בשיחה הדגיש נתניהו בפני פביוס את המאמץ שישראל עושה להימנע מפגיעה באוכלוסייה אזרחית , " בעוד חמאס עושה בדיוק ההיפך ",  ושאל אותו איך צרפת היתה מתנהגת אם עריה היו מופגזות בטילים . " חצי מאוכלוסיית ישראל נמצאת תחת אש - זה מצב שלא יכול להימשך ",  אמר .  
גם שר החוץ אביגדור ליברמן השיב היום לקריאתו של פביוס להימנע מהסלמה ברוח דומה . " אנחנו בוחנים את כל ההצעות שמעלים חברינו בעולם ,  אך התנאי הראשון והחשוב הוא הפסקת ירי מוחלט מצד ארגוני הטרור ברצועת עזה ",  אמר ליברמן . " ברגע שכל הארגונים יתחייבו על הפסקת אש ,  אנו מוכנים להתחיל לשקול את ההצעות ". 
פביוס ימריא הלילה מישראל וימסור מחר את התרשמותו מהמצב בכינוס החודשי של שרי החוץ האירופים .  מיד בסיום הכינוס יגיע שר החוץ הגרמני גידו וסטרוולה לביקור דומה בישראל .  ביום רביעי יגיע מזכ"ל האום באן קי מון וינסה גם הוא לתרום את מאמציו בהרגעת המצב .  נשיא ארה"ב ,  ברק אובמה ,  ששב והדגיש היום את תמיכתו בישראל ,  העריך היום כי ביומיים-שלושה הקרובים  " נדע אם יכולה להיות התקדמות בעצירת המשבר בעזה ".  אובמה הבהיר כי ארה"ב סבורה כי  " עדיף למנוע ירי רקטות מעזה ללא הסלמה בקונפליקט בעזה ",  ורמז כי מוטב לישראל להימנע מפעולה קרקעית . " זה לא עדיף רק עבור התושבים בעזה ,  זה עדיף גם לישראלים כי אם יהיו חיילים ישראלים בעזה ,  הם בסיכון רב יותר לספוג אבידות או להיפצע ".  
נתניהו ימשיך הערב בשיחותיו המדיניות עם מנהיגי העולם ,  במקביל להמשך ההיערכות המבצעית ביטחונית וישיבת עדכון על המצב בעורף .  בערב צפוי להתכנס בתל אביב פורום השלישייה עם שר החוץ ושר הביטחון ,  לעדכון מראשי מערכת הביטחון על ההתקדמות במבצע ואישור פעולות נוספות .  נתניהו שיבח את פעילות צה"ל בראשות הרמטכ"ל בני גנץ ,  במהלך סקירה שקיבלו שרי הממשלה על מבצע  " עמוד ענן ".  במהלך הסקירה הציגו הרמטכ"ל ,  ראש אמ"ן ,  אביב כוכבי ,  וראש אגף תכנון ,  נמרוד שפר ,  דיווח על ההתקדמות בהשגת המטרות עד כה ,  ועל ההיערכות להרחבה משמעותית של המבצע ,  הכוללת גם כניסה קרקעית לעזה .  נתניהו שיבח את פעולות המודיעין של אמ"ן והשב"כ והדיוק בפגיעות של חיל האוויר ,  ואמר כי  " המכות מדויקות ומכאיבות ואני משוכנע שחיילי המילואים ידעו גם הם לבצע את הפעולות שיוטלו עליהם ".  
מבצע  " עמוד ענן "  - כותרות אחרונות :
 דיווח : " בכיר ישראלי נחת בקהיר לגיבוש הפסקת אש "" בכיר ישראלי בדרך למצרים לגיבוש הסכם ";  ישראל מכחישהדובר חמאס : " לא דיברנו עם מצרים על הפסקת אש "  

נתניהו : " הפסקת אש - רק אם חמאס יפסיק הירי "
 בירושלים מברכים על תמיכת העולם בזכות ישראל להגן על עצמה ומבהירים - על חמאס ושאר הארגונים להפסיק את האש כליל כתנאי להידברות .  אובמה : " מוטב להימנע מפעולה קרקעית "
 
