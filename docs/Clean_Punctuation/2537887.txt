חשד :  גידפה את שרה נתניהו בקניון בפתח תקווה
המעשה אירע בעת ביקור בקניון אבנת בפתח תקווה .  ככל הנראה ,  האישה שעוכבה לחקירה קראה לעבר נתניהו קריאות גנאי .  מאבטחיה של נתניהו עיכבו אותה עד להגעת שוטרים
תושבת פתח תקווה בשנות ה-30 לחייה נעצרה בצהריים  ( חמישי )  בחשד שקיללה וגידפה את אשת ראש הממשלה ,  שרה נתניהו ,  בקניון אבנת בפתח תקווה .  נתניהו עברה ליד בית קפה ואז ,  על פי החשד ,  האישה זרקה לעברה גידופים .  המאבטחים שליוו אותה עיכבו את האישה עד להגעת השוטרים ,  והיא נלקחה להמשך חקירה בתחנת המשטרה בעיר .  בתום החקירה צפויה החשודה להשתחרר .
 רעיית ראש הממשלה הייתה בבוקר בביקור אצל חולי סרטן בבית החולים שיבא בתל השומר ובדרכה לביקור משפחות שכולות בצפון ביקרה בקניון .  
לפני כשנתיים נעצר תושב בת ים בחשד שאיים לרצוח את שרה נתניהו על רקע  " התנהגותה לעוזרת ליליאן פרץ ".  לפי החשד ,  הוא שלח מכתב שהיה מופנה לרעיית ראש הממשלה ,  למשרדו של נתניהו .  בכתב יד נרשם במכתב כי  " אם יקרה לעוזרת הבית משהו ,  דמך בראשך .  אני אתן לך כדור בראש ושום שומר ראש לא יעזור לך ".  לאחר מעצרו של האיש הגיעו השוטרים לביתו ,  אולם בחיפוש שנערך במקום לא נמצא דבר .  בחקירתו טען החשוד כי שלח את המכתב מתוך כעס והביע חרטה על המעשים .  
איום על שרה נתניהו : " אתקע לך כדור בראש "  

חשד :  גידפה את שרה נתניהו בקניון בפתח תקווה
המעשה אירע בעת ביקור בקניון אבנת בפתח תקווה .  ככל הנראה ,  האישה שעוכבה לחקירה קראה לעבר נתניהו קריאות גנאי .  מאבטחיה של נתניהו עיכבו אותה עד להגעת שוטרים

