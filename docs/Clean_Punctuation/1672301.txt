ח"כ עזרא : " זו טעות להמשיך לבנות בשטחים "
 באירוע "  שבתרבות "  בבאר שבע אמר חבר הכנסת גדעון עזרא כי  " זו טעות להמשיך לבנות בשטחים "  וכי  " כל בית שנבנה נצטרך לפנות ולשלם עליו פיצוי ".  בנושא גלעד שליט אמר כי אם לישראל היה מידע מודיעני לגבי מיקומו היתה פועלת לשחרורו במבצע עופרת יצוקה 
" זו טעות להמשיך לבנות בשטחים .  כל בית שנבנה נצטרך לפנות ולשלם עליו פיצוי ".  כך אמר בצהריים  ( שבת )  חבר הכנסת גדעון עזרא  ( קדימה )  באירוע "  שבתרבות "  בבאר שבע .  
עזרא ,  לשעבר סגן ראש השב"כ ,  ביקר קשות את התנהלות המשא ומתן המדיני ואמר שהוא לא מתקדם בשל העדר מנהיגות חזקה משני הצדדים . " בנימין נתניהו ואבו מאזן אינם חזקים מספיק .  ביבי לא מסוגל ,  עם המפלגות שיש לו ,  לעשות מהלך .  ארצות הברית עושה כמיטב יכולתה .  המתווך מיטשל ,  שנוסע וחוזר- אני לא מקנא בו לנסוע ולחזור בשביל כלום ".  יחד עם זאת ציין עזרא כי לדעתו ראש הממשלה הבטיח הבטחות שאינן מתפרסמות בנושא המו"מ עם הפלסטינים . " אחרת מיטשל לא היה נוסע ובא .  הוא הבטיח ,  לפחות ,  שלא לבנות בשכונות הערביות במזרח ירושלים .  אבל הוא לא אומר את הדברים ",  העריך עזרא . " אבו מאזן מדבר על הכול או לא כלום ,  אך לדעתי היו סיכומים כאלה ואחרים ",  הוסיף .  
לדברי עזרא ,  גם אהוד ברק ,  שהגדיר את הביקור שלו בארצות הברית כמוצלח לא מספר הכל . " מה שהוא אומר ומה שנעשה בשטח זה הבדל של שמים וארץ .  מה שביבי אמר למובארק ומה שאמר ברק לאמריקאים לא דומה למה שכתוב בעיתונים ובהצהרות ",  טען עזרא .
 סגן ראש השב"כ לשעבר אמר עוד כי  " אם ישראל היתה יודעת בתקופת מבצע 'עופרת יצוקה' היכן נמצא גלעד שליט ,  אפשר שהמבצע היה נמשך עד לשחרורו ".  עזרא ציין ,  שהעניין תלוי במידע מודיעיני שהיה בידי שירותי המודיעין של ישראל : " אני מאמין שכל האפשרויות נשקלות .  מדינת ישראל שהצליחה להגיע לאנטבה לא תהסס להגיע גם למקום של גלעד שליט .  היה לנו מידע נקודתי בזמנו על המיקום המדויק שבו נמצא נחשון וקסמן ",  אמר עזרא והדגיש כי הוא זה שאיתר את וקסן בבית נבאללה כאשר כולם חשבו שהוא בעזה . " עלינו להביא אותו הביתה .  אם אפשר היה להגיע אליו בהליכה שקטה היו עושים את זה ",  אמר .  הוא הוסיף כי המקרה של גלעד שליט אינו דומה למקרה של נחשון וקסמן לא רק בשל אמצעי המודיעין אלא גם בשל היכולת להתקרב למקום המסתור .  
בעניין המשא ומתן לשחרור אסירים של חמאס אמר ח"כ עזרא ,  כי ראשי הרשות הפלסטינית אינה מתלהבת מהאפשרות שמרואן ברגותי ישוחרר בעסקה זו . " לא בטוח שאבו מאזן ,  מתלהב מזה שברגותי ייצא .  בכל מקום שהוא היה ,  שלט ברגותי באופן טבעי בסביבתו .  הוא מנהיג טבעי ".  לדבריו ,  הפלסטינים צריכים מישהו שילכד את כולם ואין להם היום מנהיגים חזקים בציבור הפלסטיני .  מדבריו היה ניתן להבין ,  שהוא לא מתנגד לשחרורו של ברגותי .  
עזרא גם התייחס על הקושי מולו עומד שב"כ בהתמודדות עם פעילי הימין הקיצוני . " בניגוד למלחמה בטרור האסלמי קשה לגייס משתפי פעולה מפעילי ימין שעושה רק מה שהרב שלו מורה לו ",  אמר .
 
ח"כ עזרא : " זו טעות להמשיך לבנות בשטחים "
 באירוע "  שבתרבות "  בבאר שבע אמר חבר הכנסת גדעון עזרא כי  " זו טעות להמשיך לבנות בשטחים "  וכי  " כל בית שנבנה נצטרך לפנות ולשלם עליו פיצוי ".  בנושא גלעד שליט אמר כי אם לישראל היה מידע מודיעני לגבי מיקומו היתה פועלת לשחרורו במבצע עופרת יצוקה

