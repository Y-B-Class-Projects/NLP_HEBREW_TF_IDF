 " לשכת נתניהו מונעת תכניות בנייה בירושלים "
 לדברי גורמים בעיריית ירושלים ,  אלפי יחידות דיור בשכונות שמעבר לקו הירוק - שהקמתן כבר אושרה ,  לא נבנות בשל לחץ פוליטי . " הוראות הגיעו פעמיים מלשכתו של ראש הממשלה "
 באחרונה מעוכבות שורת תכניות בנייה בשכונות בירושלים ,  אשר נמצאות מעבר לקו הירוק .  אתמול  ( שלישי )  חשף בכיר בעירייה כי ההוראה לעכב את קידום התכניות ,  שעלולות להוביל לעימות עם ארצות הברית  הגיעה ישירות מלשכתו של ראש הממשלה ,  בנימין נתניהו .
 חרף הצהרותיו כי ישראל תמשיך לבנות בבירה ללא סייג ,  נדמה שראש הממשלה מנסה למנוע חיכוכים מיותרים עם ממשל אובמה - יומיים לפני הגעתו לאזור של שר החוץ ג'ון קרי ,  ועם הפלסטינים  בדמות הקפאת הבנייה ליהודים במזרח העיר .  גורמים בעיריית ירושלים מסרו כי תכניות שונות לבנייה בגילה ובמקומות נוספים בעיר ,  שכבר קיבלו את כל האישורים ,  אינן מוצאות למכרזים ואילו אחרות ,  אינן מגיעות כלל לשלב הדיון בהתנגדויות .
" דוגמה טובה לכך הן מכללות צה"ל ,  שהיו אמורות להיבנות באזור הסמוך להר הזיתים ",  אמר לוואלה !  חדשות מאיר תורג'מן  יו"ר ועדת הביקורת של עיריית ירושלים . " הדיון בהתנגדויות לתכנית ירד פעמיים מסדר היום :  פעם אחת בשל ביקור אובמה ופעם נוספת לפני כשבועיים .  בשלב זה לא נקבע מועד נוסף לדיון בהתנגדויות וכל עוד לא מתנהל דיון כזה לא ניתן לקדם את התכנית .  בשני המקרים מדובר בהוראה שהגיעה מלשכתו של נתניהו ",  הסביר .  התכניות שאושרו ולא יצאו עדיין לפועל כוללות אלפי יחידות דיור ,  בהן 920 בגילה ,  1,500 ברמת שלמה ,  אלפים ברמות ובפסגת זאב . 
" צריך להבין שבשכונות בירושלים אשר נבנו מעבר לקו הירוק גרים היום מרבית תושביה היהודים של העיר  325 אלף איש ",  הסביר גורם בעירייה . " רק 200 אלף גרים בשכונות המערביות של העיר .  המצב מחריף את מצוקת הדיור שקיימת גם ככה וגורם לעלייה במחירים .  בכל שנה עוזבים את ירושלים עשרת אלפים יהודים ".  
גורם בכיר נוסף בעירייה ,  המקורב לראש העיר ,  הסביר כי מדיניות העיכוב בבנייה לא נובעת מרצון ראש העיר ניר ברקת . " ברקת הצהיר לא מכבר ומספר פעמים כי בראייתו ירושלים תישאר עיר מאוחדת וכי יש לבנות בה לפי הצרכים בכל מקום ,  כולל במזרחה .  ההוראות לדבר הזה מגיעות מקובעי המדיניות ברמה הגבוה ביותר ",  אמר הבכיר בהתייחסו לדברים שמקורם לכאורה בלשכת נתניהו .
 מעיריית ירושלים נמסר בתגובה : " אין כל שחר לדברים !  עיריית ירושלים אינה מעכבת אף תכנית ודנה בתכניות בכל רחבי העיר בהתאם לתכנית המתאר ,  ואין כל שינוי במדיניותה .  העירייה אינה אחראית על שיווק קרקעות ,  אלא מינהל מקרקעי ישראל ומשרד השיכון ". 
ממשרד ראש הממשלה לא נמסרה כל תגובה עד לכתיבת שורות אלו .  
כבר לפני שבועיים ,  בדיון על מצוקת הדיור בירושלים בוועדת הכלכלה אמר שר השיכון אורי אריאל  ( הבית היהודי )  כי ישנן 2,500 יחידות דיור המוכנות לשיווק בירושלים .  בתגובה לנתונים אלה שאלה יושבת ראש סיעתו ,  ח"כ איילת שקד ,  מה מונע את שיווקן . " אני יכול לומר שהמניעה אינה מצידנו ",  השיב לה אריאל . " אם כך ,  אני מבינה כי כיום יש 2,500 יחידות דיור המוכנות לשיווק ,  היכולות להוות פתרון למצוקת הדיור של אזרחי העיר ,  זוגות צעירים וסטודנטים ,  ואשר אינן משווקות בגלל חסמים שמפעיל משרד רה"מ .  זו שערוריה ",  אמרה .
 בהכנת הידיעה השתתף עמרי נחמיאס 
לקריאה נוספת:נדחתה תוכנית לבניית 800 דירות מעבר לקו הירוק בירושליםקרי :  ישראל והפלסטינים רציניים לגבי תהליך השלוםזעם בהתנחלויות :  נתניהו מתכוון להקפיא מכרזים
 ( עדכון ראשון :  22:42 )   

" לשכת נתניהו מונעת תכניות בנייה בירושלים "
 לדברי גורמים בעיריית ירושלים ,  אלפי יחידות דיור בשכונות שמעבר לקו הירוק - שהקמתן כבר אושרה ,  לא נבנות בשל לחץ פוליטי . " הוראות הגיעו פעמיים מלשכתו של ראש הממשלה "
 
