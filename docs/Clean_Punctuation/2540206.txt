האופוזיציה בסוריה : " משטר אסד - בשלביו האחרונים "
 אחרי עוד סוף שבוע של מרחץ דמים בסוריה ,  טען יו"ר המועצה הלאומית כי הנשיא איבד שליטה על אזורים רבים ,  גם בבירה דמשק .  נתניהו : " סוריה מבצעת טבח בסיוע אירן וחיזבאללה "
  ( צילום :  רויטרס ,  סרטוני חובבים שהועלו ליוטיוב ,  עריכת וידאו :  גדי וינסטוק ,  קריינות :  אביב אברמוביץ' )  
המועצה הלאומית הסורית ,  שנחשבת לארגון האופוזיציה העיקרי בסוריה ,  סבורה כי שלטון אסד מתקרב לסופו .  יו"ר המועצה הטרי ,  עבד אל-באסט סידא ,  אמר לסוכנות הידיעות הצרפתית כי שלטונו של נשיא סוריה ,  בשאר אסד , " נמצא בשלביו האחרונים ".  הוא טען כי  " אסד איבד שליטה על אזורים רבים ברחבי סוריה ,  וביניהם בבירה דמשק .  נכנסנו לשלב קריטי ,  והעובדה שהמשטר מבצע מעשי טבח ומפגיז שכונות מלאות באזרחים - מוכיחה כי המשטר נמצא במצוקה ". 
הלילה בחרה המועצה בסידא ,  פעיל כורדי ,  בעקבות התפטרותו של ראש המועצה ,  בורהאן רליון ,  שהנהיג אותה מחודש אוגוסט האחרון .  
האלימות הקשה נמשכה גם בסוף השבוע האחרון בסוריה ופעילים לזכויות אדם דיווחו כי אתמול נהרגו 96 בני אדם מאש כוחות הצבא ברחבי המדינה .  על פי הדיווחים ,  ההרוגים היו במחוזות דרעא ,  חומס ,  לטאקיה ואידליב .  עוד דיווחו הפעילים ,  על  " טבח חדש "  שאירע בעיר מערת א-נעמן שבמחוז אידליב ,  שהביא למותם של עשרות בני אדם ולפציעתם של מאות .
 ערוץ  " אל-ג'זירה "  דיווח כי כוחותיו של אסד הפגיזו לאורך השבת גם באזורי מגורים ,  בהם מתגוררים אזרחים חפים מפשע ,  וגרמו  " למותם של עשרות בני אדם ,  בהם נשים וילדים ".  
גורמי אופוזיציה במדינה דיווחו כי בתי אזרחים רבים הוחרבו כתוצאה מהפגזות הצבא .  בשל החשש מן מירי הצבא ,  קברו קרובי הנרצחים את יקיריהם בתוך הבתים .  
ההתפתחויות בסוריה זכו להתייחסות גם בישראל .  ראש הממשלה ,  בנימין נתניהו ,  אמר בפתח ישיבת הממשלה כי במדינה מתבצע טבח אזרחים . " אנחנו רואים את התמונות האיומות האלה של ילדים וקשישים .  זה טבח שמתבצע לא רק בידי ממשלת סוריה ,  מי שמסייע בידה אלה אירן והחיזבאללה ,  והעולם צריך לראות היום את ציר הרשע הממוקד :  אירן-סוריה-חיזבאללה .  פרצופו של ציר הרשע הזה נחשף במלוא כיעורו .  כדאי שכולם יבינו באיזו סביבה אנחנו חיים ". 
גם המשנה לראש הממשלה ,  השר לעניינים אסטרטגיים משה  ( בוגי )  יעלון ,  הצטרף לקריאות המופנות לקהילה הבינלאומית ,  להתערבות בקטל הנמשך בסוריה . " המאבק בסוריה עקוב מדם וסופו עדיין לא נראה ",  אמר יעלון . " לקהילה הבינלאומית חייבת להיות אמירה יותר משמעותית כדי לעצור את הטבח בסוריה ,  גם באמצעות הגברת סנקציות כלכליות על המשטר שיובילו לקריסתו ,  ועד כדי פעולה .  אסור לעולם לעמוד מנגד כשטבח שכזה בנשים ,  גברים וילדים מתקיים באופן יומיומי ".  
לדבריו , " ישראל נמצאת בעמדה מאוד רגישה משום שהתערבות שלנו לטובת אחד מהצדדים עלולה לפגוע ". יעלון הזהיר כי המצב הכאוטי בסוריה עלול להידרדר לאנרכיה ,  וחזר על החשש בישראל ובמערב ממצב זה . " אחת הדאגות של גורמי המערב ושלנו היא למשל גורל הנשק הכימי ,  שעדיין נמצא בשליטת המשטר .  העולם המערבי בהחלט צופה בדאגה במצב הזה ,  שמא זה יתפתח למצד יותר אנרכיסטי ",  אמר והוסיף כי התמונות הקשות לצפייה שמגיעות מסוריה ,  הן  " הוכחה נוספת לכך שמשטרו המטורף של אסד חייב להסתלק מהבמה ,  למען העם הסורי .  במוקדם או במאוחר אסד יאבד את כסאו ".  
לפני כן קרא סגן שר החוץ ,  דני אילון ,  לקהילה הבינלאומית לשגר לסוריה רבבות חיילי כוחות שלום בכדי להפסיק מידית את טבח העם בסוריה ולהשליט בה סדר . " הקהילה הבינלאומית צריכה להפסיק לדבר ולהתחיל לעשות ",  אמר .
 
האופוזיציה בסוריה : " משטר אסד - בשלביו האחרונים "
 אחרי עוד סוף שבוע של מרחץ דמים בסוריה ,  טען יו"ר המועצה הלאומית כי הנשיא איבד שליטה על אזורים רבים ,  גם בבירה דמשק .  נתניהו : " סוריה מבצעת טבח בסיוע אירן וחיזבאללה "
 
