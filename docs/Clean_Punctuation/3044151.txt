תלונה ללע"מ :  חרם דוברות רה"מ על התאגיד  פוגע בעיקרון השוויון
ארגון העיתונאים שלח מכתב תלונה רשמי לוועדת האתיקה של פורום הדוברים בשירות המדינה ,  בעקבות החרם של דוברות משרד רה"מ נתניהו על התאגיד : " חלק מניסיון מתמשך מכיוון רה"מ וסביבתו לפגוע במעמדו ועצמאותו "
 ארגון העיתונאים שלח היום  ( שני )  מכתב תלונה רשמי לוועדת האתיקה של פורום הדוברים בשירות המדינה ,  בעקבות החרם של דוברות משרד ראש הממשלה ,  בנימין נתניהו ,  על תאגיד השידור .
 בשבוע שעבר פורסם כי דוברות המשרד מסרבת להעביר תגובות וחומרים לעיתונאי  " כאן בהקמה ".  לשכת רה"מ אף הגיבה לפרסום באופן רשמי וטענה כי  " נכון להיום רשות השידור היא הגוף הפעיל בתחום השידור הציבורי ולכן אנו עובדים מולה באופן מלא .  האחריות לשידור הציבורי טרם עברה לתאגיד ". 
במכתב שנשלח על ידי יו"ר הארגון יאיר טרצ'יצקי למנהל לשכת העיתונות הממשלתית ניצן חן ,  דוברות משרד ראש הממשלה ,  מנכ"ל התאגיד אלדד קובלנץ ,  נשיאת מועצת העיתונות השופטת דליה דורנר וועד עיתונאי  " כאן "  - נכתב כי  " דוברות משרד ראש הממשלה פועלת לכאורה בניגוד לערכי השוויון כפי שבאים לידי ביטוי בתקנון האתיקה של דוברי המשרדים הממשלתיים ".  

לפי ארגון העיתונאים , " אין בטענות של משרד ראש הממשלה כל ממש ,  מאחר שתאגיד השידור הציבורי כבר מבצע עבודה עיתונאית זה חודשים רבים .  מה עוד שאין כל סתירה במתן מענה גם לעיתונאי התאגיד וגם לעיתונאי רשות השידור ,  שבמקביל מבצעים את עבודתם ופועלים לשרת את הציבור .  לראייה ,  דוברים של משרדי ממשלה אחרים פועלים מול עיתונאי התאגיד ואינם מחרימים אותם ". 
הארגון מציין במכתב כי אינו נוטה להתערב בחילוקי דעות נקודתיים בין עיתונאים לבין דוברים . " פנייה חריגה זו באה על רקע התחושה שמדובר באירוע שהוא אינו רק נקודתי אלא חלק מניסיון מתמשך מכיוון ראש הממשלה וסביבתו לפגוע במעמדו ועצמאותו של תאגיד השידור הציבורי ואף להוביל לסגירתו ".  לטענתו , " מדובר בפגיעה לא רק בעיתונאי  " כאן ",  שארגון העיתונאים הוא הארגון היציג שלהם ,  אלא גם באזרחי ישראל שזכאים לשידור ציבורי חזק ועצמאי ".  

תלונה ללע"מ :  חרם דוברות רה"מ על התאגיד  פוגע בעיקרון השוויון
ארגון העיתונאים שלח מכתב תלונה רשמי לוועדת האתיקה של פורום הדוברים בשירות המדינה ,  בעקבות החרם של דוברות משרד רה"מ נתניהו על התאגיד : " חלק מניסיון מתמשך מכיוון רה"מ וסביבתו לפגוע במעמדו ועצמאותו "
 
