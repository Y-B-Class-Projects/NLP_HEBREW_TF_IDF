יועצתו החדשה של סנדרס לענייני יהודים קיללה את נתניהו בפייסבוק
סימון צימרמן ,  שמונתה לאחרונה ,  כתבה פוסט חריף לפני כשנה כי ראש הממשלה  " התיר לרצוח 2,000 פלסטינים "  במהלך מבצע  " צוק איתן ".  אתמול נחשף כי צימרמן ,  פעילה לשעבר בארגון השמאל ג'יי סטריט ,  תמכה באירוע המקדם חרם על ישראל
סימון צימרמן ,  יועצתו החדשה לענייני יהודים של המועמד לייצוג המפלגה הדמוקרטית בבחירות לנשיאות ארצות הברית ברני סנדרס ,  יצאה בחריפות נגד ראש הממשלה בנימין נתניהו בפוסט הבוטה שפרסמה בעמוד הפייסבוק שלה בשנה שעברה ,  והציגה אותו כמנהיג שהורה  " לרצוח 2,000 איש "  במהלך מבצע  " צוק איתן ".   " בנימין נתניהו הוא יהיר ,  מטעה ,  ציניקן מניפולטיבי ואידיוט ",  כתבה צימרמן ,  פעילה לשעבר בארגון השמאל היהודי ג'יי סטריט ,  בפוסט שנכתב במרץ 2015 . 
" לך תזדיין ביבי ",  כתבה צימרמן בפוסט . " לך תזדיין על כך שאתה מעז להתעקש על היותך מייצג באופן לגיטימי את היהודים בעולם ,  על כך שאתה מרחיק את ישראל מהקהילה הבינלאומית והכי חשוב  על כך שניסית לטרפד את הסכם הגרעין עם איראן ,  וכך להסיט את תשומת הלב העולמית מהעובדה שהתרת לרצוח 2,000 איש הקיץ ".  
בסוף הפוסט סיכמה צימרמן : " נתניהו לא מייצג אותי כיהודייה ,  כאמריקנית וכאדם חושב ".  מאוחר יותר היא שינתה את הפוסט והחליפה את המילה  " אידיוט "  ב"פוליטיקאי ",  ו"לך תזדיין "  ב"תתבייש לך ".  
עוד כתבות בנושא :  סנדרס נשאל על נסיגת ישראל לקווי 67' ,  וענה : " אין לי דעה כרגע"סנדרס : " ישראל אחראית למותם של עשרת אלפים חפים מפשע בעזה"סנדרס מסתייג מההאשמות נגד ישראל : " תומך בזכותה לחופש וביטחון "  
סוכנות הידיעות היהודית בארצות הברית ,  JTA ,  חשפה אתמול כי צימרמן היא מבקרת חריפה של ישראל .  לפי הדיווח ,  במהלך מבצע  " צוק איתן "  צימרמן הובילה קבוצה של צעירים יהודים שערכה הפגנות מחוץ למשרדי ארגונים יהודיים ,  וקראה את שמות הפלסטינים שנהרגו יחד עם שמות ההרוגים הישראלים .  כמו כן ,  בשנת 2012 ,  בהיותה סטודנטית באוניברסיטת ברקלי ,  היא חתמה על מכתב המבקר את משרד החינוך של קליפורניה על שהוציא דוח בנושא האנטישמיות בקמפוסים במדינה .  בנוסף ,  צימרמן קראה לארגון  " הלל "  הפועל בקמפוסים בארצות הבברית ,  לממן אירוע המקדם את תנועת ה-BDS .
 במקביל ,  צימרמן יצאה נגד מימון פרויקטים בגדה המערבית על ידי ארגונים יהודיים .  היא גינתה את נאומה של הילרי קלינטון בוועידת איפא"ק ,  שאליה סירב סנדרס להגיע ,  וטענה כי הוא היה  " גזעני ואוריינטליסטי ".  הבחירה בצימרמן מראה כי סנדרס אינו נסוג מעמדתו הקשוחה כלפי ישראל ,  שאותה הביע בשבועות האחרונים .  
בשבוע שעבר התבטא סנדרס בצורה מעוררת מחלוקת בנוגע לסכסוך הישראלי-פלסטיני .  בריאיון לעיתון  " ניו יורק דיילי ניוז "  אמר הסנטאור מוורמונט כי הוא מאמין שישראל אחראית למותם של  " עשרת אלפים חפים מפשע בעזה "  במהלך מבצע  " צוק איתן ".  זאת ,  בניגוד לאומדן הרשמי של מספר הקורבנות בסבב הלחימה ב-2014 ,  שלפיו 2,100 איש נהרגו ,  מתוכם 1,462 אזרחים .
 מאוחר יותר הבהיר הדובר של סנדרס כי  " הסנאטור בילה חודשים ארוכים בישראל ויש לו משפחה שגרה שם ".  לדבריו ,  עובדה זו מעידה כי  " אין מועמד לנשיאות שיותר תומך בזכותה של ישראל להתקיים בחופשיות ,  שלווה וביטחון מאשר סנדרס ".  
בריאיון אחר נשאל סנדרס אם יש לו עמדה כלשהי לגבי קווי 67' ,  אמר : " לא בשלב זה ".  עוד אמר בריאיון כי  " לישראל יש זכות להגן על עצמה מטרור .  הרעיון שבעזה מיוצרים כלי נשק ,  טילים ופצצות אינו מתקבל על הדעת .  האם אני חושב שישראל הגיבה בצורה לא פרופורציונלית ?  כן ". 
 ( עדכון ראשון :  22:31 )  

יועצתו החדשה של סנדרס לענייני יהודים קיללה את נתניהו בפייסבוק
סימון צימרמן ,  שמונתה לאחרונה ,  כתבה פוסט חריף לפני כשנה כי ראש הממשלה  " התיר לרצוח 2,000 פלסטינים "  במהלך מבצע  " צוק איתן ".  אתמול נחשף כי צימרמן ,  פעילה לשעבר בארגון השמאל ג'יי סטריט ,  תמכה באירוע המקדם חרם על ישראל

