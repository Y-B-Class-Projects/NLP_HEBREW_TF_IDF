חסכון של 8,000 שקל בחודש :  הכנסת אישרה פטור ממס לנתניהו
50 ח"כים תמכו בהצעתו של ח"כ מיקי זוהר לפיה יזכה ראש הממשלה לפטור ממס על שימוש ברכב השרד הממוגן ,  במעון בירושלים וכן על הוצאות מחייה במעונו הפרטי בקיסריה .  ההצעה מעניקה לנתניהו פטור למשך חמש שנים מפרישתו על הוצאות אלה ולא תחול על ראשי ממשלה לשעבר
ראש הממשלה בנימין נתניהו יזכה לפטור ממס על השימוש ברכב השרד הממוגן ,  במעון הרשמי ברחוב בלפור בירושלים ,  ועל תשלומים שהמדינה משלמת למחיית משפחתו ולהוצאות בווילה הפרטית בקיסריה - כך אישרה היום  ( שלישי )  מליאת הכנסת בתום הצבעה בקריאה שנייה ושלישית על הצעת חוק שהגיש ח"כ מיקי זוהר  ( הליכוד )  .  ההצעה התקבלה ברוב של 50 תומכים לעומת 44 מתנגדים .
 על פי ההצעה ,  נתניהו יחסוך תשלומי מס חודשיים של כ-8,000 שקל - 3,000 בגין השימוש ברכב הממוגן ו-5,000 בגין שאר ההוצאות - המסתכמים בכ-96 אלף שקל בשנה .  עוד נקבע כי החוק ייכנס לתוקף רטרואקטיבית מתחילת 2018 אך לא יחול על ראשי ממשלה לשעבר .  הצעת החוק קובעת עוד כי נתניהו יהנה למשך חמש שנים לאחר פרישתו מפטור ממס על השימוש ברכב השרד הממוגן ,  ותשלום הוצאות לווילה הפרטית שלו מקופת המדינה .  
יו"ר הוועדה לביקורת המדינה ,  ח"כ שלי יחימוביץ'  ( המחנה הציוני )  ,  אמרה כי החוק הוא  " עוד חרפה לאוסף החרפות שצוברת קואליציית נתניהו .  מעוררת התפעלות הדאגה של הממשלה לאזרח .  לאזרח אחד :  נתניהו ,  המקיים אורח חיים ראוותני על חשבון המדינה ועל חשבון בעלי הון ".  לדבריה , " הוא עצמו אגב לא הגיע להצבעה .  אין צורך ,  יש מלחכי פנכה שדואגים לו ".  
ח"כ מיקי רוזנטל ממפלגתה אמר כי מדובר ב"שפל מביך של בית המחוקקים "  שמאשר את  " המשך הגזל של כספי ציבור לטובת נהנתנותם של ראש הממשלה ומשפחתו ".  רוזנטל הוסיף כי  " משפחת נתניהו מסרבת לשלוף את הארנק ומתעקשת לחלוב עוד ועוד מהקופה הציבורית ". 
ח"כ דב חנין  ( הרשימה המשותפת )  אמר כי  " סדר היום שמכתיבה ממשלת נתניהו הוא ביזיון "  והוסיף : " למה הציבור צריך לשלם גם על המים בבריכה של נתניהו וגם להחזיר לו את המס על כספי המים שהוא מקבל ?  ולמה זה יותר חשוב ויותר דחוף מלהעלות את קצבאות הזקנה ?  רבע מהקשישים נמצאים מתחת לקו העוני ואנחנו נאלצים לעסוק בעוד הטבות לראש הממשלה ומשפחתו ?  ". 
בדיון בהצעת החוק בוועדת השרים לחקיקה בחודש שעבר אמר המשנה ליועץ המשפטי לממשלה רז נזרי כי ניתן להגיע לתכלית שמבקשת ההצעה להשיג גם ללא חקיקה .  לדבריו ,  הגשת בקשה מצד חשב משרד האוצר לוועדת הכספים בכנסת יכולה להביא לתוצאה דומה .  נזרי הוסיף בדיון בוועדה כי משרד המשפטים סבור באופן עקרוני כי נכון לפטור ממס הוצאות המשמשות את ראש הממשלה לצורך מילוי תפקידו .  

חסכון של 8,000 שקל בחודש :  הכנסת אישרה פטור ממס לנתניהו
50 ח"כים תמכו בהצעתו של ח"כ מיקי זוהר לפיה יזכה ראש הממשלה לפטור ממס על שימוש ברכב השרד הממוגן ,  במעון בירושלים וכן על הוצאות מחייה במעונו הפרטי בקיסריה .  ההצעה מעניקה לנתניהו פטור למשך חמש שנים מפרישתו על הוצאות אלה ולא תחול על ראשי ממשלה לשעבר

