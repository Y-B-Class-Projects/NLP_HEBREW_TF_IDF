נתניהו :  מטרתנו להבטיח את המשך השלום עם מצרים
בפתח ישיבת הממשלה התייחס ראש הממשלה בפעם הראשונה למהומות שעלולות להביא להפיכה במצרים . " השלום נמשך למעלה משלושה עשורים ומטרתנו להבטיח שזה ימשיך "
  ( צילום :  רויטרס ,  עריכה :  יאיר דניאל ) 
ראש הממשלה בנימין נתניהו התייחס הבוקר  ( ראשון )  בפעם הראשונה בפומבי למהומות במצרים .  בפתח ישיבת הממשלה אמר נתניהו כי  " אנחנו עוקבים בדריכות אחר המתרחש במצרים ובאזור .  בסוף השבוע קיימתי שיחות עם נשיא ארצות הברית ,  ברק אובמה ,  מזכירת המדינה הילרי קלינטון ,  שר הביטחון אהוד ברק ושר החוץ אביגדור ליברמן וגם עם גורמי המודיעין .  המאמצים נועדו לשמר את היציבות והביטחון באזורנו .  השלום בין ישראל נמשך למעלה משלושה עשורים ומטרתנו להבטיח שיחסים אלה ימשיכו להתקיים ".  
נתניהו הוסיף כי  " מחובתנו לגלות אחריות ואיפוק ומשום כך הנחיתי את עמיתיי השרים שלא להתבטא בנושא .  אנחנו מקיימים התייעצויות בפורומים המתאימים .  מחר תגיע קנצלרית גרמניה אנגלה מרקל עם שרי ממשלתה ,  נקיים ישיבת ממשלה משותפת .  אנו רואים את גרמניה כעוגן מרכזי ביחסינו עם אירופה ,  מובן שנדבר גם על המצב המתפתח באזור ". 

נתניהו :  מטרתנו להבטיח את המשך השלום עם מצרים
בפתח ישיבת הממשלה התייחס ראש הממשלה בפעם הראשונה למהומות שעלולות להביא להפיכה במצרים . " השלום נמשך למעלה משלושה עשורים ומטרתנו להבטיח שזה ימשיך "
 
