הרב עמאר נוטה להימנע מהחלטה על הגיור בצה"ל
הרב הראשי לישראל ,  שלמה עמאר ,  לא מתכוון לפרסם החלטה בנוגע לגיורי צה"ל עד שיקבל התחייבות מרה"מ כי כשיפורסמו מסקנותיה ,  תוקפא הצעת החוק בנושא .  נכון לעכשיו ,  ראש הממשלה לא נענה
הרב הראשי לישראל ,  שלמה עמאר ,  פנה בימים האחרונים לראש הממשלה בנימין נתניהו ,  בבקשה שיקפיא את הליך החקיקה של החוק המאשר אוטומטית את גיורי צה"ל ,  שהציע ח"כ דוד רותם  ( ישראל ביתנו )  .  הפנייה נעשתה באמצעות גורמים בש"ס ,  ביניהם ,  שר הדתות יעקב מרגי .  
ביקורו של ראש לשכתו של ראש הממשלה ,  נתן אשל ,  במעונו של מנהיג ש"ס הרב עובדיה יוסף ,  נעשה על רקע הבקשה .  במהלך הפגישה ביקש הרב יוסף מאשל להעביר מסר לראש הממשלה בנושא .  נכון לעכשיו ,  לא נענה ראש הממשלה לפנייתו של הרב עמאר ולכן ככל הנראה יימנע הרב עמאר מנקיטת עמדה בכל הנוגע לגיורי צה"ל .
 גורמים המקורבים לוועדת הרבנים שהקים הרב עמאר לבחינת גיורי צה"ל סיפרו היום לוואלה !  חדשות כי הוועדה אמורה לכתוב את מסקנותיה ולהגישם לרב הראשי עד ליום חמישי הבא .  ישיבתה האחרונה של הוועדה התקיימה ביום ראשון האחרון בכפר עציון .  הגורמים הוסיפו עוד כי אין בכוונתה להמליץ לאשר את הגיורים או לפוסלם אלא רק להציג בפני הרב הראשי את המצב של הגיורים כפי שהוא .  הם הוסיפו כי  " שלא כמו שאומרים ברחוב החרדי ,  המצב הוא לא שחור ועגום ,  וגם לא כמו שאחרים חושבים המצב הוא לא לבן ומשמח ,  המצב של גיורי צה"ל הוא איפשהו באמצע ". 
כאמור ,  לאור סירובו של ראש הממשלה להתחייב כי יקפיא את הליך החקיקה של חוק גיורי צה"ל ,  גם לאחר שיקבל הרב עמאר את מסקנותיה של הוועדה ,  יימנע הרב מפרסום כל החלטה בנושא הגיורים .  באם יודיע ראש הממשלה על הקפאת הליך החקיקה ,  צפוי הרב עמאר לפרסם קריטריונים לאישורם של גיורי צה"ל מעתה ואילך ,  לאור מסקנות הוועדה ,  וכן לאשר את גיורי צה"ל שהתבצעו עד היום .
 ממכון עתים ,  שהגיש את הבג"ץ אשר במהלכו עלתה סוגיית גיורי צה"ל ,  נמסר בתגובה כי  " בידינו מסמך רשמי שהתקבל מטעם המדינה במסגרת הדיון בבג"ץ שהוגש כנגד רשמי נישואין המסרבים לרשום גרים ובו אמירה חד משמעית לפיה גיורי צה"ל תקפים לכל דבר ועניין .  אם הרבנות הראשית אינה מסוגלת לצאת בהכרזה דומה ,  הרי שהיא מזמינה מעורבות חיצונית שתכפה עליה את ההכרה בגיורים אלה .  בשבועות הקרובים ישוב מכון עתים אל בית המשפט העליון וכך בג"ץ יהיה זה שיצטרך להכריע אם יותר לרבנות הראשית להתעמר בגריה ,  או שיוש קץ לתופעה באמצעות פסיקה חד משמעית שתאלץ את הרבנות לעשות את המובן מאליו :  להכיר באופן גורף ואוטומטי בתוקפם של גיורי צה"ל ושאר גיורי המדינה ". 

הרב עמאר נוטה להימנע מהחלטה על הגיור בצה"ל
הרב הראשי לישראל ,  שלמה עמאר ,  לא מתכוון לפרסם החלטה בנוגע לגיורי צה"ל עד שיקבל התחייבות מרה"מ כי כשיפורסמו מסקנותיה ,  תוקפא הצעת החוק בנושא .  נכון לעכשיו ,  ראש הממשלה לא נענה

