האופוזיציה נלחמת בקיצוץ : " תניח לחינוך "
 סיעות האופוזיציה לא מבזבזות זמן והכריזו מלחמה על כוונתו של נתניהו לאשר קיצוץ רוחבי נוסף של 2% במשרדי הממשלה .  קדימה : " בטל את המשרדים לענייני כלום - ועזוב את חינוך ילדי ישראל "
 רק מספר שעות בודדות עברו מאז נודע על כוונתם של ראש הממשלה נתניהו ושר האוצר שטייניץ להחיל קיצוץ רוחבי נרחב של 2% בכל משרדי הממשלה - וכבר האופוזיציה מכריזה מלחמה כנגד הגזירה : " נתניהו יורק בפרצופו של האזרח הפשוט ומעדיף לפגוע בחינוך תלמידי ישראל וברווחת תושביה ולא בתקציבים המושחתים של המשרדים והשרים לענייני כלום "  נכתב בתגובת סיעת  " קדימה "  לצעד הצפוי .
" על מזבח הישרדותו של נתניהו ,  עושה היום הממשלה המנופחת והבזבזנית ביותר בתולדות ישראל צעד נוסף לשחיקת מעמד הביניים ורמיסת השכבות החלשות .  תקופה קצרה לאחר שנדמו 'חגיגות' העברת התקציב הדו-שנתי ,  נתניהו נתקף פניקה אופיינית והחל לפרום אותו תוך העדפת סדר עדיפויות פוליטי ,  ציני שכל תכליתו פגיעה בציבור הכללי ושמירה על הישרדותו הפוליטית "  - הוסיפו בהודעת המפלגה .
 אל קדימה הלוחמנית הצטרפו גם חברים בסיעות אחרות בבית שתמהו על החלטת ראש הממשלה : " אסור לממשלה לקצץ בתקציב משרד החינוך .  הממשלה הנוכחית חייבת להמשיך את המדיניות של הממשלה הקודמת לפיה תקציב המשרד לא נכלל בקיצוצים רוחביים .  ביבי ,  שהבטיח לאורך כל מערכת הבחירות להשקיע במערכת החינוך מתגלה שוב כמי שאינו עומד בהבטחותיו ",  הגיבה היום לדברים שרת החינוך לשעבר ,  ח"כ יולי תמיר  ( עבודה )  .
 יו"ר סיעת מרצ ,  חיים אורון  ( ג'ומס )  הצטרף גם הוא למגנים וכינה את הטענות לפיהן הכספים המקוצצים יושקעו בתקציב הביטחון  " בלוף ":   " חודשים בודדים לאחר ששר האוצר התפאר בהישג הגדול של העברת תקציב לשנתיים בוחרת הממשלה הגדולה וחסרת היכולות לקבוע סדרי עדיפויות במפלט הקל והגרוע ביותר של קיצוץ רוחבי ",  לדבריו .
 נתניהו ושטייניץ עשויים להיות מודאגים גם מהעובדה שיש להם אופוזיציה לצעד מתוך הממשלה עצמה .  במשרד לקליטת העלייה למשל מיהרו להוציא הבוקר הודעה לתקשורת דקות ספורות אחרי היוודע כוונת הקיצוץ ולגנות את המהלך : " לא יתכן מצב שבשנה בה יש גידול בעלייה ,  יקוצץ תקציב המשרד אשר נמצא בתת תקצוב מלכתחילה - קליטת העלייה מחזקת את המשק ,  מכניסה לקופת המדינה מיליארדי שקלים מדי שנה ומייצבת את הבטחון .  הממשלה חייבת להצמד לקווי היסוד שקבע ראש הממשלה בתחילת כהונתה ובהם הוכרז על עדיפות עליונה בעידוד העלייה וקליטתה ,  והחזרת התושבים הישראלים החיים בחו"ל הביתה ",  נכתב .
 ח"כ מירי רגב מן הליכוד גם היא לא חסכה ביקורת מראש מפלגתה ואמרה : " לפני חודשיים אושר תקציב המדינה התקף לשנתיים - קיצוץ רוחבי שכזה מעיד על כשל תכנוני .  האיומים הביטחוניים אינם חדשים ,  לא יתכן שינוי תקציב המדינה בכל חודשיים .  הביטחון מטבעו צורך תקציב רב ,  והחינוך שוב ושוב נפגע ונרמס בהעדר תכנון תקציב בר-קיימא ". 

האופוזיציה נלחמת בקיצוץ : " תניח לחינוך "
 סיעות האופוזיציה לא מבזבזות זמן והכריזו מלחמה על כוונתו של נתניהו לאשר קיצוץ רוחבי נוסף של 2% במשרדי הממשלה .  קדימה : " בטל את המשרדים לענייני כלום - ועזוב את חינוך ילדי ישראל "
 
