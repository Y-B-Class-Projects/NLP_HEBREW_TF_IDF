 " בעלי העוצמה "  בעולם :  אובמה שב לפסגה ,  נתניהו 25
נשיא סין ,  הו ,  ירד למקום השלישי ברשימה השנתית של  " פורבס ",  אותה הוביל ב-2010 ,  ופוטין זינק למקום השני לקראת שובו לכס נשיא רוסיה .  מרקל רביעית ,  מלך סעודיה שישי ,  צוקרברג תשיעי
המגזין  " פורבס "  פרסם הלילה  ( חמישי )  את רשימת  " 70 האנשים בעלי העוצמה בעולם "  השנתית שלו .  נשיא ארצות הברית ,  ברק אובמה ,  שב למקום הראשון ,  אחרי שנה של היעדרות ממנו .  אובמה כבר תפס את המקום הראשון ברשימה עם בחירתו לנשיא ב-2009 ,  איך איבד אותו בשנה שעברה לטובת נשיא סין ,  הו ז'ינטאו - שהשנה ירד למקום השלישי .  את המקום השני תופס ראש ממשלת רוסיה ,  ולדימיר פוטין ,  שכבר הודיע כי בשנה הקרובה יתמודד שוב על הנשיאות ,  לאחר היעדרות של קדנציה אחת - ולפי כל ההערכות ,  הוא צפוי לנצח בקלות  ( נשיא רוסיה הנוכחי ,  דמיטרי מדבדב ,  נמצא רק במקום ה-59 )  .
 צפו ברשימה המלאה באתר  " פורבס "
 הרביעית ברשימה היא האשה הראשונה שמופיעה בה ,  קנצלרית גרמניה אנגלה מרקל .  את החמישייה הראשונה חותמת אישיות ראשונה שאינה מנהיג מדיני - בעלי מיקרוסופט ,  ביל גייטס .  עולם ההיי-טק מספק עוד דמות מוכרת לעשירייה הראשונה - מייסד פייסבוק ,  מארק צוקרברג ,  שתופס את המקום התשיעי .  את העשירייה הראשונה חותם ראש ממשלת בריטניה ,  דייוויד קמרון ,  אותו מקדימים גם עבדאללה מלך ערב הסעודית  ( מקום שישי ,  כנראה בזכות עתודות הנפט ,  שסייעו גם לשר הנפט שלו ,  עלי אל-נעימי ,  להגיע למקום ה-31 )  ,  האפיפיור בנדיקטוס ה-16  ( מקום שביעי )  ונגיד הבנק המרכזי של ארה"ב ,  בן ברננקי  ( שמיני )  .
 את ישראל מייצג ברשימה ראש הממשלה בנימין נתניהו ,  התופס את המקום ה-25 המכובד - אחד מעל המנהיג העליון של אירן ,  האייתוללה עלי חמינאי  ( הנשיא אחמדינג'ד לא נכנס לרשימה ,  כנראה גם נוכח מעמדו המעורער מבית )  .  נתניהו נמצא גם 23 מקומות מעל דמות נוספת ,  שאינה זוכה בימים אלו לאהדה מרובה בישראל - ראש ממשלת טורקיה ,  רג'פ טייפ ארדואן ,  שמסתפק במקום ה-48 .
 שמות בולטים מבין מנהיגי העולם - נשיאת מפלגת הקונגרס ההודית ,  סוניה גנדי  ( 11 ,  לפני ראש הממשלה מנמוהן סינג ,  במקום ה-19 )  ;  נשיא צרפת ניקולא סרקוזי  ( 13 )  ;  מזכירת המדינה הילרי קלינטון  ( 16 )  ובעלה ,  הנשיא לשעבר ביל קלינטון  ( 50 )  ;  ראש העיר ניו יורק ,  מייקל בלומברג  ( 17 )  ;  ראש ממשלת איטליה ,  סילביו ברלוסקוני  ( 21 )  ;  שליט צפון קוריאה קים ז'ונג-איל  ( 37 )  ,  מזכ"ל האו"ם באן קי-מון  ( 38 )  ;  היו"ר החדשה של קרן המטבע הבינלאומית ,  כריסטין לגארד  ( 39 )  ;  המנהיג הרוחני של טיבט ,  הדלאי לאמה  ( מקום 51 ,  אף שפרש השנה מכל תפקידיו הפוליטיים ונותר מנהיג רוחני בלבד )  ;  ויו"ר בית הנבחרים האמריקאי ג'ון ביינר  ( 67 )  .
 את העולם הכלכלי-עסקי מייצגים בין היתר גם המיליארדרים וורן באפט  ( 20 )  ,  קרלוס סלים  ( 23 )  ורופרט מרדוק  ( 24 )  ,  כמו גם מייסדי גוגל סרגיי ברין ולארי פייג'  ( התופסים יחד את המקום ה-30 )  ,  מנכ"ל אמזון ג'ף בזוס  ( 40 )  והמנכ"ל החדש של אפל ,  טים קוק  ( 58 )  .  עורכת ה"ניו יורק טיימס "  ג'יל אברמסון  ( 64 )  היא הנציגה היחידה של עולם התקשורת ברשימה ,  ואת עולם הספורט מייצגים נשיא התאחדות הכדורגל הבינלאומית פיפ"א ,  ספ בלאטר  ( 63 )  ונשיא הוועד האולימפי הבינלאומי ,  ז'אק רוג  ( 68 )  .
 עוד דירוגים של פורבסמרקל - האישה החזקההעשירים - גייטס ובאפט ומי השחקן הכי  " רווחי "?  

" בעלי העוצמה "  בעולם :  אובמה שב לפסגה ,  נתניהו 25
נשיא סין ,  הו ,  ירד למקום השלישי ברשימה השנתית של  " פורבס ",  אותה הוביל ב-2010 ,  ופוטין זינק למקום השני לקראת שובו לכס נשיא רוסיה .  מרקל רביעית ,  מלך סעודיה שישי ,  צוקרברג תשיעי

