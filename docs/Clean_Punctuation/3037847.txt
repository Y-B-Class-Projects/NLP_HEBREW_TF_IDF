נתניהו לראשי הקואליציה :  מעוניין לתאם עם טראמפ את העלאת חוק ההסדרה
בטרם המראתו לפגישה עם ראשת ממשלת בריטניה ,  אמר ראש הממשלה לראשי הסיעות כי הוא רוצה לשוחח עם שגריר ישראל בארה"ב על החוק שנועד להכשיר מאחזים בלתי חוקיים .  הצעת החוק צפויה לעלות מחר להצבעה ,  אך בבית היהודי מאמינים שנתניהו מנסה לדחות אותה
ראש הממשלה בנימין נתניהו אמר היום  ( ראשון )  בישיבת ראשי הקואליציה כי הוא מעוניין לשוחח עם שגריר ישראל בארצות הברית רון דרמר ,  כדי לתאם עם ממשל טראמפ את העלאת הצעת חוק ההסדרה מחר להצבעה .  נתניהו צפוי להמריא היום ללונדון לפגישה עם ראשת ממשלת בריטניה ,  תרזה מיי ,  וישוב רק בחצות הלילה מחר .
 הבוקר השמיע נתניהו הצהרה בטוחה יותר בנוגע להעלאת חוק ההסדרה מחר ,  כשאמר ש"כרגע אין שינוי בלוחות הזמנים של ההצבעה ",  בעקבות נסיעתו לבריטניה .  ההצבעות במליאה יחלו לא לפני השעה 22:30 ,  וההערכה היא כי הן יימשכו עד שעות הבוקר המוקדמות ,  כך שאם נתניהו יהיה מעוניין בכך - הוא יספיק להגיע להצבעה או לחילופין ייאלץ להתקזז .
 עוד בוואלה !  NEWS:בתמיכת ליצמן :  השרים אישרו הצעת החוק להסדרת ייצוא הקנאביסמגייס חזית נגד איראן :  נתניהו יוצא לפגישה עם ראשת ממשלת בריטניהאחרי עמונה :  השבוע הגורלי של תשע המשפחות בעפרה 
חוק ההסדרה נועד להכשיר בדיעבד מאות בתים בהתנחלויות ,  הבנויים על קרקע פלסטינית פרטית ,  וקמו לו התנגדויות רבות באופוזיציה .  החוק נולד במקור כדי לייצר אפשרות משפטית שתמנע את פינוי עמונה ואת תשעת הבתים בעפרה .  עם זאת ,  בגרסתו הנוכחית הוא אינו חל על מאחזים ובתים שיש לגביהם פסקי דין חלוטים של בית המשפט העליון ,  לנוכח התנגדותו של יו"ר כולנו משה כחלון לסעיף הרטרואקטיבי בחוק ,  מחשש לפגיעה ברשות השיפוטית .  המשמעות היא שאישור החוק לא ימנע את הרס הבתים בעפרה ,  כפי שלא מנע את פינוי עמונה .
 בבית היהודי אמרו כבר בבוקר שהם אינם מאמינים להצהרת נתניהו בנוגע להעלאת חוק ההסדרה מחר .  הדיונים על החוק במליאת הכנסת החלו כבר ביום שלישי שעבר .  ח"כ ניסן סלומינסקי ,  יו"ר הוועדה המשותפת לוועדת חוקה ולוועדת חוץ וביטחון ,  שהכינה את החוק ,  הציג את ההצעה ואחריו דיברו שני נציגים מהאופוזיציה ,  ח"כ מרב מיכאלי  ( המחנה הציוני )  וח"כ עפר שלח  ( יש עתיד )  .  ביום למחרת נמשכו הדיונים ,  שבמהלכם ,  נאמו שני נציגים נוספים ,  ח"כ מיכל רוזין  ( מרצ )  וח"כ אוסמה סעדי  ( הרשימה המשותפת )  .  
ההצבעה על הצעת החוק הייתה אמורה להתקיים בשבוע שעבר ,  אך נדחתה בשל מאות ההסתייגויות שהגישה האופוזיציה לחוק .  מרכזת האופוזיציה ח"כ מיכאלי דרשה לקיים דיון שיימשך לפחות שבעה ימי כנסת רצופים .  הקואליציה התנגדה והפעילה ,  באמצעות היועמ"ש לכנסת ,  עו"ד איל ינון ,  את סעיף 98 הכופה את סדרי הדיון על האופוזיציה ,  כך שביום שלישי היה אמור להתקיים דיון החל מאחר הצהריים ועד למחרת בבוקר .  ביום רביעי היה אמור להימשך הדיון על הצעת החוק עד יום חמישי בבוקר ואז שוב ביום שני עד שעות הערב ,  אז יחלו ההצבעות .  האופוזיציה התנגדה לכך ולכן הסתפקה בנאומים של יושבי ראש הסיעות בלבד .  
ח"כ בצלאל סמוטריץ' ,  אחד מיוזמי הצעת החוק ,  אמר כי מפלגתו לא תישאר בקואליציה ללא חוק ההסדרה ,  והוסיף כי אם החוק ייפסל על ידי בג"ץ ,  תדרוש הבית היהודי את העברת פסקת ההתגברות כדי שבג"ץ לא יוכל עוד לפסול חוקים של הכנסת .  מהלך שכזה עלול להיתקל בהתנגדות מצד מפלגת כולנו שעלולה להטיל על כך וטו משום שיש בכך פגיעה בבג"ץ .  

נתניהו לראשי הקואליציה :  מעוניין לתאם עם טראמפ את העלאת חוק ההסדרה
בטרם המראתו לפגישה עם ראשת ממשלת בריטניה ,  אמר ראש הממשלה לראשי הסיעות כי הוא רוצה לשוחח עם שגריר ישראל בארה"ב על החוק שנועד להכשיר מאחזים בלתי חוקיים .  הצעת החוק צפויה לעלות מחר להצבעה ,  אך בבית היהודי מאמינים שנתניהו מנסה לדחות אותה

