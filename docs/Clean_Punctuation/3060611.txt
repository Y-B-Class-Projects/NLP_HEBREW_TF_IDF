מרקל מגבה את שר החוץ שלה : " גם אני נפגשת עם ארגונים אזרחיים "
 קנצלרית גרמניה אמרה בריאיון לעיתון הגרמני RND כי היא מגבה את זיגמאר גבריאל בעימות מול נתניהו בעקבות פגישתו עם נציגי  " שוברים שתיקה ".  לדבריה ,  ביטול הפגישה בין השניים לא משנה את תמיכת ברלין בישראל
 ( בווידאו :  שר החוץ הגרמני מבקר ב"יד ושם ",  השבוע )  
קנצלרית גרמניה אנגלה מרקל הביעה תמיכה אתמול  ( שישי )  בשר החוץ בממשלתה ,  זיגמאר גבריאל ,  שפגישתו בין ראש הממשלה בנימין נתניהו בוטלה משום שנפגש עם נציגי ארגוני שמאל .  כשנשאלה בריאיון לעיתון הגרמני RND אם היא מגבה את גבריאל ,  אמרה : " כן ,  יש לו את הגיבוי שלי .  היינו בקשר בזמן הביקור שלו בישראל ".  
נתניהו הציב בפני גבריאל אולטימטום ואמר כי לא ייפגש איתו לנוכח פגישתו של האחרון עם חברים בארגון  " שוברים שתיקה ".  לטענת מרקל ,  גם היא פוגשת לעתים קרובות חברי ארגונים אזרחיים וחברתיים בביקוריה במדינות זרות .  היא הוסיפה כי ביטול הפגישה והעימות הדיפלומטי  " אינם משנים דברים בעובדה שאנו משוכנעים כי התמיכה במדינת ישראל היא חלק ממדיניות הליבה שלנו ".  
עוד בנושא:שר החוץ הגרמני לא נכנע :  לא תתקיים פגישה עם ראש הממשלה נתניהונתניהו : " לא אפגש עם דיפלומטים שנפגשים עם מי שמכפיש את צה"ל"ארגוני השמאל משיבים אש : " נתניהו הציב אולטימטום  ואכל את הכובע "  
נתניהו ,  המתפקד גם כשר החוץ ,  אמר בריאיון ל"בילד "  הגרמני כי ניסה להתפייס עם גבריאל ,  שסירב להיכנע לאולטימטום ולא נפגש עמו . " רציתי להתקשר לשר החוץ גבריאל כדי להסביר את עמדתי וכדי להבהיר את הדברים ,  אבל הוא לא הסכים לקבל את השיחה ",  אמר . " אני מקווה שגבריאל ייפגש איתי בביקורו הבא בישראל ,  במקום להיפגש עם ארגון קיצוני שחותר תחת ביטחונה של ישראל ".  
לדבריו , " אני לא מקבל דיפלומטים ממדינות אחרות שמבקרים בישראל ופוגשים ארגונים שמכנים את חיילינו פושעי מלחמה .  זוהי הסיבה שהפגישה הזו לא התקיימה ".  עם זאת ,  נתניהו הוסיף שהיחסים בין ירושלים וברלין חזקים מאוד וכי הישראלים מודים לגרמניה על עזרתה בשימור ביטחון ישראל .  
גבריאל עצמו אמר היום עם הגעתו לוולטה ,  בירת מלטה ,  כי  " נראה שנתניהו נמצא תחת לחץ בעקבות מה שעשה .  לכן הוא מופיע בעיתונים הגרמניים ".  דובר משרד החוץ בברלין ,  מרטין שפר ,  אמר כי גורמים רשמיים בישראל רצו שגבריאל ייפגש עם מתנחלים מיהודה ושומרון לפני שיקיים שיחת טלפון עם נתניהו ,  אך גרמניה סירבה לכך .
  ( עדכון ראשון :  23:23 )  

מרקל מגבה את שר החוץ שלה : " גם אני נפגשת עם ארגונים אזרחיים "
 קנצלרית גרמניה אמרה בריאיון לעיתון הגרמני RND כי היא מגבה את זיגמאר גבריאל בעימות מול נתניהו בעקבות פגישתו עם נציגי  " שוברים שתיקה ".  לדבריה ,  ביטול הפגישה בין השניים לא משנה את תמיכת ברלין בישראל

