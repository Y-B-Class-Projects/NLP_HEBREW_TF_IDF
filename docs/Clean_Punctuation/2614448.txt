מגבירים הילוך במשא ומתן :  נתניהו ולפיד ייפגשו מחר
אחרי שהחליפו חיבוקים בכנסת ,  יוועדו שוב ראש הממשלה ויו"ר יש עתיד לקראת הרכבת הממשלה .  אתמול עקץ ליברמן את לפיד : " ראש ממשלה ?  הבן אדם לא הספיק לחמם את הכיסא "
  ( צפו בהשבעת הכנסת ,  אתמול )  
המשא ומתן הקואליציוני לקראת הרכבת ממשלה נמשך ,  ואחרי פגישת צוותי הליכוד- ביתנו ויש עתיד ,  מחר  ( חמישי )  ייפגש ראש הממשלה בנימין נתניהו עם יאיר לפיד .  כבר לפני שבועיים ,  יומיים לאחר הבחירות ,  נועדו השניים במעונו הרשמי של ראש הממשלה בירושלים .  אז נועדו לפיד ונתניהו במשך שעתיים וחצי  " באווירה טובה מאוד ",  כפי שהגדירו אז במפלגות את הפגישה .  
אתמול ,  עוד לפני השבעת הכנסת ,  עקץ מספר 2 בליכוד-ביתנו ושר החוץ לשעבר ,  אביגדור ליברמן ,  את לפיד . " אנו עובדים קשה להקים את הממשלה הבאה ,  אני לא פעם ראשונה במעמד הזה ,  יצא לי מאז 96' ללוות את התהליך יותר מפעם אחת .  אני חייב לציין חידוש אחד שלא ראיתי קודם .  תמיד אנשים רצו לבחירות ,  הבטיחו ,  העלו שאלות כאלה ,  דרישות כאלה ואחרות .  אני פעם ראשונה רואה אנשים שיום למחרת הבחירות לא מדברים על המדינה אלא איך הם הופכים לראש ממשלה .  בן אדם לא הספיק לחמם את הכיסא ,  כבר לא מדבר על מעמד הביניים ,  רק שואל איך הוא יהיה ראש ממשלה .  זה חידוש שנתקלתי בו פעם ראשונה .  אני מקווה שזה ליקוי מאורות זמני ",  אמר ליברמן בישיבת סיעת הליכוד-ביתנו בכנסת .
 היום כבר התייחס לפיד לביקורת עליו בקרב המפלגות החרדיות . " המפלגות החרדיות מפיצות במרץ את השמועה שאני זומם לפגוע בעולם התורה .  אין שטות גדולה מזו .  כל חיי אני קורא ולומד תנ"ך ,  בעיני לימוד התורה הוא חלק מהקיום הישראלי ,  בין חברי הכנסת של 'יש עתיד' יש שני רבנים ",  כתב לפיד בעמוד הפיסיבוק שלו . " העובדה שיש אנשים המקדישים ללימוד התורה את רוב חייהם ראויה לכל שבח ,  ואני אפילו חושב שצריך להכניס את התלמוד כחלק מהחינוך הממלכתי בבתי הספר החילונים .  אלא שלימוד התורה אינו יכול להפוך לתירוץ לזה שילדים בני 8 לא לומדים מתמטיקה ואנגלית ,  בני 18 אינם משרתים את מולדתם ובני 28 אינם עובדים לפרנסתם ".  
עוד כתב כי  " לכל אחד יש זכות ללמוד ,  אבל הלימוד לא יכול להיות תירוץ לכך שאדם אינו ממלא החובות הבסיסיות ביותר שלו למדינתו ,  משפחתו ולחברה בה הוא חי .  וחוץ מזה ,  'שבעים פנים לתורה' ,  אז אל תאמינו לאף אחד שטוען בפניכם שהוא הנציג הבלעדי של אלוהי ישראל ".  

מגבירים הילוך במשא ומתן :  נתניהו ולפיד ייפגשו מחר
אחרי שהחליפו חיבוקים בכנסת ,  יוועדו שוב ראש הממשלה ויו"ר יש עתיד לקראת הרכבת הממשלה .  אתמול עקץ ליברמן את לפיד : " ראש ממשלה ?  הבן אדם לא הספיק לחמם את הכיסא "
 
