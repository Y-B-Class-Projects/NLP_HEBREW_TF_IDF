עדיין  " משעמם "?  הרקטות מעזה הצילו את נתניהו מהפיהוק
רק אתמול התלונן ראש הממשלה על חוסר העניין שעוררה בו תושבת קריית שמונה שהפריעה להשתבחותו העצמית בנאומו .  הרקטות שהתעופפו הלילה בשמי ישראל ,  עוררו אותו ופתחו את מושב החורף האמיתי של החיים - זה שאינו חמוץ או מגניב ,  אלא אפוף הרס וחרדה
רק אתמול ,  בקריית שמונה ,  התלונן בנימין נתניהו על שיעמום . " לא מעניינת ",  פסל ראש הממשלה את תושבת העיר שהפריעה להשתבחותו העצמית .  לא מעניינת ,  משמע ממחזרת ,  לא מחדשת ,  כמו עובדי מעונו ששכנעו את בית הדין לעבודה שרעייתו התעמרה בהם .  
והנה ,  מהשמיים ,  שמי עזה ,  הצילו אותו מהפיהוק .  עוד טרם נעמדו בצמתים מחלקי הצבע האדום של יומונו  " ישראל היום ",  התומך הבוקר  ( רביעי )  במתינות היחסית של נתניהו לעומת הלוחמנות הקבועה של נפתלי בנט וההד המחודש של אביגדור ליברמן  ( החמוש במזכיר צבאי רענן ,  תת-אלוף עופר וינטר )  ,  ובאר שבע ספגה רקטה .  סדר היום התהפך .
 ראשי ממשלה קודמים ,  מלוי אשכול ויצחק רבין ועד לשכן מחוות שקמים ,  היו מתייצבים עם שחר בזירה ,  מי במסוק ומי ברכב ,  כדי ללמוד ,  להבין ,  לחוש ,  להמחיש - לא להפגין - מנהיגות .  מה יותר מתבקש מהעברת מיקומו של דיון הקבינט למטה פיקוד הדרום בעיר ? 
הסלמה בדרום - כל העדכונים:האם שהצילה את ילדיה בבאר שבע : " רועדת ומפחדת ,  חשבתי שזה חלום"חמאס מגנה את ירי הרקטות :  ניסיון להרוס את המאמצים המצרייםצה"ל :  חמאס אחראי על ירי הרקטות ;  מנהרת טרור הותקפה 
הרקטה בבאר שבע פתחה את מושב החורף האמיתי ,  של החיים ,  זה שאינו חמוץ או מגניב ,  אלא אפוף הרס וחרדה ,  ולא רק בישובים הסמוכים לגבול .  העשור המופלא של נתניהו מתאפיין בקיפאון מדיני מוחלט ,  שבהכרח נשבר מעת לעת בחיכוכים צבאיים .  זאת גם צמיחה כלכלית המונחת על אדנים כוזבים ,  כי ישראל אינה מצליחה להתקיים בלי נדבה אמריקנית בסך ארבעה מיליארד דולר לשנה .  האיזונים הפנימיים בתקציב המדינה יתמוטטו אם למערכת הביטחון יוקצו עוד 15 מיליארד שקלים לשנה ממקורות עצמיים .
 נשיא ארצות הברית ,  דונלד טראמפ ,  משתמש בכסף גם כקנס ,  לא רק כפרס .  תלמידו הנאמן הוא אבו מאזן .  טראמפ מעניש את הרשות הפלסטינית ואבו מאזן - את עזה .  ליחיא סינוואר ,  החוליה השלישית באותו חד גדיא ,  אין כסף לשלול מישראל .  הוא קונה בלונים ,  מנהרות ורקטות .  
כמו בסבבים האלימים הקודמים ,  המטרה העיקרית של חמאס היא השגת הסדרה - נכונות הדדית לדו-קיום מציאותי .  כשיש שקט ,  אין תמריץ לתשלום מחיר בעד המשך השקט .  מכאן המעגליות של שקט ,  תסיסה ,  הסלמה ,  דעיכת האש ,  שקט וחוזר חלילה .
 בחמאס רוצים לשתות קפה עם ישראל .  לא כדי לכרות שלום ,  רק לסולחה קצרה בנקמת הדם השבטית ,  כמסורת האזור .  כשהקומקום רותח ואין קפה לשפוך עליו את המים ,  הם ניתזים עד באר שבע .  
השאלה הבסיסית ,  כששוקלים אם לצאת למערכה צבאית ,  אינה מה היה האירוע שחולל את ההחלטה ,  אלא איך תיראה תמונת הסיום והתקופה שלאחריו .  לרוב ,  אכזבת היום האחרון משכיחה את תרועות היום הראשון .
 בעוד חודשיים וחצי אמור רב-אלוף גדי איזנקוט לפשוט את מדיו ,  ועדיין לא מונה הרמטכ"ל הבא .  חפיפה אפשרית גם בשמונה-תשעה שבועות ,  אך לא תחת אש .  מבצע בעזה עכשיו פירושו ,  על אפו וחמתו של איזנקוט ,  הודעה לרב-נגד יצחק טאיטו להשהות את זימון משמר הכבוד לטקס חילופי הרמטכ"ל בקריה .  

עדיין  " משעמם "?  הרקטות מעזה הצילו את נתניהו מהפיהוק
רק אתמול התלונן ראש הממשלה על חוסר העניין שעוררה בו תושבת קריית שמונה שהפריעה להשתבחותו העצמית בנאומו .  הרקטות שהתעופפו הלילה בשמי ישראל ,  עוררו אותו ופתחו את מושב החורף האמיתי של החיים - זה שאינו חמוץ או מגניב ,  אלא אפוף הרס וחרדה

