נתניהו : " גל הטרור - תוצאה של הסתה פרועה מטעם התנועה האיסלאמית "
 במסיבת עיתונאים שכינס ראש הממשלה בעקבות ההסלמה ,  אמר גם כי בתקופה כזו , " יש טעם בממשלה רחבה ".  יעלון : " אין פנינו להסלמה - אך לא נאפשר לפיגועים להחזיר את המצב לעשור הקודם "
 ראש הממשלה בנימין נתניהו התייחס אמש  ( חמישי )  לגל הטרור במסיבת עיתונאים שכינס בלשכתו שבירושלים .  בדבריו ,  הבהיר נתניהו כי אחריות רבה להסלמה מוטלת על התנועה האיסלאמית בישראל בעקבות הסתה מצדה . " הטרור האכזרי מלווה את המפעל הציוני מראשיתו .  תמיד ידענו להדוף את הפורעים ולבנות את ארצינו וכך נעשה גם הפעם ",  אמר . " הפעולות אינן מאורגנות ,  אבל הן תוצאה של הסתה פרועה ושקרים של חמאס ,  של הרשות הפלסטינית ,  של כמה מדינות באזור ,  ולא פחות מזה והרבה פעמים עוד יותר מזה  של התנועה האיסלאמית בישראל ,  שמבעירה את השטח בטענות שקריות על המדיניות שלנו בהר הבית ועל השינוי כביכול שאנחנו רוצים לחולל בסטטוס קוו ",  אמר . " אנחנו פועלים גם נגד המסיתים וגם נגד המפגעים ". 
בהמשך ,  התייחס נתניהו להשפעה של תנועת  " המדינה האיסלאמית "   ( דאעש )  ושלוחותיה במזרח התיכון על ישראל . " אני מבקש לומר לכם שאנחנו חיים במזרח התיכון ,  ולהבות האיסלאם הקיצוני שמבעירות את האזור מגיעות גם אלינו ,  אבל ישראל חזקה והישראלים חזקים ",  אמר . " בהתמדה ,  בשיטתיות ובנחישות אנחנו ננצח את הטרור .  נשאלתי היום :  'מה תגיד לאמא שחוששת לשלוח את ילדיה החוצה ? ' ,  אז אני רוצה לומר  החשש הוא טבעי ,  לא צריך לטאטא מתחת לשטיח .  המצב קשה .  צריך לגלות ערנות מרבית וכמובן לציית להוראות כוחות הביטחון והרשויות .  הצוות הביטחוני שיושב כאן ,  עושים הכל ,  אבל הכל ,  כדי להשאיר את הביטחון לאמהות ,  לילדים ,  לכל ישראל ". 
לקריאה נוספת :  הרצוג על הפיגועים : " להטיל סגר מלא על השטחים עד יעבור זעם"הגדר הפרוצה :  הקלות המטרידה שבה חודרים המחבלים לישראל 

במענה לשאלות הכתבים ,  התייחס נתניהו לעמיתיו מהאופוזיציה ,  ואמר כי  " מול מה שמתרחש במזרח התיכון ,  יש טעם בממשלה רחבה ובחזית לאומית רחבה ".  לדבריו , " אנחנו צריכים ללכד כוחות מול הגל העולה של הטרור .  תמיד חשבתי כך ,  לא שיניתי את דעתי ,  אבל ההחלטה אם להצטרף לממשלה היא בידי היושבים באופוזיציה .  אני יודע מה אני רוצה .  אני רוצה ממשלה רחבה ואחדות העם ". 
עם זאת ,  מעט לפני כן נשאל ראש הממשלה לגבי אמירותיו בתקופת הבחירות ,  אז טען כי עם יצחק הרצוג וציפי לבני בראשות הממשלה יהיו טנקים בירושלים .  בתגובה לכך ,  ענה : " מה היה קורה אם לא היינו פה ?  היית שומע הרבה סיסמאות .  אנחנו פועלים בקור רוח ".  
במסיבת העיתונאים השתתפו גם שר הביטחון משה יעלון ,  שר ביטחון הפנים גלעד ארדן ,  הרמטכ"ל רב-אלוף גדי איזנקוט וממלא מקום מפכ"ל המשטרה ,  ניצב בנצי סאו . " אנו נאבקים מול חמאס ,  ג'יהאד איסלאמי ואחרים ,  וברוב המקרים מצליחים לסכל פיגועים עוד לפני שהם מתרחשים ",  אמר יעלון . " פיגועי הבודדים הם תוצאה של הסתה של הרשות לגבי המצב בהר הבית ,  והם מחייבים המשך מאמץ של כוחות הביטחון ועירנות האזרחים .  אין פנינו להסלמה ,  אך לא נאפשר מצב של הפיגועים כפי שהיה בעשור הקודם ". 
השר ארדן נשא גם הוא דברים במהלך מסיבת העיתונאים ,  ואמר כי  " אין חסינות לשום מחבל בשום מקום - ביצענו הריסות של בתים בירושלים ובשטחים ,  הוצאנו מחוץ לחוק את המורביטאת והמורביטון שהתסיסו והסיתו לאלימות בהר הבית ".  הוא הוסיף : " כל מי משתתף בפעולה אלימה ידע שישב שנים רבות בכלא .  יותר ממאות מהעצורים בשבועות האחרונים הם קטינים .  אנחנו מרחיבים שימוש במעצרים מנהליים ומעמיקים את הניטור של הרשתות החברתיות .  אני חוזר ואומר  האזרחים יחד בחזית עם השוטרים ".  
בארבעה פיגועים שאירעו היום נפצעו באורח קשה שני בני אדם .  הבוקר דקר מחבל פלסטיני תלמיד ישיבה בן 25 בתחנת הרכבת הקלה בדרך בר לב שבירושלים ,  בסמוך למטה הארצי .  לוחמי יס"מ שהיו במקום השתלטו על המחבל .  סמוך לשעה 15:00 דקר מחבל חמישה בני אדם בתל אביב ,  בהם חיילת שאת נשקה אף ניסה לחטוף .  הוא חוסל על ידי קצין חיל האוויר .  זמן קצר לאחר מכן נפצע צעיר בן 25 בפיגוע דקירה שאירע בשער המערבי של קריית ארבע .  המחבל נמלט מהמקום וטרם נתפס .  סמוך לשעה 20:00 דקר מחבל חייל בחזהו בעפולה ופצע אותו באורח בינוני .  
נתניהו הורה אמש לשרים ולחברי כנסת - ערבים ויהודים כאחד - לא לעלות להר הבית עד להודעה חדשה .  ההנחיה החדשה ניתנה במסגרת הדיון הביטחוני שקיים אתמול נתניהו על רקע ההסלמה במצב הביטחוני .  ההוראה התקבלה בזעם הן בקרב חברי הכנסת הערבים והן בקרב נבחרי הציבור היהודים .  
נתניהו ביטל את ביקורו בגרמניה ,  שתוכנן להתקיים מחר בשל המצב הביטחוני .  ראש הממשלה מסר לקנצלרית גרמניה אנגלה מרקל כי האירועים האחרונים מונעים ממנו להגיע לברלין כמתוכנן .
 שלשום אישר הקבינט המדיני-ביטחוני למשטרה לפעול בעומק שכונות מזרח ירושלים .  לאלפי השוטרים הנמצאים כבר בבירה יצטרפו מאות נוספים .  בנוסף ,  הוחלט להקים מנגנון מיוחד שיקדם באופן משמעותי את הליך הריסת בתי המחבלים .
 תוכנית נוספת שהוצגה שלשום כוללת פריסת מצלמות בכבישי יהודה ושומרון .  בנוסף לכך ,  הנחה נתניהו על שורת צעדים נוספים ,  בהם זירוז הריסת בתי מחבלים ,  הרחבת מעצרים מנהליים ,  תגבור כוחות בירושלים וביהודה ושומרון וכן  " הרחקת מסיתים "  ממתחמי העיר העתיקה והר הבית .
  ( עדכון ראשון :  21:25 )  

נתניהו : " גל הטרור - תוצאה של הסתה פרועה מטעם התנועה האיסלאמית "
 במסיבת עיתונאים שכינס ראש הממשלה בעקבות ההסלמה ,  אמר גם כי בתקופה כזו , " יש טעם בממשלה רחבה ".  יעלון : " אין פנינו להסלמה - אך לא נאפשר לפיגועים להחזיר את המצב לעשור הקודם "
 
