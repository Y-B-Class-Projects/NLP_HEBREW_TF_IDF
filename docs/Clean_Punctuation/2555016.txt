ביקור פנטה :  ארה"ב מרגיעה - ירושלים עדיין לחוצה מאירן
ביקור שר ההגנה פנטה ,  שבועיים לאחר ביקורה של קלינטון ,  מסמן מאמץ בוושינגטון להבהיר שאירן לא תשיג נשק גרעיני . " האירנים רואים שיש תיאום חסר תקדים ,  אך הזמן הולך ואוזל "
 בעת האחרונה דומה שהוגברו והואצו המגעים האינטנסיביים בין הממשל האמריקאי לזה היושב בירושלים ,  בעניין המאמץ המשותף למנוע מאירן להשיג נשק גרעיני .  אלא שכעת ,  משסיים שר ההגנה האמריקאי ,  ליאון פנטה ,  את ביקורו בישראל ,  וכשבועיים לאחר שמזכירת המדינה הילרי קילנטון סיימה ביקור בארץ הקודש ,  דומה שבעוד האמריקאים מנסים להרגיע את ישראל  בירושלים לא רגועים ,  וממשיכים להדגיש שהזמן לפתרון דיפלומטי  " הולך ואוזל ".  למרות ההשפעה ההולכת וגדלה של הסנקציות על הכלכלה האירנית ,  הסביר גורם מדיני ,  לא הייתה להן כל השפעה על תכנית הגרעין האירנית ,  וכן , " למרות שארה"ב וישראל מצהירות כל הזמן שכל האופציות על השולחן ,  האירנים עדיין לא עשו שום סימן של התגמשות בשיחות עם חמש המעצמות ".  
לכן ,  למרות הצהרותיו התקיפות של פנטה ,  שהגיע לישראל כדי להבהיר כי וושינגטון סבורה שיש עוד זמן להשפעת הסנקציות אך הדגיש את נחישות ממשל אובמה למנוע גרעין אירני ,  נתניהו הדגיש בפניו כי הלחץ הבינלאומי לא מספיק להגנה על ישראל מפני איום הגרעין האירני . " חזקות ההצהרות ככל שיהיו ,  הן לא שכנעו את אירן שאנו רציניים לגבי עצירתה ",  אמר נתניהו , " נכון לעכשיו ,  המשטר האירני מאמין שלקהילה הבינלאומית אין את הרצון לעצור את תכנית הגרעין שלהם ".  
לדברי נתניהו , " זה חייב להשתנות ,  וחייב להשתנות מהר ,  כי הזמן לפתרון בדרכי שלום הולך ואוזל ".  הערב מיהרו בוושינגטון ליישר קו עם נתניהו .  דובר הבית הלבן ,  ג'יי קרני ,  הודה אמש  ( רביעי )  כי הסנקציות על אירן  " טרם גרמו לה לבחור באופציה שעליה לבחור  לנטוש את שאיפות הנשק הגרעיני ".  לדבריו , " אנחנו מסכימים לגמרי עם הערכתו של נתניהו כי אירן טרם קיבלה את ההחלטה הזו ,  וזו אכזבה גמורה ".  עם זאת ,  הוא ציין , " לסנקציות השפעה משמעותית על הכלכלה האירנית ". 
ואכן ,  בית הנבחרים האמריקאי אישר הלילה חבילה חדשה של סנקציות נגד אירן ,  במסגרתה יוטלו עיצומים על בנקים ,  חברות ביטוח וחברות שילוח המסייעות לטהרן במכירת הנפט שלה .  החוק ,  שאושר על ידי מחוקקים משתי המפלגות  " נועד להדק את טבעת החנק על המשטר מעבר לכל מה שנעשה עד כה ",  ציינה יו"ר הוועדה לענייני חוץ של בית הנבחרים ,  אילנה רוס-לטינן .  כעת ,  החוק שאושר בבית הנבחרים ברוב של 421 מול שישה ,  יעבור להצבעה בסנאט ,  במועד שטרם נקבע .  
ביקורו של פנטה היה האחרון בשורה של ביקורים של בכירי הממשל בישראל ,  בהם שרת החוץ קלינטון וסגנה ,  והיועץ לביטחון לאומי טום דונילון .  בירושלים הדגישו כי לא מדובר במגמה חדשה ,  אלא בחלק מהדיאלוג המדיני ביטחוני חסר התקדים בין וושינגטון וירושלים : " המגעים בין ישראל וארה"ב בחצי השנה האחרונה כל הזמן באותה רמת תיאום והידוק ",  אמר פקיד מדיני בכיר לוואלה !  חדשות , " יש הצטברות של ביקורים בחודש האחרון ,  אבל הוא חלק מהדיאלוג שנמשך כל הזמן .  לביקורים האלה יש גם אלמנט של נראות - האירנים רואים ,  הישראלים רואים ,  האמריקאים רואים - שיש תיאום חסר תקדים ".  
לדברי הגורם המדיני הבכיר ,  בירושלים מתרשמים כי ישנה נחישות אמריקאית להחריף עוד יותר את הסנקציות ,  ובמקביל בוחנים במשותף דרכים להטלת עיצומים נוספים . " מה שחשוב הוא להשאיר את זה כל הזמן על השולחן ,  ושהאירנים ייראו שהלחץ נמשך ".  הפקיד הדגיש כי  " יש מקום לשיפור והחרפה נוספת של הסנקציות אבל ארצות הברית מובילה את הקו הנוקשה בתיאום עמנו ,  וחקיקה נוספת שעברה השבוע בקונגרס תיכנס לתוקף בחודשיים הקרובים ,  ועוד ועוד השפעות של העיצומים הנוכחיים יבואו לידי ביטוי בקרוב ". 
המשנה לראש הממשלה ,  השר לנושאים אסטרטגיים ,  משה  ( בוגי )  יעלון ,  התייחס היום לסלע המחלוקת בדיונים עם האמריקאים ואמר כי למרות שישראל רואה  " עין בעין ",  ושותפה מלאה בעדכוני הערכות המודיעין של ארה"ב ,  אירופה ושל הסוכנות הבינלאומית לאנרגיה אטומית , " יש פה כמה נושאים שבלוחות הזמנים לנו נראים יותר דוחקים מאשר לידידינו בארה"ב ".  לדברי יעלון , " בארבעת החודשים האחרונים תוך כדי אותם דיונים דיפלומטיים ותחת משטר סנקציות בהחלט חריף ,  אירן האיצה את ההעשרה ,  ולמרות הסנקציות הכלכליות אירן לא מוותרת והמסלול הדיפלומטי בינתיים לא מניב שום דבר ",  אמר יעלון בראיון לגלי צה"ל .  
גם בקהילה הביטחונית מסתמן שהמחלוקת נותרה בעינה . " ברור לנו שהאמריקאים עשו את הכול בימים האחרונים כדי לרכך את האווירה ,  וברק השיב להם בהערכה רבה .  אבל המחלוקת על פרויקט הגרעין האירני נותרה על השולחן ",  הסביר הגורם והגדיר את  " שעוני הזמן על קצב התקדמות הפרויקט "  כסלע המחלוקת בין הצדדים ,למרות הצגת מידע מודיעיני שבידי האמריקאים והכנות ברורות לפעולה צבאית אמריקאית באירן .  
הגורם הבכיר טוען כי פנטה הפציר בשיחות לאפשר מספר חודשים לפעולות דיפלומטיות אמריקאיות כולל סנקציות חריפות שבקרוב יכנסו לתוקף .  לעומת זאת ,  ברק השיב כי הערכה המודיעינית של ארה"ב אודות התקדמות פרויקט הגרעין האירני שונה מהערכת המודיעין הישראלית .  עוד ציין השר בפני פנטה , " הסנקציות עובדות על הכלכלה האירנית אבל לא על פרויקט הגרעין האירני ".  לכן הדגיש ברק כי על מדינת ישראל להניח את כל האופציות על השולחן .  זאת ,  הדגיש הגורם הבכיר ,  למרות האפקטיביות הגבוהה של מהלומה צבאית אמריקאית על פרויקט הגרעין האירני .  
בביקורו בארץ נפגש פנטה עם כל הצמרת הישראלית ,  לרבות הנשיא שמעון פרס ,  ראש הממשלה בנימין נתניהו ושר הביטחון אהוד ברק .  כמו כן ,  הוא סייר באתר פריסתה של סוללת  " כיפת ברזל "  הסמוך לאשקלון .  בפתח פגישתו עם פנטה אמר ראש הממשלה נתניהו כי  " למרות ההצהרות של ארה"ב וישראל שכל האופציות על השולחן ,  האירנים לא השתכנעו שאנחנו רציניים ומתכוונים לעצור אותם .  כרגע המשטר בטהרן מאמין שלקהילה הבינלאומית אין רצון לעצור את תוכנית הגרעין שלהם .  זה חייב להשתנות ומהר ". 
פנטה שב והדגיש בפני נתניהו את מחוייבותה של ארה"ב לביטחון ישראל . " אני רוצה שאתה והעם בישראל תדעו שארצות הברית תעמוד לצדכם ,  אנחנו מחוייבים לביטחון הארץ ,  ונחושים למנוע מאירן נשק גרעיני ",  הבהיר פנטה . " אני רוצה לחזור שוב על עמדתה של ארצות הברית לגבי אירן  לא נאפשר לאירן לפתח נשק גרעיני ,  נקודה ",  הוסיף השר האמריקאי , " ונמצה כל אפשרות במאמץ להבטיח שזה לא יקרה ".  פנטה גם הדגיש כי  " אני רוצה שאתה והעם בישראל ידעו כמה דברים שלא השתנו וגם לא ישתנו .  ארצות הברית עומדת איתנה לצד ישראל ויש לנו מחויבות מוצקה כסלע לביטחונה של ישראל ולביטחון אזרחיה .  שאיש לא יטעה - אנו נישאר נחושים למנוע מאירן להשיג אי פעם נשק גרעיני ". 
עם זאת ,  נתניהו לא התרצה . " חזקות ההצהרות ככל שיהיו ,  הן לא שכנעו את אירן שאנו רציניים לגבי עצירתה ",  אמר ראש הממשלה בנימין נתניהו . " נכון לעכשיו ,  המשטר האירני מאמין שלקהילה הבינלאומית אין את הרצון לעצור את תוכנית הגרעין שלהם ".  לדברי נתניהו , " זה חייב להשתנות ,  וחייב להשתנות במהרה .  מכיוון שהזמן לפתרון בדרכי שלום הולך ואוזל ".  
לקריאה נוספתפנטה לנתניהו :  לא נאפשר גרעין אירני .  נקודהפנטה :  נוכל להבטיח שפיתוח הגרעין האירני לא יימשךאובמה מחריף הסנקציות על אירן :  תישא בתוצאותהבית הלבן : " הסנקציות לא שינו עמדת טהרן "
 לפניות לכתבים:טל - tal_sh@walla.net.ilאמיר - amirbohbot@walla.com 

ביקור פנטה :  ארה"ב מרגיעה - ירושלים עדיין לחוצה מאירן
ביקור שר ההגנה פנטה ,  שבועיים לאחר ביקורה של קלינטון ,  מסמן מאמץ בוושינגטון להבהיר שאירן לא תשיג נשק גרעיני . " האירנים רואים שיש תיאום חסר תקדים ,  אך הזמן הולך ואוזל "
 
