 " מכתב הסרבנים תורם לדה-לגיטימציה השקרית נגד ישראל "
 שר הביטחון הודה ל-8200 ,  וכמוהו גם ראש הממשלה .  יו"ר הקואליציה יריב לוין : " להרחיק הסרבנים ממערך המילואים מיד ".  הסרבנים : " שאלנו שאלות ונעננו בשתיקה .  היחידה לא מעסיקה עצמה במוסר "
 שר הביטחון משה  ( בוגי )  יעלון התייחס אמש  ( שבת )  ליחידה 8200 בעקבות מכתב הסרבנות של כמה מהמשרתים בה . " יחידה 8200 מנציחה את קיומה של מדינת ישראל ",  אמר שר הביטחון . " הניסיון לפגוע בה ובפעילותה ,  באמצעות קריאה לסרבנות המבוססת על טענות שאינן תואמות את דרכה של היחידה ואת דרכם הערכית של אנשיה ,  הוא ניסיון נואל ומגונה שמסייע למסעות הדה-לגיטימציה השקריים בעולם נגד מדינת ישראל וחיילי צה"ל ,  על לא עוול בכפם .  אנשי יחידה 8200 הם מוסריים ,  ערכיים ומבצעים בצנעה את תפקידיהם המגוונים ,  ואני מבקש לחזק אותם בעשייתם ובפעילותם החשובה כל כך לביטחונה של מדינת ישראל ולביטחונם של אזרחיה ". 
עוד על מכתב הסרבנים של 8200:מכתב הסרבנים של 8200 : " לא מסוגלים לפגוע במיליונים"מכתב הנגד לסרבני 8200 : " פעולותינו מצילות חיים"הרצוג על סרבני 8200 : " אזרחי ישראל ישלמו את המחיר "  
גם ראש הממשלה בנימין נתניהו ביקש לחזק את היחידה ,  וכתב בדף הפייסבוק שלו : " אזרחי המדינה חבים לכם תודה על שירותכם המקצועי והמסור למדינת ישראל .  המשיכו בעבודתכם החשובה כל כך למען ביטחון אזרחי ישראל ".  
יו"ר הקואליציה ,  ח"כ יריב לוין ,  בעצמו בוגר היחידה ,  אמר כי  " כיו"ר ועדת המשנה לענייני מודיעין בוועדת החוץ והביטחון קראתי את מכתב הסרבנות ואני דוחה מכל וכל את הכתוב בו .  השירות הצבאי הוא זכות ,  ומי שמסרב לעזור בשמירה על מדינתנו חוצה את הגבול בין אלו התומכים בדמוקרטיה הישראלית ובחירות שהיא מייצגת ,  ועובר לצד תומכי הטרור הפלסטיני התוקף את אזרחי ישראל החפים מפשע .  צה"ל הוא הצבא המוסרי בעולם ובוודאי שאינו מבזבז משאבים כדי לפגוע באזרחים תמימים או לעקוב אחריהם .  על הצבא להרחיק את הסרבנים משורות מערך המילואים באופן מידי .  לאנשים כאלה לא מגיעה הזכות להמשיך ולשרת ביחידת 8200 ".  
מוקדם יותר אתמול התייחס בוגר נוסף של 8200 ,  יו"ר האופוזיציה יצחק הרצוג לתוכן המכתב .  לדבריו , " סרבנות היא אינה הדרך לטפל בטעויות ,  את המחיר עליה ישלמו אזרחי ישראל ".  הרצוג התייחס לבחירה בסרבנות כדרך פעולה ,  ואמר כי הוא מתנגד לכך  " בכל מאודו ".   " היחידה הזו ופעולותיה חיוניות לא רק לזמן מלחמה אלא דווקא ובעיקר לשלום ",  אמר . " כשמדברים על הסדר מדיני וקביעת גבולות ,  מדברים על תחנות התראה ועל יכולות מודיעיניות כדי לאתר ולבלום את הכוחות הקיצוניים שיעשו הכול כדי לחבל בשלום ".  
למרות ההגנה על פעולות היחידה ,  אמר הרצוג כי אכן קורות טעויות אך צריך להתמודד עמן בדרכים אחרות מלבד סרבנות . " בהחלט ייתכנו טעויות וההיסטוריה הצבאית של ישראל רצופה בהן ,  אבל יש דרכים להתלונן ולהביא את הטענות לבירור ולדיון ",  אמר הרצוג . " אני גם חושב שיש דרכים לשנות ובוודאי כשיש תחושה של עוול שנעשה במקום כזה או אחר .  אבל לא בעידוד וקריאה לסרבנות או בפרסום עולמי מזיק ,  שאת מחירו נשלם אנחנו ,  אזרחי ישראל ".  
כותבי  " מכתב הסרבנים "  מסרו בתגובה לדבריו של הרצוג ולחבריהם ליחידה שפרסמו מכתב בתגובה להם ,  כי  " את הסוגיות שמובאות במכתב העלינו בפני מפקדינו וניסינו לשאול שאלות אך לצערנו נענינו בשתיקה ".  עוד נכתב בתגובה : " איננו מתכחשים לתפקידה החשוב של 8200 בשמירה על ביטחון אזרחי ישראל ,  אך השנים הארוכות בהן שירתנו ביחידה הוכיחו לנו בצורה חד משמעית כי התפקיד שלה בשטחים חורג מהגנה עצמית .  לא מדובר במשימות נקודתיות אלא בהגדרת התפקיד של היחידה ".  
לדברי הסרבנים , " פעולות היחידה בזירה הפלסטינית הינן חלק בלתי נפרד מהמשטר הצבאי על הפלסטינים ,  פוגעות בחפים מפשע ומרחיקות את סיום הסכסוך .  כמי ששרתו במשך שנים ב-8200 ,  אנו יודעים כי היחידה לא מעסיקה את עצמה בסוגיות מוסר ואתיקה ".  הם הוסיפו כי היו רוצים להיחשף ,  אך נאסר עליהם לעשות כן . " ביקשנו לחשוף את זהותנו אולם הגורמים האמונים על ביטחון שדה אסרו עלינו לעשות זאת .  את המכתב עם שמותינו המלאים העברנו לכמה גורמים בצבא וביחידה ". 
 ( עדכון ראשון :  20:28 )   

" מכתב הסרבנים תורם לדה-לגיטימציה השקרית נגד ישראל "
 שר הביטחון הודה ל-8200 ,  וכמוהו גם ראש הממשלה .  יו"ר הקואליציה יריב לוין : " להרחיק הסרבנים ממערך המילואים מיד ".  הסרבנים : " שאלנו שאלות ונעננו בשתיקה .  היחידה לא מעסיקה עצמה במוסר "
 
