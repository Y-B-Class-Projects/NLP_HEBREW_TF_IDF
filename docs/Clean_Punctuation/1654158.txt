גיסו של רה"מ : " הנשיא אובמה אנטישמי "
 לדברי חגי בן ארצי ,  אחיה של שרה נתניהו , " זה לא שאובמה לא מסמפט את ביבי ,  הוא לא מסמפט את עם ישראל ".  ראש הממשלה בתגובה : " מתנגד בתקיפות לדברים "
" צריך להגיד את זה ברור ופשוט :  יש נשיא אנטישמי באמריקה ,  לצערנו ".  כך אמר הבוקר  ( רביעי )  ד"ר חגי בן ארצי ,  גיסו של ראש הממשלה בנימין נתניהו .  בראיון לגלי צה"ל אמר בן ארצי ,  אחיה של שרה נתניהו : " זה לא שאובמה לא מסמפט את ביבי ,  הוא לא מסמפט את עם ישראל ".  
לדברי בן ארצי ,  נשיא ארה"ב למד במשך שנים אצל הכומר ג'רמייה רייט , " שהוא אנטישמי אנטי-יהודי ואנטי-ישראלי ",  ומעמיד את ישראל בפני מצב קשה . " כשמגיע נשיא אנטשימי לאמריקה ,  זה המבחן שלנו ",  אמר בן ארצי , " וצריך להגיד :  אנחנו לא מוותרים ,  אנחנו עם של 4,000 שנה ,  אתה בעוד שנה-שנתיים תעבור ותיעלם ,  ומי יזכור אותך ?  אבל ירושלים לעולם תשב ". 
בן ארצי גם קרא לגיסו נתניהו ללכת בדרכם של ראשי הממשלה מאז מלחמת ששת הימים ולהמשיך בבנייה בירושלים . " ואם הם  ( ארה"ב )  רוצים לחולל על זה משבר  שיחוללו משבר ",  אמר .
 בן ארצי סיפר בראיון ששוחח אתמול עם ראש הממשלה נתניהו ,  לאחר זכיית בנו אבנר בחידון התנ"ך הארצי .  לדבריו ,  זה הרי סמלי שבעת שראש הממשלה  " עומד במבחן כל כך קשה ונדרש להוכיח את עוצמת הקשר של ישראל עם ירושלים ,  זוכה בנו בחידון שנושאו הוא ירושלים ".  
ראש הממשלה בנימין נתניהו הגיב להאשמות של גיסו נגד אובמה ואמר כי הוא  " מתנגד בתקיפות לדברים שאמר .  יש לי הכרה עמוקה למחויבותו של הנשיא אובמה לביטחון ישראל ,  שאותה הוא ביטא פעמים רבות ולקשר העמוק בין שתי המדינות ". 
ראש מערך ההסברה הלאומי ניר חפץ מסר בתגובה לדברי בן ארצי כי  " ראש הממשלה בנימין נתניהו מסתייג ולחלוטין אינו מסכים לדבריו של חגי בן ארצי שצוטטו הבוקר בתקשורת .  זו אינה הפעם הראשונה שראש הממשלה חולק מכל וכל על אמירות של בן ארצי ,  שחלק מהן כוונו בעבר כלפי נתניהו עצמו ". 

גיסו של רה"מ : " הנשיא אובמה אנטישמי "
 לדברי חגי בן ארצי ,  אחיה של שרה נתניהו , " זה לא שאובמה לא מסמפט את ביבי ,  הוא לא מסמפט את עם ישראל ".  ראש הממשלה בתגובה : " מתנגד בתקיפות לדברים "
 
