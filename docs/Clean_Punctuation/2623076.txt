חוץ ,  אוצר והורדת ידיים :  מדריך הספינים בדרך לממשלה
המו"מ הקואליציוני לקראת סיום ,  וסחריר רודף סחריר :  הכרזות מוכחשות בפייסבוק ,  תיקים נזרקים מצד לצד ,  לפיד בכלל רוצה מהות - ומופז שובר שוויון .  מבולבלים ?  הנה מורה נבוכים
למרות שבהתחכמות משפטית יכול ראש הממשלה למשוך את המו"מ הקואליציוני עוד כמה שבועות ,  סביר להניח שהעסק הזה יסתיים בימים הקרובים .  הנשיא אובמה סוף-סוף מגיע לביקור וחבל לבטל ,  אין תקציב ,  ובעיקר - לכולם נמאס לנסות ולרבע את המעגל רק כדי לגלות שוב ושוב שחישוקיו חזקים ויציבים כמו פלדה .  לכן ,  הימים ואולי אף השעות הקרובות הם רגעי השיא בשיחות המשולש נתניהו-לפיד-בנט .  לטובת אלו שאיבדו כיוון ,  מוגש מורה הנבוכים לספינים הרוחשים .  
ההתנהלות בליל אמש ממצה היטב את הספין הזה .  גורמים רשמיים ב"יש עתיד "  טענו בשעת ערב מאוחרת שבכוונתם להודיע היום לנתניהו שמכיוון שמפלגתם ,  הבית היהודי וקדימה בראשות שאול מופז מונות יחד 33 ח"כים - מגיעים להם תיקי החוץ והאוצר .  חלק מכלי התקשורת הלכו צעד קדימה והציגו בחצות את האמירה הזו כאולטימטום לנתניהו .
 בתוך זמן קצר הגיעה תגובה פוליטית הולמת בדפי הפייסבוק של בנט ולפיד .  הראשון כתב : " פורסם כאילו יש אולטימטום-תיקים שלנו לנתניהו .  אין דבר כזה .  אנחנו עובדים קשה כדי לסייע בידיו של ראש הממשלה להקים ממשלה חדשה שתוכל להתחיל לעבוד בשביל עם ישראל ".  השני פירט : " ראיתי גם את הפרסומים לפיהם נפתלי בנט ואני מציבים אולטימטום לראש הממשלה בעניין התיקים .  זה אינו נכון כמובן ,  וגם לא מכובד ..  .  כמו שאמרתי לכם בעבר ,  רוב מה שאתם שומעים או קוראים על הרכבת הממשלה פשוט אינו משקף את המציאות .  יכול להיות שזה מעניין יותר מבחינה תקשורתית לדבר על חלוקת התיקים ,  אבל לא באתי לפוליטיקה כדי להיות מעניין ,  אלא כדי לעבוד .  היות ולא קיבלנו עדיין תשובות על נושאי המהות ,  הדיון על התיקים יצטרך לחכות ".  
אם לפיד מדייק ,  נשאלת השאלה מדוע גורמים מטעמו מצאו לנכון לדבר רק על התיקים ולא על המהות ?  מצד שני ,  אם יש כבר סיכומים על המהות ,  מדוע בליכוד לא מדברים עליהם ?  האם זה נובע מהעובדה שכאן קיבל נתניהו את מרבית הדרישות של לפיד ובנט וכדי להסיט את הדיון מכך הוא רוצה להציגם כפוליטיקאים שרבים על הכיבודים ?  
לפיד שאל איפה הכסף .  לפיד הבטיח לדאוג למעמד הביניים .  לפיד הבטיח להוריד את יוקר המחייה .  היכן הוא יכול לעשות זאת הכי טוב ?  במשרד האוצר ,  כמובן .  לכן ,  צודק נתניהו שהוא מציע לו את המשרד הכלכלי החשוב ביותר על מגש של כסף - ולפיד הוא סתם אחד שמדבר גבוה גבוה ,  אבל בסופו של דבר רוצה לעשות חיים בקוקטיילים בחו"ל במקום לשבת עד אמצע הלילה עם פקידי האוצר .
 אבל בעצם ,  האם יש לו סיכוי להצליח בתפקיד עם ראש ממשלה שחושד בכוונותיו ?  אולי נתניהו מתכוון להכניס אותו למלכודת הזו כדי לקבור אותו פוליטית עם קיצוצים בלתי אפשריים וגזירות על מעמד הביניים ?  ובכלל ,  בואו נשאל את עצמנו בכנות - משרד אוצר זה משחק ילדים פוליטי שאפשר לעשות בו ניסיונות ?  לפיד הרי לא מבין בכלכלה ,  אז למה לתת לו את המשרד הקשה ביותר לניהול ?  הרי ראינו מה קרה עם מינויים לא מתאימים בעבר במשרד הביטחון ובמשרד לביטחון פנים .
 ואולי יש פה בכלל ספין על ספין ?  לפיד מלכתחילה רצה את משרד האוצר - לו או למישהו מטעמו .  הוא ידע שאם ידרוש את זה מנתניהו הוא לא יקבל את התיק ,  וברגע שייסוג יאמרו עליו שראש הממשלה הצליח לכופף אותו ולגרום לו לוותר על מעמד הביניים .  לכן ,  הוא דרש את תיק החוץ .  נתניהו ,  שרוצה להוכיח שהוא לא פראייר ,  מסרב לתת ללפיד את מבוקשו - ולכן מציע לו את ..  .  תיק האוצר .  עכשיו לפיד יוותר וייתן לנתניהו את תמונת הניצחון שהוא רוצה ,  אבל מפלגתו תזכה באוצר .
 זה אכן מתוחכם ומרחיק לכת - אבל כשאורי שני בסביבה ,  הכל יכול לקרות .  
בהתחלה לפיד דאג לבנט .  אחר כך נפתלי שמר על הגב של יאיר .  בין לבין ,  כולנו ניסינו לתהות על מהות הקשר בין השניים והאם הם יצליחו לשרוד את הבליסטראות שיידה נתניהו על מנת להפריד ביניהם .  בסופו של דבר ,  יש בין השניים הסכמה על 70% מהדברים .  השאלה מה עושים עם 30% הנותרים .
 כאן נכנס עניין האמון .  אם לפיד ימשיך להיות  " אח "  בעיני בנט ,  ובנט ימשיך להיות  " ברזל "  בעיני לפיד - הם ישרדו את הוויכוחים .  אם החברות תיפרם - וללא ספק זה חלומו של נתניהו - יש עתיד תהפוך לזוללת מתנחלים ושונאת דתיים  ( למרות שיש ברשימתה יותר רבנים מאשר בבית היהודי )  ,  ולפתע נגלה שביש עתיד חושבים שהבית היהודי זו מפלגה קיצונית ומטורללת ,  שנשמעת לרבנים ורוצה להמיט אסון על ישראל עם תכניתה המדינית .  
ארבעה חברי כנסת מש"ס מכהנים במשכן כבר 17 שנה .  עוד שלושה התחילו לא מכבר את שנתם ה-14 .  הח"כים עם הניסיון המועט במפלגה ביותר נמצאים בכנסת כבר שבע שנים .  משה גפני מיהדות התורה מסתובב בכנסת משנת 1988  ( עם כמה הפסקות )  .  יעקב ליצמן ומאיר פרוש מ-99' .  הח"כים החרדים יודעים היטב את העבודה ,  מסורים לאלו ששלחו אותם ויודעים לעבוד כאיש אחד .  לכן ,  שימו לב אנשי הבית היהודי שלכל חבריכם ביחד אין את הקילומטראז' של ח"כ יצחק וקנין מש"ס :  אתם הולכים לאכול מהחרדים חצץ בכנסת הבאה ,  כשהם יהיו באופוזיציה .  הצעות חוק שפוגעות בהתיישבות ,  עיכוב בהעברת הכספים לישיבות הציונות הדתית - חבל לכם על הזמן .  
אבל לפני שאורי אורבך מעלה דופק ואיילת שקד מבקשת חמצן ,  אפשר להירגע .  נוכחותם של החרדים באופוזיציה לא תשנה את העובדה שקהל בוחריהם יצטרך עזרה ממשרדי הממשלה .  במשרדים בולטים וחשובים הם ימצאו את נפתלי בנט ,  את אורי אריאל ואת חבריהם .  ואז ,  כשיבקשו עזרה בענייני שיכון ותעסוקה - נראה אותם מרימים יד נגד ההתנחלויות וישיבות ההסדר .  
בונוס למתקדמים - הספין הבא :  
לפי התנהלות הצדדים עד כה ,  עם חתימת ההסכם הקואליציוני ,  ואולי כבר במסיבת העיתונאים המשותפת ,  יחל המאבק סביב השאלה מי ניצח את מי במו"מ הקואליציוני .  השיחות בין המפלגות בשבועות האחרונים ערבבו בין מהות לג'ובים ,  בין מונחים של פוליטיקה ישנה ופוליטיקה חדשה - ובסלט הזה ,  השאלה המרכזית היא איך ניתן לבנות שותפות על סמך אמון והערכה הדדית .  תהיו בטוחים שהתקשורת תדון רבות בשאלה מי באמת מוביל ושולט בממשלה הזו .  לטובתם של השלישייה ,  מוטב שינסו להכניס את היחסים ביניהם למסלול קצת יותר קונסטרוקטיבי .  אחרת ,  בעוד זמן קצר נעלה כולנו על הקרוסלה ונתחיל לסובב את הכל מחדש .
 לאחרונה במו"מ הקואליציוני:לפיד ובנט מכחישים חלוקת תיקים : " ניסיון שקוף להסחת דעת"בנט : " נדאג לאחינו החרדים ולעולם התורה"אתמול :  משבר ?  יש עתיד ביטלה פגישה עם הליכוד 

חוץ ,  אוצר והורדת ידיים :  מדריך הספינים בדרך לממשלה
המו"מ הקואליציוני לקראת סיום ,  וסחריר רודף סחריר :  הכרזות מוכחשות בפייסבוק ,  תיקים נזרקים מצד לצד ,  לפיד בכלל רוצה מהות - ומופז שובר שוויון .  מבולבלים ?  הנה מורה נבוכים

