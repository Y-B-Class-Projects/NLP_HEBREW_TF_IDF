דמוקרטים בכירים הזמינו את נתניהו להיפגש בביקורו בוושינגטון
סנאטורים בכירים שלחו אגרת לראש הממשלה ,  שבה קראו לו להיפגש עם נציגי המפלגה הדמוקרטית בדלתיים סגורות .  בצל הסערה שעורר נאומו בבית הנבחרים ,  הדמוקרטים מבקשים  " לשמר את השיח של ישראל עם שתי המפלגות בקונגרס "
  ( ארה"ב במסר לישראל : " מעוותים את עמדתנו בשיחות הגרעין ")  
שני הסנאטורים הדמוקרטיים הבכירים דיאן פיינסטיין וריצ'ארד דרבין הזמינו אמש  ( שני )  את ראש הממשלה בנימין נתניהו לפגישה בדלתיים סגורות עם נציגי המפלגה הדמוקרטית במהלך ביקורו הקרוב בוושינגטון .  פיינסטיין ודרבין העבירו לנתניהו אגרת רשמית ,  שבה נכתב כי מטרת ההזמנה היא  " לשמר את השיח של ישראל עם שתי המפלגות בקונגרס ".  
לטענת הסנאטורים ,  הפיכת היחסים הישראליים-אמריקניים לעניין מפלגתי עלולה להוביל ל"השלכות מתמשכות ".  ההזמנה הדמוקרטית מגיעה בצל הסערה ביחסים בין וושינגטון לירושלים שעורר ביקורו של נתניהו ונאומו הצפוי ב-3 במרץ ,  בנושא תכנית הגרעין האיראנית .  ראש הממשלה הוזמן על ידי מנהיגי המפלגה הרפובליקנית בקונגרס האמריקנית לשאת דברים ,  אולם אלה לא הודיעו על כך לנציגי הדמוקרטים או לבית הלבן ולנציגי ממשלו של הנשיא ברק אובמה ,  אלא רק לאחר שהביקור נקבע .  
עוד בוואלה חדשות:המסמכים שהודלפו חושפים : " המוסד סתר עמדת נתניהו לגבי איראן"עדות לשיתוף פעולה ?  הפגישה המפתיעה בין קרי ליועץ נתניהוהאיום שמפחיד את נתניהו :  פרסום הסכם מסגרת לפני הבחירות  
" הצעד חסר התקדים הזה עלול לערער את הגישה הדו-מפלגתית החשובה ביחס לישראל ,  אשר מדאיג אותנו עמוקות ,  כתומכים ותיקים של ישראל ",  כתבו פיינסטיין ודרבין .  לדבריהם ,  הביקור  " מקריב את שיתוף הפעולה העמוק והמבוסס עם ישראל לטובת נקודות מפלגתיות קצרות טווח  דבר אשר אין לעשותו עם ביטחון ישראל ".  
נאום נתניהו עורר מתח רב בין שתי המפלגות בבית הנבחרים האמריקני ,  כמו גם ביקורת בישראל .  יו"ר מרצ ,  חברת הכנסת זהבה גלאון ,  קראה ביום שבת לנתניהו לוותר על הנאום . " הוא פוגע ביחסי ישראל-ארצות הברית ,  ביכולת של ישראל להיות שחקנית בזירה האירנית ועכשיו גם בשדולה הישראלית ",  אמרה גלאון באירוע  " שבתרבות "  ברחובות ,  לאחר שדווח כי הבית הלבן שוקל להחרים כנס של איפא"ק ,  השדולה הפרו-ישראלית בוושינגטון .  
מנגד ,  בשבוע שעבר נפגש היועץ לביטחון לאומי של ראש הממשלה ,  יוסי כהן ,  עם הנציגה האמריקנית לשיחות הגרעין ,  ונדי שרמן .  במהלך הפגישה ,  שר החוץ של ארצות הברית ,  ג'ון קרי ,  נכנס לחדר הפגישה והשתתף בחלק קצר מהדיון .  זאת ,  לאחר דיווחים כי ארצות הברית חדלה לשתף את ישראל במידע מודיעיני בנוגע לשיחות הגרעין עם איראן .  למרות המסר החיובי שניתן לראות בעצם קיומן של הפגישות בין הצדדים ,  גורמים בכירים בשני הצדדים הודו במהלך השבוע האחרון כי קיים משבר אמון ביניהם .  

דמוקרטים בכירים הזמינו את נתניהו להיפגש בביקורו בוושינגטון
סנאטורים בכירים שלחו אגרת לראש הממשלה ,  שבה קראו לו להיפגש עם נציגי המפלגה הדמוקרטית בדלתיים סגורות .  בצל הסערה שעורר נאומו בבית הנבחרים ,  הדמוקרטים מבקשים  " לשמר את השיח של ישראל עם שתי המפלגות בקונגרס "
 
