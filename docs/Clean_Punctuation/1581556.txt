חוק הרפורמה בתכנון - תוך שלושה חודשים
וועדת שרים מיוחדת הצביעה היום ברוב קולות על אישור החלטת הרפורמה במוסדות התכנון ,  הקובע את המסגרת של דיוני הוועדה ,  למען גיבוש סופי של החוק .
 חוק הרפורמה במוסדות התכנון יוגש לכנסת תוך שלושה חודשים ,  כך החליטה היום  ( רביעי )  ועדת שרים מיוחדת ,  בראשות ראש הממשלה בנימין נתניהו .  הוועדה הצביעה היום ברוב קולות על אישור החלטת הרפורמה ,  הקובע את המסגרת של דיוני הוועדה ,  למען גיבוש סופי של החוק .  בין היתר ,  תבחן הוועדה את מעבר משלוש ערכאות תכנון ,  מקומית ,  מחוזית וארצית ,  לשתי ערכאות בלבד ,  מקומית וארצית .
 בשבוע האחרון הושמעה ביקורת רבה כנגד הכוונה לבטל או לחלופין להחליש את הוועדות המחוזיות ,  תוך התחזקות הוועדות המקומיות .  בתגובה לביקורת זו ,  הסביר גורם בכיר המקורב לוועדת השרים ,  כי הכוונה בשינוי הרכב הוועדות המקומיות היא בדרך של הוספת גורמים מקצועיים לחברי הוועדות .  לדבריו ,  הרכב הוועדות ישתנה בעתיד כך שהוועדות החדשות לא תהיינה פחות מקצועיות מההרכב של הוועדות המחוזיות .  בנוסף ,  הדגיש נתניהו בפני הוועדה את הצורך לנסח ולהביא לחקיקה ,  חוק תכנון ובנייה חדש שיחליף את החוק הקיים שנחקק עוד בשנת 1965 ,  ושעליו נוספו עד היום 89 תיקונים .  
כתגובה להחלטה ,  אמר ראש אגף שמירת סביבה וטבע ,  בחברה להגנת הטבע ,  ניר פפאי ,  כי  " מדובר בפרק זמן קצר מדי שמגביר את החשש של הארגונים הסביבתיים מההשלכות של הרפורמה ,  ובעיקר מהיחלשות הוועדות המחוזיות והתחזקות הוועדות המקומיות ".  
" מדובר באחת ההחלטות הגדולות והמשמעותיות ביותר בתחום התכנון והבנייה ,  שלה השלכות מרחיקות לכת ,  גם על הסביבה וגם על חיי האזרחים .  הניסיון לעשות זאת בחופזה ,  במחטף ובמהירות ,  מגביר עוד יותר את החשש כי תוצאות הרפורמה יהיו הרסניות .  מנסחי הצעת החוק מנתחים את החולה כשהם יודעים מה תהיה האבחנה לגביו ". 

חוק הרפורמה בתכנון - תוך שלושה חודשים
וועדת שרים מיוחדת הצביעה היום ברוב קולות על אישור החלטת הרפורמה במוסדות התכנון ,  הקובע את המסגרת של דיוני הוועדה ,  למען גיבוש סופי של החוק .
 
