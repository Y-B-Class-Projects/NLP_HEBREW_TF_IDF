ליברמן : " דברי נשיא צרפת בלתי נסבלים "
 מסתבר שהפגישה בין ראש הממשלה לנשיא צרפת היתה קצת פחות ורודה ממה שהיו מוכנים להודות בישראל .  סרקוזי : " בשיחות פרטיות גם לה פן הוא אדם נחמד "
 בלשכת שר החוץ ,  אביגדור ליברמן ,  הגיבו הערב  ( שני )  לפרסומים ,  לפיהם דיבר נשיא צרפת ניקולא סרקוזי בגנותו בעת פגישתו עם ראש הממשלה ,  בנימין נתניהו .  יועץ התקשורת של ליברמן ,  צחי משה אמר : " אם הדברים המיוחסים לנשיא צרפת נכונים כי אז התערבותו של נשיא של מדינה דמוקרטית מכובדת בענייניה של מדינה דמוקרטית אחרת הוא דבר חמור ובלתי נסבל .  אנו מצפים שללא קשר לעמדה פוליטית כזו או אחרת ,  כל גוף פוליטי בישראל יגנה התערבות בוטה זו של מדינה זרה בענייניה הפנימיים ". 
לפי פרסום בערוץ 2 ,  התברר כי במהלך פגישתו של נתניהו עם סרקוזי ,  הביע הנשיא הצרפתי ביקורת קשה נגד שר החוץ הישראלי ,  אביגדור ליברמן .  לפי הפרסומים ,  אמר סרקוזי לנתניהו בעת פגישתם : " תמיד קיבלתי שרי חוץ ישראלים ,  אהבתי להיפגש עם השרה לבני ,  אבל עם זה  ( ליברמן )  אני לא יכול ".  
סרקוזי הוסיף ואמר לנתניהו : " אתה צריך להיפטר מהאדם הזה ,  תוציא אותו ותכניס את לבני - איתה ועם ברק אתה יכול לעשות היסטוריה ".  נתניהו השיב לו בתגובה כי  " בשיחות פרטיות נשמע ליברמן אחרת ".  בתגובה לכך השיב לו נשיא צרפת : " בשיחות פרטיות גם ז'אן מארי לה פן  ( מנהיג החזית הלאומנית הצרפתית )  הוא אדם נחמד מאוד ".  כפי הנראה נתניהו אמר בתגובה ,  כי  " ליברמן הוא לא לה פן ואין מקום להשוואה ". 
בלשכת נתניהו אמרו הערב לוואלה !  חדשות כי  " ראש הממשלה לא מתייחס בפומבי לשיחותיו עם מנהיגי העולם ויש לו הערכה רבה לשר החוץ ליברמן ". 
חבר הכנסת מיכאל בן ארי  ( האיחוד הלאומי )  אמר בתגובה לדבריו של סרקוזי כי  " הבעיה היא לא רק החוצפה הצרפתית ,  אלא חוסר הבנתו של נתניהו שסרקוזי ואובמה לא רק מתכוונים להחליף את ליברמן בלבני ,  אלא להפוך את נתניהו ללבני .  ראש הממשלה היה חייב להבהיר שלא כל אוכל צפרדעים יפגע בריבונות ישראל ". 

ליברמן : " דברי נשיא צרפת בלתי נסבלים "
 מסתבר שהפגישה בין ראש הממשלה לנשיא צרפת היתה קצת פחות ורודה ממה שהיו מוכנים להודות בישראל .  סרקוזי : " בשיחות פרטיות גם לה פן הוא אדם נחמד "
 
