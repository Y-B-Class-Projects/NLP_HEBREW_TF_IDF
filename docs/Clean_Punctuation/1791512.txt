רה"מ בטוח :  גנץ ייצב את הפיקוד הבכיר בצה"ל 
" בני גנץ הוא האדם הנכון להוביל את צה"ל בתקופה רבת אתגרים ותהפוכות ",  אמר רה"מ לאחר שוועדת טירקל אישרה את מינויו של האלוף לתפקיד הרמטכ"ל
 ( צילום :  דניאל בוק ,  גדעון צנטנר .  עריכה :  גדי וינסטוק .  קריינות :  אביב אברמוביץ' ) 
ראש הממשלה בנימין נתניהו בירך היום  ( חמישי )  על החלטת ועדת טירקל לאשר את הצגת מינויו של האלוף בני גנץ לתפקיד הרמטכ"ל בפני הממשלה .  נתניהו ציין כי  " האלוף גנץ הוא מפקד מצוין ויהיה רמטכ"ל מצוין ",  והוסיף כי  " בתקופה רגישה זו דרושה מנהיגות שתייצב את הפיקוד הבכיר בצה"ל .  אני סמוך ובטוח שהאלוף גנץ הוא האדם הנכון להוביל את צה"ל בתקופה רבת אתגרים ותהפוכות ". 
כאמור ,  ועדת טירקל למינוי בכירים אישרה אמש את מועמדותו של האלוף לתפקיד הרמטכ"ל .  הוועדה קבעה כי , " אלוף בני גנץ הוא מועמד ראוי מאוד לתפקיד ראש המטה הכללי של צבא הגנה לישראל ויהיה בכוחו לשאת על כתפיו את המשא הכבד של התפקיד ".  
הוועדה קבעה כי אין בהשגות שהוגשו נגדו ,  כמו בפרשת מדחת יוסוף והרחבת ביתו של גנץ ,  כדי להטיל דופי ולפסול את מינויו מבחינת טוהר המידות או מכל סיבה אחרת . " לפיכך ,  סומכת הוועדה את ידיה על מינויו של האלוף גנץ לתפקיד ראש המטה הכללי של צה"ל ",  נכתב בחוות הדעת של הוועדה .  
כמו כן ,  קיבלה הוועדה את הסברם של שר הביטחון אהוד ברק ושל הרמטכ"ל גבי אשכנזי ,  לפיהם בפרשת מותו של מדחת יוסוף בקבר יוסף בשנת 2000 ,  גנץ לא היה הקצין הבכיר ביותר בשטח ,  משום שנכחו במקום גם אלוף הפיקוד והרמטכ"ל והאחריות רבצה עליהם .  הוועדה גם דחתה את הטענות נגדו בנושא עבירת בנייה ופלישה לשטח ציבור .  כעת ,  לאחר אישורה של הוועדה ,  יובא המינוי לאישור הממשלה בתחילת השבוע ובאם זו תאשר את המינוי ,  יערכו החילופים בינו לרמטכ"ל היוצא גבי אשכנזי ביום שני הקרוב .
 
רה"מ בטוח :  גנץ ייצב את הפיקוד הבכיר בצה"ל 
" בני גנץ הוא האדם הנכון להוביל את צה"ל בתקופה רבת אתגרים ותהפוכות ",  אמר רה"מ לאחר שוועדת טירקל אישרה את מינויו של האלוף לתפקיד הרמטכ"ל

