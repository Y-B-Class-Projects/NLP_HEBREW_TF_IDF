ביהדות התורה תוקפים את נתניהו : " מזגזג כלוליין "
 על רקע אישור הליכוד את מתווה פלסנר ,  גורמים בסיעה החרדית טוענים כי  " לא חשוב מה אימץ הליכוד ,  משנה מה יהיה בהצעת החוק ".  מופז חוטף מהאופוזיציה : " אוכל את תרגילי נתניהו "
  ( צילום :  גדעון צנטנר ;  עריכה :  גדי וינסטוק )  
זעם בסיעת החרדים האשכנזית ,  יהדות התורה ,  בשל אישור מתווה פלסנר בסיעת הליכוד .  גורמים בסיעה ,  משני הפלגים  הליטאי והחסידי  אמרו היום  ( ראשון )  לוואלה !  חדשות כי  " לוליינים לא עומדים בזגזוגים כמו אלה שעושה ראש הממשלה - מפרק ועדה ,  מקים ועדה ,  מתנגד ,  תומך .  כרגע לא חשוב מה סיעת הליכוד אימצה ,  וזה לא מרגש אותנו .  מה שמעניין זה מה יהיה בהצעת החוק שתגובש השבוע ".  
ההערכה במערכת הפוליטית היא כי בסופו של דבר יהדות התורה תפרוש וש"ס תישאר בממשלה ותצביע נגד הצעת החוק .  עם זאת ,  ביהדות התורה מוסיפים כי  " כרגע אין לנו כוונה לתת מתנה לקדימה ולפרוש מהממשלה ,  כדי שהיא תוכל לקבל את התיקים שלנו ,  אבל אם הצעת החוק שתנוסח תהיה כמו מתווה פלסנר  אנחנו בחוץ ".  
בעוד החרדים תוקפים את נתניהו ,  גורמים באופוזיציה תוקפים את קדימה ברוח דומה . " הגמישות שקדימה מגלה צריכה להציב אותה כמועמדת לייצג את ישראל בהתעמלות קרקע בלונדון ",  אמר ח"כ איתן כבל  ( עבודה )  .  הביקורת הופכת נקודתית כשמגיעים ליו"ר המפלגה : " מופז ממשיך לאכול בתאווה את התרגילים של נתניהו ועוד מבקש קינוח .  מי שרוצה להפסיק את השתמטות החרדים לא מקים צוותים שמכדררים ברחבה ,  אלא מקבל החלטה אמיצה .  נתניהו לא רוצה לקבל החלטה כזאת ,  ואם מופז עוד לא הבין זאת ,  אז הוא מגדיר מחדש את המושג 'תמימות פוליטית' ",  הוא הוסיף .
 יו"ר מרצ ,  ח"כ זהבה גלאון ,  אמרה לאחר אישור סיעת הליכוד את מתווה פלסנר ,  בתוספת הסעיף לפיו הסנקציות ודרישת הגיוס יחולו גם על ערביי ישראל ,  כי  " נתניהו נכנע ללחץ הציבורי .  הוא דורש מהערבים שוויון אמיתי .  גיוס ערבים אינו יכול להיות צעד חד צדדי כפוי מטעם השלטון ,  אלא חלק מדיאלוג אמיתי והידברות עם הציבור הערבי ומנהיגיו ".  לדברי גלאון , " מרצ תומכת בחוק שירות ממלכתי שוויוני  אזרחי או צבאי ".  

ביהדות התורה תוקפים את נתניהו : " מזגזג כלוליין "
 על רקע אישור הליכוד את מתווה פלסנר ,  גורמים בסיעה החרדית טוענים כי  " לא חשוב מה אימץ הליכוד ,  משנה מה יהיה בהצעת החוק ".  מופז חוטף מהאופוזיציה : " אוכל את תרגילי נתניהו "
 
