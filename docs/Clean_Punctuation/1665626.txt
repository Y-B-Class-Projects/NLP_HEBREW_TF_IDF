נתניהו הורה לבחון מחדש את הרפורמה בבנייה
בעקבות החשדות לשחיתות בפרויקט  " הולילנד ",  הורה ראש הממשלה לערוך בחינה נוספת של מנגנוני הבקרה ברפורמה לפישוט הליכי התכנון והבנייה .  נתניהו : " בגלל ההליכים המסורבלים התפשטה תופעת המאכערים ,  שמנסים לשחד אישי ציבור "
 על רקע התפוצצות פרשת  " הולילנד "  שחשפה את הפרצות בהליכי התכנון והבנייה ,  דרכן עוברים לכאורה תשלומי שוחד מיד ליד ,  הורה ראש הממשלה בנימין נתניהו לערוך בחינה נוספת של מנגנוני הבקרה ברפורמה לפישוט הליכי התכנון והבנייה .  זאת לדברי לשכת ראש הממשלה  " במטרה להגביר את השמירה על המינהל הציבורי התקין ועל טוהר המידות נוכח ההשלכות האפשריות של הפרשות הנחקרות בימים אלה בידי משטרת ישראל ". 
מלשכת נתניהו נמסר עוד ,  כי לפני ימים אחדים הורה ראש הממשלה לשר המשפטים יעקב נאמן לפעול בנושא . " חלק משמעותי מהשחיתות סביב התכנון והבנייה בישראל נובע מההליכים הארוכים והמסורבלים בתחום זה ,  והקשיים הרבים שהם מערימים על האזרחים ועל היזמים ",  אמר נתניהו הבוקר .  לדבריו , " כתוצאה מכך התפשטה במשך השנים תופעת המאכערים ,  שמנסים לשחד פקידים ואישי ציבור ". 
נתניהו מקווה שעל ידי פישוט הליכי התכנון וייעולם וכן באמצעות הסרת מחסומים ביורוקרטיים ,  תצומצם תופעת השחיתות בתחום . " עם זאת ",  הוסיף ראש הממשלה , " אני עדיין מוטרד מהאפשרות שבוועדות התכנון המקומיות יוותרו כיסים של תופעות שאינן עומדות בקנה אחד עם עקרון-העל של השמירה על טוהר המידות .  לכן ביקשתי משר המשפטים ,  בהיוועצות עם היועץ המשפטי לממשלה ,  לבחון את הצורך להוסיף ברפורמה החדשה כלים ושיפורים שיעצימו עוד יותר את השקיפות ,  האכיפה והמלחמה בשחיתות ". 
במשרד ראש הממשלה אומרים כי על פי הרפורמה החדשה יהיו כל ישיבות ועדות התכנון פתוחות לציבור ומוקלטות .  כמו כן ,  כל המסמכים שיגישו יזמי התוכניות יועלו לאינטרנט ויהיו חשופים לעיני הציבור מרגע הגשתם ,  עוד לפני שהוועדות המקומיות יתכנסו .
 ח"כ מאיר שטרית ,  יו"ר הצוות של קדימה למאבק ברפורמת הבנייה ,  אמר בתגובה : " מוטב מאוחר מאשר אף פעם .  הודעת נתניהו על כוונתו לבחון מחדש את הרפורמה בבנייה הינה צעד בכיוון הנכון .  התרענו מלכתחילה שהרפורמה במתכונתה הנוכחית מסוכנת לתכנון במדינת ישראל והורסת את כל מה שנעשה עד כה בתחום זה .  על נתניהו להקפיא את כל הרפורמה לאלתר ולבחון מחדש את הצעדים הנחוצים לשיפור תהליך הרישוי ". 
ח"כ יוחנן פלסנר  ( קדימה )  אמר כי  " נתניהו מבין שהרפורמה המוצעת מסוכנת והוא מתחיל לפזר ספינים ולזרות חול בעיני הציבור .  במוקד הפעילות שלנו במושב הקיץ ,  נילחם במליאה ובוועדות כדי לבטל אותה או לשנות אותה באופן יסודי ,  כך שיבוטל עקרון 'תכנית אחת - ועדה אחת' ". 
ח"כ דב חנין  ( חד"ש )  אמר כי  " כבר עתה ברור שהרפורמה תפתח פתח למאות פרשות הולילנד בכל רחבי הארץ .  חיסול מנגנוני הבקרה הוא לב ליבה של רפורמת נתניהו והסיבה לתמיכתם הנלהבת של כרישי הנדל"ן למיניהם .  עם פתיחת מושב הקיץ הכנסת חייבת להפגין נחישות ולהחליט על הסרת הרפורמה מסדר היום כדי לאפשר לממשלה גיבוש של רפורמה שונה לחלוטין שתענה על הבעיות האמיתיות הקיימות במערכת התכנון ". 

נתניהו הורה לבחון מחדש את הרפורמה בבנייה
בעקבות החשדות לשחיתות בפרויקט  " הולילנד ",  הורה ראש הממשלה לערוך בחינה נוספת של מנגנוני הבקרה ברפורמה לפישוט הליכי התכנון והבנייה .  נתניהו : " בגלל ההליכים המסורבלים התפשטה תופעת המאכערים ,  שמנסים לשחד אישי ציבור "
 
