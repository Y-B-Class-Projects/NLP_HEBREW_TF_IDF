נתניהו קונה ברמי לוי ב-100 אלף שקל בשנה
מעון ראש הממשלה מקושר עם רשת רמי לוי מספר שנים ללא מכרז ורוכש שם מוצרי מזון וצריכה בכ-8,300 שקל לחודש .  רמי לוי : " יש משפחות שקונות ב-10,000 "
 לא רק גלידה :  משפחת נתניהו רוכשת מרמי לוי מוצרי מזון וצריכה בכ-100 אלף שקל בשנה - על חשבון משלם המסים .  מדובר בכ-8,300 שקל בחודש .
 ההתקשרות עם רמי לוי החלה לפני מספר שנים ותימשך גם השנה ,  ללא מכרז .  בשיחה עם  " גלובס "  מסר לוי כי הוא לא ידע שיש פטור ממכרז ושבמעון רה"מ ימשיכו לקנות ממנו גם השנה .  לוי ,  יש לציין ,  ידוע גם כתומך נלהב של הליכוד ושל נתניהו .
" בשנה שעברה הם קנו ,  לגבי השנה לא ידעתי ",  אומר לוי . " אבל אתה יודע למה הם התחילו לקנות ממני ?  כי לפני 3 שנים הייתה כתבה בעיתון מקומי בירושלים שביקרה את נתניהו למה הוא לא קונה אצל רמי לוי ששם הכי זול ,  אלא מעדיף חנות ברחביה ". 
- רמי ,  8,300 שקל בחודש זה לא הרבה ?  
" יש משפחות שקונות אצלי גם ב-10,000 שקל בחודש ". 
מלשכת רה"מ טרם נמסרה תגובה .
 בפברואר השנה נמתחה ביקורת ציבורית חריפה על נתניהו לאחר שנודע כי במעון רה"מ מוציאים כ-10,000 שקל בחודש על גלידה .  בעקבות הביקורת הורה רה"מ לבטל את ההסכם עם ספק הגלידה מירושלים .  

נתניהו קונה ברמי לוי ב-100 אלף שקל בשנה
מעון ראש הממשלה מקושר עם רשת רמי לוי מספר שנים ללא מכרז ורוכש שם מוצרי מזון וצריכה בכ-8,300 שקל לחודש .  רמי לוי : " יש משפחות שקונות ב-10,000 "
 
