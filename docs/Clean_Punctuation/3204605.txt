מנדלבליט על חקירות נתניהו : " חשוב לי לקבל החלטה כמה שיותר מהר "
 בדיון בוועדה לביקורת המדינה בנוגע למעמדם של שומרי הסף ,  מנדלבליט חיזק את חוקרי המשטרה ,  זאת לאחר המתקפה של נתניהו בצל ההמלצות בתיק 4000 . " כל רשויות האכיפה עובדות יחד ,  ומבלי להתייחס לאדם כזה או אחר ,  ראוי לתת להם הגנה ",  אמר . " מתכוון לשמור על שלטון החוק "
 היועץ המשפטי לממשלה אביחי מנדלבליט העניק היום  ( שני )  גיבוי למשטרה ,  זאת על רקע המתקפה של ראש הממשלה בנימין נתניהו . " כל רשויות האכיפה עובדות יחד ",  אמר מנדלבליט בדיון בוועדה לביקורת המדינה בכנסת בראשות ח"כ שלי יחימוביץ'  ( המחנה הציוני )  . " מבלי להתייחס לאדם כזה או אחר ,  ראוי לתת להם  ( למשטרה )  הגנה .  גם הם שומרי סף מרכזיים מאוד .  יש את המשולש של משטרה-פרקליטות-יועמ"ש במיוחד בתיקים כאלה .  צריך לגבות את המשטרה ולתת להן את כל התמיכה והעזרה ". 
היועץ מנדלבליט אמר את הדברים בעקבות נאומו של ראש הממשלה ,  במהלכו תקף את המשטרה שפרסמה אתמול את המלצותיה להעמידו לדין בתיק 4000 ,  המכונה פרשת  " בזק-וואלה ".  נתניהו האשים את המפכ"ל היוצא אלשיך ,  ואמר  " זה משחק מכור מראש "  ולכן  " ההמלצה לא מפתיעה והעיתוי לא מפתיע ".  נתניהו ,  שנאם בהדלקת נר לפעילי ליכוד בכפר המכביה ,  אמר כי  " בסוף האור תמיד מנצח את החושך "  וביקר את עיתוי פרסום ההמלצות נגדו : " חנוכה זה אמנם לא של נסים ,  אבל אני חייב לשאול אתכם ,  איך ידעו לתזמן את פרסום ההמלצות ההזויות בדיוק ביום האחרון של המפכ"ל ?  ". 
לקריאה נוספת:הטבה לאלוביץ' במיליארד שקל | פרטים חדשים מחקירת תיק 4000סיקור מטיב עבור מיליונים :  כך התגלגל הקשר נתניהו-אלוביץ' לפרשת שוחדנתניהו :  ההמלצות לא מפתיעות ,  וגם לא העיתוי השקוף של פרסומן 
במהלך הדיון מנדלבליט השיב לטענותיו של נתניהו בנוגע לעיתוי פרסום ההמלצות . " יש החלטות מקצועיות שהתקבלו בשיתוף כל הדרגים ",  אמר . " חומר החקירה הגיע אלי ביום חמישי .  אני מכיר אותו ונחשפתי אליו .  הפרקליטות מלווה את התהליך במלוא המרץ .  חשוב בעיניי לקבל החלטה מהירה ,  אך אם מצפים שיהיו החלטות בסוגיה הזו מבלי לקבל את עמדת הפרקליטות המלווה ופרקליט המדינה - לא הייתם רוצים לחיות במדינה שכזו ".  
הוא אף השיב למתקפות על גורמי אכיפת החוק ואמר  " אני לא מתכוון לנהל את הממשלה או הכנסת .  אין לי יומרה כזו .  יש לי תפקיד ואני מבין אותו טוב מאוד .  אני מתכוון לשמור על שלטון החוק כמיטב יכולתי ,  וגם המשנים שלי .  אני פועל לפי מיטב הכרתי המקצועית .  אנחנו לא רודפים אף אחד ,  והמשפטנים לא רוצים לא לרדוף ולא למשול ".  מנדלבליט הוסיף לעמוד מאחורי ההחלטה להרחיב את צוות הפרקליטים והסביר כי  " חשוב לי לקבל החלטה כמה שיותר מהר ".  
כשנשאל אם לדעתו ראש ממשלה צריך להתפטר אם יוגש נגדו כתב אישום אמר היועמ"ש ,  אמר : " עמדתי העקרונית היא לפעול לפי החוק ופסיקת בית המשפט העליון .  לגבי שר יש פסיקה ברורה של העליון ,  לפיה לאחר שיש החלטה על הגשת כתב אישום ,  הוא חייב להתפטר מתפקידו .  לגבי ראש ממשלה ,  זו שאלה לא פשוטה ובוודאי יגיע לבג"ץ ,  ואז הוא יכריע גם בנושא הזה .  יש מקצוע ,  וצריך לפעול לפי כללי המקצוע ,  ובית המשפט עוזר לקבוע את הכללים .  העובדה שישנם חשדות - בוודאי שזה מטריד גם אותי ".  
בהמשך הדיון ,  שעסק בנוגע למעמדם של שומרי הסף ,  התייחס מנדלבליט לוועדה המייעצת למינוי בכירים בשירות הציבורי בראשות השופט בדימוס אליעזר גולדברג והביע תמיכה בפעילותה ,  זאת על רקע החלטתה לפסול את מועמדותו של ניצב בדימוס משה אדרי לתפקיד המפכ"ל . " עמדתי היא שטוב שיש אותה ושהיא תישמר ",  אמר מנדלבליט .  
היועמ"ש הבהיר כי הוועדה מוגדרת כמייעצת ,  ועל כן לממשלה יש אפשרות לקבל החלטה מנוגדת לעמדתה ,  אך עם זאת רמז שכדאי להימנע ממהלך שכזה . " גם אם לא מרוצים מהחלטה כזו או אחרת - נדיר שבג"ץ הופך החלטה כזו ",  טען מנדלבליט . " הדבר הזה נמצא על שולחני ואני בוחן אותו ".  
השר לביטחון פנים גלעד ארדן הודיע במהלך סוף השבוע כי הוא אינו מקבל את המלצת הוועדה בנוגע לאדרי ,  ושרים רבים הודיעו כי יתמכו במינוי אם אכן יובא לאישור הממשלה .  בינתיים הממשלה אישרה אתמול את מינויו של ניצב מוטי כהן לממלא מקום המפכ"ל באופן זמני . " אני שמח שהממשלה מינתה ממלא מקום ",  ציין מנדלבליט בדיון . " שמעתי את עמדת השר ,  אנחנו שוקלים את הדברים ..  .  עם זאת ,  מה שאסור שיקרה הוא מתקפות אישיות .  צריך לשמור על כבודה של הוועדה וגם על כבודו של השופט גולדברג ". 
מדלבליט הופיע היום בדיון בוועדה לאחר שאתמול הודיע ליו"ר יחימוביץ' כי ישתתף בדיון במקום המשנה ליועץ המשפטי לממשלה ,  עו"ד דינה זילבר .  הופעתו באה לאחר הסערה שהתעוררה בעקבות דרישתה של שרת המשפטים איילת שקד למנוע מזילבר מלייצג את עמדת הממשלה בדיונים בכנסת .  בתגובה מסרה יחימוביץ' : " צר לי שזילבר לא תגיע לדיון ,  אך החלטת היועמ"ש לגיטימית ".  עוד הוסיפה יו"ר הוועדה כי מנדלבליט אמר לה מפורשות שזילבר תופיע בוועדות הכנסת השונות כבר השבוע ,  ולכן סברה כי איומיה של שקד לא נשאו פרי .  

מנדלבליט על חקירות נתניהו : " חשוב לי לקבל החלטה כמה שיותר מהר "
 בדיון בוועדה לביקורת המדינה בנוגע למעמדם של שומרי הסף ,  מנדלבליט חיזק את חוקרי המשטרה ,  זאת לאחר המתקפה של נתניהו בצל ההמלצות בתיק 4000 . " כל רשויות האכיפה עובדות יחד ,  ומבלי להתייחס לאדם כזה או אחר ,  ראוי לתת להם הגנה ",  אמר . " מתכוון לשמור על שלטון החוק "
 
