בנט :  פרשת הצוללות מלמדת שיש להגביר את הבקרה על תקציב הביטחון
בציוץ בחשבון הטוויטר שלו התייחס יו"ר הבית היהודי לפרשה שבה נקשרו שמותיהם של מקורבי נתניהו ,  טען כי על משרד האוצר לפקח על כספי המשרד ,  והבטיח  " נעלה זאת בפורום מתאים ".  בציוץ אחר שיבח את שטייניץ : " ישר כסרגל "
 יו"ר הבית היהודי נפתלי בנט כתב אמש  ( ראשון )  בחשבון הטוויטר שלו כי  " ‏פרשת הצוללות מלמדת שיש צורך להגביר את הבקרה התקציבית והכספית על משרד הביטחון ".  הוא הוסיף כי  " שאר משרדי הממשלה מבוקרים על ידי האוצר .  נעלה זאת בפורום מתאים ".  בציוץ נוסף הביע מחאה על מה שכינה  " ניסיון להכתים "  את שר האנרגיה יובל שטייניץ בפרשה ,  והוסיף : " אני מכירו 11 שנה וקובע :  יובל שטייניץ ישר כסרגל ,  ורק טובת מדינת ישראל עומדת למול עיניו ".  
ביום חמישי האחרון האריך בית משפט השלום בראשון לציון את מעצרו של אבריאל בר יוסף ,  ממלא המקום לשעבר של ראש המועצה לביטחון לאומי ,  ואת מעצרו של המתווך בעסקה מיקי גנור ,  החשודים במעורבות בפרשת הצוללות .  תת-אלוף  ( במיל' )  בר יוסף וגנור נחקרו בחשד לביצוע עבירות שוחד וקבלת דבר במרמה ,  לאחר שנעצרו ביום שני עם חשודים נוספים בפרשה המכונה  " תיק 3000 ". 
עוד בנושא בוואלה !  NEWS:לקראת חצות ,  אחרי כמעט שנה של שתיקה :  נתניהו התראיין לערוץ 20הארכות מעצר בפרשת הצוללות : " ראיות בהיקף נרחב ,  חומר רב נאסף"נתניהו במתקפה נוספת נגד כלי התקשורת : " שטיפת מוח ,  פייק ניוז "  
השופטת ענת רון ציינה כי מעצרו של בר יוסף מתחייב בשלב זה של החקירה ,  והביעה שביעות רצון מכך שמרבית החומר שנאסף לא הופץ בתקשורת . " התקשורת עסקה לא מעט בפרשה זו .  יחד עם זה ,  למרבה השמחה ,  מרבית החומר הרב שנאסף על ידי המשטרה לא הופץ על ידי התקשורת ,  אלא מצוי עדיין בשלב זה כפי שראוי שיהיה בקלסרי המשטרה בלבד ",  אמרה . " נאספו ראיות ,  עדויות ,  מסמכים ,  בהיקף רב וגדול כמקובל בחקירות מעין אלה ".  לדבריה ,  בידי החוקרים חומר רב שטרם נחשף .
 בשבוע שעבר ביקש נתניהו מגורמים בסביבתו הקרובה ,  כולל שרי ליכוד וחברי כנסת המקורבים אליו ,  לצאת לקמפיין תמיכה בו .  זאת ,  במסגרת התייעצות שכינס ,  כפי שפורסם לראשונה בוואלה !  NEWS ,  על רקע הפרשות הפליליות שבהן נקשר שמו של נתניהו בעת האחרונה ופרסום דוח מבקר המדינה בעניין ניגוד עניינים בשבתו כשר התקשורת ,  ולקראת מה שהוגדר על ידי אחד ממקורביו של ראש הממשלה כ"בליץ תקשורתי ". 
נתניהו הציג בפגישה את גרסתו לפרשת הצוללות ולדוח המבקר ,  ואמר כי מדובר ב"קמפיין של יריבים פוליטיים וכלי תקשורת ,  שחברו יחד כדי להרשיע אותי ,  למרות שחפותי עדיין עומדת ,  וכדי להפיל אותי ואת הליכוד ".  ראש הממשלה עוד ביקש ממקורביו  " להתגייס להגנה על האמת נוכח מסע ההכפשה המתוזמן שמתנהל בתקשורת ".  

בנט :  פרשת הצוללות מלמדת שיש להגביר את הבקרה על תקציב הביטחון
בציוץ בחשבון הטוויטר שלו התייחס יו"ר הבית היהודי לפרשה שבה נקשרו שמותיהם של מקורבי נתניהו ,  טען כי על משרד האוצר לפקח על כספי המשרד ,  והבטיח  " נעלה זאת בפורום מתאים ".  בציוץ אחר שיבח את שטייניץ : " ישר כסרגל "
 
