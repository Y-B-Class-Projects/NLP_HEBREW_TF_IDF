כשמרקל האישה היחידה מסביב לשולחן - היא לא נשארת חייבת
קנצלרית גרמניה השתתפה במסגרת ביקורה הקצר בישראל במפגש עם אנשי עסקים שהוגדרו כ"מנהיגים עתידיים ",  אך הבחינה כי היא האישה היחידה במקום ,  ולא עברה על כך בשתיקה . " אני מצפה לדיון הזה ושמחה שאנחנו יושבים ביחד ,  ואני מקווה שבפעם הבאה שניפגש תהיה גם אישה ",  העירה
קנצלרית גרמניה אנגלה מרקל היתה אמנם האישה היחידה סביב שולחן עגול של אנשי עסקים ישראלים וגרמנים שנפגשו היום  ( חמישי )  בירושלים ,  אבל היא לא נשארה חייבת  ." אני מצפה לדיון הזה ושמחה שאנחנו יושבים ביחד ,  ואני מקווה שבפעם הבאה שניפגש תהיה גם אישה בין המנהיגים העתידיים .  סטארט אפ זה עדיין כנראה תחום מאוד גברי ",  מרקל אמרה בקריצה לכשלושים אנשי עסקים ופקידים בכירים שנפגשו עמה ועם ראש הממשלה במסגרת אירוע חדשנות חגיגי במוזיאון ישראל .  כולם ,  מלבד מרקל ,  היו גברים .  
מרקל סיימה היום ביקור בזק בן יממה בישראל במסגרתו נפגשה עם נתניהו ונשיא המדינה ראובן ריבלין וקיימה מפגש בינממשלתי שנועד לחזק את שיתוף הפעולה בין ישראל וגרמניה .  חלק ניכר מביקורה של הקנצלרית בארץ הקודש לנושא החדשנות .  נתניהו סייר עמה בתערוכת חדשנות במוזיאון ישראל וצפה עמה במיצגים של חברות ישראליות וגרמניות ,  ולאחר מכן הם התיישבו ל"שולחן עגול "  של אנשי עסקים ישראלים וגרמנים ,  בן נידונו שיתופי פעולה טכנולוגיים בתחום המים ,  אנרגיה ירוקה ,  חקלאות ועוד .  במפגש השתתפו שר הכלכלה אלי כהן ומקבילו הגרמני פיטר אלטמאייר ,  ואנשי עסקים ישראליים וגרמניים מתחומי חקלאות ,  תקשורת ,  סייבר ,  טכנולוגיית רכב ,  מכשור רפואי ועוד .  
נתניהו שיבח בדבריו בפני הפורום את  " העתיד ששייך לאלה שמחדשים "  והרהיב על הפוטנציאל של שיתוף הפעולה בין ישראל וגרמניה . " זה מה שיכול לקרות במפגש בין שתי הכלכלות שלנו ,  הגברים והנשים שלנו ,  שיש להם את יכולת הדמיון והמשמעת העצמית הנדרשת כדי לתרגם את זה לתוצרים פרקטיים שמצילים חיים ".  עם זאת ,  מסביב לשולחן היו אנשי עסקים ,  שרים ,  ופקידים בכירים- שכולם היו גברים בלבד ומרקל גם טרחה לציין זאת בסוף דבריה .
" סטארט-אפ זה עדיין כנראה תחום מאוד זכרי ",  אמרה אחרי שהעירה על היעדר הנשים . " אבל כולכם מוזמנים אלי .  זו לא היתה ביקורת על מי שיושב כאן ,  רק עידוד נוסף לאלו שעוד יכולים לבוא ".  בהמשך היום ,  נתניהו אימץ את אותו קו .  במסיבת העיתונאים המשותפת של שני המנהיגים אחרי הצהריים במלון קינג דייויד ,  נתניהו איחל לקידום נוסף של שיתוף הפעולה בתחום החדשנות והטכנולוגיה והקפיד להזמין את שני המינים להשתתף . " אני רוצה לראות את הביקור הבא עם משלחת גדולה אף יותר של יזמים ישראלים - גברים ונשים - בברלין תודה לך ".  

כשמרקל האישה היחידה מסביב לשולחן - היא לא נשארת חייבת
קנצלרית גרמניה השתתפה במסגרת ביקורה הקצר בישראל במפגש עם אנשי עסקים שהוגדרו כ"מנהיגים עתידיים ",  אך הבחינה כי היא האישה היחידה במקום ,  ולא עברה על כך בשתיקה . " אני מצפה לדיון הזה ושמחה שאנחנו יושבים ביחד ,  ואני מקווה שבפעם הבאה שניפגש תהיה גם אישה ",  העירה

