דו"ח :  חופש הדת בישראל ממשיך להידרדר
במלאת שנה לממשלת נתניהו ,  קובעת עמותת חדו"ש לחופש דת ושוויון כי 2009 הייתה השנה הגרועה ביותר בעשור בתחום חופש הדת .  סמנכ"ל העמותה : " השסע בין חילונים לחרדים מתרחב "
 שנת 2009 היתה הגרועה ביותר בעשור בתחום חופש הדת ,  וכי קיימת סכנה להידרדרות נוספת ,  כך עולה מנתוני דו"ח של עמותת חדו"ש לחופש דת ושוויון .  הדו"ח ,  שפורסם במלאת שנה לממשלת נתניהו ,  מתייחס לנושאים רבים בינהים האלימות בשם הדת ,  הפגיעות בחופש הדת ,  ניסיונות הכפייה הדתית ,  ההפרדה בין המינים והזרמת התקציבים למוסדות דת והחקיקה הדתית .
 הדו"ח ,  שחובר ע"י סמנכ"ל המחקר של העמותה ,  שחר אילן ,  קובע עוד כי לאחר עשור שקט ממאבקי דת אלימים ,  נרשמה ירידה בתקציבים לישיבות ולקצבאות ,  התרחב השסע בין חרדים ללא חרדים בעוצמה גדולה במיוחד ואף ניכרת ירידה בסובלנות כלפי חברי דתות אחרות בישראל .  אילן אף הביע חשש כבד פן מאורעות 2009 הן רק הקדמה לשנים גרועות בהרבה .
 מנכ"ל חדו"ש ,  הרב עו"ד אורי רגב ,  אמר כי  " מהדו"ח עולה בבירור שמפלגות הקואליציה אינן מהססות לסחור בציניות בזכויותיו של הציבור הרחב כדי לזכות בקולות המפלגות החרדיות .  קיים פער עצום בין המדיניות הממשלתית ,  לבין עמדת הציבור ,  שרוצה יותר חופש דת ושוויון בנטל .  בקרב המומחים ובחוגים רחבים בציבור קיימת דאגה גדולה מפני גלישה לכלכלת עולם שלישי ולפגיעה ממשית בביטחון המדינה בשל היעדרות הציבור החרדי מהצבא ומעבודה .  השאלה היא מתי יפסיקו הפוליטיקאים לקנות שלטון על חשבונו ותוך סיכון עתיד ילדינו ".  
עם זאת ,  מסתמנת גם מגמה של התפתחות חיובית :  לראשונה גויסו קרוב לאלף תלמידי ישיבות ואברכים לצבא ועוד כאלף לשירות האזרחי .
 
דו"ח :  חופש הדת בישראל ממשיך להידרדר
במלאת שנה לממשלת נתניהו ,  קובעת עמותת חדו"ש לחופש דת ושוויון כי 2009 הייתה השנה הגרועה ביותר בעשור בתחום חופש הדת .  סמנכ"ל העמותה : " השסע בין חילונים לחרדים מתרחב "
 
