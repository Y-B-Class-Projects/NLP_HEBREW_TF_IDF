 " ניסיונו של נתניהו לסגור את התאגיד היה מכוער ומגעיל "
 דובל'ה גליקמן מגלם את רה"מ לשעבר לוי אשכול בסרט הדוקו דרמה  " האיש שניסה למנוע מלחמה ",  שישודר בתאגיד  " כאן "  מחר במלאת 50 למלחמת ששת הימים .  בריאיון לוואלה !  תרבות הוא אומר כי המנהיגות של פעם היתה יותר צנועה וגם שריצ'ארד גיר סרב להיות חבר שלו בגלל שהוא עישן 
" מכוער ומגעיל "  - כך מגדיר השחקן דב  ( דובל'ה )  גליקמן את הניסיון של ראש הממשלה נתניהו לסגור את תאגיד השידור כאן .  בריאיון לוואלה !  תרבות הוא מפרט : " יש הרגשה שהאחריות היחידה היא של האדם היא כלפי עצמו ,  תהילתו ,  מקומו בחברה .  יש לזה טעם רע .  נוצר טעם רע גם מהשסעים שנוצרים פה בחברה ,  שמלבים אותם כאלה שרוצים לבצר את מעמדם ,  על ידי כך שהם מנסים להיגרר על ידי מה שהם חושבים שזה הרוב .  יש לי הרגשה שהם גם יאכלו אותה בסופו של דבר מהרוב ,  שעליו הם בונים כדי לשסות באחרים שהם כביכול מיעוט ". 
כפי שפורסם לראשונה בוואלה !  תרבות ,  גליקמן יככב בסרט הדוקו דרמה  " האיש שניסה למנוע מלחמה ",  שישודר בתאגיד כאן מחר  ( רביעי ,  31 במאי )  ב-21:00 ,  במלאת 50 למלחמת ששת הימים .  הוא משחק את ראש הממשלה לשעבר לוי אשכול .  כשפגשנו את גליקמן לפני מספר חודשים על סט הצילומים ,  הוא הגדיר את אשכול כ"איש שכביכול בהססנותו ,  בפחדיו ,  ובכך שהיה לא מתלהם ,  בראי ההיסטוריה מתגלה כמנהיג די גדול לעם ישראל ".  
מה ההבדל בין המנהיגות של אז למנהיגות של היום ?  
" יש פה סצנה שאני מתווכח עם אשתי מי יותר גדול ,  פושקין או שיקספיר ,  נדמה לי שזה לא קיים במנהיגות של היום  ( עובר לטון ציני )  .  אז היו טסים לחו"ל באופן מפואר מאוד ,  והיום ההנהגה שלנו טסה באופן צנוע מאוד .  עם המזוודות למטה ,  בשביל לחסוך מקומות בכיסאות למעלה ". 
לאורך חייו גליקמן לא נחשב כאחד מהבולטים שבשחקני הקולנוע ,  עד שבשנים האחרונות חל מהפך ,  והוא לוהק שוב ושוב לסרטים ,  ובהם  " מי מפחד מהזאב הרע ",   " שרוכים "  ו"נורמן "  לצד ריצ'ארד גיר . " ריצ'ארד אמר לי שהוא איבד הרבה חברים בגלל שהם עישנו ,  והוא לא רוצה לאבד עוד חברים ",  אומר גליקמן . " הפסקתי לעשן במכה .  הפסקתי להיות עבד לעישון ". 
צפו בריאיון המלא למעלה  

" ניסיונו של נתניהו לסגור את התאגיד היה מכוער ומגעיל "
 דובל'ה גליקמן מגלם את רה"מ לשעבר לוי אשכול בסרט הדוקו דרמה  " האיש שניסה למנוע מלחמה ",  שישודר בתאגיד  " כאן "  מחר במלאת 50 למלחמת ששת הימים .  בריאיון לוואלה !  תרבות הוא אומר כי המנהיגות של פעם היתה יותר צנועה וגם שריצ'ארד גיר סרב להיות חבר שלו בגלל שהוא עישן

