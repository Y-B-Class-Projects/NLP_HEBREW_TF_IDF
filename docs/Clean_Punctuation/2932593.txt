נתניהו :  אקדם חקיקה להדחת ח"כים שמבקרים משפחות מחבלים
ראש הממשלה התייחס בישיבת הממשלה לביקור חברי הכנסת מבל"ד ואמר : " אם זה היה קורה בקונגרס האמריקני או בפרלמנט הבריטי ,  אני חושב שהייתה קמה צעקה גדולה מאוד ובצדק "
 ראש הממשלה בנימין נתניהו התייחס היום  ( ראשון )  בישיבת הממשלה לביקור חברי כנסת מסיעת בל"ד בבתי משפחות מחבלים ,  ואמר כי יפעל לבחון שינויי חקיקה חדשים  " ומחוזקים שיאפשרו לנו לגרום לכך שמי שפועל בכיוון זה לא יכהן בכנסת ישראל ".  
בישיבה טען ראש הממשלה שרבים מאזרחי ישראל חשים שחברי הכנסת האלו לא מייצגים אותם . " אנחנו עושים מאמצים גדולים ,  השקעה גדולה ,  כדי לשלב את האזרחים הערבים בחברה הישראלית והם עושים את ההיפך הגמור .  הם בונים חומות של שנאה "  אמר נתניהו ,  והוסיף : " אני מנסה לדמיין מה היה קורה בפרלמנט הבריטי או בקונגרס האמריקני אם חברי פרלמנט או חברי קונגרס היו הולכים ועומדים דום לזכר מרצחים שרצחו אזרחים בריטים או אמריקנים .  אני חושב שהייתה קמה צעקה גדולה מאוד ובצדק ".  
נתניהו שוחח אתמול עם היועץ המשפטי לממשלה אביחי מנדלבליט בבקשה לבחון צעדים משפטיים שאותם ניתן לנקוט נגד חברי הכנסת הערבים .  כמו כן ,  נתניהו הודיע כי יגיש עם יו"ר הכנסת יולי אדלשטיין קובלנה לוועדת האתיקה של הכנסת בעניינם . " אני מצפה מכל חברי האופוזיציה ,  שהזדעקו גם הם בצדק ,  לתמוך בהצעות שנביא ",  הוסיף בישיבה .  
עוד בוואלה !  NEWS:בנו של פעיל שמאל שנרצח :  הח"כים הערבים עודדו מחבל שרצח מחנך לדו-קיוםשטייניץ :  ישראל לא יודעת על כל מנהרה שחמאס חופר 
ביום שלישי נפגשו שלושת חברי הכנסת מהרשימה המשותפת עם אביו של בהא עליהן ,  שביצע את פיגוע הדקירה והירי בארמון הנציב בחודש אוקטובר האחרון ,  והביא למותם של שלושה בני אדם ,  ועם קרובי מחבלים נוספים ממזרח ירושלים .  בפגישה ,  שמיקומה לא נודע ,  סיפרו קרובי המחבלים על הסבל שבאובדן יקיריהם והדגישו את החשיבות שבהבאת גופותיהם לקבורה ,  וכן מחו על האופן שבו קרוביהם  " הוצאו להורג ".  חברי הכנסת מצדם הבטיחו כי יפעילו את כל הלחצים האפשריים על מנת להביא את הגופות לקבורה בהקדם האפשרי .
 ראש הממשלה דיבר בישיבה גם על הצעות נוספות שהוא מקדם ,  בין היתר בעניין ההחמרה והענישה על מי שמעסיק ומלין אזרחים שוהים בלתי חוקיים . " צריך להבין שחלק ניכר מפעולות הטרור שאנחנו חווים בתוך שטחה של מדינת ישראל נעשים על ידי שוהים בלתי חוקיים .  לכן אנחנו חייבים לגרום לכך שמי שמעסיק אותם ,  מי שמשכן אותם ומי שמסיע אותם יישא גם הוא בתוצאות ",  ציין .  

נתניהו :  אקדם חקיקה להדחת ח"כים שמבקרים משפחות מחבלים
ראש הממשלה התייחס בישיבת הממשלה לביקור חברי הכנסת מבל"ד ואמר : " אם זה היה קורה בקונגרס האמריקני או בפרלמנט הבריטי ,  אני חושב שהייתה קמה צעקה גדולה מאוד ובצדק "
 
