שדולת א"י לרה"מ :  אשר מיידית את הבנייה באיתמר
שדולת ארץ ישראל בכנסת דרשה מרה"מ נתניהו לאשר באופן מיידי את תוכניות בנייה בהתנחלות איתמר ,  על רקע הפיגוע בו נרצחו חמישה מבני משפחת פוגל : " התשובה לפיגוע הזה היא בנייה "
  ( צילום :  גדעון צנטנר ,  עריכה :  יותם בן-דוד ) 
שדולת ארץ ישראל בכנסת דרשה הערב  ( שלישי )  מראש הממשלה ,  בנימין נתניהו ,  לאשר באופן מיידי את תוכנית הבנייה בהתנחלות איתמר ,  בה נרצחו בשבוע שעבר חמישה מבני משפחת פוגל .  חברי הכנסת של השדולה סיירו מוקדם יותר היום בבית משפחת פוגל בהתנחלות איתמר ,  וגילו להפתעתם כי מזה 27 שנה לא אושרה תוכנית הבנייה של היישוב .  
בסיור השתתפו ראשי השדולה ח"כ זאב אלקין  ( ליכוד )  וח"כ אריה אלדד  ( האיחוד הלאומי )  ,  אליהם הצטרפו השר משולם נהרי  ( ש"ס )  וחברי הכנסת יוליה שמאלוב ברקוביץ'  ( קדימה )  ,  אברהם מיכאלי  ( ש"ס )  ,  ניסים זאב  ( ש"ס )  ,  זבולון אורלב  ( הבית היהודי )  ,  אורי אורבך  ( הבית היהודי )  ,  יצחק וקנין  ( ש"ס )  ,  מיכאל בן ארי  ( איחוד לאומי )  ,  יעקב כץ  ( איחוד לאומי )  ויו"ר מועצת יש"ע דני דיין .
 דיין חשף בפני הח"כים כי טרם ישיבת השרים במוצ"ש ,  עודכנו המשתתפים על מצבה של תכנית הבנייה העירונית באיתמר ,  הממתינה ,  כאמור ,  מזה 27 שנים לחתימת שר הביטחון . " על ראש הממשלה לתפוס את ידו של שר הביטחון ולהכריח אותו לחתום מיד ",  אמר דיין .
 ח"כ אלקין ,  המכהן גם כיו"ר הקואליציה ,  אמר כי  " הבית הזה השאיר צוואה פשוטה .  לגבי הביטחון ,  מי שחושב שמסירת שטחים תמנע פיגועים טועה .  היישוב הזה חייב לגדול ולהתפתח והתשובה לפיגוע הזה היא בנייה וביטחון ".  
" הרוצחים הללו לא פעלו בחלל ריק ",  אמר ח"כ אלדד . " ממשלת ישראל עושה דה לגיטימציה לתושבי יהודה ושומרון - היא יורה על המתיישבים ומקפיאה יישובים .  התפקיד שלנו הוא לא לתת לממשלה לעשות את זה .  את הבית הזה צריך להפוך למוזיאון של החיים שנגדעו כאן ". 
את חברי הכנסת אירח יו"ר המועצה האזורית שומרון ,  גרשון מסיקה . " התשובה של ממשלת ישראל לטבח הנורא פה צריכה להיות הקמת חמישה ישובים לזכר הנרצחים - יישוב על כל נרצח ",  אמר מסיקה . " לא יעלה על הדעת שממשלת ישראל מסירה מחסומים בסיטונאות ,  מעצימה את מחבלי הרשות הפלסטינית  ובמקביל מונעת ביטחון מהיישובים ופוגעת להם בחיים על ידי מניעת בנייה וטירפוד הקמת כיתות וגני ילדים ". 

שדולת א"י לרה"מ :  אשר מיידית את הבנייה באיתמר
שדולת ארץ ישראל בכנסת דרשה מרה"מ נתניהו לאשר באופן מיידי את תוכניות בנייה בהתנחלות איתמר ,  על רקע הפיגוע בו נרצחו חמישה מבני משפחת פוגל : " התשובה לפיגוע הזה היא בנייה "
 
