משחקים משבת לשבת ?  נתניהו והחרדים נפגשו בעניין משבר הכדורגל
ראשי הסיעות נפגשו עם ראש הממשלה בנוגע לכוונתו להעניק היתר למשחקי הכדורגל בשבת .  לדברי גורמים שנכחו בפגישה ,  הדיון בנושא נדחה לשבוע הבא ,  ועד למציאת פתרון לא יינתן ההיתר
- נתניהו וראשי הסיעות החרדיות נפגשו בנוגע לכוונה להעניק היתר למשחקים- גורמים שנכחו בפגישה :  טרם הושג פתרון בסוגיה ,  דיון נוסף יתקיים בשבוע הבא- לדברי הגורמים ,  ראש הממשלה לא ייתן היתר למשחקים עד לדיון נוסף בנושא- החרדים העלו בפני ראש הממשלה גם את עניין ריבוי עבודות התשתית ברכבת בסופי שבוע 
ראשי הסיעות החרדיות ,  אריה דרעי  ( ש"ס )  ,  יעקב ליצמן ומשה גפני  ( יהדות התורה )  ,  נפגשו היום  ( ראשון )  עם ראש הממשלה בנימין נתניהו כדי לדון עמו על כוונתו לקדם היתר פעילות לענף הכדורגל בשבת ,  כפי שנחשף בוואלה !  NEWS .  בפגישה דנו הצדדים גם בריבוי עבודות תשתית של רכבת ישראל בשבתות בתקופה האחרונה .  
גורמים שנכחו בפגישה הבהירו כי טרם נמצא פתרון למשבר וכי  " החרדים ביקשו הבהרות מראש הממשלה ".  לדברי הגורמים הנושא יובא לדיון בשבוע הבא ,  ועד אז לא יינתן ההיתר למשחקים בשבת .  באשר לנושא הרכבת  לפי אותם גורמים חלה  " התקדמות מסוימת ,  אך הצדדים לא הגיעו לפתרון סופי ומוסכם ". 
עוד בוואלה !  NEWS:פרשת הצוללות :  הוארך בארבעה ימים מעצרו של ראש לשכת רה"מ לשעברטראמפ :  שוקלים לנתק קשרי סחר עם מדינות שעושות עסקים עם צפון קוריאהראש ארגון הפשע מיכאל מור נעצר בחשד לסחר באמצעי לחימה ובסמים 
בשבוע שעבר נודע כי נתניהו מבקש לאפשר לקיים משחקי כדורגל בשבת בחסות הממשלה ,  אך ראשי המפלגות החרדיות התנגדו לכך .  פגישה שהייתה אמורה להתקיים ביום חמישי בין נתניהו לנציגי החרדים בוטלה ,  לאחר שנודע להם כי ועדת שרים הבוחנת את מתן ההיתר הכללי להעסקה ביום המנוחה השבועית מתכוונת לחתום על היתר שיסדיר רשמית את פעילות הכדורגל בשבת .  גורם פוליטי חרדי אמר כי הפגישה עם נתניהו תתקיים בשבוע הבא .
 הפגישה הייתה אמורה לעסוק בריבוי העבודות על הרכבת בשבת בשבועות האחרונים ,  אך היא בוטלה עקב דרישת החרדים ,  לאחר שנודע להם כי על כוונת נתניהו לקבע את פעילות הכדורגל בסוף השבוע .  
הסערה סביב קיום משחקי הכדורגל בשבת פרצה לפני שנתיים ,  בעקבות קביעה של בית הדין לעבודה בתל אביב שלפיה אין לשחקני כדורגל היתר חוקי לעבוד בשבת .  היועץ המשפטי לממשלה דאז יהודה וינשטיין הורה להמשיך במדיניות אי האכיפה הנהוגה בסוגיה ,  ובכך לשמר את הסטטוס קוו ,  אולם לא ניתן לכך היתר רשמי .
 בתגובה ,  פנה לבג"ץ עו"ד אורי ישראל פז מהתנועה למדינה יהודית ,  בעתירה בשמם של שחקני כדורגל דתיים ומסורתיים שבה התבקש בג"ץ לאסור את המשחקים בשבת היות ולפעילות הענף אין היתר חוקי מטעם המדינה .  בחודש פברואר השיבה המדינה לעתירה וכתבה כי מדובר ב"סוגיה מורכבת ורגישה ביותר אשר אין אפשרות לייצר בה פתרונות מיידים וכוללים ". 
היועץ המשפטי לממשלה הנוכחי ,  אביחי מנדלבליט ,  כתב כי יש לאפשר את המשך קיום מדיניות אי האכיפה בכל הנוגע לקיום משחקי כדורגל בשבתות ובמקביל ליישם ולפעול באופן הדרגתי להפחתת משחקי כדורגל בשבת מחד - ולמציאת פתרונות לשחקנים הדתיים מאידך .  הדיון הקרוב בעתירה צפוי להתקיים ב-18 בספטמבר ,  ועד אז תצטרך הממשלה להכריע איך תנהג .
 כדי להימנע ממצב שבו בג"ץ יקבל את העתירה ויאסור את המשחקים בשבת ,  נתניהו מנסה לשכנע את החרדים לפתור את המשבר כך שיינתן היתר ענפי לפעילות הענף ,  אך הם מתנגדים לכך וטוענים כי מדובר בהפרת הסטטוס קוו .  הטענה החרדית היא שאינם יכולים לאפשר עבודה בשבת בחסות הממשלה שבה הם יושבים .
 מתנועת ישראל חופשית נמסר בתגובה : " ראש הממשלה נתניהו והשרה רגב יודעים שכדורגל בשבת זה קונצנזוס ,  כדורגל בשבת זה פנאי ישראלי ,  כדורגל בשבת זו שבת ישראלית .  הציבור רואה בהם האחראיים הבלעדיים לשמירה על הכדורגל בשבת ,  ואנחנו דורשים משניהם להתייצב לצד האוהדים ,  ההורים והמשפחות - ולהתחייב שאף אחד לא ייגע בסמל הזה של השבת של רוב הציבור בישראל .  הם צריכים להחליט את מי הם מייצגים- את המיעוט הקטן או את הרוב הענק .  הציבור יראה וישפוט ,  ואנחנו פה כדי לדאוג שהעסק הזה לא ייסגר בשקט בחדרים אפלים רחוק מהעין והביקורת הציבורית .  מי שחושב שאפשר לוותר על סמל ישראלי כזה בלי מאבק לא מבין מול מה הוא עומד ".  

משחקים משבת לשבת ?  נתניהו והחרדים נפגשו בעניין משבר הכדורגל
ראשי הסיעות נפגשו עם ראש הממשלה בנוגע לכוונתו להעניק היתר למשחקי הכדורגל בשבת .  לדברי גורמים שנכחו בפגישה ,  הדיון בנושא נדחה לשבוע הבא ,  ועד למציאת פתרון לא יינתן ההיתר

