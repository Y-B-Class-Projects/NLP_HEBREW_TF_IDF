עמיתיו של בן-ציון באקדמיה : " תרם תרומה חשובה "
 פרופ' בן-ציון נתניהו ,  שחקר את הציונות ואת תולדות העם היהודי בספרד ,  היה היסטוריון בעל שם עולמי . " המחקרים של נתניהו הפכו לחובה בקרב ההיסטוריונים ,  אסור לפספס אותם "
 פרופ' בן-ציון נתניהו שהלך לפנות בוקר  ( שני )  לעולמו בגיל 102 ,  היה היסטוריון בעל שם עולמי ,  שחקר לעומק את נושא האנוסים ביהדות ספרד והשלכות האינקוויזיציה על התנהגותם של אותם יהודים שנדרשו להמיר את דתם לנצרות .  כמו כן חקר את תולדות הציונות .  פרופ' יוסף קפלן מהחוג להיסטוריה של עם ישראל באוניברסיטה העברית ,  סיפר על נקודת המבט שאפיינה את בן-ציון . " לכל היסטוריון יש את הגישה הייחודית לו .  בן-ציון היה היסטוריון מלומד שחקר את נושא האינקוויזיציה בדרך קצת שונה מהגישה שהייתה מקובלת במחקר היסטוריוני היהודי ".  
" נתניהו טען שבדור הראשון בתחילת המאה ה-15 ,  גדל מספרם של אותם יהודים שהמירו את דתם והזדהו לחלוטין עם הדת הנוצרית .  בבעיית ההמרה של האנוסים ,  ביקש נתניהו להוכיח שהרבנים הספרדים כבר במהלך המאה ה-15 ראו את האנוסים כמשומדים ,  שהם מומרים מרצון ,  וביקשו לנתק מגע מהם .  הגישה עוררה ביקורות לא מעטות ,  ובזכות סגנונו המרהיב גם באנגלית ובעברית ,  הצליח בן ציון לבנות את הטיעונים שלו בצורה לוגית .  כמו כן ,  בתחום יהדות ספרד הוא תרם תרומה חשובה ביותר ".   
" הוא היה היסטוריון מקורי ,  שייצר תופעה מאוד מעניינת ",  הוסיף ד"ר דב סטוצינסקי מהמחלקה להיסטוריה כללית באוניברסיטת בר אילן . " מצד אחד הוא נמנה עם חוגים לאומיים שמרנים מאוד ,  ומאידך דגל בתפיסות מרחיקות לכת ומאוד לא שמרניות לגבי כמה נושאים .  השניים הבולטים היו נושא האנוסים והאינקוויזיציה .  פרופ' נתניהו היה מבין הראשונים שרצה לתת תמונה מאוד מורכבת על אותם אנשים שרצו להיטמע בתוך החברה הנוצרית ". 
ד"ר סטוצינסקי הזכיר גם את הביוגרפיה שכתב נתניהו על דון יצחק אברבאנל . " בספר חשף נתניהו את מורכבותו של יצחק כדמות דומיננטית ומודרנית ,  כמנהיג פוליטי עם רגליים על הקרקע ,  ויחד עם זאת גם את היותו אדם הנתון בתוך המגמות המשיחיות שלא התממשו .  המחקרים של נתניהו הפכו לחובה בקרב ההיסטוריונים ,  אסור לפספס אותם ".  
בן-ציון נתניהו ,  אביו של ראש הממשלה ,  מת בגיל 102צל האב :  כיצד השפיע בן-ציון נתניהו על משנת בנו ? הצמרת המדינית-פוליטית-ביטחונית ליוותה את בן-ציון בדרכו האחרונה 

עמיתיו של בן-ציון באקדמיה : " תרם תרומה חשובה "
 פרופ' בן-ציון נתניהו ,  שחקר את הציונות ואת תולדות העם היהודי בספרד ,  היה היסטוריון בעל שם עולמי . " המחקרים של נתניהו הפכו לחובה בקרב ההיסטוריונים ,  אסור לפספס אותם "
 
