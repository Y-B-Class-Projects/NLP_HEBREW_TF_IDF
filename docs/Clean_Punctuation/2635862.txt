קרי נגד אמ"ן :  נתניהו לא אישר באוזניי שימוש בנשק כימי בסוריה
שר החוץ האמריקני התייחס בכנס נאט"ו להערכת המודיעין הישראלית לפיה אסד השתמש בנשק כימי נגד כוחות המורדים . " המידע בידי עדיין לא אושר בכדי שאציג אותו כעובדה "
 ראש ממשלת ישראל בנימין נתניהו לא יכול לאשר את הערכת המודיעין לפיה צבא אסד עשה שימוש בנשק כימי  כך אמר היום  ( שלישי )  שר החוץ האמריקני ,  ג'ון קרי . " דיברתי עם נתניהו הבוקר .  אני חושב שיהיה הוגן לומר כי הוא לא היה בעמדה לאשר זאת בשיחה בינינו ",  דברי קרי בכינוס נאט"ו בבריסל . " אני עדיין לא יודע מה הן העובדות .  אני בטוח ששמעתם את האמרה :  אל תאמינו תמיד למה שאתם קוראים בעיתונים .  המידע שיש לי בשלב זה עדיין לא אושר בכדי שאציג אותו כעובדה,אך בכל מקרה יש לחקור עד תום את כל ההאשמות שעולות ויש לרדוף אחריהן ולגלות מה מתרחש ". 
קרי התייחס לדבריו של ראש חטיבת המחקר באגף המודיעין של צה"ל ,  תת-אלוף איתי ברון ,  בכנס המכון למחקרי ביטחון באוניברסיטת תל אביב .  ברון אמר שהמשטר הסורי עושה שימשו בנשק כימי ובראשם גז עצבים מסוג סארין . " הדברים עלולים להגביר את הלחץ על ארצות הברית ומדינות מערבית אחרות להתערב בעימות הסוריה "  - העריכה רשת  " פוקס ניוז ".  
גם דובר הבית הלבן ,  ג'יי קרני ,  אמר כי ארה"ב לא הגיעה למסקנה כי נעשה שימוש בנשק כימי בסוריה . " אנו מודאגים מהדיווחים על שימוש בנשק כימי ,  שזו בדיוק הסיבה בגללה קראנו לחקירה מקיפה ".  לדבריו , " חשוב שנעשה כל שביכולתנו כדי לעקוב ,  לחקור ולאשר כל טענות אמינות בהתחשב בשלכות שיהיו על העם הסורי ובהתחשב בהצהרתו הברורה של הנשיא כי שימוש בנשק כימי הוא בלתי מתקבל על הדעת ". 
בביקור בישראל ,  אמר נשיא ארצות הברית ברק אובמה כי ראיות לשימוש בנשק כימי נגד המורדים בסוריה  " ישנו את כללי המשחק ".  שר ההגנה שלו ,  צ'אק הייגל ,  חזר על דבריו של אובמה רק אתמול בפגישתו עם שר הביטחון ,  משה  ( בוגי )  יעלון .  גם בבריטניה נטען לאחרונה כי יש בידיה  " ראיות מוצקות "  לכך שדגימות אדמה שליקטו בסוריה הכילו עקבות של כימיקלים ,  אך לא ברור אם מדובר בהוכחה לשימוש בנשק כימי או בשאריות של חומרים לפיזור הפגנות .  לדיווח ב"טיימס "  הלונדוני לא היה אישור במקורות נוספים .  כעת ,  לדברי ברון ,  קיים תיעוד של נפגעים בעלי  " אישונים מוקטנים ,  קצף שיוצא מהפה ועוד "  המוכיח שימוש בגז הקטלני .  לדבריו , " עצם השימוש בנשק כימי מבלי שהייתה לזה תגובה הולמת יכול לאותת שדבר כזה לגיטימי וההימצאות של נשק כימי בידי גורמים שלא מנהלים חשבון של רווח והפסד מטריד ".  צרפת הציגה הערכה דומה אף היא .
 רשת CBS הדגישה את חשיבות ההצהרה הישראלית ,  מאחר וישראל שמרה עד כה על זהירות מול  " יריבתה המרה "  ולא נקטה עמדה במלחמת האזרחים בסוריה ,  מחשש כי דבר זה יעורר את הגבול בו שמרה משפחת אסד על שקט ב-40 השנים האחרונות או מחשש מפני מה שיקרה לאחר נפילתו .  הייגל אמר אתמול כי הדיווחים בנושא עדיין  " אינם חד משמעיים "  ומזכיר העיתונות שלו ,  ג'ורג' ליטל ,  אמר היום כי הפנטגון מוסיף לבחון את הדיווחים בנושא . " שימוש בנשק מסוג זה יהיה בלתי מתקבל על הדעת ",  אמר ליטל עם הגעתם לירדן ,  בתום ביקורו בישראל .  בניו יורק טיימס העריכו כי אם גורמים אמריקנים התקשו לקבל את מסקנות בנות בריתן ,  אפשר שזה מאחר ודבר זה יאלץ את אובמה לפעול .  
באוגוסט האחרון אמר אובמה לכתבים כי כל ראיה לפיה אסד משתמש או משנע נשק מסוג זה עלולה להוביל לתגובה אמריקנית . " זה היה משנה את חישובי ,"  אמר . " זה היה משנה את המשוואה שלי ."  ראיות התקבלו בתחילת השנה כשכוחות אסד הניעו נשק מנקודה אחת לפחות לאחרת ,  אך הבית הלבן התעקש כי פעולה זו לא הייתה בגדר חציית הקו האדום שהציב אובמה .  כשאמר אובמה  " לשנע "  נשק ,  הסביר דובר הבית הלבן אז ,  הוא התכוון להעבירו לארגוני טרור ,  דוגמת חיזבאללה .  
ארצות הברית גיבשה תכניות להשתלטות על הנשק אם יהיה בכך צורך על ידי הצנחת כוחות .  אך פקידים אמריקאים הבהירו כי שם מעדיפים כי הכוחות אזוריים ייטלו עליהם את העול .  אך כעת ,  כשלוש בעלות ברית של האמריקנים טוענות כי נעשה שימוש בנשק ,  יהיה לאובמה הרבה יותר קשה לטעון כי  " הקו האדום "  שהוא הציג לא נחצה .  
לקריאה נוספתדיווח צה"ל על נשק כימי בסוריה יאלץ ארה"ב לפעול ? ראש חטיבת המחקר באמ"ן :  אסד משתמש בגז עצביםבמערב מעריכים : " אסד מחזיק נשק כימי ב-20 אתרים שונים "  

קרי נגד אמ"ן :  נתניהו לא אישר באוזניי שימוש בנשק כימי בסוריה
שר החוץ האמריקני התייחס בכנס נאט"ו להערכת המודיעין הישראלית לפיה אסד השתמש בנשק כימי נגד כוחות המורדים . " המידע בידי עדיין לא אושר בכדי שאציג אותו כעובדה "
 
