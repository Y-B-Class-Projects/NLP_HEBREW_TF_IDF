מאות מול בתי נתניהו ושלום : " הציבור מתעורר "
 גם במוצאי השבת הזו מחו מפגינים מול בית ראש הממשלה בקיסריה וקוראים : " שרה ,  צאי ותני הסבר ".  סמוך לבית שר האנרגיה מחו המפגינים על ייצוא הגז :  סוחבים לנו את האוצר
לכל שבת יש מוצאי שבת ,  ולאחרונה  לכל מוצאי שבת יש הפגנות .  בדומה לשבועיים האחרונים ,  גם הערב  ( שבת )  יצאו לצאת לרחובות פעילים חברתיים ,  שהפגינו בשני מוקדים עיקריים  מול ביתו הפרטי של ראש הממשלה בנימין נתניהו בקיסריה ,  ומול ביתו של שר האנרגיה סילבן שלום ברמת גן .  
כמה עשרות מפגינים מול ביתו של נתניהו בקיסריה מבקשים למחות על הוצאותיו של ראש הממשלה .  המפגינים הביאו עמם פירות וירקות ,  וסיפרו כי לאחר ששמעו את ח"כ זאב אלקין  ( הליכוד-ביתנו )  אומר כי המקרר בבית נתניהו ריק ,  הם החליטו להביא לו מעט אוכל .  הם הורשו להתקרב לבית ראש הממשלה שעזב את המקום בסביבות השעה 20:00 ,  כשהם נושאים שלטים שבהם נכתב בין היתר  " אין עתיד עם ביבי ולפיד ",   " מדינה מחורבנת עם ביבי ,  לפיד ובנט "  ועוד .  כמו כן ,  הם קראו קריאות שהופנו לרעיית ראש הממשלה שרה נתניהו : " צאי החוצה ותני לנו הסבר מה פשר ההוצאות המטורפות של הבית שלך ". 
את ההפגנה השבוע כינו מארגניה  " מסיבת בריכה אצל ביבי ".   " מכיוון שכולנו בכספי המיסים משלמים על הוצאות המים בביתו הפרטי של ביבי ,  לרבות הוצאות הבריכה שלו בחצר ,  העם דורש שכשוך בבריכה ",  נכתב בדף הפייסבוק של האירוע ,  שם אישרו את הגעתם כ-3,000 בני אדם . " אז אנחנו מכריזים על מסיבת בריכה אצל ביבי ,  כולם מוזמנים לטבול במים מהכסף שלנו .  גלידות פיסטוק יחולקו חינם כל הערב .  אתה לא צריך גם לנקות אחרינו ביבי ,  הכל על חשבוננו .  המים עלינו  והכיבוד ככל הנראה גם כן עלינו ",  נכתב .  
סמוך לביתו של שר האנרגיה התקיימה גם כן הפגנה ,  נגד הכוונה לייצא את הגז הטבעי שתייצר ישראל .  כ-400 בני אדם ביקשו לחסום את התנועה בציר ז'בוטינסקי .  כוחות משטרה בפיקודו של מפקד מחוז תל אביב ,  ניצב אהרון אקסול ,  הגיעו למקום .  כשעתיים אחרי שהחלו בהפגנה ,  התקדמו המוחים לעבר נתיבי איילון ,  שם הם עמדו בשולי הכביש .  כוחות משטרה חסמו אותם מלרדת לכביש עצמו .  
בדף הפייסבוק של האירוע ,  תחת הכותרת  " חוזרים/ות לסילבן .  ממשיכים/ות להפגין עד להשארת הגז הטבעי בארץ ",  אישרו את הגעתם כ-1,300 בני אדם . " הציבור בישראל מתעורר ומתחיל להבין שסוחבים לו את אוצר הטבע הכי חשוב לקיום שלנו בעשורים הבאים  הגז הטבעי ",  כתבו המארגנים .  הם טענו כי אזרחי ישראל יפסידו 600 מיליארד שקלים במקרה שהתכנית לייצא את הגז הטבעי תאושר בממשלה ,  וקראו לקיים משאל עם בנושא . " כל כך הרבה אינטרסים שזורים בהחלטה אם לייצא את הגז או להשאיר אותו ,  אך מדובר על החלטה קריטית לכל תושבי ישראל ,  ודרוש עוד המון לחץ וקול ציבורי ברור כדי להביא להחלטה הנכונה לנו ",  נכתב בדף האירוע .  
שני הבתים  זה של ראש הממשלה נתניהו וזה של השר שלום  הפכו לאחרונה למוקדים של מחאה חברתית .  במוצאי השבת שעברה הפגינו כמה עשרות בני אדם מול בית נתניהו בקיסריה ,  שם הודיעו המארגנים מבעוד מועד כי בכוונתם ללון במקום ,  במחאה על מה שהגדירו  " סינדרום המיטה המעופפת ".   " כאשר ראיתי את חשבון ההוצאות של משפחת נתניהו ,  ובמיוחד את העובדה שהציבור נאלץ לשלם חצי מיליון שקל עבור מיטה מעופפת ,  זה ממש קומם אותי ",  אמרה המפגינה מעיין רעם לוואלה !  חדשות . " לא ייתכן שאני בתור סטודנטית ,  אין לי כסף ללימודים ולשכר דירה ,  וראש הממשלה יוציא כזה סכום עתק על שטות כזאת ".  היא הוסיפה כי לא ייתכן שעלויות הבית בקיסריה כה גבוהות ,  על אף העובדה כי ברוב ימות השנה הוא ריק . " זהו שוד לאור היום ",  טענה .  רעם וחבריה אמנם הביאו עמם מיטה מתנפחת ,  אך לבסוף התפזרו לבתיהם בסביבות השעה 23:00 .  
לפני כשבועיים נרשמו עימותים בין שוטרים ומפגינים ברמת גן ,  שם חסמו פעילים חברתיים את הכניסה לרחוב שבו מתגורר סילבן שלום .  במהלך המאבק בין הצדדים נעשה שימוש בגז פלפל ,  ומהמשטרה נמסר כי לא היא שעשתה שימוש בגז .  המחאה על הכוונה לייצא את הגז הטבעי לא פסחה גם על ביתו של איש העסקים יצחק תשובה בנתניה ,  בעליה של חברת  " דלק האחראית על קידוח הגז הטבעי  " תמר ",  שם התפתחו בשבוע שעבר גם כן עימותים בין מפגינים לבין שוטרים .  כמה מהמפגינים עוכבו לחקירה ושוחררו כעבור כשעה .  המפגינים חסמו את כביש החוף לכיוון דרום באזור מחלף פולג .  

מאות מול בתי נתניהו ושלום : " הציבור מתעורר "
 גם במוצאי השבת הזו מחו מפגינים מול בית ראש הממשלה בקיסריה וקוראים : " שרה ,  צאי ותני הסבר ".  סמוך לבית שר האנרגיה מחו המפגינים על ייצוא הגז :  סוחבים לנו את האוצר

