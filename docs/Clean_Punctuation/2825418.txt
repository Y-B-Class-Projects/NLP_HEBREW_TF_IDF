היועמ"ש למבקר :  עדכן אותי מתי יפורסם הדוח על מעון ראש הממשלה
בתום התייעצות שקיים בלשכתו ,  שלח וינשטיין מכתב לשפירא ובו ביקש לדעת מתי יפורסם הדוח שמתעכב לכאורה בגלל בקשת עורך דינו של נתניהו .  בניגוד לטענת המבקר ,  טען היועמ"ש שהראשון לא העביר לו את כל החומרים הנוגעים לעניין
היועץ המשפטי לממשלה יהודה וינשטיין שלח אמש  ( ראשון )  מכתב למבקר המדינה יוסף שפירא ובו ביקש לדעת מתי צפוי המבקר לפרסם את הדוח על הוצאות מעון ראש הממשלה בנימין נתניהו .  זאת ,  לאור פרסומים בסוף השבוע האחרון לפיהם מעכב המבקר את פרסום הדוח בשל בקשת עורך הדין של משפחת נתניהו ,  דוד שמרון ,  עד לאחר הבחירות .  לאחר הפרסומים ,  הודיע שפירא כי הוא נערך לפרסום הדוח .
 המכתב ,  שנשלח בתום התייעצות שקיים וינשטיין בלשכתו בעקבות הפרסומים האחרונים בין היתר בדבר פדיון דמי הבקבוקים למיחזור וריהוט הגן ,  מהווה המשך למכתב ששלח המבקר ליועמ"ש לפני למעלה מחצי שנה .  בהודעת משרד המשפטים מהערב הודגש כי בניגוד לטענת המבקר ,  מאז המכתב הקודם ,  ביוני 2014 ,  לא הועברו לטיפול היועמ"ש או הפרקליטות חומרים כלשהם מהמבקר בעניין פדיון דמי המיחזור או רהיטי הגן .  זאת ,  על אף הסיכום כי המבקר יעיין במכלול החומר הרלוונטי וככל שיסבור שיש צורך בכך יעביר את הדברים לטיפול היועץ .
 עוד באותו נושא:לשכת נתניהו : " מעון ראש הממשלה קנה רק בקבוק יין ביום"נתניהו על פרשת הבקבוקים :  סיפור ממוחזר שנועד להפיל השלטון"שרה נתניהו לקחה פדיון מבקבוקי מעון ראש הממשלה " 
" ככל שבחנת את הדברים ,  ובחינתך העלתה צורך בטיפול מטעמי בנושא זה או אחר ,  אודה לך אם תעביר אליי את מכלול החומר שנאסף על ידך ",  כתב וינשטיין לשפירא . " ככל שבדיקתך את הנושאים המוזכרים במכתב טרם הסתיימה ,  אודה אם תעדכנני בדבר .  כמו כן ,  אודה לך אם תעדכן אותי לגבי לוח הזמנים הצפוי לפרסום הדוח מטעמך בעניין הוצאות מעונות ראש הממשלה ,  על מנת שאוכל לקחת אותו בחשבון בהקשר לעניין זה ,  ולטענות נוספות שמועלות בעניין התנהלות מעון ראש הממשלה ".  
בפגישה בלשכתו של היועמ"ש השתתפו נציגי הפרקליטות אשר מייצגים את ראש הממשלה ורעייתו בתביעה שהגיש נגדם אב הבית לשעבר מני נפתלי ,  וכן משניו של היועץ .  הפגישה נועדה לקביעת נהלים להמשך הטיפול בפרשיות נתניהו השונות והגדרת חלוקת העבודה בין הגופים .  עם זאת ,  הפגישה לא עסקה בפרשת  " ביביטורס ". 
מלשכת המבקר נמסר הבוקר כי הוא נערך לפרסם את הדוח .  זאת ,  לאחר שבחודש אוגוסט האחרון נוסח כמעט סופי של הדוח הועבר לראש הממשלה וליועץ המשפטי לממשלה ,  ולפי הודעת מבקר המדינה , " היועץ המשפטי לממשלה יכול היה לדעת בדיוק מה בודק משרד מבקר המדינה בביקורת על הוצאות מעונות ראש הממשלה ". 
 ( עדכון ראשון :  22:23 ) 
לפניות לכתבת גלי גינת :  gali.gnt@walla.com 

היועמ"ש למבקר :  עדכן אותי מתי יפורסם הדוח על מעון ראש הממשלה
בתום התייעצות שקיים בלשכתו ,  שלח וינשטיין מכתב לשפירא ובו ביקש לדעת מתי יפורסם הדוח שמתעכב לכאורה בגלל בקשת עורך דינו של נתניהו .  בניגוד לטענת המבקר ,  טען היועמ"ש שהראשון לא העביר לו את כל החומרים הנוגעים לעניין

