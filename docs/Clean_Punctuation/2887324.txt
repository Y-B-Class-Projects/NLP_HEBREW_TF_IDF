פרשת מעונות ראש הממשלה :  איש אמונו של נתניהו זומן לחקירה
עזרא סיידוף ,  סמנכ"ל נכסים ומשאבי אנוש במעונות ראש הממשלה ומקורב לבני הזוג נתניהו ,  זומן לחקירה בעניין פרשת המעונות .  אב הבית לשעבר במעון הרשמי טען בתצהיר לפני חצי שנה : " סיידוף ידע לעגל פינות "
  ( מני נפתלי לאחר מסירת העדות שלו בפרשה ,  מרץ האחרון )  
עזרא סיידוף ,  סמנכ"ל נכסים ומשאבי אנוש במשרד ראש הממשלה ומקורבם של בנימין נתניהו ורעייתו שרה ,  זומן היום  ( חמישי )  לחקירה ביחידה הארצית לחקירות הונאה  ( יאח"ה )  בעניין פרשת התנהלות המעונות של נתניהו .  בתצהיר שהגיש אב הבית לשעבר במעונם של הזוג נתניהו ,  מני נפתלי ,  טען כי סיידוף ידע  " לסייע ולעגל פינות כשנתבקש לעשות זאת ",  ואף הורה ,  לטענתו ,  להוציא חשבוניות פיקטיביות .
 בתצהיר שהגיש לבית הדין לעבודה ,  ציין נפתלי כי  " זכור לי מקרה כאשר התשלומים למלון 'ליאונרדו' הגיעו לסכומים של יותר ממאה אלף שקל והייתי צריך אישור על מסגרת תקציב חדשה מהחשב הכללי .  כדרכה ,  דרשה גב' נתניהו לקבל באופן מידי את שירותיו של השף קדוש ,  ומר סיידוף מצא לכך פתרון על ידי מתן הוראה לעבוד באופן זמני מול מלון 'ליאונרדו' ללא מסגרת תקציבית מאושרת ".  לטענתו של נפתלי , " עזרא סיידוף היה אף מי שהורה לי להוציא חשבוניות לאירועים ממלכתיים עם מספר משתתפים פיקטיבי כדי להגדיל את סכומי התשלום ולשלם למלצרים במקום אורחים ".  אם אכן יוכיח נפתלי את הדברים - הרי שמדובר בטענות שמעלות חשד ממשי לפלילים נגד סיידוף בגין רישום כוזב וזיוף ,  בין היתר .  
לפני כחודש נחקר באזהרה אבי פחימה ,  החשמלאי שהגיע במשך שלושה חודשים לבית משפחת נתניהו בקיסריה בשבתות ,  במשרדי יחידת להב 433 ביאח"ה .  חקירתו של פחימה עסקה במינויו כחשמלאי במעון ראש הממשלה הפרטי ,  חרף היותו חבר המשפחה שאף אירח את משפחת נתניהו בעבר בחגיגות המימונה ,  ומינויו לתפקיד נפסל .
 ב-2009 ביקשה משפחת נתניהו למנות את פחימה לחשמלאי של המעון בקיסריה . " ועדת השלושה ",  אותו גוף שקובע את תקציב מעון ראש הממשלה ,  אישרה התקשרות עם חשמלאי חיצוני לאחר שנים בהן היה נהוג שאנשי משרד ראש הממשלה מטפלים גם בבעיות החשמל במעון הפרטי ,  אולם היא פסלה את מועמדותו של פחימה בשל קשריו המוקדמים עם משפחת נתניהו . " יצוין כי חשמלאי א'  ( פחימה )  היה בעת ההיא חבר מרכז ליכוד ,  ועלתה אף הטענה כי בני משפחת נתניהו נהגו לעבוד איתו בעבר .  יצוין ,  כי בחגיגות המימונה בפסח 2010 הוא אף אירח את בני משפחת נתניהו ",  נכתב בדוח מבקר המדינה על סיבת פסילתו .  

פרשת מעונות ראש הממשלה :  איש אמונו של נתניהו זומן לחקירה
עזרא סיידוף ,  סמנכ"ל נכסים ומשאבי אנוש במעונות ראש הממשלה ומקורב לבני הזוג נתניהו ,  זומן לחקירה בעניין פרשת המעונות .  אב הבית לשעבר במעון הרשמי טען בתצהיר לפני חצי שנה : " סיידוף ידע לעגל פינות "
 
