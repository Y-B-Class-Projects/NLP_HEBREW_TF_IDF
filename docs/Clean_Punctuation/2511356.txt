פרשת אשל :  הקריירה הפוליטית של האוזר בסימן שאלה
משבר האמון בין נתניהו להאוזר יקשה על מזכיר הממשלה לקבל מקום גבוה ברשימת הליכוד .  יש מי שחושב שהאוזר נאחז בכסאו ,  ולא מתפטר כדי לשמור על מעט הכוח שנותר לו
 ( באדיבות ערוץ הכנסת )  
בכירים בליכוד מעריכים שהאופן שבו התנהל מזכיר הממשלה ,  צבי האוזר ,  בפרשת נתן אשל ,  מחליש מאוד את סיכוייו להיבחר לכנסת הבאה ברשימת הליכוד .  לדבריהם ,  היה ניתן לצפות שהאוזר יתפטר מתפקידו בשל ההשפלה הפומבית שספג מנתניהו .  ראש הממשלה נזף בהאוזר בשיחות פרטיות ,  וגם גער בו לעיני המצלמות בישיבת הממשלה .  ההערכה הרווחת היא שמזכיר הממשלה נאחז בציפורניו בתפקיד היוקרתי ,  כדי להגיע לפריימריז בליכוד בעמדת כוח ,  אם יחליט להתמודד על מקום ברשימת המפלגה .
 האוזר לא טרח ליידע את נתניהו על פרשת ההטרדה בלשכת ראש הממשלה ,  ובין השניים נפער משבר אמון חמור .  זה זמן רב שבליכוד מסתובבות שמועות על רצונו של האוזר להתמודד לרשימת הליכוד לכנסת .  האוזר ,  שמעריכים שירוץ במחוז תל אביב ,  ניצב מול מתחרה עיקרי אחד  דוד שרן ,  ראש המטה של שר האוצר ,  יובל שטייניץ .  ההערכה הייתה שסיכוייו של האוזר גבוהים בהרבה משל שרן ,  משום שהוא זכה לתמיכת נתניהו .  אלא שבעקבות פרשת נתן אשל הכל התהפך .
 כעת ,  האוזר נחשב ל"סדין אדום "  אצל נתניהו .  גורמים בכירים בליכוד אמרו לוואלה !  חדשות כי סיכוייו להיבחר לרשימת הליכוד הפכו אפסיים ,  למרות שהוא נחשב למקורבו של השר גדעון סער ,  דמות חזקה בסניפי הליכוד בתל אביב . " סער לא יפעל בניגוד גמור לעמדת נתניהו ",  הסבירו גורמים שונים . " סניפי הליכוד בתל אביב נחשבים מתונים ומאוד פרו-נתניהו .  הם לא ילכו בניגוד לעמדת ראש הממשלה ".  
אך בליכוד כלל לא בטוחים שהאוזר הכריע אם לרוץ לכנסת ,  במידה שיסתיים תפקידו כמזכיר הממשלה .  יתכן שכשהאוזר יראה שסיכוייו נמוכים מדי ,  הוא יוותר על הרעיון ,  וישוב לעיסוקיו בעריכת דין או יפנה לדרך אחרת .
 למרות המתח הרב עם נתניהו ,  מתח שראש הממשלה לא ניסה להסתיר ,  האוזר ממשיך לאחוז בתפקידו .  ההיגיון אומר שאחרי ההשפלה הפומבית שחווה השבוע בפתח ישיבת הממשלה  ( "פרשת המנעול ")  היה עליו לקום וללכת .  גורמים בליכוד מעריכים כי הדבר דווקא מחזק את ההערכה כי בכוונתו לרוץ ברשימת הליכוד .
" האוזר צריך להגיע לפריימריז זמן קצר לאחר סיום תפקידו כמזכיר ממשלה ,  כדי להגיע עם ההילה של התפקיד ",  אמרו . " אם האוזר יפרוש עכשיו ,  הוא יפסיד .  גם אם נתניהו ימשיך לפגוע בו ,  הוא ימשיך לכופף את הראש ,  ולעשות כאילו הוא לא שומע ".  
תגובתו של האוזר לדברים טרם התקבלה .  

פרשת אשל :  הקריירה הפוליטית של האוזר בסימן שאלה
משבר האמון בין נתניהו להאוזר יקשה על מזכיר הממשלה לקבל מקום גבוה ברשימת הליכוד .  יש מי שחושב שהאוזר נאחז בכסאו ,  ולא מתפטר כדי לשמור על מעט הכוח שנותר לו

