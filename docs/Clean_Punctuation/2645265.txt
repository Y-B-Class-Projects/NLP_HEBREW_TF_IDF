גורם מדיני מכחיש : " הדיווח על העסקה עם פוטין  אגדה "
 הגורם בירושלים טוען כי לדיווח ב"סאנדיי טיימס ",  לפיו רוסיה החליטה לבטל את מכירת טילי ה-S-300 לסוריה לאחר פגישת פוטין-נתניהו ,  אין אחיזה במציאות : " לא היה שום הסכם "
 גורם מדיני בכיר בירושלים הגיב היום  ( ראשון )  לדיווח לפיו רוסיה הסכימה לבטל את עסקת המכירה של טילי S-300 לסוריה לאחר פגישה שנערכה בין מנהיגי רוסיה וישראל ,  והכחיש אותו בתוקף . " זו ידיעה שאין לה שום אחיזה במציאות ",  אמר הגורם . " אגדה ,  לא היה שום הסכם בין פוטין לנתניהו .  סביר שהרוסים ימשכו זמן וישתמשו בזה כקלף מבלי לממש את העסקה ". 
הלילה פרסם ה"סאנדיי טיימס "  דיווח מפי גורם בכיר ברוסיה ,  לפיו רוסיה לא תמכור לסוריה את הטילים מחשש שאלה ייפלו לידיים הלא נכונות וישמשו לתקיפה של נמל התעופה בן גוריון . " אנחנו מאוד מודאגים מכך ,  הקהילה הרוסית הגדולה בישראל היא גורם מרכזי בהחלטה ולא ניתן לזה לקרות ",  אמר הגורם .  לדבריו ,  ההחלטה התקבלה בעקבות פגישה בין נשיא רוסיה ,  ולדימיר פוטין ,  לראש הממשלה ,  בנימין נתניהו ,  לפני כשבועיים ,  במהלכה ביקשה רוסיה מישראל בתמורה להימנע מתקיפות אוויריות נוספות בסוריה .  
על פי הדיווח ,  הגורם סיפר כי נתניהו ,  ביחד עם היועץ לביטחון לאומי ,  יעקב עמידרור ,  הסביר בפגישה כי אם הטילים ייפלו לידיהם של קבוצות המתנגדות לישראל ,  מטוסים שנוחתים וממריאים בישראל יהיו בטווח אותם טילים .  הוא הוסיף כי המטרה העיקרית של רוסיה היא לשמור על סוריה כישות אחת ,  וציין כי הסורים מוכנים להגיע לוועידת השלום הבינלאומית שתיערך בז'נבה בחודש הבא ללא תנאים מוקדמים ,  אך עד כה המורדים מתעקשים כי הנשיא אסד חייב להתפטר . " זה לא מקובל ואנחנו מחכים לארצות הברית כדי לפתור את הבעיה הזו עם המורדים ",  אמר הגורם הרוסי .  הוא הוסיף והדגיש כי לרוסיה אין תכניות לספק לאסד מקלט במוסקבה : " אנחנו לא הולכים להציע לו את זה ". 
בשבוע שעבר התייחס רמטכ"ל צבא ארצות הברית ,  הגנרל מרטין דמפסי ,  למכירת טילי ה-S-300 מרוסיה לסוריה וטען כי הם עלולים להפר את העליונות הצבאית של ישראל . " זו מערכת משוכללת אשר מפרה את האיזון ומגבירה את הסיכון ",  אמר . " יש דרכים להתמודד עם הארסנל שנמצא בשליטת המשטר הסורי ,  אך אין לנו דרך למנוע משלוחי נשק אליו ".  
לפניות לכתב :  amirbohbot@walla.com 

גורם מדיני מכחיש : " הדיווח על העסקה עם פוטין  אגדה "
 הגורם בירושלים טוען כי לדיווח ב"סאנדיי טיימס ",  לפיו רוסיה החליטה לבטל את מכירת טילי ה-S-300 לסוריה לאחר פגישת פוטין-נתניהו ,  אין אחיזה במציאות : " לא היה שום הסכם "
 
