רה"מ : " יש טפטוף הסלמה בדרום ,  נדון בזה "
 לאחר סופ"ש סוער בו נהרג חייל צה"ל ונפצעו ארבעה אזרחים בגבול הרצועה ,  התייחס רה"מ לנושא ואמר כי  " ניתן על זה את הדעת ". 
ראש הממשלה בנימין נתניהו נדרש לנושא ההסלמה בדרום לאחר שרקטת קסאם נוספת נורתה הבוקר  ( ראשון )  לשטח ישראל .  בסוף השבוע נהרג חייל צה"ל ונפצעו ארבעה נוספים בתקרית ירי  " אש ידידותית "  בגבול הרצועה ,  בנוסף נפצעו שלושה עובדים זרים באחד מקיבוצי הסביבה וכן נהג משאית שנפגע מרסיסים .  עם זאת ,  בפורום שרי הליכוד שהתכנס הבוקר לפני ישיבת הממשלה השבועית התייחס נתניהו לתקריות בלקוניות ואמר כי  " יש טפטוף של הסלמה מרצועת עזה והשבוע נצטרך לתת על זה את הדעת ". 
גם שר התשתיות ,  עוזי לנדאו התייחס להסלמה בדרום ואמר שתושבי הדרום הופכים להיות בשר תותחים ואנחנו ישובים במרכז הארץ בשקט . " הממשלה צריכה לחשוב על מדיניות של אפס סובלנות וגביית מחירים כבדים מהפלסטינים ",  אמר .  מנגד ,  שר המדע ,  דניאל הרשקוביץ הרגיע ואמר כי משיחות שערך עם מומחים שמע כי אין ניצנים של הידרדרות ,  אולם לדבריו  " צריך להבהיר לפלסטינים שלא מדובר במשחק ילדים ". 
בתוך כך ,  הבוקר נודע כי בעקבות הירי בדרום ,  שוקלים במערכת הביטחון להציב ביישובי הסביבה אמצעי התרעה מפני פצצות מרגמה .  על פי ההערכה ,  המערכת תוכל להיכנס לשימוש בתוך מספר שבועות ,  אבל גורמים אזרחיים אומרים כי למיטב הבנתם ,  המערכת עדיין אינה מבצעית דיה .  
טווח הזמן מירי פצצת המרגמה עד הנפילה ארוך יחסית ומגיע לכחצי דקה ,  זאת לעומת רקטת קסאם ,  שזמן הירי שלה עומד על כ-20 שניות .  בקיבוץ בו התפוצצו אתמול הפצמ"רים שפגעו קשה בעובדים הזרים אומרים כי אם היתה פעילה מערכת כזו אפשר והפגיעה היתה נמנעת .
 
רה"מ : " יש טפטוף הסלמה בדרום ,  נדון בזה "
 לאחר סופ"ש סוער בו נהרג חייל צה"ל ונפצעו ארבעה אזרחים בגבול הרצועה ,  התייחס רה"מ לנושא ואמר כי  " ניתן על זה את הדעת ". 

