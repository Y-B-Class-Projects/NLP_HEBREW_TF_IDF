רוצה לומר :  כשנתניהו חיקה את נוסי
בנאומו הפעם רה"מ נתניהו לא הסתפק בלתקוף עיתונאים וכלי תקשורת ,  וחיקה את כתב המשטרה של חדשות 2 משה נוסבאום ,  כאילו היה קומיקאי ב"ארץ נהדרת ".  נוסבאום סירב להגיב .  צפו
משבר ענק בחברת טבע ?  התרעות  " צבע אדום "  בדרום ?  כל אלה נעדרו מנאומו של רה"מ בנימין נתניהו הערב  ( שלישי )  באירוע הדלקת נרות של פעילי ליכוד .  רה"מ העדיף להתרכז בהפגנות ברוטשילד ובעבר בפתח תקווה ,  בחקירות המשטרה נגדו ובנושא האהוב עליו - התקשורת .  אך הפעם נתניהו לא הסתפק בלתקוף עיתונאים וכלי תקשורת ,  וחיקה את כתב המשטרה של חדשות 2 משה נוסבאום ,  כאילו היה קומיקאי ב"ארץ נהדרת ". 
נתניהו אמר , " המכפישים בכיכרות ובמהדורות ינסו לנפח את הבלון הזה לפני שיוצא ממנו כל האוויר .  עכשיו הם מנסים לבנות מתח ,  'מה יהיה עם ההמלצות ? ' .  אז אני הולך לעשות לכם ספוילר .  בעוד שבועות בודדים ישבו באולפני הטלויזיה כתבים ופרשנים והם יפתחו את מהדורת החדשות בכותרות מפוצצות :  'המלצות חמורות ביותר ,  יש לומר חמורות מאוד' .  רוצה לומר ,  מן החמורות שידעה המדינה "  - אמר כשהוא מחזיק בגבותיו ולועג לשפת הגוף של נוסבאום .  צפו בנאום .  
נתניהו התייחס להדלפות המשטרה ,  רמז לקו ההגנה התדמיתי שלו שכולל הפחתת ציפיות והורדת חשיבות הנושא ,  ואמר : " אתם בטח שואלים את עצמכם איך אני יודע את זה .  כבר בינואר לפני כמעט שנה הודלף 'המשטרה תמליץ להגיש כתב אישום נגד נתניהו' .  יש עיתונות טובה .  הם ידעו כבר לפני שנה ,  רק כמה ימים אחריי שנפתחה החקירה .  אז יש לי שאלה ,  בשביל מה היה צריך עוד חמש חקירות ?  בשביל מה היה צריך עוד שנה ?  בזבוז זמן ,  בזבוז כספי ציבור .  אז יהיו המלצות ,  אז מה ".  
משה נוסבאום סירב להגיב לדברים .  

רוצה לומר :  כשנתניהו חיקה את נוסי
בנאומו הפעם רה"מ נתניהו לא הסתפק בלתקוף עיתונאים וכלי תקשורת ,  וחיקה את כתב המשטרה של חדשות 2 משה נוסבאום ,  כאילו היה קומיקאי ב"ארץ נהדרת ".  נוסבאום סירב להגיב .  צפו

