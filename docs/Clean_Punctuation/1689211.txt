נתניהו :  סוף להאשמות הפגיעה באזרחי עזה
ראש הממשלה ניסה להסביר את ההחלטה על הקלת הסגר על עזה ואמר כי ההחלטה לא תאפשר לחמאס לטעון כי ישראל פוגעת באזרחי הרצועה .  לדבריו ,  מדובר בהחלטה הנכונה מבחינה בטחונית ומדינית
 ( צילום :  רויטרס .  עריכה :  גדי וינסטוק ) 
לאחר שהוחלט בממשלה על הקלת הסגר על רצועת עזה ,  בתוכה תפורסם רשימת הפריטים שכניסתם אסורה ואשר לפיה יותר להכניס לרצועה את כל הפריטים שאינם ברשימה ,  ביקש אמש  ( ראשון )  ראש הממשלה בנימין נתניהו להסביר את ההחלטה .  לדבריו של נתניהו ,  ההקלה בסגר לא תאפשר לחמאס לטעון כי הינו פוגע באזרחי הרצועה .
" שללנו מחמאס את היכולת להאשים את ישראל בפגיעה באוכלוסיה האזרחית ",  אמר נתניהו , " ידידנו בעולם מתייצבים מאחורי ההחלטה להמשיך את הסגר הביטחוני על חמאס ".  לדברי ראש הממשלה ,  מדובר בהחלטה הנכונה עבור ישראל ,  הן מבחינה ביטחונית והן מבחינה מדינית .
 לפי דיווח בקול ישראל ,  הוסיפו גורמים בממשלה ואמרו לאחר הודעתו של נתניהו ,  כי ההחלטה על ההקלות בסגר על הרצועה מאפשרת להדק את הסגר הביטחוני ולהקל על אזרחי הרצועה .
 בתום פגישתו של נתניהו עם שליח הקוורטט למזרח התיכון טוני בלייר אמש ,  פורסמה שורה של הקלות בסגר על רצועת עזה עליהן החליט נתניהו .  כחלק מההקלות ,  תפורסם רשימה של פריטים אשר כניסתם לרצועה אסורה ,  אולם כל הפריטים שלא מופיעים ברשימה זו ניתן יהיה להכניסם אל הרצועה .  זאת במקום המצב כיום לפיו קיימת רשימה של פריטים המותרים לכניסה וכניסתם של כי היתר אסורה .  הרשימה של הפריטים האסורים תכלול רק נשק ,  אמצעים תומכי לחימה ופריטים שניתן להשתמש בהם גם ללחימה וגם כמוצר אזרחי .  
עם זאת ,  תותר כניסתם של חומרי בנייה  " דו שימושיים ",  שניתן להשתמש בהם בשתי הצורות  ( לחימה ואזרחי )  ,  לביצוע פרויקטים של בנייה ציבורית שאושרה על ידי הרשות הפלסטינית  ( בתי ספר ,  מוסדות בריאות ,  מים ותברואה )  ,  או כדי לבצע בנייה למגורים  " כגון זה שמבצע האו"ם בחאן יונס ",  נכתב בהודעת משרד ראש הממשלה .  ראש מערך ההסברה הלאומי מסר כי , " ישראל מתכוונת לזרז את אישורם של פרויקטים מסוג זה תוך שימוש בהליכים ובנהלים המקובלים ". 
ראש הממשלה החליט עוד על צעדים נוספים להקלת הסגר ,  בתוכם הרחבת היקף הפעילות במעברים היבשתיים כדי להגדיל משמעותית את נפח הסחורות שיעברו בהם וכדי להרחיב את הפעילות הכלכלית .  וכמו כן במידת הצורך ,  התחייב ראש הממשלה שישראל תפתח מעברים יבשתיים נוספים ,  בתנאי שיתמלאו דרישותיה הביטחוניות וכן ייעול מדיניות הכניסה והיציאה של תושבי עזה מסיבות הומניטריות ורפואיות ושל ארגוני סיוע בינלאומיים המוכרים על יד ממשלת ישראל .
 
נתניהו :  סוף להאשמות הפגיעה באזרחי עזה
ראש הממשלה ניסה להסביר את ההחלטה על הקלת הסגר על עזה ואמר כי ההחלטה לא תאפשר לחמאס לטעון כי ישראל פוגעת באזרחי הרצועה .  לדבריו ,  מדובר בהחלטה הנכונה מבחינה בטחונית ומדינית

