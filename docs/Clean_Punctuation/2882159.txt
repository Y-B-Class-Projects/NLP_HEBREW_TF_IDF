ברוב מוחץ :  הממשלה אישרה את מתווה גז ,  רק שר אחד התנגד
הגרסה המתוקנת להסכם בין הממשלה לחברות הגז אושרה בישיבת הממשלה ברוב של 17 נגד מתנגד בודד ,  השר להגנת הסביבה אבי גבאי ,  ושלושה נמנעים - השרים כחלון ,  גלנט וחיים כץ .  חברי מטה מאבק הגז הפגינו מחוץ לישיבה ,  מנהיגת המחאה עוכבה לחקירה .  דיווח לאולפן וואלה !  NEWS
מתווה הגז אושר היום  ( ראשון )  בגרסתו המתוקנת ברוב מוחץ של 17 נגד מתנגד בודד - רק השר להגנת הסביבה אבי גבאי ,  ששהה בחו"ל וחזר לארץ במיוחד ל-24 שעות כדי להשתתף בישיבת הממשלה ,  הצביע נגד .  שר האוצר משה כחלון ,  שר הבינוי יואב גלנט ושר הרווחה חיים כץ נמנעו בשל ניגוד עניינים . 
" לא אוכל להצביע בעד מתווה שלטעמי פוגע בביטחון האנרגטי ",  אמר השר גבאי . " ההחלטה משנה החלטת ממשלה קודמת המחייבת את מחזיקי 'תמר' לחבר צינור גז נוסף ,  צינור שייצור גיבוי לצינור הקיים וירחיב את אספקת הגז לישראל כך שיותר מפעלים וגם תחבורה ציבורית יוכלו להשתמש בגז ,  להוריד את יוקר המחיה ולצמצם את זיהום האוויר בישראל .  בנוסף ,  ההחלטה מאפשרת יצוא טרם פיתוח מאגרים אחרים וגם כאן יש סיכון למצב בו ישראל תחסר בגז בעוד מספר שנים .  סיכון שאל לנו לקחת ",  הוסיף .  
לקריאה נוספת:כיצד ההצבעה על מתווה הגז תשפיע על מעמד הקואליציה ? לפיד לוואלה !  NEWS : " נתנגד למתווה הגז המתוקן"נתניהו על מתווה הגז המתוקן : " בטוח שיעבור ברוב גדול "  
חברים במטה מאבק הגז ופעילים חברתיים מחו מחוץ לישיבת הממשלה במחאה על המתווה .  בין היתר ,  הם קראו לשרים לעמוד בהבטחותיהם לפרק את מונופול הגז וכן דרשו מהם לפרסם את פרטי ההסכם .  במהלך ההפגנה הם השמיעו הקלטות שבהן נשמעים לטענתם השרים יובל שטייניץ וכחלון וראש הממשלה בנימין נתניהו מבטיחים לפרק את מונופול הגז ולפקח עליו .  המשטרה עיכבה לחקירה שתיים ממובילות המאבק ,  אור-לי ברלב ורונית הורוביץ . 
" במתווה הגז הנוכחי אין שום חידוש .  המתווה שומר על המונופול של תשובה ונובל אנרג'י ומציע מחירים מופקעים לשוק המקומי ,  מחירים שמייצרים רווחי ענק לברוני הגז ומשאירים את הציבור הישראלי מרושש מנכסיו הטבעיים .  נתניהו שודד את הציבור הישראלי וזה מקומם ועצוב שיתר נבחרי הציבור שלנו נותנים לזה יד רק כדי שיוכלו לשרוד פוליטיתו ולהמשיך לפעול בניגוד לאינטרסים האזרחיים שלנו ",  אמר מור גלבוע ,  מנכ"ל  " מגמה ירוקה ".  
נתניהו פתח את ישיבת הממשלה בהסבר על המעמד . " אנחנו נעביר היום בממשלה החלטה היסטורית ,  לא פחות מזה .  ההחלטה הזאת תכניס לאזרחי המדינה ,  לקופת המדינה ,  מאות מיליארדי שקלים .  הכסף הזה ילך לטובת החינוך ,  הבריאות ,  הרווחה ולצרכים לאומיים אחרים ",  אמר .
 לדבריו ,  המתנגדים להסכם הם  " פופוליסטים "  וכי מדובר באבן דרך חשובה לקראת אישור המתווה . " אנחנו מתגברים על המכשולים צעד אחר צעד ,  לא יעצרו את התהליך הזה .  אני מאמין שנעביר את ההחלטה ברוב גדול ,  ובצדק .  יחפשו עוד דרך לעכב ,  עוד תירוץ ,  עוד סיבה  וזה לא יעזור .  המתווה הזה יעבור כך או כך ,  והגיע הזמן שהוא יעבור .  האינטרסים האמיתיים של מדינת ישראל מחייבים את העברת המתווה הזה כמה שיותר מהר ",  הוסיף .
 שר הכלכלה אריה דרעי התייחס לסיבות שהביאו אותו לתמוך במתווה הגז . " השר דרעי הצביע בעד המתווה כבר בקבינט לפני כחודשיים ,  וכעת המתווה שופר ולכן הצביע בעד ",  נמסר מלשכתו . " השר ציין כי זה הרע במיעוטו שהצוות הבין-משרדי השיג לאחר חמש שנים של אי-עשייה מוחלטת ".  בנוגע להפעלת סעיף 52 ,  אמר השר כי הוא הודיע לפני חודשיים לקבינט שאינו מתכוון להפעיל את הסעיף בפעם הראשונה מאז חקיקתו .  
שר האנרגיה ,  ד"ר יובל שטייניץ ,  אמר בפתח ישיבת הממשלה  " כי לאחר קיפאון רגולטורי ועיכובים של כמה שנים ,  שעלו מיליארדים למדינה ,  ופגעו בביטחון האנרגטי שלנו ,  אני משוכנע שהמתווה הנוכחי הוא הדבר הטוב למדינת ישראל ולאזרחיה ".  לדבריו , " ההשוואה המהותית שאליה חשוב להתייחס היא למצב הקיים :  האם זהו שיפור של המצב הקיים ?  בעניין המחירים יהיה שיפור משמעותי ביחס למצב הקיים ,  יהיה שיפור בתחרות .  כיום יש רק את מאגר תמר ,  יהיו שלושה מאגרים בפיצול בעלויות ואולי מאגרים נוספים ,  יהיה שיפור בביטחון האנרגטי ,  וכן תוספת הכנסות למדינה ".  השר הדגיש כי למתווה גם ערך כלכלי אסטרטגי :  נוצרת הזדמנות ליצירת קשר כלכלי בציר השלום .  השיפור הוא משמעותי ועדיף על כל דחייה נוספת ".  
המתווה החדש הושג לאחר משא ומתן בין המדינה לחברות הגז שהסתיים השבוע .  בהצעת המחליטים שהועברה בסוף השבוע לשרי הממשלה נכתב כי  " החלטת ממשלה זו באה לאשר את המתווה הכולל צעדים שונים להגדלת כמות הגז הטבעי המופקת משדה הגז הטבעי 'תמר' ופיתוח מהיר של שדות הגז הטבעי 'לוויתן' ,  'כריש' ,  'תנין' ושדות גז נוספים ".  כמו כן ,  הודגש כי  " החלטת הממשלה כפופה למתן הפטור לפי סעיף 52 לחוק ההגבלים העסקיים ,  המהווה חלק מהמתווה הכולל ". 
מאחורי המשפט האחרון מסתתרת הבעיה הפוליטית הגדולה שעדיין עומדת בדרכו של נתניהו .  גם לאחר אישור המתווה בממשלה ,  אין זה מבטיח שיימצא הרוב הדרוש בכנסת .  הממונה על ההגבלים העסקיים ,  דיוויד גילה ,  הביע התנגדות למתווה בטענה שמדובר ב"הסדר כובל "  שייצור מונופול במשק .  כדי לעקוף את התנגדותו של הממונה ,  על שר הכלכלה ,  אריה דרעי ,  להפעיל את סעיף 52 ,  אולם שר הכלכלה אריה דרעי התעקש שבמקרה הספציפי הזה ,  הסמכות להפעלת הסעיף תעבור ממנו לידי הממשלה כולה .
  ( עדכון ראשון :  11:20 )  

ברוב מוחץ :  הממשלה אישרה את מתווה גז ,  רק שר אחד התנגד
הגרסה המתוקנת להסכם בין הממשלה לחברות הגז אושרה בישיבת הממשלה ברוב של 17 נגד מתנגד בודד ,  השר להגנת הסביבה אבי גבאי ,  ושלושה נמנעים - השרים כחלון ,  גלנט וחיים כץ .  חברי מטה מאבק הגז הפגינו מחוץ לישיבה ,  מנהיגת המחאה עוכבה לחקירה .  דיווח לאולפן וואלה !  NEWS

