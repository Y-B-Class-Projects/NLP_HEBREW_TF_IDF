 " שיטת ביבי ":  במחנה הציוני השוו לרבין את הכרזה שלעגה להרצוג
ראש המחנה הציוני יצחק הרצוג השווה בעמוד הפייסבוק שלו בין הכרזה הגנוזה שהציגה אותו בדמות אישה לתמונה של ראש הממשלה הנרצח רבין כשהוא חובש כאפייה : " ביבי אותו ביבי ,  ההסתה אותה ההסתה "
 יו"ר האופוזיציה יצחק הרצוג תקף היום  ( שלישי )  את קמפיין הליכוד הגנוז שבו הוצג כאישה ,  ופרסם בחשבון הפייסבוק שלו כרזה תחת הכותרת  " שיטת ביבי ",  המשלבת בין תמונתו לתמונה של ראש הממשלה לשעבר יצחק רבין כשהוא חובש כאפייה .  במטה הרצוג מסרו לוואלה !  NEWS כי  " ביבי אותו ביבי ,  ההסתה אותה ההסתה ",  בהשוואה לכרזות שפורסמו נגד ראש הממשלה המנוח טרם הירצחו ב-1995 .  
לקריאה נוספת :" נתניהו והרצוג נועדו בחשאי עם א-סיסי בקהיר בשנה שעברה "" ככה תהיה ראש הממשלה ?  ":  העימות הסוער על ראשות העבודההרצוג : " נתניהו הכניס במערכת הפוליטית וירוס לא רציונאלי שגובל בטירוף "  
אתמול נחשפה כרזה שהוכנה במסגרת קמפיין הליכוד לבחירות לפני כשנתיים ,  שבה נראה הרצוג כאישה עם הכיתוב  " מהפך ",  בניסיון ללעוג לגבריותו .  הכרזה ,  שבה הופיע הרצוג כשהוא מאופר ,  עם פאה ועם עגילים ,  נגנזה ולא נעשה בה שימוש .  לפי הדיווחים ,  במסגרת הקמפיין הגנוז של הליכוד הוצגה גם שותפתו של הרצוג להנהגת המחנה הציוני ,  ח"כ ציפי לבני ,  כידידה של מנהיגי חמאס ,  שכביכול עונים לטלפון ממנה במילה  " זיבי ".  
ב"הארץ "  דווח היום כי מפלגת הליכוד מימנה במהלך תקופת הבחירות עמוד פייסבוק אנונימי שנקרא  " רק ביבי ",  ובו הוצגה תמונה של ח"כ ציפי לבני כטרמפיסטית בבגד ים ,  בניסיון ללעוג לכך שעברה מפלגות רבות במרוצת שנותיה בפוליטיקה .  העמוד פעיל גם היום ויש לו למעלה מ-17,000 עוקבים ,  אך התמונה עצמה הוסרה ממנו . 

" שיטת ביבי ":  במחנה הציוני השוו לרבין את הכרזה שלעגה להרצוג
ראש המחנה הציוני יצחק הרצוג השווה בעמוד הפייסבוק שלו בין הכרזה הגנוזה שהציגה אותו בדמות אישה לתמונה של ראש הממשלה הנרצח רבין כשהוא חובש כאפייה : " ביבי אותו ביבי ,  ההסתה אותה ההסתה "
 
