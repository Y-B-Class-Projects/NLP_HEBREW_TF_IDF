ברק : " נשקול ברצינות להרחיב את הממשלה "
 על רקע החידוש הצפוי של המו"מ בין ישראל לפלסטינים ,  הצהיר שר הביטחון : " אם יסתבר לנו שכדי להשיג את ההתקדמות הנדרשת בתהליך המדיני נדרשת הרחבת הממשלה ,  נבחן זאת בכל הרצינות והאחריות "
  ( צילום :  רויטרס ,  עריכה :  גדי וינסטוק ,  קריינות :  רועי כ"ץ ) 
שר הביטחון אהוד ברק מציע לבחון אפשרות להרחבת הקואליציה ,  אם תושג התקדמות בתהליך המדיני מול הפלסטינים .  בפתח ישיבת סיעת העבודה בכנסת שהתקיימה בצהרים  ( שני )  אמר ברק כי  " אם יסתבר לנו שכדי להשיג את ההתקדמות הנדרשת בתהליך המדיני נדרשת הרחבת הממשלה ,  נבחן בכל הרצינות והאחריות את האופציה להרחיב את הממשלה .  העניין עצמו של התקדמות התהליך המדיני מצדיק כל מאמץ ,  גם אם זה קשור בהרחבת הממשלה - לצד המחירים שכרוכים בכך ". 
בהתייחסו לנושא המדיני אמר ברק כי  " חזרתי אתמול בערב מביקור אינטנסיבי בארה"ב .  נפגשתי עם כל ראשי הממשל מהנשיא ,  מזכירת המדינה ,  היועץ לביטחון הלאומי וכן עם מזכ"ל האו"ם .  השיחות היו חשובות ומעניינות והקיפו את הנושאים שעוסקים בהם ,  בעיקר הנושא המדיני ועם האמריקאים גם הנושא הביטחוני .  לאחר ביקורי התחזקה דעתי שהיחסים עם ארצות הברית עמוקים חזקים ויציבים כתמיד .  יש ציפייה של ארצות הברית שלצד הגיבוי ושיתוף הפעולה העמוק שישנו בביטחון ובמודיעין ,  שתימצא דרך שישראל תנוע בדרך לתוכניות מדיניות מול הפלסטינים וגם ברמה האזורית ". 
על שיחות הקרבה בין ישראל לפלסטינים שצפויות להתחיל ביום רביעי ,  אמר ברק כי  " אני מאמין ומקווה שהן יוכלו להוביל לשיחות ישירות ,  שיידונו בהן כל נושאי הליבה כדי להניע את התהליך המדיני .  זה ידרוש מאמצים שלנו ,  של הצד השני ,  של הליגה הערבית ושל האמריקאים .  ניסיתי במידת יכולתי לפעול לכך שתהיה הבנה רחבה ועמוקה יותר של עמדותינו וגם בהכרה לכך שהממשלה מחויבת להניע תהליך מדיני ולמצות את כל האפשרויות .  אני מעריך שהמבחנים שלנו יהיו בחודשים הקרובים ונצטרך למצות את השפעתנו בממשלה כדי שהיחסים עם האמריקאים ישתנו מהיסוד ,  ושנקבל החלטות בנושאים המדיניים לצד מה שיידרש מהצד הפלסטיני והערבי ". 
מוקדם יותר נפגש ראש הממשלה בנימין נתניהו בשארם א-שייח' עם נשיא מצרים חוסני מובארק .  ראש מערך ההסברה הלאומי ,  ניר חפץ ,  מסר בצאת שני המנהיגים מהפגישה ,  כי  " ראש הממשלה ונשיא מצרים נועדו בארבע עיניים לפגישה ארוכה שנמשכה יותר משעה וחצי .  השיחה התמקדה בחידוש תהליך השלום ובנושאים אזוריים ובילטראליים נוספים .  הפגישה התנהלה באווירה חיובית וקונסטרוקטיבית ". 

ברק : " נשקול ברצינות להרחיב את הממשלה "
 על רקע החידוש הצפוי של המו"מ בין ישראל לפלסטינים ,  הצהיר שר הביטחון : " אם יסתבר לנו שכדי להשיג את ההתקדמות הנדרשת בתהליך המדיני נדרשת הרחבת הממשלה ,  נבחן זאת בכל הרצינות והאחריות "
 
