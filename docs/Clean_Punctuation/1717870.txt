נעם שליט  : " הפקרת חייל בשבי היא קו אדום "
 בנאום שנשא נעם שליט לציון 1,500 ימים לנפילת בנו בשבי חמאס ,  אמר נעם שליט כי  " הפקרתו של חייל צה"ל בשבי היא קו אדום .  העובדה שגלעד עוד בשבי היא אות קלון לממשלה "
  ( צילום :  גדעון צנטנר ,  עריכה :  דורון שטיין ) 
נעם שליט ,  אביו של החייל החטוף גלעד שליט ,  נאם הערב  ( שלישי )  מול מעון ראש הממשלה בירושלים לציון 1,500 ימים לנפילת בנו בשבי .  שליט אמר בנאומו : " די לתירוצים ,  די להסברים ,  די לגרירת הרגליים ,  די להסתתרות מאחורי קווים אדומים .  הפקרתו של חייל צה"ל בשבי ,  ולא בפעם הראשונה ,  היא הקו האדום שלנו ושל מאות אלפי האזרחים התומכים בנו ".  אל משפחת הצטרפו היום עשרות פעילים שהקימו עיר אוהלים מול מעון ראש הממשלה ,  לציון 1,500 ימים לנפילת גלעד שליט בשבי .
 עוד אמר שליט ,  כי העובדה שמדינת ישראל לא מצליחה לשחרר חייל שנשלח למשימה מטעמה ,  היא  " אות קלון לממשלת ישראל ולראש ממשלת ישראל ".  שליט פנה בנאומו לראש הממשלה ואמר לו : " חדל להסס ,  חדל להיגרר ,  הפסק לחשוש מתסריטי אימה שמציירים לך מומחים ו"יודעי דבר ",  קבל הכרעה ,  הכרעה של מנהיג ,  העם בחר בך והעם דורש את שחרורו המיידי של גלעד .  עם ישראל בארץ והתפוצות מייחל וכמה לשובו של גלעד הביתה ". 
שליט הוסיף כי  " העם לא יסלח למנהיג שמתעלם מרצונו ומקולו הרם והברור .  מגיע לגלעד לחגוג את יום הולדתו בבית ,  מגיע לגלעד לשוב הביתה .  אנו כאן הערב ,  קוראים לך ,  ראש הממשלה בנימין נתניהו ,  מאחורי החלונות האטומים ושערי הברזל בביתך ,  כאן מעבר לגדר :  ביכולתך ובכוחך לסיים את הפרשה העצובה הזו ,  הפרשה האומללה הזו .  בכוחך להביא לסיום את סבלו של גלעד ,  את שביו של גלעד ,  להציל את חייו ,  מגורלו המר המצפה לו בחשכת מרתפי עזה ". 
בסיום דבריו אמר שליט כי  " אנחנו רוצים להודות לקהל הנפלא שהגיע היום מכל קצוות הארץ ,  לתמוך ולהזדהות עימנו למרות החום הכבד .  ולכל הפעילים והמתנדבים הרבים והמסורים שעושים במלאכה יומם ולילה וממשיכים ללוות אותנו במאבק הארוך הזה .  נמשיך במאבק ולא נוותר !  ". 

נעם שליט  : " הפקרת חייל בשבי היא קו אדום "
 בנאום שנשא נעם שליט לציון 1,500 ימים לנפילת בנו בשבי חמאס ,  אמר נעם שליט כי  " הפקרתו של חייל צה"ל בשבי היא קו אדום .  העובדה שגלעד עוד בשבי היא אות קלון לממשלה "
 
