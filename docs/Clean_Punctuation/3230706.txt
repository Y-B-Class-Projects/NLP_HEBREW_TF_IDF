נתניהו על המשבר ברכבת ישראל :  נקים צוות למניעת שביתות
אחרי שהשר כץ הודיע על קידום החוק בהסכמים קואליציוניים ,  ראש הממשלה אמר שיקים צוות למניעת שביתות בשירותים חיוניים . " אין הצדקה לכך שקומץ אנשים ישביתו את הרכבות למיליוני אזרחים ",  אמר .  יו"ר ההסתדרות : " מי שינסה להעמיד במבחן את העבודה המאורגנת - ייענה ביד קשה "
 בצל המשבר המתמשך ברכבת ,  ראש הממשלה בנימין נתניהו הודיע היום  ( שני )  על כוונתו להקים צוות למניעת השבתת שירותים חיוניים ש"יאפשר את חופש התנועה לכל אזרחי ישראל ".  בטקס הרמת כוסית לחג הפסח עם עובדי משרד ראש הממשלה בירושלים ,  אמר נתניהו כי  " הרכבת צריכה לנסוע .  אנחנו הנחנו פסי רכבת ואין שום הצדקה לכך שקומץ אנשים ישביתו את הרכבות למיליוני אזרחי ישראל ולחיילים ,  זה לא יהיה ". 
בתגובה להודעתו של נתניהו ,  יו"ר ההסתדרות ארנון בר דוד אמר כי  " הכוונה לכרסם בזכות השביתה ולהחליש את ציבור העובדים מערערת את יסודות הדמוקרטיה ותפגע בכל אזרחי ישראל .  ההסתדרות שהוכיחה את מחויבותה לדרך של הידברות ,  לא חוששת ומכירה היטב גם את הדרך השנייה ".  
עוד בנושא המשבר הרכבת:סליחה ,  תקלה :  שוב שיבושים ברכבת ישראל בשל שורה של בעיות טכניתברכבת דורשים לפטר את יו"ר ועד העובדים ;  אדרעי : " מסיתים נגדי"הקרב שיצר כאוס ברכבת ישראל - והותיר את הנוסעים לבד ברציף 
בר דוד איים כי  " כל מי שינסה להעמיד במבחן את עוצמתה של העבודה המאורגנת יגלה מהר מאוד את גודל הטעות שלו .  פנינו לשלום ולשיתוף פעולה למען חיזוק מעמד העובדים ולשיפור השירות לאזרח ,  אך מי שינסה לנצל את זה לטובת מסע הסתה ושיסוי כלפי העובדים ,  ייענה ביד קשה ". 
אתמול הודיע שר התחבורה ישראל כץ כי יקדם חוק יחד עם נתניהו למניעת שביתות בשירותים חיוניים כחלק מההסכמים הקואליציוניים .  זאת ,  אחרי יממה נוספת של שיבושים ברכבת ,  ברקע חילופי ההאשמות בין ההנהלה לבין העובדים . " כל סיעה שתצטרף לקואליציה תצטרך להתחייב על תמיכה בחוק ",  טען כץ . " העימותים הפראיים שנוקט ועד עובדי הרכבת תוך פגיעה קשה בנוסעים ובחיילי צה"ל וחמור מזה ,  הגיבוי שנותן ניסנקורן וחבריו בהסתדרות לוועד העובדים בפעילותו החמורה ,  מחייבת את חקיקת החוק .  לא ניתן ולא נאפשר פגיעה באזרחי ישראל .  עד כאן ".  
בתגובה ,  הזהירו בוועד עובדי הרכבת מפני פגיעה בעובדים ואמרו כי  " השר עושה שימוש פוליטי באירוע החמור שיזמה וחוללה הנהלת הרכבת .  וכל מטרתו היא לפגוע בעבודה המאורגנת בישראל ". 
בהודעה רשמית מטעמו ,  הוועד מסר כי  " צר לנו שהשר לא מתעניין בעובדות ועושה 'עליהום' על העובדים .  השר לא ענה לפניות הרבות של הוועד במהלך סוף השבוע .  לבוא ולשמוע ולהכיר את העובדות למרות חומרים רבים שנשלחו לו - אפילו לא התייחס .  אנו מזמינים את כבוד השר לבוא ולשמוע את האמת ,  להיחשף לעובדות ולא לעשות משפט שדה חסר אחריות ".  
אתמול התקיים דיון בבית הדין האזורי לעבודה בתל אביב בעקבות השבתת הרכבות ביום שישי בכל הארץ ,  למשך שעה וחצי .  ההנהלה טוענת כי 80 רכבות בוטלו ,  אך ועד העובדים טוען כי  " לא הייתה שום שביתה ,  רק מחדל של הנהלת הרכבת שהחליטה לפגוע בעשרות אלפי חיילים ואזרחים ". 
ההנהלה פנתה אתמול ליו"ר ההסתדרות ארנון בר דוד בבקשה להדיח את גילה אדרעי ,  בטענה שבוועד עובדי הרכבת בראשותה  " נוקטים חדשות לבקרים צעדים ארגוניים פראיים ובלתי חוקיים ופוגעים בציבור הנוסעים בישראל ,  והכל תחת כסות ובתמיכת ההסתדרות כארגון היציג של העובדים ".  בישיבת הממשלה גיבה כץ את הנהלת הרכבת ואמר כי הרכבת אינה רכוש פרטי של גילה אדרעי וניסנקורן לקידום אינטרסים אישיים ופוליטיים ". 
 ( עדכון ראשון :  13:27 )  

נתניהו על המשבר ברכבת ישראל :  נקים צוות למניעת שביתות
אחרי שהשר כץ הודיע על קידום החוק בהסכמים קואליציוניים ,  ראש הממשלה אמר שיקים צוות למניעת שביתות בשירותים חיוניים . " אין הצדקה לכך שקומץ אנשים ישביתו את הרכבות למיליוני אזרחים ",  אמר .  יו"ר ההסתדרות : " מי שינסה להעמיד במבחן את העבודה המאורגנת - ייענה ביד קשה "
 
