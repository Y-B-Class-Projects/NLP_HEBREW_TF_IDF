המחוזי דחה את הערעור של יגאל סרנה ;  יחויב ב-20 אלף ש' הוצאות משפט
ההוצאות שהטילה השופטת כהן על סרנה מתווספות לפסק הדין המקורי ,  שקבע כי עליו לשלם 100 אלף שקלים לבני הזוג נתניהו ,  ו-15 אלף שקלים הוצאות משפט ושכר טרחת עורכי דין .  סרנה מתכוון לערער לעליון

בית המשפט המחוזי בתל אביב דחה היום  ( ראשון )  את הערעור שהגיש העיתונאי יגאל סרנה ,  נגד הפסדו בתביעת הדיבה שהגישו בני הזוג נתניהו .  השופטת אביגיל כהן הטילה על סרנה לשלם הוצאות משפט בגובה 20 אלף שקלים ,  וזאת בנוסף לפסק הדין בבית משפט השלום שקבע כי עליו לשלם 100 אלף שקלים לבני הזוג נתניהו ,  ו-15 אלף שקלים הוצאות משפט .  פרקליטיו של סרנה ,  עורכי ליאור אפשטיין ואביגדור פלדמן ,  מתכוונים לבקש רשות לערער על ההחלטה שוב - לבית המשפט העליון .
 את התביעה הגישו בני הזוג נתניהו בעקבות פוסט שכתב סרנה בפייסבוק ,  שלפיו שרה נתניהו הורתה לבעלה לרדת ממכוניתם המשותפת בעת שנסעו בכביש 1 .  
בשבוע שעבר דן בית המשפט המחוזי בתיק ,  ובדיון הציעה השופטת כהן לפרקליטיו של סרנה למשוך את הערעור ,  ושאלה האם יתעקשו לקבל פסק דין .  עו"ד אפשטיין השיב בחיוב . " זה תיק פשוט שבפשוטים ",  אמרה ורמזה בשנית , " אני חושבת שזה מיותר לכתוב פסק דין ,  אין סיבה לשלם עוד כסף .  זה תיק שאין בו שום חדשנות ".  עורכי דינו של סרנה השיבו שוב בחיוב ,  והיום ניתן פסק הדין ,  שאכן הטיל על סרנה תשלום הוצעות נוספות .
 עו"ד פלדמן טען בדיון כי בית משפט השלום אמר שהפגיעה בראש הממשלה היא משום שפרסומו של סרנה צייר אותו כאדם חלש ,  שאשתו יכולה להוציא אותו מהמכונית הממוגנת ולהשאיר אותו על הכביש בצומת לטרון .  עם זאת ,  לטענת פלדמן ,  הדבר לא נטען בכתב התביעה של נתניהו ,  לא בתצהירו ולא בעדותו .  הוא מצטט מעדותו של נתניהו ,  שאמר על הפוסט של סרנה בחקירתו : " נאמר דבר שהוא שקרי לחלוטין .  שנועד לומר שאנחנו פוגעים בסדרי האבטחה והביטחון החשובים ביותר של מדינת ישראל ".  
" לומר שהפגיעה היא בשירות הביטחון זה מגוחך ",  טען פלדמן . " ראש הממשלה כנראה לא אומר את הדברים מפורשות כי הוא לא רוצה לפתוח דלת לדברים שהוא לא רוצה לשמוע אותם ..  .  האם לפרסם שזוג רב זו דיבה ?  זוגות רבים .  העמדה שלי אינה שוביניסטית .  אני לא חושב שאישה ששולטת בבעל או להפך זו דיבה ".  

עוד טענו עורכי דינו של סרנה כי משום שבני הזוג נתניהו לא הצליחו להוכיח מתוך הפוסט המקורי את הפגיעה ,  הם צירפו לתביעתם שורת פרסומים נוספים - שלהגנה לא ניתנה רשות להתייחס אליהם . " כל מעשה הדיבה קשור למריבה בין בעל ואשתו ,  לא לביטחון ולא לכלום ",  אמר פלדמן . " לכן היה צריך להצמיד לפרסום הזה זנב של פרסומים שבהם ראה בית המשפט את הדיבה ,  את השנאה של המערער למשיבים ..  .  אנחנו זכאים למלוא ההגנה ,  בעיקר כשאנחנו מתמודדים מול ראש הממשלה .  נאלצנו לנהל משפט כשידינו קשורות ". 
לבסוף ,  טען פלדמן כי מדובר בתביעת השתקה ,  אולם השופטת אביגיל כהן אמרה כי סכום התביעה - 200 אלף שקלים - אינו מוביל למסקנה הזו . " כשהייתי בבית משפט השלום ראיתי תביעות לשון הרע של שניים וחצי מיליון שקלים ",  אמרה .
 עו"ד אפשטיין הוסיף כי  " זכותה של הגברת נתניהו לשמה הטוב .  מנגד עומדת זכותה של סרנה לרעיון של חופש הביטוי ..  .  יש פה פוסט - אחד יגיד נבואי ואחד יגיד חסר משמעות .  הוא אמירה ,  שהרעיון שבה חייב להיות מוגן .  השאלה מה היחס ביניהם .  השאלה היא איך מגינים על הזכות מול רעיון .  זכותה לשם טוב מול חופש הביטוי .  הרי ברור שאם היה מיוחס משהו כמו סחר בסמים ,  אי אפשר היה לעמוד פה ולדרוש הגנה .  לדרוש שהרעיון יהיה מוגן .  אבל פה יש דפוס שאינו במחלוקת ".  אפשטיין כינה את אותו דפוס התנהגות של רעיית ראש הממשלה  - " דפוס הטרלול ". 
יוסי כהן ,  שמייצג את בני הזוג נתניהו אמר : " חבריי יודעים שזה ערעור סרק שאין להם סיכוי לזכות בו .  המערער כנראה לא משלם לעורכי דינו ,  שהם עורכי דין יקרים ומליגה מאוד גבוהה ,  והוא כנראה לא משלם הוצאות או פיצויים שיוטלו עליו .  מה שהוא עושה היום זו הצגה לתקשורת .
 הוא דחה את הטענה כי מדובר בתביעת השתקה ,  והפנה אצבע למה שכינה  " הגנת השתקה "  מטעם סרנה עצמו . " בכתב ההגנה מה שהם ניסו לעשות זה מה שקוראים לו בחוק העונשין סחיטה באיומים ",  אמר עו"ד כהן . " מה שעשו פה זה לומר 'אדוני ראש הממשלה וגברתי רעיית ראש הממשלה ,  אם תעלי על דוכן העדים ,  אנחנו נבקש מיום הנישואין שלך ,  ואת כל הסכמי הממון ..  .  זו היתה הצהרה - אם תלך לתביעת דיבה ,  נלך להיסטוריה ולכל מיני שאלות שעלו בעברך .  מי שטוען פה לתביעת השתקה ניסה בסחיטה ואיומים ".  הוא ביקש השופטת להטיל על סרנה הוצאות משפט משמעותיות .  

המחוזי דחה את הערעור של יגאל סרנה ;  יחויב ב-20 אלף ש' הוצאות משפט
ההוצאות שהטילה השופטת כהן על סרנה מתווספות לפסק הדין המקורי ,  שקבע כי עליו לשלם 100 אלף שקלים לבני הזוג נתניהו ,  ו-15 אלף שקלים הוצאות משפט ושכר טרחת עורכי דין .  סרנה מתכוון לערער לעליון

