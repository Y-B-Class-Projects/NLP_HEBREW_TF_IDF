עסקת שליט תשנה את המזרח התיכון
לדעת רמי איגרא ,  שהיה ראש חטיבת שבויים ונעדרים במוסד ,  עסקה לשחרור החייל החטוף תעצים את חמאס ותרסק את אבו מאזן . " על נתניהו להיות אמיץ ולשבור את מעגל הקסמים "  
אנחנו הולכים ומתקרבים לנקודת ההחלטה באשר לקיומה או אי קיומה של עסקת חלופין בעבור גלעד שליט .  משפחת שליט ונציגיה פונים לתקשורת וטוענים כי ההחלטה בנקודת הזמן הזו הינה כגזר דין לחיים או למוות של גלעד .  פני הדברים הינם שונים ואף שהיינו כולנו רוצים לראות את גלעד בבית במהרה ,  אין זה אומר שעיכובה של העסקה יביא פגיעה כזו או אחרת לגלעד .  גלעד שליט הינו נכס עבור חמאס ,  וזה ידאג לשמרו במצב בריאותי תקין עד יום החילופין ,  כאשר הוא יהיה .  
בבואה להחליט על העסקה צריכה הממשלה ובראשה ראש הממשלה לאזן בין שתי החלטות רעות ולבחור ברע במיעוטו .  מחד גיסא ,  גלעד הפך לבנם של כל עם ישראל .  כולנו רוצים לראותו בבית .  מאידך גיסא ,  שחרורו יביא למצב חדש ומורכב במזרח התיכון .  שחרורו של גלעד טומן בחובו מספר אלמנטים שיקשו מאוד על המשך תהליך השלום והמשך מלחמתנו בטרור .  מאות מחבלים ,  רצחניים ,  עם דם על הידיים ישוחררו חזרה לכר גאולתם ,  ואנו ניאלץ להתמודד איתם מבעד לכוונות הרובה .  
מדינות רבות לא יהססו בעתיד לשחרר רוצחי יהודים ולא נוכל לבוא אליהם בתלונות .  השחרור המסיבי של רוצחים יחזק באופן מהותי את חמאס ואת התנועה הלאומית הפלסטינית הקוראת להשמדת ישראל ,  ומאידך ירסק את מעמדו של אבו מאזן ואלה הרוצים בפשרה עמנו .  שוב נוכיח לצד השני שהדרך להתמודד איתנו היא ובכוח ומלחמה .  מאידך ,  כולנו רוצים בשובו של גלעד ולכולנו ברור שאי עשיית העסקה יהווה מכה לא פשוטה למשפחתו ,  ולו וכי הוא ייאלץ להישאר עוד תקופה ארוכה בשבי המחבלים .
 גם אם לבנו יחד עם משפחת שליט וגלעד ,  מגיע לעם ישראל בנקודה זו מנהיג אמיץ שידע להשיר מבט למשפחה ולשים את טובת הכלל ובטחון הכלל ועתיד השלום לפני כאבנו הפרטי .  אם נתניהו לא יעמוד במשימה ,  נמצא את עצמנו מחר במזרח תיכון שונה ,  כפי שמצאנו את עצמנו אחרי עסקת ג'יבריל שבה במו ידינו חיזקנו את חמאס ובנינו את אלה שחטפו את גלעד .  עם כל הכאב זו הנקודה בה עלינו להיות אמיצים ולשבור את מעגל הקסמים הזה .  
 רמי איגרא שימש בעבר כראש חטיבת שבויים ונעדרים במוסד

עסקת שליט תשנה את המזרח התיכון
לדעת רמי איגרא ,  שהיה ראש חטיבת שבויים ונעדרים במוסד ,  עסקה לשחרור החייל החטוף תעצים את חמאס ותרסק את אבו מאזן . " על נתניהו להיות אמיץ ולשבור את מעגל הקסמים "  

