נתניהו : " הפיגוע האיראני שתוכנן בצרפת סוכל - ולא במקרה "
 הרמיזה ששלח ראש הממשלה באה לצד קריאה לאירופה להפסיק את  " מדיניות הפייסנות "  מול טהראן במהלך הדברים שנשא בטקס לציון 70 שנה לפריצה לכלא עכו . " בשבוע שבו נשיא איראן נפגש עם מנהיגים - איראן מתכננת פיגוע טרור על אדמת צרפת ",  הוסיף
ראש הממשלה בנימין נתניהו אמר הערב  ( רביעי )  בטקס לציון 70 שנה לפריצה לכלא עכו כי הפיגוע האיראני שתוכנן השבוע באזור פריז  " סוכל - ולא במקרה ".  בכך הוא שלח רמיזה מעורפלת בנוגע למעצר הדיפלומט האיראני והחשודים הנוספים בחשד לתכנון המתקפה שכוונה נגד כינוס של האופוזיציה האיראנית . " בשבוע שנשיא איראן נפגש עם מנהיגים באירופה כדי לנסות להתגבר על משטר הסנקציות של הנשיא טראמפ - ואני אומר לכם שהניסיון הזה ייכשל - באותו השבוע מתכננת איראן פיגוע טרור על אדמת צרפת באירופה ",  הוסיף נתניהו .
 לדבריו ,  מדובר ב"דוגמה של צביעות אין קץ "  מצדה של טהראן . " גם כשאנחנו מעטים מול רבים וגם כשצריך לעמוד מול העולם כולו אנו עושים זאת כאן ,  באזורנו ,  אנו עושים זאת בזירה הבינלאומית - מבקיעים חומה אחרי חומה ,  ולפעמים אנחנו צריכים גם להבקיע חומות של צביעות ",  אמר .  נתניהו קרא למנהיגי אירופה : " הפסיקו לממן את משטר הטרור שמארגן טרור נגדכם על אדמתכם .  די למדיניות הפייסנות והרפיסות מול איראן ".  
עוד בוואלה !  NEWS:פרסום ראשון :  ארה"ב לא ערכה קבלת פנים ל-4 ביולי עבור הפלסטיניםדיפלומט איראני נעצר בגרמניה : " סוכל פיגוע בכנס אופוזיציה בצרפת"פרסום ראשון :  התפרצות חצבת בצפון ;  מספר שיא של חולים ממרץ 
בפנייתו לאירופה חזר נתניהו על הדברים שאמר מוקדם יותר בטקס קבלת הפנים השנתי לציון יום העצמאות האמריקני במעונו של שגריר ארצות הברית בישראל דיוויד פרידמן .  בטקס ,  שבו השתתפו גם נשיא המדינה ראובן ריבלין ,  מפכ"ל המשטרה רוני אלשיך ,  שרים ,  ח"כים ,  סגל דיפלומטי ובעלי העיתון  " ישראל היום "  שלדון אדלסון ,  נתניהו גם שיבח את הנשיא האמריקני דונלד טראמפ על החלטתו לפרוש מהסכם הגרעין עם איראן .
" השבוע תהיה פגישה באירופה של המדינות שחתומות על ההסכם ללא ארצות הברית שבה ידונו איך לעקוף את החלטת הנשיא טראמפ ",  אמר נתניהו . " באותו שבוע ,  וזה דבר מדהים ,  המדינות האלה הזמינו את רוחאני להשתתף בפגישה .  אבל באותו זמן אותו משטר שלח תא טרור לפעולה בצרפת .  מפקד המבצע היה דיפלומט איראני שמוצב בווינה .  למזלנו המזימה נחשפה .  בזמן שנעצרו החשודים היו בידיהם חומרי נפץ ועוד ".  
ביום שני הודיעו התביעה בבלגיה ושירותי הביון כי שני חשודים נעצרו ביום שבת במדינה כשבמכוניתם נמצאו 500 גרם של TATP ,  חומר נפץ שאותו ניתן לייצר בקלות באופן ביתי ,  וכן מכשיר נפץ .  הגבר בן ה-38 והאישה בת ה-33 ,  שזוהו רק כאמיר ס' ונסימה נ .,  הואשמו בניסיון רצח על רקע טרור ובתכנון פעולת טרור .  שני מעצרים נוספים היו בצרפת ,  שבה התכנסה בשבת מועצת ההתנגדות הלאומית של איראן  ( NCRI )  ,  באירוע שאליו הגיעו בין היתר רודי ג'וליאני ,  פרקליטו של נשיא ארצות הברית דונלד טראמפ ,  וכן כמה שרים אירופים וערבים לשעבר .  בגרמניה ,  נעצר איש סגל מהשגרירות האיראנית בווינה ,  שלפי החשד היה במגעים עם הזוג שנעצר בבלגיה .  לא נמסרו פרטים לגבי החשוד הרביעי ,  שנעצר בצרפת .
 ה-NCR ,  המאגדת כמה ארגוני אופוזיציה איראניים הפועלים להפלת משטר חכמי ההלכה ,  היא הזרוע הפוליטית של ארגון המחתרת מוג'האדין חלק ,  שבעבר הוגדר ארגון טרור על ידי ארצות הברית והאיחוד האירופי .  אלפי אנשים הגיעו לכינוס שנתקיים בווילפין ,  שנמצאת במרחק שלוש שעות נסיעה מהגבול עם בלגיה ,  אך רבים מומנו על ידי המועצה עצמה .  

נתניהו : " הפיגוע האיראני שתוכנן בצרפת סוכל - ולא במקרה "
 הרמיזה ששלח ראש הממשלה באה לצד קריאה לאירופה להפסיק את  " מדיניות הפייסנות "  מול טהראן במהלך הדברים שנשא בטקס לציון 70 שנה לפריצה לכלא עכו . " בשבוע שבו נשיא איראן נפגש עם מנהיגים - איראן מתכננת פיגוע טרור על אדמת צרפת ",  הוסיף

