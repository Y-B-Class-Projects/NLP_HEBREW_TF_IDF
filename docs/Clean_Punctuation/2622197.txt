משא ומתן בסתר :  נתניהו ולפיד נועדו בחשאי בשבת
על רקע המגעים הקואליציוניים המדשדשים והשותפות המסתמנת בין הליכוד-ביתנו ליש עתיד והבית היהודי ,  מדווחים גורמים פוליטיים על הפגישה - שלא ברור לפי שעה מה בדיוק נדון בה
צפו בלפיד בישיבת סיעתו ,  היום בצהריים 
המו"מ הקואליציוני האמיתי ממשיך להתנהל מאחורי הקלעים .  ראש הממשלה בנימין נתניהו ויו"ר  " יש עתיד "  יאיר לפיד נועדו בחשאי בשבת ,  במסגרת המגעים על הקמת ממשלה .  כך מסרו לוואלה !  חדשות גורמים פוליטיים .  הפגישה ,  שלא ברור בשלב זה מה ,  אם בכלל ,  סוכם בה ,  נערכה בימים שבהם הולך ומסתמן כי יש עתיד ,  לצד מפלגת הבית היהודי בראשות נפתלי בנט ,  יהיו שתי השותפות הבכירות של הליכוד-ביתנו בקואליציה המתהווה ,  על חשבון המפלגות החרדיות .  אתמול קיים נתניהו פגישות גלויות עם בנט ועם ראשי ש"ס .
 לפיד ,  שרקם ברית עם מפלגתו של בנט ,  התייחס מוקדם יותר היום בפתח ישיבת סיעתו בכנסת למגעים ,  ונשמע מסויג למדי . " המשא ומתן הקואליציוני רחוק מלהיות גמור ,  יש לא מעט סוגיות שצריך לפתור ",  אמר . " יחד עם זאת ,  אני מקווה שנצליח להקים יחד עם השותפים האחרים ממשלה שתעסוק במה שטוב למדינה ולא במה שטוב לפוליטיקאים .  גם החרדים יגלו שלא רק שיש עתיד לא נגדם - אלא תדאג גם להם ".  עוד הוסיף : " חיכינו עד עכשיו ,  ונחכה עוד קצת .  עוד קצת סבלנות ואז נדע אם אנו בקואליציה או באופוזיציה ".  
בנט ,  מצדו ,  נשמע היום מעט יותר אופטימי . " בשדה הפוליטי אנו עוברים מהחורף לאביב ויש הרבה מאוד רצון טוב להקים ממשלה ",  אמר בישיבת סיעתו . " אנו מפשילים שרוולים עכשיו .  נעבוד מאוד קשה לעזור לנתניהו להקים ממשלה שתשרת את עם ישראל באופן המרבי ,  ולאורך הכי הרבה זמן .  אנו עכשיו באים לשמש לו לעזר ".  מוקדם יותר ,  בשיחה עם וואלה !  חדשות ,  אמר בנט : " אני מקווה שעם ישראל יזכה לממשלה בזמן הקרוב .  ממשלה טובה ויציבה ובמהרה .  אני מאחל לעם ישראל יום נהדר ". 
חבר צוות המשא ומתן הקואליציוני מטעם הליכוד-ביתנו ,  עו"ד דוד שמרון ,  אמר הערב בראיון לרדיו קול ברמה כי החבירה של יו"ר הבית היהודי בנט ללפיד  " עלולה לפגוע במתיישבים ביהודה ושומרון ".  לדבריו , " זה מצער ולא רצוי .  אני מקווה שבסופו של דבר ניצור מצב שבו ניתן יהיה לשמור על האינטרסים של כלל עם ישראל ". 
עוד מהמו"מ הקואליציוני:בש"ס משוכנעים :  תוך זמן קצר נחזור לקואליציהבנט לוואלה !  חדשות : " מקווה שתקום ממשלה בקרוב"ש"ס :  נתניהו הבהיר - אתם בחוץ בגלל בנט ולפיד 

משא ומתן בסתר :  נתניהו ולפיד נועדו בחשאי בשבת
על רקע המגעים הקואליציוניים המדשדשים והשותפות המסתמנת בין הליכוד-ביתנו ליש עתיד והבית היהודי ,  מדווחים גורמים פוליטיים על הפגישה - שלא ברור לפי שעה מה בדיוק נדון בה

