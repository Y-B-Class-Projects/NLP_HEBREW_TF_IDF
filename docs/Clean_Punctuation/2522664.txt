לשכת רה"מ :  הפינוי לא היה מחטף ,  נתניהו ידע מראש
בימין מצביעים על ברק כסמן שמאלי קיצוני בממשלה וכמי שפעל מאחורי גבו של נתניהו כדי לזרז את פינוי בית המכפלה .  ליברמן :  מדיניות ברק פוגעת ביציבות הקואליציה .  צפו בפינוי
 ( צילום :  גדעון צנטנר ,  רויטרס ;  עריכה :  אמיר קוטיגרו ;  קריינות :  אביב אברמוביץ' )  
מתיחות בקואליציה אחרי פינוי  " בית המכפלה "  בחברון :  יו"ר ישראל ביתנו ושר החוץ ,  אביגדור ליברמן ,  הצטרף הבוקר  ( רביעי )  לקריאות שרי הליכוד והבית היהודי להפקיע את סמכויותיו של שר הביטחון ,  אהוד ברק ,  בכל הנוגע להתיישבות ,  ולהעבירה ל"וועדת שרים שתשקף יותר נכונה את דעת הרוב בממשלה ובציבור ". 
אחרי הפינוי ,  ליברמן חזר על איומים מאתמול ,  לפיהם מדיניות משרד הביטחון מערערת את הקואליציה ,  וגם השר משה יעלון ,  המשיך למתוח ביקורת על ההליך .  בעמוד הטוויטר שלו ,  כתב יעלון כי  " אפשר היה לעשות את ההליך בחברון לפני יומיים ,  לשפוך מים ולא להבעיר מדורה מדינית ופוליטית ".  גם יעלון קרא להפקיע מידי ברק את הסמכויות בנוגע להתיישבות .
 עם זאת ,  שר הביטחון זכה מוקדם יותר לגיבוי מלא מנתניהו ,  שהבהיר כי ההחלטה על פינוי  " בית המכפלה "  בחברון נעשתה בתיאום מולו .  לדברי גורם בלשכת ראש הממשלה ,  ברק ונתניהו נפגשו הבוקר בלשכתו ,  והשניים תיאמו את מועד הפינוי .  הגורם הדגיש כי היה הכרח ביטחוני לבצע את הפינוי כעת ,  וכי נוכח עמדת היועץ המשפטי לממשלה ,  אין דרך משפטית לאפשר את המשך השהייה בבית .
 בסביבתו של ברק הדגישו כי השר דרש שהבית בחברון יפונה בהקדם כבר היום . " מדובר במפרי חוק ,  ואסור לעצום עיניים .  השר לא נכנע לדמגוגיה של שרים שמחבקים את מפרי החוק ",  אמרו . 
" יש לך יועץ משפטי לממשלה ,  שדוחק לעשות את זה עכשיו ,  ועמדת מערכת הביטחון היא לעשות זאת עכשיו ",  הסביר הגורם . " לכן ,  מרגע שעלה הכרח מבצעי ,  לא הייתה ברירה . " לנתניהו לא הייתה ברירה משפטית אלא לפנות את הבית ,  כי המלצת היועץ המשפטי הנחרצת לא הותירה לו ברירה אלא לאשר את הפינוי ".  
לדברי אותו גורם ,  ראש הממשלה ביקש מברק שכוחות הביטחון ימשיכו לאבטח את הבית אחרי הפינוי ,  כדי למנוע את  " תפיסתו "  על ידי פלסטינים לאחר הפינוי ,  וכן שאם תימצא בהמשך דרך חוקית שתאפשר את חזרתם של המתנחלים לבית ,  מערכת הביטחון לא תתנגד .  בין היתר ,  השניים דנו גם בגורל שכונת האולפנה בבית אל ובעתידן של שלוש התנחלויות נוספות ,  ובסיום הפגישה ברק ונתניהו סיכמו על פינוי הבין בחברון ,  אך גם על הנחייה שהוציא ראש הממשלה ליועץ המשפטי ,  למצוא דרך משפטית שתאפשר את המשך הישיבה בשכונת האולפנה ,  בסנסנה ,  ברחלים ובברוכין .  ואכן ,  נתניהו אמר היום כי  " אני מחויב להמשך ההתיישבות ביהודה ושומרון בכלל וביישוב היהודי בחברון בפרט ".   
" בית המכפלה "  בחברון פונה בצהריים על ידי כוחות גדולים של מג"ב ויס"מ .  לדברי המשטרה ,  הפינוי התנהל ללא שימוש בכוח ,  וללא אלימות מצד התושבים שפלשו למקום בשבוע שעבר ,  אחרי שרכשו את הבניין מאיש קש .  טרם יציאת תשעת הדיירים שנותרו במקום ,  ניהל הצוות הפורץ משא ומתן עמם ,  בניסיון לשכנע אותם להתפנות ללא שימוש בכוח .  בצה"ל מתכוונים לסגור ולאטום את הבית עד שתתקבל הכרעה משפטית בנוגע לעתידו .  
גורמי ימין הפנו אצבע מאשימה כלפי שר הביטחון ברק כאחראי לפינוי . " תרגיל ההטעיה של ברק הצליח ",  אמר נועם ארנון מהיישוב היהודי בחברון , " שר הביטחון הצליח להרדים את האויב ,  והפר הבנות שהיו לנו עם ראש הממשלה .  אהוד ברק יכול לסמן 'וי' נוסף על מבצע חשאי ,  רק חבל שהוא התבלבל מיהו האויב האמיתי .  שוב הוכח שמי ששולט בממשלה הם אנשי השמאל הקיצוני ".  יו"ר ועד מתיישבי שומרון ,  בני קצובר ,  אמר כי  " נתניהו חטא פעמיים כלפי תושבי חברון  במעשה הרמייה ובהליכתו אחרי ברק ,  איש קש העומד בראש מפלגת קש ". 
שר החוץ ,  אביגדור ליברמן ,  חזר בעקבות הפינוי על רמיזתו לגבי פרישת סיעתו מהקואליציה .  לדבריו ,  מדיניות המשרד  " מערערת את היציבות הקואליציונית ופוגעת ביכולת של מרכיבי הממשלה השונים לחיות זה לצד זה ".  השר הוסיף כי הוא תומך בהפקעת הסמכויות בנושא ההתיישבות היהודית ביהודה ושומרון מידי שר הביטחון ולהעבירן לוועדת שרים מיוחד .  
גם חברי כנסת ושרים לא חסכו שבטם משר הביטחון .  שר ההסברה והתפוצות ,  יולי אדלשטיין ,  אמר כי  " לקראת הפסח ,  ברק החליט לבער את המתיישבים מחברון .  אני קורא לראש הממשלה ליטול מברק את הסמכויות בכל הנוגע להתיישבות ביהודה ושומרון ".  ח"כ דני דנון אמר כי  " ברק יצא משליטה ,  וצריך לרסן אותו לפני שיהיה מאוחר מדי .  לברק אין מנדט מהעם .  הגיע הזמן לפנות את ברק מהממשלה ". 
דנון גם התחיל להחתים חברי ליכוד על עצומה להדחתו של ברק ממשרד הביטחון ,  ולהחלפתו במשנה לראש הממשלה ,  השר משה יעלון . " אנו ,  פעילי ליכוד מרחבי הארץ ,  פונים אליך ,  ראש הממשלה ,  כדי להעביר את תיק הביטחון משר הביטחון ,  אהוד ברק ,  לשר לעניינים אסטרטגים ,  משה  ( בוגי )  יעלון ",  נכתב בעצומה . " הפגיעה בהתיישבות ,  ודרך השמאל שבה בוחר ברק ,  לא מהוות חלק מערכי הליכוד ,  ועל כן נבקש להעבירו מתפקידו ". 
מי שעמד ליד ברק היה השר מיכאל איתן .  שאמר כי  " מגוחך שיש שרים בממשלה שמשתלחים בברק על מהלך שבוצע מכוח המלצת היועץ המשפטי לממשלה ,  ובהסכמתו המלאה של ראש הממשלה .  לדברי השר איתן , " אם יש לשרים אלה ביקורת ,  צריך שיהיה להם את האומץ להפנות אותה למי שעומד בראש המערכת ,  ולא לחפש שעירים לעזאזל ". 
מלשכת שר הביטחון נמסר כי הפינוי בוצע בהמשך לצו שניתן למתיישבים שפלשו .  
לקריאה נוספתפונה  " בית המכפלה "  בחברון : " לא נאפשר הפרת החוק"דרישה בליכוד :  להעביר את תיק הביטחון ליעלוןיעלון קורא להפקיע סמכויות מברק : " מצית מדורות "
 לפניות לכתבת :  tal_sh@walla.net.il 

לשכת רה"מ :  הפינוי לא היה מחטף ,  נתניהו ידע מראש
בימין מצביעים על ברק כסמן שמאלי קיצוני בממשלה וכמי שפעל מאחורי גבו של נתניהו כדי לזרז את פינוי בית המכפלה .  ליברמן :  מדיניות ברק פוגעת ביציבות הקואליציה .  צפו בפינוי

