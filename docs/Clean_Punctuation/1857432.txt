חי :  מסיבת עיתונאים של ראשי מחאת האוהלים
בעוד שבמספר מוקדים בארץ החל פירוק המאהלים שהוקמו במסגרת המחאה החברתית ,  ראשי המחאה ונציגים מצוות המומחים שהקימו פורשים את צעדיהם הבאים

המחאה החברתית לא נגמרה ב"הפגנת המיליון "  שנערכה במוצאי השבת האחרונה .  מנהיגי המחאה ונציגי ועדת המומחים שגיבשו מתארים במסיבת עיתונאים שנערכת בגן הוורדים מול משכן הכנסת בירושלים את הצעדים הבאים שבכוונתם לנקוט במסגרת המחאה נגד יוקר המחיה בישראל .  זאת על רקע פירוק המאהלים בכמה מוקדים בארץ ,  ביניהם במאהל המרכזי בשדרות רוטשילד בתל אביב .
 מחאת האוהלים - כותרות אחרונות:ראש הממשלה אחרי ההפגנה : " נתקן עיוותים חברתיים"הפגנת כל הזמנים :  405 אלף איש קראו לצדק חברתיליף : " לא הפגנת מיליון - הפגנה של שבעה מיליון "
 במסיבת העיתונאים לוקחים חלק דפני ליף ,  יונתן לוי וסתיו שפיר מובילי המחאה ופרופ' אביה ספיבק ,  פרופ' יוסי זעירא ופרופ' לאה אחדות מהצוות המקצועי שהוקם כצוות ראי לוועדת טרכטנברג שהקים ראש הממשלה בנימין נתניהו .
 רגע השיא של המחאה הגיע במוצאי השבת האחרונה כשלמעלה מ-400 אלף ישראלים יצאו לרחובות להפגין נגד יוקר המחיה .  ראש הממשלה נתניהו התייחס למחרת מפגן הכוח למחאה והבטיח כי ממשלתו  " תבצע שינויים ותתקן עיוותים חברתיים ".  בפתח ישיבת הממשלה השבועית הסביר נתניהו כי ועדת טרכטנברג שהוקמה לגבש פתרון למצוקות המחיה בישראל והשיח הציבורי שהתעורר בעקבות המחאה היא  " הזדמנות ייחודית "  לבצע שינויים בתחום זה .
" מעולם לא הייתה ועדה שפתחה שיח עם אלפי אזרחים ",  אמר ראש הממשלה , " אני מתכוון לפעול במהירות בהמשך להמלצותיה ,  ולשמור על האיזון הנכון בין רגישות חברתית לאחריות כלכלית ".  נתניהו הזהיר כי חריגה בהוצאות  " כפי שהיה בכמה מדינות באירופה ",  לא תאפשר לטפל באמת  " בהקלה על יוקר המחיה ובטיפול בעיוותים ". 

חי :  מסיבת עיתונאים של ראשי מחאת האוהלים
בעוד שבמספר מוקדים בארץ החל פירוק המאהלים שהוקמו במסגרת המחאה החברתית ,  ראשי המחאה ונציגים מצוות המומחים שהקימו פורשים את צעדיהם הבאים

