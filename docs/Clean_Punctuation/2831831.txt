180 אלף חביות נפץ מעבר לפינה
ברשות הפלסטינית מתקשים להאמין שנתניהו יחדש בקרוב את העברת המסים לתשלום משכורות הפקידים .  במערכת הביטחון חוששים ממחאה שתפרוץ בגדה ובעזה על רקע המשבר הכלכלי ,  ושעשויה להידרדר לעימות שקשה לחזות את סופו
בעוד שמונה ימים בלבד תידרש הרשות הפלסטינית לשלם משכורות ל-180 אלף הפקידים שהיא מעסיקה ,  ועדיין לא ברור מהיכן יגיע הכסף .  בישראל ,  ולמעשה אצל ראש הממשלה בנימין נתניהו ,  התקבעה ההחלטה שלא לחדש את העברת כספי המיסים לרשות ,  וזאת בניגוד לעמדתם של הגורמים המקצועיים במערכת הביטחון .  
בחודשיים האחרונים מצאה הרשות הפלסטינית פתרון שאיפשר לה להתגבר ,  חלקית ,  על העיצומים שהטילה ישראל ,  באמצעות ערבויות והלוואות מהבנקים .  כך ,  הצליחה הרשות לשלם כ-60% מהמשכורות .  אלא שהפתרון הזה איבד מהרלוונטיות שלו .  לדברי בכירים ברשות הפלסטינית ,  הבנקים כבר אינם יכולים להלוות כספים לרשות ,  ואת המשכורת הבאה  של חודש מרץ - פקידי הרשות אינם צפויים לקבל אפילו באופן חלקי .  
בסופו של דבר ,  ייתכן שיימצא פתרון ,  ולו זמני וחלקי ,  לסוגיה .  ייתכן שהפקידים יקבלו נתח קטן יותר ממשכורתם .  אלא שככל שחולפים החודשים ,  ומשכורתם של הפקידים הולכת וקטנה ,  כך גם מידרדר המצב הכלכלי בגדה ,  וכך הולכת וגוברת האפשרות להסלמה .  ההבנה הזו היא שעומדת למעשה מאחורי ההתראות שהשמיע שר החוץ האמריקני ג'ון קרי ,  שאמר בעקבות שיחתו עם עמיתו הבריטי פיליפ האמונד ,  כי הוא חושש מהתמוטטות של הרשות הפלסטינית ומהפסקת התיאום הביטחוני .  
האבסורד ,  הוא שראשי הדרג המדיני אינם טורחים להטריד את עצמם בסוגיה הזו .  כלומר ,  בעוד שצה"ל  " עומד על הרגליים ",  ובפיקוד המרכז ,  בשב"כ וביחידות המיוחדות נערכים להסלמה אפשרית בגדה בחודשים מרץ-אפריל ,  בין היתר על רקע הקפאת העברת כספי המיסים  הרי שהסוגיה הזו כמעט ואינה זוכה להתייחסות מצד ראש הממשלה או שר הביטחון .  יתרה מכך ,  גם כלי התקשורת אינם ממהרים לדון בסכנה של עימות עם הפלסטינים בחודשים הקרובים .  
נתניהו ,  שר הביטחון משה יעלון וחברי הקבינט האחרים ,  רחוקים מלשנות את עמדתם לגבי סוגיה זו .  בעיניהם ,  הקפאת כספי המיסים הייתה צעד הולם להחלטת הרשות הפלסטינית לפנות לבית הדין הפלילי הבינלאומי .  ההשלכה על השטח ברורה להם :  התערערות התיאום הביטחוני בין הצדדים  ( ואולי אפילו השעייתו )  ,  תסיסה שתלך ותגבר בקרב תושבי הגדה ,  גם נגד הרשות ובעיקר בקרב השכבות החלשות בחברה הפלסטינית ;  ודחיקתו לפינה של יו"ר הרשות אבו מאזן )  .  
לקריאה נוספתקרי מזהיר :  הרשות עלולה לקרוס בשל הקפאת כספי המסיםאין כסף ,  יש דאגות :  בלי המשכורות תבוא ההסלמה הקטלניתכך ישראל תוקעת את העיר שתמנע את האינתיפאדה הבאה 
כלומר ,  ההיגיון אומר שהאינטרס הישראלי הוא דווקא להעביר את הכספים לרשות ,  כדי שהתיאום הביטחוני עם ישראל יישמר ,  כפי שקורה היום .  הרי הרשות עוצרת מאות אנשי חמאס בשנה ,  מסייעת בסיכול פיגועים ,  כולל נגד מתנחלים וצה"ל ,  והצליחה אפילו לשמור על השקט בגדה במהלך המלחמה בעזה .  אבל עם כל הכבוד לאינטרס הביטחוני הישראלי ,  יש כעת בחירות .  וההחלטה להקפיא את כספי המיסים לא תשונה בעתיד הקרוב ,  בוודאי שלא לפני 17 במרץ .  נתניהו אינו מתאבד פוליטי ולא צפוי לעשות צעד שיחזק את  " הבית היהודי ".  ומה באשר לצורך בהרגעת הרוחות ?  זה כנראה יכול להמתין .  שמאות אלפי הפלסטינים שממתינים למשכורת הזו ,  יחכו .  
גם ברשות הפלסטינית לא מצפים שלמחרת הבחירות ,  יחדש נתניהו את העברת המיסים .  ההערכה הרווחת ברמאללה היא שגם בשבועות שלאחר מכן ,  כלומר במהלך ימי הרכבת הקואליציה ,  כספי המיסים יישארו בישראל .  ברשות גם הבינו את הצורך בהנמכת הפרופיל לקראת הבחירות ,  מתוך חשש שעימות  ולו דיפלומטי עם ישראל - ישרת את נתניהו .  מכאן נובע ההסבר לשקט התקשורתי הפלסטיני באשר לפנייה לבית הדין הפלילי הבינלאומי או למועצת הביטחון .  
ברשות מבינים שבימים שבהם אין משכורת בבנק ,  לשטח יש חוקים משלו .  כבר כעת חווה המשק הפלסטיני האטה מסוימת לנוכח הצמצום במשכורות ,  400-500 מיליון שקלים מדי חודש .  בתחילת מרץ הבא עלינו ,  זה כבר יהפוך למשבר של ממש .  משכורות פקידי הרשות הינן המנוע המשמעותי ביותר לכלכלת הגדה ,  והמשך האי-תשלום משמעו השבתת המנוע הזה .  אם תתחיל מחאה עממית ,  אפילו על רקע כלכלי נגד הרשות ,  יהיה קשה מאוד להעריך לאן הזעם יתנקז .  
הפלסטינים על החלטת ישראל להקפיא הכספים : " פשע מלחמה "  

180 אלף חביות נפץ מעבר לפינה
ברשות הפלסטינית מתקשים להאמין שנתניהו יחדש בקרוב את העברת המסים לתשלום משכורות הפקידים .  במערכת הביטחון חוששים ממחאה שתפרוץ בגדה ובעזה על רקע המשבר הכלכלי ,  ושעשויה להידרדר לעימות שקשה לחזות את סופו

