לא נשכח :  דירוג עשרת הרגעים הגדולים של ישראל במוקדמות יורו 2016
מאבק האיתנים בין איתן טיבי לגארת' בייל ,  החגיגות ,  הסלפי של זהבי עם נתניהו וההצהרות של גוטמן ,  השיניים של תמוז ,  הבעיות של עטר ותצוגת האופי מול בוסניה בחוץ .  דירוג הרגעים הגדולים של הקמפיין
בווידאו :  שחקני הנבחרת מסכמים את הקמפיין 
זהו ,  קמפיין כושל נוסף של נבחרת ישראל מאחורינו .  לפני שנשמע על תכניות לבנייה לטווח רחוק ,  בניית אקדמיות ,  ועדות איתור וכל שאר הקלישאות שנשלפות קמפיין אחרי קמפיין ,  כדאי לחזור ולסכם את עשרת הרגעים הגדולים באמת של ישראל במוקדמות יורו 2016 .  כי הסרט הזה משעמם ותמיד חוזר על עצמו ,  רק הדמויות ועלילות המשנה משתנות .  אז הנה עשרת הרגעים שייזכרו באמת מהקמפיין הזה .  
ישראל הפסידה 3:1 לבלגיה וסיימה דרכה במוקדמות היורו
גוטמן : " הולך עם הראש מורם ".  זהבי : " צריך לשנות משהו בכדורגל "
 ביטון 6.5 ,  נאתכו 4 ,  זהבי וטיבי 3 :  ציוני הקמפיין של נבחרת ישראל
התחיל טוב ,  נגמר רע ,  כרגיל :  מספרי קמפיין המוקדמות של הנבחרת
בנבחרת מסכמים .  בן חיים : " פספוס ענק ,  זה היה הזמן לעשות את זה "  
בפברואר השנה סבלו כל חובבי הספורט הישראלים ממתקפה בלתי נסבלת .  מכל חור צצו וקפצו לנו שתי בובות ביזאריות ,  מהסוג שמפחידות ילדים לפני השינה .  שתי הדמויות נכנסו לכל מקום ,  הגיעו כאייטם חדשותי ל"חדשות הספורט "  ונשאלו שאלות על ידי אלי אילדיס ומירי נבו ,  רואיינו ב"יציע העיתונות "  ואפילו ב"ערב הכדורסל של ישראל "  הן פרצו למגרשים והחלו להפחיד את כל האוהדים המפוהקים באולמות .  גם על דפי העיתונים שתי הדמויות עלו וצצו מכל עמוד .  אלה היו היעל והנחליאלי ואנחנו התבקשנו לבחור מי משתי הדמויות תהיה הקמע של נבחרת ישראל ,  בעידוד חברה מסחרית זו או אחרת .  בסופו של דבר דמות היעל נבחרה להיות הקמע של ישראל בפברואר השנה .  
להלן הביצועים של היעל מאז החתמתה :  ארבע נקודות מ-18 אפשריות ,  כששלוש מאותן נקודות הושגו מול אנדורה בבית .  מזל שהוצאנו 0.90 אגורות באותיות קטנטנות כדי לבחור ביעל .  
קצת לפני המשחק מול קפריסין בחוץ והניצחון המרשים שם ,  ראה טוטו תמוז כי אינו בהרכב המסתמן של אלי גוטמן .  עם או בלי קשר לכך ,  הודיע חלוץ פטרולול לראשי הנבחרת כי הוא סובל מכאבי שיניים וייסע לרומניה כדי לעבור טיפולים .  גורמים בנבחרת אמרו שאין שום בעיות עם תמוז ושהשחרור שלו אושר על ידי הגורמים המוסמכים ,  אך למרות זאת החלוץ לא זומן שוב בהמשך הקמפיין .  הדבר גלש למחוזות ביזאריים כשנאלצנו לראות תמונות קשות של תמוז שוכב כשמעליו רופא שיניים חופר בפיו עם מכשור רפואי ושל אסיסטנטית שמסייעת לו עם הסקשן המפורסם .  הכול כדי להוכיח שהחלוץ אכן עבר טיפול שיניים .  
באותם ימים עלה ראיון עם תמוז ,  שסיפר על הרגעים הקשים ,  כשבין היתר אמר : " יש לי טיפול שורש ועכשיו אני צריך להיכנס לטיפול נוסף אצל הרופא .  אוהבים לעשות מכל דבר כותרות .  מה אני אגיד לך ?  לא יודע מי מה ,  מה עושים כל כך ביג דיל ?  לא בגלל שלא הייתי בהרכב או משהו .  יש לי בעיה בשיניים .  אני צריך לטפל בזה עכשיו ,  אם לא זה יגרר עוד פעם ועוד פעם וזה לא יגמר .  אני סובל מהכול ,  הכול .  אני צריך לעשות שני טיפולי שורש וזהו .  אם אתה רוצה אשלח לך תמונה שלי עם הרופא ".  
איך סוגרים הכול ?  עם כוס קפה וסוודר שתלוי על הצוואר .  ערן זהבי כעס ,  כעס מאוד אפילו .  כוכב מכבי תל אביב דיבר במסיבת העיתונאים שכינס לאחר התקרית המפורסמת בדרבי ואירועי פואד על כך שאף אחד בנבחרת לא גיבה אותו .  זהבי אפילו אמר שהוא  " לא מרגיש בנוח לייצג את הנבחרת "  בגלל שאף אחד לא יצא להגנתו .  כאן גוטמן נקלע לבעיה .  מה שמותר ואפשר לעשות מול אלירן עטר וטוטו תמוז ,  לא כדאי לעשות מול השחקן הישראלי הטוב ביותר .  אז כמה ימים לאחר הדברים של זהבי ,  הגיעה הסולחה ,  או יותר נכון התמונה הבלתי נשכחת מהסולחה הזו ,  וציטוטים של השניים . " רגע לפני תחילת ההכנות לבוסניה היה לי חשוב להיפגש עם ערן ,  לעודד אותו ואף לנצל את ההזדמנות כדי לקרוא לכולם להתאחד ביום ראשון ,  ה-16 בנובמבר ,  סביב נבחרת ישראל במשחק נגד בוסניה ",  מסר גוטמן באותה הודעה .  בסוף זה נגמר עם 0:3 מרשים על בוסניה ,  אבל נראה קצת מגוחך .  
אלירן עטר נכנס לשיחה עם אלי גוטמן והתחצף .  לא ,  רגע ,  הוא סירב להתקין על הנעל שלו את השבב שבודק את המרחק שעוברים השחקנים במשחק .  אולי בעצם שחקן מכבי חיפה הדליף את השיחה לתקשורת ובגלל זה נזרק מהנבחרת ?  אולי חוסר מקצוענות ,  הרי גוטמן טען ש"הגישה של אלירן עטר מנוגדת לרוח הנבחרת ".  מצד שני או עשירי ,  גורמים בנבחרת הסבירו ש"סיבת אי זימון אלירן עטר היא לא רק מקצועית ".  אז מה הסיבה ?  זאת כבר לא נדע לעולם כנראה ,  אולי רק בספר הזכרונות שיפרסם מי מהשניים ביום מן הימים .  מה שכן ,  תהיו בטוחים שבמכבי חיפה יקפצו להגן על השחקן שלהם בטענה שהוא כן מקצוען ושגוטמן סתם עושה לו עוול .  לא עברו שישה חודשים ,  עברו רק חמישה והנה גם במכבי חיפה טוענים שלעטר יש בעיות התנהגות ,  משעים וקונסים אותו ואפילו שוקלים לשחרר אותו .  מה שבטוח ,  עם אלירן עטר התוצאות לא היו שונות בהרבה .  
טקס מאגי ,  מנחוס או סתם ניסיון להסיח את דעתו של גארת' בייל לפני בעיטת הכדור החופשי ?  לא ברור מה ניסה טל בן חיים לעשות לפני שכוכב ריאל מדריד לקח את הכדור החופשי ב-0:0 בקרדיף .  ספק רב אם  " הכישוף "  הזה הוא מה שעבד על בייל ,  שאכן החמיץ את הבעיטה ,  אבל בסופו של דבר ישראל הצליחה לסחוט 0:0 בחוץ מול ויילס אחרי בונקר של 90 דקות .  התיקו המאופס הזה רק דחה את הקץ והעביר אותו לשבת האחרונה בטדי .  מה שבטוח הוא שאם בייל שם לב לכישוף הזה ,  הוא לא ישכח את זה עוד הרבה זמן .  
הדקה ה-41 בזניצה נראתה כמו הדקה שתשלח את ישראל ליורו 2016 .  טל בן חיים ניצל טעות קשה של אדין דז'קו ,  שניסה להרחיק כדור ובישל אותו לחלוץ מכבי תל אביב ,  כדי לקבוע 0:1 .  בעוד בישראל חוגגים ומתחילים להכין כרטיסים לצרפת ,  הבוסנים הצליחו למצוא את השוויון דקה בדיוק אחרי שער היתרון .  אדין וישצ'ה כבש לאחר בישול של מיראלם פיאניץ' .  אז מה ,  שוב נתחיל לדבר על המנטאליות של השחקן הישראלי שחייב לספוג שוויון לפני המחצית ?  יאללה בכיף ,  אבל היי ,  הנה שרן ייני נוגע ביד ברחבה וגורם לפנדל ,  ואנחנו עדיין במחצית הראשונה ,  בדקה ה-45 .  דז'קו ,  אותו אחד מהשטות לפני ארבע דקות ,  הכניע בקלות את מרציאנו וקבע 1:2 לבוסניה .  ישראל ירדה למחצית בפיגור שממנו היה ברור שכבר לא תחזור .  וישצ'ה השלים צמד בדקה ה-75 וישראל ספגה הפסד שלישי ברציפות בקמפיין ,  מה שהפך את המאניה לדיפרסיה .  כנראה שלא נזכה ביורו .  
בקמפיין הקודם קיבלנו את סיסמת  " שרן ייני יעצור את כריסטיאנו רונאלדו ".  הפעם הגיע תורו של איתן טיבי  " לשתק את גארת' בייל ".  מה לעשות שגארת' בייל הגיע לאצטדיון בחיפה כשהוא בכושר מצוין ,  וכשהוא נמצא בכושר הזה גם שחקנים מהירים וטובים מטיבי לא מסוגלים להתמודד עם כוכב ריאל מדריד .  בדקה ה-45 בייל עלה מעל טיבי כדי לבשל לארון ראמזי את השער הראשון .  בדקה ה-48 טיבי הכשיל את בייל ממש על סף הרחבה וספג צהוב .  שחקן ויילס בעט את הכדור החופשי בקלות פנימה וקבע 0:2 בדקה ה-50 .  
שתי דקות בדיוק חלפו וטיבי שוב לא היה מסוגל להתמודד עם הסילון הוולשי ,  שדהר קדימה .  בלם מכבי תל אביב חסם אותו ,  ספג צהוב שני והלך להתקלח .  זה נגמר עם עוד אחד של בייל וניפוץ האשליה שהייתה אחרי שישראל הגיעה לאותו מפגש עם תשע נקודות מתשע אפשריות .  אגב ,  לפני אותו משחק אמר הבלם טל בן חיים : " אני לא מפחד מאף אחד ,  שיחקתי כבר מול כריסטיאנו רונאלדו וליאונל מסי ועשיתי עבודה טובה ".  
עמיחי שפיגלר ומוטי איוניר לא ציפו לניצחון של נבחרת ישראל מול בלגיה העדיפה בכל עמדה ובכל מצב ,  אבל הם קיוו ורצו .  רצו מאוד אפילו .  בסופו של דבר ,  הם ואנחנו לא ראינו את השוויון .  למרות זאת ,  אחד מהרגעים הגדולים בקמפיין הגיע בדקה ה-65 של אותו משחק .  וינסנט קומפני איבד כדור ליד הרחבה של ישראל ,  ערן זהבי חטף לו והחל לנוע קדימה ,  כשהבלם הבלגי תופס אותו מאחור .  בתום המהלך שלף השופט מארק קלאטנברג את הצהוב השני של קומפני והרחיק אותו .  הוא נתן את האות לחגיגות של ניר ביטון ,  שמחא כפיים בפרצופו של קומפני וסימן לקהל להתעורר .  לא רק ביטון והקהל חגגו את הרגע הענק הזה ,  אלא גם איוניר ושפיגלר בעמדת השידור .  כך זה נשמע במקור :
 שפיגלר בתחילת המהלך : " לשמור את בנטקה !  "  
איוניר אחרי שקומפני תופס את זהבי : " לקומפני יש צהוב ,  תיפוווווווווווווווווווול ".  
שפיגלר בהמשך המהלך : " זהבי ,  תיפול ,  גם עכשיו אפשר ליפול "
 זהבי שולח כדור סתמי קדימה בהמשך המהלך ,  איוניר רוטן : " לפני שעה ..  ..  איזה טעות של זהבי "
 שפיגלר : " רגע ,  רגע ,  השופט שורק לעבירה על קומפני ,  הוא ירחיק אותו ,  הוא ירחיק אותו עכשיו .  בלגיה נשארת בעשרה שחקנים ,  אתה ראית את זה ,  קלאטנברג רואה את זה ו-30 אלף איש רואים את זה .  זה יכולה ,  זו יכולה להיות נקודת מפנה במשחק ". 
איך זה נגמר ?  עם 0:1 לבלגיה ,  שגם המשיכה ליורו כצפוי .  ישראל נותרה עם חגיגות הכרטיס האדום של קומפני .  גם זה מכובד .  
עד המשחק מול בוסניה בבית ,  החיוך הרחב על פניו של אלי גוטמן בזמן ההגרלה היה נראה כמו הרגע הגדול של הקמפיין .  הרגע בו המאמן הלאומי התאמץ ,  ניסה והשתדל להסתיר את החיוך ,  אבל לא הצליח היה קסום .  במיוחד לאור העובדה שהבמאי שהיה אחראי על השידור קלט אותו והצמיד אליו קלוז-אפ .  גוטמן היה נראה כמו תלמיד שובב אחרי שהמורה שלו נזפה בו והוא מתאמץ לא לצחוק .  אחר כך הוא כבר הסביר את החיוך הרחב ,  כשאמר : " התחלנו את ההגרלה תחת חיוך עד שקיבלנו את בלגיה .  זה בית מעניין עם שוויוניות ,  כיוון שאין את גרמניה ,  איטליה ,  הולנד ואנגליה ,  שהן רמה אחת מעל כולם ".  אבי לוזון ,  עדיין יו"ר ההתאחדות ,  אמר : " אם לא עכשיו ,  אז מתי ?  "  והסביר מדוע אינו מודאג מבלגיה : " גיא לוזון יהיה המרגל שלנו בבלגיה ".  אז עכשיו אנחנו כבר יודעים שגיא לוזון הוא לא המרגל שלנו בבלגיה וגם אבי לוזון לא יו"ר ההתאחדות .  
ראש הממשלה בנימין נתניהו ,  מלווה בילדיו ,  ושר האוצר המתנדנד דאז יאיר לפיד  ( עם כובע בצבעי כחול-לבן )  פקדו את האצטדיון החדש בחיפה .  גם יצחק הרצוג היה שם .  ישראל סיפקה משחק מצוין וניצחה 0:3 את בוסניה ,  נטולת אדין דז'קו ,  ודאד איבישביץ' ,  סיאד סליחוביץ' ,  סיאד קולשינאץ' ועוד רבים ואחרים .  בנוסף ,  היה נראה שגם השחקנים שכן היו כשירים למשחק לא בדיוק ספרו את המאמן סאפט סושיץ' ,  שנפרד מתפקידו בתום המשחק .
 אחרי המשחק ,  החלה בישראל חגיגה שלא הייתה כמותה גם במדינות שזכו בגביע העולם . " צפו :  הסלפי של ביבי וזהבי ",   " צפו :  החגיגה בחדר ההלבשה והסלפי של ביבי וזהבי ",  זעקו הכותרות . " ראש הממשלה בנימין נתניהו חיבק את יו"ר ההתאחדות עופר עיני ואת המאמן הלאומי אלי גוטמן ,  ואמר :  'הבאתם גאווה לכדורגל ,  מעולם לא נהניתי כך במשחק כדורגל .  עשיתם לי צמרמורת' ".  שרת הספורט דאז לימור לבנת מסרה בהודעה  " חגיגית "  לתקשורת : " ברכות לאלי גוטמן ולשחקנים על משחק גדול וחגיגה גדולה של כדורגל .  הנבחרת העניקה לנו הלילה רגעים מרגשים ובלתי נשכחים ,  והמון סיבות להאמין שחלום ההשתתפות ביורו יכול וצריך הפעם להפוך למציאות ". 
המאמן המאושר אלי גוטמן אמר : " היום הגענו במאני טיים ",  כי כנראה שהמחזור השלישי בטורניר מוקדמות הוא מאני טיים ,  והמשיך להתייחס ליכולת של הנבחרת : " אני משתדל ליצור עתיד טוב לנבחרת ובעזרת השם אני אצליח ".  שחקנים בנבחרת אמרו אחרי המשחק שאם לא נעלה ליורו ,  זה יהיה כישלון עצום .  לא רק עופר עיני ,  אלא גם אבי לוזון נכנס לחדר ההלבשה ואמר : " זו הנבחרת שחלמתי לראות .  אנחנו בדרך הבטוחה ליורו .  את זה כבר אסור לפספס ".  אפילו אלי טביב חגג והגיב לכל מי שרק רצה לשמוע .  
כנראה שמדינת ישראל היא אחת הצמאות ביותר בעולם להצלחה כלשהי ,  אבל הניצחון מול בוסניה שבר שיאי אופוריה אפילו כאן .  וזה עוד מבלי להזכיר את כלי התקשורת .  

לא נשכח :  דירוג עשרת הרגעים הגדולים של ישראל במוקדמות יורו 2016
מאבק האיתנים בין איתן טיבי לגארת' בייל ,  החגיגות ,  הסלפי של זהבי עם נתניהו וההצהרות של גוטמן ,  השיניים של תמוז ,  הבעיות של עטר ותצוגת האופי מול בוסניה בחוץ .  דירוג הרגעים הגדולים של הקמפיין

