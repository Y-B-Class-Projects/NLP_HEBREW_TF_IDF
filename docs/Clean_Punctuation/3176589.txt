 " לא נסיים להיאבק עד שהחוק ישונה ":  נציגי הדרוזים נפגשו עם רה"מ
נתניהו הודיע לנציגי העדה ,  בהם מנהיגה הרוחני ,  תתי אלופים במיל' וחבר כנסת לשעבר ,  כי הוא ימשיך בהתייעצויות על חוק הלאום .  בתחילת שבוע הבא הוא ייפגש עם ראשי רשויות .  השייח' מואפק טריף : " הפגישה הייתה טובה ,  אבל לא ניתנו לנו הבטחות "
 ברקע מחאת הדרוזים נגד הדרתם מחוק הלאום ,  ראש הממשלה בנימין נתניהו נפגש היום  ( שישי )  עם נציגי העדה הדרוזית בישראל ועם מנהיגה הרוחני ,  השייח' מואפק טריף .  בפגישה ,  שנערכה בלשכת ראש הממשלה בירושלים ,  השתתפו גם שר התקשורת איוב קרא ,  תת-אלוף במיל' אמל אסעד ,  תת-אלוף במיל' אנור סעב והח"כ לשעבר שכיב שנאן .  
נתניהו אמר בפגישה שהוא ימשיך בהתייעצויות ושבתחילת שבוע הבא הוא ייפגש עם ראשי הרשויות הדרוזיות כדי להשלים אותן ,  מבלי להתחייב לצעדים קונקרטיים .  בעדה הדרוזית מסרו כי הפגישה הייתה עניינית וכי השייח' טריף חזר על דרישתו לתקן את חוק הלאום ,  כך שיקבע את מעמדה של העדה הדרוזית בישראל באופן חוקתי ,  ויעניק שוויון זכויות ואזרחות שווה לכל אזרחי המדינה ,  בהתאם לכתוב במגילת העצמאות .  נתניהו אמר כי הוא יקים צוות בהובלת ראש הסגל שלו ,  יואב הורביץ' ,  לבחינת דרישותיו של טריף .
 לקריאה נוספת:כחלון : " היינו פזיזים ,  טעינו בניסוח חוק הלאום ,  צריך לתקן"אחיי הדרוזים ,  צאו להילחם בחוק הלאום הגזעניחוק הלאום גרם למשפטן הבכיר לבכות בשידור : " חוק משפיל ומזעזע " 
" לא נסיים את המאבק עד שישונה החוק ",  אמר השייח' טריף לוואלה !  NEWS בתום הפגישה .  לדבריו , " הפגישה הייתה טובה ,  אבל לא ניתנו לנו הבטחות .  ראש הממשלה ייפגש ביום ראשון עם ראשי רשויות .  אני סומך על חכמתו שימצא את הפתרון ". 
אתמול הודיע נתניהו כי הוא ייפגש עם נכבדי העדה הדרוזית על מנת  " לגבש תכנית שתיתן ביטוי למחויבות העמוקה של מדינת ישראל לציבור הדרוזי ".  גורמים שנכחו בפגישה שקיים אתמול נתניהו בקריה עם השרים איוב קרא ,  יריב לוין ,  משה כחלון ואביגדור ליברמן טענו כי  " לא יהיה שינוי בחוק הלאום .  לא נכון לפתוח אותו ".  עוד הוסיפו הגורמים כי ביום ראשון תתקיים ישיבת ראשי רשויות  " כדי לגבש גם תכנית שתיתן מענה לבעיות האמיתיות שלהם "  וכי  " תישקל חקיקה שתיתן העדפה למשרתים בצבא ".  
חברי הכנסת אכרם חסון  ( כולנו )  ,  חמד עמאר  ( ישראל ביתנו )  וסאלח סעד  ( המחנה הציוני )  עתרו לבג"ץ נגד חוק הלאום ואף הבהירו לנתניהו כי הם  " לא יורדים מהעתירה לבג"ץ עד שהחוק ישונה כך שיתוקן העוול ".  במקביל ,  יו"ר האופוזיציה ציפי לבני נועדה אתמול עם טריף ואמרה כי  " שוויון לא חל על חלק מהאזרחים - אלא על כולם ".  לדבריה ,  הברית עם האזרחים הדרוזים אינה ברית דמים והיא חייבת להיות ברית בין שווים .
 שר האוצר משה כחלון אמר אתמול לגלי צה"ל כי  " חוק הלאום נחקק בפזיזות .  טעינו ונתקן - גם לגבי חוק הפונדקאות ".  בנוסף אליו ,  שר החינוך נפתלי בנט צייץ השבוע בטוויטר : " לאחר שיחות עם רבים מאחינו הדרוזים ,  עולה שאופן החקיקה של חוק הלאום פגע מאד דווקא בהם ובמי שקשר גורלו למדינה היהודית .  זו כמובן לא כוונת ממשלת ישראל .  אלו אחינו לדם העומדים עימנו כתף לכתף בשדה הקרב וכרתו עמנו ברית חיים .  עלינו ,  ממשלת ישראל ,  מוטלת האחריות למצוא את הדרך לאחות את הקרע ". 
מליאת הכנסת אישרה בשבוע שעבר בקריאה שנייה ושלישית את חוק הלאום ברוב של 62 תומכים מול 55 מתנגדים .  נוסח החוק קובע כי  " ארץ ישראל היא מולדתו ההיסטורית של העם היהודי ,  שבה קמה מדינת ישראל "  וכי  " מדינת ישראל היא מדינת הלאום של העם היהודי ,  שבה הוא מממש את זכותו הטבעית ,  התרבותית ,  הדתית וההיסטורית להגדרה עצמית ".  ההצעה עוררה התנגדות רבה בקרב חברי האופוזיציה שהצביעו נגד החוק וכינו אותו  " גזעני ".   

" לא נסיים להיאבק עד שהחוק ישונה ":  נציגי הדרוזים נפגשו עם רה"מ
נתניהו הודיע לנציגי העדה ,  בהם מנהיגה הרוחני ,  תתי אלופים במיל' וחבר כנסת לשעבר ,  כי הוא ימשיך בהתייעצויות על חוק הלאום .  בתחילת שבוע הבא הוא ייפגש עם ראשי רשויות .  השייח' מואפק טריף : " הפגישה הייתה טובה ,  אבל לא ניתנו לנו הבטחות "
 
