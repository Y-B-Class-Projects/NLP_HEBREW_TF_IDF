ברקע המחאה על הפסקת האש :  נתניהו נועד עם ראשי רשויות מעוטף עזה
בפגישה שבה השתתפו גם כחלון ,  דרעי ואיזנקוט ,  הבטיח ראש הממשלה לקדם תוכנית חוסן של חצי מיליארד שקל לטובת התושבים . " הביטחון של תושבי הדרום חשוב בדיוק כמו זה של שאר תושבי ישראל ",  אמר נתניהו לפני הפגישה .  מוקדם יותר מחו תושבי הדרום בת"א על הפסקת האש מול חמאס
ראש הממשלה בנימין נתניהו נפגש הערב  ( חמישי )  בלשכתו בירושלים ראשי רשויות אזוריות מעוטף עזה .  בפגישה השתתפו גם שר האוצר משה כחלון ,  שר הפנים אריה דרעי ,  הרמטכ"ל גדי איזנקוט ומפקד פיקוד הדרום אלוף הרצי הלוי .
 בדיון הציגו ראש הממשלה ,  הרמטכ"ל ומפקד פיקוד הדרום את המאמצים הצבאיים הנעשים נגד הטרור מעזה .  כמו כן ,  בדיון דנו בקידום תוכנית חוסן ליישובי עוטף עזה לשנים 2019-2020 בהיקף כחצי מיליארד שקלים .  התכנית ,  שתובא לאישור הממשלה בשבועות הקרובים ,  כוללת חיזוק רפואת החירום ,  החינוך הלא פורמלי ,  שירותי הרווחה והענקת מענקים ביטחוניים לרשויות לשם עזרה בתפקוד השוטף .  כמו כן ,  יינתנו תוספות במכסות הטלה וחלב לחקלאים בעוטף וסבסוד מעונות יום .
 לקריאה נוספת :" בסך הכל חצבת ":  עשרות תינוקות נחשפו - אך מנהל ביה"ח נותר אדישבנט לנתניהו : " ההרתעה נשחקה ,  אני צריך להיות שר הביטחון "  
ראשי המועצות שהשתתפו בפגישה :  ראש מועצה אזורית שדות נגב תמיר עידאן ,  ראש עיריית שדרות אלון דוידי ,  ראש המועצה האזורית אשכול גדי ירקוני ,  ראש המועצה האזורית מרחבים שי חג'ג' ,  ראש מועצת חוף אשקלון יאיר פרג'ון ,  ראש מועצה אזורית שער הנגב אלון שוסטר ומחליפו ראש המועצה בשער הנגב אופיר ליבשטיין .
 נתניהו אמר מוקדם יותר כי  " הבוקר שמעתי אמירה מקוממת ,  ואף שבאה התנצלות בעקבותיה ,  אני חייב להעמיד את הדברים על דיוקם .  דין שדרות כדין תל אביב .  הביטחון של תושבי הדרום חשוב בדיוק כמו הביטחון של שאר תושבי ישראל .  אנחנו בעיצומה של מערכה .  צריך אורך רוח ,  קור רוח ונחישות .  אנחנו נערכים להמשך ".  נתניהו התייחס לדבריו של השר לשיתוף פעולה אזורי צחי הנגבי ,  שאמר בריאיון לתכנית דקלסגל בגל"צ כי  " המתקפה על חמאס הייתה מינורית ,  מרבית הירי התמקד בעוטף .  לירי על תל אביב יש משמעויות אחרות ". 
ראש הממשלה הסביר לראשי הרשויות שכל ההחלטות התקבלו בקבינט בהסכמת כל השרים .  ראשי הרשויות הסבירו לראש הממשלה את תסכול התושבים , " לא אמרו לנו הכול ,  אבל מה שנאמר היה מספיק כדי להבין מה הביא אותם לקבל את ההחלטה .  גם השרים האחרים שנכחו בפגישה אמרו בצורה כנה שההחלטה נתקבלה פה אחד וכי היו מקבלים את אותה החלטה גם היום ",  כך סיפרו ראשי הרשויות .  הממשלה הבהירה לראשי הרשויות כי המערכה לא הסתיימה ,  וכי היא מודעת ליכולות האויב .  
מוקדם יותר הפגינו מאות תושבים מעוטף עזה בתל אביב וחסמו את צומת עזריאלי שבעיר במחאה על הפסקת האש .  התושבים המפגינים החזיקו שלטים שבהם כתבו  " דין שדרות כדין תל אביב ",  וקראו : " ביבי תתעורר הדרום שלך בוער ,  הדרום כולו בוער ".  

ברקע המחאה על הפסקת האש :  נתניהו נועד עם ראשי רשויות מעוטף עזה
בפגישה שבה השתתפו גם כחלון ,  דרעי ואיזנקוט ,  הבטיח ראש הממשלה לקדם תוכנית חוסן של חצי מיליארד שקל לטובת התושבים . " הביטחון של תושבי הדרום חשוב בדיוק כמו זה של שאר תושבי ישראל ",  אמר נתניהו לפני הפגישה .  מוקדם יותר מחו תושבי הדרום בת"א על הפסקת האש מול חמאס

