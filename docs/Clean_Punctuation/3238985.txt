דרעי : " התנצלתי בפני נתניהו - הוא צדק ,  ליברמן פעל אישית נגדו "
 יו"ר ש"ס אמר שהוא התנצל בפני ראש הממשלה על כך ששכנע אותו שיו"ר ישראל ביתנו ייכנס לממשלה . " נתניהו אמר לי כל הזמן שליברמן פועל באופן אישי נגדו ולא ייכנס לממשלה ,  לצערי ראש הממשלה צדק ".  ליברמן האשים את הליכוד ב"כניעה לחרדים "
 יו"ר ש"ס אריה דרעי האשים הערב  ( רביעי )  את יו"ר ישראל ביתנו אביגדור ליברמן בכך שהוא פועל באופן אישי נגד ראש הממשלה בנימין נתניהו . " ביקשתי הערב סליחה מנתניהו על שבמשך חודש שיכנעתי אותו שליברמן ייכנס לממשלה ",  אמר דרעי ,  דקות לפני ההצבעה על פיזור הכנסת . " נתניהו אמר לי כל הזמן שליברמן פועל באופן אישי נגדו ולא ייכנס לממשלה .  לצערי ראש הממשלה צדק ". 
ליברמן אמר הערב כי  " מדינת ישראל הולכת לבחירות בגלל סירובו של הליכוד להצביע על חוק הגיוס בקריאה שנייה ושלישית כפי שהיה בקריאה הראשונה "  ותקף כי  " מדובר בכניעת הליכוד לחרדים ". 
מליאת הכנסת התכנסה להצביע בקריאה שנייה ושלישית על פיזור הכנסת לאחר כישלון המשא ומתן הקואליציוני .  בחצות ,  אמורים היו להסתיים 42 הימים שניתנו לנתניהו להרכבת הממשלה .  כשתאושר הצעת החוק לפיזור הכנסת ,  ככל הנראה אחרי חצות ,  הכנסת ה-21 תסיים את דרכה ,  סך הכל חודש אחרי תחילתה .  
נתניהו העביר מוקדם יותר הצעה אחרונה למפלגות החרדיות ולאביגדור ליברמן ,  לפיה עם הקמת הממשלה יובא חוק הגיוס המקורי של ליברמן ככתבו וכלשונו לאישור מחודש על ידי מליאת הכנסת ,  לאחר אישורו החוק יוכן לקריאה שנייה ושלישית בהסכמה משותפת .  אם לא תושג הסכמה עד סוף יולי ובהתאם להחלטת בג"ץ ,  יפוג ההסדר של  " תורתו אומנותו "  ויחול חוק שירות חובה לכולם .  משמעות ההצעה היא שהחרדים ייאלצו לבחור בין החוק של ליברמן לבין חזרה לחוק המקורי שמשמעותו גיוס מלא לחרדים כמו לכל חלקי הציבור .  בתגובה ,  בישראל ביתנו אמרו כי  " ההצעה שלנו ידועה והיא עדיין בתוקף ".  לאחר מכן ,  בש"ס ובדגל התורה הסכימו להצעתו האחרונה של נתניהו בסוגיית הגיוס .  

דרעי : " התנצלתי בפני נתניהו - הוא צדק ,  ליברמן פעל אישית נגדו "
 יו"ר ש"ס אמר שהוא התנצל בפני ראש הממשלה על כך ששכנע אותו שיו"ר ישראל ביתנו ייכנס לממשלה . " נתניהו אמר לי כל הזמן שליברמן פועל באופן אישי נגדו ולא ייכנס לממשלה ,  לצערי ראש הממשלה צדק ".  ליברמן האשים את הליכוד ב"כניעה לחרדים "
 
