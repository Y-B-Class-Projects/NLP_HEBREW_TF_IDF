 " אין ציפיות לפריצת דרך מדינית "
 הפגישה המשולשת בין אובמה ,  אבו מאזן ונתניהו תיערך היום .  אולם ,  הציפיות כי תושג התקדמות מדינית נמוכות ביותר .  דובר הבית הלבן אמר כי  " המטרה היא לבנות התקדמות "
  ( באדיבות הערוץ הראשון ) 
הפגישה המשולשת בין נשיא ארה"ב ,  ראש ממשלת ישראל ויו"ר הרשות הפלסטינית תתקיים היום  ( שלישי )  בשעה 11:30 שעון ניו יורק  ( 18:30 שעון ישראל )  ,  אולם הציפיות כי הפגישה תוליד התקדמות בנוגע למשא ומתן המדיני אינן גבוהות .  
ראש הממשלה בנימין נתניהו ,  יצא אמש לארה"ב כשהוא בעמדה נוחה מול מתנגדיו במפלגתו ,  זאת לאחר שעמד בלחץ האמריקאי ולא הסכים להקפיא את הבנייה בהתנחלויות כתנאי לפתיחת המשא ומתן .  ואולם ,  נתניהו הדגיש כי לנאום שיישא בעצרת הכללית של האו"ם ביום חמישי הקרוב יהיו השלכות מדיניות .  
בד בבד ,  נועד שר הביטחון ,  אהוד ברק עם היועץ האמריקאי לביטחון לאומי ,  ג'ים ג'ונס ועם מזכיר ההגנה רוברט גייטס .  ברק דן עם הבכירים האמריקאים בשורה של נושאים מדיניים בהם תהליך השלום עם הפלסטינים וההתמודדות מול תכנית הגרעין של אירן .  
הבית הלבן פרסם אתמול הודעה ,  לפיה לנשיא ארה"ב ברק אובמה אין ציפיות גבוהות לתוצאות מפגישת הפסגה הצפויה מחר ,  בינו לבין ראש הממשלה בנימין נתניהו ויו"ר הרשות הפלסטינית אבו מאזן ,  בעצרת האו"ם בניו יורק .  דובר הבית הלבן רוברט גיבס אמר במסיבת עיתונאים כי אובמה  " מצפה להמשיך ולבנות התקדמות לקראת שיחות שלום בין הצדדים במזרח התיכון ,  בעקבות הפגישה ".  
אובמה ,  אשר יגיע לניו יורק לעצרת הכללית של האו"ם ,  ייפגש תחילה עם כל אחד מהמנהיגים בנפרד ,  לפני הפגישה המשולשת .  בהצהרת הבית הלבן נכתב כי  " הפגישות יהוו המשך לנסיונות הנשיא להניח את היסודות לחידוש המשא ומתן ,  ויצירת אווירה חיובית לשיחות כדי שיהיו בנות קיימא ".  כמו כן ,  נכתב כי  " זהו סימן נוסף למחויבותו העמוקה של אובמה להביא לשלום באזור ". 
יו"ר הרשות הפלסטינית סירב בתחילה להשתתף בפסגה עד שישראל תתחייב להקפיא את כל הבנייה בהתנחלויות .  על פי ההערכות ,  אבו מאזן נעתר לבסוף להזמנה לפסגה המשולשת לאחר שהופעל עליו לחץ אמריקאי רב .  בסביבת רה"מ נתניהו הביעו שביעות רצון מהעובדה שהפסגה תיערך ללא כל תנאים מוקדמים ,  כפי שנתניהו רצה מלכתחילה .

" אין ציפיות לפריצת דרך מדינית "
 הפגישה המשולשת בין אובמה ,  אבו מאזן ונתניהו תיערך היום .  אולם ,  הציפיות כי תושג התקדמות מדינית נמוכות ביותר .  דובר הבית הלבן אמר כי  " המטרה היא לבנות התקדמות "
 
