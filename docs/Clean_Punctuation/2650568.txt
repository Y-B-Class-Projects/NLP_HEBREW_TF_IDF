ישראל-ביתנו נגד הליכוד : " נכנסנו למיטה חולה "
 יו"ר סיעת ישראל ביתנו התבטא בחריפות נגד ראש הממשלה וחברי סיעתו על הריצה המשותפת : " הם רוצים רק להגיע לכותרות ".  לדבריו ,  עתיד הברית יתבהר רק לאחר הבחירות המקומיות
חבר הכנסת ויו"ר סיעת ישראל ביתנו רוברט אילטוב תקף בחריפות את סיעת הליכוד ואת ראש הממשלה בנימין נתניהו .  במפגש עם פעילי ישראל ביתנו אמש  ( שלישי )  בנתניה ,  שהקלטה ממנה הגיעה למערכת האתר izrus ,  התייחס חבר הכנסת ומקורבו של ליברמן בהרחבה לריצה המשותפת של מפלגתו עם הליכוד בבחירות האחרונות ,  ונגע גם בעתיד הברית הזאת .
" שואלים אותי לעתים קרובות מה דעתי על הנעשה בתוך הליכוד ",  נשמע אילטוב בהקלטה . " אז אני אומר כך  מה שקורה בתוך ליכוד זו לא הבעיה שלנו ,  זו הבעיה הפנימית שלהם ,  אין לנו סיבה או נכונות להתערב בזה ,  בטח שלא להיגרר למאבקי הפנים  ( שלהם )  ..  .  זה כן מטריד מבחינה קואליציונית .  סיעת הליכוד מתנהלת כאוסף של בודדים ,  כל מה שמנחה אותם אלו הם האינטרסים האישיים שלהם ,  רוצים להתבלט ולהגיע לכותרות העיתונים בכל מחיר ,  גם אם זה על חשבון המפלגה או שלמות הקואליציה .  אין להם שום שיקול מערכתי ,  אין להם אינטרסים מערכתיים ,  הכל אינטרסים אישיים ".  
אילטוב גם התייחס בהרחבה למערכת הבחירות האחרונה : " מה שראינו  ( במערכת הבחירות )  היה דבר בלתי סביר בעליל .  שום סניף ושום מטה של ליכוד לא תפקד .  כל מה שעניין את ראשי המטה ואת ראשי הסניפים זה לשבץ כמה שיותר מקורבים בעבודה בשכר .  אף אחד לא בדק איך הם עשו את העבודה או האם עשו אותה בכלל .  כשהלכנו על ריצה משותפת עם ליכוד ,  חשבנו שאנו בונים מחנה לאומי רחב במיוחד .  מה שקרה בפועל ..  .  הכנסנו ראש בריא למיטה חולה ".  
לטענת אילטוב  " לאחר הבחירות רוב רובם של חברי הכנסת ,  ראשי הרשויות ,  הסגנים וראשי הסניפים של ישראל ביתנו דרשו מאיווט להכריז מיד על ניתוק מהליכוד והקמת סיעה נפרדת .  הוא חשב שזה לא אתי ולא ג'נטלמני ולא רצה לפגוע בביבי ..  .  לדעתי הוא מעדיף שההכרעה בסוגיה תהיה של הליכוד ולא שלנו .  שאף אחד לא יוכל להאשים אותנו ,  שלא יספרו שרק ניצלנו את הליכוד ,  קיבלנו הרבה תיקים וועדות ומיד מיהרנו להיפרד .  אם ועידת הליכוד תצביע נגד האיחוד בינינו  זו החלטה שלהם ובעיה שלהם .  ביבי מבין שבתוך סיעה משותפת ,  חברי הכנסת של ישראל ביתנו הם הגורם המייצב ,  הם בולם הזעזועים .  אם תתקבל החלטה  ( להתפרק לסיעות נפרדות )  והוא יישאר לבד עם הסיעה שלו  אני לא מקנא בו ".  
יו"ר סיעת ישראל ביתנו התייחס גם לעתיד הברית עם מפלגת השלטון .  לדבריו , " גם אם לא תתקבל שום החלטה בוועידת הליכוד בנוגע לאיחוד ,  החלטה שלנו תתקבל  ( בכל מקרה )  רק לאחר  ( שיתבררו )  תוצאות המשפט  ( של ליברמן )  ובתום מערכת הבחירות המקומיות ,  קרי  בתחילת נובמבר .  כך רמז לי איווט בשיחה אחרונה שלנו ביום שני בכנסת .  ההחלטה היא לשמור על שתיקה ולעקוב מקרוב אחר הנעשה בתוך הליכוד .  אני חושב שזו החלטה נכונה .  אבל שיהיה ברור  בבחירות המקומיות אנו רצים בנפרד ..  .  בכמה מקומות נשתף פעולה עם ליכוד  במגדל העמק ובנתיבות ,  למשל .  בכמה מקומות נלך ראש בראש ,  במיוחד איפה שאנו רוצים לקבל ראש עיר משלנו :  בטבריה ,  בצפת ..  ."  .  בלשכתו של אילטוב סירבו להתייחס לדברים .  
לקריאה נוספת:דעה | מלחמות הליכוד :  מדנון הנשיא ועד פייגלין המורדמול מצלמות :  ליברמן הביך את נתניהו סביב משאל העםליברמן נגד נתניהו :  ההתנצלות בפני טורקיה - שגיאה חמורה "
 לפניות לכתב :  omri_n@walla.net.il 

ישראל-ביתנו נגד הליכוד : " נכנסנו למיטה חולה "
 יו"ר סיעת ישראל ביתנו התבטא בחריפות נגד ראש הממשלה וחברי סיעתו על הריצה המשותפת : " הם רוצים רק להגיע לכותרות ".  לדבריו ,  עתיד הברית יתבהר רק לאחר הבחירות המקומיות

