האם יש מישהו שיכול לאיים על שלטונו של נתניהו ? 
שר הפנים גדעון סער היה המכשול העיקרי של ראש הממשלה במאבק על ראשות מפלגת השלטון .  עם פרישתו מהחיים הפוליטיים ,  התפנה מקומו בראש המחנה המתנגד בליכוד .  ומה לגבי איומים מבחוץ ?  צפו במהדורה
יממה לאחר פרישתו של שר הפנים גדעון סער אתמול  ( רביעי )  מהחיים הפוליטיים ,  אפשר כבר לסמן את המרוויח הגדול מהמלך  ראש הממשלה בנימין נתניהו .  סער היה אחד המכשולים הגדולים שהיו לנתניהו בליכוד ,  וכעת ,  משמכשול זה הוסר מהדרך ,  נראה כי אין דמות משמעותית במפלגת השלטון המאיימת על מקומו בראש המפלגה .  
700 פעילים הגיעו אתמול לתמוך בסער  מפגן כוח מרשים במיוחד .  חצי סיעה התייצבה מאחוריו ,  וגם ראשי רשויות באו להקשיב .  אילו היה סער מודיע שהוא מתמודד על ראשות הליכוד נגד נתניהו ,  איש לא היה מופתע .  סער הוביל את המחנה המתנגד לנתניהו בליכוד ,  שבו אפשר למנות גם את חבר כנסת אופיר אקוניס ואחרים שבעבר היו מקורבים אולטימטיביים לנתניהו .  לאחר פרישתו של סער ,  לא ברור מי יתפוס את מקומו בראש מחנה זה  וסביר להניח שכל חבריו יתפצלו לשני המחנות האחרים .
 עוד על פרישת גדעון סער:סער בבוקר שאחרי : " לא אעזוב את הדרך שלמענה לחמתי"הסוכריה של נתניהו :  מי יהיה שר הפנים הבא ? תדהמה בליכוד : " הופתענו ,  מעריכים שסער עוד ישוב "  
המחנה השני בליכוד הוא המחנה של ראש הממשלה .  מדובר במחנה גדול מאוד של חברי כנסת ושרים בליכוד ,  בהם שר התחבורה ישראל כץ ,  שלא היה קרוב כל כך לנתניהו בחודשים האחרונים ,  אך בשבועות האחרונים הוא הולך לצדו .  המחנה השלישי הוא מחנה של עצמאים  אנשים שרואים את עצמם מנהיגים עתידיים של התנועה ,  שניסו עד עכשיו לשמור על יחסים טובים גם עם נתניהו וגם עם סער .  
אמנם המכשול המרכזי של נתניהו הוסר מהדרך ,  אך חשוב לשים לב לנקודה מעניינת שעולה מהפרישה של סער :  שר הפנים הוא אינו הראשון מהאנשים שעבדו תחת ראש הממשלה ועזבו אותו .  כך קרה גם עם פרישתו של שר התקשורת לשעבר ,  משה כחלון ,  וגם עם השרים דן מרידור ,  רפאל איתן ובני בגין .  בשורה התחתונה ,  נתניהו נשאר עם רשימה די  " אפרורית "  של אנשים .  
אם כך ,  נראה שמקומו של נתניהו בראשות הליכוד מובטח .  עם זאת ,  עדיין מוקדם לדעת אם יעבור בקלות גם את הבחירות לראשות הממשלה ,  אם יהיו כאלה בקרוב .  אמנם כל הסקרים מראים שאין על נתניהו שום איום ממשי ,  אף שיו"ר הבית היהודי ,  השר נפתלי בנט ,  מתחזק .  לצד זאת ,  לא ברור מה מעמדם של מועמדים אפשריים כמו השר לשעבר כחלון וראש השב"כ לשעבר יובל דיסקין .
 לפניות לכתב :  omri_n@walla.net.il 
עוד במהדורה :  
משאל העם בסקוטלנד - כיצד התוצאה תשפיע על בדלני העולם ?  הסקוטים יכריעו היום בשאלה האם על מדינתם להיפרד מנישואים בני 300 שנה עם אנגליה ,  או להמשיך את השידוך עם הממלכה המאוחדת .  2600 קלפיות נפתחו היום בשבע בבוקר ,  ההצבעה תסתיים היום בעשר בלילה ,  והתוצאות הראשוניות צפויות להתפרסם מחר לפנות בוקר .  התוצאות המשאל העם הסקוטי יש משמעות שזולגת אל מעבר לשאלת הגבולות בממלכה המאוחדת :  הבאסקים בספרד ,  הפלמים בבלגיה והצרפתים בקוויבק נושאים את עיניהם בציפייה לאדינבורו .  האם משאל העם בסקוטלנד ייצר אפקט דומינו ?  
לעכל את הגפילטע בחופשה ברודוס :  המחירים לדילים באירופה צונחים בכמעט ב-60% בין ראש השנה ליום כיפור ,  הזדמנות מצוינת לקפוץ לבודפשט או לברצלונה .  זיו ריינשטיין ,  עורך וואלה !  תיירות על הדילים המשתלמים ביותר להעביר בהם את הזמן בין כסה לעשור .  
מיהו איש השבוע ?  הוא הגיע לקבוצת פאר בליגה האנגלית ,  הסתחבק עם טייקונים ,  ביקר במחנה פליטים סורי וכעת הוא כובש את .. .תאילנד .  למי המהדורה מפרגנת הפעם ? 
התחזית :  מחר ירידה ניכרת בטמפרטורות ,  עם סיכוי לטפטוף בשעות הבוקר .  

האם יש מישהו שיכול לאיים על שלטונו של נתניהו ? 
שר הפנים גדעון סער היה המכשול העיקרי של ראש הממשלה במאבק על ראשות מפלגת השלטון .  עם פרישתו מהחיים הפוליטיים ,  התפנה מקומו בראש המחנה המתנגד בליכוד .  ומה לגבי איומים מבחוץ ?  צפו במהדורה

