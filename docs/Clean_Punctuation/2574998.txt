בכיר ביטחוני לשעבר :  נתניהו ניהל מו"מ על הגולן
תא"ל  ( במיל' )  מייק הרצוג ,  שהשתתף במגעים עם דמשק בתיווך אמריקאי ,  אישר כי נתניהו היה מוכן לסגת מרמת הגולן בתמורה לשלום מלא .  המטרה :  לנתק את סוריה מאירן וחיזבאללה
ראש הממשלה ,  בנימין נתניהו ,  קיים משא ומתן חשאי עם המשטר הסורי במשך כמה חודשים בשנת 2010 ,  בתיווך ארצות הברית  כך אישר תת-אלוף  ( במיל' )  מייק הרצוג ,  שכיהן בעבר כראש המטה של שר הביטחון ,  אהוד ברק .  בראיון שפרסם הלילה  ( שבת )  ה"ניו יורק טיימס ",  טען הרצוג ,  שהיה מעורב בשיחות החשאיות ,  כי הצדדים דנו באפשרות לחתום על הסכם שלום מלא בתמורה לנסיגה ישראלית מרמת הגולן .  הרצוג הסביר כי המהומות במדינות ערב ,  שפרצו בתחילת 2011 במסגרת  " האביב הערבי ",  קטעו את המשא ומתן . " בסופו של דבר לא הושגה הבנה בשום נושא בין הצדדים ",  אמר הרצוג .  
הרצוג אמר כי  " הייתה רשימת דרישות מפורטת של ישראל ,  שהייתה אמורה להיכלל בהסכם שלום עתידי ".  לדבריו , " הרעיון שעמד מאחורי זה היה לבדוק אם ניתן לתקוע 'טריז' בציר הקיצוני שכולל את אירן ,  סוריה וחיזבאללה ,  על ידי הוצאת המשטר בדמשק ממנו ".  הרצוג הסביר כי לאחר השגת שלום עם סוריה ,  ההנהגה הישראלית קיוותה להגיע להסכם גם עם לבנון השכנה .  עם זאת ,  הנשיא הסורי ,  בשאר אסד ,  העביר מסרים לא ברורים בנוגע למוכנותו להתנתק מהמשטר בטהרן ,  ונתניהו ,  שהתנהל בזהירות בנושא ,  היה חשדן בנוגע לכוונותיו של אסד .  המשא ומתן העקיף נקטע בתחילת 2011 בעקבות ההתקוממות העממית שהתעוררה נגד המשטר הסורי .
 הרצוג ,  בנו של הנשיא לשעבר ,  חיים הרצוג ,  ואחיו של ח"כ יצחק הרצוג  ( העבודה )  ,  החל את דרכו הצבאית באגף המודיעין של צה"ל .  הוא מונה לראש חטיבת התכנון האסטרטגי באגף התכנון של המטה הכללי ובהמשך למזכיר הצבאי של שרי הביטחון פואד בן אליעזר ,  שאול מופז ועמיר פרץ .  בכהונתו של פרץ הוחלט למנות אותו לראש מטה לשכת שר הביטחון .  הרצוג ידוע כאיש צבא שתרם רבות למגעים בין ישראל לבין הפלסטינים ,  סוריה וירדן במסגרת ניסיונות להגיע עמם להסכמים .  על כן ,  במערכת הביטחון ראו בו מועמד טבעי לתפקיד מתאם הפעולות בשטחים ,  אך שר הביטחון ,  אהוד ברק ,  התנגד לכך .  
אתמול אישרה דוברת מחלקת המדינה האמריקאית ,  ויקטוריה נולנד ,  כי התקיימו מגעים בין ישראל לסוריה בתקופת ממשל נתניהו .  בתדרוך לכתבים בבית הלבן אמרה נולנד בנוגע לחשיפת  " ידיעות אחרונות "  בנושא ,  כי  " כפי שאתם יודעים ,  מטרתנו תמיד הייתה להביא לשלום כולל בין ישראל ושכנותיה .  לפני פרוץ העימותים בסוריה ,  נעשו מאמצים לנסות לתמוך בקשרים בין גורמים ישראלים וסורים ". 
נולנד אמרה כי המאמצים האמריקאיים היו חלק ממשימתו של ג'ורג' מיטשל ,  ששימש כשליח המיוחד של ארצות הברית למזרח התיכון בין השנים 2009 ו-2011 .  נולנד סירבה לספק פרטים נוספים ,  אך אמרה כי  " מובן שבאווירה הנוכחית בסוריה ,  זה לא משהו שניתן להמשיך לעבוד עליו .  כולנו מקווים ליום חדש בסוריה ,  שבו תתאפשר הזדמנות נוספת להשכין שלום עם שכנותיה ". 
על פי הדיווח ,  פרד הוף ,  שנחשב לנציג הבכיר ביותר בממשל אובמה בענייני סוריה ולבנון ,  תיווך במגעים בין ירושלים לדמשק .  ממסמכי סיכום הכהונה של הדיפולמט האמריקאי עולה כי האמריקאים הופתעו מנכונותו של נתניהו לנסיגה מלאה מרמת הגולן ,  ואף למה שמוגדר גבול 4 ביוני 1967 ,  שהוגדר בעבר כקו המים של הכנרת .  בתמורה לכך ,  דרשו נתניהו ושר הביטחון ברק ניתוק של יחסי סוריה ואירן .  
למרות שלוח הזמנים לנסיגה נותר שנוי במחלוקת ,  בכיר בממשל שצוטט ב"ידיעות אחרונות "  אמר כי היה מדובר במשא ומתן רציני ומרחיק לכת ,  אשר ייתכן שהיה מגיע לכדי הסכם ממשי אם לא היו פורצות המהומות נגד משטר אסד .  

בכיר ביטחוני לשעבר :  נתניהו ניהל מו"מ על הגולן
תא"ל  ( במיל' )  מייק הרצוג ,  שהשתתף במגעים עם דמשק בתיווך אמריקאי ,  אישר כי נתניהו היה מוכן לסגת מרמת הגולן בתמורה לשלום מלא .  המטרה :  לנתק את סוריה מאירן וחיזבאללה

