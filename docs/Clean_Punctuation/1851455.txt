קלינטון ביקשה התנצלות בפני טורקיה - נתניהו סירב
מזכירת המדינה האמריקאית התקשרה לראש הממשלה וביקשה שישראל תביע התנצלות על אירועי המשט בשנה שעברה ,  אך ראש הממשלה סירב לבקשה וטען כי הוא ממתין לדו"ח ועדת פאלמר החוקרת את הנושא
ראש הממשלה ,  בנימין נתניהו ,  סירב לבקשה של מזכירת המדינה האמריקאית ,  הילרי קלינטון ,  להתנצל בפני טורקיה על אירועי המשט לעזה בשנה שעברה ,  כך מסר היום  ( רביעי )  גורם רשמי בלשכת ראש הממשלה .  נתניהו אמר כי לפי שעה אין בכוונת ישראל להתנצל ,  וכי הוא ממתין לפרסום דו"ח ועדת פאלמר ,  החוקרת את אירועי המשט ,  או לדו"ח של מזכ"ל האו"ם ,  באן קי מון ,  בעניין .
 יחסי ישראל-טורקיה - כותרות אחרונות : נתניהו חזר בו מהסכם פיוס עם טורקיההשר יעלון :  הדרישה הטורקית להתנצלות - חצופהברק :  נשקול התנצלות לטורקיה בשל בעיות במרמרה לדברי הגורם ,  בשיחה שקיימו השניים אתמול ,  ביקשה קלינטון בשנית מראש הממשלה שישראל תתנצל על הפעולות שביצעו חיילי צה"ל על סיפון המרמרה ,  שכתוצאה מהן נהרגו תשעה בני אדם .  על פי ההערכות ,  דו"ח פאלמר צפוי למתוח ביקורת חריפה על פעולות ישראל במשט ,  אך יקבע כי הסגר על עזה הוא חוקי כמו גם ההחלטה לעצור את המשט .  בשבוע שעבר חזר בו נתניהו ממתווה שגובש להסכם פיוס עם טורקיה .  ישראל וטורקיה הסכימו לפני כשלושה שבועות ,  בתיווך אמריקאי ,  כי ישראל תתנצל על  " טעויות טקטיות "  שבוצעו במהלך ההשתלטות על הספינה  " מאווי מרמרה "  במאי 2010 ותעביר כספים לקרן למען הנפגעים בפעולה ,  בעוד טורקיה תתחייב לא לתבוע את ישראל או את החיילים שנטלו חלק בהשתלטות על הספינה .  עם זאת ,  מלשכת ראש הממשלה נמסר היום בתגובה כי  " לא נתקבלה כל החלטה בנושא ". 
עוד נטען אז ,  כי לפני שנתניהו הביע הסכמה להתנצלות ,  הוא הסביר לגורמים בממשל האמריקאי ,  כי אם ישראל תתנצל בפני טורקיה - שר החוץ ויו"ר  " ישראל ביתנו ",  אביגדור ליברמן ,  יפרק את ממשלתו .  בתגובה ,  הפעילו בוושינגטון לחץ על ליברמן וחילצו ממנו הבטחה ,  לפיה גם אם תפורסם התנצלות ,  הוא לא יפרק את ממשלת נתניהו .  ואולם - נתניהו הסביר בשלב זה כי בשל גל המחאה החברתית ,  כשהפופולריות שלו נמצאת בשפל ,  הוא אינו יכול להרשות לעצמו לפתוח  " חזית נוספת "  בדעת הקהל ולהתנצל בפני טורקיה .
 מרוצים מהחלטת נתניהו שלא להתנצל ?  בואו לדבר על זה בפייסבוק

קלינטון ביקשה התנצלות בפני טורקיה - נתניהו סירב
מזכירת המדינה האמריקאית התקשרה לראש הממשלה וביקשה שישראל תביע התנצלות על אירועי המשט בשנה שעברה ,  אך ראש הממשלה סירב לבקשה וטען כי הוא ממתין לדו"ח ועדת פאלמר החוקרת את הנושא

