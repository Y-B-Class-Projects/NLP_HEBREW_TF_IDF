לאחר האחדות :  איך תראה עבודת האופוזיציה המצומקת ? 
עם 26 מנדטים בלבד תהיה האופוזיציה במיעוט קבוע בוועדות .  הח"כים מנסים למצוא פתרונות יצירתיים ולקבוע מי יהיה היו"ר החדש .  גורמים בסיעות הערביות : " נשכנע את מרצ לרוטציה "
 המהלך הדרמטי של צירוף קדימה לממשלת אחדות רחבה הפך בין לילה את האופוזיציה לחסרת שיניים וחסרת יכולת אמיתית להתנהלות פרלמנטרית .  94:26 לקואליציה זה משחק חסר סיכוי מההתחלה ,  בכל רבדי העשייה בכנסת - החל מהגשת הצעות חוק בקריאה טרומית ,  דרך דיונים בוועדות ועד לקיום דיונים מיוחדים במליאה ,  כמו  " נאום 40 חתימות "  וישיבות פגרה מיוחדות .  במערכת הפוליטית העריכו היום  ( שלישי )  שלקראת הגשת הצעת החוק החלופית לחוק טל ,  תפרוש יהדות התורה מהקואליציה .  גם אם התרחיש יתממש ,  הכוח שהם יוסיפו לאופוזיציה - בטח כשהיא מפולגת בין ימין לשמאל ובין דתיים לחילוניים - יהיה מינורי .
 נתחיל עם הוועדות :  מספר חברי האופוזיציה בוועדות יהיה כל כך זניח שהדבר ידמה למשחק של נבחרת ישראל בכדורגל מול נבחרת בינונית של בית ספר תיכון .  כך למשל ,  בוועדת הכנסת יהיו מעתה שלושה חברי אופוזיציה בלבד מתוך 17 חברי ועדה .  עם נוכחות כזו ,  הדבר היחיד שהאופוזיציה תוכל לעשות הוא לצעוק .  אם עד כה הממשלה לא הפסידה אף הצבעה ,  אזי לבטח הדבר לא יקרה כשהקואליציה תמנה 94 חברי כנסת .  
כך גם ב"נאום 40 חתימות ".  מדובר בהליך דמוקרטי המאפשר לאופוזיציה להחתים שליש מחברי המליאה בדרישה לקיום דיון בכנסת בו יחויב להשתתף ראש הממשלה לכל אורכו ,  כשלבסוף הוא ויו"ר האופוזיציה נושאים נאום .  כאשר האופוזיציה גדולה ,  אין בעיה לגייס את החתימות הדרושות .  אבל איך מרבעים את המעגל כשישנן 26 חתימות פוטנציאליות בלבד ?  
הדבר היחיד שיתאפשר לאופוזיציה לעשות הוא לדרוש כינוסי מליאה בפגרות הכנסת ,  שלכך דרושות 25 חתימות .  אבל אפילו בהליך הפשוט הזה עשויה להיווצר בעיה :  האופוזיציה תאלץ להיעזר בכל חבריה ,  וזאת בלי שלוקחים בחשבון שלא בטוח שהאיחוד הלאומי והסיעות הערביות יצליחו למצוא מטרה משותפת עבורה הן יסכימו לחתום על מסמך אחיד .  
לפיכך ,  באופוזיציה כבר מתחילים לדבר על קבלת מחוות מהקואליציה .  שוקלים למשל לדרוש דיון בנוכחות ראש הממשלה גם כאשר ישנם פחות חותמים מ-40 חברי כנסת ,  או לבקש להוסיף חברי אופוזיציה כחברי ועדות ,  באופן שלא משקף את הכוח היחסי שלה בכנסת .  לדברי יו"ר מרצ ,  חברת הכנסת זהבה גלאון , " זו כמעט דיקטטורה שיכולה להפעיל את עריצות הרוב .  זהו מהלך מאוד מסוכן לדמוקרטיה .  לא יהיה פשוט ,  אבל היינו בימים קשים יותר ועשינו עבודה יפה ואני מניחה שבכוחנו להשמיע את קולנו ".  
באופוזיציה החלו גם לעסוק בסוגיית תפקיד יו"ר האופוזיציה ,  אשר יהנה ממעמד ייצוגי ורשמי על פי החוק .  ההערכה היא שבסוף תהיה זו יו"ר העבודה ,  שלי יחימוביץ' ,  העומדת בראש סיעה בת שמונה מנדטים - הגדולה באופוזיציה .  עם זאת ,  במהלך היום דנו חברי כנסת ערבים עם מרצ באפשרות של ביצוע רוטציה בינם לבין יו"ר מרצ זהבה גלאון במקום שיחימוביץ' תתמנה .
 תקנון הכנסת קובע כי מפלגות האופוזיציה יכולות לבחור מועמד אחר במקום יו"ר הסיעה הגדולה ביותר .  גורמים במפלגות הערביות אמרו לוואלה !  חדשות כי אכן קיימות מחשבות מסוג זה . " לחד"ש ,  לרע"מ-תע"ל ולבל"ד יש 11 מנדטים .  למפלגת העבודה יש 8 מנדטים ,  ובתמיכת האיחוד-הלאומי יש להם 12 מנדטים .  אם נשיג את תמיכת מרצ ונשכנע אותם לערוך רוטציה בין ארבע המפלגות לתפקיד יו"ר האופוזיציה ,  יהיו לנו 14 מנדטים .  זו הצעה לגיטימית וחוקית לגמרי ",  אמרו חברי הכנסת .
 למרות זאת ,  נראה כי במפלגות הערביות לא הושגה הסכמה מלאה למהלך יוצא-דופן שכזה . " אני אישית מתנגד למהלך וממליץ לחבריי להתנגד לו ",  אמר לוואלה !  חדשות יו"ר רע"מ-תע"ל ,  חבר הכנסת איברהים צרצור .  חברי כנסת ערבים אחרים אמרו אף הם כי הם אינם מעורים במהלך זה .  חברת הכנסת חנין זועבי  ( בל"ד )  אמרה כי  " בינתיים אין לנו עמדה בנוגע ליו"ר האופוזיציה .  אנו עדיין לא יודעים מי המועמדים .  כשהדברים יהיו ברורים יותר ,  נשב ,  נתייעץ ונקבע את עמדתנו ". 
לדברי גלאון , " אנחנו נבחן את האפשרות לתמוך בשלי יחימוביץ' .  כל דבר ייבחן .  צריך לזכור שמפלגת העבודה כמעט היתה חברה בממשלת נתניהו ,  אבל נבחן את זה .  לא סוד שפנו לח"כ הורוביץ והציעו לתמוך בי  ( לתפקיד יו"ר האופוזיציה - פ.ו )  אבל גם להם לא נתנו תשובה ואנחנו נבחן את כל האופציות .  שום דבר לא סגור ". 
ממשלת אחדות לאומית - סיקור מיוחד:נתניהו : " ממשלת אחדות טובה לביטחון ";  מופז : " זה צו השעה"דרמה בכנסת :  אין בחירות - קדימה מצטרפת לממשלת אחדותכרוניקת הזגזוגים של מופז :  מ"בית לא עוזבים "  עד  " נתניהו שקרן"הסכם האחדות בין הליכוד וקדימה לפניות לכתבים:פנחס וולף pinhaswolf@walla.co.il ניר יהב - nir_yah@walla/com 

לאחר האחדות :  איך תראה עבודת האופוזיציה המצומקת ? 
עם 26 מנדטים בלבד תהיה האופוזיציה במיעוט קבוע בוועדות .  הח"כים מנסים למצוא פתרונות יצירתיים ולקבוע מי יהיה היו"ר החדש .  גורמים בסיעות הערביות : " נשכנע את מרצ לרוטציה "
 
