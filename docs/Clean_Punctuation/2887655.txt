ההסכם עם איראן גמור ,  אבל המאבק ביהדות ארה"ב רק התחיל
לאחר שאובמה הצליח לגייס את הקולות הדרושים לו כדי להעביר את ההסכם ,  בעיתונות האמריקנית עסקו בסיכום המאבק בעסקה .  במוקד הסיקור עומדת השאלה - האם מתנגדי ההסכם הפסידו לגמרי או שמא יהיה למאבק גם המשך ? 
אחרי שנשיא ארצות הברית ברק אובמה השיג את הקולות שהיו דרושים לו לשם העברת הסכם הגרעין עם איראן בקונגרס האמריקני ,  העיתונות האמריקנית עסקה בסוף השבוע בסיכום המאבק בהסכם .  במוקד נמצאות שתי שאלות - היכן טעו מתנגדי ההסכם ,  ובראשם השדולה הפרו-ישראלית החזקה איפא"ק ,  ומהי השפעתו של המאבק הקשה שהתקיים בנושא ,  על עתיד היחסים בין ישראל לארצות הברית .  בעיתון  " וושינגטון פוסט "  פורסמה כתבה נרחבת תחת הכותרת  " כך הפסידה איפא"ק במאבק על הסכם הגרעין ",  שבמסגרתה טענו כמה מרואיינים כי הרקע להפסד היה הפוליטיזציה הגוברת של הנושא האיראני בשיח הפוליטי בארצות הברית .  מחוקקים יהודים מהמפלגה הדמוקרטית אמרו כי הזיהוי הגובר שנוצר בין ראש הממשלה נתניהו ובין איפא"ק ,  לבין המפלגה הרפובליקנית ,  הקל על הנשיא אובמה לגייס קולות מקרב המפלגה הדמוקרטית לטובת ההסכם שלו .  בין השאר ,  נכתב כי הנאום של נתניהו בפני הקונגרס האמריקני בחודש מרץ האחרון ,  הקל על הנשיא אובמה להעביר את ההסכם .   לעומת הביקורת הזו ,  פרסם הבכיר לשעבר בממשל בוש ודמות משפיעה בתחום המדיני במפלגה הרפובליקנית ,  אליוט אברמס ,  מאמר שבו הגן על הקמפיין שניהלו איפא"ק ונתניהו נגד ההסכם .  אברמס כתב בשבועון הימני  " וויקלי סטנדארט "  כי נתניהו למעשה  " ניצח בדיון על הסכם הגרעין :  רוב האמריקנים חשדנים מאוד לגבי ההסכם עם איראן ולא אוהבים אותו ,  וההסכם יידחה על ידי שני בתי המחוקקים .  בחודשים האחרונים דעת הקהל השתנתה כנגד ההסכם ,  ונתניהו יכול לזקוף לזכותו חלק מהקרדיט בנושא ". 

ההסכם עם איראן גמור ,  אבל המאבק ביהדות ארה"ב רק התחיל
לאחר שאובמה הצליח לגייס את הקולות הדרושים לו כדי להעביר את ההסכם ,  בעיתונות האמריקנית עסקו בסיכום המאבק בעסקה .  במוקד הסיקור עומדת השאלה - האם מתנגדי ההסכם הפסידו לגמרי או שמא יהיה למאבק גם המשך ? 

