פרס : " ברור לנו שהשלום כולל ויתורים "
 נשיא המדינה נאם בוועידת איפא"ק ,  יום לפני פגישתו עם הנשיא אובמה ,  ושלח מסר לממשל : " אני בטוח כי השלום בראש מעייניו של נתניהו "
  ( באדיבות ערוץ 1 ) 
נשיא המדינה שמעון פרס ,  המבקר בארה"ב ,  נאם היום  ( שני )  בפני הוועידה השנתית של השדולה היהודית האמריקאית איפא"ק ,  יום לפני פגישתו עם נשיא ארה"ב ברק אובמה ,  ואמר כי  " בנימין נתניהו ,  שהיה בעבר היריב הפוליטי שלי ,  מכיר את ההיסטוריה ורוצה לעשות היסטוריה .  אני בטוח כי השלום נמצא בראש מעיניו ".  פרס הוסיף כי  " ברור לנו ,  כי שלום עשוי לתבוע ויתורים ופשרות .  נישא וניתן עם כל שותף אשר מוכן לדון בשלום ".  לדבריו , " לעם הפלסטיני יש הזכות לממשל עצמאי ". 
על היוזמה הערבית לשלום אמר פרס ,  כי  " ישראל לא היתה חלק מיוזמה זו ולכן אינה חייבת להסכים עם כל מילה .  אך ישראל מכבדת את השינוי החשוב ,  ומקווה כי הוא יגיע לכדי מעשים של ממש .  אני מאמין כי מנהיגותו של הנשיא אובמה תסלול את הדרך להסכם אזורי כמו גם למשא ומתן דו צדדי משמעותי ".  הוא הוסיף כי  " מדינת ישראל ניצבת בזרועות פשוטות וידיים פתוחות לשלום עם כל העמים ,  עם כל מדינות ערב ,  ועם כל העמים הערבים ".  
בהתייחסו לאירן אמר פרס ,  כי  " המנהיגים הפנאטיים של אירן נמצאים בצד הלא נכון של ההיסטוריה .  לאורך ההיסטוריה ביקשה אירן להעשיר את האנושות .  כיום ,  לצערנו ,  מנהיגיה של אירן מעשירים אורניום ".  לדבריו ,  האגרסיביות של הממשל האירני אינה שמורה עבור ישראל בלבד .  הם מבקשים להנהיג את האזור כולו ,  ורוצים לשלוט במדינות ערב באמצעות טרור וכפייה .  הם מפתחים אופציה גרעינית .  הם משקיעים ממון רב בטילים ארוכי טווח .  אף אחד איננו מאיים על אירן .  אירן מממנת ומחמשת את חיזבאללה וחמאס ,  לשם הפצת הפילוג והטרור ,  ובניסיון לכפות מדיניות זרה ואלימה .  שליחיהם שמים להם למטרה אמריקאים ,  אירופאים וערבים ". 

פרס : " ברור לנו שהשלום כולל ויתורים "
 נשיא המדינה נאם בוועידת איפא"ק ,  יום לפני פגישתו עם הנשיא אובמה ,  ושלח מסר לממשל : " אני בטוח כי השלום בראש מעייניו של נתניהו "
 
