נתניהו מרגיע הימין : " נביא הסכם מדיני למשאל עם "
 ראש הממשלה הדגיש ,  בפעם השנייה בחודשיים האחרונים ,  כי כל הסכם שלום עם הפלסטינים יובא ל"אישור העם ",  ולא לאישור הכנסת .  הוא ככל הנראה מבקש להרגיע את האגף הימני בליכוד
ראש הממשלה בנימין נתניהו הפתיע היום  ( ראשון )  בישיבת הממשלה כשהבהיר שכל הסכם מדיני עם הפלסטינים יובא למשאל-עם  זאת לאחר שיואשר בכנסת .  בפתח ישיבת הממשלה השבועית ציין נתניהו ,  שפגש בימים האחרונים שלוש פעמים את שר החוץ האמריקני ג'ון קרי המנסה לחדש את השיחות עם הפלסטינים ,  כי ישראל מוכנה להיכנס למשא ומתן ללא דיחוי וללא תנאים מוקדמים . " אנחנו לא מערימים שום חסמים על חידוש השיחות להסדר שלום בינינו לבין הפלסטינים ",  אמר ראש הממשלה , " יש דברים שנעמוד עליהם בעוצמה בשיחות עצמן ובראשם הביטחון ,  לא נתפשר על הביטחון ולא יהיה שום הסכם שיסכן את מדינת ישראל ". 
זו הפעם השנייה בחודשיים האחרונים שנתניהו מתבטא באופן מפורש על רצונו להביא הסכם שלום עתידי למשאל עם  דבר שטרם נעשה במדינת ישראל .  בביקור שערך בשוויץ לפני כחודשיים אמר נתניהו לשר החוץ השוויצרי : " יש לנו מה ללמוד מכם בנושא של משאלי עם .  הייתי רוצה להביא הסכם עתידי למשאל עם בישראל ".  בהתבטאותו הבוקר בישיבת הממשלה הוא חזר על הדברים באופן מפורש .  ניתן לראות בדבריו של נתניהו ניסיון להרגיע את האגף הימני במפלגתו ואת שותפיו בקואליציה .  יש לציין כי כל הסכמי השלום עליהם חתמה ישראל בעבר הובאו לאישורה של הכנסת בלבד .  
בתוך כך ,  דומה שמאמציו של שר החוץ קרי לחדש את המגעים בין ישראל לפלסטינים עדיין לא נושאים פרי ,  כאשר הצדדים חלוקים עדיין על התנאים לחידושם .  אמש פורסם בוואלה !  חדשות כי סלע המחלוקת בין הצדדים טמון בדרישה הפלסטינית לשחרר כמאה אסירים כ"מחווה "  ליו"ר הרשות הפלסטינית אבו מאזן .  עם זאת ,  בישראל הביעו התנגדות לדרישה ,  שכן ברשימה נכללים אסירים שרצחו ישראלים בעבר .  קרי ,  שדחה מסיבת עיתונאים שתוכננה לשעות הבוקר כדי להיוועד שוב עם אבו מאזן ,  צפוי למסור הצהרה לפני המראתו מישראל היום .
 גורם מדיני ישראלי כינה הבוקר בשיחה עם וואלה !  חדשות את עמדתו של יו"ר הרשות הפלסטינית בסוגיית שחרור האסירים כ"מביכה ".  לדברי הגורם , " הפלסטינים הציבו שלושה תנאים מוקדמים - שחרור אסירים ,  הקפאת בנייה בהתנחלויות וסיכום מוקדם על הגבולות .  לכל אחד מהנושאים אפשר למצוא פתרונות יצירתיים שיהיו מקובלים על שני הצדדים ,  אבל ההתעקשות של הפלסטינים על שחרור רוצחים כמחווה מדינית ,  מצביעה על חוסר רצון לחזור לשולחן המשא ומתן ".  
לקריאה נוספת:המכשול לחידוש המו"מ :  שחרור אסירים רוצחיםקרי ונתניהו נועדו ;  גורם אמריקני : " יהיו בשורות טובות "  

נתניהו מרגיע הימין : " נביא הסכם מדיני למשאל עם "
 ראש הממשלה הדגיש ,  בפעם השנייה בחודשיים האחרונים ,  כי כל הסכם שלום עם הפלסטינים יובא ל"אישור העם ",  ולא לאישור הכנסת .  הוא ככל הנראה מבקש להרגיע את האגף הימני בליכוד

