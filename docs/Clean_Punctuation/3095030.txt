הממשלה התרשלה בטיפול הנקודתי בזרים  אך מנעה הגירה של מיליון
הגורמים שהתוו את המדיניות בנושא הגבול הפרוץ בדרום לא הצליחו למצוא פתרון ארוך טווח למבקשי המקלט והביאו למסבר בפריפריה .  אל"מ  ( במיל' )  רונן איציק מאשים גם את בג"ץ בפסילת דרכי התמודדות ,  ומצביע על נתניהו כמי שהביא לשינוי
היה זה בסוף שנת 2006 ,  כשמצאנו עצמנו במרדף אחר שלוש דמויות שחדרו את גבול הדרום הפרוץ ,  ולאחר שעתיים של פריסת מערך תצפיות ,  הזנקת מסוקים והפעלת כוחות מיוחדים - עלינו על עקבותיהם והם נתפסו .  היינו בטוחים שמדובר בחוליית אל-קעאדה ,  אך לתדהמתנו מצאנו שלושה אריתראים שסיפרו לנו ,  ברוגע מוחלט ,  שבאו לחפש עבודה בישראל .  לאחר הערכת מצב והתייעצות עם הרמות הממונות הוחלט להחזירם למצרים .  
כך זה המשיך ,  בהתחלה אירוע בלילה ,  לאחר מכן שניים-שלושה ,  וכך זה עלה לעשרות בשבוע .  קיבלנו אז הנחייה בעקבות קביעה משפטית שאין להחזיר יותר מסתננים למצרים עקב מחויבות ישראל לאמנה הבין לאומית בעניין פליטים .  יתרה מכך ,  אלו שהוחזרו היו זוכים לעיתים לקבלת פנים  " חמה "  מהצד המצרי ,  עד כדי כך שחלקם נורו מאות מטרים מקו הגבול .  הבנו שיש כאן משהו שהוא גדול עלינו ,  שהוא הרבה יותר מחיילים שעומדים בגבול מול אזרחי מדינות נחשלות שמחפשים חיים טובים יותר .  
עוד בוואלה !  NEWS :" חובתנו לנרצחים ":  אנדרטה לזכר נרצחי הטבח במינכן נחנכת בגרמניהחוקרי האו"ם אישרו :  אסד אחראי למתקפת הסארין באידליבמחדל בגן עירוני בפתח תקווה :  השער נותר פתוח שעות - ללא אבטחה 
לימים ,  הקמנו את מתקן השהייה במערב הנגב ,  וכן טכניקות הרלוונטיות לטיפול באתגר המתעצם .  חששנו שבתוך הקבוצות האלו שמגיעות לגבולנו יוחדרו גם מחבלים ואמצעי חבלה .  תוך חודשים ספורים עלה מספרם של המהגרים למאות ,  ולגברים שבאו לחפש עבודה הצטרפו נשים ,  וטף .  משפחות שלמות שהגיעו מסודן ,  אריתראה וחוף השנהב ,  ערב רב של אנשים שכל רצונם היה בחיים משופרים .  כמעט ולא ראינו מישהו שמגיע מדארפור ,  אותו מקום שבו התבצע רצח עם ,  וכל השורדים זוכים להגדרת  " פליט ".  בשעה שבבתי הדין התנהל פולמוס של דאגה לפליטים ,  לנו בגבול ממש לא היה ברור על מה .  מתוך אלפים שהגיעו אולי בודדים היו מדארפור .  אולי .
 במציאות החוקית שנוצרה כל שנותר בידנו היה להעביר את המוני המגרים לידי משטרת ההגירה .  אך גם למשטרה לא היו כלים ולא סמכויות לטפל באתגר .  מסיבות משפטיות יוצאי אפריקה החדשים שוחררו לרחובות הערים ,  ושם החלו לארגן את חייהם ,  לרבות עבודה ,  חינוך ואף בריאות .  לימים ,  כשנולד בני השלישי באחד מבתי החולים בדרום ,  לימינה ולשמאלה של רעייתי שכבו שתי נשים אפריקאיות .  את המחזה הזה לא ראו לא באיכילוב ,  בלינסון ,  שיבא ,  או רמב"ם ,  זו הייתה המציאות של הדרום .  

לימים הצגנו בכל שדרות הפיקוד את הצורך להקים מכשול כדי לרסן את ה"מערב הפרוע "  שקם לנו בנגב .  מי לא הגיע לבקר אז בגיזרה ?  נשיא המדינה ,  שר הביטחון ,  חברי ועדת חוץ וביטחון ,  משפטנים ,  אך ללא הועיל .  ההחלטה המיוחלת לא התקבלה ,  ואילת ובאר שבע זכו לצונאמי של מהגרים בלתי חוקיים .  בתחילת 2007 החליט שר הביטחון אז ,  עמיר פרץ לאשר תקציב למכשול ,  אך הוא הוחלף לאחר חודש וההחלטה לא התממשה .  גלי ההגירה הלכו והתעצמו ,  ומתקן השהייה הורחב והוצף .
 באמצע 2009 ,  עם החלפתה של ממשלת אולמרט ,  נכנס נתניהו לתפקיד ראש הממשלה .  הוא הגיע לדרום ,  ראה את המציאות ותוך חודשים ספורים הוביל החלטה להקמת מכשול לאורך 240 קילומטרים ,  מים סוף ועד ים תיכון .  פרוייקט חסר תקדים שהושלם תוך שנתיים .  מכשול שעצר בפועל יותר ממיליון מהגרים שהמתינו לשעת כושר בתוך סיני .  זו האמת ,  נתניהו אחראי לכך שבמקום מיליון מהגרים מאפריקה אנו עוסקים ב-40 אלף .  אין ספק ,  בחמש השנים האחרונות משרדי הממשלה נכשלו בניהול ופתרון האתגר שנוצר בדרום תל אביב .  לא ניתן לנקות מאחריות את שופטי בג"ץ שפוסלים כל מתווה ,  ולא מאפשרים לחקיקה הנדרשת לצאת לדרך .  זו אחריות משותפת של הממשלה ,  הכנסת ,  ומערכת המשפט .  כולם בעניין הזה כושלים ,  והגיע הזמן לשינוי .  אך גם המצב המתואר חייב להילקח בפרופורציות - הממשלה בראשות נתניהו לא טיפלה באתגר בסדר גודל עירוני ,  אך מנעה מאתנו קטסטרופה בסדר גודל לאומי .
 רונן איציק הוא חוקר ומרצה במדעי המדינה ,  בעברו שירת כקצין צה"ל בסדיר ובמילואים בדרגת אלוף משנה .  שימש מפקד חטיבת הראל .  

הממשלה התרשלה בטיפול הנקודתי בזרים  אך מנעה הגירה של מיליון
הגורמים שהתוו את המדיניות בנושא הגבול הפרוץ בדרום לא הצליחו למצוא פתרון ארוך טווח למבקשי המקלט והביאו למסבר בפריפריה .  אל"מ  ( במיל' )  רונן איציק מאשים גם את בג"ץ בפסילת דרכי התמודדות ,  ומצביע על נתניהו כמי שהביא לשינוי

