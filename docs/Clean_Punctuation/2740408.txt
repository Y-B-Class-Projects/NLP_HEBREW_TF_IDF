קרי מבהיר : " לא מאבדים את התקווה לשלום "
 חרף החלטת הממשלה להפסיק את המו"מ המדיני ,  שר החוץ האמריקני נותר נחוש : " זו הדרך היחידה ".  במקביל ,  גורמים ביטחוניים בישראל וברשות אומרים כי התיאום הביטחוני יישמר
למרות הכרזת הפיוס בין פתח לחמאס ,  והחלטת הקבינט המדיני-ביטחוני לעצור את המשא ומתן עם הרשות הפלסטינית ,  בארצות הברית נחושים לשמור על הסיכוי להשיג הסדר . " לעולם לא נוותר על התקווה או על המחויבות שלנו לאפשרות של שלום ",  אמר אמש  ( חמישי )  שר החוץ האמריקני ג'ון קרי . " אנו מאמינים שזו הדרך היחידה .  כרגע ,  אנו בנקודה מאוד קשה .  תמיד יש דרך להתקדם ,  אך המנהיגים צריכים לעשות פשרות חיוניות ".  
דוברת משרד החוץ של ארצות הברית ,  ג'ן סאקי ,  אמרה כי קרי שוחח עם יו"ר הרשות הפלסטינית אבו מאזן .  לדבריה ,  קרי הבהיר כי הוא מאוכזב מהכרזת הפיוס של פתח וחמאס ,  והדגיש כי ממשלת האחדות צריכה לעמוד באותם תנאים שאבו מאזן עצמו מאמין בהם - הימנעות מאלימות והכרה בזכות הקיום של ישראל .  סאקי גם ציינה כי המתווך האמריקני לשיחות ,  מרטין אינדיק , " נשאר בשטח ",  וכי ארצות הברית קוראת לצדדים  " לגלות איפוק מרבי ". 
משבר במשא ומתן - כותרות נוספות:לבני לוואלה !  חדשות : " לא סגרנו את הדלת למו"מ"תגובת ישראל לפיוס :  המו"מ יופסק ,  סנקציות כלכליותארה"ב לצד ישראל :  הפיוס הפלסטיני יפגע במו"מ 
בתוך כך ,  גורמים בכירים בישראל וברשות הפלסטינית אמרו אמש כי למרות המשבר במשא ומתן והחלטת ישראל להפסיק את המגעים המדיניים ולהטיל סנקציות על הפלסטינים ,  התיאום הביטחוני השוטף בין הצדדים יימשך . " זה אינטרס משותף שישרוד את המשבר הפוליטי ",  אמר לוואלה !  חדשות גורם ביטחוני בכיר בישראל .  גורם פלסטיני בכיר הפנה לדבריו של יו"ר הרשות הפלסטינית ,  אבו מאזן ,  שאמר השבוע בשיחה עם כתבים ישראלים כי התיאום הביטחוני יימשך גם ללא משא ומתן בין הצדדים ,  והדגיש כי  " אין כל שינוי בעמדתנו ". 
הגורם הישראלי הבכיר הוסיף כי הסנקציות הכלכליות שעליהן החליט הערב הקבינט המדיני-ביטחוני לא יפגעו במנגנוני הביטחון של הרשות הפלסטינית ,  לפחות לא בטווח הזמן המידי . " כמובן שאם נראה סימנים לכך שהסכם הפיוס משנה את המציאות הביטחונית נשקול מחדש מה לעשות ,  אבל בשלב הנוכחי זה לא עומד על הפרק ".  הגורם ציין כי  " ישראל רוצה להעביר מסר ברור נגד חמאס ,  אבל לא מעוניינת בשבירת הכלים ". 
בינתיים ,  אחרי החתימה החגיגית ולחיצות הידיים המחויכות ,  מתגלים סימנים ראשונים לחילוקי דעות .  בכיר אש"ף ,  יאסר עבד רבו ,  אמר הערב כי יש לבחון בזהירות את צעדי חמאס לאחר הסכם הפיוס ,  כדי לוודא שחמאס לא חתם על ההסכם מסיבות טקטיות בלבד .  במקביל ,  אמרו בכירים בחמאס שהתנועה לעולם לא תכיר בישראל ולא תקבל את תנאי הקוורטט .  
יו"ר הרשות אבו מאזן ,  שנפגש אמש עם המתווך האמריקני מרטין אינדיק ודן עמו באפשרויות להצלת המשא ומתן התקוע ,  האשים שוב את ישראל בכישלון המגעים .  יו"ר הרשות ,  שנפגש ברמאללה גם עם רוברט סרי ,  נציג האו"ם במזרח התיכון ,  טען כי הצדדים הגיעו לכדי מבוי סתום בשל  " העקשנות הישראלית וסירובה לעמוד בהתחייבויותיה ".  הוא הבהיר פעם נוספת כי הפיוס בין הפלגים הפלסטיניים לא עומד בסתירה למשא ומתן עם ישראל ,  כי אם תומך במאמצים המדיניים להקמת מדינה פלסטינית עצמאית בגבולות 67' שבירתה מזרח ירושלים .
 סאיב עריקאת ,  ראש משלחת המשא ומתן עם ישראל מטעם הרשות ,  המשיך גם הוא לנקוט את אותו קו כמו אבו מאזן ,  ואמר כי  " נתניהו וממשלתו השתמשו בפילוג הפלסטיני כתירוץ להפסקת תהליך השלום ".  לדבריו , " מדובר בדבר מגוחך מאוד ".  עריקאת הוסיף כי ההסבר ההגיוני היחיד לפעולת ישראל הוא שישראל לא רוצה שלום .
 לפניות לכתב אמיר תיבון - amir.tibon@walla.co.il
 ( עדכון ראשון :  22:49 )  

קרי מבהיר : " לא מאבדים את התקווה לשלום "
 חרף החלטת הממשלה להפסיק את המו"מ המדיני ,  שר החוץ האמריקני נותר נחוש : " זו הדרך היחידה ".  במקביל ,  גורמים ביטחוניים בישראל וברשות אומרים כי התיאום הביטחוני יישמר

