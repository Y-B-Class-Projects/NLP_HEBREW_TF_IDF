אימהות לוחמים לנתניהו : " אל תעדיף את חיי האויב "
 ארבע נשים שבניהן נלחמים ברצועה שלחו מכתב לראש הממשלה ובו הביעו דאגה מעדויות על סיכון מיותר לחיילים מחשש לפגיעה בפלסטינים . " חיי בנינו חשובים יותר ,  לא מוסרי לסכן אותם ללא הצדקה "
 ארבע אימהות של חיילים המשתתפים בלחימה ברצועת עזה במסגרת מבצע  " צוק איתן "  שלחו אתמול  ( ראשון )  בצהריים מכתב לראש הממשלה בנימין נתניהו ,  ובו קראו לו להימנע מסיכון מיותר של חיילי צה"ל מחשש לפגיעה בפלסטינים .  ארבע הנשים ,  שבניהן משרתים בסיירת שריון ,  בפלס"ר נח"ל וביחידת דובדבן ,  פתחו בדברי עידוד לראש הממשלה : " ראשית ,  ברצוננו לחזק אותך ואת ממשלת ישראל על הלחימה הצודקת ,  הנכונה והחשובה כל כך בגופי הטרור אשר פוגעים בביטחונם של מיליוני יהודים .  חזקו ואמצו ,  אין צודקת ממערכה זו ".  הן ציינו כי העובדה שבניהן משתתפים בלחימה מסבה להן גאווה .
 מבצע  " צוק איתן "  - סיקור מיוחד בוואלה !  חדשות:לא נכנע ,  אך במצוקה :  חמאס הגיע לנקודת השבירה .  פרשנותמשפחתו של החייל אורון שאול החלה לשבת שבעההיום ה-20 :  עדכונים שוטפים ,  דקה אחר דקהשדה הקרב האמיתי מופקר / דעה 
בהמשך המכתב ציינו האימהות כי למדו על סיכון מיותר לכאורה של חיילי צה"ל תוך ניסיון להימנע מפגיעה בפלסטינים . " אנו שומעות עדויות בכלי התקשורת ומחיילים ,  המספרות כי יש הנחיות לנצור את האש ולהימנע מפגיעה באזרחי האויב גם במחיר סיכון חיילי צה"ל היקרים ,  וביניהם בנינו ".  הן הזכירו במכתב גם כתבה ששודרה בחדשות 2 , " בה מובאות עדויות של טייסים אשר נאסר עליהם לסייע מן האוויר לכוחות החי"ר ביבשה הנמצאים במצוקה בעקבות חשש כי אזרחי האויב יפגעו ".  
האימהות הבהירו כי  " אינן מוכנות לקבל בשום פנים ואופן "  מצב שבו נוצרת סכנה לחיי החיילים לצורך שמירה על חיי אזרחים ברצועה . " אנו קוראות לך ,  אדוני ראש הממשלה ,  להתעשת בהקדם ולהנחות את צה"ל לעשות כל שביכולתו כדי שבנינו יחזרו מן הקרב בשלום תוך מילוי המשימה בשלמותה ",  כתבו . " אנו דורשות כי מדינת ישראל וצה"ל לא יעדיפו את חיי אזרחי האויב על פני חיי בנינו ".  
הן חתמו את מכתבן באומרן כי הן  " סמוכות ובטוחות שבנינו ימלאו את משימתם על הצד הטוב ביותר ,  עד שמיליוני אזרחי ישראל המותקפים על ידי המרצחים יוכלו לשבת בבטחה בארצנו ".  לסיום ,  ביקשו מראש הממשלה : " זכור ,  חיי בנינו ,  בנותינו ,  אחינו ואחיותינו חשובים מחיי אזרחי האויב ".  
תמר ,  אחת מארבע האימהות ,  אמרה בשיחה עם וואלה !  חדשות : " מה שמטריד אותנו הן העדויות והשמועות שגם עולות בתקשורת ,  שלעתים לא נותנים לחיילים גיבוי מלא מחיל האוויר או מהתותחנים ,  והם מסתכנים מהחשש לפגיעה באזרחים פלסטינים ".  היא הסבירה : " לצורך הדוגמה ,  בית ממולכד  צריך להוריד אותו ולא לסכן חיילים שייכנסו אליו .  זה נכון ,  בטח לאור העובדה שמזהירים אותם  ( את תושבי הרצועה ,  ש"ב )  וקוראים להם לצאת מהמקום לפני כן ".  
לטענת תמר , " זה לא מוסרי כלפי החיילים שלנו שהם מוסרים את הנפש למעננו ומסתכנים ללא הצדקה על ההתנהלות הזו ".  היא הבהירה כי  " אם אנחנו כאימהות נדע שדואגים לא לסכן לחינם את ילדינו ,  נתמוך בהכול ",  והוסיפה כי אסור שהחשש מתביעות משפטיות בעתיד יהווה שיקול במהלך הלחימה . " לא מעניין אותי שהיועץ המשפטי לממשלה חושש מתביעות עתידיות .  הן לא מעניינות אותנו ,  צריך לתת להם לעשות את המשימה .  אין אף מדינה מערבית אחרת שנוהגת ככה בעת מלחמה ,  אין אף מדינה שהצבא שלה כל כך נזהר מפגיעה באזרחים ",  אמרה .  לדבריה , " אנחנו דואגות לילדים באופן כללי בגלל המלחמה ,  אין לנו קשר איתם .  אבל זה מטריד אותנו יותר ". 
43 קצינים ,  נגדים וחיילים נהרגו מאז תחילתה של הפעולה הקרקעית ברצועה לפני שבוע וחצי .  
לפניות לכתב שבתי בנדט :  sben72@walla.com
 ( עדכון ראשון :  20:43 )  

אימהות לוחמים לנתניהו : " אל תעדיף את חיי האויב "
 ארבע נשים שבניהן נלחמים ברצועה שלחו מכתב לראש הממשלה ובו הביעו דאגה מעדויות על סיכון מיותר לחיילים מחשש לפגיעה בפלסטינים . " חיי בנינו חשובים יותר ,  לא מוסרי לסכן אותם ללא הצדקה "
 
