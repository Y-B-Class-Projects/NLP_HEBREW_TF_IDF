הכנסת תפוזר כבר בעוד שבוע : " לשמור על יציבות "
 היועץ המשפטי של הכנסת הורה להתחיל מחדש את הליך החקיקה לפיזורה ,  ולסיימו כבר ביום שני - פתיחת מושב החורף .  נתניהו : " עדיף 4 שנות יציבות על 4 שנים וחצי של חוסר יציבות "
 יו"ר ועדת הכנסת ,  ח"כ יריב לוין  ( ליכוד )  ,  שוחח הערב  ( שלישי )  עם היועץ המשפטי של הכנסת ,  אייל ינון ,  והודיע לו כי בכוונתו לפעול ולסיים את הליך החקיקה של החוק לפיזור הכנסת כבר ביום שני הקרוב - יום פתיחת מושב החורף .  זאת לאחר שמוקדם יותר הערב הכריז ראש הממשלה בנימין נתניהו על הקדמת מועד הבחירות .  
ינון הסביר כי הצעת החוק צריכה לשוב ולעבור את הליך החקיקה מראשיתו ,  אף שבחודש מאי אושר החוק בוועדת הכנסת בהכנה לקריאה שנייה ושלישית .  לוין השיב כי ההליך כולו יושלם בתוך יום אחד .
 ראש הממשלה נתניהו שוחח היום עם נשיא המדינה שמעון פרס ,  עם יו"ר הכנסת ראובן ריבלין ,  עם שרים ועם ראשי המפלגות ,  לרבות יו"ר האופוזיציה שאול מופז ויו"ר העבודה שלי יחימוביץ' .  בשיחותיו עם השרים ,  נשמע נתניהו אומר כי  " עדיף ארבע שנים של יציבות ואחריות מארבע שנים וחצי חסרות יציבות ",  כהסבר להחלטתו להקדים את הבחירות .  
הודעת נתניהו הערב לא הייתה מפתיעה במיוחד .  כבר במוצאי חג שמחת תורה נפוצו שמועות במערכת הפוליטית ,  לפיהן נתניהו יכריז הערב על בחירות .  עם זאת ,  מקורביו הכחישו זאת נמרצות .  ההחלטה הסופית על התזמון להודעה נפלה בשעות הצהריים .  לפני כן הוא שוחח עם ראשי יהדות התורה ,  סגן השר יעקב ליצמן וח"כ משה גפני .  השיחה אומנם נסובה על בחירות ,  אך היה ברור לנוכחים בחדר כי הולכים לבחירות .  בשבוע האחרון נתניהו השתעשע במחשבה שאולי הוא יצליח להביא חברי כנסת מקדימה שיתמכו או ימנעו בהצבעה על תקציב המדינה ,  ובכך יהפכו את התנגדות ש"ס ללא רלוונטית .  היוזמה לא המריאה בשום שלב ,  ונתניהו נאלץ להודיע על הליכה לבחירות .  
עד כה ,  הייתה הדעה הרווחת בקרב חברי הכנסת כי כל שיצטרכו יהיה להפיל את הבקשה לדיון חוזר ולהצביע פעם אחת בלבד במליאת הכנסת . " חלוף הזמן אינו מאפשר את 'החייאת' הצעת החוק המונחת על שולחנה של ועדת הכנסת מאז חודש מאי ואשר נקבה בתאריך 4 בספטמבר כמועד הבחירות ",  הסביר ינון . " קבלתו של חוק להתפזרות מוקדמת של הכנסת הוא מכשיר פרלמנטרי-חוקתי רב חשיבות ו'חד פעמי' בחייה של כנסת מכהנת ,  שיש לו השלכות מרחיקות לכת הן על המערכת הפוליטית בכללותה והן על חברי הכנסת המכהנים ",  הוסיף .
 ביום שני ,  7 במאי ,  אישרה מליאת הכנסת את הצעות החוק לפיזורה בקריאה ראשונה .  לאחר מכן ההצבעה הועברה להכנה לקריאה שניה ושלישית בוועדת הכנסת ,  אך שם ,  יו"ר הוועדה ח"כ יריב לוין התבקש למשוך עוד ועוד את הישיבה .  הוא לא ידע שמאחורי הקלעים יושבים להם שני היריבים  נתניהו ומופז  ובונים את אחת הבריתות המוזרות שידעה הפוליטיקה הישראלית ,  ואת אחת הקואליציות הגדולות בתולדות המדינה .  בסופו של דבר ,  הוועדה הצביעה על ההצעה בהכנה לקריאה שנייה ושלישית ,  אלא שאלקין הגיש רוויזיה  ( דרישה להצבעה חוזרת ,  פ.ו )  ,  והשאר היסטוריה  נתניהו ומופז כינסו את סיעותיהם באותו לילה ובישרו על המהלך .  
עד היום הוועדה לא שבה לדון ברוויזיה ,  מה שמוביל אותנו לשבוע הבא .  נתניהו רוצה לפזר את הכנסת כמה שיותר מהר ,  וחשב שחצי ממלאכת הפיזור נעשתה ,  כשכל שנותר לו הוא לבקש את כינוסה של ועדת הכנסת שתפסול את הרוויזיה .  כעת התברר כי ישנו צורך לשוב ולקיים את ההליך מתחילתו ,  ולאחר מכן חברי הכנסת יעלו לאישורו הסופי של החוק במליאה ,  והכנסת תפוזר באופן רשמי .  
הולכים לבחירות - סיקור מלא בוואלה !  חדשותנתניהו :  הבחירות יוקדמו , " טובת המדינה מחייבת"הכל בירכו על הבחירות ;  לפיד : " אחשוף רשימתי בקרוב"הולכים לבחירות :  כך תפוזר הכנסת ה-18 טרם זמנה 

הכנסת תפוזר כבר בעוד שבוע : " לשמור על יציבות "
 היועץ המשפטי של הכנסת הורה להתחיל מחדש את הליך החקיקה לפיזורה ,  ולסיימו כבר ביום שני - פתיחת מושב החורף .  נתניהו : " עדיף 4 שנות יציבות על 4 שנים וחצי של חוסר יציבות "
 
