 " מתייצבים לימינך ":  הליכוד מתכונן לפגישת נתניהו-טראמפ
שרים ,  חברי כנסת ,  פעילי מפלגה וראשי רשויות הגיעו לכנס בכנסת וקראו לנתניהו להתנגד לפתרון שתי המדינות . " נגד ראש הממשלה ?  להיפך ",  הבהיר השר לוין ,  למורת רוחו של יו"ר הקואליציה ביטן שתהה על מטרת הכנס : " אין טעם ללחוץ על ראש הממשלה "
 שרים וחברי כנסת מהליכוד השתתפו אתמול אחר הצהריים  ( שני )  בכנס שיזמו פעילי המפלגה בכנסת במטרה למנוע מראש הממשלה בנימין נתניהו ,  עם נסיעתו לפגישה עם נשיא ארצות הברית דונלד טראמפ בוושינגטון ,  להצהיר על מחויבותו לפתרון שתי המדינות .  לכנס הגיעו גם פעילי ליכוד ,  ראשי סניפים וראשי רשויות שקראו לנתניהו לפעול נגד  " הקמת מדינת טרור בלב הארץ ולחזק את ההתיישבות בירושלים ,  יהודה ושומרון ובקעת הירדן ".  
השר לענייני ירושלים והגנת הסביבה זאב אלקין אמר כי המשימה בארבע השנים הקרובות היא  " לא רק לחזק את הבנייה בירושלים וביהודה ושומרון אלא לפצות גם על שמונה השנים האחרונות ".  בהתייחסות לוויכוח סביב פתרון שתי המדינות אמר השר כי למפלגת הליכוד  " יש עמדה רשמית שנקבעה בהחלטת מרכז לפני יותר מ-15 שנה ,  מי שרוצה לשנות אותה - יכול לנסות להעביר החלטה אחרת ".  
לקריאה נוספת:נתניהו המריא לפגישתו עם טראמפ : " אנווט לטובת האינטרס הלאומי"במרכז פגישת נתניהו-טראמפ :  סנקציות על איראן ומאבק בחיזבאללההחיבוקים והמחלוקות :  תקוות נתניהו יפגשו את האינטרסים של טראמפ 
באירוע נטלו חלק השרים גלעד ארדן ,  אופיר אקוניס ,  גילה גמליאל ,  יריב לוין ומירי רגב ,  כמו גם השר איוב קרא וח"כים נוספים מהליכוד ,  בהם מיקי זוהר ,  נורית קורן ,  יואב קיש ויהודה גליק . " לכל אלה שמנסים לצייר שיש פה התארגנות נגד ראש הממשלה - זה בדיוק ההיפך ",  הבהיר שר התיירות לוין . " משטר ההגבלות על הבנייה ביהודה ושומרון הוא דבר פסול מיסודו ,  עיוות וסילוף שאין לו אח ורע ",  הוסיף וטען כי  " עומדת בפתח הזדמנות לשנות את הדבר הזה מהבסיס ".  
דבריו של לוין כוונו לביקורת חריפה שמתח בצהריים יו"ר הקואליציה דוד ביטן על כך שהכנס משרת את יו"ר הבית היהודי ושר החינוך נפתלי בנט . " איני מבין מדוע חברי ליכוד צריכים לעשות את זה ",  אמר ביטן , " אין טעם ללחוץ את ראש הממשלה כשאין לו כוונה להיכנע לדרישות כלשהן שלא מקובלות עלינו ".  
את הכנס שהתקיים בוועדת הכנסת ארגן המטה הלאומי בליכוד ,  בראשות הפעילים שבח שטרן ונתן אנגלסמן ,  יחד עם ראש מועצת שומרון ,  יוסי דגן ,  שאמר כי הם דורשים מראש הממשלה להיות נאמן למה שהוא אומר כל השנים . " אנחנו לא צריכים לקבל רשות מהממשל האמריקני כדי לבנות ביהודה ושומרון .  לעולם ארצות הברית לא תחליט עבורנו .  אפילו טראמפ הוציא מהמצע שלו את חזון שתי המדינות ולא ייתכן שאנחנו נחזיר את זה ",  אמר . 
" אנחנו שולחים מכאן ברכת הדרך לראש הממשלה על השליחות הלאומית שיצא אליה ",  הוסיף אבי רואה ,  יו"ר מועצת יש"ע . " אנחנו בטוחים שהוא ייצג את מדינת ישראל בצד הטוב ביותר והנכון ביותר .  הכינוס שלנו כאן נועד לחזק אותו באגפים שישנם כאלו שמנסים לערער אותם ". 
נתניהו המריא אתמול בצהריים לביקורו הרשמי הראשון שלו בארצות הברית מאז היבחרו של הנשיא טראמפ ,  שיימשך ארבעה ימים .  רגע לפני עלייתו למטוס נשאל לגבי תמיכתו בנאום בר אילן ב-2009 ,  אז הודיע כי הוא תומך בפתרון שתי המדינות ,  אך הוא לא השיב . " אתם תשמעו ממני בבירור בפגישה ",  אמר .
 לפני הטיסה חזר בנט על דרישתו מראש הממשלה ,  שלפיה יקבע בביקורו שישראל אינה תומכת בפתרון שתי המדינות . " אנחנו סומכים עליך ,  אנחנו מגבים אותך ב-100% בשמירה על מדינת ישראל כמדינת העם היהודי .  עם לא יכול להיות כובש בארצו ",  אמר יו"ר הבית היהודי בכנס ירושלים של עיתון  " בשבע ".   " מצויד בטיעונים אלו ובגב חסר תקדים של עם ישראל כולו מקיר לקיר ,  ראש הממשלה יוצא לשליחות היסטורית ובשם עם ישראל אני מאחל לו חזק ואמץ ". 
 ( עדכון ראשון :  22:44 )   

" מתייצבים לימינך ":  הליכוד מתכונן לפגישת נתניהו-טראמפ
שרים ,  חברי כנסת ,  פעילי מפלגה וראשי רשויות הגיעו לכנס בכנסת וקראו לנתניהו להתנגד לפתרון שתי המדינות . " נגד ראש הממשלה ?  להיפך ",  הבהיר השר לוין ,  למורת רוחו של יו"ר הקואליציה ביטן שתהה על מטרת הכנס : " אין טעם ללחוץ על ראש הממשלה "
 
