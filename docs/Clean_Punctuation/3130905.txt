נתניהו שוחח עם ראש ממשלת פולין : " המדינות ידונו בהבנות בנוגע לחוק "
 ראש הממשלה שוחח עם מקבילו בפולין בנוגע לחוק בנוגע לחוק האוסר לייחס לארצו אחריות לנעשה בשטחה במהלך מלחמת העולם השנייה .  השניים קבעו כי צוותים משותפים לשתי המדינות יפתחו בדיאלוג כדי להגיע להבנות בנוגע לחוק מעורר המחלוקת
ראש הממשלה בנימין נתניהו שוחח בטלפון אמש  ( ראשון )  עם ראש ממשלת פולין מתאוש מורביצקי בנוגע לחוק שאוסר לייחס למדינתו אחריות לנעשה בשטחה במלחמת העולם השנייה .  השניים סיכמו לפתוח בדיאלוג מיידי בין צוותים של שתי המדינות ,  כדי לנסות להגיע להבנות בנושא החקיקה .
 מוקדם יותר אמר נשיא פולין אנדז'יי דודה החוק השנוי במחלוקת נועד כדי  " למנוע את סילוף האמת ".  עם זאת ,  הוא הוסיף בהצהרה שמסר בנושא כי הליך החקיקה טרם הושלם והוא יציג את עמדתו בתום ההליך .  החוק זקוק עוד לאישור הסנאט ולאישור הנשיא ,  ובישראל מפעילים לחץ דיפלומטי רב כדי לשנותו .  
החוק ,  שאותו מקדמת ממשלת הימין הלאומני של מפלגת  " חוק וצדק ",  קובע עד שלוש שנות מאסר למי שייחס  " אחריות או שיתוף פעולה של האומה או של המדינה הפולים לפשעים בוצעו על ידי הרייך השלישי הגרמני - או פשעים אחרים נגד האנושות השלום ופשעי מלחמה ".  כמו כן ,  עונש דומה יוטל גם על מי שמתאר את מחנות ההשמדה הנאציים כפולניים .  החוק יהיה תקף למקומיים ולזרים .
 לדברי דודה , " עמדתו הסופית בעניין תינתן בתום השלמת עבודת הפרלמנט ובחינה מדוקדקת של הנוסח הסופי ".  הוא גם ניסה להפגיש את החששות בקרב ניצולי שואה ,  מכך שלא יאונה להם רע אם יספרו על חוויותיהם . " כל מי שזיכרונו האישי או מחקרו ההיסטורי אומר אמת לגבי הפשעים וההתנהגות המבישה שאירעו בעבר במעורבות של פולנים מחזיק בזכות לומר את האמת הזו ".  
בעקבות החקיקה ,  סגן שגריר פולין פיוטר קוזלובסקי הגיע היום לשיחת הבהרה במשרד החוץ בירושלים .  בתום הפגישה ,  שקיים סגן השגריר עם סמנכ"ל אירופה במשרד החוץ רודיקה רדיאן-גורדון ועם ראש חטיבת תפוצות ודתות עקיבא תור ,  נמסר ממשרד החוץ כי בירושלים מצפים בוורשה לשנות את נוסח החוק . " התזמון שבו הועלה  ( החוק )  היה מפתיע ואומלל במיוחד - ערב יום השואה הבינלאומי ",  נמסר .
" החקיקה לא תסייע להמשך חשיפתה של האמת ההיסטורית ועלולה לפגוע בחופש המחקר ,  כמו גם למנוע דיון במסר ההיסטורי ובמורשת מלחמת העולם השנייה ",  נמסר עוד . " אנו מצפים כי ממשלת פולין תשנה את נוסח החוק לפני אימוצו הסופי ותנהל דיאלוג עם ישראל בנושא ". 
סגן השגריר קוזלובסקי אמר בתום השיחה כי  " כוונת החוק היא בשום פנים ואופן לא לשנות את האמת ההיסטורית ,  אלא לשמר אותה ,  לשמור עליה ,  לשמור על האמת לגבי מה שקרה בשואה ולמנוע את עיוותה ". 
 ( עדכון ראשון :  23:17 )  

נתניהו שוחח עם ראש ממשלת פולין : " המדינות ידונו בהבנות בנוגע לחוק "
 ראש הממשלה שוחח עם מקבילו בפולין בנוגע לחוק בנוגע לחוק האוסר לייחס לארצו אחריות לנעשה בשטחה במהלך מלחמת העולם השנייה .  השניים קבעו כי צוותים משותפים לשתי המדינות יפתחו בדיאלוג כדי להגיע להבנות בנוגע לחוק מעורר המחלוקת

