נתניהו מינה יועץ לענייני יוצאי ברית המועצות ;  ליברמן : " רה"מ בלחץ "
 במסגרת המאבק מול ליברמן ,  נתניהו הודיע על מינוי של אריאל בולשטיין ליועץ מיוחד לענייני יוצאי מדינות ברית המועצות לשעבר .  ליברמן הגיב למינוי וכתב ש"ראש הממשלה נמצא בלחץ היסטרי ",  ובליכוד האשימו אותו ב"פאניקה וזלזול בציבור "
 כחלק מהניסיון להילחם על הקול של יוצאי מדינות חבר העמים ולהיאבק בישראל ביתנו ,  ראש הממשלה בנימין נתניהו מינה אתמול  ( רביעי )  את עו"ד אריאל בולשטיין ליועץ מיוחד לענייני יוצאי מדינות ברית המועצות לשעבר . " העלייה ממדינות אלה תרמה רבות להצלחת ישראל בעשורים אחרונים ,  אך ישנן סוגיות רבות שדורשות טיפול מיוחד .  ביחד נצליח לקדם פתרונות של פנסיות ,  דיור ציבורי ונושאים חשובים אחרים ",  אמר נתניהו על המינוי .  
יו"ר ישראל ביתנו ,  ח"כ אביגדור ליברמן ,  הגיב למינוי וכתב בחשבון הטוויטר שלו כי  " אתמול ראש הממשלה מינה יועצת לענייני בעלי חיים .  היום לאחר פרסום הסקרים בכלי התקשורת ,  בהם ישראל ביתנו משיגה 10 מנדטים ,  מינה יועץ לענייני עולים מברית המועצות לשעבר .  זה מעיד שראש הממשלה נמצא בלחץ היסטרי וכנראה כבר מחר נשמע עוד בשורה - יועץ מיוחד לענייני דובים בקוטב הצפוני ".  
בחירות 2019 ,  מועד ב' - סיקור מיוחד בוואלה !  NEWS:מגרש צפוף מול יציע קטן :  הפיצול בימין עלול להסתיים בהתרסקותח"כ עיסאווי פריג' ומוסי רז יתמודדו יחד על ראשות מרצ 
מנגד ,  בליכוד בחרו להשיב לליברמן בתגובה ברוסית ,  בה נכתב בין היתר ש"ההשוואה ההזויה של איווט בין העולים מברית המועצות לבין בעלי חיים מעידה בעיקר על פאניקה וזלזול בציבור ",  וכי הם בטוחים שבולשטיין  " יוכל לתרום רבות לקידום מעמדם של יוצאי ברית המועצות לשעבר ולפתרון האתגרים של ציבור חשוב זה בחברה הישראלית .  חבל שלאיווט אכפת רק מאיווט - לא מהפנסיות שראש הממשלה נתניהו יביא ובטח לא מהעולים ". 
בולשטיין שעלה לישראל בשנת 1990 ,  ויש לו תואר ראשון במשפטים מאוניברסיטת תל-אביב ותואר שני במנהל מבר-אילן .  בנוסף לכך ,  הוא חבר לשכת עורכי דין וחבר דירקטוריון של מכון ז'בוטינסקי .  

נתניהו מינה יועץ לענייני יוצאי ברית המועצות ;  ליברמן : " רה"מ בלחץ "
 במסגרת המאבק מול ליברמן ,  נתניהו הודיע על מינוי של אריאל בולשטיין ליועץ מיוחד לענייני יוצאי מדינות ברית המועצות לשעבר .  ליברמן הגיב למינוי וכתב ש"ראש הממשלה נמצא בלחץ היסטרי ",  ובליכוד האשימו אותו ב"פאניקה וזלזול בציבור "
 
