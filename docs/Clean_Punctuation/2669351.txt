נתניהו לשר החוץ הגרמני :  אירופה מקשה על השגת שלום
ראש הממשלה בנימין נתניהו נפגש אחר הצהריים  ( שני )  עם שר החוץ של גרמניה ,  גידו וסטרוולה .  בפתח הפגישה אמר נתניהו : " שנינו רוצים את אותו הדבר ,  להשיג שלום .  אנו מחויבים לשלום ופועלים להשגתו .  למרבה הצער ,  אני חייב לומר שההנחיות החדשות של האיחוד האירופי מערערות את הניסיונות הללו .  הן מקשיחות את עמדת הפלסטינים ,  אשר מבקשים תוצאה בלתי ריאליסטית ,  שכולם יודעים שלא תושג .  הן עומדות בדרך להשגת פתרון ,  אשר יושג אך ורק במו"מ בין הצדדים ולא בהכתבה של גורם חיצוני .  אני חושב שזה ידוע לך היטב ואני מצפה לדון איתך בדרכים בהן ניתן לקדם את השלום במו"מ בין הצדדים ".  שר החוץ וסטרוולה אמר : " ברצוני לאחל לך בהצלחה בשיחות הישירות שעומדות להיפתח .  אנו מעודדים את כולם להמשיך בנתיב זה ונתמוך בכך ".  

נתניהו לשר החוץ הגרמני :  אירופה מקשה על השגת שלום
nan
