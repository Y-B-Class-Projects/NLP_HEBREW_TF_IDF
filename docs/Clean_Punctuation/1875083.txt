סרקוזי : " נתניהו שקרן ",  אובמה : " לך נמאס ממנו ?  "
 אתר צרפתי חושף שיחה אישית בין נשיא צרפת לנשיא ארה"ב בה החליפו מילים קשות על ראש הממשלה ,  כשסברו שאיש אינו מקשיב .  סרקוזי : " איני יכול לראותו "  - אובמה : " אני מתמודד איתו כל יום "
 שיחה אישית שעשויה להפוך למבוכה דיפלומטית של ממש :  אתר ביקורת התקשורת הצרפתי  " ARRET SUR IMAGES "  פרסם הלילה  ( שלישי )  ציטוטים משיחה אישית שערכו שניים מהאנשים החזקים בעולם  נשיא ארצות הברית ,  ברק אובמה ,  ונשיא צרפת ,  ניקולא סרקוזי ,  במהלך פסגת ה-G20 שנערכה בקאן ,  לפני כשבוע ,  שנאמרו מתוך מחשבה כי איש אינו מאזין להם ,  ובהם מילים קשות על ראש הממשלה ,  בנימין נתניהו .  בשל תקלה טכנית ,  עיתונאים רבים שהיו במקום הצליחו לשמוע את השיחה ,  שלא נאמרה בלשון דיפלומטית כלל ועיקר .
" אני לא יכול לראות אותו ,  הוא שקרן ",  אמר סרקוזי לנשיא האמריקני ,  שמיד השיב : " אתה ?  לך נמאס ממנו ?  אני חייב להתמודד אתו כל יום ".  על פי האתר הצרפתי ,  בהמשך ביקש אובמה מסרקוזי כי יפעל לשכנע את הפלסטינים להסיר את הצעתם ממועצת הביטחון של האו"ם להכרה במדינתם .  יש לציין כי לשיחה בין שני המנהיגים לא קיים תיעוד מוקלט זמין וכי הדיווח מתבסס על דברי עיתונאי שלא זוהה .
 כאמור ,  עיתונאים רבים שישבו באולם הצליחו להקשיב לדברי שני המנהיגים במשך דקות ארוכות בעקבות תקלה טכנית .  על פי הדיווח באתר הצרפתי ,  העיתונאים שהאזינו לשיחה מיהרו לחבר אזניות למוניטורים שלהם כדי שיוכלו להאזין לשיחה .  עוד דווח ,  כי  " עד שבארמון האליזה הצליחו לתקן את התקלה ,  חלפו לפחות שלוש דקות ".  עוד ציין האתר ,  כי אף על פי שעיתונאים רבים זכו להאזין לשיחה המרעישה ,  הם הסכימו ביניהם שלא לפרסם את תוכנה בתקשורת .  למרות זאת ,  דווח באתר ,  פרטי השיחה הופיעו בבלוג בעיתון הצרפתי  " לה מונד ".  
יצוין ,  כי האתר הוא גלגול של תכנית טלוויזיה ששודרה בערוץ הצרפתי FRANCE5 .  יוצרי התכנית הם קבוצת פרשנים שמקורם בעיתונות הליברלית במדינה ,  והם מזינים אל האתר תכנים ,  שבחלקם ניתן לצפות רק בתשלום .  האתר ,  כמו התכנית שעליה הוא מבוסס ,  חשף בעבר כמה וכמה מקרים שבהם דיווחים שהתבררו כשקריים או מסולפים .  במקרים אחרים ,  נבחנו מחדש סרטונים ידועים והקלטות מפורסמות ,  והתגלו בהם פרטים שלא היו ידועים קודם לכן ,  שלעתים העמידו באור מביך את המוצגים בהם .  
לצד  " קורבנות "  רגילים ",  כמו מנהיגת הימין הקיצוני בצרפת ,  מארין לה פן ,  או הנשיא סרקוזי ,  האתר אף התייחס לסיקור עסקת שליט .  בתכנית ששודרה באתר ,  הועלתה השאלה מדוע התקשורת העניקה סיקור כה נרחב  " בנושא שכבר נאמר עליו הכל ",  בעוד שצעיר צרפתי אחר ,  בן גילו ,  עצור בישראל .  מדובר בסלאח חמורי ,  שנכלא בגין חלקו בתכנון פיגוע ברב עובדיה יוסף .  סרקוזי העביר לישראל בקשות רבות כדי לפעול לשחרורו .
 למרות הדיווח השנוי במחלוקת באתר הצרפתי ,  נראה היה שהיחסים בין ראש הממשלה נתניהו לעמיתיו הצרפתי והאמריקאי היו חיוביים .  כך למשל ,  גורמים המקורבים לראש הממשלה ציינו לאחר נסיעתו לעצרת האו"ם בחודש ספטמבר ,  את התיאום חסר התקדים בין המדינות .  בפגישה שקיימו אובמה ונתניהו לאחר נאומו של המנהיג האמריקאי בעצרת הכללית ,  הודה נתניהו לאובמה  " על עמידתך לצד ישראל ".  הוא הוסיף ואמר כי  " אני רוצה להודות לך ולקוות שאחרים ילכו בדרכך ".  
גם היחסים בין הנשיא הצרפתי לנתניהו היו נראים עד כה תקינים לחלוטין .  לפני כשבועיים התקשר נתניהו לסרקוזי ,  ובירך אותו ואת רעייתו ,  קרלה ברוני ,  על הולדת בתם .  ראש הממשלה ניצל את השיחה כדי להודות לסרקוזי ולעם הצרפתי כולו על מאמציהם במגעים להשבתו של גלעד שליט .
 עוד בנושא : בעלי העוצמה בעולם :  אובמה שב לפסגה ,  נתניהו 25אובמה וסרקוזי :  לשמר לחץ חסר תקדים על אירןאובמה בברכה מוקלטת :  שנה טובה לעם היהודי

סרקוזי : " נתניהו שקרן ",  אובמה : " לך נמאס ממנו ?  "
 אתר צרפתי חושף שיחה אישית בין נשיא צרפת לנשיא ארה"ב בה החליפו מילים קשות על ראש הממשלה ,  כשסברו שאיש אינו מקשיב .  סרקוזי : " איני יכול לראותו "  - אובמה : " אני מתמודד איתו כל יום "
 
