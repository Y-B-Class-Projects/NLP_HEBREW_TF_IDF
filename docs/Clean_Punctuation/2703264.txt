אחרי פארסת מנדלה :  נתניהו יקבל מטוס ? 
השרים יצביעו על ההצעה להקים ועדה שתדון ברכישת מטוס רשמי לראש הממשלה ולנשיא המדינה .  עוד תבחן הוועדה אם להקים מעון רשמי חדש לראש הממשלה בעלות של כ-650 מיליון שקל
הסופה שהשתוללה בסוף השבוע האחרון ברחבי הארץ הצליחה להשכיח מסדר היום את הסערה הפוליטית שהתחוללה בתחילת השבוע שעבר ,  עקב אי התייצבותם של ראש הממשלה בנימין נתניהו והנשיא שמעון פרס בטקס האשכבה לנלסון מנדלה בדרום אפריקה .  בעוד שהנשיא פרס קיבל  " פטור "  מהרופא לאחר שחלה בשפעת ,  ראש הממשלה החליט לא להשתתף באירוע ,  לטענתו בגלל העלויות :  בלשכתו חישבו שהנסיעה לדרום אפריקה תעלה יותר משבעה מיליון שקלים .  
חלק משמעותי מהעלות הגבוהה של טיסות ראש הממשלה קשור לעובדה שנתניהו ,  בניגוד לראשי מדינות רבים ,  טס בכל טיסותיו לחו"ל בטיסות מסחריות ,  שמשולמות מכספי משלם המסים .  בניסיון לשנות את המצב ,  תובא הבוקר  ( ראשון )  להצבעת הממשלה הצעה להקים ועדה ,  שתבחן אם משתלם לרכוש מטוס רשמי שישמש את נתניהו ,  כמו גם את הנשיא פרס ואת יו"ר הכנסת יולי אדשלטיין בטיסות רשמיות לחו"ל .  בעבר העמיד חיל האוויר מטוס בואינג 707 לטיסות ראש הממשלה ,  אך המטוס יצא משימוש בשנת 2011 .  
הוועדה ,  אם הקמתה תאושר על ידי הממשלה ,  תדון גם ב"פרויקט אלמוג "   הכינוי הרשמי של ההצעה להקים מעון רשמי חדש לראש הממשלה בירושלים במקום המעון הנוכחי ברחוב בלפור .  עלותו המוערכת של הפרויקט ,  שכבר אושר ב-2009 אך הוקפא מאז ,  כ-650 מיליון שקלים ,  שייפרסו על פני כ-20 שנה .  מטרת הפרויקט היא ליצור מתחם אחד ,  בסגנון הבית הלבן ,  שבו ירוכזו בית ראש הממשלה ומשרד ראש הממשלה ,  הנמצאים כיום בשתי שכונות נפרדות בבירה .  
לפניות לכתב :  amir.tibon@walla.co.il
לקריאה נוספת:אשכבת מנדלה :  הכרוז בירך את נתניהו ופרס ,  שלא נכחואם אין כסף לחרדים - אין כסף למשרד ראש הממשלהנרות ב-6,000 :  חשבון ההוצאות המלא של משפחת נתניהו 

אחרי פארסת מנדלה :  נתניהו יקבל מטוס ? 
השרים יצביעו על ההצעה להקים ועדה שתדון ברכישת מטוס רשמי לראש הממשלה ולנשיא המדינה .  עוד תבחן הוועדה אם להקים מעון רשמי חדש לראש הממשלה בעלות של כ-650 מיליון שקל

