סערת ההקלטות : " שחיתות רקובה ";  יאיר נתניהו : " זו לא דרכי "
 לאחר פרסום הקלטות שיחותיו בחדשות 2 לאחר שבילה במועדון חשפנות ,  בנו של רה"מ התנצל על הדברים שאמר . " אלו היו דברי הבל ",  טען .  ראש הממשלה לשעבר ברק : " השחיתות זועקת מכל המסכים ".  ח"כים במרצ הצהירו : " נפנה ליועץ המשפטי לממשלה בדרישה לבדוק את צרכי האבטחה של הבן "
 זמן קצר לאחר שידור ההקלטות יאיר נתניהו וחבריו לאחר בילוי במועדון חשפנות בחדשות 2 ,  בנו של ראש הממשלה מגיב הערב  ( שני )  לכתבה ,  אותה הגדיר כ"צהובה ומבישה "  ואף ציין כי מדובר בהקלטות סתר לא חוקיות שבוצעו לפני שנתיים וחצי . " זו הייתה שיחה לילית ,  תחת השפעת אלכוהול ,  בה אמרתי דברי הבל על נשים ודברי הבל אחרים שמוטב שלא היו נאמרים ",  ציין .
" הדברים אינם מייצגים את מי שאני ,  את הערכים עליהם חונכתי ואת מה שאני מאמין בו ",  הוסיף יאיר נתניהו . " אני מצר על הדברים ומתנצל אם מישהו נפגע מהם .  כמו כן ,  הדברים שאמרתי לניר מימון היו בגדר בדיחה לא מוצלחת והסתלבטות עליו ,  וכל בר דעת מבין זאת .  מעולם לא התעניינתי בנושא מתווה הגז ולא היה לי שום מושג לגבי פרטיו ". 
עוד בוואלה !  NEWS:בית הדין של הליכוד דחה העתירה להדחת ח"כ השכל : " שקלי עמדתך"דיווח :  אופרה ווינפרי שוקלת להתמודד לנשיאות ארה"ב ב-2020באמצע קורס של החברה להגנת הטבע :  מדריך הותקף בידי תן 
במערכת הפוליטית ובסביבתה נמתחה הערב ביקורת חריפה הערב נגד משפחת נתניהו .  ראש הממשלה לשעבר אהוד ברק אמר כי יאיר נתניהו הוא  " נרקיס שצמח בביצת שחיתות מסריחה ,  עם טובות הנאה ממיליארדרים ועסקאות אפלות על חשבון אזרחי ישראל ".  
שיחתו של נתניהו עם נציגו של המיליארדר ג'יימס פקר בארץ ,  רומן אברמוב ,  ובנו של טייקון הגז קובי מימון - ניר מימון -הוקלטה במהלך קיץ 2015 ,  ערב חתימת מתווה הגז .  במהלך הבילוי ,  נתניהו לווה על ידי מאבטח ונהג שרד . " רחמים על הבן ",  הוסיף ברק . " אי אפשר לקרוא לו לחזור לפסים ,  הוא כנראה לא היה עליהם אף פעם .  השחיתות זועקת מכל המסכים .  חוקית  זה עוד יימשך ,  מוסרית  זה הסוף ". 
ח"כ עמר בר-לב  ( המחנה הציוני )  הגיב גם כן להקלטות . " בעוד שהלילה קרוב לוודאי יאושר חוק המרכולים ,  ילדי נתניהו גורמים לעובדי מדינה לחלל שבת וממש לא עבור פיקוח נפש ",  אמר הח"כ . " ועוד הערה - אם ילדי הזוג נתניהו יסתובבו פחות במועדוני חשפנות ובמסיבות בניו זילנד ,  קרוב לוודאי שיכירו אותם קצת פחות בעולם ,  ואולי לא יצטרכו אבטחה ".  
חברי הכנסת מוסי רז ומיכל רוזין  ( מרצ )  הודיעו כי יפנו ליועץ המשפטי לממשלה בדרישה לבדוק את צרכי האבטחה של יאיר נתניהו זאת  " לאור ניצול משאבי המדינה לבילויים מפוקפקים שאינם עולים בקנה אחד עם הקוד האתי המוסרי במדינת ישראל ".  עוד אמרו השניים כי  " מפרסום הקלטת עולה חשד שטרם אישור מתווה הגז היו קשרים פסולים בין משפחת נתניהו למשפחת מימון ,  שמהווים ניגוד עניינים בקבלת ההחלטות במתווה ". 
תגובה חריפה נוספת באה מכיוונו של יו"ר העבודה אבי גבאי ,  שפרש מממשלת נתניהו לאחר החתימה על מתווה הגז . " כשנלחמתי מתוך הממשלה נגד מתווה הגז המושחת אמרתי שברור לי שאני יודע שיש משהו גדול שאנחנו לא יודעים - יש את מה שנאמר ויש את הדברים הסמויים מן העין ".  
מנגד ,  גורמים בסביבת ראש הממשלה אמרו הערב לוואלה !  NEWS ,  כי הטענה שנתניהו פעל למען קובי מימון היא  " מגוחכת "  וכי פעולותיו של ראש הממשלה ,  לא הטיבו עם מימון אלא להפך .  לדבריהם ,  מסקנות ועדת ששינסקי העבירו כסף רב ממימון ומבעלי שדות הגז למדינה ,  ומתווה הגז שבר את המונופול של שדה תמר בו מחזיק מימון ואיפשר הכנסת מתחרים לשוק הגז . 
" נתניהו לא נפגש או דיבר עם מימון שנים רבות ",  אמרו הגורמים . " הוא אינו נמנה עם חוג מכריו והור לא ידע דבר על קשר כלשהו בין בנו יאיר לבנו של מימון ".  
פרסום הקלטת על נתניהו מגיע על רקע עימות פומבי חריף וחסר תקדים בין ראש הממשלה וראש השב"כ לשעבר ,  יורם כהן ,  לגבי סידורי האבטחה של בניו של ראש הממשלה .  כהן אמר בשבוע שעבר בראיון בגלי צה"ל כי כשהיה בתפקיד התנגד לאבטחת ילדיו של ראש הממשלה ,  ובלשכת ראש הממשלה אמרו כי כהן דווקא התריע על הצורך להגביר את סידורי האבטחה לבני רה"מ .  אבטחת בניו של נתניהו - כמו אבטחת גורמים אחרים כמו בכירים ושרים בעבר ובהווה - נקבעת ע"י ועדת שרים ועדה ציבורית בראשות יוסף צ'חנובר שבוחנת את מכלול האיומים ומקבלת עדכונים מעת לעת על מצב הביטחון ומצב האיומים ,  בהתאם - או שלא - להמלצת השב"כ .
 ממשרד ראש הממשלה נמסר בתגובה :  ההחלטה לאבטח את בניו של ראש הממשלה מתקבלת ע"י ועדת שרים בהמלצת ועדה מייעצת ,  והיא נובעת מהערכת האיומים ומן העובדה שיאיר ואבנר מזוהים בכל העולם משחר ילדותם .  
לראש הממשלה ולמשפחתו אין שום חלק בסידורי הביטחון הללו .  הם גם אינם שותפים בסידורי ההסעה של בניו של ראש הממשלה ,  שגם הם נקבעים על ידי גורמי הביטחון .  

סערת ההקלטות : " שחיתות רקובה ";  יאיר נתניהו : " זו לא דרכי "
 לאחר פרסום הקלטות שיחותיו בחדשות 2 לאחר שבילה במועדון חשפנות ,  בנו של רה"מ התנצל על הדברים שאמר . " אלו היו דברי הבל ",  טען .  ראש הממשלה לשעבר ברק : " השחיתות זועקת מכל המסכים ".  ח"כים במרצ הצהירו : " נפנה ליועץ המשפטי לממשלה בדרישה לבדוק את צרכי האבטחה של הבן "
 
