נתניהו :  ישראל סובלת מעודף רגולציה בכל המשק
רה"מ בפגישה עם ראשי לשכת התיאום של האגונים הכלכליים : " רואה חשיבות רבה בשיתוף פעולה בין הארגונים והממשלה "
" מדינת ישראל סובלת מעודף רגולציה בכול ענפי המשק .  הגענו לא אחת למצב שבו רגולטור אחד נלחם ברגלוטור שני ",  כך אמר הערב רה"מ ,  בנימין נתניהו ,  בפתח פגישה שהוא מקיים עתה עם ראשי לשכת התיאום של הארגונים הכלכליים .  
רה"מ הדגיש כי על הממשלה לטפל בעודף הרגולציה : " אסור שהרגולציה תשלוט במשק .  אני רואה חשיבות רבה בשיתוף פעולה בין הארגונים הכלכליים והממשלה ".  נתניהו קרא לראשי הארגונים להמשיך ולהתייעץ עם הממשלה .  
הפגישה נערכת בלשכת רה"מ בירושלים לבקשת לשכת התיאום .  יחד עם רה"מ משתתף בפגישה גם מנכ"ל משרד רה"מ ,  הראל לוקר .  
ראשי הארגונים הכלכליים צפויים להעלות בפגישה ,  הנערכת ערב תחילת דיוני תקציב המדינה ל-2013 בממשלה ,  ביום רביעי הקרוב ,  את בקשותיהם והצעותיהם ,  על רקע האטה במשק ,  וצורכי המגזרים הכלכליים השונים עתה ,  כולל בקשה של חלק מהמגזרים כי הממשלה תסייע להם .  
יזם את הפגישה ראש לשכת התיאום של הארגונים הכלכליים ונשיא התאחדות התעשיינים ,  צבי אורן .  הוא צפוי להציג בפגישה את טענות הארגונים נגד עודף רגולציה ,  ומחירי האנרגיה הגבוהים .  אורן צפוי להדגיש כי הארגונים הכלכליים זקוקים להבנה של הממשלה ולסיוע כדי שיוכלו להמשיך ולצמוח .  
בפגישה משתתפים נסים בובליל ,  נשיא התאחדות הקבלנים ,  חיים זאב אבן-חן ,  יו"ר התאחדות סוכני ביטוח חיים ,  דוב אמיתי ,  נשיא התאחדות החקלאים ,  יהודה טלמון ,  נשיא התאחדות לשכת ארגוני העצמאיים ,  בומי טראו ,  נשיא היהלומנים ,  יהודה אלחדיף ,  נשיא ארגון המלאכה ,  ראשי התאחדות המלונות ,  ראשי איגוד הבנקים ועוד .  רה"מ מעוניין לשמוע את ראשי הארגונים הכלכליים ערב פתיחת דיוני תקציב המדינה ל-2013 בממשלה ביום רביעי הקרוב .  
מוקדם יותר הערב שוחח נתניהו עם שר התמ"ת ,  שלום שמחון וביקש ממנו לוודא כי לא תהיה עלייה נוספת במחירי הלחם בזמן הקרוב .  השיחה בין נתניהו לשמחון התקיימה לאחר שפורסמה הודעה רשמית על עליית מחיר הלחם האחיד החל ממחר ב-6.53% .  

נתניהו :  ישראל סובלת מעודף רגולציה בכל המשק
רה"מ בפגישה עם ראשי לשכת התיאום של האגונים הכלכליים : " רואה חשיבות רבה בשיתוף פעולה בין הארגונים והממשלה "
 
