רה"מ לשרים :  תמכו בתקציב - או שאמשוך אותו
נתניהו דחה בתוקף דרישות של שרים להכניס שינויים בתקציב המדינה .  לדבריו ,  התקציב עבר בממשלה ,  ולכן כולם מחויבים לתמוך בו
ראש הממשלה בנימין נתניהו מאיים למשוך את הצעת תקציב המדינה משולחן הכנסת .  בישיבת הממשלה השבועית שהתקיימה היום  ( ראשון )  הודיע נתניהו לשרים ,  כי אם הם וסיעותיהם לא יצביעו בעד ההצעה בקריאה ראשונה ,  הוא לא יביא אותה להצבעה בקריאות נוספות .
 בישיבה הביעו מספר שרים השגות על התקציב ,  ושר האוצר יובל שטייניץ אמר כי שרים פנו אליו בבקשה לערוך בו שינויים .  בשלב זה קטע נתניהו את הדיון ואמר ,  כי התקציב עבר בממשלה ומחייב את כל השרים . " הוא יעבור ללא שינוי בקריאה ראשונה ",  הצהיר , " אם זה לא יעבור ,  אני לא אגיש אותו ".  
לאחר ישיבת הממשלה נועד נתניהו עם חברי סיעת הליכוד .  בישיבה סוכם ,  כי כל הסיעה תצביע פה אחד בעד התקציב בקריאה הראשונה ואחריה יתקיימו דיונים נוספים .  נתניהו הביע מורת רוח מאי התייצבותם של חברי הסיעה מאחוריו והצהיר : " לא מקבל שחברי הסיעה מדברים נגד התקציב בתקשורת ".  בעקבות ביקורת שהעלו חברי כנסת בדבר נתק בין חברי הסיעה לממשלה ,  הוחלט להקים צוות מטעם הסיעה ,  שייפגש עם נתניהו אחת לחודש .
 
רה"מ לשרים :  תמכו בתקציב - או שאמשוך אותו
נתניהו דחה בתוקף דרישות של שרים להכניס שינויים בתקציב המדינה .  לדבריו ,  התקציב עבר בממשלה ,  ולכן כולם מחויבים לתמוך בו

