תרבות יום א' :  בקואליציה נערכים לאקשן של תחילת השבוע
עם חזרת המערכת הפוליטית מפגרת הקיץ ,  החלה הפרחה סדרתית של בלוני ניסוי מסביבת נתניהו ,  ששולט בקואליציה ביד רמה ושולח את נאמניו להתל בשותפות האחרות - בעודו מנהל פרויקט הישרדות על גב התקשורת ורשויות האכיפה ,  ונאלץ להתמודד עם הפרסומים החדשים על התנהלות רעייתו
בשבועיים האחרונים ,  מאז שהתחלנו כולנו את תקופת  " אחרי החגים ",  חזרה לחיי המערכת הפוליטית תופעה חדשה-ישנה ,  המתרגשת עלינו בכל פתח שבוע .  בנוסטלגיה צבאית אפשר לכנות אותה  " תרבות יום א' ",  אבל יש כאלה שמעדיפים את הביטוי השגור והמוכר יותר במחוזותינו , " תסמונת סופ"ש ". 
התזזית הקואליציונית מתחילה כבר במוצאי השבת ,  בשיחת התיאום הטלפונית השבועית שבה נקבע סדר היום של ועדת השרים לחקיקה ,  ומתגברת בשעות הבוקר ביום ראשון ,  בלובי שמחוץ ללשכת נתניהו ,  בציפייה לישיבת ראשי הקואליציה .  לפעמים ,  כותרות המהדורות הן אלה שיישאו את הבשורה .  אבל מתישהו ,  במהלך היום ,  המערכת הפוליטית תתוועד ליוזמה נפיצה כזו או אחרת ,  לרעיון שנוי במחלוקת שראש הממשלה  " שוקל "  או ש"הוצע לו "  על ידי אחד משרי הקואליציה .  המשחק השבועי לילד .
 תאגיד השידור הציבורי היה הכדור הראשון שנזרק למגרש המשחקים ,  מיד כשהשרים חזרו מחופשת הסוכות לפני כשבועיים .  חצי שנה חלפה מאז הסאגה פוליטית הסוערת שחולל נתניהו עם החיבה שלו לנושא ,  והוא גילה שיש לו שותף חדש לרטינה :  יו"ר ש"ס אריה דרעי .  זה נתן לו ולנאמניו גז לנגן מחדש על מיתרי הנימוק התקציבי והחיסכון ולהפריח מחדש את בלון החלומות הישן על סגירת התאגיד .  אחר כך היה זה אחוז החסימה שחזר לחיינו ,  כשערוץ 2 בישר בשבוע שעבר שנתניהו שוקל להוריד אותו - כן כן ,  שלוש שנים בלבד אחרי שהקואליציה בראשותו נאבקה להעלותו .  שתי ההצעות ,  אגב ,  נגנזו זמן קצר אחרי פרסומן בארכיון הספינים הממשלתי ,  אבל רק באופן זמני ,  ובינתיים ,  הן הוסיפו עוד קצת דלק למדורה המתלקחת של תחילת מושב החורף של הכנסת .  
עוד בוואלה !  NEWS:ביטן דרש להצביע על החוק הצרפתי ;  ועדת השרים לא תדון בהצעות חוק"מיררה את חיי ,  הרגשתי לא בת אנוש ":  המסרונים של עובדת מעון נתניהוההיסטוריה מוכיחה :  גם החוק הצרפתי לא תמיד מציל מחקירות שחיתות 
מה יוליד מוחם הקודח של ראש הממשלה ושל נאמניו ואיזו כותרת מתפרצת תצא מההתכנסות השבועית של השרים מחר בבוקר ?  האמת ,  שעל סדר היום הקואליציוני יש לא מעט מוקשים גם בלי רעשי רקע נוספים .  נכון לעכשיו ,  הקואליציה משותקת כבר שבוע שני - אחרי שיו"ר הקואליציה דוד ביטן חידש את האיום על הבית היהודי עם החוק הצרפתי ומונע קידום של חוקים אחרים ,  בהם גם חוקים מדיניים רגישים  שהימין מאוד אוהב ,  והממשל האמריקני קצת פחות .  אם לא די בכך ,  בג"ץ גילגל חזרה לפתחה של הממשלה את תפוח האדמה הלוהט של השבת והחרדים מאיימים בפירוק הממשלה .  אם כל זה לא יספיק כדי לייצר כותרות מתפרצות ,  אז לחדר ישיבות הממשלה מחר מגיע גם אורח כבוד ,  מפכ"ל המשטרה רוני אלשיך ,  כחלק מסקירה תקופתית של המשרד לביטחון הפנים .
 סקירת המפכ"ל היא שגרתית ,  אבל בטיימינג די טעון עם פוטנציאל נפץ לא קטן .  המאבק הקולני והכוחני שמנהלים נאמני נתניהו דוד ביטן וח"כ דודי אמסלם לקידום חוקי החקירות עדיין לא אמר את מילתו האחרונה ,  וראש הממשלה עצמו מגיע אחרי סוף שבוע לא פשוט .  נתניהו לגלג בשבוע שעבר על  " החמוצים ",  אבל לא בטוח שהבעות הפנים בבלפור היו רחוקות מכך ביום שישי ,  אחרי הפרסום ב"ידיעות אחרונות "  על התביעה החדשה של העובדת לשעבר במעון ראש הממשלה שחשף ,  שוב ,  פרטים מדאיגים על התנהלותה של רעיית ראש הממשלה .  נתניהו עשה מאמץ להרחיק את עצמו מהמהלכים של ביטן ואמסלם ,  אבל הוא מעודד אותם כל הזמן מהיציע ,  והתביעה החדשה כנראה תתדלק אותו ואת נאמניו עוד יותר במתקפה הפרועה על התקשורת ורשויות האכיפה ,  כחלק ממה שבכירים בליכוד מכנים  " פרויקט ההישרדות ". 
בעוד חקירות המשטרה בתיקים 1000 ו-2000 ממשיכות להתגלגל ,  נתניהו חזר מפגרת הקיץ בעמדה של שליט כמעט כל יכול בקואליציה ,  כי כל השותפים שלו ממש ,  אבל ממש ,  לא רוצים ללכת לבחירות מוקדמות .  לכן ,  הוא מרגיש בנוח לתת לביטן ולאמסלם אור ירוק לצאת בבליץ חוקי החקירות מיד בפתח המושב ,  והם מרגישים חופשיים לאיים על השותפות הקואליציונית שבוע אחר שבוע .  בינתיים ,  נוצר שיח מתמיד שחותר תחת רשויות האכיפה ומערער את הלגיטימיות של החקירות של נניהו עצמו ,  ומשאיר כל הזמן באוויר את תחושת הרדיפה ,  שהיא טענת ההגנה המוצלחת ביותר שלו בקרב תומכיו .  המפכ"ל אלשיך ,  שכבר טעם את טעם המתקפה של נתניהו רק לפני מספר שבועות ,  עשוי למצוא עצמו שוב בקו האש .  
בעוד ביטן מתעקש להעלות להצבעה את החוק הצרפתי לאיסור חקירות ראש ממשלה מכהן ,  נתניהו החליט ,  בינתיים ,  לנטרל מוקש פוליטי אחר לעת עתה ולדחות את ההצבעה על חוק ירושלים רבתי ,  בנימוק מדיני ובחסות החבר הטוב מוושינגטון והצורך לתאם עם הממשל מהלכים .  גם גורלו של החוק לביטול ההתנתקות מצפון השומרון לוט בערפל .  לקראת סוף השנה ,  מעריכים בירושלים ,  שליחיו של הנשיא טראמפ מעונינים להציג בפניו הישג ,  ובכירי הממשל ,  בראשות השליח המיוחד ג'ייסון גרינבלט ,  מגבירים את הלחץ על מקבלי ההחלטות בירושלים .  גם בלשכת ראש הממשלה ניכרת תזזית גוברת בנושא ,  ורצון מאוד גדול  " לא לאכזב את הנשיא ",  במילותיו של מקורב לנתניהו .
 הבליץ האמריקני לא מסתפק רק בגרינבלט :  בשבוע שעבר ,  יום אחרי שהבית הלבן הודיע על ביקורו של סגן הנשיא מייק פנס בדצמבר הקרוב ,  הגיע לישראל שר האוצר האמריקאי סטיב מנוצ'ין ,  שנפגש עם ראש הממשלה ועם שר האוצר משה כחלון .  אחד הנושאים העיקריים שנידונו בפגישה היה הנושא הפלסטיני ,  וקידומה המעשי של חבילת המחוות הכלכליות שהקבינט אישר לפלסטינים לפני כחצי שנה .  בהיעדר דיל אולטמטיבי ,  גם אזור תעשייה ייחשב כהישג ,  אבל החלום של טראמפ על עסקת המאה במזרח התיכון עדיין חי ובועט ,  ולפי ההערכה ,  הוא עשוי לקרום עור וגידים לכדי מהלך ראשון כבר בשבועות הקרובים .
 בצד השני ,  כמובן ,  מחכים המתנחלים ,  שכבר עכשיו לא מאוד מרוצים .  אמנם רק לפני מספר שבועות אישר נתניהו מאות יחידות דיור בהתנחלויות ,  אך זה לא מנע מראשי רשויות מיו"ש להקים בשבוע שעבר מאהל מחאה ליד ביתו בדרישה לאישור 800 מיליון שקלים לטובת כבישים עוקפים ומרכיבי ביטחון .  נתניהו הבטיח להם שהוא מגבש תוכנית שתאושר בשבועות הקרובים ,  אבל הם כבר לא מאמינים לו במיוחד ,  ודורשים שההבטחה תעוגן בהחלטה ביצועית .  הם לא יאהבו אם החקיקה הימנית תמשיך להיבלם ,  ובטח שלא יחכו לנשיא טראמפ עם שמפניות אם בסופו של דבר הוא באמת יציג תוכנית שלום .  
עד שתוכנית השלום של טראמפ תגיע ,  אם בכלל ,  הקואליציה תמשיך לסעור סביב חומרי בערה אחרים  ויש בהם לא מעט שיכולים להגיע לכדי משבר של ממש :  האיומים של ביטן ואמסלם על חוקי החקירות עשויים להיות רק קדימון למה שיקרה כשהקואליציה תתמודד עם סוגיות כמו חוק הגיוס ,  פסקת ההתגברות ,  חוק הלאום או מיסוי דירה שלישית .  כל הסימנים מראים שאנחנו ממש לא אמורים לחוות רעידת אדמה פוליטית במושב החורף הקרוב :  נתניהו וכחלון מקדמים כבר את תקציב 2019 ורוצים לגמור את זה מהר ,  וכמעט כל השחקנים האחרים נמצאים בעמדות טובות בממשלה ,  ועמדות פחות טובות בסקרים .  אבל לא מומלץ לסמוך על הנראה לעין ,  או על חזאים ופרשנים פוליטיים ,  כשסימן שאלה גדול מרחף מעל התוכניות של ראש הממשלה ומעל ההתקדמות של החקירות הפליליות בעניינו .
 בשבועות הקרובים נתניהו אמור לפגוש שוב את חוקרי המשטרה ,  ובינתיים ,  הוא מתמודד עם אש פרשת העובדת החדשה .  ההחלטה של שניים ממקורביו  יועץ התקשורת המשפחתי ניר חפץ והשליח המדיני המיוחד עורך דין יצחק מולכו  לפרוש מתפקידם בשבועות האחרונים ,  מתפרשת בעיני רבים כסימן שבסביבת נתניהו נערכים לבשורות קשות .  בזירה הפוליטית ,  בינתיים ,  הוא עדיין שולט ללא עוררין ,  כך שאם מתישהו ירצה גם הוא לברוח - מהחקירות לבחירות  זה רק בידיים שלו ,  וכל מה שראש הממשלה צריך זה רק לבחור אחד משלל הנושאים הנפיצים ולהצית ממנו מהומה .  בינתיים ,  הוא כנראה ימשיך מדי שבוע לשחק את המשחק השבועי לילד ,  ויכניס את הקואליציה שוב ושוב לסחרחרה .  

תרבות יום א' :  בקואליציה נערכים לאקשן של תחילת השבוע
עם חזרת המערכת הפוליטית מפגרת הקיץ ,  החלה הפרחה סדרתית של בלוני ניסוי מסביבת נתניהו ,  ששולט בקואליציה ביד רמה ושולח את נאמניו להתל בשותפות האחרות - בעודו מנהל פרויקט הישרדות על גב התקשורת ורשויות האכיפה ,  ונאלץ להתמודד עם הפרסומים החדשים על התנהלות רעייתו

