ההצבעה על חוק המואזין נדחתה שוב : " התבונה גברה על יצר הכוחנות "
 ההצבעה על הצעות החוק נדחו לצורך דיונים מחודשים .  גורמים בקואליציה סבורים כי מדובר בקושי להחריג את צופרי השבת מהחוק ,  ולכן יש בעיה שהחוק יפעל רק בשעות הלילה
 ( בווידאו :  מאות בני אדם הפגינו ביפו נגד חוק המואזין ,  לפני כשבועיים )  
חוק המואזין לא יעלה היום  ( רביעי )  להצבעה בקריאה טרומית במליאת הכנסת .  יו"ר הקואליציה ח"כ דוד ביטן הודיע לחברי הכנסת רוברט אילטוב  ( ישראל ביתנו )  ומוטי יוגב  ( הבית היהודי )  ,  יוזמי החוק ,  כי ההצבעה עליו נדחתה עד לדיון מחודש בו עם ראש הממשלה בנימין נתניהו .  
ראש הממשלה שוחח עם שר הבריאות יעקב ליצמן והודיע לו כי ישנם קשיים בסיכום שהושג עמו לפיו החוק יחול רק במהלך הלילה בין השעות 07:00-23:00 ,  משום שהדבר עלול ליצור בעיה משפטית בשל יישום החוק רק נגד הקהילה המוסלמית .  לדברי גורמים בקואליציה ," ייתכן שמסיבה זו נתניהו רוצה שהחוק יחול על כל שעות היממה ". 
עוד באותו עניין :" קול נוגה "  או  " צליל צורח "?  ההיסטוריה של מחלוקת המואזיןריבלין ביקש מכחלון :  אפשר לסיעתך חופש הצבעה על חוק המואזיןארדואן ביקש בשיחה עם ריבלין : " שקלו ברגישות את חוק המואזין "  
השר ליצמן מתנגד לחוק המואזין שיחול על כל שעות היממה בשל החשש שישפיע על מערכות הצפירה המכריזות על כניסת השבת בכמה ערים ויישובים בארץ .  צופרי השבת מוצבים בשכונות בהן גרה אוכלוסיה חרדית ובערים חרדיות והם פועלים מזה שנים בעוצמת קול מותרת בחוק .  ליצמן ,  חבר סיעת יהדות התורה ,  הגיש ערר נגד החוק שבו ציין כי הוא עלול לפגוע בסטטוס קוו הקיים מזה שנים .  משמעות הדבר היא כי החוק לא יעלה להצבעה עד לדיון מחודש בעניינו בישיבת הממשלה .
 ח"כ יוגב אמר כי  " החוק למניעת רעש מבתי תפילה נועד להגן על שנתם של אזרחים ,  יהודים ומוסלמים כאחד .  החוק יובא להצבעה לאחר הסכמות שיושגו בתיאום יוזמי החוק וראש הממשלה .  מהרגע הראשון רצינו להתקדם בהסכמות ולאורך הדרך כך אנו פועלים .  כל מי שאומר אחרת - משקר ".  
הח"כים יהודה גליק וזוהיר בהלול שיזמו שלשום כנס הידברות להסדרת נושא המואזין עם אנשי דת מוסלמים ולא בחקיקה בירכו בתגובה את ראש הממשלה  " על קבלת החלטה אחראית "  והוסיפו כי הם  " שמחים מאוד שבעת הזאת גברה התבונה על יצר הכוחנות והפילוג .  כולנו תקוה שכבר בזמן הקרוב נוכל לראות את פירות ההידברות והכבוד ההדדי ".  
ראש מועצת ג'סר א-זרקא ,  השיח מוראד עמאש ,  אמר כי אנשי המועצה נפגשו בעבר עם תושבים מקיסרציה שהתלוננו על רעש המואזין . " מאז הפנינו את הרמקולים כלפי מטה והנמכנו את עוצמת הקול ",  אמר עמאש והוסיף כי בדיקה של מומחה לאקוסטיקה קבעה כי הרעש בעוצמה נמוכה מאוד שלא גורמת הפרעה לתושבים .
" צריך להבין שמטרת הקריאה לתפילה של המואזין היא להזמין את כל המוסלמים להגיע למסגד ",  אמר עמאש , " אנחנו לא רוצים להפריע לא ליהודים ולא לנוצרים בשום מקום בארץ.מדובר בחמש כריזות ביום למשך שלוש דקות כל פעם ,  מלבד קריאה אחת סביב השעה 5 בבוקר ,  כל הקריאות בשעות סבירות ".  הוא הוסיף כי  " צריך לכבד כל אדם ואת מנהגי הדתות .  אין כל הפרעה והמצב צריך להישאר כפי שהוא ".  

ההצבעה על חוק המואזין נדחתה שוב : " התבונה גברה על יצר הכוחנות "
 ההצבעה על הצעות החוק נדחו לצורך דיונים מחודשים .  גורמים בקואליציה סבורים כי מדובר בקושי להחריג את צופרי השבת מהחוק ,  ולכן יש בעיה שהחוק יפעל רק בשעות הלילה

