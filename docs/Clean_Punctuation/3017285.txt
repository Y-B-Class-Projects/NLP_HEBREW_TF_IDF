הסופרטנקר המריא  לשום מקום : " אין שריפות ,  לא ברור מה משימתו "
 מטוס הכיבוי האמריקני הענק המריא פעם נוספת מתנב"ג ,  אולם חג במשך כשעה וחצי מעל הים התיכון .  לגורמים בנציבות הכבאות ,  כמו גם במשטרת ירושלים ,  לא ברור מי הורה על השימוש בו . " לא הפעלנו את המטוס אתמול ,  וגם לא היום "
 מטוס הכיבוי האמריקני  " סופרטנקר ",  שנחת ביום שישי בערב בנמל התעופה בן גוריון על מנת לסייע בהתמודדות עם גל השריפות ברחבי הארץ ,  יצא היום  ( ראשון )  ,  סמוך לשעה 13:30 ,  למשימה למניעת דליקות ,  כפי שהודיעה הבוקר המשטרה .  לאחר ההמראה ממסלול מספר 26 בנתב"ג ,  טס מטוס הענק מערבה ,  פנה צפונה מעל ראשון לציון ויצא לעבר קו החוף .
 במשך כשעה וחצי ,  חג המטוס במעגלים מעל הים ,  אולם לא ברור מה הייתה מטרתו . " כרגע אין שריפות ",  הבהיר בכיר בנציבות הכבאות , " לא ידוע לנו לאן המטוס טס ולאיזו משימה .  לא הפעלנו את המטוס אתמול ,  וגם לא היום ".  יתרה מכך ,  גם במשטרת ירושלים ,  שאתמול מפקדה ניצב יורם הלוי הורה להפעיל את הסופרטנקר באזור נטף ,  אמרו כמה גורמים כי הם לא יודעים לשם מה המריא המטוס ובהוראת מי .
 גל שריפות ברחבי הארץ - עוד בוואלה !  NEWS:המלחמה במציתים :  הוארך מעצרם של ארבעה חשודים בהצתות שונותתושבים שאיבדו את ביתם בשריפה יפוצו ב-2,500 שקלים : " לא לטרטר אותם"שריפה פרצה באזור צומת סילבר ליד אשקלון | עדכונים שוטפים 
אתמול אחר הצהריים יצא המטוס לגיחה ראשונה ,  חרף התנגדות חריפה מצד כוחות הכיבוי ,  שטענו כי לא היה בכך צורך .  במשטרה טענו כי ניצב הלוי החליט להפעיל את הסופרטנקר בעקבות תחזית מזג האוויר ,  ולפיה צפי הגשם התרחק עד לאחרי סוף השבוע הבא ,  לכן ,  הסבירו במשטרה ,  הוחלט להרטיב את אזור ירושלים במים .
 המטוס ,  שסייע גם במאמצי הכיבוי בשריפה בכרמל לפני כשש שנים ,  הגיע לנתב"ג לאחר שטס מבסיסו בקולורדו ,  ארה"ב ,  לבקשת ראש הממשלה בנימין נתניהו .  הסופרטנקר B747-400 הוא כלי הטיס מכבה האש הגדול בעולם ,  והוא נחנך בגרסתו הנוכחית במהלך שנת 2016 .  הוא יכול להגיע מבסיסו לכל נקודה בארצות הברית בתוך שעתיים וחצי ,  ולכל נקודה בצפון אמריקה בתוך ארבע שעות וחצי ,  כשהוא נושא בבטנו כ-75 אלף ליטרים של חומר מעכב בעירה .
 במאמצי הכיבוי בימים האחרונים ,  החל מיום שלישי האחרון ,  השתתפו כוחות גדולים מישראל ,  כמו גם טייסות שהובאו מוקדם יותר השבוע בין היתר מיוון ,  מקרואטיה ,  מאיטליה ,  ממצרים ,  מרוסיה ,  מטורקיה ומירדן ,  לצד כבאיות פלסטיניות .  שר הביטחון אביגדור ליברמן עוד ציין היום  " צה"ל העביר 3,500 חיילים ,  מתוכם 700 אנשי מילואים ,  לטובת האירועים בכל הארץ ".  
השריפות בימים האחרונים כילו 41 אלף דונמים של יער וחורש ,  יותר מאשר באסון הכרמל .  בגל השריפות עלו באש 30 אלף דונמים של שטחי רשות הטבע והגנים ו-11 אלף דונמים נוספים של קק"ל .  לדברי ליברמן ,  בעת ביקורו בהתנחלות חלמיש שבה השתוללה במהלך סוף השבוע שריפה , " בגל השריפות האחרון אירעו כ-110 אירועי שרפה ,  17 מהם הינם הצתה בזדון בוודאות ".  
אתמול התייחס נתניהו בהודעה שפרסם בעמוד הפייסבוק שלו לשרשרת האירועים שהביאה אותו להזמין את הסופרטנקר ביום חמישי לארץ .  הוא התייחס להחלטתו  " להקים טייסת כיבוי בישראל ,  חודשים ספורים לאחר השריפה "  בכרמל . " מאז ועד היום כיבתה טייסת הכיבוי ,  יחד עם לוחמי ולוחמות האש האמיצים על הקרקע ,  מאות שריפות שטח ",  הוסיף .
" ביום רביעי בחדר הפיקוד בזכרון יעקב הנחיתי לתגבר את הסיוע מחו"ל במטוסים נוספים .  פניתי למנהיגים כמו נשיאי רוסיה ואוקראינה וראש ממשלת יוון ,  וההיענות הייתה מידית ומרשימה ",  ציין נתניהו . " אנחנו עוזרים למדינות אחרות ,  והן עוזרות לנו .  החלטתי גם הפעם להביא לארץ את מטוס הסופרטנקר .  במקרי קיצון ,  עדיף שתהיה יכולת יתר מאשר יכולת חסר ".  

הסופרטנקר המריא  לשום מקום : " אין שריפות ,  לא ברור מה משימתו "
 מטוס הכיבוי האמריקני הענק המריא פעם נוספת מתנב"ג ,  אולם חג במשך כשעה וחצי מעל הים התיכון .  לגורמים בנציבות הכבאות ,  כמו גם במשטרת ירושלים ,  לא ברור מי הורה על השימוש בו . " לא הפעלנו את המטוס אתמול ,  וגם לא היום "
 
