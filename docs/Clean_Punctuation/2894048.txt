הותר לפרסום :  היועצת הבכירה של נתניהו שחשודה במרמה - פרח לרנר
יועצת ראש הממשלה לענייני חקיקה וכנסת נחקרה באזהרה במשרדי להב 433 יחד עם בעלה ,  איש יחסי הציבור אבי לרנר ,  בחשד שניצלה את קשריה כדי לקדם את עסקיו האישיים .  מהשניים הוחרמו מסמכים והם שוחררו בערבות
פרח לרנר ,  יועצתו הבכירה של ראש הממשלה בנימין נתניהו ,  היא העובדת שנחקרה באזהרה ברביעי האחרון על ידי יחידה להב 433 בחשד לביצוע עבירות מרמה והפרת אמונים  כך הותר היום  ( שישי )  לפרסום .  על פי החשד ,  לרנר פעלה לקידום עניינים הקשורים לעסקיו הפרטיים של בעלה ,  איש יחסי הציבור אבי לרנר ,  שנחקר אף הוא .
 במשטרה חושדים כי לרנר ניצלה את קשריה במשרד ראש הממשלה לקידום ענייניו האישיים של בעלה .  חקירת השניים נמשכה כשמונה שעות במשרדי היחידה .  בסיום החקירה שוחררו השניים בערבות ,  תוך איסור יצירת קשר עם מעורבים נוספים .
 לקריאה נוספת:פרשת מעונות ראש הממשלה :  איש אמונו של נתניהו זומן לחקירהעובדת לשעבר במעון ראש הממשלה : " שרה נתניהו נתנה לי בומבה ביד"בעל חוב : " התביעה נגד שרה נתניהו - לצורך כיסוי חובות הימורים "  
במסגרת החקירה ,  נערך חיפוש בבתי החשודים ובמשרדי העסק של אבי לרנר ונלקחו מחשבים ומסמכים .  החקירה נמשכת ומלווה על ידי המחלקה הכלכלית בפרקליטות המדינה .
 לרנר ,  המתגוררת עם בעלה ושלושת ילדיהם בירושלים ,  החלה את הקריירה הפוליטית שלה בשנת 2001 ,  כשהייתה עוזרת פרלמנטרית של חבר הכנסת זבולון אורלב ממפד"ל .  לאחר שהתמנה אורלב לשר הרווחה בשנת 2003 ,  מונתה לרנר לעמוד בראש לשכתו ,  ובהמשך אף שימשה יועצת מקצועית לאבי דיכטר בעת שכיהן כשר לביטחון הפנים .  בשנת 2009 ,  עם היבחרו של נתניהו לראשות הממשלה ,  מונתה לרנר ליועצת ראש הממשלה לענייני חקיקה וכנסת .
 פרקליטה של לרנר ,  ד"ר יעקב וינרוט ,  מסר בתגובה כי היא השיבה לכל השאלות שהופנו אליה .  לדבריו , " בתום הבדיקה יתברר שאין כל ממש בחשד כלשהו ,  וכי היא פעלה כדין בכל עניין ועניין כעובדת מדינה מסורה ". 
בהכנת הידיעה השתתף עמרי נחמיאס 

הותר לפרסום :  היועצת הבכירה של נתניהו שחשודה במרמה - פרח לרנר
יועצת ראש הממשלה לענייני חקיקה וכנסת נחקרה באזהרה במשרדי להב 433 יחד עם בעלה ,  איש יחסי הציבור אבי לרנר ,  בחשד שניצלה את קשריה כדי לקדם את עסקיו האישיים .  מהשניים הוחרמו מסמכים והם שוחררו בערבות

