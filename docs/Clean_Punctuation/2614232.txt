החרדים זועמים על שרה נתניהו : " לבוש פרובוקטיבי "
 נציגי המפלגות החרדיות טוענים שחשו חוסר נוחות משמלת התחרה השקופה-למחצה של רעיית ראש הממשלה .  בתקשורת החרדית כינו את הלבוש  " שערורייתי ":   " נתניהו ביזתה את האירוע "
 השמלה החושפנית אותה לבשה רעיית ראש הממשלה בטקס השבעת הכנסת ה-19 אתמול  ( שלישי )  ,  לא נעלמה מעיניהם של מבקרי האופנה .  עם זאת ,  היו כאלה שניסו למנוע מעיניהם מלחזות בלבוש השנוי במחלוקת - מטעמי צניעות . " מדובר בלבוש פרובוקטיבי וחושפני שלא כיבד את המעמד ",  אמרו חברי כנסת מהמפלגות החרדיות .
 בתקשורת החרדית לא חסכו שבטם מהאישה הראשונה של ישראל ,  וכינו את לבושה  " שערורייתי ".  שמלת התחרה השחורה והשקופה-למחצה ,  קיבלה התייחסות ב"כיכר השבת ",  שם נכתב כי  " הגברת נתניהו ,  שנחשבת למי שמובילה את סדר היום בלשכת ראש הממשלה ,  לא טרחה לכבד את האירוע בלבוש הולם וביזתה אותו בלבושה ,  שאת תיאור מראהו לא נפרסם מסיבות מובנות ".  עוד נכתב ,  כי נתניהו בחרה בלבוש החושפני  " למרות נוכחותם של הרבנים הראשיים לישראל והנציגים החרדים ". 
בכלי התקשורת החרדיים טוענים כי חוסר הנוחות מצד חברי הכנסת מש"ס ויהדות התורה ,  בא לידי ביטוי כאשר הם ביקשו לשאול בשלומם של ראש הממשלה ורעייתו .  לטענתם ,  מנהיג ש"ס ,  ח"כ אריה דרעי ,  נראה באחת התמונות מפנה את עיניו הצידה כדי שלא להביט בלבושה של אשת ראש הממשלה .
" מדובר באירוע ממלכתי ,  שבו צריך לכבד את את חלקי העם ",  אמרו גורמים חרדים לאחר הטקס .  לכן ,  לדבריהם , " היה ראוי לכבד את הנציגים החרדים במעמד זה ,  ולא לבוא בלבוש פרובוקטיבי כל כך ".  

החרדים זועמים על שרה נתניהו : " לבוש פרובוקטיבי "
 נציגי המפלגות החרדיות טוענים שחשו חוסר נוחות משמלת התחרה השקופה-למחצה של רעיית ראש הממשלה .  בתקשורת החרדית כינו את הלבוש  " שערורייתי ":   " נתניהו ביזתה את האירוע "
 
