בש"ס משוכנעים :  תוך זמן קצר נחזור לקואליציה
המפלגות החרדיות מבינות שיישארו בחוץ ,  אבל שומרות על אופטימיות ומאמינות שהקואליציה לא תאריך ימים ,  והם ישובו אליה מהר .  ומהי הצעת החוק של לפיד-בנט שמדירה שינה מעיניהן ? 
מנהיגי המפלגות החרדיות עוברים ימים לא פשוטים .  לא כל יום הם מבינים שלמרות שהקואליציה עוד לא מגובשת  הם ,  על פי המסתמן ,  יישארו בחוץ .  דבריהם של מנהיגי ש"ס אתמול  ( ראשון )  בצאתם מהפגישה עם ראש הממשלה נתניהו ,  חיזקו הערכה זו .  עם זאת ,  מקפידים בש"ס וביהדות התורה לשמור על אופטימיות ,  שמתבססת על שלושה תסריטים שמאירים להם פנים ,  בעיניהם .  הראשון הוא שבסופו של דבר לא תוקם קואליציה עם בנט ולפיד ,  השני הוא הליכה לבחירות מוקדמות ,  והשלישי  שלמרות הכול ,  וגם אם הממשלה תוקם בלעדיהם ,  חיש מהר הם ימצאו את עצמם בפנים .  
גורמים בקרב המפלגות החרדיות מעריכים כי ימיה הממשלה המסתמנת יהיו קצרים ,  והישיבה על ספסלי האופוזיציה לא תהיה ארוכה במיוחד .  אחד מחברי הכנסת של ש"ס אמר כי  " אנחנו הולכים לאופוזיציה ,  אין ברירה אחרת ,  אבל זה לא נורא .  הממשלה הזו לא תחזיק מעמד זמן רב .  זו אהבה שתלויה בדבר ,  וברגע שבטל הדבר ,  בטלה האהבה .  הפערים ביניהם כל-כך מהותיים ,  שאין סיכוי שזה יחזיק מעמד הרבה זמן ". 
גם אפשרות של הליכה לבחירות חוזרות לא נשללת במציאות הנוכחית .  גורם בש"ס אמר היום כי  " אין לנתניהו מה להפסיד גם אם הסקרים לא מחמיאים .  הרי לנהל ממשלה כזו ,  עם לפיד ובנט שיעשו לו צרות ,  זה בלתי אפשרי ,  וגם הוא יעדיף ללכת לבחירות חוזרות ".  למרות זאת ,  בקרב המפלגות החרדיות מעריכים כי גם עתה עומד על הפרק צירופה של שלי יחימוביץ' ומפלגת העבודה לקואליציה . " נתניהו עוד לא הבטיח לה הכול ",  אמר גורם המצוי בפרטי המגעים . " אם הוא ייתן לה לנהל את כל נושא האוצר כראות עיניה ,  היא לא תוכל לסרב .  כל הזמן יש מגעים בנושא ,  ועוד לא נאמרה המילה האחרונה ".  מי שפועל רבות בכיוון הזה הוא ח"כ אריה דרעי ,  וגם גורמים ביהדות התורה היו שמחים שמהלך כזה יבשיל .  
עיקר הזעם בקרב המפלגות החרדיות הוא על  " הבית היהודי ",  שמקפידה לאשרר את הברית שכרתה עם יאיר לפיד ו"יש עתיד ".  המתיחות בין המפלגות החרדיות לבין המפלגה המייצגת את הציבור הדתי-לאומי ,  על גלגוליה השונים ,  תמיד הייתה קיימת ,  אך איש לא דמיין שתגיע לשיאים של התקופה האחרונה .  החרדים יודעים להתמודד עם מפלגות שחרתו על דגלן מלחמה בחרדים ובדת ,  אבל עבורם לראות נציגים אורתודוכסים אחרים שפועלים נגדם זה כבר יותר מדי .  בתקופה האחרונה ניסו בש"ס לפנות אל  " הלב היהודי ",  הזהירו מפגיעה בעולם הישיבות ,  אלא ששום דבר לא עזר .  גם הפנייה לרבנים של הציבור הדתי-לאומי העלתה חרס .  כעת ,  הם מבינים ,  הם כנראה באמת בדרך לאופוזיציה .  
בכל זאת ,  ביהדות התורה ובש"ס נשענים על הציבור הדתי-לאומי ,  שיפעיל את הלחץ מלמטה ,  ויבטל את הברית בין שתי המפלגות .  מדי יום נציגי יהדות התורה מתראיינים בכלי התקשורת ופונים דרך המיקרופון לציבור המתנחלים .  לדבריהם ,  מי שייפגע מישיבה משותפת של בנט ולפיד בקואליציה הם בעיקר המתנחלים וההתיישבות ביהודה ושומרון ,  כפי שמסביר גורם ביהדות התורה . " מה הם חושבים לעצמם ?  הרי לפיד יהיה מוכן לפשרות כואבות ,  והראשונים שייפגעו יהיו המתנחלים .  מה יקרה אם יסכימו להקפאה נוספת בשטחים ?  ". 
למרות הניסיונות הללו ,  נראה שעד כה הציבור הדתי-לאומי סומך על בנט ,  ומאפשר לו להתנהל לפי שיקול דעתו .  חיזוק נוסף קיבל בנט בדמות מכתב שנשלח אליו על ידי רבני  " תקומה ",  הנחשבים כסמן מאוד ימני ,  שבו הביעו תמיכה בברית עם יאיר לפיד .  ראש החותמים הוא לא אחר מאשר הרב דב ליאור ,  שתמך בבחירות ב"עוצמה לישראל ",  מפלגתם של מיכאל בן ארי וברוך מרזל .  
ראש הממשלה נתניהו לא מרוצה מההחלטה של עצמו ,  הם משוכנעים .  הם יודעים כי הוא מודע לכך שהם יעניקו לו את היציבות שהוא רוצה כל-כך ,  ולכן הם מאמינים כי הוא ממשיך להוציא הודעות שכל ייעודם לחבל בברית בין לפיד לבנט .  גם היום בצהריים ,  בפגישה בין נתניהו לשלישיית דרעי-ישי-אטיאס ,  הביע נתניהו את רצונו להכניסם לקואליציה ,  אך כפי שאמר מול אמצעי התקשורת  הברית בין בנט ללפיד לא מאפשרת לו לעשות זאת .  הוא הבטיח שיעשה הכל עד לרגע האחרון כדי לשנות את רוע הגזירה ולצרף אותם ,  אלא שגם הוא מבין שאין לכך סיכוי של ממש .  גם יהדות התורה בתמונה .  אמש קיים נתניהו שיחה עם לפחות אחד מנציגי יהדות התורה ,  ועדכן אותו בנעשה .  מבחינת ראש הממשלה ,  הם מאמינים ,  הדבר החשוב ביותר הוא להבטיח שבטעות לא יקום ראש ממשלה אחר  בדמות לפיד ,  למשל .  בפגישתם עם נתניהו הבהירו נציגי ש"ס כי זו מטרתו היחידה של מנהיג  " יש עתיד ",  והזהירו אותו פן יתפתה להכניס אותו לקואליציה .
 גם תקוותיהם של החרדים כי הברית בין לפיד לבנט תתפרק בסוף ,  כרגע נדמה שהיא לא רק צוברת תאוצה ,  אלא גם מחלחלת לשטח .  הצעת חוק חדשה משותפת לחברות כנסת משתי הסיעות מעוררת אף היא דאגה בקרב החרדים .  ההצעה קורא לשריין ארבעה מקומות לנשים בוועדה למינוי דיינים .  לפני הכול ואחרי הכול ,  הכסאות והתפקידים הם שמעניינים את החרדים ,  ובדיוק שינויים מהסוג הזה מפחידים אותם ,  יותר מהכול .  מדובר בחיזוק נוסף למלחמה ההיסטרית שמנהלים החרדים כדי לפרק את הברית ,  שמבחינתם עלולה לגדוע את השליטה החרדית במוסדות הדת בישראל .  
לקריאה נוספת:דרעי הטיח בנתניהו : " היה לנו הסכם ,  קיבלתם רגליים קרות"אחרי הנתק :  נתניהו ,  ליברמן ובנט נועדו לפגישה טובה ומעשיתבנט משיב אש : " הליכוד החרים אותנו אחרי הבחירות "  

בש"ס משוכנעים :  תוך זמן קצר נחזור לקואליציה
המפלגות החרדיות מבינות שיישארו בחוץ ,  אבל שומרות על אופטימיות ומאמינות שהקואליציה לא תאריך ימים ,  והם ישובו אליה מהר .  ומהי הצעת החוק של לפיד-בנט שמדירה שינה מעיניהן ? 

