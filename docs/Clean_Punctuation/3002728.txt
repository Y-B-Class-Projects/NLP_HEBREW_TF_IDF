הדיווחים על מגעים לאחדות שוב מעוררים מרירות במחנה הציוני : " הרס את החג "
 בערוץ 10 דווח כי חלה התקדמות בין נתניהו להרצוג ,  ובמפלגה החלו לסעור הרוחות .  הרצוג טוען כי מדובר ב"מידע כוזב ",  אולם חברי כנסת אחרים לא שללו כי המו"מ אכן מתרחש . " מצב התאבדות ",  אמר ח"כ כבל
 ( ח"כ כבל על קריאתו של כחלון להצטרף לממשלת אחדות ,  יוני )  
למרות הכחשות נמרצות מהצדדים המעורבים ,  הספקולציות על ממשלת אחדות הרסו לחברי הכנסת של המחנה הציוני את היום האחרון של החג .  ערוץ 10 דיווח הבוקר  ( שלישי )  על התקדמות דרמטית במגעים בין יו"ר המפלגה יצחק הרצוג לראש הממשלה בנימין נתניהו ומיד החל שצף קצף פוליטי על המתרחש .  בסביבתו של הרצוג וגם בליכוד הכחישו את הדיווח מכל וכל ,  אך חברי הכנסת לא נותרו אדישים ויש מי שאף התלונן על מי שהורס להם את המנוחה במשחקים פוליטיים .  
הרצוג עצמו שלח מסר לפעילים ולחברי סיעתו ובהם התנצל על  " הפרת שלוות החג ".  ח"כ איתן כבל כתב בפייסבוק כי  " מי שמתכוון לחפור לי ולבלבל לי את המוח על אחדות שלא ינסה להתקשר ".  הוא תיאר איך הנושא  " מחרב עליי ועל משפחתי את ראש השנה שכל כך אהוב עליי ".  מזכ"ל המפלגה ח"כ חיליק בר שיגר מסר לפעילים והציע להם ש"לא ליפול שוב בפח הזה ".  ח"כ יואל חסון ,  מצדו ,  האשים את ראש הממשלה במחול השדים . " ברור לכולנו שנתניהו הוא זה שמפריח את בלוני האחדות שוב ושוב ומטריף חצי מדינה ועם שלם של עיתונאים ",  כתב בטוויטר .  
בשבועות האחרונים התחדשו ההערכות במערכת הפוליטית כי המגעים בין הרצוג ונתניהו לקראת צירוף המחנה הציוני או מפלגת העבודה לממשלה נמשכים ואף מתקדמים ביתר שאת .  הבוקר פורסם בחדשות 10 כי בחסות החג חלה התקדמות משמעותית במגעים וכי לפי המתווה המסתמן הרצוג יקבל שמונה תיקים בממשלה ,  כולל תיק התרבות והספורט  שיועבר מידי מירי רגב כחלק מדרישות המחנה הציוני .  בנוסף לכך ,  לפי הדיווח ,  הוחלט על מאמץ לכינוס ועידה אזורית שתדון במשא ומתן בין ישראל לפלסטינים .  

הדיווחים על מגעים לאחדות שוב מעוררים מרירות במחנה הציוני : " הרס את החג "
 בערוץ 10 דווח כי חלה התקדמות בין נתניהו להרצוג ,  ובמפלגה החלו לסעור הרוחות .  הרצוג טוען כי מדובר ב"מידע כוזב ",  אולם חברי כנסת אחרים לא שללו כי המו"מ אכן מתרחש . " מצב התאבדות ",  אמר ח"כ כבל

