היועמ"ש החליט :  נתניהו יואשם בשוחד בכפוף לשימוע
אחרי חקירות שנמשכו כשנתיים ,  מנדלבליט הכריע כי ראש הממשלה יואשם בשוחד בתיק 4000 - פרשת בזק-וואלה - ובהפרת אמונים בתיק 1000 ובתיק 2000 .  כתבי אישום יוגשו גם נגד מוזס והזוג אלוביץ' .  הליכוד : " רדיפה פוליטית ומסע ציד "
 - תיקים 1000 ו-2000 :  נתניהו יואשם במרמה והפרת אמונים- תיק 4000 :  נתניהו יואשם בשוחד ,  מרמה והפרת אמונים- שאול ואיריס אלוביץ' יואשמו בשוחד ,  שיבוש מהלכי משפט והדחה בחקירה- זאב רובינשטיין יואשם בסיוע לשוחד ;  נוני מוזס יואשם בהצעת שוחד- נסגרו התיקים נגד מילצ'ן ,  כבל ,  שרה נתניהו ויאיר נתניהו- הליכוד : " רדיפה פוליטית ומסע ציד "  
היועץ המשפטי לממשלה אביחי מנדלבליט החליט היום  ( חמישי )  להגיש כתב אישום בכפוף לשימוע נגד ראש הממשלה בנימין נתניהו בגין שוחד בתיק 4000 - פרשת בזק-וואלה - ובגין מרמה והפרת אמונים בתיק 2000 ובתיק 1000 .  נתניהו ימסור הצהרה לתקשורת בשעה 20:00 ממעונו בירושלים .
 בנוסף לכך ,  הוחלט לשקול להגיש כתב אישום בכפוף לשימוע נגד בני הזוג שאול ואיריס אלוביץ' בעבירות שוחד ,  שיבוש מהלכי משפט והדחה בחקירה .  נגד אלוביץ' הוחלט לשקול להגיש כתב אישום גם בעבירת הלבנת הון ודווח במטרה להטעות משקיע סביר .  זאב רובינשטיין ,  מקורבם של הזוג נתניהו ,  יואשם בסיוע למתן שוחד ומו"ל ידיעות אחרונות נוני מוזס יואשם בהצעת שוחד .
 עוד בוואלה !  NEWS:היועמ"ש הכריע :  נתניהו נאשם בשוחד ,  מרמה והפרת אמונים | כתב החשדותהליכוד על הכרעת היועמ"ש : " איש לא מופתע ממכבש הלחצים שהופעל"תיק 1000 :  נתניהו קיבל טובות הנאה ממילצ'ן ופאקר בשווי מאות אלפי שקלים 
במקביל ,  הוחלט לסגור את התיק נגד איש העסקים ארנון מילצ'ן החשוד בתיק 1000 ונגד ח"כ איתן כבל  ( העבודה )  החשוד בתיק 2000 .  אשר לתיק 4000 ,  הוחלט לסגור את התיק נגד שרה ויאיר נתניהו .  נגד שרה נתניהו הוחלט לסגור את גם את תיק 4001 .
 לקריאת המסמך המלא של החלטת היועמ"ש .  
בליכוד אמרו כי ההחלטה הייתה צפויה ומפלגות הימין אמרו כי הן ימליצו על נתניהו לראשות הממשלה אחרי הבחירות מאחר שעומדת לו חזקת החפות .  באופוזיציה ,  מנגד ,  אמרו כי נתניהו אינו כשיר עוד להתמודד בבחירות .  לפי הודעת הליכוד , " איש לא מופתע "  מהודעתו של מנדלבליט שהגיעה אחרי  " שלוש שנים של מכבשל חצים אדיר שהופעל עליו על ידי התקשורת ,  השמאל והפקידות המשפטית כדי שיגיש נגד ראש הממשלה כתב אישום בכל מחיר - גם כשאין כלום .  העיקר שזה יהיה לפני הבחירות ". 
עוד אמרו במפלגת השלטון כי מדובר ב"רדיפה פוליטית "  וב"מסע ציד "  ושארבעה תיקי השוחד שניסו להדביק לו - קרסו . " גם שאר הטענות יקרסו כמו מגדל קלפים כשראש הממשלה יתעמת עם עדי המדינה ,  יביא עשרות עדים שבאופן תמוה לא נחקרו ויציג את המסמכים והפרוטוקולים שמוכיחים שכל פעולותיו והחלטותיו של ראש הממשלה נעשו כדין ",  נמסר .  
בליכוד הוסיפו כי  " פרסום חד צדדי של הודעת היועץ כחודש בלבד לפני הבחירות ,  מבלי שניתנת לראש הממשלה הזדמנות להפריך את האשמות השווא הללו ,  היא התערבות בוטה וחסרת תקדים בבחירות .  מטרתה אחת :  הפלת ממשלת הימין בראשות נתניהו והעלאת ממשלת שמאל בראשות לפיד-גנץ .  אסור לתת לזה לקרות ". 
יו"ר האופוזיציה שלי יחימוביץ' אמרה כי  " החל מרגע עצוב זה נתניהו נלחם על חייו האישיים ,  אינו מסוגל להילחם על חייהם של אזרחי המדינה ,  אינו כשיר להיות ראש ממשלה ,  ואינו כשיר אף להתמודד בבחירות .  אני קוראת לנתניהו :  אם אתה פטריוט האוהב את המדינה ,  לך ונקה את עצמך בלי לגרור אתך מדינה שלמה כבת ערובה ".  
פרשה 1000 עוסקת בקשרים שבין מר נתניהו לבין אנשי העסקים ארנון מילצ'ן וג'יימס פאקר ,  אשר כללו על פי החשד קבלת טובות הנאה שונות ,  שעיקרן אספקת טובין באופן רציף ,  בהיקף ניכר ובשווי כספי גבוה ,  תוך נקיטת פעולות שונות מצד נתניהו ,  במילוי תפקידו ,  לטובת מילצ'ן ,  עימו היה בקשרי חברות .  על פי כתב החשדות ,  החל משנת 1999 קיים נתניהו  " בעל זיקות שונות ,  שהעמיד אותך בניגוד עניינים חריף ומתמשך ".  מאוקטובר 2011 ועד 2016 התקיימה ,  לצד מערכת היחסים האישית , " קיבלת טובות הנאה שונות ,  לעתים כמענה לבקשתך ,  שעיקרן אספקת טובין באופן רציף ובהיקף כספי ניכר ",  וזאת בזיקה לתפקידו של נתניהו כראש הממשלה .
 באשר לפאקר נכתב כי  " בשנים 2014-2016 פאקר נתן לך טובות הנאה באופן רציף ובהיקף ניכר .  טובות ההנאה ניתנו לך בזיקה לתפקידיך הציבוריים ולמעמדך כראש הממשלה ".  
על פי כתב החשדות ,  נתניהו פעל באותה תקופה בשלושה מקרים לטובת מילצ'ן ,  תוך שהוא  " מצוי בניגוד עניינים חריף "  בין מחויבותו האישית למילצ'ן לבין מחויבותו לציבור :  הוא פעל מול גורמי ממשל בארצות הברית כדי שיתנו למילצ'ן ויזה ;  הוא פנה לשר האוצר דאז יאיר לפיד כדי להאריך פטור מדיווח ותשלום מס ממנו נהנה מילצ'ן ;  והוא הנחה את מנכ"ל משרד התקשורת ,  שלמה פילבר ,  לסייע למילצ'ן בענייני רגולציה הנוגעים למיזוג בין רשת לקשת - בהקשר של השקעה שאותה בחן מילצ'ן באותו זמן .  
פרשה 2000 עוסקת במפגשים שקיימו מר נתניהו ואיש העסקים ובעל השליטה בקבוצת  " ידיעות אחרונות "  ארנון  ( נוני )  מוזס ,  במסגרתם נדונו שינוי הסיקור לטובת נתניהו ,  וקידום הצעת חוק אשר תצמצם את פגיעת עיתון  " ישראל היום "  במוזס .  כתב החשדות של החשוד בנימין נתניהו כי  " לאורך השנים שררה לבין מוזס יריבות עמוקה .  לצד זאת ,  כל אחד מכם החזיק באינטרס שהיה בכוחו של האחר לקדם :  אתה חפצת לשפר את הסיקור שלך ושל משפחתך בקבוצת ידיעות אחרונות ,  במיוחד בתקופה של מערכת הבחירות ,  וידעת שלמוזס השפעה מהותית על התכנים בידיעות אחרונות וב-ynet .  מוזס רצה להביא להטלת מגבלות על 'ישראל היום' על מנת להיטיב עמו כלכלית באופן משמעותי ". 
כתב החשדות מתייחס לאחת הפגישות שהתקיימה בדצמבר 2014 : " למרות שלא ביקשת ולא התנית שוחד ,  הרי שלא סירבת להצעתו של מוזס ,  אלא המשכת לנהל עמו שיחה ארוכה ומפורטת על מרכיבי הצעת השוחד שהביא בפניך .  בסוף פגישה זו הצגת בפני מוזס כוונה לבחון את התכנות העברת החוק בתקופת הבחירות ".  
החשד לא מסתיים באותה פגישה עם מוזס .  לאחריה ,  נכתב ,  ערך נתניהו בירור עם יו"ר הקואליציה דאז זאב אלקין ,  ועם יו"ר ועדת הכנסת דאז יריב לוין ,  כדי לבחון את האפשרות לקדם את החקיקה שתגביל את ישראל היום בתקופת בחירות . " הגם שלא נענית להצעת השוחד ",  נכתב . " עשית את הפעולות המפורטות לעיל ,  על מנת לגרום למוזס להשפיע על אופן סיקורך בכלי התקשורת בקבוצת 'ידיעות אחרונות' ולהימנע מפרסומים שליליים שיפגעו בך או במשפחתך ,  למצער כל עוד השיחות ביניכם נמשכות ".  
פרשה 4000 עניינה עסקת  " תן וקח "  שנרקמה על פי החשד בין מר נתניהו לבין איש העסקים שאול אלוביץ' ,  אשר היטה באופן חריג את הסיקור באתר וואלה !  NEWS שבשליטתו לטובת נתניהו ,  וזה בתמורה היטיב עמו ועם עסקיו תוך ניצול כוחו השלטוני .  בכתב החשדות נכתב בין עד ינואר 2017 ניהל נתניהו את תחום התקשורת  " באופן ריכוזי ,  נהגת לאשר ואף לנסח בעצמך חלק מההודעות שהופצו לכלי התקשורת ".  עוד נכתב כי  " שיפור הסיקור התקשורתי ואיתור אמצעים להפצת מסריך היו אינטרסים משמעותיים מאוד עבורך ". 
באותו הזמן ,  כפי שמתואר בכתב החשדות , " היו מונחים על הפרק אינטרסים עסקיים ורגולטורים משמעותיים ביותר עבור אלוביץ' כבעל השליטה בבזק ".  מהראיות שנאספו בחקירה עלה כי  " מר אלוביץ' נתן למר נתניהו את טובות ההנאה האמורות מתוך ציפייה והבנה הדדית ,  כי בשים לב לכוחו ,  מעמדו וסמכויותיו ,  יוכל מר נתניהו לקדם נושאים שיניבו למר אלוביץ' תועלת עסקית וכלכלית עצומה ".  
אחרי הודעתו של מנדלבליט ,  לנתניהו ניתן פרק זמן ,  בדרך כלל 30 ימים ,  כדי להודיע אם הוא מעוניין בשימוע ,  שבו יוכל לנסות לשכנע את מנדלבליט לשנות את החלטתו ולא להגיש כתב אישום .  בתקופה האחרונה ניסו סנגורי נתניהו - עורכי הדין נבות טל צור ,  טל שפירא ועמית חדד - למנוע מהחלטת היועמ"ש להתפרסם לפני הבחירות .  מוקדם יותר עתרה מפלגת הליכוד לבג"ץ נגד פרסום ההחלטה ,  בטענה שמדובר ב"התערבות בוטה של השמאל במטרה להפיל את הימין ",  אך בית המשפט העליון דחה זאת על הסף .  
פרקליטיהם של שאול ואיריס אלוביץ' ,  ז'ק חן ,  מיכל רוזן-עוזר ,  נועה פירר ותאיר בן שושן ממשרד חן ,  יערי ,  רוזן-עוזר ושות' ,  מסרו : " קיבלנו את הודעת הזימון לשימוע ,  נלמד אותה ואת מלוא חומר החקירה ונשקול את המשך צעדינו .  אנו משוכנעים שלא נפל פגם בהתנהלותם של שאול ואיריס אלוביץ ".  

היועמ"ש החליט :  נתניהו יואשם בשוחד בכפוף לשימוע
אחרי חקירות שנמשכו כשנתיים ,  מנדלבליט הכריע כי ראש הממשלה יואשם בשוחד בתיק 4000 - פרשת בזק-וואלה - ובהפרת אמונים בתיק 1000 ובתיק 2000 .  כתבי אישום יוגשו גם נגד מוזס והזוג אלוביץ' .  הליכוד : " רדיפה פוליטית ומסע ציד "
 
