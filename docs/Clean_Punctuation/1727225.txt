נתניהו : " דברי הרב לא משקפים את עמדת הממשלה "
 לשכת ראש הממשלה התייחסה לדרשת מנהיג ש"ס הרב עובדיה יוסף ,  בה אמר כי הוא מקווה שאבו מאזן והפלסטינים ייאבדו מן העולם : " הדברים אינם משקפים את עמדת ראש הממשלה .  ישראל באה למו"מ מתוך רצון ליחסי שכנות טובים בין שני העמים "
 ראש הממשלה בנימין נתניהו הגיב היום  ( ראשון )  לדברי מנהיג ש"ס ,  הרב עובדיה יוסף ,  על הפלסטינים בדרשה שנשא אמש .  הרב אמר  " שייתמו אויבנו משונאינו ,  אבו מאזן וכל הרשעים האלה ,  שייאבדו מן העולם ,  יכה בהם הקדוש ברוך הוא מכת דבר ,  בהם ובפלסטינים האלה רשעים צוררי ישראל ". 
מלשכת ראש הממשלה נמסר כי  " דברים אלה אינם משקפים את גישתו של ראש הממשלה בנימין נתניהו ,  ולא את עמדת ממשלת ישראל .  ישראל באה למשא ומתן מתוך רצון להתקדם עם הפלסטינים להסכם שישים קץ לסכסוך ויבטיח שלום ,  ביטחון ויחסי שכנות טובים בין שני העמים ". 
מוקדם יותר היום גינו ברשות הפלסטינית את דבריו של הרב עובדיה יוסף .  ראש צוות המו"מ הפלסטיני סאיב עריקאת אמר כי דבריו של הרב ,  שכינה את הפלסטינים  " רשעים וצוררי ישראל ",  שקולים ל"קריאה לרצח עם נגד העם הפלסטיני ".  לדברי עריקאת ,  דרשתו של מנהיג ש"ס ,  שנישאה ימים ספורים בטרם חידוש השיחות הישירות בוושינגטון ,  מהווים  " עלבון מוחלט לניסיונותינו לקדם את תהליך השלום ". 
גם דובר הרשות הפלסטינית ברמאללה ,  רסאן אל-ח'טיב ,  הגיב בחומרה לדברים ,  ואמר כי הדרשה אינה אלא  " הסתה קיצונית ".  הבכיר הפלסטיני קרא לראש ממשלת ישראל ,  בנימין נתניהו ,  וליו"ר ש"ס ,  שר הפנים אלי ישי , " לגנות באופן ברור וישיר "  את המסר של הדרשה .  
אל-ח'טיב הדגיש ,  כי  " כדי להשיג שלום ,  יש לשים סוף להסתה ולתרבות השנאה שקיימת בישראל נגד העם הפלסטיני .  אנו דורשים שממשלת ישראל תנקוט בצעדים משמעותיים כדי להביא את התופעות הללו אל קיצן ".  הדובר הפלסטיני התריע מפני פגיעה במו"מ הישיר בעקבות הימצאותה של מפלגת ש"ס בקואליציה .  הוא הסביר כי  " על ישראל להבהיר שהיא אכן פרטנר אמיתי לשלום ". 
יו"ר בל"ד חבר הכנסת ג'מאל זחאלקה פנה בעקבות דברי הרב ליועץ המשפטי לממשלה יהודה וינשטיין ,  בדרישה לחקור את מנהיג ש"ס ולהעמידו לדין .  לדברי זחלקה , " דברי הרב יוסף אינם הבעת דעה אלא אקט פלילי שיש להעניש עליו .  הרב עובדיה יוסף אינו אישיות שולית ,  אלא איש דת שמאות אלפים נשמעים לדבריו ולפסיקותיו ,  והם בבחינת מתן היתר להריגת פלסטנים באשר הם .  אם חס וחלילה איש דת מוסלמי היה מתבטא נגד יהודים באותן מילים ,  הוא היה נעצר מייד .  דבריו של הרב יוסף חמורים במיוחד כי הם חוזרים פעם אחר פעם ". 

נתניהו : " דברי הרב לא משקפים את עמדת הממשלה "
 לשכת ראש הממשלה התייחסה לדרשת מנהיג ש"ס הרב עובדיה יוסף ,  בה אמר כי הוא מקווה שאבו מאזן והפלסטינים ייאבדו מן העולם : " הדברים אינם משקפים את עמדת ראש הממשלה .  ישראל באה למו"מ מתוך רצון ליחסי שכנות טובים בין שני העמים "
 
