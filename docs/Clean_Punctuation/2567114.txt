 " ראש הביון הבריטי ביקר בישראל והזהיר מפני תקיפה באירן "
 על פי דיווח ה"דיילי מייל ",  ראש ממשלת בריטניה שלח לירושלים את ראש ה-MI6 ,  שהבהיר לנתניהו ולברק את התנגדותה הנחרצת של לונדון לתקיפה מוקדמת של מתקני הגרעין
ראש סוכנות הביון של בריטניה ,  סר ג'ון סאוורס ,  ביקר בחשאי בישראל במטרה למנוע מראש הממשלה בנימין נתניהו להעניק אור ירוק לתקיפה באירן  כך דיווח אמש  ( שלישי )  ה"דיילי מייל "  הבריטי .
 לפי הדיווח ,  בביקורו בירושלים לפני כשבועיים ,  סאוורס - ראש ה-MI6 ,  שלא מרבה לצאת מגבולות הממלכה - העביר לנתניהו מסר ברור מראש הממשלה דייויד קמרון ,  המשקף את החשש בבריטניה מתקיפת מתקני הגרעין באירן ,  והביע התנגדותו לתקיפה מיידית .  
בחודש שעבר דווח בבריטניה כי ישראל מתכננת תקיפה קרקעית באירן עוד במהלך 2012 .  על פי הדיווח ,  המתבסס על מקורות בבריטניה ,  הפלישה הישראלית תתבצע משטחי עירק על ידי כוחות קומנדו ,  בשל אמונתם של בכירים בצה"ל כי עליהם לתקוף עוד השנה ,  ושהתקיפה תביא ל"כאוס מוחלט ברחבי המזרח התיכון ". 
הגורמים בבריטניה אף דיווחו כי טווח הזמן שסומן על ידי ממשלת ישראל לתקיפה הוא סוף חודש אוקטובר עד תחילת נובמבר .  ההסבר לכך ,  לטענתם ,  טמון בבחירות המתקיימות בארצות הברית ב-6 לנובמבר ,  ולכן עולה הסברה כי שני המועמדים לנשיאות ,  הנשיא הנוכחי ברק אובמה והמועמד הרפובליקני מיט רומני ,  לא ירצו לגנות את ישראל על המעשה מחשש לאבד נתח משמעותי מן הקולות היהודיים .
 נקודה נוספת שעלתה בדיווח ,  עסקה דווקא בפילוג הפנימי שייווצר בבריטניה כתוצאה מתקיפה ישראלית אפשרית .  אחת ההשערות דיברה על כך שתקיפה ישראלית עלולה אף ליצור  " משבר קואליציוני "  בממשלה ,  לאחר שההחלטה האם לתמוך או לגנות את ישראל צפויה לפצל את השמרנים והליברלים בנושא . 

" ראש הביון הבריטי ביקר בישראל והזהיר מפני תקיפה באירן "
 על פי דיווח ה"דיילי מייל ",  ראש ממשלת בריטניה שלח לירושלים את ראש ה-MI6 ,  שהבהיר לנתניהו ולברק את התנגדותה הנחרצת של לונדון לתקיפה מוקדמת של מתקני הגרעין

