87 בעד ,  57 נגד :  הצבעה על גינוי חמאס באו"ם זכתה לרוב ,  אך נדחתה
ההצבעה בעצרת הכללית על גינוי ירי הרקטות והמנהרות נדחתה לאור העובדה שנדרשו שני שלישים כדי לאמצה .  היילי : " לא הגיע הזמן לשחרר את השנאה לישראל ?  ".  נתניהו : " משבח את כל 87 המדינות שנקטו עמדה עקרונית נגד חמאס "
 העצרת הכללית של האו"ם דחתה אמש  ( חמישי )  הצעת גינוי נגד חמאס .  מדובר בפעם הראשונה שהעצרת הכללית הצביעה על כך ,  ביוזמה אמריקנית שהיא אקורד הסיום של השגרירה היוצאת ,  ניקי היילי ,  שתסיים את תפקיד בסוף החודש ובשיתוף פעולה עם השגריר באו"ם דני דנון .  במרכז ההצעה ,  גינוי ירי הרקטות ושימוש במנהרות .  87 מדינות הצביעו בעד גינוי חמאס ו-57 נגד ,  אולם הצבעה על הליך האישור קבעה כי יידרשו שני שלישים לאישורה ,  ובשל כך ההצעה נפלה .
 ראש הממשלה בנימין נתניהו התייחס להצבעה וכתב בטוויטר כי  " הושג רוב גורף של מדינות שעמדו נגד חמאס .  לא השגנו את הרוב של שני שליש ,  אבל זוהי פעם ראשונה שישנו רוב של מדינות שמצביעות נגד חמאס ואני משבח את כל 87 המדינות שנקטו עמדה עקרונית נגד חמאס ".  לקראת הדיון אמר שגריר ישראל לאו"ם ,  דני דנון ,  כי  " עצם ההצבעה נגד חמאס בעצרת הכללית היא הישג לישראל .  הצלחנו לחשוף את פניו של חמאס ".  
דובר חמאס ,  סאמי אבו זוהרי ,  אמר כי  " כישלון היוזמה האמריקנית באו"ם הוא נזיפה בממשל ארצות הברית ".  לדבריו ,  דחיית ההצבעה היא  " הצהרה ללגיטימיות של ההתנגדות ותמיכה פוליטית גדולה עבור העם הפלסטיני ומטרתם ". 
עוד בוואלה !  NEWS : " השמידו את המנהרה בלבנון ":  פרטים חדשים על הפגישה עם יוניפי"ל שיבושים ברכבות וסופות ברקים :  צפו במכ''ם גשם | מזג אוויר חיברו רחפן לתפו"א וניסו להצניח בכלא :  אישום על הברחת טלפונים 
בין המדינות התומכות בהצבעה היו ברזיל ,  קנדה ,  צרפת ,  גרמניה ,  איטליה ,  יפן ,  מקסיקו ,  פולין ,  דרום סודאן ,  ספרד ,  ארצות הברית ובריטניה .  בין המתנגדות היו סין ,  קובה ,  מצרים ,  איראן ,  עיראק ,  לבנון ,  כווית ,  עומאן ,  קטאר ,  רוסיה ,  ערב הסעודית ,  טורקיה וסוריה .  בין המדינות הנמנעות היו אפגניסטן ,  אקוודור ,  אתיופיה ,  פיליפינים ,  קניה ,  תאילנד ואוגנדה .
 לפי נוסח ההצעה עליו הצביעה העצרת הכללית , " האו"ם מגנה את חמאס על ירי טילים חוזר ונשנה לעבר ישראל ,  הסתה לאלימות ,  וסיכון אזרחים ".  ההצעה דורשת מחמאס ומיתר ארגוני הטרור כולל הג'יהאד האסלאמי  " להפסיק את כל הפרובוקציות והפעולות האלימות ".  סעיף אחר מגנה את חמאס  " על שימוש במשאבים כספיים לבניית תשתית צבאית במקום לטפל בצרכי האוכלוסייה האזרחית ". 
היילי אמרה בעצרת כי  " השאלה לפנינו היא אם האו"ם חושב שטרור זה דבר מקובל ,  אך ורק כשהוא מכוון כלפי ישראל .  ההחלטה לא נוגעת לפרטי הסכם שלום עתידי .  ההחלטה הזו ניצבת מאחורי היסוד הבסיסי ביותר של שלום - דחיה של טרור .  כולנו יודעים שלא יכול להיות שלום עם טרור ,  וחמאס מוכר כארגון טרור ".  היילי הוסיפה כי  " האנשים שסובלים הכי הרבה מחמאס הם הפלסטינים ".   
" אני רוצה לשאול את חבריי הערבים .  האם השנאה לישראל כל כך חזקה שתגנו על ארגון טרור ?  לא הגיע הזמן לשחרר ?  ",  תהתה היילי . " הארגון ביצע פיגועי טרור ברבריים בהם פיצוצי אוטובוסים ומסעדות .  הרגו מאות ישראלים ופצעו אלפים .  מאז הם עברו לירי אלפי טילים בחמש השנים האחרונות ",  הוסיפה היילי .  
כשנשאל על המאמצים מול מדינות ערב בבקשה לתמוך בגינוי ,  אמר דנון : " ההצבעה היא הצבעה גלויה .  עם הצבעה חשאית היינו מקבלים הרבה קולות ממדינות ערב .  בשיחות סגורות הם אומרים לי שהם לא מבינים למה הרשות מגנה על החמאס .  ההסבר הוא שהם לא רוצים לתת לנו תקדים להעביר החלטות בעצרת הכללית נגדם ".  
טרם ההצבעה טען דנון כי  " הפלסטינים משתוללים ,  מבחינתם זו החלטה אנטי פלסטינית .  בנאום אני אצטט דברים של עבאס ,  ואראה מה הוא בעצמו חושב על חמאס ".  השגריר שיער כי האיחוד האירופי יתמוך בהחלטה הודות למאמצים אמריקניים שניהלו מגעים בנושא ,  אך עדיין לא ברור כיצד יצביעו המדינות הבלתי מזדהות . " אלו בעיקר מדינות אפריקה ואסיה ,  גוש גדול של מדינות שיכריע את התוצאה .  הרבה מדינות מתכננות להימנע ומבחינתי זה ניצחון ". 
נתניהו אמר לפני ההצבעה הערב כי  " אנחנו מצפים לא רק לגינוי ,  אלא גם להחזרת שבויינו ונעדרינו .  הם לנגד עינינו כפי שכל אחד ואחת שיוצא למשימה מטעם המדינה .  הם יקרים לנו ואנחנו מחויבים להחזרתם לארצנו ".  את הדברים אמר נתניהו בטקס הענקת תעודות הצטיינות לעובדי ועובדות המוסד .  בטקס הדליק נתניהו נר לצד הנשיא ראובן ריבלין .  
דבריו של נתניהו מגיעים לאחר שהוריו של הדר גולדין לאה ושמחה גולדין קראו לנתניהו לפעול כדי לכלול בהודעת הגינוי לחמאס גם את חיילי צה"ל המוחזקים בעזה . " בצעד חריג ,  ולאחר מאמצים רבים ,  מביא הממשל האמריקני לעצרת הכללית של האו"ם הודעת גינוי חריפה כנגד פעילות חמאס .  לא ייתכן כי הודעת גינוי שכזו לא תכיל את חיילי צה"ל שהחמאס מחזיק בעזה .  הוצאת החיילים והאזרחים מהגינוי נוגדת את האינטרס הישראלי ". 
 ( עדכון ראשון 20:39 )  

87 בעד ,  57 נגד :  הצבעה על גינוי חמאס באו"ם זכתה לרוב ,  אך נדחתה
ההצבעה בעצרת הכללית על גינוי ירי הרקטות והמנהרות נדחתה לאור העובדה שנדרשו שני שלישים כדי לאמצה .  היילי : " לא הגיע הזמן לשחרר את השנאה לישראל ?  ".  נתניהו : " משבח את כל 87 המדינות שנקטו עמדה עקרונית נגד חמאס "
 
