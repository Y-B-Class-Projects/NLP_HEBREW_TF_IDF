פעילי הסביבה שהפריעו לנתניהו : " הקמת עוד יישובים - התעלמות מהמציאות "
 אנשי  " מגמה ירוקה ",  שקטעו את נאומו של ראש הממשלה בוועידת הנגב בירוחם ,  טענו כי עשו זאת כי נתניהו  " בא לדבר על פיתוח הנגב ,  בעודו מקדם תכניות שיפגעו בחברה שחיה כאן כיום ".  לטענתם , " יש להשקיע בערים הקיימות ולא בחדשות "
 פעלי ארגון  " מגמה ירוקה "  שהוצאו אתמול  ( שלישי )  מוועידת הנגב בירוחם ,  משום שהתפרצו לנאומו של ראש הממשלה בנימין נתניהו ,  טענו כי הסיבה להפרעתם היא הרצון למנוע את הקמת היישובים החדשים בנגב . " נתניהו בא לדבר בוועידה בירוחם על פיתוח הנגב ,  בעוד הוא מקדם תכניות שיפגעו בחברה שחיה כאן כיום .  לא יכולנו להתאפק ולא להגיב על כך .  'אתה הורג את הנגב' - זו הייתה זעקת הסיום שלנו ,  אמירה זו מתמצתת את הרגש שלנו כתושבי הדרום לתכניות שהוא מקדם ",  אמר קווין פרידמן ,  פעיל בארגון ואחד משני הפעילים שהורחקו .  
מחאת הפעילים כוונה נגד החלטת שר השיכון יואב גלנט ,  שאושרה בממשלה בנובמבר ,  להקמת חמישה יישובים חדשים בנגב .  במהלך הוועידה קטעו שניים מפעילי  " מגמה ירוקה "  את נאומו של נתניהו וצעקו  " אתה הורס את הנגב ,  יש אבטלה בירוחם כי הממשלה בונה יישובים חדשים ".  לאחר מכן ,  תושבים רבים הודו להם על פעולתם .  
לטענת הפעילים בארגון , " מהליכה ברחובות ירוחם ניתן לראות בנקל שהקמת עוד יישובים היא פשוט התעלמות בוטה מהמציאות .  צריך להשקיע בערים הקיימות ולא לבנות יישובים למי שגם ככה יכול להרשות לעצמו ". 
לקריאה נוספת בוואלה !  NEWS:גורם המקורב לחקירה :  בוכריס הודה שנישק את המתלוננת - וחזר בוהרצוג על הבדיקה נגדו : " תפקידו של מנהיג הוא להתמודד עם עלילות"הפלסטיני שדרס למוות את אברהם חסנו הואשם בהריגה - ולא ברצח  
" הטיעונים נגד התכנית היו סביב שלוש סוגיות עיקריות - כלכלית ,  חברתית וסביבתית .  הממשלה כנראה לא שמעה על משבר הדיור כי במקום לקדם תכניות של דיור בר השגה היא בונה עוד יישובים שמיועדים לאוכלוסייה עמידה ,  כזו שיכולה להרשות לעצמה להחזיק שני רכבים פרטיים ",  אמרו פעילי הסביבה .  
עוד הוסיפו כי  " העלות המשוערת של התשתיות להקמת חמשת היישובים היא כחמישה מיליארד שקלים ,  מכיסו של משלם המיסים כמובן .  זאת ,  מול 280 מיליון השקלים שהממשלה מתגאה בהם שילכו לשיקום כ-20 שכונות ".  כמו כן ,  לטענתם , " מבחינה חברתית התכנית שואפת להביא לדרום 'אוכלוסייה חזקה מהמרכז' ,  אך העובדות בשטח מוכיחות שאוכלוסייה חזקה לא תגיע מהמרכז ,  אלא תעזוב את הערים הקיימות אל היישובים הכפריים-קהילתיים החדשים ,  ותייצר פריפריה בתוך פריפריה ".  
בעיני חברי  " מגמה ירוקה ",   " מבחינה סביבתית ,  הנגב הוא ריאה ירוקה ,  שבנייה בו תהרוס את מרקמו הטבעי .  מעבר לכך ,  מיקום היישובים החדשים יחייב שימוש ברכבים פרטיים וזיהום האוויר יעלה בצורה משמעותית ". 
אתמול בוועידת הנגב קיימו חלק מהסטודנטים פעילות מחאה שהופנתה נגד שר השיכון יואב גלנט וראש הממשלה בנימין נתניהו ,  שלטענתם תומך בהקמת הישובים . " הגענו הבוקר עם מיצג מחאתי ,  שמראה איך היישובים החדשים נבנים על הגב של תושבי הערים הקיימות ",  סיפרו חברי הארגון .
 במכתב ששלח אמש יו"ר מרכז השלטון המקומי חיים ביבס ועליו חתומים ראשי רשויות בדרום ,  נאמר כי הם מודים לראש הממשלה נתניהו על השתתפותו בוועידת הנגב ומגנים את המחאה שהתקיימה נגדו . " בניגוד לפופוליזם מאותו קומץ ,  אנחנו מעידים כי נתניהו מוביל השקעות חסרות תקדים בדרום הארץ ",  כתבו .
  ( עדכון ראשון :  23:00 )  

פעילי הסביבה שהפריעו לנתניהו : " הקמת עוד יישובים - התעלמות מהמציאות "
 אנשי  " מגמה ירוקה ",  שקטעו את נאומו של ראש הממשלה בוועידת הנגב בירוחם ,  טענו כי עשו זאת כי נתניהו  " בא לדבר על פיתוח הנגב ,  בעודו מקדם תכניות שיפגעו בחברה שחיה כאן כיום ".  לטענתם , " יש להשקיע בערים הקיימות ולא בחדשות "
 
