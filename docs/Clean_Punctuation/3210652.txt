גורם מדיני בכיר :  נתניהו הציע לטראמפ לסגת מסוריה בצורה הדרגתית
הגורם המדיני בכיר אמר כי ראש הממשלה עודכן לפני ההחלטה על הנסיגה מסוריה - והציע לנשיא ארה"ב לפרוס את הנסיגה כך שהיא תהיה הדרגתית .  נתניהו ידון בנושא עם שר החוץ האמריקני בברזיל ובסוף השבוע יגיע לישראל יועצו של טראמפ לביטחון לאומי
גורם מדיני בכיר אמר היום  ( שני )  כי ראש הממשלה בנימין נתניהו עודכן לפני החלטתה של ארצות הברית על נסיגת הכוחות האמריקניים מסוריה .  עוד אמר הגורם המדיני הבכיר כי לאחר הפרסום ,  נתניהו הציע לנשיא ארצות הברית דונלד טראמפ לפרוס את הנסיגה כך שתהפוך להדרגתית .
" אנו דנים איתם בפרטי פרטים ",  הוסיף הגורם המדיני הבכיר . " בבית הלבן יש שיח מתקדם על הוצאת הכוחות בתהליך מדורג .  יש הבדלה בין צפון לסוריה לדרומה ".  כחלק מהשיח בנושא ,  טראמפ אמר לישראל כי ארצות הברית תמשיך לתקוף מעיראק .
 עוד בנושא:בכיר רפובליקני : " טראמפ הורה להאט את נסיגת הצבא מסוריה"מקור ישראלי לעיתון סעודי :  הייתה לנו הזדמנות לפגוע באסדאחרי נסיגת ארה"ב :  טורקיה ורוסיה סיכמו לשתף פעולה בסוריה 
בשבוע שעבר חתם שר ההגנה היוצא ג'יימס מאטיס על הצו המורה על נסיגת הכוחות מסוריה .  לוח הזמנים לתחילת החזרתם של 2,000 החיילים האמריקנים אינו ברור ,  אך היא עשויה להתחיל בתוך שבועות .  אתמול אמר הסנאטור הרפובליקני הבכיר לינדזי גראהם ,  שהיה ממבקרי ההחלטה הפתאומית ,  כי טראמפ הורה להאט את התכנית .  
מחר צפוי נתניהו להיפגש בברזיל עם שר החוץ האמריקני מייק פומפאו ולדון איתו בנסיגת הכוחות וכן בהמשך האסטרטגיה המשותפת מול איראן ,  סוריה וארגון  " המדינה האסלאמית "   ( דאעש )  .  נתניהו אף עשוי להיפגש עם טראמפ בשולי הפורום הכלכלי העולמי בדאבוס .  במקביל ,  בסוף השבוע צפוי להגיע לישראל היועץ לביטחון לאומי ג'ון בולטון לשיחות בנושא .  

גורם מדיני בכיר :  נתניהו הציע לטראמפ לסגת מסוריה בצורה הדרגתית
הגורם המדיני בכיר אמר כי ראש הממשלה עודכן לפני ההחלטה על הנסיגה מסוריה - והציע לנשיא ארה"ב לפרוס את הנסיגה כך שהיא תהיה הדרגתית .  נתניהו ידון בנושא עם שר החוץ האמריקני בברזיל ובסוף השבוע יגיע לישראל יועצו של טראמפ לביטחון לאומי

