 " הקפאת ההתנחלויות תמורת סנקציות על אירן "
 הגרדיאן הבריטי מדווח על הסכמה ישראלית להקפיא את ההתנחלויות בתמורה להבטחה אמריקאית להחמיר את הסנקציות נגד אירן .  עוד דווח כי צרפת ורוסיה הציעו לארח ועידת שלום
ישראל קיבלה הבטחה אמריקאית לנקוט בקו נוקשה הרבה יותר כנגד תוכנית הגרעין האירנית .  זאת ,  בתמורה להסכמה ישראלית להקפאת ההתנחלויות ,  כך מוסר הבוקר  ( רביעי )  הגרדיאן הבריטי מפי מקורות אמריקאיים ישראלים ופלסטיניים .
 העיתון מדווח כי ארצות הברית ,  בשיתוף עם צרפת ובריטניה ,  מתכננת לדחוף את מועצת הביטחון של האו"ם להטיל סנקציות נוספות על אירן שיכללו סנקציות על תעשיות הנפט והגז האירניות .  עוד דווח כי רוסיה וצרפת הציעו לארצות הברית לקיים בשטחן ועידת שלום .
 על פי הדיווח ,  אשר מוגדר כ"פריצת דרך שהשיג הנשיא אובמה במו"מ עם הישראלים ",  צפוי אובמה להציג את ההישג באסיפה הכללית של האו"ם בניו-יורק ב-23 בספטמבר ,  או בכינוס מנהיגי המדינות המתועשות  ( G20 )  בפיטסבורג ב-24-25 באותו החודש .
 הבוקר ,  צפויים להיפגש בלונדון ראש הממשלה בנימין נתניהו והשליח האמריקאי ג'ורג' מיטשל .  צפוי לדרוש במהלך פגישתו עם השליח המיוחד למזרח התיכון ג'ורג' מיטשל ,  ללחוץ על ערב הסעודית לעשות מחוות כלפי ישראל .  במהלך הפגישה צפוי נתניהו לבקש ממיטשל שהסעודים יפתחו ערוץ דיפלומטי עם ישראל ושמטוסים ישראלים יוכלו לטוס בשמי ערב הסעודית .
 נתניהו יוסיף ויאמר ככל הנראה לשליח מיטשל כי צעדי הנורמליזציה עם העולם הערבי יועילו לתהליך המדיני .  נתניהו ממשיך לטעון כי ישראל עשתה צעדים לקראת הפלסטינים וכי כעת הגיע הזמן למחוות מהצד הערבי ובראשם הסעודים .  כל זאת ,  צריך יהיה לעשות לפי גישת נתניהו לפני נתינת הסכמה לדרישת האמריקאים להקפאת הבנייה בהתנחלויות .

" הקפאת ההתנחלויות תמורת סנקציות על אירן "
 הגרדיאן הבריטי מדווח על הסכמה ישראלית להקפיא את ההתנחלויות בתמורה להבטחה אמריקאית להחמיר את הסנקציות נגד אירן .  עוד דווח כי צרפת ורוסיה הציעו לארח ועידת שלום

