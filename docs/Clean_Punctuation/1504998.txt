שינוי ושיכון
מה יגרום לאריק איינשטיין לצאת מהבית ?  הנאום של ביבי ?  היציאה של אהרונוביץ' ?  ואולי האייפון החדש ?  דרור רפאל מסכם
המהפכה באיראן מדהימה .  גם בארה"ב האזרחים הביאו שינוי כשהצביעו אובמה ,  ומיליונים מהם יצאו בקור מקפיא לראות את השינוי בעיניים ולשמוע את נאום הניצחון .  גם האיראנים דורשים לראות את השלטון מתחלף אפילו במחיר של הרוגים .  אצלנו לא תהייה מהפיכה ולא שינוי .  הכל תקוע כבר שנים .  לביבי עדיין קשה להגיד מדינה פלשתינית ,  ואם כבר אמר אז הדביק לה 90 'אבלים' 50 'לאווים' 80 'אוליים' 100 'בחיים לא ,  ו- 50 'גם אם יקפצו על הראש ויקשקשו ברגליים אין סיכוי ש' .  השינוי היחיד שבשבילו נסכים לצאת לרחובות הוא כדי שהאייפון ייכנס לישראל .  כשהאירני מסמס בהתלהבות על המהפכה ,  האייפון מסמם את הישראלי הממוצע .  האיראנים רוצים יותר דמוקרטיה ,  פחות שלטון דתי ,  שלא יהיו זיופים בבחירות ,  אנחנו רק רוצים אייפון חדש 3Gs .
 השר לביטחון פנים אמר לבלש משטרה מלוכלך שהתקרב אליו 'אתה נראה ממש ערבוש' .  זו המילה הראשונה שעלתה לאהרונוביץ' לתאר מישהו מטונף ומסריח .  השר יצחק אהרונוביץ מישראל ביתנו ,  בית מדרשו של אביגדור ליברמן ,  שיצא נגד הערבושים בקמפיין  " אין נאמנות אין אזרחות ".  הערבושים לפי התפיסה האהרוניביצ'ית-ליברמנית-ישראל ביתנואית אינם נכנסים למקלחת כל יום ,  הם מלוכלכים .  היהודונים לא אוהבים ערבושים .  היהודונים כן מתקלחים ,  ולכן הם נקיים וטהורים .  הערבושים נחותים .  שר החוץ אמר לנשיא מצרים שילך לעזאזל ,  השר לביטחון פנים קרא לאיש מלוכלך ערבוש .  מישהו יוצא לרחובות ?  לעשות שינוי ?  מהפיכה ?  משהו ?  מישהו ?  מה פתאום .  אני יושב בבית מחכה לאייפון החדש .
 ביולי יתקיים אירוע מחווה לאריק איינשטיין שהוא גם בן 70 וגם גדול הזמרים וכו' .  ישתתפו בו כל הזמרים שאתם יכולים לחשוב עליהם  ( קורין ,  עברי ,  הדג ,  נינט ,  מיכה שטרית ,  שבן ,  מקסימיליאן ,  מאור וכו' )  .  ההכנסות מהאירוע ייתרמו לפתחון לב ולנוער בסיכון .  אממה ,  איינשטיין לא יגיע למופע .  לא יופיע ולא כקהל .  גם הוא מעדיף את ארבע הקירות .  קשה לבקר את איינשטיין ,  אבל כמעט אי אפשר שלא .  בשנים האחרונות הוא מעדיף לשבת בבית ולהוציא דיסקים בינוניים עד מבישים .  מאז מוסקט מ-1999 שבישר את סוף עידן אריק איינשטיין הישן והטוב ,  הוא הוציא עוד ארבעה אלבומים  ( 'שמש רטובה' ,  'שתי גיטרות בס תופים' ,  'רגעים' ו'כל הטוב שבעולם'  הייתי גם יכול לכתוב כאן 'מצילתיים וטרומבון' ,  'ירח מתקלח' ו'אייפון זה קקה של מכשיר'- ואף אחד לא היה שם לב )  .  אף אחד מהם לא עומד בסטנדרטים מוסיקליים סבירים .  לא להיטים ולא שירי ארץ ישראל .  איינשטיין מעדיף לקבל את הטקסטים הבינוניים של גיא בוקאטי לעשות טובה שהוא מגיע לאולפן ולחזור לכרית למיטה ולספרים הישנים .  זה עצוב בעיקר בגלל שאיינשטיין הוא באמת הכי גדול שהיה פה .  אומני ישראל עושים מחווה לאיינשטיין ,  למה שהוא לא יעשה משהו קטן בשבילנו ? 
ביבי  :  מה את אומרת ,  איך היה הנאום ? שרה  :  מדהים ,  כולם מרוצים .  ביבי  :  האמת ,  קצת התרגשתי .  שרה  :  שמתי לב ,  במיוחד כשאמרת מדינה פלשתינית .  איך הצלחת להגיד את זה ? ביבי  :  הוספתי את המפורזת ,  ככה זה יותר קל .  שיחקתי אותה עם המפורזת הזאת .  יש לי חלום ,  שהעולם כולו יהיה מפורז .  הפלשתינים מפורזים דודו טופז מפורז ,  בחלומי כולנו נהייה מפורזים זה לזה.שרה  :  אתה מדליק אותי כשאתה מדבר ככה.ביבי  :  בואי שרהל'ה ,  אני רוצה לפרז גם אותך .  שרה  :  אני אוהבת שאתה מדבר מלוכלך ..  .  תפרז אותי ,  תפרז לי את הצורה ביבי ! 

שינוי ושיכון
מה יגרום לאריק איינשטיין לצאת מהבית ?  הנאום של ביבי ?  היציאה של אהרונוביץ' ?  ואולי האייפון החדש ?  דרור רפאל מסכם

