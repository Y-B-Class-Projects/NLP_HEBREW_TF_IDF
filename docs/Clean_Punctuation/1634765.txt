נתניהו :  חייבים לעצור את המסתננים לישראל 
" אני לא יודע אם הייתם באילת וראיתם מה קורה שם ",  אמר ראש הממשלה בכנס תעשיינים . " בתל אביב יש מקומות שלא תכירו .  זה דבר שמוכרחים לעצור "
  ( צילום:אבי כהן ;  עריכה:גדי וינסטוק ) 
ראש הממשלה בנימין נתניהו אמר היום  ( חמישי )  בכנס התאחדות התעשיינים כי ההסתננות לישראל מהגבול הדרומי משנה את הנוף הדמוגרפי במדינה . " אני לא יודע אם הייתם באילת וראיתם מה קורה שם ",  אמר נתניהו לנוכחים , " בתל אביב יש מקומות שלא תכירו .  זה דבר שמוכרחים לעצור ".  לפני כעשרה ימים אישרה הממשלה הקמתה של גדר בגבול המצרי ,  בעלות של למעלה ממיליארד שקלים .  לפי התכנית ,  יוקמו שני קטעי גדר למניעת חדירת המסתננים מחצי האי סיני .
 תוכנית הגדר שאושרה מבוססת על ההצעה של השר לביטחון פנים יצחק אהרונוביץ' להקמת גדר  " טיפשה ",  שתתוגבר בסריקת מערכות לאיתור בני אדם .  קטעי הגדר יתפרסו מרפיח עד אילת .  בנוסף ,  הוסכם לחוקק הצעת חוק להחמרת הענישה על מבריחי מסתננים לשנתיים עד חמש שנות מאסר .
 לפי הפתרון המוצע על ידי מערכת הביטחון ,  בשלב הראשון יוקמו גדרות בגזרה שמדרום לרצועת עזה ובגזרה שמצפון לאילת .  במקביל ייפרסו לאורך קו הגבול כולו אמצעים טכנולוגיים שיאפשרו איתור מסתננים ומפגעים מבעוד מועד .  נתניהו אימץ את הצעת מערכת הביטחון ,  והורה על סיכום המקורות התקציביים לבנייתה בתוך כשבועיים .  השלמת הקמת המכשול הקרקעי תארך כשנתיים .
 
נתניהו :  חייבים לעצור את המסתננים לישראל 
" אני לא יודע אם הייתם באילת וראיתם מה קורה שם ",  אמר ראש הממשלה בכנס תעשיינים . " בתל אביב יש מקומות שלא תכירו .  זה דבר שמוכרחים לעצור "
 
