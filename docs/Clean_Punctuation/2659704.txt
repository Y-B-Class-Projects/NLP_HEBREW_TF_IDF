יו"ר ועד עובדי נמל חיפה : " נצא מפה רק בארונות "
 בפגישה שקיימו ראשי הוועד של הנמל עם ח"כ מירי רגב ,  תקף מאיר תורג'מן את הממשלה ,  ואמר : " הנמלים על סף רתיחה .  הממשלה מתנהגת אלינו כאויבים ושוכחת שאנו בנים של המדינה "
 מאבק עובדי הנמלים נגד כוונת המדינה להקים נמלים פרטיים נמשך :  במסגרת מפגש שקיימו היום  ( חמישי )  בנמל ראשי ועד העובדים של נמל חיפה עם יו"ר ועדת הפנים של הכנסת ,  ח"כ מירי רגב  ( הליכוד-ביתנו )  ,  תקף יו"ר הוועד ,  מאיר תורג'מן ,  את הממשלה . " הנמלים על סף רתיחה ,  והעובדים קיבלו החלטה שמהנמל אנו נצא אך ורק בארונות .  אנו לא נוותר על הנמלים אף פעם .  ממשלת ישראל מתנהגת אלינו כאויבים והיא שוכחת שאנו הבנים של מדינת ישראל ". 
בנוסף ,  הבהיר תורג'מן כי  " אנשים צריכים להבין שזה שאנו לא שובתים זו לא חולשה ,  אלא מתוך עוצמה וגילוי אחריות למשק הישראלי .  אנחנו לא מדברים על כסף ,  יש פה אידיאליזם ואנו בסך הכל רוצים לעבוד ".  
עוד טען תורג'מן כי בנמל חיפה ישנם 18 מנופים ,  אולם היום רק מחציתם עובדים ,  ולכן אין צורך בהקמת נמל נוסף .  הוא הוסיף שהקמת נמל פרטי במספנות ישראל גרמה לכך שהעובדים שם משתכרים שכר מינימום  " והפכו לעבדים ". 
גם חברת הכנסת רגב דיברה במפגש ,  והביעה הזדהות עם מאבקם של עובדי הנמל .  רגב אמרה לעובדים ,  שקיבלו אותה בקריאות שמחה על שבאה להזדהות עמם ,  כי היא באה קודם כל לדאוג להם . " אותי לא מעניינת רפורמה ,  אותי מעניינות זכויות העובדים ובאתי לפעול שהן לא תפגענה ",  הבהירה רגב .  
התוכנית הממשלתית החדשה לרפורמה בנמלים מכוונת להקמת שני נמלים חדשים בחיפה ובאשדוד שיופעלו על ידי חברה פרטית ,  במקביל לתפעולם של הנמלים הממשלתיים הקיימים .  במסיבת עיתונאים משותפת לראש הממשלה ,  בנימין נתניהו ,  שר האוצר ,  יאיר לפיד ,  ושר התחבורה ,  ישראל כץ ,  שהתקיימה בשבוע שעבר במשרד ראש הממשלה ,  בירך נתניהו על יוזמת ההפרטה . " פעלתי כשר אוצר להתחיל את המהפכה בנמלי הים בישראל והתחלנו בפירוק הנמלים לשתי חברות מתחרות .  לקח לנו שנים לעשות צעד שני להפרטת נמל אילת .  היום אנחנו באים לצעד הבא של בניית שני נמלים חדשים שיגדילו התחרות ויורידו את יוקר המחייה "  אמר .  
הוא הוסיף כי  " זה דבר חשוב מבחינת כלכלית וחברתית .  רוצים שהאזרח יוציא פחות עבור שירותים .  שיהיה יותר זול כמעט שאין דבר שמשפיע על יוקר החיה כמו תעבורת מוצרים שיוצאים ונכנסים דרך הנמלים ".  נתניהו המשיך ואמר : " ממשלתנו מחויבת להמשיך צמיחה גם במצב בינלאומי קשה .  יש 5 מנועי צמיחה  הגז ,  ייצוא מוגבר לשווקים חדשים ,  הכנסת אנשים למעגל העבודה ,  טכנולוגיה ,  חיבור המדינה בסיבם אופטיים והחמישי  והראשון למעשה  רפורמות ,  רפורמות ועוד רפורמות כדי לקצץ את הביורוקרטיה .  זה כלכלי וחברתי .  זה מתחיל ולא נגמר בנמלים  התחלנו בשמיים פתוחים ועכשיו מים פתוחים ".  
חרף הבעת התמיכה של ראש הממשלה בתוכנית הרפורמה הממשלתית ,  הצעד מעורר ,  כאמור ,  את זעמם של העובדים ושל ההסתדרות .  ביום שני האחרון התכנסו עשרות מעובדי נמל חיפה בבניין ועד העובדים ,  הפגינו נגד ההפרטה וקראו קריאות בגנות נתניהו ושר התחבורה כץ .  בנוסף ,  נפגשו באותו יום נציגי הוועדים של נמלי חיפה ואשדוד כדי לדון בדרכי התגובה האפשריות למאבק .  בין האפשרויות שנשקלו על ידי הוועדים היו השבתת הנמלים ,  כולל חסימות צירים ,  אולם כפי שהצהיר היום יו"ר ועד העובדים בחיפה תורג'מן ,  הכוונה לשבות עדיין לא קורמת עור וגידים ,  ונכון לעכשיו המאבק לובש פנים אחרות .  

יו"ר ועד עובדי נמל חיפה : " נצא מפה רק בארונות "
 בפגישה שקיימו ראשי הוועד של הנמל עם ח"כ מירי רגב ,  תקף מאיר תורג'מן את הממשלה ,  ואמר : " הנמלים על סף רתיחה .  הממשלה מתנהגת אלינו כאויבים ושוכחת שאנו בנים של המדינה "
 
