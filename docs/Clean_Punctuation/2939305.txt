נתניהו על כנס לפיד-ליברמן : " יש מי שמקשקש ויש מי שמבטיח את עתידנו "
 ראש הממשלה התייחס לכנס שקיימו ראשי יש עתיד וישראל ביתנו ,  שאותן כינה  " מפלגות השמאל ".  לדבריו , " יש שמי שבוחר לעסוק בכינוסים ,  ויש מי שהודף את הלחצים על ישראל ".  הוא ציין גם דירוג אמריקני לפיו ישראל במקום השמיני מבחינת עוצמה צבאית והשפעה בינלאומית
ראש הממשלה בנימין נתניהו נשא היום  ( שני )  דברים בישיבת סיעת הליכוד והתייחס לכנס המשותף שערכו ראשי מפלגות יש עתיד וישראל ביתנו תחת הכותרת  " נלחמים על מעמדה הבינלאומי של ישראל בעולם ".  נתניהו ציין כי הוא עודכן בכנס החירום הפוליטי שקיימו  " מפלגות השמאל ".   " יש מי שבוחר לקשקש ולעסוק בכינוסים פוליטיים ",  אמר , " ויש מי שהודף את הלחצים על ישראל כדי להבטיח את עתידנו .  בסוף העוצמה שלנו היא שמבטיחה את עתידנו ".  
יו"ר יש עתיד ,  יאיר לפיד ,  ויו"ר ישראל ביתנו ,  אביגדור ליברמן ,  הסבירו מוקדם יותר בהודעה משותפת שפרסמו כי  " כנס החירום נערך בעקבות המשבר ההולך וגובר ביחסי החוץ של מדינת ישראל ,  ההחלטה לסגור נציגויות של משרד החוץ ברחבי העולם ופיצול המשרד לשישה משרדים שונים מסיבות פוליטיות ,  ללא שר חוץ במשרה מלאה - דבר המהווה פגיעה קשה ביכולת לנהל מערך חוץ אפקטיבי ומתואם כפי שנדרש במדינת ישראל בעת הזו ".  
בדברי ראש הממשלה ,  בירך נתניהו את הקואליציה שהעבירה את חוק ההשעיה לקראת קריאה ראשונה . " זמן רב אני אומר לכם שאנו עדים לשתי מגמות במישור הבינלאומי .  האחד ,  של דה לגיטימציה של מדינת ישראל ומישור אחר של חיזוק הבריתות הבינלאומיות של ישראל ",  אמר בפתח דבריו .  
עוד בוואלה !  NEWS:בתום מצוד ממושך :  נלכד  " הצלף מחברון "  שביצע כמה פיגועי יריהרב הצבאי לשעבר על סערת גילוח הזקנים : " שחיילים יסרבו פקודה " 
" לפני מספר ימים פורסם סקר של בית ספר מאוד ידוע בפנסילבניה והם דירגו את המדינות החזקות בעולם ",  סיפר נתניהו על דירוג שערך בית הספר לעסקים וורטון באוניברסיטת פנסילבניה ,  והחל למנות את המדינות : " במקום הראשון ארצות הברית ,  במקום השני רוסיה ,  במקום השלישי סין .  במקום הרביעי גרמניה .  אחריהן בריטניה ,  צרפת ,  יפן .  ובמקום השמיני ישראל ". 
לדבריו , " ישראל דורגה כמעצמה מספר שמונה בעולם על בסיס שלושה דברים :  עוצמה צבאית ,  השפעה בינלאומית ובריתות בינלאומיות .  הם מדרגים אותנו בעוצמה הבינלאומית שלנו בגלל הבריתות הבינלאומיות שלנו ".  בהמשך התייחס ראש הממשלה לפגישתו הבוקר עם שגריר מצרים שחזר לישראל ולביקורו הצפוי של סגן נשיא ארצות הברית ג'ו ביידן בארץ .  
בתגובה לדברי נתניהו על כנס החירום בעניין מעמדה הבינלאומי של ישראל ,  אמרו בלשכתו של ליברמן כי  " כולם יודעים שמי שישב בלשכתו עם איימן עודה וג'מאל זחאלקה ,  העביר איתם דאחקות והעביר להם כספים - הוא נתניהו ".  
האירוע המשותף של ליברמן ולפיד נועד ככל הנראה לאתגר את ראש הממשלה ושר החוץ נתניהו מחד ,  ולאותת ליו"ר המחנה הציוני יצחק הרצוג כי לפיד וליברמן לא מקבלים את מרותו כראש האופוזיציה מאידך .  בליכוד וגם במחנה הציוני הגיבו בזלזול לציר הפוליטי הנרקם בין לפיד וליברמן זה כמה חודשים .  
סגנית שר החוץ ,  ציפי חוטובלי ,  אמרה בתגובה למסיבת העיתונאים המשותפת של השניים כי מדובר במהלך פופוליסטי שלהם . " שירות החוץ של מדינת ישראל לא מעניין את ליברמן ולפיד ,  מה שמעניין אותם זה לנגח את שירות החוץ הישראלי תוך ניצול ציני של עובדי משרד החוץ ".  

נתניהו על כנס לפיד-ליברמן : " יש מי שמקשקש ויש מי שמבטיח את עתידנו "
 ראש הממשלה התייחס לכנס שקיימו ראשי יש עתיד וישראל ביתנו ,  שאותן כינה  " מפלגות השמאל ".  לדבריו , " יש שמי שבוחר לעסוק בכינוסים ,  ויש מי שהודף את הלחצים על ישראל ".  הוא ציין גם דירוג אמריקני לפיו ישראל במקום השמיני מבחינת עוצמה צבאית והשפעה בינלאומית

