תביעה בספרד :  פעילי המשט נגד שרי השביעייה
שלושה ספרדים שהיו על האנייה  " מרמרה "  יגישו תביעה נגד רה"מ ושישה שרים נוספים בעקבות השתלטות ישראל על המשט לעזה .  בין סעיפי התביעה :  פשע נגד האנושות ,  מעצר שלא כדין ועינוי
נמשך גל התביעות נגד בכירים בישראל בגין השתלטות כוחות צה"ל על המשט שעשה דרכו לעזה .  פעילים שהיו על האנייה הטורקית  " מאווי מרמרה "  יגישו תביעה אזרחית נגד ראש הממשלה בנימין נתניהו ויתר שרי השביעייה בגין ביצוע  " פשעים נגד האנושות "   כך דיווח הבוקר  ( שישי )  העיתון הספרדי  " אל פאיס ".  הפעילים טוענים כי ישראל השתלטה שלא כדין על ספינת המשט ,  עצרה באופן לא חוקי שלושה אזרחים ספרדים שהיו על סיפון האנייה ,  עינתה וגירשה אותם בכפייה .  
מאחורי התביעה עומדים שלושת האזרחים הספרדים ,  שני פעילי שלום ועיתונאי ,  שהשתתפו במשט ומייצגים את התנועה הספרדית התומכת במאבק העם הפלסטיני .  התביעה תוגש לבית משפט מקומי בספרד ,  ובשורת המשיבים יופיעו שמותיהם של רה"מ נתניהו ,  לצד שר הביטחון אהוד ברק ,  שר החוץ אביגדור ליברמן והשרים אלי ישי ,  משה יעלון ,  דן מרידור ובני בגין .  כמו כן ,  בין הנתבעים מופיע גם שמו של מפקד חיל הים האלוף אלי מרום .  
באירועי השתלטות צה"ל על המשט הטורקי לעזה בסוף חודש מאי נהרגו תשעה מפעילי האונייה הטורקית ועשרות נפצעו .  בדו"ח שפרסם ארגון ה-IHH העומד מאחורי המשט ,  נטען כי מאות הנוסעים שהיו על סיפון האנייה נעצרו שלא כדין והוחזקו במשך שעות ארוכות בתנאים קשים .  עוד נטען בדו"ח כי  " השתלטות צה"ל על הספינות היתה עוינת מלכתחילה .  מטרתה היתה להרוג ולהרוג כמה שיותר בני אדם ".  עוד נקבע בדו"ח כי  " חיילי צה"ל לא פתחו באש לעבר הספינות לשם אזהרה ,  אלא במטרה להרוג בפעילים ". 

תביעה בספרד :  פעילי המשט נגד שרי השביעייה
שלושה ספרדים שהיו על האנייה  " מרמרה "  יגישו תביעה נגד רה"מ ושישה שרים נוספים בעקבות השתלטות ישראל על המשט לעזה .  בין סעיפי התביעה :  פשע נגד האנושות ,  מעצר שלא כדין ועינוי

