ריבלין : " העברת התקציב בפתיחת המושב - או בחירות "
 יו"ר הכנסת הציב אולטימטום לאישור התקציב :  פתיחת מושב החורף בחודש הבא .  במהלר סיור בגוש עציון ,  ביקש מנתניהו לדחות את הקמת הגדר באזור בשל השיפור במצב הביטחוני
יושב ראש הכנסת ראובן ריבלין ערך היום  ( שני )  סיור בגוש עציון ,  ובמהלכו התייחס לסוגיית תקציב המדינה והקדמה אפשרית של הבחירות לכנסת .  ריבלין הציב מועד סף עקרוני לאישור התקציב על ידי הממשלה והגשתו לכנסת ,  ואמר כי אם זה לא יקרה עם פתיחת מושב החורף בחודש הבא ,  המשמעות היא שפניהן של כל המפלגות לבחירות .  
לדברי ריבלין , " בשלב זה ,  דיוני התקציב היו כבר צריכים להיות אחרי קבלת ההכרעות בממשלה .  אנחנו לקראת שנת בחירות ,  אז כל אחת מהמפלגות מהססת ".  בדבריו שיבח יו"ר הכנסת את נתניהו ,  ואמר כי  " טוב עשה ראש הממשלה שאמר שאנחנו עומדים בפני יזע ודמעות ויש צורך לקצץ .  המפלגות צריכות להחליט האם הן עומדות מאחורי ראש הממשלה בצורך המיידי לקצץ 20 מיליארד שקלים בתקציב 2013 ".   " לא היה עוד בתולדות ישראל מצב בו לא הוגש תקציב בחודשים אלה ",  הוסיף .
" אנחנו במערבולת שחייבים לקבל בה הכרעות ",  הדגיש ריבלין . " ראש הממשלה מבין היטב שיש שתי אפשרויות :  או שעומדת מאחוריו קואליציה ,  או שצריך לומר למפלגות :  'אינני מפחד מבחירות ,  אם אין לכן את תעצומות הנפש לאשר תקציב שהוא מחויב המציאות ",  הסביר .
 כזכור ,  תחילה הודיע נתניהו כי הדיונים על התקציב בממשלה יסתיימו עד ראש השנה ,  אלא שגורמים במערכת הפוליטית מעריכים כי הוא עדיין לא החליט לאן פניו מועדות :  לבחירות מוקדמות שיחסכו ממנו את הדיונים או להעברת התקציב והליכה לבחירות במועדן הנוכחי ,  אוקטובר 2013 .  חששו של נתניהו משותפות קואליציוניות שיקשו עליו להעביר את התקציב ,  עשוי להכריע את הכף לטובת בחירות בינואר או פברואר 2013 .  
ריבלין התייחס גם לנושא הידרדרות היחסים בין הממשל האמריקאי לבין ישראל והביע תמיכה בנתניהו . " יש הבדלים בגישות ,  בעיקר בנוגע ללוח הזמנים ,  אבל כולם מסכימים שהצטיידות אירן בנשק גרעיני היא סכנה לעולם כולו ",  הוא אמר . " אמנם יחסים אישיים בין המנהיגים משפיעים לעיתים על היחסים המדיניים ,  אך לא ברמה האסטרטגית .  ברור לממשל האמריקאי שישראל היא נכס אסטרטגי ובעלת ברית .  אינני בקיא בנושא היחסים ביניהם ,  ייתכן שהדבר תלוי גם בנשיא האמריקאי ",  הוסיף ריבלין .  
את הסיור בגוש עציון יזם ראש המועצה האזורית ,  דוידי פרל ,  בניסיון למנוע את כוונת מערכת הביטחון למתוח גדר ביטחון לאורך כל שטחי הגוש .  הצורך בבניית הגדר עלה בימי האינתיפאדה השנייה ,  אלא שכעת המצב בשטח שקט .  
המתנחלים טוענים כי בניית הגדר תגרום לבזבוז מיותר של חצי מיליארד שקלים ולהפרדת גוש עציון מהקו הירוק . " גדר ההפרדה המתוכננת סובבת את גוש עציון מכל עבריו ,  מנתקת את גוש עציון מירושלים וחוסמת את הרצף ההתיישבותי עם חברון ועם מערת המכפלה ",  אמר פרל . " החיים עם האוכלוסייה הפלסטינית שעובדת וחיה איתנו ייפגעו באופן אנוש .  מדובר בדבר בלתי נסבל ". 
ריבלין פנה בנושא לראש הממשלה נתניהו וביקש ממנו לדחות את ההכרעה בעניין הגדר ,  לאור השיפור במצב הביטחוני . " הנסיבות השתנו ואין הגיון בתוואי המתוכנן של גדר ההפרדה ,  שהוא כבר לא רלוונטי .  בניית הגדר בתוואי המתוכנן עלולה ליצור חזית מדינית נוספת ,  וגם לגרום מפח נפש לתושבים היהודים והערבים ,  שפיתחו כאן דו קיום למופת .  אנחנו צריכים להגיע להסדר עם הפלסטינים ולפתח את הדרך לחיות אחד עם השני ולא להיפרד אחד מהשני ",  אמר ריבלין .  
לקריאה נוספת :  נתניהו : " נדרשות שעות כדי לפרט הישגי הממשלה"מאחורי ההכרה בירושלים כבירה :  לחץ ישראלי חשאי
לפניות לכתב :  pinhas_wolf@walla.co.il 

ריבלין : " העברת התקציב בפתיחת המושב - או בחירות "
 יו"ר הכנסת הציב אולטימטום לאישור התקציב :  פתיחת מושב החורף בחודש הבא .  במהלר סיור בגוש עציון ,  ביקש מנתניהו לדחות את הקמת הגדר באזור בשל השיפור במצב הביטחוני

