 " גיוס בנים שכולים לקרבי - דילמה קשה "
 ראש הממשלה בנימין נתניהו סיפר כי בעקבות מותו הטרגי של אסף רמון ,  קיים דיונים עם שר הביטחון בנוגע לבחירה שניתנת לאמהות ממשפחות שכולות לאפשר לבניהן לשרת בחיל קרבי
ראש הממשלה בנימין נתניהו ,  אמר הבוקר  ( שני )  בעקבות התרסקותו של סרן אסף רמון כי קיים צורך לבדוק אם להמשיך ולאפשר לאימהות לחתום לבניהם כניסה לחיל קרבי .  בראיון בגלי צה"ל אמר נתניהו כי  " שוחחתי על כך עם שר הביטחון ,  הדילמות מאוד קשות אבל אי אפשר להשיב חד משמעית .  אולי צריכה להיות עצירה מלמעלה ,  אבל כרגע לרונה ולשאר בני המשפחה זה לא יעזור ". 
עוד אמר נתניהו כי  " הנטייה המיידית בנושא הזה היא להגיד 'לא' .  אני ואחים שלי שירתנו באותה יחידה ולדעתי ,  ההורים שלי לא ידעו בכלל איפה שירתנו ואיזה סיכונים לקחנו על עצמינו .  עברנו למעשה על כל פקודות המטכ"ל ,  אבל אף אחד לא היה עוצר אותנו ". 
ראש הממשלה סיפר כי שמע על מותו של סרן רמון בדרכו לפגישה המדינית עם נשיא מצרים חוסני מובארק : " קיבלתי את הידיעה ממש בעלותי למטוס .  הייתי מזועזע ,  זעזוע עמוק .  כשנחתתי במצרים הייתי כל כך נרגש וסיפרתי למובארק על הטרגדיה .  הוא הכיר את המקרה של אילן ואמר לי שהוא יודע כמה זה קשה לאבד בן או נכד .  ניכר על פניו שהוא הבין את הזעזוע הלאומי שאנחנו עוברים ". 
נתניהו סיפר כי בשעת לילה מאוחרת טלפן לרונה רמון ועל כך אמר כי  " אני חושב שהיא עוברת כרגע את מדורי הגיהנום ,  דבר שחוויתי מקרוב .  זה שכול כפול ,  שהלכו אחר אהבתם לשחקים ועלו לשמיים במרכבות ברזל וירדו ארצה במרכבות האש .  התגובה הראשונה שלי במטוס היתה לצטט מקינת דוד על שאול ויהונתן ואמרתי 'הצבי ישראל ,  איך נפלו גיבורים במרומים ? ' "
 נתניהו הוסיף כי  " אני חושב שזה סמל ומופת לדורות .  אילן עצמו היה דמותו של הישראלי היפה ,  הוא השמיד את מחנה המוות בעירק ואחר כך ,  כשהוא הלך לחלל ,  הוא לא שכח לקחת מזכרת מאותה טרגדיה איומה של השואה .  הוא הבין את הסמליות האדירה של יהודי וישראלי שחג את כדור הארץ ,  רואה את ארצו וזוכר את עמו .  לכן ,  כשהוא נפל היתה גאווה עצומה לעם שמעמיד בן כזה והנה בנו הלך בעקבותיו וסיים את קורס הטייס בהצטיינות ". 
נתניהו ביקש להוסיף כי  " אני לא חושב שיש עם ,  שהיה מעמיד אב ובן כזה .  עם האיכויות והלב הזה וההוד הזה .  יש פה משהו מיוחד לעם שלנו .  אמרתי לאשתי שאני חושב במובן הזה שאנחנו עם נבחר .  זה פשוט מסכם את ההיסטוריה שלנו .  יש משהו בסיפור של אילן ואסף שמתמצת את ההוד היהודי ואת הטרגדיה של העם היהודי ".  

" גיוס בנים שכולים לקרבי - דילמה קשה "
 ראש הממשלה בנימין נתניהו סיפר כי בעקבות מותו הטרגי של אסף רמון ,  קיים דיונים עם שר הביטחון בנוגע לבחירה שניתנת לאמהות ממשפחות שכולות לאפשר לבניהן לשרת בחיל קרבי

