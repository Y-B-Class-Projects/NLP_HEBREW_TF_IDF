שליח ארה"ב למזרח התיכון ג'ורג' מיטשל התפטר
ברק אובמה קיבל את התפטרותו של השליח המיוחד ג'ורג' מיטשל ושיבח את פועלו בקידום התהליך המדיני במזרח התיכון .  סגנו של מיטשל ,  דיוויד הייל מונה למחליפו הזמני
נשיא ארה"ב ברק אובמה קיבל אמש  ( שישי )  את התפטרותו של שליח ארצות הברית למזרח התיכון האחראי על התיווך במשא ומתן המדיני בין ישראל לפלסטינים ג'ורג' מיטשל .  בהצהרתו אמר אובמה כי המתווך הוותיק תרם רבות להשגת פתרון של שתי מדינות החיות זו לצד זו בשלום וביטחון ".  את מיטשל יחליף בתפקידו סגנו ,  דייוויד הייל .
 התפטרותו של מיטשל מגיעה ארבעה ימים בלבד לפני נאומו הצפוי של נשיא ארה"ב ברק אובמה בו יציג הנשיא מדיניות חדשה בנוגע למזרח התיכון ,  כשבמרכזה תכנית לקידום תהליך השלום בין ישראל לפלסטינים .  בניגוד לנאומו הראשון בקהיר בפני העולם הערבי והמוסלמי ,  שעורר אצל הפלסטינים תקוות רבות ,  כעת הם מנמיכים ציפיות ומבהירים כי הדברים של אובמה צריכים להיות מתורגמים בשטח .
 השיחות הישירות בין ישראל והפלסטינים חודשו לזמן קצר במהלך השנתיים האחרונות ,  אולם בתום תקופת הקפאת הבנייה בהתנחלויות הן נכנסו שוב להקפאה .  נוכח המבוי הסתום ,  ניסה מיטשל לגשר בין הצדדים בסבב שיחות בחודש דצמבר האחרון ,  אז היה גם ביקורו האחרון באזור .  
מיטשל בן ה-77 שכיהן בעבר בסנאט האמריקאי סייע בעבר בפתרון הסכסוך בצפון אירלנד והיה אחד מהחברים בראשונים בצוות עיצוב מדיניות החוץ של הנשיא אובמה .  לאחרונה ,  ביצע אובמה שינויים בצוות היועצים למזרח התיכון ,  כולל מינוי דן שפירו ,  ששימש כיועץ לענייני המזרח התיכון בעברו ,  לשגריר ארה"ב בישראל .  ההתפטרות מקדימה במעט את נאומו הצפוי של הנשיא אובמה ביום שלישי הקרוב ,  בו יפרוס את מדיניותו החדשה בנושא המזרח התיכון וביקורו של ראש הממשלה ,  בנימין נתניהו ,  בארצות הברית .  בלשכת ראש הממשלה סרבו להתייחס לדיווח .
  ( עדכון ראשון :  19:29 ) 

שליח ארה"ב למזרח התיכון ג'ורג' מיטשל התפטר
ברק אובמה קיבל את התפטרותו של השליח המיוחד ג'ורג' מיטשל ושיבח את פועלו בקידום התהליך המדיני במזרח התיכון .  סגנו של מיטשל ,  דיוויד הייל מונה למחליפו הזמני

