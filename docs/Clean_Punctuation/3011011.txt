נתניהו דרש מהשרים :  אל תתבטאו בנוגע לבחירות בארצות הברית 
" בשל הרגישות ,  אני אוביל ",  הבהיר ראש הממשלה בישיבת שרי הליכוד .  אחד מהנוכחים ניצל את ההזדמנות לעקוץ את ח"כ ביטן על התבטאותו מעוררת המחלוקת : " מזל שאין 'שבתרבות' עד יום שלישי "
  ( בווידאו :  ישראלי שהצביע בבחירות בארה"ב בריאיון לאולפן וואלה !  NEWS )  
ראש הממשלה בנימין נתניהו ביקש אתמול  ( ראשון )  משרי הממשלה ומחברי הקואליציה שלא להתבטא בנושא הבחירות לנשיאות ארצות הברית ,  שיוכרעו השבוע . " בשל הרגישות של הנושא ,  אני אוביל ",  אמר נתניהו בישיבת שרי הליכוד ,  וחזר על בקשתו גם בישיבת ראשי הקואליציה .  אחד מהמשתתפים בישיבת שרי הליכוד השיב לכך : " מזל שאין 'שבתרבות' עד יום שלישי ".  זאת ,  בהתייחסות להופעתו מעוררת המחלוקת אתמול של יו"ר הקואליציה ח"כ דוד ביטן באירוע בחולון .  
מוקדם יותר אתמול ,  פתח נתניהו את ישיבת הממשלה האחרונה לפני הבחירות ,  ואמר : " מי שלא ייבחר ,  הנשיא החדש ,  הנשיאה החדשה ,  אני משוכנע שיחסי ישראל-ארצות הברית - שהם איתנים וחזקים - לא רק שיישארו כאלה ,  הם יוסיפו להתחזק ".  הוא ניצל את הבמה להעביר מסר לממשל אובמה היוצא ולמי שיוביל את הממשל החדש ,  בנוגע לקידום מהלכים בינלאומיים בנושא הישראלי-פלסטיני .
 עוד בוואלה !  NEWS:טראמפ בנאום ששודר לתומכיו בארץ : " ביחד נילחם באויבי ישראל"יומיים לבחירות :  צפו באיוונקה טראמפ פוקדת את קבר הרבי מלובביץ'החסידות האנטי-ציונית קוראת לתמוך בקלינטון : " טראמפ טוב לישראל " 
" אנחנו מצפים גם שארצות הברית תישאר נאמנה לעיקרון שהיא קבעה במשך שנים רבות ,  שאת הסכסוך הישראלי-פלסטיני ניתן לפתור רק באמצעות משא ומתן ישיר וללא תנאים מוקדמים ,  ולא בהחלטות של האו"ם או מוסדות בינלאומיים אחרים ",  הבהיר נתניהו ,  על רקע החשש בירושלים שהנשיא אובמה עשוי לנטוש את מדיניות הווטו המסורתית באו"ם בנושא הישראלי-פלסטיני בחודשיו האחרונים בתפקיד .  
שני המועמדים ,  הילרי קלינטון הדמוקרטית ודונלד טראמפ הרפובליקני ,  הצהירו בחודשים האחרונים כי יתנגדו ליוזמות חד-צדדיות נגד ישראל באו"ם ,  ואולם בירושלים עוסקים בשבועות האחרונים בקדחתנות במה שהוגדר כ"שאלת נובמבר "   החשש שבתקופת הביניים בין הבחירות לכניסת הנשיא החדש לבית הלבן בינואר ,  אובמה יבחר לקדם מהלך אחרון שיתווה את מורשתו בנושא הישראלי-פלסטיני .  
בכירים ישראלים ואמריקנים ממפים זה חודשים את האפשרויות העומדות בפני אובמה לאותו אקורד סיום ,  אך לפי ההערכה אובמה טרם החליט אם ומה יבחר לעשות .  כרגע ,  המסלולים המרכזיים שעל הפרק הם שניים .  הראשון הוא נאום נשיאותי שיפרט את הפרמטרים שלפיהם ארצות הברית סבורה שהסכסוך צריך להתיישב ,  ואילו השני הוא מהלך במועצת הביטחון .  ארצות הברית יכולה ליזום החלטה כזו בעצמה ,  או לתמוך בהחלטה שייזום גורם אחר במועצה .  ההחלטה יכולה להיות גינוי להתנחלויות ,  או מקיפה יותר  כזו שתניח הצהרה ברורה על נושאים כמו גבולות ,  ביטחון ,  פליטים וירושלים ,  לסיום הסכסוך .  
אפשרות נוספת שנשקלת ,  לדברי דיפלומטים מערביים ,  היא שמועצת הביטחון תאמץ את דוח הקוורטט שפורסם ביולי האחרון ,  בו חברות הרביעייה הבינלאומית - ארצות הברית ,  רוסיה ,  האיחוד האירופי והאו"ם - הזהירו מהתרחקות פתרון שתי המדינות ,  וקראו לנקיטת צעדים ממשיים שיהפכו את המגמה .  עם זאת ,  כפי שפורסם בוואלה !  NEWS ,  כבר במהלך הקיץ ביקשו באיחוד האירופי ובארצות הברית לקדם הצעת החלטה או הצהרה של המועצה שתאמץ או תברך על הדוח ,  אך המהלך נבלם על ידי מצרים ,  בשל לחץ פלסטיני ,  שכן הדוח כלל קריאה חריפה להפסקת ההסתה ולהגברת הפעילות נגד הטרור .
  ( עדכון ראשון :  18:47 )  

נתניהו דרש מהשרים :  אל תתבטאו בנוגע לבחירות בארצות הברית 
" בשל הרגישות ,  אני אוביל ",  הבהיר ראש הממשלה בישיבת שרי הליכוד .  אחד מהנוכחים ניצל את ההזדמנות לעקוץ את ח"כ ביטן על התבטאותו מעוררת המחלוקת : " מזל שאין 'שבתרבות' עד יום שלישי "
 
