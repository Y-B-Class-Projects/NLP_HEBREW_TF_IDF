חוטבלי והמתנחלים ילחמו בהקפאת הבנייה
במה שכינו אנשיה של חוטובלי  " פורום ראשוני ",  השתתפו כ-20 מראשי ההתנחלויות בגדה .  הקבוצה החליטה לפתוח במאבק הסברתי נגד הקפאת הבנייה ,  ולהקים  " שדולה למען יש"ע "
 חברת הכנסת ציפי חוטובלי  ( ליכוד )  כינסה הערב  ( רביעי )  את ראשי ההתנחלויות בגדה המערבית ,  כדי לדון בדרכי ההתנגדות למהלכיו הצפויים של ראש הממשלה בנימין נתניהו .  
במה שכינו אנשי חוטובלי  " פורום ראשוני ",  השתתפו כ-20 נציגים ממנהיגי המתחלים בכל קצות הקשת הפוליטית .  מטרת המפגש ,  טענו ,  היתה למצוא  " מחנה משותף ולמצוא דרכים למניעת הקפאת הבנייה בהתנחלויות ". 
אנשי חוטובלי הוסיפו כי בסיום הפגישה הוחלט להקים  " שדולה למען יש"ע ",  וכן להיערך למאבק הסברתי נגד הקפאת הבנייה ופינוי המאחזים .  הפורום החליט להמשיך ולהיפגש לקביעת דרכי פעולה עתידיות .  
הכינוס הגיע בעקבות דיווחים לפיהם במהלך פגישתם של נתניהו והשליח האמריקאי המיוחד למזרח התיכון ,  ג'ורג' מיטשל בלונדון ,  סיכמו השניים כי בעוד שבועיים תוקפא הבנייה בהתנחלויות .
 גם חבר הכנסת זבולון אורלב  ( הבית היהודי )  הגיב הערב לדבריו של נתניהו .  בגלי צה"ל דווח כי אורלב אמר שהוא  " מקווה שנתניהו זוכר שהרוב בקואליציה שולל הקמת מדינה פלסטינית ועקירת ישובים ". 

חוטבלי והמתנחלים ילחמו בהקפאת הבנייה
במה שכינו אנשיה של חוטובלי  " פורום ראשוני ",  השתתפו כ-20 מראשי ההתנחלויות בגדה .  הקבוצה החליטה לפתוח במאבק הסברתי נגד הקפאת הבנייה ,  ולהקים  " שדולה למען יש"ע "
 
