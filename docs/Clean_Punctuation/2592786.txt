מדוע ישראל מצטיירת ככפוית טובה בעיני ידידותיה ? 
החלטת נתניהו לבנות בשטח שעשוי לפגוע ברצף הטריטוריאלי של פלסטין מסמל  " קו אדום "  גם מבחינת גרמניה ,  צרפת ובריטניה ,  בייחוד לאחר שהעניקו לישראל את תמיכתן במהלך עמוד ענן
בלשכת ראש הממשלה שומרים על שתיקה ומסרבים להתייחס לדיווחים הגוברים במהלך היום  ( שני )  על מחאות מדינות העולם על ההחלטה לבנות בהתנחלויות בתגובה למהלך הפלסטיני באו"ם ,  אך הטונים הצורמים והזועמים ממדינות אירופה אינם נרגעים .  לונדון ,  פריז ושטוקהולם היו הקולניות ביותר ,  אך בכל האיחוד האירופי השתוממו כשנודע דבר ההחלטה הישראלית לבנות בהתנחלויות ,  ורואים בה סטירת לחי מצלצלת ,  במיוחד לאחר התמיכה הנרחבת שהעניקו לישראל במבצע עמוד ענן .
 בשבועות האחרונים ,  במהלך הדיונים הדיפלומטיים האינטנסיביים מול ירושלים בנוגע למהלך של אבו מאזן באו"ם ,  הבהירו ארה"ב ומדינות אירופה כי הן מצפות שישראל תגיב במתינות ובמידתיות ,  בניגוד לאיומים שהושמעו בישראל על מיטוט שלטון אבו מאזן והפרת הסכמי אוסלו ,  כדי לא לסגור את האפשרות לקיום משא ומתן עתידי .  במהלך השבוע האחרון הורידו בדרג המדיני את פרופיל האיומים ,  והרושם הכללי של הדיפלומטים האירופיים היה שהמסר עבר .  כך ,  בבוקר שאחרי ההצבעה בעצרת ,  הוציאו מרבית שרי החוץ האירופיים  ( שמתוכם רק צ'כיה התנגדה מפורשות להצעה של אבו מאזן )  הודעה הקוראת לחזור במהירות לשולחן המשא ומתן ,  רק בשביל לגלות כמה שעות אחר כך ,  שהתגובה הישראלית לאבו מאזן כוללת בנייה בהתנחלויות ,  ולא סתם בהתנחלויות ,  אלא ב-E1 - השטח בין ירושלים למעלה אדומים ,  שמהווה מבחינת הפלסטינים והקהילה הבינלאומית  " קו אדום ",  שכן בנייה בו עשויה למנוע רצף טריטוריאלי בין שני חלקי הגדה ולמנוע מדינה פלסטינית רציפה בעתיד . " זה האזור הכי רגיש לאירופים ,  והתגובה החריפה שלהם היתה צפויה ",  אמר היום גורם במשרד החוץ .  
ישראל מתכננת כבר למעלה מ-15 שנה לבנות את שכונת  " מבשרת אדומים "  באזור E1 ,  אך נמנעת מקידום משמעותי של השכונה לנוכח הביקורת הבינלאומית .  התכנית ,  הכוללת למעלה מ-3,000 יחידות דיור וכן את מפקדת מחוז ש"י של המשטרה ,  נועדה ליצור רצף טריטוריאלי יהודי בין ירושלים ומעלה אדומים ולחזק את האחיזה היהודית במזרח העיר .  לנוכח הביקורת הבינלאומית ,  ממשלות שרון ואולמרט עיכבו במשך שנים את קידום התכנית ב-E1 ,  ונתניהו שמר עד כה גם הוא על ההבנות בנושא ,  למרות שהתחייב מפורשות לבנות בשכונה לפני בחירות 2009 .  
הגינויים האירופיים לבנייה בהתנחלויות הפכו לדבר בשגרה בארבע השנים האחרונות ,  על רקע דעת הקהל המקומית שנוטה יותר ויותר לכיוון הפלסטיניים ,  אך בעיקר לנוכח תסכול הולך וגדל מהמדיניות הישראלית של קיפאון בתהליך השלום והרחבת התנחלויות .  בשנתיים האחרונות מפצירים מרקל ,  הולנד וקמרון בנתניהו וליברמן להתקרב לאבו מאזן ,  לבצע מחוות ולעצור מיידית את הבנייה בהתנחלויות ,  שמסכנת את היכולת להגיע לפתרון של שתי מדינות לשני עמים ,  אך התחושה השלטת באירופה היא שהפניות נפלו על אוזניים ערלות . " בשנה האחרונה הולך ונהיה קשה לעמוד לצד ישראל ,  כשהזמן משחק לרעת הישראלים והפלסטינים כאחד ,  וחוץ מלהצהיר על תמיכה עקרונית בפתרון של שתי מדינות נתניהו לא עשה שום דבר כדי להגיע לשם ",  הסביר גורם דיפלומטי אירופי .  
עם זאת ,  בשונה מהגינויים הרגילים ,  לראשונה מדווחות מדינות על כך שהן שוקלות צעדי ענישה ספציפיים נגד ישראל ,  ובשיחות סגורות בארה"ב ובאירופה המילים הנשמעות כלפי נתניהו קשות במיוחד ,  לנוכח התמיכה הנרחבת שאירופה העניקה לזכותה של ישראל להגן על עצמה במבצע עמוד ענן ,  וההפתעה מעוצמת התגובה הישראלית למהלך של אבו מאזן ,  שכוללת גם את השעיית כספי המסים . " הייתה לנתניהו הזדמנות לצאת מצוין מהמהלך של אבו מאזן ,  ולהאיר באור שלילי את הרשות ,  אך ההחלטה שלו בתזמון הזה לבנות דווקא ב-E1 תמוהה במיוחד ולא ברורה לנו ",  אמר גורם אירופי לוואלה !  חדשות .  בבריטניה וצרפת טרם החליטו איזה צעדים יינקטו בסופו של דבר ,  אך גורם בריטי הבהיר היום כי  " כל האופציות על השולחן ".  
ביום רביעי נתניהו צפוי לצאת נתניהו בליווי משלחת שרים בכירה - בהם שר החוץ ושר הביטחון - לביקור מדיני בגרמניה .  גורמים דיפלומטיים בגרמניה היום כי הביקור מתקיים כמתוכנן ,  וכי הקנצלרית צפויה לדון עם נתניהו על ההחלטה לבנות בהתנחלויות במהלך שיחתם המשותפת .  בשנתיים האחרונות מרקל לא הסתירה את הזעם שלה על מדיניותו של נתניהו בנוגע לתהליך השלום ,  ובמיוחד קוראת להפסקת הבנייה בהתנחלויות .  בברלין הדגישו היום כי השגריר שלהם בישראל לא יזומן חזרה לבירה ,  אך שבו והדגישו כי ההחלטה הישראלית  " מטילה צל גדול על הרצון של ישראל לחזור לשולחן המשא ומתן ".  

מדוע ישראל מצטיירת ככפוית טובה בעיני ידידותיה ? 
החלטת נתניהו לבנות בשטח שעשוי לפגוע ברצף הטריטוריאלי של פלסטין מסמל  " קו אדום "  גם מבחינת גרמניה ,  צרפת ובריטניה ,  בייחוד לאחר שהעניקו לישראל את תמיכתן במהלך עמוד ענן

