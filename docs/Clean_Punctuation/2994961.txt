נתניהו הבהיר : " מוכן להיפגש עם אבו מאזן בכל עת ללא תנאים "
 ראש הממשלה אמר במסגרת ביקורו בהולנד כי הוא  " לא בררני לגבי המקום ,  אם זה פה בהולנד או במוסקבה ,  השאלה היא אם אבו מאזן מוכן ".  על בג"ץ הרכבת : " מכבד זאת ,  שר העבודה יקבל את ההחלטות ".  בנוסף ,  הביע נכונות לקדם יוזמה להקמת צינור גז ישיר לעזה
ראש הממשלה בנימין נתניהו אמר היום  ( שלישי )  במסיבת עיתונאים משותפת עם מקבילו ההולנדי מארק רוטה בעת ביקורו הרשמי בהאג כי הוא  " מוכן להיפגש עם אבו מאזן בכל עת ,  ללא תנאים מוקדמים ".  בהתייחסות ליוזמה הרוסית לכינוס פסגה מדינית ישראלית-פלסטינית במוסקבה ,  הבהיר נתניהו כי מסר לנשיא רוסיה ולדימיר פוטין ולסגן שר החוץ מיכאיל בוגדנוב את הסכמתו לפגישה ללא תנאים מוקדמים .
" אני לא בררני לגבי המקום ,  אם זה פה בהולנד או במוסקבה ,  או בכל מקום אחר ",  הוסיף נתניהו , " השאלה המרכזית היא אם אבו מאזן מוכן להיפגש ללא תנאים מוקדמים .  אנחנו שומעים על כך גרסאות סותרות ,  רק אתמול הבהירו דוברים פלסטינים כי הם מוכנים להיפגש ,  אבל יש להם תנאים .  אם אבו מאזן מוכן להיפגש ללא תנאים ,  אני מוכן לעשות זאת בכל עת ". 
עוד בוואלה !  NEWS:אבו מאזן מאשר : " הסכמתי לפגישה עם נתניהו ,  אך הוא ביקש לדחות אותה"מוסקבה מקדמת את יוזמת השלום :  סגן שר החוץ הרוסי נפגש עם נתניהוהאיחוד האירופי מצטרף לגינויים : " מודאגים מהרחבת הבנייה בהתנחלויות "  
מוקדם יותר היום אמר יו"ר הרשות הפלסטינית אבו מאזן שלא תיערך בקרוב פגישה במוסקבה עם נתניהו . " נשיא רוסיה ולדימיר פוטין הציע פגישה ביום שישי במוסקבה .  אני הסכמתי והייתי מוכן להגיע למוסקבה ישירות מכאן ",  אמר אבו מאזן במסיבת עיתונאים בוורשה . " לצערי ",  הוסיף אבו מאזן , " בפגישה של נציגי פוטין וראש הממשלה נתניהו ,  הוא הציע לדחות את הפגישה למועד מאוחר יותר ,  ולכן לא תהיה פגישה  ( ב-9 בספטמבר )  ". 
בירושלים וברמאללה מעריכים כי הסיכוי לכינוס ועידת שלום שאותה מציעים הרוסים אינו גבוה ,  שכן אבו מאזן הציב תנאים לחידוש המשא ומתן ,  בהם שחרור אסירים פלסטינים שעל שחרורם הוסכם כבר בימי המשא ומתן הקודם בשנת 2014 ,  וביסוס השיחות על קווי 1967 עם חילופי שטחים - שלא נראה כי נתניהו יכול לקבל בעת הזו .  
רוטה הודה לנתניהו על ביקורו ,  וסיפר כי בפגישתו עם ראש הממשלה  " שוחחנו בפתיחות על הסכסוך ".  לדבריו , " עלינו לשמר את פתרון שתי המדינות על כל היבטיו .  זה אומר שהבנייה בהתנחלויות חייבת להפסיק ,  כמו גם הריסות הבתים וההסתה .  הישראלים והפלסטינים חייבים להפגין מחויבות ולנקוט צעדים בוני אמון ".  
כמו כן ,  ראש הממשלה ההולנדי התייחס למאמציה של ממשלתו לקידום שירותים בסיסיים בגדה המערבית וברצועת עזה ,  על מנת לסייע לתהליך השלום בין הצדדים . " אני רוצה להביע הערכה על נכונותך לסייע לתהליך השלום באמצעות שיפור איכות חייהם של הפלסטינים ",  הבהיר נתניהו ,  שהתייחס גם לכוונות הממשלה הישראלית להקמת צינור גז לעזה ,  בין היתר בסיוע הולנדי ,  וציין כי התכנית אושרה כבר על ידי הקבינט המדיני-ביטחוני . 
" דנו בדרכים ספציפיות שבהן ישראל והולנד יוכלו לשתף פעולה על מנת להיאבק בטרור ",  סיפר נתניהו , " פיתחנו יכולת לשמר את אורח החיים הדמוקרטי שלנו ,  את ביטחוננו ואת הכלכלה המשגשגת שלנו .  אני חושב שאנחנו יכולים להציע כמה דברים ,  איך להילחם בטרור ואיך להישאר חברה פתוחה ,  איך לוודא שהמאבק בטרור לא רומס חירויות .  לא הפכנו למדינת משטרה ,  שמרנו על הזכויות של אזרחינו ".  לדבריו , " אנחנו מוכנים לשתף את הידידים שלנו בניסיון שלנו במלחמה בטרור ,  והניסיון המוצלח לקיים את הדמוקרטיה ולאפשר באותה העת ביטחון לאזרחינו ". 
לטענתו של ראש הממשלה , " רבים באירופה מתחילים להבין את מה שבעולם מבינים ,  ישראל היא כוח חיובי .  מי מבין זאת הכי טוב ?  מדינות במזרח התיכון .  הן מבינות שישראל אינה האויבת שלהן ,  אלא בעלת הברית שלהן במאבק בטרור האסלאמי ".  הוא הוסיף ,  בהתייחסות למדינות אירופה ,  כי  " אנחנו לא רק מגנים על עצמנו ,  אלא גם מגנים עליכם ". 
בהתייחסות להחלטת בג"ץ על הוצאת צו ביניים המונע מראש הממשלה לבטל את עבודות התשתית ברכבת בשבת ,  אמר נתניהו : " אני מכבד את ההחלטות של בג"ץ ".  לדבריו , " השר האחראי הוא שר העבודה ,  הוא יקבל על פי החוק את ההחלטות הנחוצות .  זה הסדר הנכון ,  זה ישים קץ לפרשה ".  

נתניהו הבהיר : " מוכן להיפגש עם אבו מאזן בכל עת ללא תנאים "
 ראש הממשלה אמר במסגרת ביקורו בהולנד כי הוא  " לא בררני לגבי המקום ,  אם זה פה בהולנד או במוסקבה ,  השאלה היא אם אבו מאזן מוכן ".  על בג"ץ הרכבת : " מכבד זאת ,  שר העבודה יקבל את ההחלטות ".  בנוסף ,  הביע נכונות לקדם יוזמה להקמת צינור גז ישיר לעזה

