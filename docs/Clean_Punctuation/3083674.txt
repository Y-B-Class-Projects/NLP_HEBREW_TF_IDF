המאבטח מהשגרירות בירדן נפגש עם נתניהו : " ירדה לי אבן מהלב "
 זיו ,  שירה למוות בשני אזרחים ירדנים במהלך התקרית הביטחונית בעמאן ,  נפגש עם ראש הממשלה יחד עם השגרירה . " אני שמח שאנחנו פה ",  אמר .  נתניהו : " שמח לראות אתכם "
 זיו ,  המאבטח שירה למוות בשני ירדנים במהלך התקרית בשגרירות ישראל בעמאן ,  שב אמש לארץ ובמשפחתו הביעו שמחה על סופה של הפרשה .  הבוקר  ( שלישי )  הוא נפגש עם ראש הממשלה בנימין נתניהו ,  לצד השגרירה בירדן עינת שלאין ,  ששבה עם הצוות לישראל . 
" ירדה לי אבן מהלב ",  אמר זיו . " אני מודה מקרב לב ,  אני שמח להיות פה .  הרגשנו ,  עינת ואני ,  שעומדים מאחורינו ועושים את כל המאמצים ,  והרגשנו את זה ,  ואני שמח שאנחנו פה ".  השגרירה שלאין אמרה בפגישה כי  " טוב להיות בבית ,  הכל מצוין ".  
ראש הממשלה אמר להם כי הוא  " שמח לראות אתכם ,  שמח שהדברים נגמרו כפי שהם נגמרו ",  לדבריו , " אתם פעלתם היטב ,  בקור רוח וגם הייתה לנו מחויבות להוציא אתכם ,  זאת לא הייתה שאלה בכלל .  רק שאלה של זמן ואני שמח שזה מעט זמן .  אתם מייצגים את מדינת ישראל ומדינת ישראל לא שוכחת את זה לרגע אחד ". 
אביו ,  המתגורר ביישוב מרכז שפירא הסמוך לקריית מלאכי ,  אמר כי  " אנחנו שמחים מאוד שהוא חזר ,  אבל אני עדיין לא יודע אם הוא יגיע היום ". 
עוד בוואלה !  NEWS:סוף המשבר :  בהחלטת הקבינט - החלה הסרת המגנומטרים בהר הביתאמו של המחבל שביצע את הפיגוע בחלמיש נעצרה בחשד להסתהתיעוד חדש של חמאס : " המארב שהוצב לשייטת 13 ב'צוק איתן' "  
נתניהו הודה הלילה לנשיא ארצות הברית דונלד טראמפ על מאמציו להביא לפתרון המשבר .  אתמול שוחח נתניהו עם המלך עבדאללה על המשבר הדיפלומטי ,  שהחל עוד סביב הצבת המגנומטרים בהר הבית ,  והקבינט המדיני-ביטחוני החליט הלילה להסירם .   .
 נשיא המדינה ראובן ריבלין בירך הבוקר אף הוא את צוות עובדי השגרירות . " חיכינו לכם בדאגה ועקבנו אחרי התנהלותכם המרשימה ,  בהובלת השגרירה עינת שלאין ,  לאורך כל המשבר ",  מסר ריבלין . " שיתוף הפעולה ארוך השנים של מדינת ישראל עם הממלכה ההאשמית והמלך עבדאללה ,  שידע לסייע בתבונה גם הפעם ,  היו חלק משמעותי במאמצים לסיום המשבר ועל כך הערכתנו העמוקה ".  
ריבלין ביקש עוד לחזק את ידי הממשלה וראש הממשלה נתניהו  " על ניהול המשבר יחד עם ראשי מערכת הביטחון כולם ושליחנו המיוחד לירדן ,  ראש השב"כ נדב ארגמן .  אשרי העם שאלו שלוחיו ,  המהווים חומת מגן עבור כל אזרח ישראלי בארץ ובעולם ".  
ירדן דרשה תחילה לחקור את המאבטח ,  שירה בפועל שפצע אותו קל במברג וכן בבעל הדירה ששימשה את המאבטחים במתחם ,  אולם ישראל סירבה .  לבסוף ,  המאבטח לא נחקר אלא תושאל על ידי שוטרים ירדנים שהגיעו לשגרירות ולקחו ממנו הצהרה ,  כשהוא מלווה בגורם משפטי מהשגרירות .  בתקשורת הירדנית דווח כי הרשויות קיבלו את גרסתו של המאבטח .
  ( עדכון ראשון :  8:30 )  

המאבטח מהשגרירות בירדן נפגש עם נתניהו : " ירדה לי אבן מהלב "
 זיו ,  שירה למוות בשני אזרחים ירדנים במהלך התקרית הביטחונית בעמאן ,  נפגש עם ראש הממשלה יחד עם השגרירה . " אני שמח שאנחנו פה ",  אמר .  נתניהו : " שמח לראות אתכם "
 
