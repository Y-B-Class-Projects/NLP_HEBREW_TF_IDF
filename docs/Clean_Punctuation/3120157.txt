פרסום ראשון :  המדינה צפויה לבקש מבג"ץ ארכה לגיבוש מדיניות הגיור
לאחר  " הפסקת האש "  שהוכרזה לפני כחצי שנה והקפאת הדיונים המשפטיים וקידום חוק הגיור ,  הוועדה שמינה נתניהו בראשות השר לשעבר משה נסים לבחינת הנושא טרם הגישה מסקנות .  הוועדה הגבירה את קצב עבודתה ,  אך המדינה צפויה לבקש מבג"ץ דחייה נוספת של כמה חודשים
המדינה נערכת לפנות לבג"ץ ולבקש דחייה נוספת בהכרעה בעתירה הדורשת להכיר בגיורי רפורמים וקונסרבטיביים - עד להשלמת גיבוש מדיניות ממשלתית בנושא .  בעוד כשבועיים יפוג פרק הזמן עליו הסכים ראש הממשלה בנימין נתניהו עם הסיעות החרדיות ועם העותרים הרפורמים והקונסרבטיבים ביוני האחרון ,  אז הוכרזה  " הפסקת אש "  של חצי שנה בדיונים המשפטיים ,  במקביל להקפאה של קידום חוק ממשלתי שיקבע חוקית את המונופול החרדי על הגיורים בישראל .  
לוואלה !  NEWS נודע כי השר לשעבר משה נסים ,  שמונה אז מטעמו של נתניהו לגבש מדיניות ממשלתית בנושא הגיור ,  מקיים בשבועות האחרונים פגישות עם כל הגורמים הרלבנטיים ,  אך זקוק לזמן נוסף לצורך גיבוש ההמלצות שיוגשו לממשלה .  לפיכך ,  לדברי גורמים המעורים בנושא ,  הפרקליטות צפויה לבקש מבג"ץ דחייה נוספת של שלושה עד שישה חודשים בהכרעה בעתירה .
 עוד בנושא:הסוכנות היהודית בירכה על פתרון משבר הגיור : " מקווים לחיזוק העם"המשבר עם יהדות ארה"ב :  3 חודשים חלפו - וועדת הגיור טרם התכנסהנתניהו יקיים מפגש מצומצם עם יהודי ארה"ב - בלי ארגונים דתיים 
משבר הגיור שפרץ ביוני האחרון - במקביל להחלטת הממשלה על הקפאת מתווה הכותל - נסב סביב החלטת הממשלה לקדם חקיקה שתעגן את מונופול הרבנות הראשית על הגיור .  החקיקה נועדה לעקוף פסיקת בג"ץ קודמת בעניין הכרה בגיורים אורתודוקסיים פרטיים לצרכי הענקת אזרחות מכוח חוק השבות .  אחרי שהצעת החוק אושרה בוועדת שרים לחקיקה ,  הגיעו ללשכת ראש הממשלה מחאות ותגובות נזעמות מכלל הארגונים המייצגים את יהדות ארצות הברית ,  שכ-70% מחבריה מוגדרים כרפורמים וקונסרבטיבים .  בסופו של דבר ,  נתניהו הורה להקפיא את החקיקה ולהקים צוות שיגבש המלצות בנושא ,  ובמקביל סיכם עם הרפורמים והקונסרבטיבים על הקפאה של העתירה למשך כחצי שנה .  
חודשיים לאחר מכן נתניהו הודיע כי מינה את השר לשעבר משה נסים לרכז את הנושא ,  אך תחילת עבודתו התעכבה במשך כמה שבועות נוספים בגלל החגים ואילוצים ביורוקרטיים .  בשבועות האחרונים נסים הגביר משמעותית את קצב הפגישות והדיונים ונועד ,  בין היתר ,  עם ראשי הסיעות החרדיות ויו"ר הסוכנות היהודית נתן שרנסקי .  אתמול נפגש עם ראשי התנועה הקונסרביטית והיום הוא צפוי לפגוש את ראשי הרפורמים .  יו"ר האופוזיציה ח"כ יצחק הרצוג נפגש גם הוא עם נסים מוקדם יותר החודש ,  והזהיר אותו מ"משבר כמעט אסוני הפוקד את העם היהודי ".  "  בפוסט שפרסם אחרי הפגישה בעמוד הפייסבוק שלו הרצוג כתב כי  " נתניהו פשוט החליט לוותר על התפוצות .  קורא לכל מי שאכפת לו להציג עמדה ולעשות מעשה ".  גם המשנה למנהל משרד החוץ לשעבר ,  גדעון מאיר ,  שניהל את המשא ומתן מול הזרמים הלא אורתודוקסיים בוועדת נאמן בשנות התשעים ,  נפגש עם ניסים בשבוע שעבר .  

פרסום ראשון :  המדינה צפויה לבקש מבג"ץ ארכה לגיבוש מדיניות הגיור
לאחר  " הפסקת האש "  שהוכרזה לפני כחצי שנה והקפאת הדיונים המשפטיים וקידום חוק הגיור ,  הוועדה שמינה נתניהו בראשות השר לשעבר משה נסים לבחינת הנושא טרם הגישה מסקנות .  הוועדה הגבירה את קצב עבודתה ,  אך המדינה צפויה לבקש מבג"ץ דחייה נוספת של כמה חודשים

