 " גם מצרים לא הכירה בישראל כמדינה יהודית "
 לקראת הפגישה בין מיטשל לאבו מאזן ,  ברשות דחו את דרישתו של נתניהו להכיר בישראל כמדינה יהודית כתנאי לפתיחה במו"מ . " דרישה מגוחכת שמנוגדת למשפט הבינלאומי "
  ( צילום :  רויטרס ,  עריכת וידאו :  יאיר דניאל )  
" הרשות הפלסטינית דוחה באופן מוחלט את דרישתה של ישראל להכיר בה כמדינה יהודית ",  כך אמר היום  ( שישי )  חבר צוות המשא ומתן הפלסטיני סאיב עריקאת בתגובה לדרישתו של ראש הממשלה בנימין נתניהו ,  לפיה על הרשות להכיר בישראל כמדינה יהודית כתנאי לפתיחת המשא ומתן .  עריקאת הוסיף כי  " זוהי דרישה מגוחכת שמנוגדת למשפט הבינלאומי "
 לדברי עריקאת , " גם מצרים וירדן לא הכירו להתייחס בישראל כמדינה יהודית כשחתמו על הסכמי השלום עמה ".  עריקאת אף ציין כי נשיא ארה"ב הארי טרומן לא הכיר בישראל עם הקמתה כמדינה יהודית .
 בתוך כך ,  השליח האמריקאי המיוחד למזה"ת ג'ורג' מיטשל הגיע הבוקר לרמאללה לאחר השיחות שקיים אתמול בירושלים עם ראש הממשלה נתניהו ועם שר החוץ ליברמן .  מיטשל נפגש ברמאללה עם ראש הממשלה הפלסטיני סלאם פיאד ועם יו"ר הרשות אבו מאזן .
 אתמול הגיב להצהרתו של נתניהו נביל אבו רודיינה ,  דוברו של יושב ראש הרשות הפלסטינית אבו מאזן ואמר כי הצהרת נתניהו מהווה  " התגרות במאמצים הבינלאומיים ,  ובייחוד האמריקאיים ".  הוא הוסיף ,  כי  " ממשלת ישראל התחילה להציב מכשולים בפני פתרון שתי המדינות "  וקרא לקהילה הבינלאומית לבחון את המדיניות הישראלית .

" גם מצרים לא הכירה בישראל כמדינה יהודית "
 לקראת הפגישה בין מיטשל לאבו מאזן ,  ברשות דחו את דרישתו של נתניהו להכיר בישראל כמדינה יהודית כתנאי לפתיחה במו"מ . " דרישה מגוחכת שמנוגדת למשפט הבינלאומי "
 
