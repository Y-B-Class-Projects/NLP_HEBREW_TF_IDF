פרשת המעונות :  עזרא סיידוף הורשע בניצול מכוון ללא מרמה
בית משפט השלום בירושלים הרשיע את סמנכ"ל משרד ראש הממשלה לשעבר בשלוש עבירות של ניצול מכוון של טעות הזולת ,  ללא מרמה .  על סיידוף יוטל עונש מאסר על תנאי ,  150 שעות לתועלת הציבור וקנס בגובה עשרת אלפים שקלים .  הפרקליטות : " הכרעת הדין היא מסר לעובדי ציבור "
 סמנכ"ל משרד ראש הממשלה לשעבר ,  עזרא סיידוף ,  הורשע היום  ( רביעי )  בפרשת המעונות בשלוש עבירות של ניצול מכוון של טעות הזולת ,  ללא מרמה .  במסגרת הסדר הטיעון על סיידוף יוטל עונש מאסר על תנאי ,  150 שעות לתועלת הציבור וקנס בגובה עשרת אלפים שקלים .  
עורכי הדין ארז פדן וג'ני אבני מפרקליטות מחוז ירושלים מסרו כי  " מר סיידוף פעל ואפשר לגברת נתניהו להשית הוצאות פרטיות בסך 175 אלף שקלים על הקופה הציבורית .  זאת בקשר למימון ארוחות מוכנות ממסעדות ,  ארוחות שף במעון ושרותי מלצרות בשווי 20 אלף שקלים נוספים ".  
עוד הוסיפו עורכי הדין כי  " הכרעת הדין מהווה מסר לעובדי ציבור המופקדים על כספי ציבור כי מוטל עליהם כשומרי סף לעמוד על קיום הכללים והנהלים המחייבים הפרדה בין הוצאות פרטיות והוצאות ציבוריות ,  זאת גם כאשר מופנות אליהם בקשות והפצרות מגורמים רמי דרג לפעול בניגוד לחוק .  שאחרת עלולים הם למצוא עצמם צד לצד זה על ספסל הנאשמים עם מי שהפנה אליהם את הבקשות הבלתי חוקיות ,  גם במעון ראש הממשלה ". 
לקריאה נוספת בנושאנדחתה הבקשה לתיקון טעות בגזר הדין לשרה לנתניהו בפרשת המעונותנתניהו על הרשעת אשתו :  הסתיים מסע ציד הזוי ;  גורם משפטי :  הוא מתכחש לעובדותהפרקליטות :  לא היינו סוגרים את התיק בלי הרשעה של שרה נתניהו 
לפני כשבועיים הורשעה שרה נתניהו בניצול מכוון של טעות הזולת אחרי שחתמה על הסדר טיעון במסגרת הפרשה .  נשיא בית משפט השלום ,  השופט אביטל חן ,  אישר את העונש עליו הסכימו נתניהו והפרקליטות והיא תשלם קנס בגובה עשרת אלפים שקלים ופיצוי לקופת המדינה בגובה 45 אלף שקלים .  

פרשת המעונות :  עזרא סיידוף הורשע בניצול מכוון ללא מרמה
בית משפט השלום בירושלים הרשיע את סמנכ"ל משרד ראש הממשלה לשעבר בשלוש עבירות של ניצול מכוון של טעות הזולת ,  ללא מרמה .  על סיידוף יוטל עונש מאסר על תנאי ,  150 שעות לתועלת הציבור וקנס בגובה עשרת אלפים שקלים .  הפרקליטות : " הכרעת הדין היא מסר לעובדי ציבור "
 
