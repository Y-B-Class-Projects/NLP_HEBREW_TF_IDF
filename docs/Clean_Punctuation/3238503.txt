נתניהו : " לא הצלחתי לשכנע את ליברמן להימנע מבחירות ,  אפשר עוד להתעשת "
 בהצהרה שמסר ברקע המשבר במו"מ הקואליציוני אמר ראש הממשלה כי יש להקים ממשלה מיד וכי  " אין סיבה לגרור את המדינה לבחירות שישתקו את כולנו לעוד חצי שנה ".  הוא הבהיר כי עדיין נשאר זמן וקרא ליו"ר ישראל ביתנו לשקול את הדברים .  ליברמן : " מדובר בכניעה לחרדים "
 רה"מ בהצהרה בכנסת : " לא הצלחתי לשכנע את ליברמן למנוע בחירות"נתניהו : " אפשר לעשות הרבה דברים ב-48 שעות ,  עוד אפשר להתעשת"יו"ר ישראל ביתנו : " לא מדובר בתיקונים קוסמטיים ,  מדובר בכניעה לחרדים"שרי הליכוד הונחו : " אש חופשית נגד ליברמן"הצעת החוק לפיזור הכנסת אושרה בקריאה טרומית 
ראש הממשלה בנימין נתניהו הצהיר הערב  ( שני )  כי הוא לא הצליח לשכנע את יו"ר ישראל ביתנו אביגדור ליברמן להימנע מהליכה לבחירות חוזרות ,  אך אמר כי  " עדיין נשאר זמן "  להקמת ממשלת ימין .  בהצהרה שמסר בכנסת לאור המשבר במשא ומתן הקואליציוני אמר נתניהו כי  " עוד אפשר להתעשת ".   
" אמשיך לפעול בכל דרך בזמן שנותר כדי להקים את הממשלה בימים הקרובים ",  אמר . " אני קורא לליברמן לשקול את הדברים שנית .  רבותיי וגבירותיי - יש עוד 48 שעות ,  אפשר לעשות הרבה דברים ב-48 שעות .  אפשר לקיים את רצון הבוחר ,  אפשר להקים ממשלת ימין חזקה ,  להביא יציבות וממשלה חזקה למדינת ישראל ". 
נתניהו אמר בפתח דבריו כי  " לפני חודש וחצי העם אמר את דברו ,  הוא רוצה שתקום ממשלת ימין בראשותי .  בימים האחרונים אני עושה מאמצים אדירים כדי לקיים את רצון העם ,  להקים ממשלת ימין ולהימנע בחירות יקרות ,  מיותרות .  אין סיבה בעולם לשתק את המדינה לעוד שנה וחצי ,  אין סיבה כשהפתרון מונח לפתחנו ".  
עוד בוואלה !  NEWS:טראמפ :  מקווה שדברים יסתדרו בישראל ונתניהו יקים לבסוף ממשלהמהקמת ממשלה עד בחירות :  כל התרחישים האפשריים של נתניהומתווה הגיוס של נתניהו אושר ע"י החרדים ;  ליברמן דחה את ההצעה 
הוא הוסיף כי  " הוויכוח הוא קוסמטי "  ו"כשלא רוצים שתוקם ממשלת ימין - מנפחים אותו .  יש פתרונות מצוינים ואם יש רצון ונכונות אפשר לפתור הכל תוך שתי דקות ".  
" לצערי עד לרגע הזה ,  לא הצלחתי לשכנע את ליברמן למנוע בחירות ",  המשיך . " אבל כל מי שמסתכל על המציאות ,  מבין שצריך לגלות אחריות ולהקים ממשלה מיד ".  עוד אמר ראש הממשלה כי נשיא ארצות הברית דונלד טראמפ צדק כשאמר שיש עוד הרבה דברים לעשות : " יש לנו אינסוף דברים לעשות .  אתגרים ביטחוניים ,  אתגרים כלכליים ,  אתגרים חברתיים ,  חיזוק ההתיישבות וחיזוק ביטחון ועוד הרבה דברים שמונחים על הפרק ".  
לדברי נתניהו , " אין סיבה לגרור את המדינה לבחירות שיעלו הון עתק וישתקו את כולנו לעוד חצי שנה .  הפכנו למה שהיה פעם איטליה ?  אנחנו מדינת ישראל ,  מדינה חזקה ,  מדינה דמוקרטית .  נלך ונקים את הממשלה הזו .  מקווה שטובת המדינה תגבר על כל שיקול אחר ,  על כל אינטרס אחר וכך אני נוהג ". 
בתגובה לדברי ראש הממשלה ,  צייץ ליברמן בחשבון הטוויטר שלו כי  " לא מדובר בתיקונים קוסמטיים ,  מדובר בכניעה לחרדים .  אני חוזר על ההצעה שלי :  בוא נעביר את החוק בקריאה שניה ושלישית ללא שינויים בלי החרדים ". 
ח"כ יאיר לפיד  ( כחול לבן )  אמר בתגובה לנאום כי  " גם הערב הדבר היחיד שמעניין את ביבי זה ביבי .  ההחלטות היחידות שהוא מקבל זה כדי לסדר לעצמו כרטיס יציאה מהכלא .  בגלל זה עדיין אין ממשלה .  אם נלך לבחירות זה בגלל ביבי ,  ואם תהיה לנו ממשלת מדינת הלכה זה בגלל ביבי .  אפשר וצריך ממשלת אחדות ללא נתניהו .  זה מה שישראל זקוקה לו ".  
במקביל להצהרה ,  חברי הכנסת של ישראל ביתנו התכנסו לישיבה לאחר שיו"ר המפלגה ,  אביגדור ליברמן ,  נפגש עם נתניהו בניסיון לפתור את המשבר במשא ומתן הקואליציוני .  גורם פוליטי אמר כי  " הפגישה בין נתניהו לליברמן הסתיימה בפיצוץ - ונראה שהולכים לבחירות ".  
בליכוד מאיימים על ליברמן כי אם יתמיד בהתעקשותו על חוק הגיוס ואכן יהיו בחירות הם מתכוונים לפגוע בו ישירות במגזר הרוסי ולהשקיע תקציבי קמפיין ופרסום רבים כדי לפגוע בו בבחירות .  שרי הליכוד קיבלו את ההנחיה : " אש חופשית נגד ליברמן ".  זאת ,  לאחר  " הערכת מצב מחודשת "  ולמרות שקודם לכן הונחו  " לא לתקוף את איווט עד להודעה חדשה .  מתקיימים מאמצים .  עדיין מקווים שליברמן יחזור בו ,  יקבל את הפתרון שמקיים את גיוס החרדים - וימנע הפלת ממשלת ימין ".  
מוקדם יותר מליאת הכנסת אישרה בקריאה טרומית את הצעת החוק לפיזור הכנסת ברוב של 65 תומכים מול 43 מתנגדים .  ההצעה ,  שהוגשה הבוקר על ידי ח"כ מיקי זוהר בהוראתו של נתניהו ,  צפויה לעבור גם בהצבעה בקריאה ראשונה .
 בפתח הדיון במליאה ,  השר זאב אלקין ,  נציג הממשלה ,  אמר כי  " הייתי מאד שמח להימנע מהמעמד הזה והיינו אמורים להיות כאן בדיון על השבעת הממשלה .  אנחנו מביאים את החוק הזה לא בלב שלם ולא בנפש חפצה ומקווה שיימצא פתרון למשבר הזה .  עם זאת ,  לא יהיה מנוס להמשיך בהליך החקיקה להקדמת הבחירות ". 
סיעות האופוזיציה התנגדו להצעה .  יו"ר כחול לבן בני גנץ אמר מעל דוכן הנואמים כי  " שמענו הסברים על קושי במשא ומתן ,  יש את הוויכוח הישיר בין לימוד תורה לחוק הגיוס אבל יש דבר אחד שלא מזכירים - הכל בשביל לבנות מבצר משפטי למי שאינו נוכח כאן ",  כשהוא מתייחס לנתניהו .  לדבריו , " ברור לכולם שעל פי החוק אפשר להעביר את מלאכת הרכבת הממשלה לאדם אחר .  אנחנו מתנגדים להצעת החוק ומבקשים להטיל עלינו להרכיב את הממשלה הבאה ".  
יו"ר מפלגת העבודה אבי גבאי הצטרף לדבריו בדיון בהקמת ועדה מיוחדת בהצעת חוק התפזרות הכנסת ,  ואמר כי  " אם אחד לא מצליח להרכיב ממשלה ,  נותנים לאדם אחר .  יש תהליך מסודר .  יש רק אחד שיכול להיות ראש ממשלה ?  ברגע שאדם מקבל מנדט ,  אפשר לנהל איתו מו"מ .  זה ישראבלוף אחד גדול ".  יו"ר מרצ תמר זנדברג אמרה כי  " אף ועדה לא דנה במשבר החוקתי ,  ומה עושה הכנסת ?  מקימה עוד ועדה מיוחדת ,  שבבסיסה הדיל המושחת שמתרוצץ כמו צל בכנסת ,  שמטרתה לחלץ ראש ממשלה מהעמדה לדין ". 
במקביל ,  נשיא ארצות הברית דונלד טראמפ צייץ היום בחשבון הטוויטר שלו כי הוא  " מקווה שהרכבת הקואליציה בישראל תסתדר ,  וביבי ואני נוכל להמשיך להפוך את הברית בין ארצות הברית וישראל לחזקה יותר מתמיד ".  לדבריו , " יש עוד הרבה מה לעשות ".  
בוועדה המסדרת ,  שאישרה להעלות להצבעה את ההצעה ,  הוסכם כי תאריך הבחירות ייקבע רק לפני אישור הצעת החוק לפיזור הכנסת בקריאה שנייה ושלישית .  יו"ר ש"ס אריה דרעי אמר מוקדם יותר כי התאריך המועדף לבחירות הוא ה-27 באוגוסט ,  בעוד 90 יום .  בישראל ביתנו דרשו לקיים את הבחירות ב-10 או ב-17 לספטמבר ,  אך החרדים התנגדו .
 כדי לאשר את ההצעה לפיזור הכנסת בשתי הקריאות הראשונות ,  נדרש רוב רגיל בלבד .  לאחר אישורה בקריאה טרומית ,  יחלו עליה דיונים בוועדה מיוחדת שתוקם במיוחד ,  ובסופן ,  ההצעה תעלה להצבעה נוספת בקריאה ראשונה .  ככל שיימשך המשבר במו"מ ,  זוהר מתכנן להמשיך בדיונים על הצעת החוק ביום שלישי ,  מתוך מטרה לאשר אותה בקריאה שנייה ושלישית לפני רביעי בחצות הלילה ,  הזמן שבו נתניהו אמור להשיב לנשיא ראובן ריבלין את המנדט שקיבל להרכבת הממשלה .  לקריאה שנייה ושלישית נדרש רוב של 61 ח"כים .
  ( עדכון ראשון :  19:50 )  

נתניהו : " לא הצלחתי לשכנע את ליברמן להימנע מבחירות ,  אפשר עוד להתעשת "
 בהצהרה שמסר ברקע המשבר במו"מ הקואליציוני אמר ראש הממשלה כי יש להקים ממשלה מיד וכי  " אין סיבה לגרור את המדינה לבחירות שישתקו את כולנו לעוד חצי שנה ".  הוא הבהיר כי עדיין נשאר זמן וקרא ליו"ר ישראל ביתנו לשקול את הדברים .  ליברמן : " מדובר בכניעה לחרדים "
 
