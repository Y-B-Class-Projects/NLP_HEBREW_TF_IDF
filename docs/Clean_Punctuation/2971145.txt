בחזרה למתקפת הגנרלים :  שרי הביטחון של נתניהו שוב קוראים עליו תיגר
עוד מוקדם לומר אם למתקפה של שני שרי הביטחון לשעבר תהיה את אותה השפעה שהייתה למתקפה על נתניהו מצד יצחק מרדכי ב-1999 .  אבל גם אם נתניהו ישרוד פוליטית ,  אין מנוס מלשאול למה בכל פעם מחדש מערכת הביטחון מאבדת בו אמון
בווידאו - ברק נגד נתניהו : " יש להפילו במחאה עממית "  
בארבע הקדנציות של בנימין נתניהו בתפקיד ראש הממשלה כיהנו תחתיו חמישה אנשים שונים כשרי ביטחון :  יצחק מרדכי ,  משה ארנס ,  אהוד ברק ,  משה יעלון והחל מהחודש שעבר ,  גם אביגדור ליברמן .  
הכהונה של ארנס הייתה קצרה יחסית - כמה חודשים בלבד ,  בשלהי כהונתו הראשונה של נתניהו כראש ממשלה - ואילו זו של ליברמן התחילה רק לפני כמה שבועות .  השניים הללו הם יוצאי הדופן ברשימה ,  שכן הם היחידים שלא סיימו את כהונתם במשרד הביטחון בעימות קשה עם נתניהו .  ארנס עזב את התפקיד בעקבות מפלת הליכוד בבחירות 1999 ,  ואילו ליברמן ,  במקום לתקוף את נתניהו ולהתעמת איתו בסוף הקדנציה ,  עשה זאת בשנה וחצי שקדמו לה .  
שלושת האחרים שכיהנו כשרי הביטחון של נתניהו - מרדכי ,  ברק ויעלון - עשו זאת כל אחד לתקופה של כשלוש שנים ,  פחות או יותר .  שלושתם התפטרו מהתפקיד על רקע חוסר הסכמות עם נתניהו ,  והפכו לאחר ההתפטרות למבקרים חריפים במיוחד שלו .
 
בחזרה למתקפת הגנרלים :  שרי הביטחון של נתניהו שוב קוראים עליו תיגר
עוד מוקדם לומר אם למתקפה של שני שרי הביטחון לשעבר תהיה את אותה השפעה שהייתה למתקפה על נתניהו מצד יצחק מרדכי ב-1999 .  אבל גם אם נתניהו ישרוד פוליטית ,  אין מנוס מלשאול למה בכל פעם מחדש מערכת הביטחון מאבדת בו אמון

