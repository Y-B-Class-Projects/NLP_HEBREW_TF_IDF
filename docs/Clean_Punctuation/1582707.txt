נתניהו : " הקלטת מעודדת את כולנו "
 גורמים מדיניים וביטחוניים שצפו בקלטת בה נראה גלעד שליט סיפרו : " שליט צולם לפני כשלושה שבועות ,  ונראה בריא וצלול ".  אתר המזוהה עם חמאס : " שליט נעמד על רגליו בקלטת ומוכיח כי הוא בריא "
  ( באדיבות הערוץ הראשון ) 
ראש מערך ההסברה הלאומי ,  ניר חפץ ,  העביר לפני זמן קצר  ( שישי )  הודעה מטעם ראש הממשלה בנימין נתניהו .  חפץ מסר כי  " ראש הממשלה בנימין נתניהו צפה במשרדו בקלטת הוידאו ושוחח טלפונית עם נועם שליט .  ראש הממשלה סבור שחשיבות הקלטת היא באימות מצבו של שליט ובקיבוע אחריותו המוחלטת של החמאס לבריאותו של גלעד .  נתניהו בירך את משפחת שליט לרגל חג הסוכות ,  ומסר כי על אף שהדרך עדיין ארוכה ורצופת קשיים ,  הידיעה שהוא בריא ושלם מעודדת את כולנו ".  כשנשאל חפץ מתי ואיך תפורסם הקלטת אמר כי  " נעדכן בהמשך על מועד פרסום הקלטת ". 
אתר  " פלסטין אל-אן "  המזוהה עם חמאס פירסם פרטים מקלטת הוידאו בה נראה החייל החטוף גלעד שליט .  מהדיווח עולה כי שליט נראה בסרט בן שתי הדקות יושב על כיסא ומקריא מהדורה יומית של העיתון  " פלסטין "  היוצא לאור בעזה .  לאחר מכן ,  קם שליט ונעמד על הכיסא למשך חמש שניות ,  ואז חוזר לשבת ,  על מנת להוכיח כי הוא במצב בריאותי טוב .  על פי הדיווח ,  שליט נראה מחויך ,  ומספר על אירוע שקרה לו במהלך שירותו הצבאי ,  כאשר שירת באזור רמת הגולן .  עוד מודגש בדיווח כי שליט נראה מגולח ועם שיער  " קצוץ מאוד "  לראשו .
 ראש צוות המשא ומתן לשחרור גלעד שליט ,  חגי הדס ,  הגיע ללשכת ראש הממשלה בירושלים .  הדס צפה יחד עם ראש הממשלה בנימין נתניהו בקלטת ,  בה נראה החייל החטוף גלעד שליט .  מיד לאחר מכן נתניהו יכריע אם להתיר את שידור הקלטת ,  אשר אורכה הוא כשתיים וחצי דקות ,  בכלי התקשורת .  משפחת שליט צפתה בקלטת בביתה שבמצפה הילה ביחד עם ראש אכ"א האלוף אבי זמיר .  
שר הביטחון אהוד ברק שוחח עם משפחתו של גלעד שליט לאחר שצפתה בקלטת . " אני רוצה לחבק אתכם ",  אמר ברק . " גלעד נראה בריא וזה רק מגדיל את האחריות שלי להחזירו הביתה ". 
גורם ביטחוני אשר צפה בקלטת מוסר כי גלעד שליט נראה בה כשהוא מחזיק עיתון לא ישראלי מה-14 לספטמבר .  הוא נראה בה טוב מאוד ,  בריא ומדבר בצלילות .  בישראל הביעו שביעות רצון מקיום כל הליכי העיסקה וכן סיפוק מפעילות המתווך הגרמני .
 מוקדם יותר חגי הדס נתן את אישורו לשחרור האסירות הפלסטיניות לאחר שצפה בקלטת הוידאו שבה נראה שליט כשהוא חי ובריא .  מקור ביטחוני מסר כי גלעד שליט נראה בקלטת כשהוא צלול ובריא .
 מאות בני משפחה ואזרחים פלסטינים קיבלו את פני 18 האסירות שהועברו לגדה דרך מחסום ביתוניא ובמקביל עשרות בני אדם קיבלו את האסירה פאטמה אל-זק ,  שעברה לרצועת עזה דרך מעבר ארז .  בין מאות מקבלי הפנים במעבר ביתוניא בלטו גם שר האסירים הפלסטיני עיסא קראקע ומשלחת ממשרדו .  מאוחר יותר צפוי יו"ר הרשות הפלסטינית אבו מאזן להיפגש עם האסירות המשוחררות במוקטאעה שברמאללה .  
האסירות הפלסטיניות התקבלו בחיבוקים ובנשיקות מצד בני משפחה וחברים .  האזרחים במקום נשאו את דגלי פלסטין ואת דגלי הארגונים הפלסטינים .  בראיונות לכלי התקשורת הערבים הביעו האסירות תקווה כי כל האסירים הפלסטינים ישוחררו מהכלא במסגרת עסקה כוללת בין חמאס לישראל .
 מוקדם יותר צפו נציגי ישראל ובהם כאמור חגי הדס ,  ראש צוות המשא ומתן לשחרורו של החייל החטוף והרמטכ"ל גבי אשכנזי ,  בקלטת שבה נראה שליט כשהוא חי ובריא .  לאחר הצפייה בקלטת אישר הדס את המשך העסקה ובעקבות כך שוחררו האסירות הפלסטיניות .  זו הפעם הראשונה מזה למעלה משלוש שנים ,  שבה גורמים ישראליים צפו בשליט והעריכו את מצבו .  
הדס בחן האם הקלטת עומדת בשלושת הקריטריונים שנדרשו לביצוע העסקה :  אורכה חייב להיות בן דקה לפחות ,  שליט מדבר בה בעצמו למצלמה וכן שקיים אימות כי היא צולמה בעת האחרונה .  בהמשך צפוי הדס להגיע למשרד ראש הממשלה ,  שם יצפה פעם נוספת בקלטת עם ראש הממשלה בנימין נתניהו וצוותו הבכיר .  במקביל ,  יגיע ראש אכ"א האלוף אבי זמיר לבית משפחת שליט במצפה הילה ,  שם יצפה לצד בני המשפחה .  
רק לאחר שראש הממשלה והמשפחה יצפו בקלטת ,  יקבלו יחד את ההחלטה האם לפרסמה בתקשורת .  ממשרד ראש הממשלה נמסר כי לא ברור בשלב זה האם נתניהו ימסור הודעה לציבור בעקבות העסקה .
 
נתניהו : " הקלטת מעודדת את כולנו "
 גורמים מדיניים וביטחוניים שצפו בקלטת בה נראה גלעד שליט סיפרו : " שליט צולם לפני כשלושה שבועות ,  ונראה בריא וצלול ".  אתר המזוהה עם חמאס : " שליט נעמד על רגליו בקלטת ומוכיח כי הוא בריא "
 
