נתניהו מבטיח להילחם בבירוקרטיה
ראש הממשלה אמר לראשי הארגונים הכלכליים כי יפעל להורדת החסמים הבירוקרטים .  לדברי נתניהו ,  יש לערוך רפורמה בבירוקרטיה : "  אם לא נתיר את הפלונטר הבירוקרטי ,  אנחנו פשוט נשקע "
 ראש הממשלה בנימין נתניהו ,  אמר הבוקר  ( שלישי )  בפגישה עם ראשי הארגונים הכלכליים כי יפעל להוריד חסמים אותם יוצרת הבירוקרטיה .  בפתח דבריו אמר נתניהו כי הוא רואה חשיבות רבה בקיומו של מפגש עם ראשי הארגונים ,  שמתקיים כחלק מדיוני השולחן העגול שהוקם עם תחילת כהונת הממשלה הנוכחית .  
במהלך המפגש הציגו ראשי הארגונים את השקפתם בנוגע למצב ענפי המשק השונים תוך התמקדות בחסמים שהסרתם יכולה לעודד את הפעילות הכלכלית במשק .  ראש הממשלה הנחה את מנכ"ל משרדו ,  איל גבאי ואת ראש המועצה הלאומית לכלכלה ,  יוג'ין קנדל ,  לבחון את הנושאים שעלו ,  בדגש על הסרת חסמים בירוקרטים .  
נתניהו ציין ,  כי יש לערוך רפורמה בבירוקרטיה : " התחרות היום בעולם היא על השפיות ברגולציה ובבירוקרטיה והשפויים ינצחו .  אם לא נתיר את הפלונטר הבירוקרטי ,  אנחנו פשוט נשקע .  צריך לייצר מקצצה אנטי-בירוקרטית ולהשתמש בכל האמצעים החקיקתיים הדרושים כדי לעשות זאת ולהניע את המשק .  התפקיד של כולנו הוא להיאבק על שיח של יצירה ,  יזמות ,  הורדת חקיקה וצמצום הבירוקרטיה - אלו הדברים שיצעידו אותנו קדימה ". 
יו"ר לשכת התיאום של הארגונים הכלכליים ,  שרגא ברוש הודה לנתניהו והוסיף כי  " לשמחתי ראש הממשלה הקדיש את כל הזמן הדרוש על מנת לנהל דיאלוג פורה על מצב המשק ,  כולל היכולת לקבלת תמונה אמיתית על החוזקות והחולשות .  אני שמח שראש הממשלה שם דגש על קידום נושאים חשובים ,  שבראשם הפחתת הבירוקרטיה וטיוב הרגולציה .  יצאנו בתחושה ברורה כי ראש הממשלה נחוש לסייע למגזר העסקי לפעול ביעילות ולהפחית מחסומים במטרה להגביר את הצמיחה והתעסוקה ולהגדיל את רמת החיים בישראל .  אני תקווה כי יתקיימו פגישות נוספות מסוג זה ".  
בין ראשי הארגונים הכלכליים שהשתתפו בישיבה נכחו נשיא התאחדות הקבלנים והבונים ,  ניסים בובליל ,  יו"ר איגוד הבנקים ,  יאיר סרוסי ,  נשיא התאחדות המלונות ,  אלי גונן ,  נשיא לשכת ארגוני העצמאים והעסקים ,  יהודה טלמון ,  נשיא התאחדות תעשייני היהלומים ,  מוטי גנץ ,  נשיא הארגון הארצי של מפעלי השמירה ,  דוד לוי ,  נשיא התאחדות המלאכה והתעשייה ,  יהודה אלחדיף ,  נשיא האיגוד הארצי למסחר ,  איתן אביבי ,  יו"ר התאחדות הסוחרים ,  יאיר קורח ,  נשיאת ארגון חברות לאספקת שירותי משאבי אנוש ,  דליה נרקיס ויו"ר ועדת עבודה לשכת התאום ,  רן טוטנאור .
 
נתניהו מבטיח להילחם בבירוקרטיה
ראש הממשלה אמר לראשי הארגונים הכלכליים כי יפעל להורדת החסמים הבירוקרטים .  לדברי נתניהו ,  יש לערוך רפורמה בבירוקרטיה : "  אם לא נתיר את הפלונטר הבירוקרטי ,  אנחנו פשוט נשקע "
 
