מתקפות בנגמ"ש בימין ,  השרים שהבריזו ,  והזקן של ברק | עדכוני הבחירות
שר החינוך בנט התריע כי נתניהו יקים ממשלת  " שלום לאומית "  עם גנץ ולפיד כשטראמפ יפרסם את תכניתו המדינית .  נתניהו עקץ את השרים שנעדרו מישיבת הממשלה ,  אהוד ברק לא נשאר חייב לאחר שבליכוד הגישו נגדו תלונה לפרקליט המדינה ,  ואף מילה על איפא"ק .  עדכונים שוטפים
ככל שמועד הבחירות מתקרב ,  רצף ההתרחשויות בזירה הפוליטית הולך ונעשה צפוף .  מערכת וואלה !  NEWS עוקבת מקרוב אחר ההתפתחויות השונות בדרך לקלפי .  כל ההתבטאויות ,  המהלכים ,  האיחודים ,  המתקפות והתגובות של השחקנים המרכזיים ומטות המפלגות - במקום אחד .  
סגן שר ההבריאות יעקב ליצמן שב על הצהרתו לפיה יהדות התורה לא תשב בממשלה יחד עם יאיר לפיד . " כפי שהבהרתי בעבר אני מצהיר שוב שלא אצטרף לממשלה שלפיד נמצא בה - חד וחלק ",  אמר בכנס פתיחת מטה יהדות התורה בבני ברק . " זה אדם שפגע בציבור החרדי ".  לדברים הצטרף גם ח"כ משה גפני : " אמרנו כאן ואומר שוב ,  יהדות התורה תלך עם נתניהו ולגבי כתב האישום נפעל לפי החוק .  לא נשב עם לפיד בקואליציה ".  
שרת המשפטים איילת שקד התייחסה להקלטות שפורסמו בוואלה NEWS ובהם היא ונפתלי בנט משכנעים את בוגרי המכינה הקדם צבאית בראשה עומד יו"ר הבית היהודי הרב רפי פרץ להצביע למפלגת הימין החדש חרף התחייבותם לפנות לקהלים אחרים ולא לציונות הדתית או מצביעי הבית היהודי .  שקד אמרה בראיון לאתר סרוגים כי  " ביום שישי הקלטנו אני ובנט עשרות הודעות אם לא מאות לאנשים שבקשו מאיתנו ,  בין השאר בקשו גם את ההקלטה הזאת ,  בשמחה עשינו אותה .  כל מי שהוא ציוני ,  ימני ,  מאמין בימין מדיני ,  ימין כלכלי ,  ימין משפטי- הבית שלו בימין החדש .  מישהו מהמחזור  ( במכינה )  ביקש את ההקלטה ,  ביקשו ממני עוד עשרות הקלטות אחת אחרי השנייה ,  עשינו גם את זאת ".  לדברי שקד , " אנחנו פונים לכל הקהלים .  אני מתראיינת לתקשורת הצרפתית כי אנחנו פונים לקהל הצרפתי ,  לתקשורת הרוסית כי אנחנו פונים לרוסים ,  לתקשורת החרדית כי אנחנו פונים לחרדים ולמקומון בצפון תל אביב ,  כי אנחנו פונים למצביעי יש עתיד וגנץ .  אנחנו פונים לכולם ".  
ראש הממשלה בנימין נתניהו התייחס לטענת בנט כי יקים ממשלת  " שלום לאומית "  עם גנץ ולפיד לאחר הבחירות ,  ואמר כי  " זה טבעי שהוא לחוץ והוא קצת התבלבל .  מובן מאליו שהבחירות עושות כל מיני דברים מוזרים למפלגות קטנות ".  
שר האנרגיה יובל שטייניץ התייחס לפני ישיבת הממשלה למשבר עם יהדות ארצות הברית ולגינוי מצד איפא"ק להסכם מפלגות הימין . " בסוף השבוע היינו עדים לניסיון לעורר סערה בכוס מים מהצהרה של איפא"ק בארה"ב .  אני רוצה להרגיע ,  נתניהו היה ונשאר המנהיג הישראלי הכי מכובד והכי משפיע בארה"ב ,  ועוד שבועיים נראה איך הוא יתקבל בבית הלבן ובאיפא"ק ",  אמר .  שרת התרבות מירי רגב הוסיפה כי  " אני חושבת שראש הממשלה צודק במאה אחוז .  לאיפא"ק אין זכות להתערב במה שקורה בפוליטיקה הישראלית ".  
ראש הממשלה בנימין נתניהו עקץ את השרים בישיבת הממשלה השבועית ,  זאת לאחר כמה שבועות של נוכחות דלילה . " אני אשמח אם תדאג שהשרים יואילו לבוא לישיבות הממשלה ,  כי כולנו מחויבים לתפקידים שנבחרו עבורם וחלק עוד רוצים להיבחר ",  אמר נתניהו למזכיר הממשלה בפתח הישיבה .  
הליכוד בתגובה לדבריו של בנט בנוגע לאפשרות שנתניהו יקים ממשלת  " שלום לאומית "  יחד עם בני גנץ ויאיר לפיד : " קשקוש מוחלט שאין לו שום קשר למציאות .  אחרי הבחירות נתניהו יקים ממשלת ימין בראשותו ".  
יו"ר הימין החדש נפתלי בנט אמר בפתח ישיבת הממשלה כי  " נתניהו וטראמפ מתואמים ביניהם על הצגת תכנית להקמת מדינה פלסטינית ביום שאחרי הבחירות ".  בנט טען כי השניים תיאמו שלא להציג את תכניתו המדינית של טראמפ כדי לא להקשות על נתניהו בבחירות ,  אולם לדבריו  " ביממה או שתיים שלאחר הבחירות תוצג התכנית להקמת מדינה פלסטינית על 90% מהשטח ,  וחלוקת ירושלים.לפיד וגנץ ייכנסו לממשלה כממשלת שלום לאומית ".  
ראש הממשלה לשעבר ,  אהוד ברק ,  תקף את הליכוד לאחר שהמפלגה הגישה נגדו אמש תלונה לפרקליט המדינה .  ''הליכוד לא מזיז לי שערה אחת על הזקן .  אנשים קטנים ,  קפוצי ישבן ,  שמפחדים מיום הדין הקרב .  אם יידרש אגיש עם שובי ארצה תלונה נגד נתניהו שאיים על היועמ"ש וקודם על המפכ"ל והחוקרים .  שקד שאיימה על העליון .  וכלבלביו שאיימו עלינו ב'מליונים שלא ישלימו עם כתב אישום' .  מושחתים הביתה'' .  המפלגה התלוננה במשטרה על שמחה על כך כי היועמ''ש נוטה שלא להגיש כתב אישום נגד נתניהו בתיק 2000 וכתב ''מנדלבליט- נא להתעשת'' .  

מתקפות בנגמ"ש בימין ,  השרים שהבריזו ,  והזקן של ברק | עדכוני הבחירות
שר החינוך בנט התריע כי נתניהו יקים ממשלת  " שלום לאומית "  עם גנץ ולפיד כשטראמפ יפרסם את תכניתו המדינית .  נתניהו עקץ את השרים שנעדרו מישיבת הממשלה ,  אהוד ברק לא נשאר חייב לאחר שבליכוד הגישו נגדו תלונה לפרקליט המדינה ,  ואף מילה על איפא"ק .  עדכונים שוטפים

