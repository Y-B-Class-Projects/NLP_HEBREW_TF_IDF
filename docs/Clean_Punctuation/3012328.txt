במקביל לביקור נתניהו :  אזרבייג'ן מתכננת עסקה לרכישת כיפת ברזל
בחודש הבא יגיע ראש הממשלה לביקור במדינה השיעית שבקווקז ,  חבר פרלמנט אמר לתקשורת המקומית כי המערכת מוכנה לייצוא .  לפי פרסומים זרים ,  בין המדינות יש שיתוף פעולה נרחב
 ( יולי 2015 :  כיפת ברזל יירטה מזל"ט לראשונה )  
בחודש הבא ראש הממשלה בנימין נתניהו צפוי לצאת לביקור בן שלושה ימים באזרבייג'ן וקזחסטן ,  כשעל הפרק  חיזוק היחסים האסטרטגיים עם באקו ,  בעלת ברית ותיקה של ישראל ואחת המדינות המוסלמיות הידידותיות והחשובות באזור .  לפי פרסומים בכלי התקשורת ,  בין שתי המדינות קיים שיתוף פעולה ביטחוני רחב היקף ,  וקשרים נרחבים בתחום הגז והאנרגיה .  
בחודש האחרון פורסמו בכלי התקשורת האזריים דיווחים לפיהם עסקה לרכישת מערכת  " כיפת ברזל "  צפויה להתממש בקרוב .  חבר הפרלמנט האזרי יבדה אברמוב אמר כי מערכת כיפת ברזל מוכנה כבר להעברה לידי הצבא האזרי ,  ומטרתה ליירט טילים ארוכי-טווח מארמניה ,  עמה באקו נמצאת בסכסוך גבולות מתמשך .  
עוד בוואלה !  NEWS:נתניהו הוזמן על ידי טראמפ לפגישה : " אין בעלת ברית טובה מישראל"נתניהו דרש מהשרים :  אל תתבטאו בנוגע לבחירות בארצות הבריתלראשונה זה שנים :  שר ישראלי בחגיגות היום הלאומי של טורקיה 
אזרבייג'ן ,  מדינה בקווקז שמרבית אזרחיה מוסלמים שיעים קווקז ,  נמצאת במשולש גבולות אסטרטגי יקר ערך מבחינת ישראל ,  והמערב כולו .  היא גובלת ברוסיה ,  איראן וטורקיה ,  כמו גם גיאורגיה וארמניה .  מאז כוננו היחסים בין ישראל לאזרבייג'ן בשנת 1993 נוסף לה ערך אסטרטגי מיוחד .  נשיא אזרבייג'ן ,  אילהם אלייב ,  נחשב לידידותי לישראל ,  ובשנים האחרונות התקיימו שורה של ביקורי בכירים במדינה .  
נתניהו ביקר בבאקו כבר ב-1997 ,  במהלך כהונתו הקודמת כראש ממשלה ,  וב-2009 ביקר שם נשיא המדינה דאז שמעון פרס .  שר הביטחון המכהן אביגדור ליברמן ערך שלושה ביקורים רשמיים באזרבייג'ן כשר חוץ ,  ושר הביטחון הקודם משה יעלון ביקר בתערוכת נשק לאומית במדינה ב-2014 ,  שם השתתפו גם חמש חברות מישראל ו"כיפת ברזל "  הוצגה לראווה .
 בשנים האחרונות מערכת היחסים בין ישראל ואזרבייג'ן התהדקה במיוחד בתחום הביטחוני ,  והיא יעד לייצוא של התעשיות הביטחוניות בישראל .  לפי דיווחים זרים ,  בשנים האחרונות נחתמו עסקאות ביטחוניות בהיקף של מיליארדי דולרים ,  שכוללות ספינות ישראליות למשמר החופים של המדינה ,  מטוסים ללא טייס ,  מערכות הגנה נגד טילים וציוד ביטחוני נוסף מתוצרת התעשיות הביטחוניות הישראליות .  
קיים שיתוף פעולה נרחב גם בתחום הלוחמה בטרור .  לפי דיווחים זרים ,  המוסד לוקח חלק פעיל באבטחת אירועים בינלאומיים שנערכים במדינה .  אזרבייג'ן נחשבת לאחת מבעלות הברית החשובות של ישראל בעיקר בציר מול איראן ;  ב-2012 ,  בשיא המאבק נגד הגרעין האירני ,  דווח בתקשורת הזרה כי באקו הסכימה לאפשר לחיל האוויר גישה לבסיסים שלה הסמוכים לגבול עם איראן במקרה של התקפה אווירית .  
הקשרים החמים בין ישראל לאזרבייג'ן מעוררות מתיחות עם שכנתה המסוכסכת ארמניה ,  ושתי המדינות נמצאות בסכסוך מתמשך על חבל הארץ נגורנו-קרבאך .  באפריל האחרון שיגרה יו"ר מרצ זהבה גלאון מכתב לשר הביטחון אז משה יעלון בו ביקשה להורות על עצירת אספקה של מלטים לצבא אזרבייג'ן עד שזו תתחייב שלא ישתמש בנשק נגד ארמניה ,  וב"הארץ "  דווח כי שגריר ארמניה העביר מחאה חריפה למשרד החוץ על אספקת נשק ישראלית לבאקו .  

במקביל לביקור נתניהו :  אזרבייג'ן מתכננת עסקה לרכישת כיפת ברזל
בחודש הבא יגיע ראש הממשלה לביקור במדינה השיעית שבקווקז ,  חבר פרלמנט אמר לתקשורת המקומית כי המערכת מוכנה לייצוא .  לפי פרסומים זרים ,  בין המדינות יש שיתוף פעולה נרחב

