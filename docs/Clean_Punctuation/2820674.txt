סרטון תעמולה חדש בליכוד עבר לכאורה על החוק - והוסר
בסרטון מוצג ראש הממשלה נתניהו כמבוגר אחראי בגן ילדים .  אולם לאור העובדה שהשתתפות ילדים מתחת לגיל 15 אסורה לפי חוק התעמולה - הסרטון הוסר .  מהליכוד נמסר : " טעות טכנית "
  ( הטשטוש לא במקור )  
סרטון חדש של תנועת הליכוד בהשתתפות ראש הממשלה בנימין נתניהו דלף לרשת - והוסר מיד לאחר שהתברר כי הוא עובר על חוק הבחירות  ( דרכי תעמולה )  ,  שאוסר על השתתפות ילדים בסרטוני תעמולה .  
הסרטון מציג את נתניהו כמבוגר אחראי בגן ילדים שיוצא משליטה וגוער בילדים שמייצגים את מתחריו . " יאיר ,  די לשחק עם זה ,  אתה הורס את זה ",  נוזף נתניהו ב"ילד "  יאיר לפיד שמשחק עם חשבונייה . " ציפי ,  די לרוץ ממקום למקום ",  הוא גוער ב"ילדה "  ציפי לבני שמתרוצצת ברחבי החדר ,  קריצה למעבר של לבני ממפלגה למפלגה .  הסרטון עלה בעמוד הפייסבוק של אמיר אוחנה ,  שנבחר במקום ה-32 בבחירות המקדימות בליכוד ,  ולא עלה באתר הרשמי של המפלגה או של ראש הממשלה .  
מהליכוד נמסר בתגובה : " מדובר בסרטון שהוכן במטה ההסברה ולא אושר לפרסום או שידור .  הסרטון צולם על סמך חוות דעת משפטית שהכין מראש היועץ המשפטי של הליכוד ולאחר שהתקבלו האישורים הנדרשים לרבות אישורי ההורים .  לצערנו ,  עקב טעות טכנית ,  הגיע הסרטון לרשת האינטרנט אף שלא אושר לפרסום ולשידור על ידי מטה ההסברה של הליכוד ". 
בחירות 2015 - סיקור מיוחד:חיזוק ליש עתיד :  ח"כ אלעזר שטרן מצטרף למפלגהנתניהו מבהיר : " לא נשב בממשלת אחדות עם העבודה"שמיר פורש מישראל ביתנו : " לא מזדהה עם המצע המדיני "  
אתמול העלה ראש הממשלה פוסט לעמוד הפייסבוק שלו ,  שם כתב כי  " הבחירות האלה הן על מי יענה לטלפון האדום בירושלים ,  והן גם ובעיקר על מה ייאמר בטלפון האדום הזה ".  נתניהו כתב עוד כי  " קל מאוד לקבל מחיאות כפיים וליטופים מהקהילה הבינלאומית .  כל מה שצריך לעשות בשביל זה הוא להיכנע ללחצים הבינלאומיים ולהסכים להקמת חמאסטן שנייה ליד תל אביב וירושלים ,  כפי שרוצים ציפי ובוז'י .  זו אינה דרכי ". 
אנשי נתניהו אף הכינו סרטון מצויר ,  שבו נראים לבני והרצוג רבים האחד עם השני ,  כאשר כל אחד מהם מנסה להתחמק מהשיחה ב"קו הנזיפות של אובמה ".  בתום הסרטון ,  ועל רקע קולות הוויכוח של השניים ,  עולה הכתובית : " ברגע האמת ,  נתניהו ".  
אגב ,  חיפוש בארכיון מעלה כי הסיסמה החדשה של נתניהו היא למעשה העתק של סיסמת הבחירות של אהוד ברק מ-2009 .  גם אז השתמש שר הביטחון לשעבר במילים  " ברגע האמת ,  ברק ",  כאשר דמותם של לבני ונתניהו הולכת ונמוגה והוא נותר במרכז התמונה .
" המחנה הציוני "  מיהרו להכין סרטון תגובה ,  המציג אף הוא את הרצוג ולבני המצוירים מביטים בטלפון המצלצל .  אולם אז מופיעה תמונתו של נתניהו עם הכיתוב : " ביבי ,  השאלה היא לא מי יענה לטלפון ,  השאלה היא מי יתקשר אליך ?  "  

סרטון תעמולה חדש בליכוד עבר לכאורה על החוק - והוסר
בסרטון מוצג ראש הממשלה נתניהו כמבוגר אחראי בגן ילדים .  אולם לאור העובדה שהשתתפות ילדים מתחת לגיל 15 אסורה לפי חוק התעמולה - הסרטון הוסר .  מהליכוד נמסר : " טעות טכנית "
 
