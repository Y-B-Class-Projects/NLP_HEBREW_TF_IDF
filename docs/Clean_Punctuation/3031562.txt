ייצוגית נגד 'ידיעות' :  לא עמדתם בסטנדרט המתחייב מהגדרתו של עיתון
פרשת ביבי-נוני מגיעה לבית המשפט מוקדם מהצפוי :  תביעה ייצוגית עקרונית הוגשה לבית המשפט המחוזי מרכז אשר מעמידה במרכזה את השאלה העקרונית מהו מוצר הראוי להתקרא עיתון : " בימים האחרונים הסתבר כי לא שיקולים ענייניים קבעו את תוכן העיתון "
 תביעה ייצוגית עקרונית הוגשה הבוקר  ( ראשון )  לבית המשפט המחוזי מרכז אשר מעמידה במרכזה את השאלה העקרונית מהו עיתון ומהו מוצר הראוי להתקרא עיתון .  
בתביעה נטען ,  על בסיס הפרסומים האחרונים ,  כי  " לאחרונה התברר כי ידיעות אחרונות הטעה את ציבור קוראיו במשך שנים .  במשך שנים העיתון התיימר להיות עיתון שמספק חדשות באופן אובייקטיבי ,  ושהשיקולים אשר מנחים את עורכיו הם שיקולים ענייניים .  במשך שנים ציבור הקוראים ,  ובכללם התובע הייצוגי ,  רכש את העיתון תוך שהוא מניח כי החדשות שהוצגו בפניו נערכו על פי סטנדרטים עיתונאיים מקובלים והוצגו לו בשל חשיבותן ,  בשל מידת השפעתן המשוערת על החברה הישראלית ,  ולאחר שעורכי העיתון הפעילו שיקול דעת מקצועי-ענייני ובחרו את המידע הרלבנטי ביותר לפרסום מעל דפי העיתון ".  
ואולם ,  לטענת התובע נועם זיצמן ועורכי דינו אלירם בקל ועודד גזית ,  מצג זה היה מצג שווא . " בימים האחרונים הסתבר כי לא שיקולים ענייניים קבעו את תוכן העיתון ,  וכי במשך שנים היו אלה שיקולים כלכליים ואישיים של בעלי המניות אשר השפיעו באורח מהותי על תוכן העיתון .  אין מדובר בהטיות מקריות או חד פעמיות ".  
" כלומר ",  כך מכתב התביעה , " אותו משא ומתן שפרטים נוספים לגביו נחשפים מדי יום לגבי המשא ומתן שניהל נוני מוזס מו"ל ידיעות אחרונות מול ראש הממשלה בנימין נתניהו ,  במהלכו הבטיח לו כי ידאג שימשיך להיות ראש ממשלה בתמורה לחקיקה שתחייב את החינמון ישראל היום לגבות כסף ".  על פי הבקשה ,  מדובר בעיוותים המובילים לכך שתוכן העיתון לא שיקף אף את השקפותיהם האמיתיות של כותביו ועורכיו ,  ואינו מהווה עוד מוצר עיתונאי ,  העומד באמות מידה מינימליות של עיתון במדינת ישראל .  הוא אינו משקף את המציאות ואינו מהווה סיקור של העובדות ;  אלא הוא מהווה כלי לשירות האינטרסים המסחריים של בעליו והמוציא לאור שלו .
 בתביעה הודגש כי צרכן העיתונות יוצא מנקודת הנחה לפיה התכנים שבעיתון אותו הוא רכש הם תוצר של עבודה עיתונאית עניינית .  גם אם הקורא אינו מסכים עם הדיווחים או עם העמדות המוצגות בפניו בעיתון בו הוא קורא ,  הרי שלאור האמון הבסיסי שהוא רוחש למוסד העיתונות הוא מאמין כי החדשות שנמסרות לו ,  נמסרות לו בשל חשיבותן .  אמון זה ,  החיוני למדינה דמוקרטית ,  נפגע קשות בשל התנהלות ידיעות אחרונות ,  והמוציא לאור שלו .  

ייצוגית נגד 'ידיעות' :  לא עמדתם בסטנדרט המתחייב מהגדרתו של עיתון
פרשת ביבי-נוני מגיעה לבית המשפט מוקדם מהצפוי :  תביעה ייצוגית עקרונית הוגשה לבית המשפט המחוזי מרכז אשר מעמידה במרכזה את השאלה העקרונית מהו מוצר הראוי להתקרא עיתון : " בימים האחרונים הסתבר כי לא שיקולים ענייניים קבעו את תוכן העיתון "
 
