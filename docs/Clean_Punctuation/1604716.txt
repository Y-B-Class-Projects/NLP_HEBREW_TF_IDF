מקורבי רה"מ :  לבני לא מתייצבת נגד גולדסטון
מקורבי נתניהו טוענים כי יו"ר האופוזיציה אינה מסייעת לו במאבק המדיני נגד הדו"ח על הלחימה בעזה ,  אף כי התנהלה בזמן שהיתה שרת החוץ .  לשכת לבני : " מוטב שהמקורבים יתעסקו בענייני המדינה ,  במקום בפוליטיקה קטנה "
 גורמים בסביבתו של ראש הממשלה בנימין נתניהו תקפו הערב  ( שני )  בחריפות את יושבת ראש האופוזיציה ,  חברת הכנסת ציפי לבני ,  בטענה שלא נרתמה למסע ההסברה הישראלי נגד דו"ח גולדסטון .  הגורמים אמרו לוואלה !  חדשות כי  " יש להביע פליאה על כך שלבני לא מתייצבת לצד ראש הממשלה במלחמה המדינית ,  שנועדה להגן על מבצע 'עופרת יצוקה' ,  שהתנהל בתקופה שלבני כיהנה כשרת החוץ ".  
הביקורת על לבני הובעה על רקע דברים חריפים שאמר אתמול ראש ממשלת טורקיה ,  רג'יפ טייפ ארדואן ,  נגד ראש הממשלה נתניהו .  ארדואן הצהיר כי היה מעדיף לפגוש את נשיא סודן עומר אל-באשיר ,  המואשם בפשעי מלחמה ,  מאשר את נתניהו .  בראיון לסוכנות הידיעות הטורקית ,  האשים ארדואן את ישראל בביצוע פשעים נגד העם הפלסטיני במהלך מבצע  " עופרת יצוקה ".   " אני לא יכול לדבר על הנושאים האלה עם נתניהו ,  אך אני מסוגל לדון בהם עם באשיר ",  אמר ארדואן .
 מלשכתה של לבני נמסר בתגובה לביקורת של מקורבי נתניהו ,  כי  " מדובר בניסיון עלוב ושקוף להסב את תשומת הלב הציבורית מהסיטואציה המדינית הבעייתית מאוד שראש הממשלה קלע את ישראל לתוכה עם עניין שאין לו דבר וחצי דבר עם האמת .  ציפי לבני תקפה את דו"ח גולדסטון בעשרות ראיונות ,  תדרוכים ופגישות מדיניות ובכל מתקפה על ישראל כולל בכלי תקשורת טורקיים .  מי שמנסה לעשות פוליטיקה קטנה מעניינים מדיניים הם אלו שאמורים לעסוק בענייני המדינה ומוטב שיתעסקו בכך במקום בעניינים פוליטיים קטנים ".  
מלשכת לבני נמסר עוד כי  " אם מישהו מנסה להבין למה ישראל הגיעה למצב מדיני אומלל כזה התנהלות לשכת ראש הממשלה הערב ,  ששעה לפני פגישה עם אובמה עסוקה בלדבר על ציפי לבני ולא בדברים אחרים מספקת את ההסברים .  לבני אמרה כבר מזמן לראש הממשלה נתניהו ולשר החוץ ליברמן שהיא מעמידה עצמה לרשות המאבק בדו"ח גולדסטון מאז הם לא פנו אליה ".  
מוקדם יותר היום נאם ראש הממשלה בפני העצרת הכללית של הקהילות היהודיות ,  בוושינגטון והתייחס גם לדו"ח גולדסטון .  נתניהו אמר כי  " הדו"ח על עזה ,  שמגנה את ישראל בביצוע פשעי מלחמה צריך להידחות באופן נוקשה .  אנחנו גאים בצה"ל ,  אנחנו גאים בבנינו ובבנותינו שמגינים על המדינה כל יום .  אנחנו יודעים שצה"ל הוא הצבא הכי מוסרי בעולם .  על ידי גינוי הדו"ח אתם תומכים בשלום ושולחים מסר לארגוני הטרור ,  לפיהם לא יוכלו לירות על אזרחים מבלי להיענש ". 

מקורבי רה"מ :  לבני לא מתייצבת נגד גולדסטון
מקורבי נתניהו טוענים כי יו"ר האופוזיציה אינה מסייעת לו במאבק המדיני נגד הדו"ח על הלחימה בעזה ,  אף כי התנהלה בזמן שהיתה שרת החוץ .  לשכת לבני : " מוטב שהמקורבים יתעסקו בענייני המדינה ,  במקום בפוליטיקה קטנה "
 
