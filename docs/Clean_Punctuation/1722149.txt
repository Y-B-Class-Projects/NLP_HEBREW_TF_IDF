למרות ההקפאה :  יוקמו 23 מבני לימוד ביו"ש
שבועיים וחצי לפני פתיחת שנת הלימודים הוחלט לאשר הקמה של 23 מבנים יבילים שישמשו ככיתות לימוד לכ-500 תלמידים . " על התלמידים הללו ללמוד באותם תנאים הניתנים לילדי המסתננים "
 שבועיים וחצי לפני פתיחת שנת הלימודים ,  החליט היום  ( ראשון )  פורום בראשות ראש הממשלה בנימין נתניהו לאשר הקמת 23 מבנים יבילים שישמשו כ-500 תלמידים בשמונה יישובים ביהודה ושומרון .  בישיבה בה התקבלה ההחלטה השתתפו נתניהו ,  שר הביטחון אהוד ברק ,  שר החינוך גדעון סער ,  שר המשפטים יעקב נאמן והיועץ המשפטי לממשלה יעקב וינשטיין .  
המבנים שאושרו ישמשו ככיתות לימוד והם ייבנו בין היתר בהתנחלויות עפרה ,  עלי ,  טלמון ,  אדם ,  איתמר ,  עמנואל ,  אלון מורה ואפרת .  בדיון הוחלט עוד ששר הביטחון יהיה אחראי על תכנון מבנים חלופיים לשנת הלימודים הבאה ,  בעוד שבשנה הנוכחית ישתמשו התלמידים במבנים היבילים .
 בדיון ,  שנערך הבוקר בוועדת החינוך של הכנסת בנושא ,  חזר יו"ר הוועדה ח"כ זבולון אורלב  ( הבית היהודי )  על הטענה כי דינם של תלמידי יהודה ושומרון זהה לזה של תלמידי מדינת המדינה המתגוררים בגבולותיה . " על התלמידים הללו ללמוד באותם תנאים הניתנים לילדי המסתננים ,  העובדים הבלתי חוקיים והבדואים ",  אמר אורלב .  
ראש מועצת אפרת ,  עודד רביבי ,  בירך על ההחלטה וקרא לשר הביטחון לקדם את תוכניות התב"ע אשר עוכבו בשל הקפאת הבנייה בשטחי יהודה ושומרון . " אני מאד מקווה שבקיץ הבא ,  ערב פתיחת שנת הלימודים ,  לא נגיע למצב דומה שכאשר רצו לאשר את בניית הכיתות לא ניתן היה לעשות זאת בשל ההקפאה ",  אמר רביבי .  
ראשי שדולת ארץ ישראל ,  חברי הכנסת זאב אלקין ואריה אלדד ,  הגיבו אף הם להחלטה ואמרו כי  " אנו מברכים את ראש הממשלה על התערבותו האישית לפתרון הבעיה ושמחים שהשכל הישר גבר על האטימות והבירוקרטיה וכעת תלמידי יהודה ושומרון יזכו ללמוד באותם תנאים להם זכאים שאר תלמידי ישראל .  שוב הוכח שבזכות פעילות השדולה וראשי ההתיישבות ניתן להתגבר על המכשולים השונים .  ברוח הנחיות אלו יש צורך למצוא פתרון גם לילדי הגן בחברון ". 
במועצת יש"ע בירכו על ההחלטה ואמרו כי  " ראש הממשלה הוכיח שכשרוצים  אפשר .  הסוגיה מעולם לא הייתה סוגיה משפטית ,  אלא פוליטית .  כל שנדרש בה היה החלטה של הדרג המדיני .  חבל שהיה צריך להגיע עד עכשיו ,  כשבועיים לפני פתיחת שנת הלימודים ,  כדי להפסיק לעשות פוליטיקה על גבם של ילדים ". 

למרות ההקפאה :  יוקמו 23 מבני לימוד ביו"ש
שבועיים וחצי לפני פתיחת שנת הלימודים הוחלט לאשר הקמה של 23 מבנים יבילים שישמשו ככיתות לימוד לכ-500 תלמידים . " על התלמידים הללו ללמוד באותם תנאים הניתנים לילדי המסתננים "
 
