לאודר בשיחות סגורות : " טראמפ נחוש להשיג הסכם שלום ישראלי-פלסטיני "
 איש העסקים שהיה מיודד עם נתניהו בעבר ומשמש כיום שליח לא רשמי של נשיא ארה"ב שוחח עם נציגים ישראלים בניו יורק והביע אופטימיות באשר לנכונותו של אבו מאזן לחדש את המשא ומתן .  בסביבת נתניהו ,  שיחסיו עם לאודר עלו על שרטון ,  מודאגים כי הוא  " לוחש על אוזנו "  של טראמפ
 ( נתניהו בישיבת הממשלה : " טראמפ מבקש לבחון דרכים לחידוש השיחות ")   
" הנשיא טראמפ נחוש להשיג הסכם שלום וישים את כל כובד משקלו למהלך "  - כך אמר בימים האחרונים בשיחות סגורות איש העסקים היהודי-אמריקני רון לאודר ,  המשמש שליח לא רשמי של נשיא ארצות הברית בניסיון להניע מחדש את התהליך המדיני בין ישראל והפלסטינים .  
לאודר ,  המשמש גם נשיא הקונגרס היהודי העולמי ,  השתתף ביום ראשון בכנס של העיתון  " ג'רוזלם פוסט "  בניו יורק שבו השתתפו גם שורה של פוליטיקאים ישראלים בכירים ,  בהם השרים נפתלי בנט ,  איילת שקד ,  יובל שטייניץ ,  ישראל כץ ,  אופיר אקוניס ויו"ר האופוזיציה יצחק הרצוג .  בשולי הכנס שוחח לאודר עם חלק מהישראלים על ההתפתחויות המדיניות האחרונות ואמר כי הוא  " אופטימי שאבו מאזן יסכים לחדש את השיחות ". 
עוד בנושא:מרוחק מנתניהו ,  מקורב לטראמפ :  לאודר לוחש על אוזן הנשיאיום לפני פגישתו עם טראמפ :  אבו מאזן נועד עם המיליארדר רון לאודרהמיליארדר לאודר : " ישראל צועדת בדרך לשלום עם ביטחון "  
כפי שנחשף לראשונה בוואלה !  NEWS ,  בשבועות האחרונים לאודר מגביר את מעורבותו במאמצי הבית הלבן לחדש את התהליך המדיני בין ישראל והפלסטינים ,  והוא משמש שליח לא רשמי של טראמפ בכל הנוגע לניסיון להשיג את  " הדיל "  בין הצדדים .  הוא אף נפגש פעמיים עם יו"ר הרשות הפלסטינית אבו מאזן ;  האחרונה שבהן הייתה בשבוע שעבר ,  בארוחת ערב משותפת עם השליח המיוחד של הנשיא ,  ג'ייסון גרינבלט ,  בוושינגטון ,  יום לפני פגישתו של אבו מאזן עם טראמפ .  
לאודר מחזיק בחברות היסטורית של יותר מ-50 שנה עם טראמפ .  בעבר היה גם ידיד קרוב של ראש הממשלה בנימין נתניהו ,  ואף שימש שליח מטעמו במשא ומתן חשאי שניהל עם סוריה בכהונתו הקודמת בשנות ה-90 .  עם זאת ,  בעשור האחרון היחסים בין השניים החמיצו .  בסביבת ראש הממשלה סבורים שלאודר  " לוחש על אוזנו "  של טראמפ בנושא הישראלי-פלסטיני ,  והוא זה שמעודד אותו לנסות להשיג הסכם בין הצדדים . 
" יש רק שני אנשים שסבורים שאפשר באמת להשיג דיל - טראמפ ולאודר ",  אמר מקור ישראלי בכיר לוואלה !  NEWS .  בכיר אחר ,  המקורב לראש הממשלה ,  הוסיף כי  " לאודר מאוד התקרב לפלסטינים ,  והוא כנראה אמר לטראמפ שאת הפלסטינים הוא יצליח להביא לשולחן המשא ומתן ,  ושהבעיה היא נתניהו ". 
בנאומו של לאודר ביום ראשון בכנס  " הג'רוזלם פוסט "  הוא נמנע מלהתייחס ישירות למעורבותו מאחורי הקלעים במגעי ממשל טראמפ ,  אך הביע אופטימיות בנוגע לעתיד ישראל . " אני מאמין שישראל תשגשג ותזרח יותר מאי פעם כי אנחנו בדרך לקראת שלום עם ביטחון ",  אמר .  
לפי פרסום של בן כספית בעיתון  " מעריב השבוע ",  מאז שנחשפה מעורבותו של לאודר במגעים ,  הוא עומד תחת התקפות של  " גורמים יהודיים קיצוניים ,  המכנים אותו  " גיס חמישי ".  לפי הדיווח ,  משרדו של לאודר הזמין משלוח של ארוחה יוקרתית מאחת המסעדות שנועד לפגישה שלו עם אבו מאזן ,  אך  " יד נעלמה הביאה לביטול המשלוח ,  מבלי שלאודר ידע ". 
היחסים בין לאודר לנתניהו הידרדרו בעשור האחרון בעקבות סדרה של פרסומים ביקורתיים כלפי ראש הממשלה ומשפחתו בערוץ 10 ,  שלאודר הוא אחד מבעליו .  היחסים הקרירים בין נתניהו ללאודר הפכו מאז ספטמבר האחרון לנתק מוחלט .  לאודר הגיע אז לארץ להשתתף בהלווייתו של חבר קרוב נוסף שלו ,  הנשיא לשעבר שמעון פרס .  במהלך הביקור ,  התבקש איש העסקים היהודי לתת עדות במשטרה ,  בבדיקה שאחר כך הפכה לחקירת תיק 1000 ,  המכונה גם  " פרשת המתנות ".  
בתוך כך ,  שר התחבורה ,  ישראל כץ ,  נפגש אתמול בוושינגטון עם שגריר ארצות הברית החדש ,  דיויד פרידמן .  בפגישה ,  שבה השתתף גם שגריר ישראל בארצות הברית ,  רון דרמר ,  נידונו הסוגיות המקומיות והאזוריות לקראת ביקור נשיא ארצות הברית ,  דונלד טראמפ ,  בישראל בעוד כשבועיים והגעתו של פרידמן בשבוע הבא .  כץ הציג את היוזמות האזוריות שאותן הוא מקדם - האי המלאכותי ומול חופי עזה ורשת מסילות אזורית .  היום צפוי כץ להציג את היוזמות בפני המועצה לביטחון לאומי בהשתתפות השגרירים והשליח המיוחד של הנשיא ג'ייסון גרינבלט .  

לאודר בשיחות סגורות : " טראמפ נחוש להשיג הסכם שלום ישראלי-פלסטיני "
 איש העסקים שהיה מיודד עם נתניהו בעבר ומשמש כיום שליח לא רשמי של נשיא ארה"ב שוחח עם נציגים ישראלים בניו יורק והביע אופטימיות באשר לנכונותו של אבו מאזן לחדש את המשא ומתן .  בסביבת נתניהו ,  שיחסיו עם לאודר עלו על שרטון ,  מודאגים כי הוא  " לוחש על אוזנו "  של טראמפ

