ביידן הפציר בנתניהו :  חתום על הסכם הסיוע הביטחוני שהציע אובמה
בפגישה עם ראש הממשלה ,  קרא לו סגן נשיא ארה"ב לקבל את הצעת הממשל הנוכחי ,  מאחר שלדבריו המציאות התקציבית לא תשתפר גם לאחר חילופי השלטון ב-2017 .  השניים דנו גם במצב בסוריה ובחידוש היחסים עם טורקיה
סגן נשיא ארה"ב ,  ג'ו ביידן ,  אמר היום  ( רביעי )  לראש הממשלה בנימין נתניהו בפגישתם בירושלים כי עדיף לישראל לקבל את חבילת הסיוע הביטחונית שמוצעת לה על ידי ממשלו של ברק אובמה ,  ולא להמתין עד לשנת 2017 ,  אז ייכנס נשיא חדש - או נשיאה- לבית הלבן .
 בשיחתם של השניים בירושלים הדגיש ביידן כי החבילה הנרחבת שמציע הממשל לא צפויה להשתפר תחת הממשל הבא ,  שכן המציאות התקציבית בארצות הברית עומדת להישאר דומה .  סגן הנשיא הוסיף כי גם אם נתניהו לא סבור שהחבילה מושלמת ,  הממשל האמריקני וגורמי הביטחון הבכירים ביותר מאמינים שהיא עונה היטב על צרכי הביטחון של ישראל .  
גורם ישראלי תיאר את פגישתם של ביידן ונתניהו היום כ"חמה ולבבית ",  והוסיף כי לצד חבילת הסיוע הביטחונית ,  השניים דנו גם בהתפתחויות האחרונות בסוריה ,  במגעים לפיוס בין ישראל לטורקיה ,  באפשרות להתקדמות מדינית מול הפלסטינים ובנושא הגז הטבעי של ישראל ויכולתו לקדם את מעמדה המדיני באזור .
 לקריאה נוספת:שרה נתניהו נפגשה עם רעיית ביידן : " לבנו יוצא למשפחת הנרצח בפיגוע"ביידן לריבלין : " הטרור לא ייפסק רק בכוח הזרוע"גורם אמריקני בכיר : " אובמה מתכוון להניע מחדש את תהליך השלום "  
במהלך פגישתם הבוקר ,  התייחס נתניהו לסדרת הפיגועים שהתרחשו אתמול בירושלים ,  בפתח תקווה וביפו . " ה-24 השעות האחרונות היו קשות בישראל ",  אמר ראש הממשלה ,  והביע את תנחומיו למשפחת הנרצח בפיגוע ביפו ,  אזרח אמריקני .  בתוך כך ,  נתניהו פנה לביידן ואמר : " אני מעריך את גינוייך האמתיים נגד הטרור .  כלום לא מצדיק את הטרור .  לצערי ,  אבו מאזן לא מגנה את ההתקפות האלה והפתח משבח את המתקפה שבה נרצח אזרח אמריקני .  הדבר הוא שגוי ". 
ביידן השיב כי ארצו מגנה את מעשי הטרור ואינה רואה אותם כדבר מקובל . " זה לא יכול להתקבל כדרך נאותה בקרב מדינות מודרניות .  זה לא מקובל במאה ה-21 ",  אמר ביידן .  הוא הוסיף : " לא ניתן להצדיק זאת וארצות הברית עומדת מאחורי הזכות של ישראל להגן על עצמה ,  כפי שאנו מגנים על עצמנו .  לכן אנו משתפים פעולה עם ישראל יותר מבעבר .  אנו רוצים להבטיח כי לישראל יהיה נשק עוצמתי .  זה לא אומר כי אנו תמיד מסכימים ,  אך ארצות הברית עומדת מאחורי ישראל ".  

ביידן הפציר בנתניהו :  חתום על הסכם הסיוע הביטחוני שהציע אובמה
בפגישה עם ראש הממשלה ,  קרא לו סגן נשיא ארה"ב לקבל את הצעת הממשל הנוכחי ,  מאחר שלדבריו המציאות התקציבית לא תשתפר גם לאחר חילופי השלטון ב-2017 .  השניים דנו גם במצב בסוריה ובחידוש היחסים עם טורקיה

