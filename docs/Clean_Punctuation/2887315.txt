נתניהו על ניצחון אובמה : " רוב מוחץ של האמריקנים רואה באיראן איום כמונו "
 ראש הממשלה התייחס להצלחת הנשיא האמריקני להגיע לתמיכתם של 34 סנאטורים ובכך לסכל את היוזמה להפלת הסכם הגרעין . " איראן היא האויבת של ארה"ב ולהבנה הזאת יש השלכות חשובות לביטחוננו "
 ראש הממשלה בנימין נתניהו התייחס היום  ( חמישי )  להצלחתו של נשיא ארצות הברית ברק אובמה להשיג את מספר הסנאטורים הדרוש כדי לסכל את האפשרות שהרפובליקנים יוכלו לעקוף את הווטו שיטיל ,  במקרה שהקונגרס ידחה את הסכם הגרעין עם איראן .  לדברי נתניהו , " רוב מוחץ של הציבור האמריקני רואה עין בעין איתנו את הסכנה מאיראן ".  
" חשוב להגיע לדעת הקהל האמריקנית בעובדה שאיראן היא האויבת של ארצות הברית ",  אמר . " היא מכריזה על זה באופן גלוי וישראל היא בעלת הברית של ארצות הברית .  להבנה הזאת יש השלכות חשובות לביטחוננו להמשך .  רוב מוחץ של הציבור האמריקני רואה עין בעין איתנו את הסכנה מאיראן ". 
לקריאה נוספתבכירים בלובי הפרו-ישראלי :  נאום נתניהו בקונגרס סייע לאובמהניצחון לאובמה :  כשל הסיכוי להפלת הסכם הגרעין בקונגרס 
אתמול הודיעה הסנאטורית ברברה מיקולסקי ממדינת מרילנד על תמיכתה בהסכם הגרעין שנחתם בין איראן ושש המעצמות .  בכך נכשל גם למעשה המאמץ שהוביל ראש הממשלה להפיל את ההסכם ,  מאבק שסיכוייו להצליח היו קלושים בלבד מלכתחילה .
 גורם מדיני ישראלי אמר אמש כי ראש הממשלה הבהיר לפני נאומו בקונגרס בחודש מרץ שחובתו היא להציג את דאגותיה של ישראל באשר להסכם עם איראן ,  לעם האמריקני ולנציגיו .  לדברי הגורם , " רוב מוצק בציבור האמריקני ובקונגרס מסכים עם עמדה זו .  ככל שההתנגדות להסכם עם איראן תהיה גדולה יותר ,  כך ישתקף הדבר במדיניות האמריקנית כלפי ישראל והאזור בהמשך .  הברית בין ארצות הברית לישראל איתנה ולראש הממשלה אין ספק ששתי המדינות ימשיכו לעבוד ביחד כדי להתמודד עם האתגרים הגדולים מולנו ".  
לאחר ההישג שאליו הגיע ממשל אובמה ,  נשא שר החוץ האמריקני ג'ון קרי דברים במסיבת עיתונאים מיוחדת בפילדלפיה .  קרי הדגיש שוב כי ההסכם שהושג ביולי האחרון הוא הדרך הטובה ביותר למנוע מאיראן נשק גרעיני וחזר על מחויבות ארה"ב לישראל . " מבחינה דיפלומטית ,  תמיכתנו לישראל נשארה איתנה .  ההסכם יספק את הערבויות לכך שאיראן לא פועלת לפצצה גרעינית ".  לדבריו ,  מבקרי ההסכם לא הציגו אף חלופה הגיונית .  בנאומו ניסה קרי להפריך את  " המיתוסים "  שמשמיעים מתנגדי ההסכם .
" ללא ההסכם ,  לאיראן היו כמה דרכים להגיע לפצצה גרעינית .  אך עם ההסכם - דרכים אלה סגורות בפני האיראנים ",  אמר קרי . " הפקחים של סבא"א יוכלו ללכת להגיע לכל מקום שאליו יובילו ראיות שיגיעו לידיהם .  לא יהיה מתקן - מוכרז או לא מוכרז - שלא יהיה מחוץ לתחום של הסוכנות ",  הוסיף .
 קרי המשיך בהפרכות טיעוני מתנגדי ההסכם ואמר כי  " ללא ההסכם הזה ,  זמן הפריצה התקצר .  עם ההסכם ,  הצנטריפוגות יופחתו ,  כמות האורניום תקטן ללא פחות מ-300 ק"ג ל-15 שנה ".  

נתניהו על ניצחון אובמה : " רוב מוחץ של האמריקנים רואה באיראן איום כמונו "
 ראש הממשלה התייחס להצלחת הנשיא האמריקני להגיע לתמיכתם של 34 סנאטורים ובכך לסכל את היוזמה להפלת הסכם הגרעין . " איראן היא האויבת של ארה"ב ולהבנה הזאת יש השלכות חשובות לביטחוננו "
 
