נתניהו על גנדי : " הבין שחייבים לאחוז בחרב "
 באזכרה לציון עשור לרצח השר רחבעם זאבי  ( גנדי )  אמר ראש הממשלה בנימין נתניהו כי  " גנדי הבין שאיש לא יגן על היהודים אם לא יגנו על עצמם ".  האלמנה יעל : " הציגו אותו כימין קיצוני "
  ( צילום :  גדעון צנטנר ,  עריכה :  יותם בן-דוד ) 
ראש הממשלה בנימין נתניהו נאם בצהריים  ( חמישי )  באזכרה לציון עשור להירצחו של השר רחבעם זאבי  ( גנדי )  ואמר כי  " גנדי שלנו הבין שבנסיבות המאבק על הקיום של עמנו ,  אין לנו ברירה אלא לאחוז בחרב .  גנדי הבין שאיש לא יגן על היהודים אם לא יגנו על עצמם .  הוא אמר ,  ואני מצטט :  'שתיקת העולם למראה השמדת היהודים יכולה לחזור על עצמה' ".  הוא הוסיף כי  " זאבי אמר שארץ ישראל היא הבסיס למדינת ישראל ,  ואמר כי מקומם של היהודים במדינת היהודים ,  היא מדינת ישראל .  באמירות הפשוטות האלה הוא תמצת את יסודות חיינו פה ". 
יעל זאבי ,  אלמנתו של גנדי אמרה באירוע כי הוא  " אהב את ארץ ישראל ותמיד ידעתי שארץ ישראל היא כמו אישה שנייה בבית ,  לפעמים ראשונה  .  גנדי אהב את ארץ ישראל ,  בגלל אהבתו לעם ישראל .  הוא חשה שלא רק האדמה קדושה אל החיים .  הוא האמין שאם אין ארץ אין גם עם ,  ואם לא נהיה חזקים ,  פשוט לא נהיה ".   
" רבים כינו אותו בגנאי ,  הציגו אותו כימין קיצוני ,  סירבו להכיר באמת פשוטה שמפלתו של עם אינה מגיעה אלא כאשר עייפותו גוברת על יצר הישרדותו .  הוא לא זגזג ,  לא עיגל פינות .  שלום אמת יושג בניצחון ולא בפשרה .  איפה תמצאו פוליטיקאי עקשן כמוהו שלא מוכן לקפל את שולי אמיתותו אפילו תמורת משרת שר ולשכה מפוארת .  וזו מורשת גנדי ,  לא רק נאמנות לארץ ,  אלא לפני כן נאמנות אין קץ לעם ,  לחברים ,  ולהיות בנאדם ".  
עוד בנושאעשור לרצח גנדי : " התקשורת והציבור זלזלו בו "
 
נתניהו על גנדי : " הבין שחייבים לאחוז בחרב "
 באזכרה לציון עשור לרצח השר רחבעם זאבי  ( גנדי )  אמר ראש הממשלה בנימין נתניהו כי  " גנדי הבין שאיש לא יגן על היהודים אם לא יגנו על עצמם ".  האלמנה יעל : " הציגו אותו כימין קיצוני "
 
