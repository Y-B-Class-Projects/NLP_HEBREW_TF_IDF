לראשונה מאז 2010 :  נתניהו ואבו מאזן לחצו ידיים בפריז
ראש הממשלה ויו"ר הרשות הפלסטינית עמדו זה לצד זה במהלך צילום התמונה הרשמית של כ-150 ראשי המדינות שהגיעו הבוקר לוועידת האקלים .  נתניהו ייפגש היום עם פוטין ,  הולנד ומנהיגים נוספים .  במקביל ,  פוטין הודיע כי לא ייפגש עם ארדואן
בשולי ועידת האקלים הבינלאומית בפריז שנפתחה היום  ( שני )  ,  ראש הממשלה בנימין נתניהו ויו"ר הרשות הפלסטינית אבו מאזן לחצו ידיים זה עם זה ,  לראשונה מאז 2010 .  לחיצת הידיים התרחשה כשהשניים עמדו קרוב זה לזה במהלך צילום התמונה הרשמית של כלל המנהיגים המשתתפים בוועידה ,  וביניהם חצץ רק ראש ממשלת ניו זילנד ,  ג'ון קי .
 ראש הממשלה נתניהו פגש בחטף גם את נשיא ארצות הברית ברק אובמה ,  והשניים ניהלו שיחה קצרה .  גורם מדיני ישראלי אומר כי השיחה התקיימה תוך כדי הליכה משותפת וארכה כעשר דקות ,  כאשר שר החוץ האמריקני ג'ון קרי הצטרף לשיחה לקראת סיומה .  
נתניהו נועד היום גם עם שרת החוץ של האיחוד האירופי פדריקה מוגריני .  בסיום הפגישה ,  אמרה מוגריני כי למרות הצהרות ראש הממשלה לפיהן הוא משהה את מעורבות האיחוד האירופי בתהליך השלום במזרח התיכון ,  האיחוד ימשיך לגלם בו תפקיד .  כשהדוברת של מוגריני נשאלה על תגובת ישראל לסימון מוצרי ההתנחלויות במדינות האיחוד ,  היא השיבה : " יחסי האיחוד האירופי וישראל טובים ,  נרחבים ועמוקים והם ימשיכו להיות כאלה ".  
עוד בוואלה !  NEWS:ועידת האקלים נפתחה : " לשכנע את העולם להתקדם בכיוון הנכון"נתניהו המריא לפריז וייפגש עם פוטין והולנד לדון בתיאום בסוריהלפני ועידת האקלים :  אובמה נחת בפריז וחלק כבוד לקורבנות הפיגועים 
ראש הממשלה שוחח גם עם הנסיך הבריטי צ'רלס ,  והזמינו לבקר בירושלים ,  ונפגש עם מנהיגי מונגוליה ,  ברזיל ,  ליטא ,  איטליה ונורבגיה .  בהמשך היום ,  מתוכננות לראש הממשלה פגישות רשמיות וממושכות יותר עם נשיא רוסיה ולדימיר פוטין ,  נשיא צרפת פרנסואה הולנד ומנהיגי מדינות מפתח נוספות .  נתניהו צפוי להיפגש גם עם ראש ממשלת הודו נרנדרה מודי וראש ממשלת קנדה ג'סטין טרודו .  
כ-150 מנהיגים וראשי מנהיגות הגיעו הבוקר ללה בורז'ה ,  אתר הוועידה מחוץ לפריז ,  וזו הפכה לזירה של פגישות דיפלומטיות .  מוקדם יותר נועד הנשיא אובמה עם מקבילו הסיני שי ג'ינפינג והשניים הסכימו לעבוד יחד על תכנית לקידום כלכלה גלובלית ירוקה .  סין אחראית לכ-30% מפליטת גזי החממה בעולם ,  וארה"ב  ל-16% .  רק הבוקר נרשמו בבייג'ינג ובצפון סין נתוני זיהום אוויר חריגים במיוחד ,  שחמורים מהם תועדו רק פעם אחת בהיסטוריה .
 אך שני אישים שלא ייפגשו בשולי הוועידה הם נשיאי רוסיה וטורקיה .  צרפת ניסתה לערוך פגישה כזו בצל המשבר ביחסים בין המדינות לאחר הפלת מטוס הקרב הרוסי על ידי חיל האוויר הטורקי ,  אולם היום מסר הקרמלין כי לא תתקיים פגישה בין ולדימיר פוטין לרג'פ טייפ ארדואן .  

לראשונה מאז 2010 :  נתניהו ואבו מאזן לחצו ידיים בפריז
ראש הממשלה ויו"ר הרשות הפלסטינית עמדו זה לצד זה במהלך צילום התמונה הרשמית של כ-150 ראשי המדינות שהגיעו הבוקר לוועידת האקלים .  נתניהו ייפגש היום עם פוטין ,  הולנד ומנהיגים נוספים .  במקביל ,  פוטין הודיע כי לא ייפגש עם ארדואן

