נתניהו הבטיח לאובמה מדינה פלסטינית - וחתך חזרה לימין
ראש הממשלה הציג במהלך המו"מ עמדות יוניות ושליחו הסכים לחזור לקווי 67' עם חילופי שטחים ,  אך ברגע האמת נסוג מכך וחזר לבסיסו הפוליטי .  גם בארה"ב תוהים :  מי הוא נתניהו האמיתי ?  חלק אחרון בסדרת הכתבות על נתניהו והעולם הערבי
לפני קצת יותר משנה ,  בתחילת חודש פברואר 2014 ,  פרסמנו בוואלה חדשות את הכותרת הבאה : " נתניהו מוכן עקרונית להיפרד מכ-90% משטחי הגדה המערבית בהסדר קבע ".  הכותרת התבססה על דברים שאמרו כמה גורמים ,  ישראלים ואמריקנים ,  שהיו מעורבים במשא ומתן המדיני שהוביל באותם ימים שר החוץ של ארצות הברית ,  ג'ון קרי .  במסגרת השיחות עם קרי אותת נתניהו כי בכל הסדר עתידי הוא יתעקש לשמור כ-10% מהגדה בשליטה ישראלית ,  כחלק מפרשנות מורחבת שלו למושג  " גושי ההתיישבות ".  
בעקבות הפרסום ,  קראו חברי כנסת מהליכוד והבית היהודי לנתניהו לפרסם הכחשה גורפת לדברים .  בלשכת ראש הממשלה ,  עם זאת ,  שמרו על שתיקה ונמנעו מלהגיב .  כמה ימים לאחר הפרסום ,  בפגישה עם בכיר בליכוד שהוגדרה לא לציטוט ,  התקבל אישור נוסף לדברים . " כולנו מבינים שנתניהו מוכן ללכת על צעדים מאוד קשים וכואבים במשא ומתן של קרי ",  הסביר . " התקווה שלנו היא שהפלסטינים ,  כמו תמיד ,  לא יהיו מוכנים להסתפק בזה וידרשו עוד ,  מה שיכשיל את המגעים .  אבל אם בטעות הם יסכימו ,  תהיה פה טלטלה רצינית ".  אותו ח"כ ,  אגב ,  יצא רק בימים האחרונים לתקשורת כדי לגן על הקו המדיני הקשוח של נתניהו ,  ולהדוף את הפרסומים שהציגו אותו כמנהיג מתון המוכן לפשרות .  
נתניהו והעולם הערבי - כתבות נוספות:ביחד נגד איראן ,  אבל שאף אחד לא יגלהנתניהו וסיסי :  הצלחה ביטחונית ,  החמצה מדינית 
המספר 90% ,  שהופיע בכותרת שלנו ,  לא הפיל מהכיסא את מי שעוקבים מקרוב אחר עמדותיו של נתניהו במשאים ומתנים לאורך השנים .  כחצי שנה קודם לכן ציטט עיתון  " הארץ "  שר בליכוד שהעריך גם כן כי גבול הוויתורים של נתניהו מגיע לכ-90% משטחי הגדה .  ח"כ זאב אלקין אמר בעבר כי אם הפלסטינים יסכימו לקבל מדינה פלסטינית על 87% משטחי הגדה המערבית ,  נתניהו יהיה מוכן לחיות עם זה ,  ומדינה פלסטינית אכן תתממש .  אלקין אינו איש הבית היהודי והוא גם לא עובד עבור ידיעות אחרונות .  הוא ח"כ מהליכוד שנתניהו מינה בקדנציה האחרונה ליו"ר ועדת החוץ והביטחון .  
אז מה באמת חושב נתניהו על מדינה פלסטינית ,  ומה בדיוק קרה במשא ומתן האחרון בינו לבין ג'ון קרי ?  הטענות הסותרות הנשמעות בימים האחרונים מבלבלות לחלוטין ,  וכמו שאמר אתמול משה כחלון ברגע של גילוי לב , " אני כבר לא עומד בקצב של הסיפור הזה ".  האמת המסובכת היא שכולם צודקים .  צודק בנט האומר שנתניהו הביע הסכמה עקרונית לפשרות מרחיקות לכת בנושא גבולות המדינה הפלסטינית .  צודק נתניהו המתעקש שהוא לא התחייב לשום דבר .  צודקת ציפי לבני כאשר היא אומרת ל"ניו יורק טיימס "  שאבו מאזן אשם בפיצוץ השיחות ,  אבל היא צודקת גם כאשר היא אומרת שההתנהלות של נתניהו גרמה לעולם להאשים בכך את ישראל ולא את הפלסטינים .  

בליכוד אמנם פוסלים מראש כל פרט מידע שמקורו בקבוצת ידיעות אחרונות ,  אבל העובדות לגבי המשא ומתן שהוביל קרי פורסמו בהרחבה בחודשים האחרונים באין-ספור כלי תקשורת בארץ ובחו"ל ,  כולל כאן בוואלה חדשות .  מכיוון שבאורח נס הסוגיה הפלסטינית חזרה לכותרות בימים האחרונים ,  שבוע בלבד לפני מערכת הבחירות ,  החלטנו לשחזר את הקווים הכלליים של תהליך קרי .  חלק מהפרטים שתקראו כאן כבר פורסמו בעבר - אם כי הוספנו גם מידע חדש בכמה נקודות - אבל על רקע מלחמת הספינים וההאשמות ,  יש חשיבות להעלאתם על הכתב בצורה מסודרת בעיתוי הנוכחי .  
תהליך השלום של קרי החל במרץ 2013 ,  לפני שנתיים בדיוק ,  כאשר ברק אובמה הגיע לביקור היסטורי בישראל .  ההחלטה החשובה ביותר של הנשיא האמריקני במהלך הביקור התקבלה בכלל בוושינגטון ,  וזו הייתה ההחלטה לצרף אליו את קרי ,  שכבר אז תכנן לחדש את העיסוק האמריקני במשא ומתן הישראלי-פלסטיני .  דיפלומט אמריקני בכיר הסביר לוואלה חדשות כי  " השאלה אם קרי בא או לא הייתה משמעותית ,  כי היה ברור שאם הוא לא מגיע ,  הדיון יעסוק בעיקר באיראן ,  סוריה והתחום הביטחוני ,  ואילו אם קרי מצטרף ,  אז ידברו גם על הפלסטינים .  זו הייתה אחת הנסיעות המשותפות הראשונות של אובמה וקרי כנשיא ושר חוץ ".  
תוך כדי הביקור ,  שוחחו נתניהו ואובמה במצטבר במשך כתשע שעות .  איראן הייתה הנושא המרכזי ,  אבל נתניהו אמר דברים חשובים גם בנושא הפלסטיני .  אני מוכן להגיע להסדר היסטורי ,  הוא אמר לאובמה ,  אבל זה ידרוש זמן .  גורם אמריקני שהיה עד לדברים סיפר לוואלה חדשות בשנה שעברה כי נתניהו  " דורש שהביצוע של כל הסכם יהיה הדרגתי וארוך-טווח .  מבחינתו ,  שהשלבים הסופיים יהיו במשמרת של ראש הממשלה הבא ".  
לטענה האמריקנית הזו ,  אגב ,  אפשר להתייחס בשתי דרכים .  מתנגדיו של נתניהו יגידו שהוא רוצה לברוח מאחריות ,  לחתום על הסכם אבל להתעקש על ביצוע שיתפרש על פני עשור או יותר ,  כך שאת העבודה השחורה יבצע מישהו אחר .  תומכיו של ראש הממשלה יטענו מנגד כי הסיבה להתעקשותו על ביצוע איטי והדרגתי היא הגנה על ביטחון ישראל ,  ושמירת האופציה להפיל את ההסכם אם מתברר שהצד השני לא עומד במחויבויות שלו .  מי צודק ?  כנראה ששני הצדדים .  

סוגיית הזמן הייתה אחת הסוגיות הקשות ביותר במהלך המשא ומתן שניהל קרי .  נתניהו דרש ,  למשל ,  נוכחות צבאית ישראלית ארוכת-טווח בבקעת הירדן במסגרת כל הסכם .  הטווח שהוא היה מוכן לשקול נע בין 15 שנה לבין תקופת זמן לא מוגבלת ,  בכפוף לביצועים של מנגנוני הביטחון הפלסטיניים .  אבו מאזן ,  לעומת זאת ,  היה מוכן להתגמש במהלך השיחות מדרישה לנסיגה ישראלית מהבקעה תוך שלוש שנים ,  להסכמה שהנסיגה תתבצע בתום חמש שנים  ( האמריקנים טוענים שהיה מוכן להאריך זאת עד לשבע )  .  על מסגרת זמן לפינוי ההתנחלויות כלל לא התנהל דיון ,  אבל נתניהו כן דרש במהלך השיחות לבצע חכירה ארוכת-טווח של כמה התנחלויות שאינן חלק מגושי ההתיישבות ,  כמו למשל עפרה ובית אל .  משמעות החכירה הייתה שבכל הסכם עתידי ,  ההתנחלויות הללו היו נשארות במקומן עוד 20 שנה או יותר .  
הוויכוח על לוחות הזמנים הדגיש את האמירה הידועה של ותיקי המשא ומתן הישראלי-פלסטיני ,  על כך ש"ישראל חוששת שכל דבר קבוע יהפוך אצל הפלסטינים לזמני ,  ואילו הפלסטינים חוששים שכל דבר מוגבל בזמן יהפוך אצל ישראל לקבוע ".  
גם מבחינת האמריקנים ,  אגב ,  דרישת הזמן של נתניהו הציבה קשיים . " נשיא אמריקני ,  כל נשיא ,  רוצה לעשות דברים גדולים במהלך הקדנציה שלו ",  אומר גורם אמריקני שהיה מעורב במשא ומתן . " כשאובמה הגיע לישראל ,  היו לו עוד שלוש שנים וחצי לכהונה .  בשעה שנתניהו רוצה שההסכם ייצא לפועל רק הרבה אחרי שהוא כבר יהיה בפנסיה ,  אובמה רוצה להשלים את המלאכה לפני שהוא עוזב את הבית הלבן .  זה יוצר פער בעייתי בזמנים ".  
בשיחות שקיימו האמריקנים עם ותיקי  " תעשיית השלום "  בישראל ,  היו כמה אנשים חכמים שהבהירו להם כי הדרך היחידה להוציא הסכם מנתניהו היא ללכת על עסקה של  " זמן תמורת שטח ",  או באנגלית Time for Territory .  בפועל ,  ההחלטה להגביל מראש את המשא ומתן לתשעה חודשים ,  שהתקבלה בגלל החשדנות הפלסטינית כלפי נתניהו  ( "הוא רוצה לגרור את זה לנצח ",  הזהיר את קרי הבכיר הפסטיני סאיב עריקאת )  ,  פגעה באפשרות הזו .  
בפגישה של נתניהו עם אובמה במרץ 2013 נידון עוד נושא חשוב ,  שיהיו לו השלכות משמעותיות על המשא ומתן :  הערוץ החשאי .  כפי שנחשף בוואלה חדשות בנובמבר האחרון ,  בין השנים 2014-2010 התנהל בלונדון ערוץ קשר חשאי בין פרקליטו של נתניהו ,  יצחק מולכו ,  לבין חוסיין אגא ,  יועץ המקורב לאבו מאזן .  הערוץ הזה ידע עליות ומורדות במהלך כהונתו הקודמת של נתניהו בתפקיד ,  אבל מעולם לא הביא לפריצת הדרך המיוחלת .  כאשר אובמה וקרי הגיעו לארץ והביעו רצון לחדש את המשא ומתן ,  נתניהו ביקש לתת הזמנות נוספת ל"ערוץ לונדון ". 
למרות שבצד האמריקני הייתה ספקנות גדולה לגבי יכולתו של הערוץ הזה לשאת פירות ,  אובמה וקרי החליטו  " ללכת על זה ".  ארבעה חודשים לאחר מכן ,  ביולי 2013 ,  הודיע קרי על חידוש המשא ומתן הגלוי והרשמי ,  שעל ניהולו הופקד הדיפלומט הוותיק מרטין אינדיק .  אולם הדברים המשמעותיים באמת קרו בערוץ החשאי ,  שהחל לרוץ עוד קודם לכן .  
שני הערוצים  הגלוי והחשאי  התנהלו במקביל לאורך כחמישה חודשים ,  מאוגוסט 2013 עד ינואר 2014 .  מולכו השתתף בשניהם ,  כאשר בערוץ הגלוי הוא ייצג את ישראל יחד עם ציפי לבני .  ההתנהלות של מולכו בשני הערוצים הייתה כאילו מדובר בשני אנשים שונים .  בערוץ הגלוי הוא עיכב ,  מיסמס ,  בלם ורוקן מתוכן כל דיון משמעותי שהתפתח .  ג'ורג' מיטשל ,  ששימש כמתווך האמריקני בסבב המשא ומתן של שנת 2009 ,  אמר פעם על מולכו ש"מעולם לא פגשתי אדם שיודע להגיד 'לא' בכל כך הרבה דרכים שונות ".  המתווכים הנוכחיים ,  מרטין אינדיק ופרנק לוונסטיין ,  הבינו תוך כדי השיחות בדיוק על מה מיטשל דיבר .  
אלא שבערוץ החשאי התנהל מולכו בצורה שונה לגמרי .  מול יועצו של אבו מאזן הוא עמל על ניסוח מסמך הבנות משותף ,  שיהווה את הבסיס ל"הסכם המסגרת "  האמריקני של קרי .  כל ה"וויתורים "  שהוזכרו בימים האחרונים מקורם בערוץ הזה  שלמרבה האבסורד ,  הנציג הישראלי היחיד בו היה מולכו ,  ללא כל מעורבות של ציפי לבני ה"שמאלנית "  כביכול .  הטענה שמשמיעים דובריו הרבים של נתניהו בימים האחרונים ,  כאילו מה שמולכו ואגא גיבשו היה  " מסמך אמריקני "  היא פשוט לא נכונה .  המסמך שהשניים עבדו עליו לא נוסח על ידי האמריקנים ,  אלא על ידי השניים עצמם ,  על בסיס עמדות שהיו אמורות להיות מתואמות עם שני המנהיגים  ( בדיעבד התברר שמולכו היה מתואם עם נתניהו ,  אבל רמת התיאום בין אגא לבין אבו מאזן נותרה בגדר תעלומה )  .  התוצר הסופי אמור היה להיות  " הסכם מסגרת "  אמריקני ,  ששני הצדדים יסכימו לקיים על בסיסו משא ומתן .  
ובכל זאת ,  יש משהו לא הוגן באופן שבו המסמך של מולכו ואגא הוצג בחלק מפרסומי העיתונות בימים האחרונים .  הניסיון לשווק את המסמך למצביעי הימין כ"מסמך ויתורים "  ולהציג את נתניהו כמי שמכר שטחי מולדת תמורת נזיד עדשים הוא מגמתי .  בפועל ,  המסמך הזה כלל ויתור משמעותי מצד ישראל ,  בסוגיית הגבולות ,  לצד סדרה של ויתורים היסטוריים מהצד הפלסטיני :  ויתור על זכות השיבה  ( והסתפקות בחזרה סמלית של פליטים בכפוף לשיקול דעתה הבלעדי של ישראל )  ,  התחשבות בשיקולי הביטחון של ישראל ,  הכרה בזהותה של ישראל כמדינת הלאום של העם היהודי ודחיית הדיון על ירושלים למועד עתידי .  
או כפי שהגדיר זאת דיפלומט אמריקני שהיה חבר בצוות המשא ומתן של קרי : " תמורת ההכרה הישראלית בגבולות 1967 ,  הנציג הפלסטיני בשיחות מכר את כל החנות ".  אין זה מקרי שכאשר ההבנות מהערוץ החשאי  " נשפכו "  בסופו של דבר לתוך ערוץ השיחות הגלוי של קרי ,  התגובה הישראלית הייתה  " כן ,  אבל ",  ואילו התגובה הפלסטינית הייתה  " לא ".  

אל מול האופן המעוות שבו הוצג המסמך בחלק מדיווחי העיתונות הגיעה התגובה המעוותת עוד יותר ,  אפשר אפילו לומר שקרית ,  של הליכוד .  תגובה כנה של נתניהו למסמך הזה הייתה צריכה להיות משהו בנוסח הבא : " נכון ,  הנחיתי את עורך הדין מולכו לנהל משא ומתן רציני מול נציגו של אבו מאזן ,  והייתי מוכן במסגרת המשא ומתן הזה לפשרה היסטורית על בסיס גבולות 1967 .  אבל במקביל ,  דרשתי בתוקף שהפלסטינים יתפשרו בסוגיות החשובות לנו ביותר  הביטחון ,  הזהות היהודית והפליטים .  בנושא ירושלים ,  בגלל הפערים הגדולים בין הצדדים ,  לא הושגה כל הסכמה .  לצערי ,  אל מול הפשרה שאני קיבלתי בנושא הטריטוריאלי ,  אבו מאזן לא הסכים להתפשר בנושאים האחרים ". 
את האמירה הזו נתניהו צריך היה להגיד לא רק עכשיו ,  שבוע לפני הבחירות ,  אלא כבר לפני חצי שנה בנאומו בפני העצרת הכללית של האו"ם .  מי שמאמינים לו היו אומרים - הוא ניסה להגיע להסכם וזה לא הצליח .  מי שמפקפקים בכנותו היו אומרים  הכול תמרון טקטי ,  נתניהו אף פעם לא באמת התכוון .  אבל עם עצם העובדה שהוא הסכים לפשרה טריטוריאלית ,  היה קשה להתווכח .  אבו מאזן היה ניצב בפני מבוכה בינלאומית .  
אז למה בעצם לא אמר נתניהו את הדברים הללו עד היום ?  הפרשנות הנפוצה ביותר היא שנתניהו לא היה מוכן לשלם את המחיר הפוליטי של חשיפת העמדות שהפגין תוך כדי השיחות .  כך נוצר המצב האבסורדי שכאשר שיחות השלום קרסו ,  האשים בכך העולם כולו את ישראל  למרות שלאבו מאזן הייתה תרומה לא קטנה לכישלון .  
בהקשר הזה ,  בכיר אמריקני אמר לוואלה חדשות : " אתה שואל אותי אם ביבי הסכים ל-67 .  אז התשובה היא כן ולא .  בערוץ החשאי מולכו אמר כן .  אחר כך בדיונים עם קרי על מסמך המסגרת ,  ביבי אמר כן ,  אבל .  למה אבל ?  כי הוא ביקש להסתייג מהסעיף הזה במסמך .  אחרי שהשיחות קרסו ,  במשך תקופה ארוכה הוא לא אמר דבר .  שמר על שתיקה .  ועכשיו הוא אומר בבירור שלא .  אז אני מפנה את השאלה בחזרה אליך ,  כי מבחינתנו נוצר מצב שאי אפשר לדעת למה האיש הזה מתכוון ".  
בתחילת מערכת הבחירות פורסם בוואלה חדשות ראיון נרחב על המשא ומתן עם השר לשעבר יעקב פרי ,  שמבין שרי הממשלה האחרונה שאינם אנשי ליכוד ,  היה התומך הקולני ביותר של נתניהו  ( בתחילת המשא ומתן הוא אף השווה את נתניהו ליצחק רבין )  .  פרי החמיא לנתניהו בראיון על עצם הכניסה למשא ומתן ,  וגם על העמדות שהפגין במהלך השיחות ,  אבל סיכם בקביעה ש"אבו מאזן אשם יותר מנתניהו בכישלון השיחות ,  אבל בגלל ההתנהלות של נתניהו ,  רוב העולם האשים בסוף את ישראל ".  
בניגוד לכתב האישום ה"ימני "  שחלק מכלי התקשורת ניסו לנסח נגד נתניהו בסוף השבוע  כאילו הוא מכר את המדינה לאבו מאזן  כתב האישום של פרי הוא הסיפור האמיתי .  נתניהו הפגין במהלך המשא ומתן עם הפלסטינים עמדות דומות לאלה של ציפי לבני ועמוס ידלין מהמחנה הציוני ,  והתעקש על אותם דברים שידלין ולבני לא היו מוכנים לוותר עליהם  ישראל מדינה יהודית ,  אין שיבת פליטים ויש הסדרי ביטחון .  אבל ברגע האמת ,  הוא נסוג מהעמדות הללו ,  התכחש לדברים שנאמרו על ידי איש האמון הקרוב אליו ביותר ,  ונסוג בחזרה לעמדות של נפתלי בנט .  מבחינה פוליטית ,  מאוד יכול להיות שהנסיגה הזו תשאיר אותו בלשכת ראש הממשלה .  מבחינה מדינית ,  ההתנהלות הזו פגעה באמינות שלו בעיני העולם .  אם ייבחר פעם נוספת ,  הוא יצטרך לעבוד קשה כדי לתקן את הנזקים .  
לפניות לכתב אמיר תיבון :  amir.tibon@walla.co 

נתניהו הבטיח לאובמה מדינה פלסטינית - וחתך חזרה לימין
ראש הממשלה הציג במהלך המו"מ עמדות יוניות ושליחו הסכים לחזור לקווי 67' עם חילופי שטחים ,  אך ברגע האמת נסוג מכך וחזר לבסיסו הפוליטי .  גם בארה"ב תוהים :  מי הוא נתניהו האמיתי ?  חלק אחרון בסדרת הכתבות על נתניהו והעולם הערבי

