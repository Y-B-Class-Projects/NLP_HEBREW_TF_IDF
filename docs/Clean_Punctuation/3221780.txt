נתניהו הגיב להחלטת היועמ"ש : " מסע ציד להפלת ממשלת הימין "
 ראש הממשלה נתניהו מתייחס לראשונה להחלטת היועמ"ש להגיש נגדו כתב אישום בכפוף לשימוע . " מבצעים נגדנו רדיפה פוליטית ,  מסע ציד חסר תקדים שמטרתו אחת - להפיל את ממשלת הימין בראשותי ".  גנץ :  לא נשב עם נתניהו ,  עליו להתפטר
 - " מסע ציד חסר תקדים שמטרתו אחת - להפיל את ממשלת הימין בראשותי "-   " כל אזרח ואזרח מבין שהעיתוי הזה הוא שערורייתי "-   " כל מגדל הקלפים הזה יקרוס לחלוטין ,  אני בטוח בזה ב-4000% "-  גנץ לנתניהו : " קורא לך לגלות אחריות לאומית ולהתפטר מתפקידך "  
ראש הממשלה בנימין נתניהו הגיב הערב  ( חמישי )  בהצהרה מיוחדת ממעונו ברחוב בלפור בירושלים להחלטת היועץ המשפטי לממשלה אביחי מנדלבליט להגיש נגדו כתב אישום בכפוף לשימוע בגין שוחד בתיק 4000 - פרשת בזק-וואלה ,  ובתיקים 1000 ו-2000 בגין מרמה והפרת אמונים . " דבר חמור מאוד קרה היום במדינת ישראל ",  אמר .  
נתניהו הציג את קשריו עם מנהיגי העולם כהישגי כהונתו ,  אולם לדבריו ,  בשל העובדה שלא ניתן לנצח את הליכוד קלפי מתבצע נגדו מסע רדיפה .  לדבריו  " במשך שלוש שנים מבצעים נגדנו רדיפה פוליטית ,  מסע ציד חסר תקדים שמטרתו אחת - להפיל את ממשלת הימין בראשותי ולהעלות את מפלגת השמאל של לפיד וגנץ .  הם הפעילו מכבש לחצים בלתי פוסק וכמעט בלתי אנושי על היועמ"ש כדי שיגיד שהוא שוקל להגיש נגדי כתב אישום בכפוף לשבוע ,  גם כשברור שאין כלום .  העיקר להשפיע על הבחירות ,  גם כשידוע שמגדל הקלפים הזה יקרוס ".   
" היועץ המשפטי לממשלה הוא בשר ודם ",  המשיך נתניהו . " לכן הלחץ של השמאל הצליח .  קרה היום דבר חמור ביותר בדמקורטיה הישראלית .  בפעם הראשונה בתולדות המדינה פותחים בשימוע כמה שבועות ,  כמה ימים ,  לפני הבחירות .  כל אזרח ואזרח מבין שהעיתוי הזה הוא שערורייתי .  הוא נועד להפיל את הימין מהשלטון ולהעלות את המשאל .  אין הסבר אחר להתעקשות לזמן הזה .  זאת המטרה שלהם - להסית את הציבור בעדינות כלפיי בלי שתהיה לי האפשרות להפריך את הטענות האלה עכשיו ,  אלא רק אחרי הבחירות .  שלא יהיה לכם ספק - אני אפריך את כולן מההתחלה עד הסוף ".  
לקריאת כתב החשדות המלא
לקריאה נוספת בנושאהליכוד : " מסע ציד נגד רה"מ ".  באופוזיציה תקפו : " נתניהו מבייש את המדינה"היועמ"ש הכריע :  נתניהו נאשם בשוחד ,  מרמה והפרת אמונים | כתב החשדותתיק 4000 :  נתניהו היטיב עם בעלי בזק תמורת סיקור חיובי בעסקת  " תן וקח " 
" אני יודע שהרוב של מצביעי הליכוד זה לא ישפיע בכלל ",  ציין ראש הממשלה . " אך מספיק שהיא תשפיע על מעטים כדי שהמשאל חלילה יעלה לשלטון .  שידורים מיוחדים בתקשורת ,  חגיגות באולפנים .  אני לא זוכר מתי השמאל היה כל כך מאושר .  לא רק שתופרים תיקים ,  כבר תופרים חליפות .  חשוב שלא יהיו אותן חגיגות שתפרו תיק לשר המשפטים הימני יעקב נאמן ,  לגיבור אמיתי של ישראל רפאל איתן ,  רמטכ"ל לשעבר ,  שתפרו תיק לאביגדור קהלני - שחטו אותם בתקשורת וחגגו באולפנים .  גם נגדם היו תיקים מפורטים .  איך זה נגמר במקרה שלהם ובמקרים רבים אחרים ?  זה נגמר בכלום .  ואתם יודעים למה זה נגמר בכלום ?  כי לא היה כלום ,  כפי שאצלי אין כלום ".  
בהמשך דבריו תקף נתניהו את רשויות אכיפת החוק ,  וכן את אמצעי התקשורת שהשתתפו לדבריו במסע הציד .  ב"שפכו ועדיין שופכים את דמה של רעייתי ,  רודפים את בני ,  העבירו את המשפחה שלי שלוש שנים ששבעה מדורי גיהנום ",  אמר . " מסע הציד ניסה לתפור לי ולרעייתי שישה תיקי שוחד .  זה מגדל קלפים שקורס .  כבר עכשיו ,  עוד לפני השימוע ,  עוד לפני שדיברתי והצגתי את כל המסמכים שמפריכים את כל זה ,  חמישה מששת התיקים הללו כבר קרסו .  מבטיח שגם שאר הטענות יקרסו .  הם יקרסו שאוכיח שעדי המדינה שיקרו כדי להציל את עורם .  הם יקרסו כשאביא עשרות עדים שבאופן קבוע לא נחקרו ,  הם יקרסו כשאציג את המסמכים והפרוטוקולים שמוכיחים שהכל נעשה כדין ולא רבב .  לא יישאר זכר לטענות הללו .  לא בתיקים התפורים פייק 1000 ,  2000 ,  4000 ".  
" לוקחים את עבודת הדוברות של כל דובר ופוליטיקאי ,  ורק במקרה שלי הופכים את זה פלילי ",  הוסיף . " לוקחים שיחה שלי שנועדה להגן על הבן שלי והופכים אותה לפלילית .  מו"לים אחרים הסכימו להוריד את הידיעה הזאת .  פרופ' אלן דרשוביץ ,  מבכירי המשפטנים בעולם ,  אומר שהתיקים הם סכנה לדמוקרטיה ולאיזון בין חופש העיתונות והמשטרה והיחסים בין ממשלה לעיתונאים .  הוא אומר שאין תקדים בהיסטוריה של המשפט הישראלי והעולמי שבו נקבע שסיקור חיובי זה שוחד .  הם מדברים על 2.5 כתבות בוואלה מתוך אוקיינוס של כתבות נגדי ".   
" זה אבסורד להגיד ששלטתי באתר וואלה ,  שהוא אתר שמאל קיצוני ",  אמר ראש הממשל . " ומי האדם הראשון בהיסטוריה שמאשימים אותו בשוחד על סיקור חיובי ?  אותי .  בנימין נתניהו ,  האדם הכי מושמץ בתולדות התקשורת הישראלית .  מעניין שלא בודקים את שאר הפוליטיקאים שקיבלו ממוזס סיקור חיובי לטובת סגירת ישראל היום שהיה מכניס מיליונים לכיסו של מוזס ". 
נתניהו התייחס לטענות נגדו בתיקי 2000 ו-4000 ותהה : " אם סיקור אוהד זה שוחד ,  איך אפילו לא חקרו את יאיר לפיד שנפגש בחשאי עשרות פעמים עם מוזס ,  מפלגתו קידמה את החוק והוא קיבל מבול של כתבות בידיעות ".  הוא שאל  " איך יכול להיות שאני ,  שבלמתי את החוק הזה ,  אותי שוקלים להעמיד לדין ואותם אפילו לא חוקרים ?  עולם הזוי .  או שהמסקנה היא שסיקור חיובי זה שוחד רק אם קוראים לך נתניהו .  ומה עם פייק 1000 ?  אותו אבסורד .  הוציאו מאות מיליונים על חשבון משלמי המסים ומצאו סיגרים וחמגשיות .  קשקוש .  מנפחים את הסכומים במפוח ענק ומעמיסים הכל עליי ".  
נתניהו ביקש להביא כדוגמה מקרים אחרים ,  בהם לדבריו נתנו מתנות כמו  " רה"מ אולמרט ,  שקיבל במתנה עטים יקרי ערך מקבלנים ואנשי עסקים בשווי של למעלה ממיליון שקלים .  שם היועמ"ש דאז קבע שאין טעם לחקור אפילו .  אתם כבר מכירים את העיקרון - לא ביבי ,  לא חוקרים .  אבל פה כמובן יש לחץ אדיר גם של התקשורת ,  גם של השמאל וגם של פקידים משפטיים להביא את ההאשמות נגדי דווקא לפני הבחירות ".  
בהמשך תקף נתניהו גם את ליאת בן ארי ,  פרקליטת מיסוי וכלכלה שהובילה את החקירה ,  ואת פרקליט המדינה שי ניצן . " איך אפשר להסביר שליאת בן ארי ,  שדחפה לפרסם את ההחלטה דווקא לפני הבחירות ,  עצרה ב-2013 את החקירה נגד לבני בטענה אז שזאת התערבות בבחירת .  האם זה רק מקרה שניצן 'הפלה לרעה אנשי ימין ובאופן שערורייתי עסק באכיפה בררנית נגדם' .  אני מקווה שזה לא המצב עכשיו אבל דבר אחד ברור - יש חוק אחד ויש חוק לנתניהו .  אני אומר לכם אזרחי ישראל ,  כל מגדל הקלפים הזה יקרוס לחלוטין .  אני בטוח בזה ב-4000 אחוז .  אני מתכוון להמשיך לשרת אתכם ואת המדינה כרה"מ עוד שנים רבות .  אל תאמינו לכל הספינים .  אבל זה תלוי בכם ".  
לבסוף ביקש נתניהו לפנות לציבור . " אל תתנו למסע הציד הזה לבלבל אתכם ",  אמר . " הבחירה הייתה ונשארה פשוטה ,  חדה כתער ,  ממשלת שמאל חלשה של לפיד וגנץ בתמיכת גוש חוסם של המפלגות הערביות ,  או ממשלת ימין חזקה בראשותי ובראשות הליכוד .  רבים מכם ביממה האחרונה ובכלל אומרים לי שאנחנו איתך ועם שרה ,  אל תישברו .  אני אומר להם שאני לא נשבר .  אני אמשיך .  ואז אתם שואלים אותי - מאיפה אני שואב את העוצמה לעמוד במסע הציד הזה ?  אני שואב את הכוחות משלושה דברים :  ראשית ,  ממשפחתי האהובה שהיא עמוד התווך של חיי .  שנית ,  הידיעה שכל ההאשמות נגדי הן חסרות שחר .  ושלישית ,  מכם אזרחי ישראל היקרים שתומכים ומחזקים אותי כדי שאמשיך להנהיג את המדינה הזאת למען העתיד של כולנו ". 
במשרד המשפטים מסרו בתגובה לדברי נתניהו כי צר להם על  " המתקפות האישיות חסר היסוד שכוונו הערב נגד עובדי ציבור העושים מלאכתם נאמנה ".  על סגירת התיק של מפלגת קדימה הבהירו במשרד המשפטים כי ח"כ לבני כלל לא הייתה חשודה בו וכי בן ארי כלל לא הייתה מעורבת בקבלת ההחלטה . " אין שום דמיון בין תיק זה לתיקים בעניינו של ראש הממשלה שבהם כל החקירות הסתיימו לפני ההחלטה על הקדמת הבחירות ",  הבהירו .  
זמן קצר לאחר נאומו של נתניהו ,  יו"ר כחול לבן בני גנץ הגיב לראשונה לאחר החלטת היועץ המשפטי לממשלה ואמר כי לאור התפתחות הדברים מפלגתו לא תשב בממשלתו של נתניהו ,  ואף קרא לו להתפטר . " הערב הוא ערב קשה למדינת ישראל ולאזרחיה ",  אמר . " ערב בו היועץ המשפטי לממשלה מחליט על הגשת כתב אישום בכפוף לשימוע נגד ראש ממשלה מכהן הוא ערב כואב לכל פטריוט ישראלי .  כל מי שהמדינה יקרה לו ומוסדותיה חשובים לה עצוב ברב הזה ,  וגם בי אין שמחה גם כיריב פוליטי ".   
" אני מכיר את נתניהו היטב .  עבדנו שכם אל שכם ,  ראיתי אותו ברגעים גדולים וברגעים קשים ואני יודע עד כמה הוא אוהב את מדינת ישראל .  אבל בנימין נתניהו שאני הכרתי לא היה גורר את המדינה ואת העם למצב שבו יש ראש ממשלה בחצי משרה .  בואו נדמיין את מציאות חיינו כשראש הממשלה נאלץ לחלק את זמנו בין בתי משפט לעיסוק בסוגיות הקריטיות של מדינת ישראל .  בואו נדמיין את מציאות חיינו כאשר ראש ממשלה נאלץ לעבור בין החלטות על גורל בינינו לבין התנצחות עם עדי מדינה .  בואו נדמיין ראש ממשלה שהעיסוק במצבו המשפטי תופס את עיקר יומו .  מדינת ישראל ראויה ליותר מזה ".  
בהמשך פנה גנץ לנתניהו וקרא לו לחדול ממתקפות על נושאי התפקידים ברשויות החוק  " הייתי מצפה שבערב זה ,  קשה ככל שיהיה ,  תנאם נאום ממלכתי כראוי לראש ממשלה ותמנע מקמפיין פוליטי שחוצה קווים אדומים .  הייתי מצפה ממך לנהל את מאבקך כאדם פרטי ואני אף מאחל לך הצלחה בכך .  מר נתניהו ,  אל תשכח - המדינה הזו היא של כולנו ואין כאן שאלה של ימין או שמאל ,  כי באמת ישראל היא לפני הכול.היום בחרת לצערי לצעוד בדרך שאיננה הולמת ראש ממשלה בישראל .  במקום לבחור בטובת העם ,  אתה בוחר בטובתך האישית .  זוהי בחירה רעה ,  שאסור לקחת בחיים .  כן ,  רק לפני מספר שנים הסברת בקולך שלך שראש ממשלה אשר מצוי בהישרדות אישית לא יכול להמשיך בתפקידו .  הרשה לי להזכיר את שאמרת ולצטט :  'ראש ממשלה ששקוע עד צוואר בחקירות ,  קיים חשש שהוא יכריע הכרעות על בסיס האינטרס האישי של ההישרדות הפוליטית שלו' ".   
" מר נתניהו ,  המדינה הזו יקרה לנו ואני משוכנע שהיא יקרה גם לך "  הוסיף גנץ . " לכן אני קורא לך להפסיק את מחול השדים .  אזרחי ואזרחיות ישראל ,  הערב עם פרסום המלצות היועמ"ש ובנסיבות שנוצרו ,  ישיבה עם בנימין נתניהו איננה עומדת על הפרק .  נתניהו ,  אני קורא לך להתעשת ולגלות אחריות לאומית ולהתפטר מתפקידך .  אם וכאשר תוכח חפותך תוכל לחזור לזירה ובראש מורם ". 
עד כה ,  שניים מארבעת ראשי מפלגת כחול לבן - יאיר לפיד ומשה יעלון - הצהירו כי לא יישבו בממשלה תחת נתניהו אם יוגש נגדו כתב אישום - עוד לפני השימוע .  גנץ ,  לעומת זאת ,  החזיק עד הערב עמדה חלשה יותר לפיה יהיה מוכן לשבת עם נתניהו עד אחרי השימוע ועד שכתב האישום יהיה חלוט .
 מהליכוד נמסר בתגובה לדברי גנץ : " זכות החפות עומדת לכל אדם ,  גם לבני גנץ ,  ואנו מקווים שהוא ינקה את שמו בהקדם האפשרי מההאשמות החמורות נגדו ". 
 ( עדכון ראשון :  20:10 )  

נתניהו הגיב להחלטת היועמ"ש : " מסע ציד להפלת ממשלת הימין "
 ראש הממשלה נתניהו מתייחס לראשונה להחלטת היועמ"ש להגיש נגדו כתב אישום בכפוף לשימוע . " מבצעים נגדנו רדיפה פוליטית ,  מסע ציד חסר תקדים שמטרתו אחת - להפיל את ממשלת הימין בראשותי ".  גנץ :  לא נשב עם נתניהו ,  עליו להתפטר

