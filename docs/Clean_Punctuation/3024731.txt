בתום לילה ארוך :  הכנסת אישרה את תקציב המדינה הדו-שנתי
לאחר דיון בשלל ההסתייגויות ,  60 חברי כנסת הצביעו בעד התכנית הכלכלית לשנתיים קרובות ,  שעומדת על 908 מיליארד שקל ,  ועל חוק ההסדרים .  כחלון התגאה בתכנית הדגל של מיסוי דירה שלישית ,  ואמר כי  " התקציב חברתי ועיוור צבעים ".  הרצוג : " תחילתה של שנה קשה לצעירים ולקשישים "
 חברי הכנסת אישרו הלילה  ( חמישי )  את תקציב המדינה לשנים 2018-2017 ואת חוק ההסדרים בקריאה שנייה ושלישית .  בשעה 01:15 הכריז יו"ר הכנסת יולי אדלשטיין כי תמו הדיונים בכל ההסתייגויות ,  וכי התכנית הכלכלית אושרה ברוב של 60 תומכים לעומת 48 מתנגדים .  התקציב יעמוד בשתי השנים יחד על 906.8 מיליארד שקל ,  446.8 מיליארד שקל ב- 2017 ו-460 מיליארד שקל ב- 2018 .
 שר האוצר ,  משה כחלון ,  שחוק הדגל שלו למיסוי דירה שלישית נכלל בחוק ההסדרים ,  אמר בתום ההצבעה כי  " התקציב שאושר היום הוא תקציב חברתי ועיוור צבעים .  תקציב שעוזר ומסייע לכל שכבות האוכלוסייה ".  לדברי כחלון , " התקציב הזה הוא של כל אזרחי המדינה .  לא ימין ,  שמאל או מרכז .  תקציב חברתי שנותן מענה לכל תחומי חיינו .  זהו תקציב של צמיחה ,  צמצום הפערים החברתיים ,  הגדלת ההוצאה הציבורית ,  הפחתת מסים והמשך התנופה של כל משרדי הממשלה בדגש על המשרדים החברתיים "
 מנגד ,  יו"ר האופוזיציה יצחק הרצוג העביר ביקורת על חברי הקואליציה שאישרו את התקציב ,  ואמר כי  " ממשלת ישראל העבירה הלילה תקציב ללא בשורה לאזרחים .  תקציב שמסמן את תחילתה של שנה קשה למשפחה העובדת ,  לצעירים ,  לקשישים ,  למי שהגורל התאכזר לו ולכל מי שלא מאיים וסוחט ".  הרצוג הודה בדבריו לחברי האופוזיציה שפעלו כדי להיאבק בתכנית הכלכלית והגישו הסתייגויות .
 עוד בוואלה !  NEWS :  ארה"ב תטיל וטו ?  מועצת הביטחון תצביע היום על עצירת הבנייה בהתנחלויותמשפחתה של דליה מתוסכלת מהרשויות בגרמניה : " לא מקבלים תשובות"החיים החדשים של האסיר קצב :  בלי יציאות בערב ובלי לעזוב את הארץ 
מוקדם יותר ניסו ח"כים באופוזיציה ,  בעיקר מהמחנה הציוני ,  להפסיק את ההצבעות על התקציב במחאה על כך שראש הממשלה בנימין נתניהו יצא מהמליאה לטענתם לצורך  " לייב בפייסבוק ".  הניסיון לא צלח ויו"ר הכנסת יולי אדלשטיין ,  שניהל את הדיון במליאה ,  המשיך אותו חרף מחאתם .  כעבור דקות אחדות שב נתניהו להצבעות ,  אף שלקואליציה היה רוב .  ח"כ דוד אמסלם  ( הליכוד )  ניסה להנעים את זמנם של הח"כים - וחילק במליאה סוכריות וחטיפים .
 ח"כ מרב מיכאלי  ( המחנה הציוני )  ,  מרכזת האופוזיציה ,  אמרה : " כבר הבנו הבוקר שבוחן המציאות של נתניהו לקוי .  במקום לשבת עכשיו במליאה ולהצביע על התקציב הגרוע שהוא מביא לאישור ,  הוא יושב בלשכתו ומדבר בפייסבוק עם הנתינות והנתינים .  גם לנו במקומו היה קשה להסתכל לתקציב הגרוע הזה בעיניים ".  
במקביל ,  ח"כ נורית קורן  ( הליכוד )  הכריזה על מרד ,  עזבה בצהריים את משכן הכנסת ולא הצביעה בעד התקציב .  זאת ,  בעקבות אי הקמת ועדה לחקר האמת בפרשת ילדי תימן ,  המזרח והבלקן . " יש לי מחויבות מיום היבחרי לאלפי המשפחות שילדיהן נחטפו באותם השנים ",  אמרה , " אני לא מתכוונת לאכזב אותן ואני מודיעה על כך שעד שלא תאושר הוועדה לחקר האמת בפרשה אני אעדר מהצבעות התקציב ".  
ההצבעות התאפשרו לאחר שבשבועות האחרונים סיימו הוועדות בכנסת ,  בהן ועדת הכספים ,  את עבודתן על התקציב . " בשנה שעברה עמדתי כאן והצגתי בפניכם את התקציב לשנים 2016-2015 ",  אמר כחלון טרם ההצבעה הסופית . " היו רבים שפקפקו ביכולתה של הממשלה להעביר תקציב נוסף .  היום ,  שנה אחרי אני עומד כאן ואני גאה להציג לכם תקציב נוסף וכלכלה ישראלית חזקה ,  איתנה ,  יציבה וצומחת ".  
הרצוג אמר טרם ההצבעה כי התקציב  " משעמם ,  ללא בשורה חדשה לעם ישראל ,  חוטא לחלוטין למטרה .  תקציב ללא תקווה וללא פתרונות למצוקות הכלכליות היומיומיות של אזרחי ישראל ".  הרצוג האשים את נתניהו בכך שהוא וחבריו לקואליציה  " מנותקים מהעם ,  מטילים מסים סמויים על האזרחים ,  מבזבזים סכומי עתק ומחלקים את הכסף על פי אינטרסים צרים ,  לכל מי שמאיים עליכם ,  למקורבים ולשוחד פוליטי ". 
הרצוג התייחס לחלוקת הכספים השנויה במחלוקת שנעשתה השבוע בוועדת כספים ,  שבמסגרתה ניתנו לשמונה חברי כנסת בקואליציה 328 מיליון שקלים לבחירתם ,  כתנאי לתמיכתם בתקציב .  בין הח"כים שקיבלו את הכספים :  משה גפני  ( יהדות התורה )  ,  דוד ביטן  ( הליכוד )  ,  מיקי זוהר  ( הליכוד )  ,  אורן חזן  ( הליכוד )  ונאווה בוקר  ( הליכוד )  .  
 ( עדכון ראשון :  19:30 )  

בתום לילה ארוך :  הכנסת אישרה את תקציב המדינה הדו-שנתי
לאחר דיון בשלל ההסתייגויות ,  60 חברי כנסת הצביעו בעד התכנית הכלכלית לשנתיים קרובות ,  שעומדת על 908 מיליארד שקל ,  ועל חוק ההסדרים .  כחלון התגאה בתכנית הדגל של מיסוי דירה שלישית ,  ואמר כי  " התקציב חברתי ועיוור צבעים ".  הרצוג : " תחילתה של שנה קשה לצעירים ולקשישים "
 
