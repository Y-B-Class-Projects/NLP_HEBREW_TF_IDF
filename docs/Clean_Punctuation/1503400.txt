נתניהו : " לא נחיה לצד מדינה לא מפורזת "
 רה"מ חזר על דבריו מאמש ,  לפיהם הוא מוכן להקמת מדינה פלסטינית : " החזון שלי הוא של שתי מדינות ,  החיות זו לצד זו בהרמוניה "
" ישראל לא תוכל לחיות לצד מדינה פלסטינית ,  אם היא לא תהיה מפורזת ויהיה חשש שהיא יכולה לתקוף בכל רגע ",  כך אמר היום  ( שני )  ראש הממשלה בנימין נתניהו ,  בראיון שהעניק לתוכנית הבוקר של רשת NBC .  נתניהו חזר על דבריו מאמש ,  לפיהם הוא יהיה מוכן להכיר במדינה פלסטינית .  לדבריו , " החזון שלי הוא של שתי מדינות החיות זו לצד זו בהרמוניה ,  לא בטינה ".  בנושא ההתנחלויות אמר נתניהו : " אני חושב שהבהרתי שלא אבנה התנחלויות חדשות ".  הוא הוסיף כי הוא מקווה להגיע להבנה עם נשיא ארה"ב ברק אובמה בנוגע להרחבת התנחלויות קיימות . " שוחחתי על כך בביקורי בוושינגטון .  אני חושב שאובמה ואני הגענו להבנה משותפת בנושא ".  לדברי ראש הממשלה , " דאגתי לביטחון ישראל היא לא תרגיל פוליטי .  יש להם כבר מובלעת בעזה ואנחנו לא רוצים טילים בתל אביב ".  נתניהו פנה למראייניו ואמר : " הבה נחשוב מה היה קורה לו שבע רקטות היו פוגעות בני יורק .  אני לא מדבר על 7,000 בתל אביב .  הדרישה לפרוז היא דרישה של שלום ". 
אמש אמר נתניהו בנאומו המדיני באוניברסיטת בר אילן כי  " אם נקבל ערובה בינלאומית לפירוז ולסידורי ביטחון ,  ואם הפלסטינים יכירו בנו כמדינה יהודית ,  נסכים להקמת מדינה פלסטינית מפורזת לצד מדינה יהודית ".  
לדבריו , " כדי להשיג שלום צריך להבטיח שהפלסטינים לא יוכלו להכניס לשטחם רקטות וטילים ,  או לכרות בריתות עם אירן והחזבאללה .  לא ניתן לצפות מאיתנו להסכים מראש להסכם מדינה פלסטינים בלי שיובטח הפירוז שלה ". 

נתניהו : " לא נחיה לצד מדינה לא מפורזת "
 רה"מ חזר על דבריו מאמש ,  לפיהם הוא מוכן להקמת מדינה פלסטינית : " החזון שלי הוא של שתי מדינות ,  החיות זו לצד זו בהרמוניה "
 
