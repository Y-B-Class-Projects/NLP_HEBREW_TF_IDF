ברק ואשכנזי :  הסוסים שלא מושכים יחד
הודעת בנימין נתניהו כי על הצבא לחדול מן העיסוק ב"מסמך גלנט "  היתה בבחינת הסתייגות ? מה מנאומו של הרמטכ"ל גבי אשכנזי ,  שהתייחס אמש לנושא .  היא היתה דבר בעיתו .  אולי אפילו מאוחר מדי .  קריאות להתערבותו של נתניהו ,  תוך אזכור פועלם של דוד בן ? גוריון והארי טרומן בעיתות משבר ,  נזכרו בעיתון זה כבר החל מאמצע השבוע שעבר .
 לא פחות מכך חשובה היתה פניית נתניהו ליועץ המשפטי יהודה וינשטיין לזרז את החקירה ככל האפשר .  רצוי שתחשוף את כל המידע האפשרי על מי שהחזיק במידע ואיזה שימוש עשה בו .  אך הניסיון הישראלי הרב מדי בחקירות למיניהן מלמד כי ניתן גם להגיע ליעד בשלבים .  מה שמגיע לכלל סיום מתפרסם כדו"ח ביניים .  גם זה מטהר את האווירה .
 אתמול היה זה יומו של הרמטכ"ל לתדרך את כלי התקשורת כדי לתרץ ולנמק את העובדה שהחזיק במסמך הרע ,  ומחר היתה לשכת שר הביטחון מגיבה במכת ? נגד משלה ,  ולא היה לדבר סוף .  צריך לקוות כי מעבר למסר הגלוי הבהיר נתניהו לכל המעורבים ,  כי מי שלא יכבד את בקשתו ייאלץ לשאת במחיר הנובע מכך .
 טירוף המערכות בפרשה הגיע לממדים שהציבור בישראל אינו עומד כבר על מידת העיוות שבהם .  אם הרמטכ"ל חש כי אינו יכול לספר לשר הביטחון על מסמך בעייתי הנטמן בחשאי בלשכתו בגלל יחסים שאין עכורים מהם ,  כי אז בהתבוננות היסטורית ניתן לקבוע כי לא היו גרועים כמותם מאז כיהנו פנחס לבון ומשה דיין כשר הביטחון וכרמטכ"ל .
 שני הסוסים האלה כבר אינם יכולים למשוך ביחד ,  כפי שהתבטא פעם  ( וטעה )  לוי אשכול באשר לאפשרות שיחזור ויעבוד במחיצת דוד בן ? גוריון .  זה כה עצוב שברק ואשכנזי הגיעו לנקודת השפל הזאת .  אבל המדינה הזאת שייכת לאזרחיה ,  לא לשר הביטחון ולרמטכ"ל .  נחוץ הסדר ביניים עד שייפרדו איש איש לדרכו .
 
ברק ואשכנזי :  הסוסים שלא מושכים יחד
nan
