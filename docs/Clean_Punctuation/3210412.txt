נתניהו :  נשיא ברזיל אמר שיעביר השגרירות לי-ם ושזו שאלה של זמן
ראש הממשלה אמר בשיחה עם הקהילה היהודית בריו דה ז'ניירו כי נשיא ברזיל הנבחר הצהיר כי העברת השגרירות אינה שאלה של 'אם' אלא 'מתי' .  בולסונארו שצפוי להיכנס לתפקידו בעוד כיומיים ,  נתון בשלב זה ללחץ הענף החקלאי בארצו שטוען כי הייצוא החקלאי למדינות ערביות ייפגע
ראש הממשלה בנימין ‏נתניהו אמר היום  ( ראשון )  בפגישה עם הקהילה היהודית בריו דה ז'ניירו כי נשיא ברזיל הנבחר ז'איר בולסונארו אמר לו שיעביר את השגרירות לירושלים . " הוא אמר שזו לא שאלה של 'אם' אלא שאלה של 'מתי' ",  הסביר נתניהו .  
בולסונארו ,  שצפוי להיכנס לתפקידו ביום שלישי ,  אמר כי הוא מעוניין ללכת בעקבות נשיא ארצות הברית דונלד טראמפ בסוגיית השגרירות ,  אולם בשלב זה הוא נתון ללחץ מצד ענף החקלאות בארצו ,  שטוען כי הייצוא החקלאי למדינות ערביות עלול להיפגע כתוצאה מהמהלך .
 נתניהו נפגש לראשונה עם בולסונארו ביום שישי בריו דה ז'ניירו והזמין אותו לביקור בישראל .  בולסונארו השיב כי הוא מתכנן לבקר בישראל בחודש מרץ הקרוב ,  והוסיף כי הוא  " מצפה לקבל את פניו באותה רוח ואחווה כפי שהוא קיבל אותי וכפי שאתם מקבלים אותנו ".  במהלך הפגישה סיכמו השניים על הידוק שיתופי הפעולה בין המדינות בתחומי הכלכלה ,  הביטחון ,  ניהול מערכות המים ,  החקלאות ,  הטכנולוגיה ותחומים נוספים .  תחילה נועדו השניים בארבע עיניים ,  ולאחר מכן עברו לפגישה מורחבת בהשתתפות שר החוץ ,  שר ההגנה ,  שר האוצר - ובנו של נשיא ברזיל ,  חבר הקונגרס ,  בנו של נשיא ברזיל ,  אדוארדו בולסונארו .  
לקריאה נוספת :" דף חדש ביחסים ":  נתניהו נפגש לראשונה עם הנשיא הנבחר בברזילעונת הבחירות :  צפו בנתניהו משחק כדורגל על חוף הים בברזיל 
בולסונארו העניק לנתניהו את העיטור הלאומי הגבוה והחשוב ביותר שניתן לאורח רם מעלה ,  שבעבר ניתן לנשיא ארצות הברית לשעבר דווייט אייזנהאואר ולמלכה אליזבת השנייה .  אחרי הפגישה אמר נתניהו כי מדובר ב"ביקור היסטורי "  שמהווה  " ביטוי נוסף לכך שישראל היא כוח עולמי עולה ".  
" אנחנו כורתים כאן ברית גדולה עם מעצמת ענק של קרוב לרבע מיליארד בני אדם ,  שפותחת דף חדש איתנו ,  עם שיתוף פעולה שיעזור לאזרחים של שתי המדינות בתעסוקה ,  בכלכלה ,  בטכנולוגיה ,  בביטחון ולמעמדה הבינלאומי של ישראל ",  הוסיף ראש הממשלה . " זאת שותפות שנועדה לקרות ונגרום לה להתרחש במהירות גדולה ".  
נתניהו הוא למעשה ראש הממשלה הישראלי הראשון שמבקר במדינה הגדולה ביותר באמריקה הלטינית .  בעוד יומיים הוא ישתתף בטקס ההשבעה של הנשיא הנבחר בולסונארו ,  אז הוא צפוי להיפגש עם שר החוץ האמריקני מייק פומפאו ,  ולדון עמו בנושא איראן וסוריה ,  לראשונה מאז ההחלטה האמריקנית להשיג את הכוחות בסוריה .  כן יקיים פגישות עם נשיא צ'ילה סבסטיאן פיניירה ,  נשיא הונדורס חואן אורלנדו ארננדס ומנהיגים נוספים שיגיעו לטקס ההשבעה של בולסונארו .  נתניהו מלווה גם הוא בביקור בברזיל על ידי רעייתו שרה ובנו הבכור יאיר .  דובר המשפחה מסר כי הוצאות הטיסה והאחרות ישולמו מכיסה הפרטי של המשפחה .  

נתניהו :  נשיא ברזיל אמר שיעביר השגרירות לי-ם ושזו שאלה של זמן
ראש הממשלה אמר בשיחה עם הקהילה היהודית בריו דה ז'ניירו כי נשיא ברזיל הנבחר הצהיר כי העברת השגרירות אינה שאלה של 'אם' אלא 'מתי' .  בולסונארו שצפוי להיכנס לתפקידו בעוד כיומיים ,  נתון בשלב זה ללחץ הענף החקלאי בארצו שטוען כי הייצוא החקלאי למדינות ערביות ייפגע

