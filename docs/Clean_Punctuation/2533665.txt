 " הילדה הזו הייתה אמורה לגדול בלי אבא "
 מי שהיה קב"ט שגרירות ישראל בקהיר בזמן חילוץ צוות השגרירות שהיה תחת מתקפה בספטמבר שעבר ,  התקשר אתמול לנתניהו ועידכן אותו על לידת בתו הבכורה
יונתן ,  מי שהיה קב"ט שגרירות ישראל בקהיר בזמן חילוץ צוות השגרירות שהיה תחת מתקפה בספטמבר שעבר ,  התקשר אתמול בערב  ( שלישי )  לראש הממשלה בנימין נתניהו ועידכן אותו על לידת בתו הבכורה .  אשתו של יונתן ,  חופית ,  הייתה בתחילת הריונה בזמן המתקפה .  בלשכת ראש הממשלה מספרים כי לאורך כל המתקפה ,  עד לסיומו של האירוע מבלי שנפגע איש מאנשי השגרירות ,  עמד יונתן בקשר ישיר עם נתניהו ששהה בחמ"ל משרד החוץ ,  ומאז נרקמו יחסים אישיים ביניהם :  הוא הגיע לבקרו בלשכה יחד עם הוריו מיד עם חזרתו לארץ מקהיר ,  הם נפגשו שוב בעת ביקור של ראש הממשלה בחו"ל ,  ולאחרונה אף הגיע לנחם את ראש הממשלה כשישב שבעה על מות אביו .  
אתמול בערב כשהתקשר לבשר לראש הממשלה על לידת בתו הוא אמר : " זאת ילדה שהייתה אמורה לגדול בלי אבא ". ראש הממשלה איחל ליונתן מזל טוב ,  התעניין במשקלה של התינוקת ובשלומה של היולדת ואמר : " אני מאחל לכם הרבה ברכה .  על השיחה הזאת אני שמח יותר מאשר על השיחה ההיא ".   

" הילדה הזו הייתה אמורה לגדול בלי אבא "
 מי שהיה קב"ט שגרירות ישראל בקהיר בזמן חילוץ צוות השגרירות שהיה תחת מתקפה בספטמבר שעבר ,  התקשר אתמול לנתניהו ועידכן אותו על לידת בתו הבכורה

