לקראת הצהרת טראמפ :  ארדן קרא לאירופה להכיר בירושלים כבירת ישראל
השר לעניינים אסטרטגים קרא למדינות אירופה ללכת בעקבות נשיא ארצות הברית ולהכיר בירושלים כבירת ישראל . " אנחנו מצפים היום להחלטה אמיצה שתיזכר לדורות ",  אמר ארדן בדיון בפרלמנט האירופי .  הוא אף התייחס לאיומים בעולם הערבי  : " צה"ל ומשטרת ישראל ערוכים לכל תרחיש "
 כמה שעות לקראת הכרזתו הצפויה של נשיא ארצות הברית דונלד טראמפ ,  השר לעניינים אסטרטגיים גלעד ארדן קרא היום  ( רביעי )  למדינות אירופה ללכת בעקבות ארצות הברית ולהכיר בירושלים כבירת ישראל . " מעבר השגרירות לירושלים ישלח מסר ברור לכל הטרוריסטים :  המטרה שלכם להניע את היהודים מירושלים ייכשל- ירושלים הייתה ותמיד תהיה עיר הבירה שלנו ",  אמר השר ארדן בכנס בפרלמנט האירופי .  
במסגרת הכנס לציון מאה שנים להצהרת בלפור של הקואליציה למען ישראל והלובי הישראלי באירופה  ( EIPA )  ,  הוא התייחס בנאומו להצהרה של טרמאפ בעניין ירושלים וכן בנוגע לכוונתו להעביר את שגרירות ארצות הברית מתל אביב . " היום אנחנו מצפים להחלטה אמיצה שתיזכר לדורות ",  אמר ארדן . " על פניו ,  ההחלטה חדשה ומקורית ,  אך גם טבעית לנו לגמרי  העיר ירושלים היא בירת ישראל כבר 3,000 שנה ".  
לקריאה נוספת:עם העולם הערבי מאחוריו ,  דווקא אבו מאזן גורף רווח מסערת ירושליםלקראת הכרזת טראמפ :  במערכת הביטחון נערכים להסלמה בגדהארדואן והמלך עבדאללה : " ההכרה בירושלים תועיל לארגוני הטרור "  
ארדן אף התייחס לאיומים בעולם הערבי לקראת הכרזת טראמפ ואמר כי ישראל ערוכה לכל התרחשות אפשרית באזור . " היום ,  אנחנו שומעים כל מיני סוגי איומים :  ארגון פתח וחמאס מאיימים באלימות ,  וארדואן 'הדמוקרט הדגול' מאיים בניתוק היחסים ",  ציין . " אני אומר לכם בצורה חד משמעית :  האיומים הללו לא ירתיעו אותנו  ,  וגם לא צריכים להרתיע את ארצות הברית .  משטרת ישראל וצה"ל ערוכים להתמודד עם כל התפתחות ואיום ".  
במהלך הביקור ארדן צפוי לקיים רצף פגישות מדיניות עם בכירים בפרלמנט האירופי שיתמקדו בדרישה לפעול נגד מימון יוזמות חרם נגד ישראל .  הוא ייפגש גם עם חברי פרלמנט שחתמו לאחרונה על מכתב שנשלח לשרת החוץ של האיחוד פדריקה מוגריני ,  ובו קריאה למדינות אירופה להפסיק לתמוך ולממן ארגונים המקדמים חרם כנגד מדינת ישראל ;  כמו כן יתקיימו פגישות עם בכירים באיחוד .  הביקור יינעל במפגש של השר עם ראשי ארגונים יהודיים מרחבי אירופה הנלחמים בדה לגיטימציה לישראל .  ראש הממשלה בנימין נתניהו צפוי לבקר גם הוא בבריסל ביום שני ולהשתתף בארוחת בוקר מיוחדת של 28 שרי החוץ החברים באיחוד .  
במקביל ,  שרת החוץ מוגריני שוחחה היום עם יו"ר הרשות הפלסטינית אבו מאזן על רקע הכרזת טראמפ .  מוגריני קראה לפלסטינים להגיב באיפוק לנאומו של נשיא ארצות הברית ואישררה את עמדתה של אירופה שמעמדה של ירושלים כבירת שתי המדינות ,  לפיה הדבר ייקבע בעתיד רק באמצעות משא ומתן בין הצדדים .  

לקראת הצהרת טראמפ :  ארדן קרא לאירופה להכיר בירושלים כבירת ישראל
השר לעניינים אסטרטגים קרא למדינות אירופה ללכת בעקבות נשיא ארצות הברית ולהכיר בירושלים כבירת ישראל . " אנחנו מצפים היום להחלטה אמיצה שתיזכר לדורות ",  אמר ארדן בדיון בפרלמנט האירופי .  הוא אף התייחס לאיומים בעולם הערבי  : " צה"ל ומשטרת ישראל ערוכים לכל תרחיש "
 
