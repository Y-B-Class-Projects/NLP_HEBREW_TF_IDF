נתניהו משיב לקרי : " בשביל שיהיה שלום צריך שגם הצד השני ירצה בכך "
 ראש הממשלה הגיב בפתח ישיבת הממשלה השבועית לנאומו התקיף של שר החוץ של ארצות הברית אמש ,  שטען כי במצב הנוכחי ישראל מתקדמת אל עבר מציאות של מדינה דו-לאומית .  לדברי נתניהו ,  הרשות היא שאחראית לקיפאון המדיני : " ההסתה מצדה נמשכת "
 ראש הממשלה בנימין נתניהו התייחס הבוקר  ( ראשון )  בפתח ישיבת הממשלה השבועית לדבריו של שר החוץ של ארצות הברית ,  ג'ון קרי ,  שתקף בסוף השבוע את המדיניות הנוכחית של ישראל עם הפלסטינים .  לדברי קרי ,  במציאות הנוכחית ישראל מתקדמת למציאות של מדינה דו-לאומית . 
" אני מבקש להבהיר ,  ישראל לא תהיה מדינה דו-לאומית .  אבל בשביל שיהיה שלום ,  צריך שגם הצד השני יחליט שהוא רוצה בשלום .  לצערי זה לא מה שאנחנו רואים ",  אמר נתניהו .  
לדבריו , " ההסתה של הרשות הפלסטינית נמשכת .  אני רואה את האחראי הראשי למשא ומתן של הפלסטינים  ( סאיב עריקאת  א"ת )  ,  הולך לבקר את משפחתו של מחבל שניסה לרצוח יהודים .  לא רק שהוא לא מגנה ,  הוא הולך לנחם ועל ידי כך נותן גיבוי ועידוד למעשה טרור .  כל מי שרוצה שלום צריך לגנות את הדברים הללו בכל לשון של גינוי ,  כפי שאני עושה כאן ". 
לקריאה נוספת:יעלון בביקורת על אובמה : " צריך להיות פעיל יותר במאבק בדאעש"אין רגיעה באופק :  הפלסטינים התאכזבו מביקורו של ג'ון קריבמצב הנוכחי ,  נתניהו חסר האשליות יסתפק בתמונה עם אבו מאזן 
קרי נאם אמש ב"פורום סבן "  בוושינגטון והביע ספק בכל הקשור לכוונותיה של ישראל במשא ומתן עם הפלסטינים . " בישראל מבינים את המשמעויות  ( מציאות של מדינה אחת )  של זה ?  ",  אמר . " ראש הממשלה נתניהו אמר שהוא מחויב לשתי מדינות ,  אבל במקביל ,  שרים בממשלה שלו אומרים שלעולם לא תהיה מדינה פלסטינית ".  רבים בקהל הגדירו את נאומו כחסר תקדים בחריפותו ובפסימיות שלו .  
שר החוץ של ארצות הברית סיפר כי פגש את יו"ר הרשות הפלסטינית ,  אבו מאזן ,  פעמים רבות בשנתיים האחרונות . " אף פעם לא ראיתי אותו מיואש כמו בביקור האחרון שלי ברמאללה "   ( לפני כשבועיים )  ,  אמר .  
הוא רמז כי נתניהו לא עושה מספיק לשינוי המצב הנוכחי . " תמיד תהיה סיבה למה לא לפעול ולעשות ,  אבל צריך להסתכל מעבר לפוליטיקה של אותו הרגע ",  אמר .  מנגד ,  ציין קרי כי גם אבו מאזן לא טומן ידו בצלחת . " הוא חייב לשנות את הרטוריקה שלו ",  אמר בנושא ההסתה נגד ישראל ברשות .  

נתניהו משיב לקרי : " בשביל שיהיה שלום צריך שגם הצד השני ירצה בכך "
 ראש הממשלה הגיב בפתח ישיבת הממשלה השבועית לנאומו התקיף של שר החוץ של ארצות הברית אמש ,  שטען כי במצב הנוכחי ישראל מתקדמת אל עבר מציאות של מדינה דו-לאומית .  לדברי נתניהו ,  הרשות היא שאחראית לקיפאון המדיני : " ההסתה מצדה נמשכת "
 
