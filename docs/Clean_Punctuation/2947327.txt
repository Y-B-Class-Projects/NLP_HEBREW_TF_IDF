אחרי הפצצה של בג"ץ על מתווה הגז :  האפשרויות שעומדות בפני נתניהו
ההחלטה של בית המשפט לדחות את פסקת היציבות מעמידה את ראש הממשלה בפני מאבק פוליטי מרתק ,  שעלול להוביל להתפטרות שר הרווחה כץ במסגרת  " החוק הנורבגי "  או לחיזור אחרי ליברמן .  בינתיים ,  בממשלה מחריפים את הטון נגד מערכת המשפט : " מחבלים בעבודתנו "
 לפצצה שהטילו אתמול  ( ראשון )  שופטי בג"ץ בביטול מתווה הגז ,  בטענה כי פסקת היציבות בו  " אינה יכולה לעמוד ",  עשויים להיות גלי הדף משמעותיים בשדה הפוליטי .  זאת אף על פי שהעמדה העקרונית של בית המשפט ,  לפיה הפסקה ,  המבטיחה למשקיעים כי תנאי מתווה הגז לא ישונו במשך עשור  אינה תלויה באף הצבעה בכנסת .  
לכאורה ,  עמדתם של העותרים התקבלה ובית המשפט קבע כי יש להכניס שינויים בסעיף היציבות ,  שבלעדיו אין מתווה - נקודה .  אלא ששרת המשפטים איילת שקד וגם שרים וח"כים אחרים כבר הבהירו כי את הסעיף הספציפי הזה ניתן להעביר בחקיקה .  מבחינתם ,  זו המשמעות של המשפט המופיע בהחלטת בג"ץ : " תקפו של המתווה כולו  ( בנפרד מפסקת היציבות )  אינו מותנה בעיגונו בחקיקה ראשית ".  מכאן ,  שגם אם בית המשפט ביקש להבהיר שלא יקבל את פסקת היציבות כפי שהיא בין שתחוקק ובין שלאו ,  מדובר במאבק שנמצא כבר עמוק במסדרונות הכנסת ,  וזה עומד להיות מאבק פוליטי מעניין .
 רק לפני כמה חודשים נראה היה שלראש הממשלה בנימין נתניהו אין סיכוי להעביר את פסקת היציבות בכנסת ,  אבל דווקא היום הדברים נראים מעט אחרת .  השרים משה כחלון ,  יואב גלנט וחיים כץ הודיעו אז שלא ישתתפו בהצבעה על אותו סעיף 52 מפורסם לחוק ההגבלים משום שהם מצויים בניגוד עניינים .  מצב הכוחות בכנסת עמד על 59 קולות לאופוזיציה ,  58 לקואליציה ,  כששלושה שרים שאינם משתתפים .  נתניהו היה שרוי במבוכה גדולה ,  והמתווה נתקע למשך חודשים .  
עוד באותו נושא :  נתניהו : " החלטת בג"ץ מאיימת קשות על פיתוח מאגרי הגז של ישראל"המדינה לבג"ץ :  אין מקום לחקיקת סעיף היציבות במתווה הגזנתניהו בבג"ץ : " אם מתווה הגז לא יאושר - ייגרם נזק ארוך טווח לישראל "  
אלא שבמקביל ,  ובמנותק מאותו הליך ,  עבר בחודשים האחרונים בכנסת  " החוק הנורבגי ",  שאותו דרש בנט בהסכמים הקואליציוניים .  החוק מאפשר לשר אחד מכל מפלגה להתפטר מהכנסת כך שחבר הכנסת הבא ברשימה יחליף אותו .  בחודש ינואר האחרון התפטר כחלון מהכנסת ובמקומו נכנס חבר הכנסת אכרם חסון .  כעת ,  מצב הכוחות הוא שוויון 59 עם שני שרים שאינם משתתפים בהצבעה .
 כעת ,  בשל העובדה שגלנט שייך לסיעת כולנו ,  שכבר השתמשה במכסת  " החוק הנורבגי ",  סביר להניח כי כעת יופנו כל הלחצים לכיוונו של השר חיים כץ מהליכוד .  השר כץ יתבקש להתפטר מהכנסת ובכך לאפשר לסעיף פסקת היציבות לעבור ,  מה שיאותת לבג"ץ כי הכנסת  שהיא הריבון  אמרה את דברה בנוגע לסוגיה .  איתות שעשוי להפוך לפרק נוסף בסדרת העימותים בין הממשלה ובג"ץ בנוגע להיקף הסמכויות של בית המשפט .  בינתיים ,  מלשכתו של כץ נמסר בתשובה לשאלת וואלה !  NEWS מה יעשה אם וכאשר יתבקש להתפטר : " אין תגובה ".  
אפשרות נוספת היא לנסות ולקושש את קולותיהם של חברי ישראל ביתנו ,  אחרי שיו"ר המפלגה אביגדור ליברמן הבהיר בעבר כי הוא תומך עקרונית במתווה אך לא יעזור לו לעבור .  עם זאת ,  לתמיכת ישראל ביתנו עשוי להתלוות מחיר פוליטי גבוה שנתניהו לא ימהר לשלם .  
אולם במקביל לדרמה הפוליטית והכלכלית מתחולל גם עימות חזיתי חסר תקדים בין ראש הממשלה לבין בית המשפט העליון .  בהודעה חריגה בחריפותה כתב אמש נתניהו כי  " החלטת בג"ץ מאיימת קשות על פיתוח מאגרי הגז של מדינת ישראל ".  הוא כינה אותה  " תמוהה "  והאשים את הפסיקה בגרימת  " נזק קשה לכלכלת ישראל ".  
שר התיירות יריב לוין היה אפילו חריף ממנו ,  כשכינה את ההחלטה  " הזויה "  והאשים מפורשות את שופטי בג"ץ בכך שהם  " מחבלים בעבודת הממשלה ".  אלא שלהבדיל מנתניהו ,  שסיים את דבריו במשפט  - " נמצא דרכים אחרות ",  שממנו עולה השלמה עם תוכן הפסיקה ,  לוין עצמו טען כי זו ההזדמנות לשנות את הרכב הוועדה לבחירת שופטים .  בהמשך אף טען כי יש לשנות את  " פניה של מערכת המשפט ".  סביר להניח שבשבועות הקרובים ישובו השרים לוין ושקד להפעיל לחצים על כחלון ,  שמונע את קידום החוק השנוי במחלוקת ,  לאחר שבתחילת הקדנציה הגיעו הדיונים בנושא למבוי סתום .
  ( עדכון ראשון :  23:00 )  

אחרי הפצצה של בג"ץ על מתווה הגז :  האפשרויות שעומדות בפני נתניהו
ההחלטה של בית המשפט לדחות את פסקת היציבות מעמידה את ראש הממשלה בפני מאבק פוליטי מרתק ,  שעלול להוביל להתפטרות שר הרווחה כץ במסגרת  " החוק הנורבגי "  או לחיזור אחרי ליברמן .  בינתיים ,  בממשלה מחריפים את הטון נגד מערכת המשפט : " מחבלים בעבודתנו "
 
