ממזכיר הממשלה ועד השגריר בטורקיה :  המינויים שמחכים על שולחן נתניהו
עם החזרה מפגרה ,  רשימת המשרות הבכירות הממתינות לאיוש הופכת לדחופה .  בשנה האחרונה עזבו בכירים רבים ,  ובהם בכוורת הקרובה של נתניהו ,  את תפקידם  בחלקם מכהנים ממלאי מקום ,  ואחרים לא מאוישים כלל
 ( בנימין נתניהו בריאיון לוואלה !  NEWS ,  בחודש שעבר )  
עם שובה של המדינה לשגרת חיים סדירה וחזרתה של הכנסת מפגרת החורף ,  מחכה על שולחנו של ראש הממשלה רשימה ארוכה של משרות פנויות המחכות לאיוש .  בכוורת הקרובה ללשכת נתניהו פנויים או מאוישים על ידי ממלאי מקום תפקידי ראש המל"ל ,  מזכיר הממשלה ,  ראש הלשכה ,  יועץ פוליטי ויועץ חקיקה וכנסת .  
בכוורת הרחוקה יותר ,  אך משמעותית לא פחות ,  ראש הממשלה צריך להחליט בקרוב מי ימונה לתפקיד השגריר בטורקיה ,  הראשון שישוגר לאנקרה אחרי הסכם הפיוס שנחתם ביולי האחרון ,  וכן על זהותו של מנכ"ל קבוע למשרד החוץ ,  לאחר שמקורבו ,  דורי גולד ,  הודיע על התפטרותו מוקדם יותר החודש .
 עוד בוואלה !  NEWS:מרבין ועד פרס :  מפעל המצבות המשפחתי שמעצב את קברי גדולי האומהסגן השר קרא : " רעידת האדמה באיטליה קרתה בגלל החלטת אונסק"ו"שני בני 8 נתפסו עם סכינים ליד התנחלות : " נשלחנו לעשות פיגוע "  
תפקיד מזכיר הממשלה וראש המל"ל  הבכירים שבסל המשרות הפנויות בסביבתו הקרובה של נתניהו  ממתינים למינוי קבע מתחילת השנה .  מזכיר הממשלה הקודם אביחי מנדלבליט עזב את תפקידו כבר בפברואר לטובת כיסא היועץ המשפטי לממשלה ,  וסגנו ,  אריה זהר ,  מונה אז למלא את מקומו באופן זמני .  במאי הודיע נתניהו על מינויו של דוד שרן ,  ששימש כראש הלשכה ,  לתפקיד ,  אך כפי שפורסם לראשונה בוואלה !  NEWS ,  במהלך חודשי הקיץ הוא שינה את דעתו ומינויו של שרן בוטל .  
באוגוסט האחרון ,  הודיעה לשכת ראש הממשלה כי עו"ד צחי ברוורמן ,  שנחשב למקורב לנתניהו ובעיקר לרעייתו ,  הוא המועמד החדש לתפקיד - אך מאז חלפו יותר מחודשיים והמינוי מתעכב .  הוועדה למינוי בכירים בשירות המדינה בחנה את מועמדותו של ברוורמן בשבועות האחרונים ,  ומסרה כי אין מניעה למינוי ,  ואולם לטענת גורמים במערכת הפוליטית הליך המינוי נתקל בקשיים נוספים ונתניהו החל לחפש מועמדים אחרים .  גורמים בסביבת נתניהו הכחישו טענה זו וגם ברוורמן עצמו אמר לוואלה !  NEWS כי אין כל שינוי במינוי וכי הוא בעיצומו של תהליך האישור .  
במקביל ,  בעוד כמה שבועות ,  בסוף השנה ,  תיכנס לתוקף התפטרותו של ממלא מקום ראש המל"ל ,  יעקב נגל ,  שהודיע באוגוסט שהוא מוותר על הצעתו של נתניהו להתמנות לתפקיד במינוי קבע .  נגל מכהן בתפקיד כממלא מקום מאז ינואר ,  כשהיועץ לביטחון לאומי הקודם יוסי כהן עבר לכהן כראש המוסד .  
חודש לאחר מכן נתניהו הודיע כי תא"ל אבריאל בר יוסף ימונה לתפקיד .  אך הוא ויתר על התפקיד ביולי אחרי שהמינוי התעכב במשך חודשים בגלל בדיקה בנציבות בחשד לניגוד עניינים .  נתניהו הציע אז לנגל להתמנות באופן קבוע לתפקיד ,  אולם נגל הודיע כי הוא מוותר על התפקיד וסיכם עם ראש הממשלה שיישאר בתפקידו עד ראש השנה .  
תפקיד בכיר נוסף שממתין לאיוש קבוע הוא תפקיד היועץ לענייני חקיקה וכנסת ,  שבו מכהנים ממלאי מקום מאז פרישתה של פרח לרנר בסוף 2015 בעקבות חשדות למרמה והפרת אמונים ,  שהבשילו בינתיים לכדי המלצה לכתב אישום .  במהלך הקיץ דווח כי נתניהו שוקל למנות לתפקיד את יאיר קספריוס ,  שעובד כיום בצוות הסיורים של ראש הממשלה ,  אך מועמדותו ירדה מן הפרק .  פרסום שלפיו הסיבה לכך היא העובדה שלקספריוס חובות של מאות אלפי שקלים לבנקים ולחברות אשראי הוכחש בתקיפות על ידי לשכת ראש הממשלה .  להערכת מקורב לנתניהו ,  הוא עשוי למנות לתפקיד את רבקה פאלוך ,  המשמשת כעת כיועצת לענייני חרדים .  גם את משרת היועץ הפוליטי ,  שעומדת ריקה מאז אוגוסט בעקבות עזיבתו של קובי צורף ,  נתניהו טרם אייש .  
בנוסף לכך ,  נתניהו מחפש בימים אלה גם ראש לשכה ,  שיצטרף ליואב הורביץ שמכהן כראש הסגל בניהול הכוורת שמסביבו וסדר יומו השוטף .  הורביץ מונה לתפקידו ביולי האחרון ,  ולמעשה מתפקד כעת תחת שני הכובעים .  בשנים האחרונות כבר היו תקופות ששני התפקידים אוישו על ידי אדם אחד ,  כמו דוד שרן וארי הרו ,  אך לטענת גורמים בלשכת ראש הממשלה ,  נתניהו מעוניין לאייש גם את התקן השני .  
תקן נוסף שעומד פנוי זה יותר משנה הוא ראש מערך ההסברה הלאומי ,  שלא אויש מאז מרץ 2015 ,  כשלירן דן הודיע כי הוא עוזב את תפקידו .  רן ברץ ,  שהוכרז בנובמבר 2015 כמועמדו של נתניהו לתפקיד ,  הצטרף אמנם לצוות התקשורת של ראש הממשלה ביוני ,  אך לנוכח התנגדויות בנציבות שירות המדינה וחשש מקשיים באישור המינוי בממשלה ,  הוא הוגדר יועץ בכיר ולא מונה לראש מערך ההסברה הלאומי  התפקיד ה"דוברותי "  מספר אחת במדינה .  
בפועל ,  בחודשים האחרונים ברץ עומד בראש יחידת הדוברות ,  אחראי על פרויקטים ארוכי טווח ,  ועובד לצדו של דובר ראש הממשלה ,  בועז סטמבלר ,  שממשיך בדברור השוטף של נתניהו .  
גם בזירה הבינלאומית מחכים שראש הממשלה ינקה את השולחן .  נשיא טורקיה ,  רג'פ טייפ ארדואן ,  כבר החליט מי יהיה השגריר המיועד לתל אביב  הראשון זה חמש שנים ,  מאז אירועי משט המרמרה .  בתחילת החודש דווח כי הוא בחר בכמאל אוקם ,  אחד מיועציו הקרובים ,  לתפקיד .  אך החלפת השגרירים ההדדית - המהלך שאמור להשלים את הסכם הפיוס בין ירושלים ואנקרה  מתעכבת משום שנתניהו טרם הכריז על מועמדו לתפקיד .  היום הייתה אמורה להתכנס במשרד החוץ ועדת מינויים מיוחדת להחליט בנושא המינוי הבכיר והרגיש ,  אך מוקדם יותר השבוע בוטלה הישיבה ונדחתה למועד בלתי ידוע .  
לדברי גורמים במשרד החוץ ,  אחת הסיבות לדחייה היא ההיערכות מחדש בהנהלת המשרד בעקבות התפטרותו של דורי גולד מתפקיד מנכ"ל משרד לפני כשבועיים ,  אחרי שנה וארבעה חודשים בלבד בתפקיד .  
כמה שעות לאחר שקיבל את מכתב ההתפטרות של גולד ,  מינה נתניהו את יובל רותם ,  ראש מערך הדיפלומטיה הציבורית במשרד החוץ ,  לתפקיד ממלא מקום המנכ"ל .  ואולם ,  גם מינוי זה הוא זמני בלבד ,  ומדובר במשרה נוספת שנתניהו יצטרך להידרש אליה עכשיו משהגיעה תקופת  " אחרי החגים ".  

ממזכיר הממשלה ועד השגריר בטורקיה :  המינויים שמחכים על שולחן נתניהו
עם החזרה מפגרה ,  רשימת המשרות הבכירות הממתינות לאיוש הופכת לדחופה .  בשנה האחרונה עזבו בכירים רבים ,  ובהם בכוורת הקרובה של נתניהו ,  את תפקידם  בחלקם מכהנים ממלאי מקום ,  ואחרים לא מאוישים כלל

