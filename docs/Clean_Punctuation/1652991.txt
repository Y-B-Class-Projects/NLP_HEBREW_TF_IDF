חברת קונגרס :  הביקורת על ישראל מוגזמת
חברת הקונגרס שלי ברקלי הביעה הסתייגות מהביקורת שהטיחו בישראל סגן הנשיא ביידן ומזכירת המדינה קלינטון ,  בעקבות ההודעה על בנייה בירושלים . " ההצהרות נועדו להשקיט את הפלסטינים "
 חברת הקונגרס האמריקאי שלי ברקלי ,  הגיבה היום  ( ראשון )  לביקורת שהטיחו בישראל סגן נשיא ארה"ב ג'ו ביידן ומזכירת המדינה הילרי קלינטון ,  בעקבות ההודעה על בניית 1,600 יחידות דיור בשכונת רמת שלמה שבמזרח ירושלים .  לדבריה ,  הרמיזה על כך שמערכת היחסים בין ישראל לארה"ב נחלשה ושיכולתה של ארה"ב לנהל את השיחות בין ישראל לרשות הפלסטינית עורערה ,  היא  " הגזמה חסרת אחריות ".  ברקלי היהודיה אף טענה כי  " אין ספק שהצהרות אלו נועדו להשקיט את הפוליטיקאים הפלסטינים ולשכנע אותם שארה"ב הינה שותפה כנה לתהליך השלום ".  
" האסטרטגיה הזו ",  הוסיפה ברקלי ביחסה להתנהגות הממשל האמריקאי מול הפלסטינים , " כוללת גם התעלמות מהפרובוקציות הרבות של המנהיגים הפלסטינים אשר גורמים למרדף אחרי השלום להיות ארוך ומייגע .  איפה היה זעם הממשל כשהעיתונאי הבריטי אשר חקר את הברחות הנשק לעזה נעצר ונכלא למשך חודש בידי חמאס ?  איפה היה הזעם כשהשלטונות הפלסטינים החליטו לקרוא לכיכר על שמה של אישה שסייעה לבצע מתקפת טרור נגד ישראל ?  היו אלו הפלסטינים שסרבו להשתתף בשיחות למשך יותר משנה ,  לא ממשלת ישראל .  במשך כל הזמן הזה ממשיך חמאס לחמש את ארסנל הטרור ויורה טילים על ישראל .  אני תומכת ביחס שווה .  אנו מחויבים להוגנות בתהליך השלום ".  
ברקלי סיימה את דבריה בקריאה לבית הלבן ,  לחשוב מחדש אם מדובר בתגובה קיצונית נגד ישראל .  ברקלי אמרה כי היא  " בהחלט מאמינה שלמרות אירועי השבוע האחרון ,  מערכת היחסים בין ישראל לארה"ב חזקה ". 

חברת קונגרס :  הביקורת על ישראל מוגזמת
חברת הקונגרס שלי ברקלי הביעה הסתייגות מהביקורת שהטיחו בישראל סגן הנשיא ביידן ומזכירת המדינה קלינטון ,  בעקבות ההודעה על בנייה בירושלים . " ההצהרות נועדו להשקיט את הפלסטינים "
 
