העולם לא מתנדב להציל את ישראל והפלסטינים מהסלמה נוספת
בעוד איראן צוברת נקודות נוספות בזירה הבינלאומית ,  ישראל תקועה עם הבעיה הישנה והמוכרת של טרור פלסטיני בירושלים ,  בשטחים ובעזה .  והעולם ?  נראה שעיקר מעייניו כרגע במשברים הגדולים בסוריה ואוקראינה
ראש הממשלה בנימין נתניהו נחת היום  ( ראשון )  בישראל לתוך מציאות קשה .  כאשר הוא המריא בשבוע שעבר לעצרת האו"ם בניו יורק ,  הייתה כבר מתיחות מסוכנת בירושלים ותחושה שהתפרצות אלימה היא רק עניין של זמן .  אולם איש לא ציפה ,  גם בתסריטים הגרועים ביותר ,  שבמהלך שהותו של נתניהו בניו יורק יירצחו ארבעה אזרחים ישראלים כחלק משרשרת בלתי-פוסקת של פיגועים .  
נתניהו מתכוון לכנס את הקבינט המדיני-ביטחוני מיד עם צאת החג כדי לדון בצעדי תגובה לטרור המשתולל .  עוד לפני כן הוא כינס בשעות הצהריים דיון ביטחוני מצומצם יותר בקריה בתל אביב .  מקורביו מבטיחים לנקוט ביד קשה ואומרים שבמידת הצורך ,  ישראל לא תהסס לצאת למבצע צבאי גדול בגדה המערבית .  הבעיה הגדולה יותר ,  עם זאת ,  היא עדיין ירושלים .  הקבינט המדיני-ביטחוני כבר קיים סידרה של ישיבות בנושא ירושלים בשבועות האחרונים ,  והחליט על שורה של צעדים כנגד ההתפרעויות בבירה  והנה ,  בכל זאת ,  רק ביממה האחרונה בוצעו באזור המאובטח ביותר בעיר שני פיגועי דקירה ,  אחד מהם קטלני .
 
העולם לא מתנדב להציל את ישראל והפלסטינים מהסלמה נוספת
בעוד איראן צוברת נקודות נוספות בזירה הבינלאומית ,  ישראל תקועה עם הבעיה הישנה והמוכרת של טרור פלסטיני בירושלים ,  בשטחים ובעזה .  והעולם ?  נראה שעיקר מעייניו כרגע במשברים הגדולים בסוריה ואוקראינה

