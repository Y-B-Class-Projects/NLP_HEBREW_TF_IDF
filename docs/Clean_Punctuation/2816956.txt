נתניהו תוקף : " בוז'י ולבני חלשים ,  רוצים להיכנע "
 ראש הממשלה פתח את קמפיין הליכוד בצל המתיחות סביב הפריימריז .  הוא הודיע כי בכוונותו לקדם חוק משילות חדש ותקף את השמאל לדורותיו : " יש לנו מזרח תיכון חדש אבל זה מזרח תיכון ח-דאעש "
 ראש הממשלה ,  בנימין נתניהו ,  פתח הערב  ( שני )  את קמפיין הבחירות של הליכוד לכנסת ה-20 .  האירוע מתקיים בצל המתיחות בתוך המפלגה סביב תוצאות הבחירות המקדימות לרשימת המפלגה לכנסת שנערכו בשבוע שעבר .  
נתניהו הציג חוק משילות חדש שהוא מתכוון להביא לאישור הכנסת לאחר הבחירות הבאות ,  באם ירכיב את הממשלה . " הדמוקרטיה הישראלית מתפוררת למפלגות קטנות ובינוניות שאף אחת מהן לא יכולה באמת להנהיג את המדינה .  הבעיה הזו החריפה עד כדי שהקואליציה הנוכחית פשוט התפרקה ,  כי מפלגת השלטון לא הייתה מספיק גדולה ",  הוא נימק .
 החוק החדש צפוי להקשות באופן משמעותי על הפלת הממשלה .  החוק יבטיח כי הממשלה וראש ממשלה יכהנו ביציבות במשך ארבע שנים וכמעט אי אפשר יהיה להפיל ממשלה באמצע הקדנציה . 
" במאה הימים הראשונים של הממשלה נחוקק את החוק שיבטיח את היציבות של הממשלה .  בבחירות הקרובות ראש המפלגה הגדולה הוא זה שירכיב אוטומטית את הממשלה .  הממשלה תכהן ארבע שנים ולא יהיה אפשר להפיל אותה אלא במקרה קיצון ",  פירט . " יהיו שתי מפלגות גדולות :  הליכוד ..  .  והעבודה ..  .  או איך שהם בוחרים לקרוא לעצמם בכל בחירות ".  
הוא טען כי השמאל טועה פעם אחר פעם ." אנשי השמאל פשוט לא מבינים כי גם אם ניסוג עד הסנטימטר האחרון יש פה גורמים שרוצים למחוק אותנו ",  אמר נתניהו . " יש לנו מזרח תיכון חדש אבל זה מזרח תיכון ח-דאעש ". 
על הרשימה ,  שהוצגה לפני נאומו ,  אמר נתניהו כי  " זוהי רשימה של מפלגת שלטון וזו נבחרת שצריכה להנהיג את עם ישראל מול כל השמאל ".  על ראשי הרשימה המאוחדת של העבודה והתנועה ,  יצחק הרצוג וציפי לבני ,  אמר : " הם ישמרו על ביטחונם של עם ישראל ?  הם יעמדו מול חמאס ?  חזבאללה ?  איראן ?  הם לא יעמדו בלחצים ויש הרבה לחצים בינלאומיים .  הם לא יעמדו בזה אפילו רגע אחד .  הם ייכנעו מיד לתכתיבים .  לא רק כי הם חלשים ,  גם כי הם רוצים להיכנע ,  לסגת ולוותר .  יו"ר הליכוד הוסיף כי זו דרכה של השמאל כבר 20 שנה   " הם באמת האמינו בהתלהבות אין קץ שההתנתקות תביא שלום ".  
עד לרגע זה לא הסתיים הליך הערעור על התוצאות ולא ברור מי יקבל את המקום ה-20 ברשימה :  סגנית השר ציפי חוטובולי או השר לשעבר אבי דיכטר .  התברגות במקום זה מבטיחה למועמד שיכהן בוודאות בכנסת הבאה ואילו עקב השריונים מי מביניהם שלא יזכה למקום ה-20 ישתלב רק כמספר 26 ברשימה  מיקום הנחשב לגבולי .  

נתניהו תוקף : " בוז'י ולבני חלשים ,  רוצים להיכנע "
 ראש הממשלה פתח את קמפיין הליכוד בצל המתיחות סביב הפריימריז .  הוא הודיע כי בכוונותו לקדם חוק משילות חדש ותקף את השמאל לדורותיו : " יש לנו מזרח תיכון חדש אבל זה מזרח תיכון ח-דאעש "
 
