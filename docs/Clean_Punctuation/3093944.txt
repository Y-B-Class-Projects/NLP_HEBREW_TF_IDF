עקב לחץ הימין :  נתניהו הכליל את כבישי יו"ש בתכנית התשתיות
לאחר שגילו בימין כי אחוז אחד בלבד מהתכנית הוקצה לתשתיות ,  הפעילו לחץ כבד על ראש הממשלה וטענו כי  " יחס כזה אינו הולם ממשלה לאומית ".  בסופו של דבר ,  נתניהו הודיע בישיבת שרי הליכוד כי יכליל את הכבישים העוקפים בגדה בתכנית
ראש הממשלה בנימין נתניהו הודיע הבוקר  ( ראשון )  בישיבת שרי הליכוד כי יכלול את הכבישים העוקפים ביהודה ושומרון בתכנית התשתיות הלאומית ,  לאחר לחץ שהופעל עליו מהימין כשגילו כי רק 1% מהתכנית הוקצה ליהודה ושומרון .  בישיבת שרי הליכוד העלו את הנושא ישראל כץ ,  אופיר אקוניס ,  מירי רגב ויריב לוין .  
הממשלה אמורה לאשר היום את התכנית ,  המרכזת 147 פרויקטים בתחום התשתיות המתוכננים בישראל לשנים 2021-2017 ,  בעלות של 116 מיליארד שקל .  ואולם ,  לנוכח פרסומים על היעדר פרויקטים באזור יהודה ושומרון ,  החל הבוקר לחץ בימין על השרים לפעול לשינוי הצעת ההחלטה ולא לאשרה עד שלא ייכללו בה עוד פרויקטים ביהודה ושומרון .
 ראשי שדולת ארץ ישראל בכנסת ,  ח"כ יואב קיש  ( הליכוד )  וח"כ בצלאל סמוטריץ'  ( הבית היהודי )  ,  שיגרו מכתב דחוף לשרי הממשלה לפני שנתניהו הודיע על השינוי ,  ובו כתבו כי  " הדבר אינו הולם לא את רוחב השטח ,  לא את היקף האוכלוסייה ,  ובוודאי לא את מצב התשתיות ביו"ש ,  שהוא מהמיושנים והגרועים ביותר ".  במכתב כתבו קיש וסמוטריץ' כי  " יחס כזה לחבלי יו"ש אינו הולם ממשלה לאומית שטובת פיתוח ההתיישבות לנגד עיניה ".  
במקביל ,  פנה ראש המועצה האזורית שומרון יוסי דגן לשרים בממשלה ודרש לתקן את התכנית .  לדבריו , " היוזמה לשיפור התשתיות בכל מדינת ישראל היא יוזמה מבורכת .  אולם כפי שהיא מוצגת היא עלולה להפוך את תושבי יו"ש לאזרחים סוג ד' ואת יו"ש למפגרת ברמת התשתיות אחרי כל מדינת ישראל ואנחנו לא נסכים לדבר הזה .  יו"ש מהווה 30% ממדינת ישראל ו-10% מתושבי מדינת ישראל .  לא ייתכן שכאשר פונים לאשר תשתיות יהיה המקום של ההתיישבות לא פחות ממגוחך ביחס לגודלה .  אנחנו דורשים בחינה מחדש של התכנית ועצירת אישורה עד לתיקון ".  
ברשימה שתובא היום לאישור הממשלה נכלל כל פרויקט תשתית הקיים בישראל ,  בהתאם לקריטריונים הבאים :  עלותו נאמדת ביותר ממאה מיליון שקל ,  התקיימה עבורו בדיקת כדאיות כלכלית ,  קיימת לגביו החלטת ממשלה או סיכום תקציבי .  לצד התכנית ,  תעלה בישיבת הממשלה החלטה על מינוי צוות ליווי ובקרה ,  בהשתתפות מנכ"ל משרד ראש הממשלה ,  החשב הכללי ,  הממונה על התקציבים והיועץ המשפטי של משרד האוצר .  הצוות יעקוב אחר ביצוע התכניות ויפעל להגברת השקיפות בתחום התשתיות בפני הממשלה ,  הציבור והמשקיעים .  

עקב לחץ הימין :  נתניהו הכליל את כבישי יו"ש בתכנית התשתיות
לאחר שגילו בימין כי אחוז אחד בלבד מהתכנית הוקצה לתשתיות ,  הפעילו לחץ כבד על ראש הממשלה וטענו כי  " יחס כזה אינו הולם ממשלה לאומית ".  בסופו של דבר ,  נתניהו הודיע בישיבת שרי הליכוד כי יכליל את הכבישים העוקפים בגדה בתכנית

