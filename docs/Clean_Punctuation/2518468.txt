מושב החורף ננעל עם אופוזיציה חלשה וקואליציה חרוכה
עם צאת הכנסת לפגרה ,  נתניהו מותיר מאחוריו גל חקיקה שהתחיל בקול תרועה רמה ונגמר בריבים בין הסיעות .  עם מעט אומץ ,  רה"מ יקדים את הבחירות ,  ולא ייכפה לתוכן במבוכה
בפוליטיקה נהוג לומר ,  שכשהקואליציה אינה מצליחה לאשר ולו חוק אחד ,  זו תחילת נפילתה ,  וזה מה שהיה לנו השבוע .  ראש הממשלה ,  בנימין נתניהו ,  לא ירצה לצאת לפגרה בצורה כזו .  ה"בייבי "  של נתניהו בכנסת הנוכחית  חוץ מאירן כמובן  היה  " רפורמת המרפסות ",  אך דווקא אותה רפורמה ,  שנדונה זה שנתיים בכנסת ,  נתקלה בקשיים לא צפויים ,  שנבעו מיריבויות קואליציוניות בין ישראל ביתנו לש"ס .  
אתמול ,  נתניהו הורה לעכב את ההצבעות בוועדת הפנים על החוק .  זה היה תרגיל שקוף שנועד להראות שהמושכות עדיין בידיו  אך כאילו שהייתה לו ברירה אחרת :  שתי היריבות הקואליציוניות לא הצליחו להגיע לפשרה שתהיה מקובלת על שתיהן ,  ובכל מקרה הצעת החוק לא היתה מצליחה לעבור לפני היציאה לפגרה היום .
 אך זה רק מבחן פנימי ,  לקראת הטסט שנתניהו יצטרך לעבור במושב הקיץ ,  שייפתח אחרי יום העצמאות ,  בסימן חוק טל .  אז ,  יהיה זה מסובך הרבה יותר .  המריבה בין ליברמן לחרדים כבר לא תהיה על קריטריון כזה או אחר ,  והסיפור יהיה על החבילה שמביאים לבוחר .  עיני כולם יהיו נשואות לבחירות לכנסת ה-19 ,  והן אלה שיכתיבו את המהלכים .  אם רפורמת המרפסות לא מצליחה לגבש סביבה רוב ,  מה יהיה כאשר יגיע לקואליציה נושא מורכב כמו חוק טל ?  
אך ראש הממשלה אינו טירון פוליטי .  גם הוא מבין את המוקש הפוליטי שביניש השאירה לו ,  הטמון בחוק טל .  אם נתניהו חפץ לשמור את כוחו הפוליטי ,  המשימה העיקרית שלו עד הבחירות היא לעשות משהו שמנוגד לאופי שלו :  לקחת את המושכות ,  ולהוביל .  
עבור ליברמן ,  המוקש של נתניהו הוא אוויר לנשימה .  עם הצלחה מינורית בלבד בתחומים של דת ומדינה ,  שר החוץ יהיה חייב להראות לבוחרים של ישראל ביתנו הצלחה קצת יותר משמעותית מאשר ברית הזוגיות לחסרי דת ,  בסוגיית חוק טל ,  למשל .  החרדים ,  מצדם ,  יצאו למלחמה כדי לאפשר עוד שנות השתמטות חוקית .  נתניהו יכול לצאת קירח מכאן ומכאן - והוא יכול גם לגרוף את כל הקופה ,  וליזום הליכה לבחירות בזמן שנוח לו .  השאלה אם הוא יתפוס את הרגע ,  ויוביל את המציאות כפי שהוא מעוניין לראות אותה .
 אם התרחיש יתממש ,  לקראת סוף מושב הקיץ ,  הכנסת תקבל החלטה על בחירות בסביבות אוקטובר 2012 ,  קצת לפני הבחירות לנשיאות ארצות הברית .  אך יתכן שיקרה גם הלא-יאמן ,  ונתניהו יצליח לעבור את המשוכה ,  ולצאת בשלום לפגרת הקיץ .  במקרה כזה ,  הוא יגיע למושב החורף הבא לאחר מחאת קיץ עם אוריינטציה פוליטית ,  אך בלי יכולת להעביר את התקציב .  אם הוא ינהג בחכמה ,  ויוביל ,  הוא יכריע בסביבות אוקטובר-נובמבר על בחירות לכנסת ,  שיתקיימו בפברואר 2013 או בחודש שלאחר מכן .  בכך ,  ישלים נתניהו ארבע שנות קדנציה ,  מה שלא קרה כבר שנים ארוכות .  
אבל עוד לפני המושב הבא ,  חברי הכנסת עברו חמישה חודשי מושב חורף רוויים באירועים פוליטיים .  מתחילתו ועד סופו עמד המושב בסימן הפריימריז בקדימה ,  שייערכו בשבוע הבא בין ציפי לבני ,  שאול מופז ואבי דיכטר .  כבר בתחילת המושב ,  החל לחץ כבד על לבני מצד חברי כנסת ומצד אנשי שטח במפלגתה ,  להקדים את הבחירות הפנימיות .  לבני ,  שהתמהמהה ,  נאלצה להיכנע לדרישה נוכח שני אירועים מרכזיים וצמודים :  הפריימריז לליכוד בסוף בינואר ,  והודעתו של יאיר לפיד על כניסת לפוליטיקה .  
אך גם האירועים הפוליטיים העמוסים לא הצליחו להאפיל על השערוריות הפרלמנטריות ,  שלא נעדרו מהמושב .  אנסטסיה מיכאלי הראתה לראלב מג'אדלה מאיפה מגיעה כוס המים לפרצוף ,  ואחמד טיבי השמיע לה בתמורה חידודי לשון על  " האינסטלציה שנדפקה לאנסטסיה ".   
" אנסטסיה ,  אחוזת האמוק ,  שפכה כוס מים על עמיתה ,  ולכן אני אקרא לילד בשמו  :  'כוס אמוק ! ' ",  התנגן טיבי בצורה לא פרלמנטרית במיוחד ,  והמשיך בהתלוצצות כעבור כמה ימים : " אמוק בחולם זה לא אמוק בשורוק .  כוס בחולם ולא בשורוק זה כלי מפלסטיק ".  
וגם החוקים של הימין לא נותרו מאחור ,  אבל הפעם ,  חלקם הגדול לא הצליח לעבור ,  לאחר שראש הממשלה זגזג בעמדתו :  חוקים המגבילים את התרומות לארגוני השמאל ,  שיזמו אופיר אקוניס ופאינה קירשנבאום ,  למשל .  גם נוסח מוסכם ,  שהשניים הגיעו אליו עם מזכיר הממשלה ,  צביקה האוזר ,  ירד לטמיון ,  לאחר שנתניהו נכנע ללחץ מאסיבי נגד הצעות החוק .  כך היה גם עם חוק הגבלת השמעת המואזינים במסגדים ,  פרי יוזמתה של אנסטסיה מיכאלי .  החוקים שנועדו להשפיע על בית המשפט העליון ,  כמו שימוע לשופטים ושינוי הרכב הוועדה למינוי שופטים ,  ירדו מהפרק ,  אבל  " חוק גרוניס "  אושר  מה שסלל את הדרך למינוי הנשיא החדש ,  אשר גרוניס .  חוק לשון הרע עבר את ההליכים הראשונים ,  אך בינתיים נותר תקוע ,  לשמחת כלי התקשורת .  בינתיים ,  ההישג המרכזי של נתניהו הוא באריכות ימיה של הממשלה :  לזה כמה ראשי ממשלות לא הצליחו להגיע ,  אבל כמו בתחרויות כישרונות ,  בשלב הזה ,  ההישרדות כבר לא מספיקה ,  והאזרחים רוצים תוצאות ,  לא פחות .
 לפניות לכתב :  pinhas_wolf@walla.co.il 

מושב החורף ננעל עם אופוזיציה חלשה וקואליציה חרוכה
עם צאת הכנסת לפגרה ,  נתניהו מותיר מאחוריו גל חקיקה שהתחיל בקול תרועה רמה ונגמר בריבים בין הסיעות .  עם מעט אומץ ,  רה"מ יקדים את הבחירות ,  ולא ייכפה לתוכן במבוכה

