שמחון : " אחתום על צו להשוואת תנאי עובדי הקבלן "
 שר התמ"ת שלום שמחון התנה את הוצאת הצו להשוואת תנאי עובדי הקבלן בהבטחת ההסתדרות לסיים את השביתה .  עיני : " אם תגיע הסכמת ראש הממשלה - השביתה תיפסק "
 בדרך לסיום השביתה ?  שר התמ"ת ,  שלום שמחון ,  הודיע הבוקר  ( רביעי )  לשר האוצר ,  יובל שטייניץ ,  ולראש הממשלה ,  בנימין נתניהו ,  כי יפתח בהליכים החוקיים לקראת הוצאת צו הרחבה להסכם הקיבוצי שייחתם בין ההסתדרות למעסיקים לשם שיפור והשוואת תנאי עובדי הקבלן למקביליהם בארגונים . " יש חשיבות רבה להשוות את התנאים ולהבטיח כי עובדי הקבלן יזכו לכל התנאים הסוציאליים שמקבלים העובדים המועסקים בארגונים ",  אמר שמחון .  עם זאת התנה שמחון את מהלך זה בהבטחה להפסקת השביתה .  
יו"ר ההסתדרות ,  עופר עיני ,  תלה את היענות הארגון לדרישות שמחון בהסכמת ראש הממשלה .  עיני אמר בתגובה כי  " נוכח התנגדותו הנחרצת של שר האוצר לצו ההרחבה להסכם שגיבשה ההסתדרות עם המעסיקים ,  הרי שדרושה הסכמתו העקרונית של ראש הממשלה כלפי הציבור להוצאת צו הרחבה לכלל המשק ,  והסכמה זו טרם נשמעה עדיין .  אם תגיע הסכמת ראש הממשלה ,  השביתה תיפסק ". 
הבוקר בשעה 6:00 החלה השביתה הכללית במשק לאחר שמגעים הליליים בין שטייניץ לעיני נכשלו .  לנמל התעופה בן גוריון ,  השובת עד הצהריים ,  באו פעילים חברתיים והפגינו למען זכויות העובדים .  במקביל ,  הודיעו המעסיקים הפרטיים וההסתדרות כי חלה התקדמות לקראת חתימה על הסכם להעסקה ישירה של רבים מעובדי הקבלן המועסקים במגזר הפרטי .  המגעים בין הצדדים יימשכו היום בשעה 14:00 ,  בתיווכה של נשיאת בית הדין הארצי לעבודה בירושלים ,  השופטת נילי ארד .
 על פי פרטי ההסכם שהתגבש לפנות בוקר בין המעסיקים להסתדרות ,  ייקלטו כעובדים מן המניין עובדי קבלן מקצועיים שאינם מוגדרים נותני שירותים ,  לצד עובדי ניקיון ועובדים במקצועות המקבילים לעובדים קבועים ,  ותנאיהם יושוו לאלה של עובדים שכירים .  גם עובדי הקבלן שלא יעברו להעסקה ישירה אמורים לזכות להשוואת תנאים לאלה של העובדים הקבועים .  על פי הערכת ההסתדרות ,  מדובר בעשרות אלפי עובדים .
 עוד על השביתה :
 נכשלו המגעים - החלה השביתה הכללית במשקעיני : " השביתה - הנשק של העובדים "  

שמחון : " אחתום על צו להשוואת תנאי עובדי הקבלן "
 שר התמ"ת שלום שמחון התנה את הוצאת הצו להשוואת תנאי עובדי הקבלן בהבטחת ההסתדרות לסיים את השביתה .  עיני : " אם תגיע הסכמת ראש הממשלה - השביתה תיפסק "
 
