דיווח :  עוזי ארד פוטר כי הדליף מידע לתקשורת
ראש המטה לביטחון לאומי לשעבר ,  עוזי ארד ,  הוא המדליף בפרשת ההדלפות במשרד ראש הממשלה  וזו הסיבה שבגינה עזב את לשכת רה"מ .  כך דווח הערב  ( שלישי )  בערוץ 10 .  על פי הדיווח ,  היועץ המשפטי לממשלה ,  יהודה וינשטיין ,  החליט שלא להגיש כתב אישום בעניין נגד ארד ,  בהתניה כי ארד יפרוש מתפקידו ,  כפי שקרה בפועל .  על פי הפרסום ,  ביולי 2010 הטיל ראש הממשלה על שירות הביטחון הכללי לחקור בכירים בלשכתו ,  בחשד שאחד מהם הדליף מידע ביטחוני רגיש ,  שגרם לנזק ממשי ביחסיה הדיפלומטיים של ישראל עם אחת מבנות בריתה הקרובות .  במסגרת בדיקת השב"כ ,  נבדק ארד בפוליגרף ,  ו"צלח "  את הבדיקה הראשונה ,  אך לא את השנייה .  מלשכת ראש הממשלה נמסר בתגובה כי  " איננו נוהגים להתייחס לדיווחים בנוגע לחקירות ,  גם כאשר הנטען בהם רצוף אי-דיוקים .  יודגש כי ארד ביקש מיוזמתו לסיים את תפקידו בתום שתי תקופות כהונה .  עם פרישתו ציין ראש הממשלה את תרומתו החשובה של ארד למועצה לביטחון לאומי ,  והוא מכיר בתרומתו של ארד למדינה ". 

דיווח :  עוזי ארד פוטר כי הדליף מידע לתקשורת
nan
