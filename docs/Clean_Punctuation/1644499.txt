נתניהו : " רוצחו של השר גנדי לא ישוחרר "
 ראש הממשלה נאם בכנס ירושלים ,  והבטיח כי אחמד סעדאת יישאר בכלאו ואין בכוונתו לשחררו .  נתניהו התייחס בכנס גם לגרעין האירני : " מדובר באיום על שלום העולם כולו "
  ( צילום :  גדעון צנטנר ,  עריכה :  דורון שטיין )  
" כל עוד אני ראש ממשלה  רוצחו של השר רחבעם זאבי ,  זכרונו לברכה ,  יוסיף לשבת בכלא ",  כך אמר הערב  ( רביעי )  ראש הממשלה בנימין נתניהו בנאום שנשא במסגרת כנס ירושלים ,  במלון ריג'נסי בו נרצח זאבי לפני למעלה משמונה שנים .  בפתח הכנס הצהיר נתניהו כי  " הרצפה מעלינו ספגה את דמו של שר בישראל ,  גיבור מלחמה ,  אלוף צה"ל ואיש ארץ ישראל ",  אמר נתניהו והוסיף כי אין בכוונתו לשחרר את רוצחו של השר .  יש לציין כי שמו של אחד מהאחראים לרצח ,  מנהיג ארגון החזית העממית אחמד סעדאת ,  הועלה לאחרונה במסגרת דרישת ארגון חמאס כחלק מהמשא ומתן על עסקת חילופי השבויים לשחרורו של החייל גלעד שליט המוחזק על ידי הארגון .  
נתניהו גם התייחס בכנס לסוגיית חלוקת ירושלים במסגרת משא ומתן עתידי עם הרשות . " ירושלים היא בירת ישראל- בירת העם היהודי .  היא שלנו וכזו תישאר .  החזון והיסוד שעליו קמה ועומדת מדינת ישראל זה הרעיון הציוני ,  והשם - ציונות - נגזר מהמילה ציון .  שהרי ציון היא ירושלים מזו 3000 שנה היא בירתנו ומושא תקוותנו ומעולם לא הייתה בירה של עם אחר .  רק שלנו ".  
ביחסו למתיחות בין הציבור היהודי והערבי בעיר ובישראל ככלל אמר , " צאו מהאולם ותמצאו יהודים וערבים גרים בית לצד בית .  שייח ג'ראח ומאה שערים נמצאות סמוך זו לזו .  גם אם יש עוד לאן להתקדם ,  יש דו קיום בארץ ורצון לשלום .  החזון של השלום בייננו לשכנינו ,  בין כל תושבי ירושלים ,  החלום מאוים בידי עננים כבדים בדמות איסלם קיצוני שעומד בטהרן ושולח זעמו בידי ארגוני טרור ברחבי העולם ,  ואלה מאיימים על קיומה של מדינת ישראל .  זהו אינו איום רק עלינו כי אם גם על העולם כולו .  זהו איום על שלום העולם ". 
נתניהו חזר והזכיר את האיום האירני ואמר כי  " המרוץ לחימוש הגרעיני של אירן מאיים על העולם כולו ".   " הכל נחשף ,  הכל ברור ",  המשיך ואמר , " השאלה היא מה תעשה הקהילה הבינלאומית למול האתגר הזה .  חייבת להיות הבנה ,  הסכמה ופעולה של הקהילה הבינלאומית .  הם דנים בסנקציות עליהן דיברתי עם כל הממשלות שהזכרתי ,  מולן ציטטתי את דבריו של הילל הזקן  " אם לא עכשיו אי מתי "  - אם לא יטילו עכשיו סנקציות חריפות מתי יטילו אותן ?  אני אומר עכשיו ".  
ראש הממשלה הסביר מהו סוג הסנקציות אותן צריך ,  לדעתו ,  להטיל על אירן . " מה יהיה הערך של סנקציות אם אלו לא יהיו בעלות שיניים ?  ",  החשובות ביותר ביניהם הן סנקציות בתחום האנרגיה - סנקציות על יצוא נפט ועל יבוא תזקיקי נפט ודלק .  אם יעשו כך ,  הכלכלה האירנית תעצור ".  
בסיכום דבריו אמר נתניהו , " לפני 14 שנה נאמתי בוושינגטון ואמרתי כי האיום הגדול של ישראל ועולם הוא החימוש הגרעיני באירן .  אז הורמו הרבה גבות .  היום הן כבר אינן מורמות .  היום כולם יודעים ". 

נתניהו : " רוצחו של השר גנדי לא ישוחרר "
 ראש הממשלה נאם בכנס ירושלים ,  והבטיח כי אחמד סעדאת יישאר בכלאו ואין בכוונתו לשחררו .  נתניהו התייחס בכנס גם לגרעין האירני : " מדובר באיום על שלום העולם כולו "
 
