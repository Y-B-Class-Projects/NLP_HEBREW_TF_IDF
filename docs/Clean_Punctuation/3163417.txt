נתניהו :  איראן מתכננת להצית מלחמת דת - עליה לצאת מסוריה
בהצהרה משותפת עם קנצלרית גרמניה בתום פגישתם אמר ראש הממשלה  " יש להטיל סנקציות על איראן כדי לעצור את מכונת הכסף שמממנת את הטרור ".  מרקל השיבה כי מדינתה מתנגדת לאיראן גרעינית ,  אך סבורה כי הסכם הגרעין מנע זאת . " נפעיל את השפעתנו כדי להרחיק את איראן מהגבול "
 ראש הממשלה בנימין נתניהו נפגש היום  ( שני )  עם קנצלרית גרמניה אנגלה מרקל בברלין .  במסיבת עיתונאים שערכו השניים אחרי פגישתם ,  שעסקה בעיקר בנושא האיראני ,  אמר נתניהו כי  " הנוכחות האיראנית הצבאית כוללת כ-18 אלף מיליציות שיעיות באפגניסטן ,  פקיסטן ומקומות אחרים ".  לדבריו , " איראן רוצה להגדיל את הכוח הזה ל-80 אלף ולנהל קמפיין דתי במדינות הסוניות .  זה יצית מלחמת דת ,  וההשלכות יהיו הרבה יותר פליטים ,  ואתם יודעים לאן הם יבואו ".  הפגישה בין השניים נערכה במסגרת מסעו של נתניהו לאירופה ,  שם הוא צפוי להיפגש גם עם נשיא צרפת עמנואל מקרון ועם ראשת ממשלת בריטניה תרזה מיי .  
הקנצלרית אמרה כי גרמניה לא מעוניינת שלאיראן יהיה נשק גרעיני ,  והוסיפה כי  " הסכם הגרעין מנע את זה מהאיראנים ".  לדבריה , " גרמניה תפעיל את השפעתה כדי להרחיק את איראן מהגבול ".  זאת ,  לאחר שמוקדם יותר אמר המנהיג העליון של איראן עלי חמינאי כי  " אם אויביה של איראן יתקפו אותה ,  היא תגיב בעוצמה חזקה פי עשרה מכך ".   
" חשוב שהסוכנות הבינלאומית לאנרגיה אטומית תחקור את איראן בהתבסס על ארכיון הגרעין ",  אמר נתניהו . " חשוב למנוע ממנה להשיג נשק ,  ואנחנו נעשה זאת ".  לדבריו , " איראן מנסה להשתלט על המזרח התיכון .  בסוריה היא מנסה לשים את הצבא שלה - חיל האוויר ,  חיל הים וחילות הרגלים - לכיוונה של ישראל ,  עם מטרה מפורשת של התקפתנו .  לא נוכל לקבל זאת .  איראן צריכה לעזוב את סוריה .  הסנקציות על איראן יעצרו את מכונת הכסף שמממנת את הטרור ". 
עוד בוואלה !  NEWS:ריבלין לאבו מאזן :  קבל אחריות על המתרחש בעזה - גנה את טרור העפיפוניםבמוקד מסעו של נתניהו לאירופה :  לחץ על איראן וחופש פעולה לצה"לח"כ טיבי על מות הפרמדיקית הפלסטינית בעזה : " פשע מלחמה נתעב "  
במסיבת העיתונאים הודיעה מרקל כי המנהיגים החליטו לקיים ישיבה משותפת לשתי הממשלות בישראל ב-4 באוקטובר . " אנחנו מצפים לכך .  לישראל יש צמיחה כלכלית מרשימה וחברות הייטק ,  ולכן ננצל את ההזדמנות לחזק את היחסים המסחריים והטכנולוגיים ",  אמרה . 
" אני שמחה לקבל את פניו של ראש הממשלה הישראלי כאן בברלין ",  אמרה . " הכי חשוב ואף סמלי בשנת ה-70 לישראל לארח אותו .  אנחנו שמחים שיש לנו כל כך הרבה אירועים לציון שנת ה-70 .  אחרי השואה ,  זה שאנחנו עומדים כאן כבני ברית ,  זו מתנה גדולה .  לכן השיחות היו חשובות מאוד עבורי ". 
בפגישה בין שני המנהיגים היום השתתף גם ראש המל"ל מאיר בן שבת ,  המזכיר הצבאי אליעזר טולדנו ושגריר ישראל בגרמניה גרמי יששכרוף .  
על הפגישה שניהלו השניים אמרה הקנצלרית : " רוב הזמן הוקדש למצב הבינלאומי ולהסכם עם איראן מצד אחד ,  ומצד שני להסתכלות על השפעת איראן באזור ובסוריה .  למרות שיש לנו דעות שונות לגבי הסכם הגרעין ופעילותו ,  הנושא הזה של ההשפעה האזורית של איראן מאוד מדאיג ,  במיוחד לביטחונה של ישראל ,  ולכן צריך לעשות כל מאמץ כדי להתמודד עם סוגיית הטילים הבליסטיים והתוקפנות בסוריה ותימן ".  הקנצלרית הוסיפה כי שוחחה עם נתניהו על החומר הארכיוני שהשיגה ישראל מתכנית הגרעין האיראנית . " אנחנו תומכים ברצונה של ישראל להעריך את החומר ,  וזה חשוב מאוד ",  אמרה .  
מרקל הוסיפה כי השניים שוחחו גם על הסכסוך הישראל-פלסטיני . " דיברנו על ההזדמנויות לשלום .  זה מורכב מאוד כי אין שיחות עכשיו .  דיברנו על עזה ועל ההתעללות באזרחים וילדים והשימוש בהם כדי לפעול נגד ישראל ,  אבל אנחנו חושבים שגרמניה יכולה לתמוך כלכלית בעזה ,  ודיברנו על פרויקטים ספציפיים בתחום ",  לדבריה .  

נתניהו :  איראן מתכננת להצית מלחמת דת - עליה לצאת מסוריה
בהצהרה משותפת עם קנצלרית גרמניה בתום פגישתם אמר ראש הממשלה  " יש להטיל סנקציות על איראן כדי לעצור את מכונת הכסף שמממנת את הטרור ".  מרקל השיבה כי מדינתה מתנגדת לאיראן גרעינית ,  אך סבורה כי הסכם הגרעין מנע זאת . " נפעיל את השפעתנו כדי להרחיק את איראן מהגבול "
 
