נתניהו מתכנן :  סנקציות אישיות לגיוס חרדים וערבים
משהפיל את ועדת פלסנר ,  שעמדה לפרסם מסקנותיה בענין חלופות לחוק טל ,  עמל ראש הממשלה על חוק שיציב במעמד זהה את שתי האוכלוסיות שלא מגויסות . " אין התנגדות לסנקציות אישיות "
  ( צילום :  טל אנגלנדר ,  עריכה :  גדי וינסטוק ) 
יממה לאחר שהביא את מסקנות ועדת פלסנר לקבורת חמור ,  ראש הממשלה בנימין נתניהו החל לגבש חוק משולב לשירות חרדים וערבים ,  הכולל סנקציות שוות לשתי האוכלוסיות  כך נודע הבוקר  ( שלישי )  לוואלה !  חדשות .  כעת פועל נתניהו לקידום החוק ,  שיובא לאישור הכנסת .  כרגע מדובר במתווה כללי בלבד ,  לפיו כל מי שלא יתגייס לצבא יגויס לשירות אזרחי ,  ערבים וחרדים כאחד .  עדיין לא התגבשה ההחלטה עד איזה גיל הם יחויבו להתגייס ,  ואולם ככל הנראה יוטלו סנקציות ,  שמידת חומרתן לא ברורה ,  על אלו שיבחרו להשתמט .  
ראש הממשלה שוחח אמש על היוזמה עם ראשי מפלגות הקואליציה  השרים ליברמן ,  ישי והרשקוביץ ,  וכן סגן השר ליצמן וח"כ משה גפני .  הבוקר הוא ייפגש עם שר הביטחון ברק ,  עם שובו מארצות הברית .  רק עם המשנה לראש הממשלה ,  שאול מופז ,  לא נועד נתניהו ,  על רקע המשבר בין השניים ,  עם פירוק הוועדה שהוקמה כדי למצוא חלופות לחוק טל ,  שיוחלף בהוראת בג"ץ .  
נתניהו מבקש להשלים את חקיקת החלופה עד סוף יולי .  בשיחות סגורות הדגיש כי אם לא יאושר החוק המשולש עד 1 באוגוסט ,  ייכנס לתוקפו חוק שירות שמחיל חובת גיוס על כולם .  
למרות שטרם ירד לפרטי ההצעה ,  ההבדל העקרוני המסתמן בין הצעתו של נתניהו למתווה פלסנר ,  יהיה מודל שוויוני בין שתי האוכלוסיות ,  בעוד מתווה פלסנר דיבר על סנקציות אישיות לחרדים ,  וכוונה כללית אודות שירות אזרחי לערבים .  גורם המעורה במגעים בנוגע לפתרון לשוויון בנטל אמר לוואלה !  חדשות כי במתווה של נתניהו יהיו גם סנקציות אישיות .  לדבריו , " גם החרדים מוכנים לחיות עם חלק מהסנקציות האישיות .  הליכוד מחפש כמה שיותר אחריות אישית ,  אבל שלא יגיע לשבירת כלים ".  השאלה היא עד כמה נתניהו ילך רחוק עם סנקציות אישיות ;  ההערכה היא שכדי לא לשבור את הכלים עם החרדים ,  הסנקציות יהיו מינוריות ביחס למתווה פלסנר .
 ראש הממשלה שוחח אמש על היוזמה עם ראשי מפלגות הקואליציה  השרים ליברמן ,  ישי והרשקוביץ ,  וכן סגן השר ליצמן וח"כ משה גפני .  הבוקר הוא ייפגש עם שר הביטחון ברק ,  עם שובו מארצות הברית .  רק עם המשנה לראש הממשלה ,  שאול מופז ,  לא נועד נתניהו ,  על רקע המשבר בין השניים ,  עם פירוק הוועדה שהוקמה כדי למצוא חלופות לחוק טל ,  שיוחלף בהוראת בג"ץ .  
אמש נפער קרע גדול בין ראש הממשלה למשנהו מופז ,  על רקע כוונתו של נתניהו לפרק את ועדת פלסנר ,  יומיים לפני שזו הייתה אמורה לפרסם את מסקנותיה .  בעוד בכירים בליכוד אמרו אמש כי תגובת מופז להודעה מצביעה על השארת פתח מצדו כדי לא לצאת מהקואליציה ,  מקורבי מופז הבהירו שהמצב ממש לא כך . " שינסו אותנו ביום רביעי ,  בעת הגשת מסקנות ועדת פלסנר ",  אמרו בשיחה עם וואלה !  חדשות . " אנחנו כפסע מלצאת ,  אלו לא איומי סרק .  זאת המציאות ,  לא נוכל לחיות עם ניסיון זול ושקוף .  אם זה משחק של 'מי ימצמץ ראשון' ,  בואו נחכה להגשת ההמלצות ".  
" זאת סטירה לכל ציבור המשרתים שחשב שנתניהו רציני ",  הם הוסיפו . " הוא היה יכול להוביל מהלך בקנה מידה היסטורי .  יש לו הזדמנות בלתי חוזרת לאחד את גוש המרכז כדי להוביל דברים ,  והוא הפך את זה לפארסה של החרדים .  אנחנו אמרנו כל הזמן שכעומק ההתקדמות עומק השותפות ,  גם לדגל שהתחייבנו יחד להוביל .  במי הוא תקע סכין - בקדימה או במשרתי המילואים ?  אבל הוא עוד יכול לחזור בו ". 
מופז התקשר בערב לבועז נול ,  פעיל מאהל הפראיירים ,  ואמר לו כי  " אני דואג לכם בדיוק כפי שאני דואג לילדיי .  התחייבתי בפני הציבור להביא לחוק שירות חדש ,  ובכוונתי לעמוד במילתי ולוודא כי המלצות ועדת פלסנר יפורסמו .  קדימה לא תתפשר על עיקרון שירות לכל ועיקרון האחריות האישית שיעמדו בבסיס כל משא ומתן .  אם עיקרון זה יופר ,  יהיה בכך משום הפרה יסודית של עיקרון האחריות הלאומית על כל המשתמע מכך ".  מקורבי מופז הבהירו הלילה כי תיערך פגישה בין נתניהו לבינו , " רק אם נבין שנתניהו רוצה להתקדם על פי המתווה שגובש ". 

נתניהו מתכנן :  סנקציות אישיות לגיוס חרדים וערבים
משהפיל את ועדת פלסנר ,  שעמדה לפרסם מסקנותיה בענין חלופות לחוק טל ,  עמל ראש הממשלה על חוק שיציב במעמד זהה את שתי האוכלוסיות שלא מגויסות . " אין התנגדות לסנקציות אישיות "
 
