נתניהו על סגירתה הפתאומית של רשות השידור : " דרך לא מכובדת "
 יממה לאחר סגירת רשות השידור ומהדורת  " מבט "  האחרונה והדרמטית אמר ראש הממשלה כי שמע על ההחלטה מכלי התקשורת . " הדבר נעשה לא על דעתו ולא בידיעתו ",  נכתב בהודעה מלשכתו .  מפרק הרשות : " נעניתי למצוות המחוקק בלב כבד "
  ( העיתונאית גאולה אבן נפרדת בכאב ממהדורת  " מבט ",  אמש )  
ראש הממשלה בנימין נתניהו לא היה מעודכן באופן שבה נסגרה רשות השידור ושמע על כך מכלי התקשורת  כך עולה מהודעה שהפיצה היום  ( רביעי )  לשכתו .  עובדי הרשות גילו אתמול כי מהדורת  " מבט ",  אחרי 49 שנה ,  תשודר בפעם האחרונה - שעה קלה בלבד לפני עלייתם לשידור .
 בהודעה מלשכתו של נתניהו נטען כי פעל רבות למען עובדי הרשות . " הדבר נעשה לא על דעתו ולא בידיעתו ,  מה גם שאינו מוסמך גם לקבל החלטה מסוג זה .  ראש הממשלה היה זה שנלחם על כך שחברת החדשות של הערוץ תמשיך לשדר ושכמה שיותר עובדים ייקלטו בגוף התקשורת החדש ".  
מפרק הרשות הודיע אתמול על הקדמת סגירתה בארבעה ימים כדי להיערך לקראת עליית שידורי התאגיד  " כאן "  באופן מיטבי . " עקב מצוות המחוקק ,  ועל מנת להעביר את שרביט השידור הציבורי ,  נענתי בלב כבד ,  אך משיקולי אחריות מקצועית ותפעולית ,  לבקשה להעברת העובדים אל התאגיד היום לשם הבטחת רצף השידור הציבורי כבר בראשית השבוע הקרוב ",  כתב היום דוד האן במכתב שהעביר לעובדי הרשות .
 לקריאה נוספת:היסטוריה :  מהדורת  " מבט "  האחרונהבין סגירת הרשות ,  לפתיחת התאגיד החדש :  כאוס מוחלטהיינו צריכים להילחם יותר ,  אבל זו נחלת העברבכירי רשות השידור זעמו על סרטון הליכוד : " אנחנו לא חמאס "  
יו"ר האופוזיציה יצחק הרצוג  ( המחנה הציוני )  אמר בתגובה כי  " נתניהו הוא זה שחיסל במו ידיו את רשות השידור ,  הונה את עובדיה וגזל את פרנסתם .  החשכת מבט אמש ורשת ב' היום בלי כל תיאום והכנה מראש היא צעד אלים וגס רוח הפוגע בעובדים המסורים ובציבור ". 
לפני חודשיים אמר נתניהו כי הוא חוזר בו מהחלטתו לגבי מועד תחילת שידורי התאגיד לאחר פגישה עם עובדי רשות השידור . " שיניתי את דעתי בעקבות פגישה שקיימתי אתמול עם עובדי רשות השידור .  בפגישה שמעתי סיפורים קורעי לב על עובדים מנוסים ומסורים שנשלחים הביתה בגלל התאגיד ",  כתב בחשבון הפייסבוק שלו .
" בפגישה התברר ,  כי בניגוד לנתונים של משרד האוצר ,  עלות המשך הפעלת רשות השידור זולה בעשרות מיליוני שקלים מעלותו של התאגיד .  אז בשביל מה צריך את התאגיד ?  ",  הוסיף נתניהו .  גורמים במפלגת כולנו אמרו אז כי ראש הממשלה מתנהג בצורה לא רציונלית .  
בתוך כך ,  נתניהו יידרש בקרוב להיפרד ממשרד התקשורת .  על פי חוק ,  הוקצבו שלושה חודשים למילוי מקומו כשר התקשורת ,  ברקע העתירות שהוגשו לבג"ץ שדרשו את הפסקת כהונתו בשל ניגוד עניינים לנוכח יחסיו עם המיליארדר ארנון מילצ'ן ,  מבעלי ערוץ 10 ואחד הגורמים המרכזיים בתיק 1000 ,  המכונה גם  " פרשת המתנות ".  במסגרתה ,  נבדק החשד כי קיבל טובות הנאה על פי דרישה ובאופן שיטתי במשך שנים ובסכומים של מאות אלפי שקלים .  
לאחר הבחירות האחרונות ב-2015 ,  התעקש נתניהו להשאיר בידיו את תיק התקשורת .  ואולם בחודש פברואר האחרון הוא העביר אותו באופן זמני לידי צחי הנגבי .  על פי ההערכה ,  נתניהו לא יוכל להחזיר את התיק לידיו ,  וייאלץ למנות שר תקשורת קבוע אחר .  עד 21 במאי הוא יצטרך לקבל החלטה על מינוי קבוע לתפקיד ,  במשרד שנחשב ל"בייבי "  שלו .
  ( עדכון ראשון :  13:55 )  

נתניהו על סגירתה הפתאומית של רשות השידור : " דרך לא מכובדת "
 יממה לאחר סגירת רשות השידור ומהדורת  " מבט "  האחרונה והדרמטית אמר ראש הממשלה כי שמע על ההחלטה מכלי התקשורת . " הדבר נעשה לא על דעתו ולא בידיעתו ",  נכתב בהודעה מלשכתו .  מפרק הרשות : " נעניתי למצוות המחוקק בלב כבד "
 
