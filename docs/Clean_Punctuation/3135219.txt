כחלון מבהיר אחרי ההמלצות : " רק היועמ"ש קובע ;  אמשיך לכהן בתפקידי "
 רבים חיכו למוצא פיו של שר האוצר ,  הנחשב לסמן המתון והמרכזי בקואליציה ,  בעקבות פרסום סיכומי החקירה נגד נתניהו שהעלו חשד לשוחד .  כחלון הודיע כי אינו מתכוון לפרוש מהממשלה והגן על המשטרה , " יש לחדול מהתקפות עליה ועל מערכת שלטון החוק "
 שר האוצר משה כחלון הגיב אמש  ( שלישי )  לפרסום המלצות המשטרה בענינו של ראש הממשלה בנימין נתניהו ,  פיזר כל צל של ספק פוליטי והבהיר כי הוא אינו מתכוון לטלטל את הממשלה בעקבות פרסום ההמלצות . " אני ער לרחשי הציבור ,  מימין ומשמאל ,  בנוגע להמלצות המשטרה סביב חקירות ראש הממשלה ",  כחלון כתב בעמוד הפייסבוק שלו . " החוק קובע כי רק היועץ המשפטי לממשלה רשאי לקבל החלטות בעניין הגשה או אי הגשה של כתב אישום .  עד אז אמשיך להוביל ולנווט את הכלכלה הישראלית לרווחת כלל אזרחי ישראל ".  
כחלון ,  שנחשב לסמן המתון והמרכזי בקואליציה ,  עומד במוקד הקריאות של האופוזיציה ושל מארגני המחאה ברוטשילד לפעול להכרזת נבצרות של ראש הממשלה .  בשבועות האחרונים הבהיר כי היא  " אינו קבלן פירוקים "  ולא מתכוון לפרוש בעקבות פרסום ההמלצות ,  ואמש חידד כי הוא ימתין להכרעת היועץ המשפטי .  בהמשך הפוסט כחלון כתב : " אני קורא לכולם - מימין ומשמאל - לחדול מהתקפות על המשטרה ועל מערכת שלטון החוק .  יש לתת למערכות לפעול ללא לחצים ,  לא מימין ולא משמאל ,  ולפעול באופן מסודר ,  מקצועי ושקול ".  
יו"ר הבית היהודי נפתלי בנט יגיב היום להמלצות המשטרה אך גם הוא ,  לפי ההערכה ,  אינו מעונין להוביל לטלטלה בקואליציה .  נתניהו זכה הערב לתמיכה גורפת מכל שרי הליכוד ,  כולל גם בכירים שנחשבים למחזיקים ביחסים מתוחים איתו כמו ישראל כץ ,  גדעון סער ,  יולי אדלשטיין וגלעד ארדן .
 ארדן הגיב להמלצות המשטרה וכתב בהודעתו כי  " לראש הממשלה עומדת חזקת החפות ועל כולנו לזכור גם בערב זה ,  שכאשר מדובר בנבחר ציבור - רק היועץ המשפטי לממשלה מוסמך לקבוע אם אכן ישנן ראיות המצדיקות הגשת כתב אישום .  ראש הממשלה מוביל את מדינת ישראל בשנים האחרונות באחריות ובמסירות בתקופות קשות ומורכבות ובהתאם להכרעת העם ואני אמשיך לגבות אותו ולתמוך בהנהגתו ".  
שר התחבורה ישראל כץ אמר כי הוא  " מחזק את ידי "  ראש הממשלה . " יש לאפשר לראש הממשלה בנימין נתניהו להמשיך ולנהל את ענייניה החשובים של מדינת ישראל בתחומי הביטחון והעשייה ,  ולהמתין להחלטת היועץ המשפטי לממשלה ",  אמר .
 יו"ר הכנסת יולי אדלשטיין צייץ אמש כי  " ‏לכל אדם ובכלל זה לראש הממשלה עומדת חזקת החפות .  אני מציע לכולם לא להתלהם ,  אלא להמתין בסבלנות להכרעת הגורמים המוסמכים ,  קרי ,  היועץ המשפטי לממשלה ".  
שרת התרבות מירי רגב אמרה כי היא  " לא מופתעת ולא מתרגשת "  מהמלצות המשטרה ,  שלדבריה , " היו ידועות מראש ושכידוע אין להם כל תוקף משפטי ".  על יו"ר יש עתיד אמרה : " פוליטיקאי כושל שהעדיף להצטרף למניפי הגיליוטינה ברוטשילד ולנסות להפיל את נתניהו ואת הליכוד בדרכים לא דמוקרטיות .  פרסום זהותו כעד המרכזי הוא המסמר האחרון בארון הפוליטי שלו ".  
חברי המפלגות החרדיות תקפו את לפיד לאחר פרסום המשטרה .  סגן שר הבריאות ,  ח"כ יעקב ליצמן  ( יהדות התורה )  ,  אמר כי  " לפיד התגלה בבושתו הציבורית ,  כשהוא ממשיך גם כעת את ניסיון ה'פוטש' נגד ראש הממשלה ,  אותו ניסה להוביל כבר ב-2014 ,  בגינו אף הודח מתפקידו הכושל באוצר ". 
יו"ר ועדת הכספים ,  ח"כ משה גפני  ( יהדות התורה )  ,  אמר כי  " לראש הממשלה עומדת חזקת החפות .  המלצות המשטרה מבחינת החוק ,  אינן מעלות ואינן מורידות ,  ובמיוחד לאור האירועים האחרונים שהיו במשטרה ,  וכל עוד לא יוחלט אחרת בקרב הגורמים המוסמכים בעניין ,  ראש הממשלה רשאי להמשיך בתפקידו ,  זה החוק ".  

כחלון מבהיר אחרי ההמלצות : " רק היועמ"ש קובע ;  אמשיך לכהן בתפקידי "
 רבים חיכו למוצא פיו של שר האוצר ,  הנחשב לסמן המתון והמרכזי בקואליציה ,  בעקבות פרסום סיכומי החקירה נגד נתניהו שהעלו חשד לשוחד .  כחלון הודיע כי אינו מתכוון לפרוש מהממשלה והגן על המשטרה , " יש לחדול מהתקפות עליה ועל מערכת שלטון החוק "
 
