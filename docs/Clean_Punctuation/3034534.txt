נתניהו על דוח  " צוק איתן ":   " איום המנהרות הוצג בחומרתו בקבינט "
 בצל סערת פרסום דוח המבקר על המבצע ,  ראש הממשלה נשא דברים בוועידת מרכז השלטון המקומי וקק"ל הנערכת בתל אביב .  לדבריו , " צה"ל וגופי הביטחון עשו כל שביכולתם לשמור על מדינת ישראל "
 ראש הממשלה בנימין נתניהו נשא הערב  ( שלישי )  דברים בוועידה השנתית השישית של מרכז השלטון המקומי ושל הקרן הקיימת לישראל ,  שנפתחה היום בגני התערוכה בתל אביב .  נתניהו התייחס לדוח בנושא מבצע  " צוק איתן "  ואמר : " איך אפשר לומר שהאיום הזה ,  במלוא חומרתו ,  לא הוצג בקבינט ,  כשהאיום הזה הוא אחד האיומים האסטרטגיים ?  ". 
לדבריו , " צה"ל וגופי הביטחון עשו כל שביכולתם לשמור על מדינת ישראל .  מפקדנו סיכנו את חייהם והם ראויים לגיבוי מכולנו ".  
בכינוס ,  תחת הכותרת  " יחד מזיזים ערים לחדשנות ",  ישתתפו מחר גם השרים נפתלי בנט ,  יובל שטייניץ ,  מירי רגב ,  זאב אלקין ,  ישראל כץ ,  גלעד ארדן ויואב גלנט ,  כמו גם יו"ר האופוזיציה יצחק הרצוג .  
עוד בוואלה !  NEWS:בנט : " דוח צוק איתן - רעידת אדמה ";  יעלון : " מדליף ומקושש לייקים"משפחות חללי צוק איתן תובעות את פרסום דוח המבקר המלא : " חובה מוסרית"המבקר צפוי לקבוע :  הקבינט לא עודכן בצוק איתן ;  צה"ל לא נערך למנהרות  
" אני רוצה שתדעו שאני כראש ממשלה ,  יחד עם שר הביטחון והרמטכ"ל ,  ניהלנו את המבצע הזה באחריות ,  בצורה איתנה ,  מושכלת ותקיפה ,  והתוצאות מדברות בעד עצמן ",  אמר נתניהו . " חמאס הוכה מכה הקשה ביותר בתולדותיו ,  היישובים בעוטף פורחים .  ניהלנו את המלחמה הזאת בשטח ,  לא ניהלנו מלחמה לפרוטוקול .  אבל כיוון שמדברים כל הזמן על הפרטוקולים אתן לכם טעימה .  זה בדוק מבחינה בטחונית ,  אני מבטיח .  תשפטו בעצמכם אם הנושא הובא או לא בפני הקבינט ". 
נתניהו תיאר כי כבר ב-2013 החל הקבינט לדון במנהרות ,  ואמר כי  " בישיבת הקבינט ב-12 בינואר 2014 ,  חצי שנה לפני 'צוק איתן' ,  אני סיכמתי את הערכת המודיעין השנתית של צה"ל במילים האלה :  'אני מצביע על שני דברים .  האחד  הטילים והשני  המנהרות ".  
נתניהו התייחס גם להחלטה לבנות 2,500 יחידות דיור ביהודה ושומרון ,  ואמר כי "  ביהודה ושומרון ודאי מאוד שמחים היום ".  הוא הוסיף : " הבטחנו לחזור ולבנות ואנחנו מקיימים את הבטחתנו ".  
נאומו של נתניהו מגיע לאחר שבשעות אחר הצהריים הודיעה הוועדה לביקורת המדינה בכנסת על דחיית ההחלטה על פרסום דוח מבקר המדינה הצפוי על מבצע  " צוק איתן "  ליום ראשון .  על פי גורמים שעיינו בדוח ,  הוא צפוי למתוח ביקורת חריפה על ראש הממשלה נתניהו ,  שר הביטחון בעת המבצע משה יעלון ,  הרמטכ"ל לשעבר בני גנץ וקצינים בכירים נוספים ,  על כך שלא הציגו בפני חברי הקבינט המדיני-ביטחוני את איום המנהרות במלוא עוצמתו וחומרתו ולהעיר על כך שלא הוכנו תכניות מבצעיות מספקות ביחס לאיום זה .
 בכנס הבינלאומי השנתי למחקרי ביטחון של מכון INSS אמר בנט ,  ששימש בזמן המבצע שר הכלכלה והיה חבר הקבינט המדיני-ביטחוני כי  " מהדוח עולה תמונה ברורה של הקיבעון המחשבתי של קברניטי המדינה הוא שורש הכשלים ".  יתרה מכך ,  הוא הגדיר את המידע המופיע בדוח המבקר יוסף שפירא , " רעידת אדמה ביטחונית ".  
אחרי בנט עלה לנאום משה יעלון ,  שכיהן במהלך  " צוק איתן "  כשר הביטחון ,  ושסופג ביקורת קשה מצד מבקר המדינה על תפקודו במבצע . " אני עוקב בימים האחרונים אחר הדיון הציבורי על פרסום דוח המבקר .  מנהיגות לא חוששת מפרסום דוח גם אם הוא ביקורתי כלפיה וגם אם היא חלוקה עליו ".  בהמשך הוא עקץ ברמיזה את יו"ר הבית היהודי : " לצערי ,  אני רואה היום בבוקר פוליטיקאים המדליפים מהדוח כדי לקושש עוד לייקים בטוויטר ובפייסבוק .  מי שעושה זאת לא ראוי למנהיגות ".  
בנאומו התייחס נתניהו גם לפיתוח הפריפריה ,  ואמר כי הוא  " רוצה לברך את ראשי הרשויות ,  גם מעוטף עזה ומהנגב ,  כל ערי ישראל שעמדו תחת מטר ההפגזות של הטילים ,  ושיכולנו להם כי התכוננו גם לזה ".  לדבריו , " השלטון המקומי הוא היד המבצעת של השלטון המרכזי ואני מאמין בהרחבת תחומי הסמכות והאחריות בדרג המוניציפלי ".  
ראש הממשלה הוסיף כי  " השקענו לא רק בקיצור המרחקים והזמנים ,  אלא בפיתוח אדיר שאנחנו עושים בנגב ובגליל .  באר שבע הופכת למטרופולין הצומח במהירות .  העברנו את יחידות התקשוב המודיעין והסייבר לבאר שבע ,  מרגישים את זה במגדלים שנבנים בדימונה ורואים את זה בכל הנגב ".  
הוא התייחס גם למצוקת הדיור ולסוגיית צמצום הפערים החברתיים ,  ואמר כי  " שר האוצר והשיכון ואני משקיעים בזה השקעה גדולה מאוד .  בכל תולדות הממשלות בישראל לא הייתה השקעה כמו שלנו במגזר הלא יהודי ,  כי התכנית שלנו היא לצמצם פערים ולפתח תשתיות ,  חינוך ,  דיור ,  תעסוקה ,  תחבורה ,  רווחה ותרבות ".  לדבריו , " הכוונה שלי ושל הממשלה זה לא רק לצמצם פערים ,  אלא להביא את כל אזרחי ישראל לסיפור ההצלחה ,  החדשנות ,  הפיתוח והשגשוג הכביר של ישראל ".  

נתניהו על דוח  " צוק איתן ":   " איום המנהרות הוצג בחומרתו בקבינט "
 בצל סערת פרסום דוח המבקר על המבצע ,  ראש הממשלה נשא דברים בוועידת מרכז השלטון המקומי וקק"ל הנערכת בתל אביב .  לדבריו , " צה"ל וגופי הביטחון עשו כל שביכולתם לשמור על מדינת ישראל "
 
