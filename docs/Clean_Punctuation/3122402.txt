פרסום ראשון :  יפן יוזמת מפגש בין נתניהו ,  אבו מאזן וקושנר בטוקיו
על רקע הקיפאון בניסיון האמריקני לחדש את המו"מ המדיני ,  ראש ממשלת יפן מעוניין לכנס בחודשים הקרובים ועידה בהשתתפות ראש הממשלה ,  יו"ר הרשות ויועצו וחתנו של טראמפ .  עם זאת ,  היוזמה תלויה בהסכמה של קושנר שטרם ניתנה
על רקע הקיפאון בניסיון האמריקני לחדש את המשא ומתן בין ישראל והפלסטינים ,  יפן מעוניינת לכנס בחודשים הקרובים ועידה מרובעת בהשתתפות ראש הממשלה בנימין נתניהו ,  יו"ר הרשות הפלסטינית אבו מאזן ויועצו המיוחד של הנשיא טראמפ ,  ג'ארד קושנר .  שר החוץ היפני טארו קונו ביקר אתמול  ( שני )  בירושלים וברמאללה ולוואלה !  NEWS נודע כי הוא העלה את ההצעה בפני נתניהו ואבו מאזן .  עם זאת ,  לדברי גורמים מדיניים המעורים בנושא ,  קיום הוועידה מותנה בהשתתפות ארצות הברית ובהסכמת קושנר ,  שטרם התקבלה .
 מדובר ביוזמה של ראש ממשלת יפן ,  שינזו אבה ,  במסגרת רצונה של טוקיו לציין עשור לפרויקט  " מסדרון השלום ",  מיזם כלכלי ישראלי-פלסטיני-ירדני-יפני בבקעת הירדן שהושק בטוקיו ב-2007 .  יפן היא אחת התורמות הגדולות לרשות הפלסטינית ,  ובעשור האחרון היא הגבירה את מעורבותה הכלכלית גם בישראל והביעה את רצונה לקדם יציבות אזורית והסכם שלום ,  על בסיס אינטרסים כלכליים .  תחת אבה ,  ההשקעות הכלכליות של יפן בישראל נמצאים בצמיחה מתמדת ,  ויפן מעוניינת מזה זמן מה לנקוט תפקיד פעיל יותר בסכסוך הישראלי פלסטיני .  
ראש ממשלת יפן אבה נחשב לאחד המנהיגים בעולם המצוי בקשרים טובים עם נשיא ארה"ב דונלד טראמפ .  עם זאת ,  טוקיו הביעה התנגדות להכרזתו על ההכרה בירושלים כבירת ישראל ,  ובשבוע שעבר היא היתה מ-128 המדינות שתמכו בגינוי המהלך בעצרת הכללית של האו"ם .  ביפן הודיעו כי הם אינם מתכוונים להעביר את השגרירות לירושלים ,  אך יחד עם זאת ,  שר החוץ קונו הביע תמיכה והערכה ב"מחויבותו של הנשיא לקידום הסדר קבע ותמיכתו בשתי המדינות ". 
שר החוץ קונו הגיע אתמול לישראל במסגרת מסע אזורי שכולל גם את ירדן ,  טורקיה ועומאן .  אתמול הוא נפגש בירושלים עם נשיא המדינה ראובן ריבלין ,  ראש הממשלה נתניהו והשר לפיתוח אזורי צחי הנגבי ,  ולאחר מכן המשיך לרמאללה .  היום הוא צפוי לבקר ביריחו ולהצהיר על פיתוח נוסף של מסדרון השלום .  
בהצהרה שמסר יחד עם נתניהו לפני הפגישה לא הוזכרה היוזמה החדשה של טוקיו ובכלל לא היתה התייחסות לנושא הפלסטיני .  עם זאת ,  ראש הממשלה הביע תמיכה בשותפות המדינית הייחודית בין שתי המדינות ואמר : " שנינו חיים באזורים מלאי אתגר ,  אך אנו מחוייבים בשאיפתנו לשגשוג ,  ביטחון ושלום ,  ואני חושב שקל יותר לכל אחד מאתנו להגיע לכך בעזרת האחר ".  קונו אמר כי הוא חושב ש"היחסים הדו-צדדים מתקדמים יפה ואנו רוצים להמשיך בתנופה הזאת ".  
לדברי גורמים מדיניים ,  בפגישות הסגורות קונו העלה את הצורך בחידוש המשא ומתן על בסיס גבולות 67' ושתי מדינות לשני עמים .  ריבלין אמר לשר החוץ בפגישתם כי הוא  " מכיר היטב את היחסים הטובים וההשפעה שיש לעמך על הפלסטינים .  לפני הכל חשוב שהם יבינו שאנחנו כאן ,  שהעם היהודי חזר למולדתו ושאין לעם היהודי מולדת אחרת מלבד מדינת ישראל וארץ ישראל ",  והוסיף כי  " מבחינתנו ,  טוקיו היא בהחלט בירתה של יפן בדיוק כפי שירושלים היא בירת מדינת ישראל ". 
עם זאת ,  בימים אלה תוכניותיו של הנשיא טראמפ לחידוש המשא ומתן בין ישראל והפלסטינים נמצאות בהקפאה בעקבות תגובתם הקשה של הפלסטינים להכרה של הבית הלבן בירושלים כבירת ישראל .  לפי ההערכה בירושלים ,  עד שהפלסטינים לא יסיימו את הנתק מול הממשל האמריקאי לא תהיה כל התדקמות בתהליך אותו מוביל קושנר והשליח גרינבלט ,  וגם יוזמות אחרות עשויות להיתקל בסירוב 

פרסום ראשון :  יפן יוזמת מפגש בין נתניהו ,  אבו מאזן וקושנר בטוקיו
על רקע הקיפאון בניסיון האמריקני לחדש את המו"מ המדיני ,  ראש ממשלת יפן מעוניין לכנס בחודשים הקרובים ועידה בהשתתפות ראש הממשלה ,  יו"ר הרשות ויועצו וחתנו של טראמפ .  עם זאת ,  היוזמה תלויה בהסכמה של קושנר שטרם ניתנה

