ליברמן תקף את הממשלה :  הפסיקו להקשות על אלו שרוצים לעבור גיור
יו"ר ישראל ביתנו התייחס לכוונת הקואליציה לבטל את חוק צהר ,  שמאפשר לזוגות להינשא בכל יישוב בארץ . " אני מקווה שאחרי קריאת מגילת רות ,  הם יתעשתו ויחזרו בהם מהכוונה לפגוע במי שחיים בישראל כיהודים "
 יו"ר מפלגת ישראל ביתנו ח"כ אביגדור ליברמן תקף אתמול ( שבת )  את כוונתה של הממשלה לבטל את  " חוק צהר ",  שאפשר לזוגות להינשא בכל יישוב בארץ ,  ולא רק בעיר מגוריהם .  הוא קרא לראש הממשלה בנימין נתניהו וליתר חברי הקואליציה לחזור בהם מכוונתם ,  שלטענתו תפגע במי שמעוניין לעבור גיור .  החוק הועבר בכנסת הקודמת ברוב של 57 חברי כנסת ,  אל מול 14 מתנגדים - כולם מהסיעות החרדיות שישבו אז באופוזיציה וחזרו לממשלה הרביעית של נתניהו . 
" הערב אנו חוגגים את חג השבועות ",  כתב ליברמן בדף הפייסבוק שלו . " זה קורה בסמיכות להקמת ממשלה שמתעתדת לבטל את 'חוק צהר' שחוקקנו בכנסת הקודמת ,  ממשלה שרוצה להחמיר ולהקשות על אלו שעלו לכאן מכוח חוק השבות ועל אלו שרוצים לעבור גיור ".  
עוד הוסיף ליברמן : " אני מקווה שכשראש הממשלה וראשי המפלגות השותפות בקואליציה יקראו הערב במגילת רות ,  הם יתעשתו ,  יזכרו כיצד מקבלים לעם היהודי את מי שבאמת רוצה בכך ויחזרו בהם מהכוונה לפגוע במי שחיים בישראל כיהודים לכל דבר ,  ורוצים להיות חלק מן העם שלנו ,  גם לפי ההלכה ,  אך אינם רוצים לסבול התעמרות מממסד אטום ומנותק ". 
עוד בוואלה ! NEWS:למה המדינה קורעת ילדה מהוריה לאחר 12 שנות אימוץ ? נסראללה :  לבנון בסכנה קיומית כמו במלחמה עם ישראל ב-1982שיא עולמי חדש :  גרמנייה בת 65 ילדה רביעייה
 ( עדכון ראשון :  17:50 )  

ליברמן תקף את הממשלה :  הפסיקו להקשות על אלו שרוצים לעבור גיור
יו"ר ישראל ביתנו התייחס לכוונת הקואליציה לבטל את חוק צהר ,  שמאפשר לזוגות להינשא בכל יישוב בארץ . " אני מקווה שאחרי קריאת מגילת רות ,  הם יתעשתו ויחזרו בהם מהכוונה לפגוע במי שחיים בישראל כיהודים "
 
