ההקפאה מסתיימת :  מאמץ למנוע את פיצוץ המו"מ
שעות ספורות לפני תום הקפאת הבנייה בשטחים ,  יו"ר צוות המו"מ הישראלי ,  עו"ד יצחק מולכו ,  מקיים סדרת דיונים בבית הלבן עם בכירי הממשל האמריקאי ,  בניסיון למצוא פשרה שתאפשר להמשיך בשיחות עם הפלסטינים
 ( עריכה :  יאיר דניאל ועידן גוראל .  קריינות :  אביב אברמוביץ' .  צילום :  רויטרס ) 
שעות ספורות לפני תום מועד הקפאת הבנייה בהתנחלויות ולאחר שהמתנחלים כבר חגגו את המשך הבנייה ,  נמשכים המאמצים המדיניים לגבש נוסחה שתאפשר את המשך השיחות עם הפלסטינים .  יושב ראש צוות המשא-ומתן הישראלי ,  עורך הדין יצחק מולכו ,  מקיים הערב  ( ראשון )  סדרת דיונים בבית הלבן עם בכירי הממשל האמריקאי ,  בניסיון למצוא פשרה בנושא .  יחד עם זאת ,  מקורבים לראש הממשלה מעריכים כי לפי שעה לא קיים הסדר המקובל על שני הצדדים .
 למרות זאת ארצות הברית נותרה  " מלאת תקווה "  כי הישראלים והפלסטינים ימשיכו לנהל משא ומתן ישיר ,  כך הצהיר היום  ( ראשון )  דייויד אקסלרוד ,  יועצו הבכיר של הנשיא האמריקאי ברק אובמה .  בראיון לרשת ABC אמר אקסלרוד , " אנו עומדים לדחוק ולדחוק ,  לדרבן ולדחוף במהלך כל היום הזה ,  על מנת לקבל סוג של הכרעה "  לגבי סוגיית ההתנחלויות .
 במקביל ,  גוברות הקריאות בצד הפלסטיני ליו"ר הרשות אבו מאזן שלא להמשיך במשא ומתן עם ישראל בצל המשך הבנייה בהתנחלויות .  בכיר פתח מוחמד דחלאן אמר כי הנהגת ארגונו מתנגדת לחידוש הבנייה ,  ולדבריו ,  המשא ומתן לא יימשך אם לא יושם קץ לבנייה בהתנחלויות .  החזית העממית הודיעה כי היא משעה את חברותה בוועד הפועל של אש"ף ,  במחאה על חידוש המשא ומתן .  בתקשורת הפלסטינית אף התפרסם היום כרוז של פלג צבאי של פתח ,  ובו קריאה לאבו מאזן לדבוק בעמדתו שלא לנהל משא ומתן בצל המשך ההתנחלויות .  
אבו מאזן ,  המבקר בפריז ,  הודיע כי ועדת המעקב של הליגה הערבית תתכנס ,  לבקשתו ,  ב-4 באוקטובר ,  לדון בהמשך המשא ומתן הישיר .  קודם שהוועדה תביע את עמדתה ,  יתכנסו מועצת פתח והוועד הפועל של אש"ף לדון בהמשך המשא ומתן - על פי ההחלטה שתתקבל בישראל בעניין הקפאת הבנייה .  בראיון שהעניק הבוקר לעיתון  " אל-חיאת "  היוצא לאור בלונדון ,  נשאל אבו מאזן אם יפסיק את המשא ומתן במקרה שלא תושג הסכמה על המשך הקפאת הבנייה בהתנחלויות .  בתגובה השיב אבו מאזן בשלילה : " במקרה כזה נפנה למוסדות הפלסטינים ואל ועדת המעקב של הליגה הערבית לשאול מה דעתם .  אם נצליח להביא להמשך הקפאת הבנייה בהתנחלויות ,  המשא ומתן יתפוס תאוצה והוא ייערך מדי יום ". 
 *  בהכנת הידיעה השתתף ניר יהב .
 
ההקפאה מסתיימת :  מאמץ למנוע את פיצוץ המו"מ
שעות ספורות לפני תום הקפאת הבנייה בשטחים ,  יו"ר צוות המו"מ הישראלי ,  עו"ד יצחק מולכו ,  מקיים סדרת דיונים בבית הלבן עם בכירי הממשל האמריקאי ,  בניסיון למצוא פשרה שתאפשר להמשיך בשיחות עם הפלסטינים

