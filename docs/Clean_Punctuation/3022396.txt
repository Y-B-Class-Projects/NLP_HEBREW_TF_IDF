נתניהו בביקור בקזחסטן : " נתמודד על מושב במועצת הביטחון ב-2019 "
 ראש הממשלה הגיע לביקור רשמי בקזחסטן ,  והתקבל בארמונו של הנשיא נורסולטן נזרבייב . " אנו רוצים להיות שותפים שלכם ",  קרא נתניהו ,  שביקש מהנשיא לתמוך במועמדותה של ישראל . " יחד נשלב ידיים ונצעיד את הכלכלה קדימה "
 ראש הממשלה בנימין נתניהו התקבל אתמול  ( רביעי )  בטקס רשמי בארמון הנשיאות בקזחסטן ,  בביקורו הראשון של ראש ממשלה ישראלי במדינה .  נתניהו נועד בארבע עיניים עם הנשיא נורסולטן נזרבייב ,  ובהמשך נערכה פגישה מורחבת עם צוותי שני המנהיגים ,  במהלכה גם נחתמו הסכים לשיתוף פעולה בתחומים שונים ,  ובהם מחקר ופיתוח טכנולוגי ,  תעופה ,  חקלאות וביטחון .  
בתדרוך לעיתונאים אמר נתניהו כי  " יש פה מרחב הזדמנויות .  זו מדינה ענקית שמחוברת לכל הגורמים .  גם לסין ,  לרוסיה וגם לאיראן ,  והיא מאוד רוצה להגביר את שיתוף הפעולה אתנו ".  נתניהו ציין כי מדובר בביקור היסטורי ,  והדגיש כי יש לביקור כוונה כפולה : " להגיע לשווקים ולמדינות ,  וגם לייצר נורמה של יחסים גלויים ונרחבים ועמוקים בין מדינת ישראל לבין מדינות מוסלמיות ". 
כמו כן ,  ראש הממשלה ביקש מעמיתו הקזחי לשאול את נשיא איראן חסן רוחאני מדוע ארצו ממשיכה לאיים בהשמדת ישראל ,  ולהעביר מסר כי האיראנים שמים את עצמם בסכנה גדולה כשהם מאיימים על ישראל .
 עוד בוואלה !  NEWS:נתניהו באזרבייג'ן : " לשנות את הרוב האוטומטי נגד ישראל בעולם"שגריר טורקיה בישראל : " מקווה ששיתוף הפעולה יסייע גם לפלסטינים"נתניהו : " מקווה שטראמפ יסייע לי לקדם את פתרון שתי המדינות "  
בהצהרה משותפת עם הנשיא נזרבייב ,  הכריז נתניהו כי ישראל מתכננת להגיש מועמדות למועצת הביטחון של האו"ם בשנת 2019 . " אני מבקש מהנשיא נזרבייב לתמוך במועמדותה של ישראל למושב במועצת הביטחון ",  אמר . " אתה יודע שאנחנו תמכנו במועמדותה המוצלחת של קזחסטן למועצת הביטחון .  כעת ,  אם אתם רוצים לראות שינוי אמיתי בעולם ,  תארו לעצמכם את מדינת ישראל במועצת הביטחון של האו"ם .  זה שינוי ,  ואני חושב שזה אפשר ".  
" זוהי זכות עבורי להיות ראש הממשלה הראשון של ישראל המבקר בקזחסטן ",  הוסיף נתניהו , " נוכל לשלב ידיים בהצעדת הכלכלה קדימה .  אנו רוצים להיות כאן ולהיות שותפים שלכם ".  לדברי נתניהו , " אחד הדברים שאנו צריכים לעשות הוא להשיק טיסות ישירות ,  כיוון שהאנשים שצריכים לבוא במגע אחד עם השני צריכים להיות מסוגלים לטוס בקלות ובנוחות ".  
נתניהו דיבר על מצבם של היהודים במדינת הענק . " אני מבקש לשבח אותך על הסובלנות שלך כלפי יהודים ",  אמר ראש הממשלה לנשיא . " זה משהו שיהודים כאן חשים בו ,  וגם יהודים שהגיעו מקזחסטן לישראל מעריכים עמוקות .  הם מדברים בחום רב על קזחסטן ועל היחס כלפי כל הדתות כאן .  זה משהו שהוא חשוב היום לעולם כולו ".  לטענתו , " מה שרואים היום ,  הם מנהיגים של מדינה מוסלמית ושל מדינה יהודית ,  הלוחצים ידיים ועובדים בשיתוף פעולה כדי ליצור עתיד טוב יותר למען אזרחי מדינותינו ".  
נתניהו עוד טען כי  " דוגמה זאת של שיתוף פעולה בין יהודים ומוסלמים מקרינה לכל העולם .  העולם רוצה לראות לא את כוחות האי-סובלנות ,  הדיכוי והטרור ,  אלא את כוחות הקדמה ,  הסולידריות והידידות - וזה מה שהמפגש הזה מייצג ".  הוא ביקש מהנשיא הקזחי לתמוך במועמדותה של ישראל במועצת הביטחון ,  והוסיף : " תקוותי היא שהשותפות הגדולה שאנו בונים כאן תבוא לידי ביטוי גם בפורומים בינלאומיים ,  כמו האו"ם ".  
נתניהו התייחס גם ליחסי המסחר בין המדינות . " ישנן 200 חברות ישראליות בקזחסטן ,  חלקן מיוצגות כאן .  אני מבין שנעשו כבר כמה עסקאות .  זה הדבר החשוב ביותר ,  לגרום לדברים להתקדם במהירות .  הכול צריך להתקדם במהירות כיוון שהדברים צוברים תאוצה בעולם כולו ,  ולכן כשאנו מדברים על טיסות ישירות ,  זה זרז לעסקים .  כשאנו מדברים על אזור סחר חופשי עם קזחסטן וארבע מדינות נוספות ,  זה זרז לעסקים .  כשאנו מדברים על צמצום מכשולים בפני תחרות ,  זה זרז לעסקים .  אני חייב לומר לכם שהמדיניות הכלכלית שלנו היא להסיר כמה שיותר חסמים בפני תחרות ,  ועדיין יש לנו דרך ארוכה לעשות . 
" ישראל עשתה דברים גדולים עם חברות סטארט-אפ ,  חלקן כאן ,  ועם טכנולוגיה ,  אבל ההזדמנות העסקית הגדולה ביותר שיש לנו היא הבירוקרטיה שלנו כיוון שאנו עדיין יכולים לקצץ בה ,  וכשמקצצים בה ,  העסקים פורחים ,  ויש לנו הרבה מה לקצץ ,  אנחנו עדיין צריכים לעשות דה-רגולציה .  אבל הבירוקרטיה היא כמו מגף ,  מגף כבד הדורך על חוט מסולסל ,  וכשמסירים את המגף ,  הסליל מתרומם ואתה מקבל עוד כמה אחוזי תמ"ג בלי לעשות כלום ,  כלום ,  פשוט לאפשר להם לעבוד ,  לאפשר לגברים ולנשים הללו לעשות את מה שהם עושים .  זאת העבודה שלנו כממשלה ,  זאת העבודה שלי ,  זאת עבודה בלתי נגמרת ,  אבל עבודה שיש בצדה שכר גדול כיוון שכל מה שצריך לעשות זה להפסיק להפריע .  הם יעשו את כל השאר ".  
לדברי נתניהו , " אנו גאים בהיותנו מדינת החדשנות .  עלינו להמשיך במגמה הזאת ,  אבל אנו יכולים לעשות זאת גם באמצעות שותפויות יחד אתכם ,  ואתם יכולים להרוויח ולאחוז בעתיד באמצעות שותפות אתנו .  אנו מעוניינים בכל אחד מהפרויקטים שציינת ,  ראש הממשלה ,  ורבים אחרים ,  ואנו חושבים שההתייעצויות הבין-ממשלתיות הן קריטיות .  בגלל הבירוקרטיות שלנו ,  אנו זקוקים לזה .  עסקים לעסקים ועסקים לממשלות גם הם קריטיים .  אני שמח לראות שזה מתקדם ומתפתח ממש בימים אלה .  ואני חושב שישנה כאן הזדמנות אדירה ".  
השר זאב אלקין ,  המכהן גם כיו"ר הוועדה הכלכלית המעורבת עם קזחסטן ,  הוסיף כי  " זהו ביקור היסטורי בפעם הראשונה של ראש ממשלת ישראל בקזחסטן ".  לדבריו , " חתמנו היום הסכמים חשובים לשיתוף הפעולה בתחום החקלאות ,  החדשנות והתעופה ,  והחלטנו להתחיל משא ומתן על פטור מאשרות .  יש פוטנציאל עצום לשיתוף פעולה כלכלי בין ישראל לקזחסטן ,  וקבענו תכנית פעולה ממשית כדי להוציא אותו אל הפועל ". 
שגריר ישראל באו"ם דני דנון התייחס לדברי נתניהו על הגשת מועמדות למועצת הביטחון של האו"ם ב-2019 . " מדובר בשינוי כללי המשחק באו"ם .  אם ישראל תהיה חברה במועצת הביטחון זה ישנה לחלוטין את יחסי הכוחות ואת ההזדמנויות של ישראל באו"ם .  מדובר באחד היעדים המדיניים החשובים ביותר של מדינת ישראל זה עשרות שנים ,  והיבחרותה של ישראל תהווה הוכחה ניצחת לכל אויבינו שאנחנו מדינה שווה לכל המדינות באו"ם ". 
 ( עדכון ראשון :  14:30 )  

נתניהו בביקור בקזחסטן : " נתמודד על מושב במועצת הביטחון ב-2019 "
 ראש הממשלה הגיע לביקור רשמי בקזחסטן ,  והתקבל בארמונו של הנשיא נורסולטן נזרבייב . " אנו רוצים להיות שותפים שלכם ",  קרא נתניהו ,  שביקש מהנשיא לתמוך במועמדותה של ישראל . " יחד נשלב ידיים ונצעיד את הכלכלה קדימה "
 
