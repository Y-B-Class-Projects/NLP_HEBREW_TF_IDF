חמאס תוקף את מצרים בשל ביקור נתניהו
בכיר הארגון מתח ביקורת על פגישת מובארק-נתניהו מחר בקהיר . " מה שנדרש מהעולם הערבי הוא לעמוד לצד העם הפלסטיני "
 חמאס מותח היום ביקורת חריפה על מצרים שתארח מחר  ( שני )  את ראש הממשלה בנימין נתניהו . " מעציב שנתניהו מתקבל בברכה במספר בירות ערביות ,  וזאת בזמן שהוא מתעלם מהזכויות של העם הפלסטיני ,  מפגין איבה גלויה כלפי הפלסטינים ,  אינו מאמין בשפת השלום וממשיך בפעולות הייהוד של ירושלים ",  אמר בכיר הארגון וחבר הפרלמנט מטעמו מושיר אל-מסרי .
" מה שנדרש כעת מהעולם הערבי הוא לעמוד לצד העם הפלסטיני הפצוע במאבקו נגד האויב ",  הוסיף אל-מסרי . " השתיקה אל מול המתרחש היא בבחינת מתן גושפנקא לאויב ולמדיניותו נגד העם הפלסטיני ".  לדבריו ,  גורמים מתונים מנתניהו דחו את היוזמה הערבית לשלום ,  דבר המוכיח כי  " שום מנהיג ישראלי אינו מאמין בה בכלל ". 
מחר ייצא נתניהו לביקור מדיני ראשון במצרים ,  שם ייפגש עם הנשיא חוסני מובארק וידון עימו במגעים המדיניים בין ישראל לפלסטינים ובשורה של נושאים נוספים .  במקביל דווח על ניסיונות ישראליים לקבוע פגישה בין נתניהו לבין עבדאללה מלך ירדן עוד בטרם נסיעתו של נתניהו להיפגש עם נשיא ארה"ב ברק אובמה ב-18 במאי .
 
חמאס תוקף את מצרים בשל ביקור נתניהו
בכיר הארגון מתח ביקורת על פגישת מובארק-נתניהו מחר בקהיר . " מה שנדרש מהעולם הערבי הוא לעמוד לצד העם הפלסטיני "
 
