נתניהו : " ירושלים לא תחולק עוד ,  אנחנו בונים בכל חלקי העיר "
 ראש הממשלה נאם בכנסת לרגל יום ירושלים והדגיש כי  " אנחנו בונים בעיר לא כדי להתעמת עם הקהילה הבינלאומית ,  אלא באחריות כי זו זכותנו הטבעית ".  הרצוג : " מדיניות הבת יענה של נתניהו היא שמפרקת את ירושלים "
 ראש הממשלה בנימין נתניהו נשא דברים היום  ( שני )  בכנסת לרגל יום ירושלים והדגיש כי העיר לא תחולק במסגרת הסכם עתידי עם הפלסטינים . " לפני 48 שנים לחמנו מלחמת מגן מופלאה ,  שבמהלכה איחדנו את ירושלים .  ירושלים לא תחולק עוד ,  היא לא תשוב להיות קו חזית ועיר ספר ",  אמר .
 נתניהו התייחס לסוגיית הבנייה בירושלים והדגיש כי זו זכותה של ישראל לעשות כן . " אנחנו בונים בכל חלקי העיר ,  וגם בשכונות הערביות .  איננו בונים בירושלים כדי להתעמת עם הקהילה הבינלאומית ,  אנחנו עושים זאת באחריות ובשיקול דעת כי זו זכותנו הטבעית ",  אמר .
 הוא הוסיף : " כל אחד יכול להבין מה יקרה לו נשמע לעצות שנפנה אותה או חלקים ממנה ,  אנחנו במזרח התיכון יודעים מה נכנס לשטח שמתפנה .  איזו אלימות וברבריות .  מה שעומד מנגד זו רק אופציה אחת שיבטיח את אופייה החופשי של ירושלים וזו ריבונות ישראל ".  
במהלך נאומו פנה נתניהו ליו"ר המחנה הציוני יצחק הרצוג ותקף את דעתו על הבנייה בירושלים . " זו הזדמנות ,  ידידי ראש האופוזיציה ,  להבהיר את עמדתך .  במערכת הבחירות צותת שתשמור על ירושלים מאוחדת אבל אמרת גם שלדעתך יהיו בה שתי דירות .  כמו כן ,  מה עמדתך לגבי בנייה בכל חלקי ירושלים ?  כשבנינו בגילה בכירי מפלגתך ביקרו זאת בחריפות ",  טען .  
לאחר נאומו של נתניהו עלה הרצוג ונשא דברים בנושא . " ירושלים לעולם לא תיחצה שנית בשדות מוקשים וגדרות תיל .  בירת ישראל תהיה תמיד עיר עברית גדולה ,  רבגונית ,  שוקקת ,  משגשגת ,  פורחת ומתפתחת ,  מוקד אמונתו ולב לבו של העם היהודי לדורותיו  עבר ,  הווה ועתיד ",  אמר .
" מלחמה היא מלחמה ,  ואף לניצחון במערכה המוצלחת ביותר שבה אוחדה העיר היה מחיר שאין יקר ממנו ",  הוסיף . " הדרך להשגתו רצופה הייתה גבורה והקרבה ,  דם ושכול .  על בשרנו למדנו ,  שש שנים מאוחר יותר ,  כי אסור להתבשם ולהסתחרר מתרועות הניצחון וללקות בשיכרון כוח .  לפיכך על ראש ישיבה חגיגית זו של הכנסת יעלו לפנינו זכר יקירינו וגיבורינו חללי המלחמות והטרור ,  זכר אובדן החיים שאין להם תמורה ושכול המשפחות שאין לו ניחומים ".  
לדברי הרצוג ,  הבטחות כמו אלו שהבטיח ראש הממשלה על ירושלים המאוחדת הן מס שפתיים בלבד . " ירושלים היא עיר שאוכלוסייתה דו-לאומית ואמונותיה נבדלות .  עיר שיש בה פער עמוק בין מזרח ומערב .  קל מאוד להכריז ולהישבע 'ירושלים המאוחדת ,  השלמה ,  בירת ישראל לנצח נצחים' ,  אבל לעשותה באמת כזאת  הלכה למעשה ,  בירושלים של מטה  אין די בהכרזות .  כוונות טובות יש לרוב ,  ולא מעט  יש להודות  גם נעשה .  אבל המציאות בשטח היא של אחדות מדומה ,  לא אמתית ,  רחוקה מאד מן ההכרזות הגדולות .  לא חסרים גם מי שמוסיפים מוקדי חיכוך מתוך אידיאולוגיה לאומנית ,  אך בסתירה חריפה לחזון השלום והחיבור בין חלקי העיר ",  הדגיש .  

הרצוג התייחס גם לפעולות האלימות על רקע לאומני שמתרחשות בעיר . " ראינו השנה מעשי טרור נפשעים מצד אלה המנסים לפגוע באחדות העיר ,  תוך גילויי שנאה לישראל ופיגועי טרור .  אולם מנגד ,  גם בצד היהודי ,  יש כאלה החותרים במעשיהם תחת אחדותה של ירושלים .  פגיעות חמורות וגזעניות בתושבים ערבים תמימים זורעות שנאה ופירוד בעיר .  אסור להניח למיעוט הקנאי לנצח את ירושלים ולהפוך אותה ,  חס ושלום ,  לעיר מסוכסכת ללא תקנה ",  אמר .
 יו"ר האופוזיציה השיב לטענותיו של נתניהו ,  שלפיהן הוא אינו תומך באחדות העיר ,  ודחה אותן על הסף . " קל במיוחד לצייר ,  כפי שעשית  ( נתניהו )  בבחירות ,  את מי שמעלה עובדה זו ,  כמי שיכניס 'נגמ"שים לכותל' או 'יחלק את ירושלים' .  אבל מדיניות בת היענה הקיימת היא זו שמפרקת את ירושלים .  במשמרת שלך ,  אדוני ראש הממשלה ,  אנחנו עדים לתופעות חמורות במיוחד הנובעות מן המצב הזה .  במדיניות 'שב ואל תעשה דבר' שלך אתה רק ממשיך ומסכן את אחדותה וטובתה של ירושלים ",  האשים .  

נתניהו : " ירושלים לא תחולק עוד ,  אנחנו בונים בכל חלקי העיר "
 ראש הממשלה נאם בכנסת לרגל יום ירושלים והדגיש כי  " אנחנו בונים בעיר לא כדי להתעמת עם הקהילה הבינלאומית ,  אלא באחריות כי זו זכותנו הטבעית ".  הרצוג : " מדיניות הבת יענה של נתניהו היא שמפרקת את ירושלים "
 
