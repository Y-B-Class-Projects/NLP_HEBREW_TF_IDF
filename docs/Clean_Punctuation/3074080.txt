בעקבות ביקורת בימין :  הקבינט ידון מחדש בתכנית להרחבת קלקיליה
ראש הממשלה הודיע בישיבת שרי הליכוד כי יביא לדיון מחודש את התכנית להרחבת העיר הפלסטינית ב-14 אלף דירות שעוררה זעם רב בקרב שרים בבית היהודי וכן בליכוד . " לנוכח ההסתה אין לתת לרשות הפלסטינית פרס של בתים לאורך כביש 6 ",  אמר בנט
בעקבות ביקורת בימין הודיע היום  ( ראשון )  ראש הממשלה בנימין נתניהו כי יביא לדיון מחודש בקבינט תכנית להרחבת העיר הפלסטינית קלקיליה .  מאז שנחשפה בחדשות 2 עוררה התכנית לבניית 14 אלף דירות בעיר שבשטחי C  ( שבשליטה ביטחונית ואזרחית של ישראל )  תגובות חריפות בבית היהודי וגם במפלגתו של ראש הממשלה ,  הליכוד .  
התכנית ,  שלפיה קלקיליה תורחב בהיקף שטח של כ-2,500 דונם ,  הוצגה לפלסטינים על ידי שר האוצר משה כחלון בפגישתו עם ראש הממשלה רמי חמדאללה בתחילת החודש .  שרי הבית היהודי נפתלי בנט ואיילת שקד דרשו להקפיא אותה לנוכח ההגבלות על הבנייה היהודית ביהודה ושומרון ,  והשר זאב אלקין  ( ליכוד )  דרש להביא אותה לדיון מחודש .  
עוד בוואלה !  NEWS:הוריה של הדס שנרצחה בפיגוע בירושלים : " סיכנה את חייה יום יום"חטפו ,  רצחו - ושרפו את הגופה :  פוענח רצח צעירה מלקיה שנעדרהיובל מנע נהרג בהתהפכות ג'יפ בגבול עזה : " מוות שקרה סתם " 
" התכנית מקדמת את ההשתלטות הפלסטינית על שטחי C ",  אמרו בנט ושקד .  סגנית שר החוץ ציפי חוטובלי טענה כי  " הוספת אלפי יחידות דיור בקלקיליה בלי בנייה משמעותית בשומרון פוגעת בהתיישבות היהודית ".  השר יריב לוין הוסיף כי  " הרשות מפרה ברגל גסה ובאופן שיטתי את כל התחייבויותיה ועל כן נכון לבחון מחדש את מימוש ההחלטה להרחבת קלקיליה ,  אשר הנזק הטמון בה הוא רב ". 
כאמור ,  היום הודיע נתניהו בישיבת שרי הליכוד כי התכנית תובא לדיון מחודש בקבינט המדיני-ביטחוני .  יו"ר הבית היהודי בנט בירך על ההחלטה . " לנוכח ההסתה הפלסטינית אין לתת להם פרס של 14 אלף בתים לאורך כביש 6 .  מקווה שהפעם כולם יצטרפו לעמדתנו ".  
גם יוסי דגן ,  ראש המועצה האזורית שומרון ,  שמח על ההתפתחות האחרונה . " אני מברך את ראש הממשלה על ההחלטה לקיים דיון מחודש בקבינט בנושא הכפלת קלקיליה על חשבון שטחים בשליטה ישראלית מלאה .  החלטה תמוהה שעלולה הייתה להביא לפגיעה הן בתושבי השומרון והן בתושבי השרון .  אנחנו מצפים מהממשלה הזו להמשיך לעמוד בהתחייבויותיה ולחזק את ההתיישבות ובכך את מדינת ישראל כולה ".  

בעקבות ביקורת בימין :  הקבינט ידון מחדש בתכנית להרחבת קלקיליה
ראש הממשלה הודיע בישיבת שרי הליכוד כי יביא לדיון מחודש את התכנית להרחבת העיר הפלסטינית ב-14 אלף דירות שעוררה זעם רב בקרב שרים בבית היהודי וכן בליכוד . " לנוכח ההסתה אין לתת לרשות הפלסטינית פרס של בתים לאורך כביש 6 ",  אמר בנט

