נתניהו בטקס היובל להתיישבות : " לא תהיה יותר עקירה של יישובים "
 ראש הממשלה בנימין נתניהו נאם בטקס בכפר עציון ,  מיד לאחר ששופטי בג"ץ ,  שלא הגיעו לטקס ,  הודיעו כי  " העליון נקלע לסיטואציה לא אפשרית "  בתגובה לעתירה בנושא . " לא קיבלנו שלום כשעקרנו יישובים ,  אלא טרור ,  ועל כך לא נחזור יותר "
 ראש הממשלה בנימין נתניהו נשא דברים הערב  ( רביעי )  בטקס לציון 50 שנה להתיישבות ביהודה ושומרון שמתקיים בכפר עציון . " חידשנו את הרצף ההיסטורי ונבטיח שלעולם לא ינותק עוד ",  הכריז נתניהו שהבהיר כי לא תתבצע עקירה של יישובים בארץ ישראל . " זו לא השאלה של הקשר למולדת ,  אבל זו לא הדרך לעשות שלום ",  ציין נתניהו . " לא לעקור - לא יהודים ולא ערבים .  לא קיבלנו שלום כשעקרנו ישובים אלא טרור ועל כך לא נחזור יותר .  זה היה רק הפרומו למה שמתחולל במזרח התיכון .  כל מקום שבו נמצא האסלאם הקיצוני הופך לבסיס של אלימות והרס .  לא נפקיר את ביתנו הלאומי לסכנה אלא נחזק את הבית בתנופה ". 
במהלך נאומו גולל נתניהו את ההיסטוריה של ההתיישבות הישראלית ביהודה ובשומרון . " המקום המיוחד הזה הוא תמצית קיומו של עמנו .  מסכת של חורבן ואמונה ,  גלות וגאולה ,  כיסופים ותקומה ",  אמר ראש הממשלה . " במלחמה שבנו לגוש ,  שבנו לירושלים העתיקה ,  ליהודה ולשומרון לבקעה ולגולן .  פה נצרבה ההיסטוריה והאמונה שלנו ".  
לקריאה נוספת:שקד לנשיאת העליון על סערת טקס ההתנחלויות : " פרמת את הממלכתיות"נשיאת העליון :  באירוע לציון יובל להתנחלויות הבמה מסורה לצד אחדבנט על סערת כנס ההתנחלויות :  אאפשר לאופוזיציה לנאום על חשבוני 
נתניהו סיפר על היכרותו הראשונית עם האזור לפני כ-50 שנה וטען כי  " מה שקסם לי יותר מכל הייתה העובדה הפשוטה והחדה שאנחנו הולכים בשבילי התנ"ך .  כאן עברו אומות האומה בדרכם לחברון ,  לירושלים .  קרוב לכאן בבית לחם נולד דוד המלך ,  מתיישבי גוש עציון תקעו יתד מחודשת בנחלת שבט יהודה .  הם הפכו הרים קירחים למטעים מלבלבים .  לפני שבעה עשורים הם עמדו מעטים מול רבים מוקפים בטבעת חנק ,  תקפו את השיירות שבאו לעזרתם ובראשה שיירת הל"ה .  ולמרות הכל החלוצים אמיצי הלב החזיקו מעמד עד הסוף המר ".  
מיד אחרי ראש הממשלה ,  נאם יושב ראש הכנסת יולי אדלשטיין ,  שתקף את ההשוואות בין הפריפריה להתיישבות ביהודה ושומרון . " ישנם אנשי רוח ואנשי ציבור ,  שב-50 השנים האחרונות פיתחו יכולת הבחנה מדוקדקת בין חלום לחלום ",  אמר . " הם מתמחים בשיסוי של אוכלוסיות ,  ומעמידים בפני החברה הישראלית התלבטות כוזבת :  או אנחנו ,  או אתם .  או עמונה ,  או דימונה .  או קריית-ארבע ,  או קריית-שמונה .  או השקעה בחבלי המולדת אליהם חזרנו ב-48' ,  או באלו אליהם חזרנו ב-67' .  אין שקר גדול מזה .  אלפי שנות קיום יהודי ,  ושבעים שנותיה של מדינת ישראל ,  הוכיחו שוב ושוב שיש רק נוסחת ניצחון אחת ,  שלעולם לא מאכזבת :  נוסחת האחדות והחיבור .  חיבור בין ציבורים שונים ,  אחדות בין חלומות שונים ;  זה סוד ההצלחה שלנו ,  שבא לידי ביטוי מיוחד כאן ,  ביהודה ובשומרון ". 
יושב ראש הבית היהודי נפתלי בנט קרא בהודעה מוקלטת מטעמו שהוקרנה במהלך הטקס ,  להכיל את הריבונות הישראלית על שטחי יהודה ושומרון . " עת להכיל ריבונות על הארץ הטובה מאוד מאוד שלנו וכן ,  אין עת טובה לכך מעכשיו .  ממש עכשיו ",  אמר בנט . 
" אינני מקל ראש בצעד כזה ",  אמר יו"ר הבית היהודי . " כדי להכיל ריבונות צריך תזמון ואומץ לב ,  כאמור אין זמן טוב מזה כשברור לכולם שאנחנו כאן בזכות ולא בחסד .  כבנים ששבים אל אדמתם ולא ככובשים זרים .  אין זמן טוב מזה ,  גם אם תהיה התנגדות בעולם אנחנו נתגבר ,  גם הוא מבין את כל מה שהציבור הישראלי מבין - ארץ ישראל לא תחולק שוב ".  
בנט הוסיף : " יש לנו אומץ למכביר ואנחנו אדוני ראש הממשלה כולנו כאן מאחורייך לתמוך ולסייע ,  כי אנחנו מאמינים בכל ליבנו שעכשיו הגיעה העת לריבונות אמיתית בארץ ישראל.ולכם מתיישבים גיבורים אין לי מה להוסיף אלא זאת - אנחנו כולנו מצדיעים לכם ואוהבים אתכם ".  
הטקס עורר סערה בימים האחרונים ,  כשיו"ר הבית היהודי בנט והשרה איילת שקד יצאו נגד החלטת נשיאת בית המשפט העליון שלא לשלוח נציג מטעם המוסד למקום מאחר שמדובר באירוע  " שנוי במחלוקת ". 
את החלטתה הסבירה נאור בתגובה לעתירה שהגישה עמותת רגבים לבג"ץ בנושא . " מדובר באירוע השנוי במחלוקת ציבורית ",  כתבה נאור .  היא הוסיפה שלמרות שמדובר באירוע ממלכתי ,  קיימת בעיה  " מהותית ",  כלשונה ,  באירוע שבו  " מסורה כל הבמה לצד אחד ". 
הרכב של שלושה שופטים דחה את העתירה . " הנחייתה של הנשיאה ניתנה במסגרת סמכותה הכללית והטבועה כמי שעומדת בראש מערכת בתי המשפט ",  כתב השופט יצחק עמית . " יש להצר על כך שבית המשפט נקלע ,  שלא בטובתו ,  לסיטואציה בלתי אפשרית ,  והרצון הכן להימנע מהשתתפות בטקס שנוי במחלוקת ,  הפך לשנוי במחלוקת כשלעצמו ".  
שרת התרבות מירי רגב אמרה הערב , " אני מכבדת את בית המשפט העליון ,  אך ממשלת ישראל היא היחידה שקובעת מהו אירוע ממלכתי ".  לדבריה , " לא נתונה לרשות השופטת הזכות להחליט למה היא באה ולמה היא לא באה .  זו רוח גבית לאלה שמחרימים את מדינת ישראל ". 
האירוע לציון יובל להתיישבות בגוש עציון הוא אירוע של מרכז ההסברה בהובלה משותפת של שר החינוך בנט והשרה רגב ,  שנקבע בהחלטת ממשלה באפריל כאירוע ממלכתי בתקצוב של כעשרה מיליון שקלים .  לאירוע הוזמנו 4,000 איש וכל חברי סגל א' - הנשיא ,  ראש הממשלה ,  שרים ,  חברי כנסת ,  שופטים ,  חברי פורום מטכ"ל ,  ראשי מועצות ועוד .  
נשיא המדינה ראובן ריבלין היה אמור לשהות בחו"ל ולכן יו"ר הכנסת אדלשטיין ממלא את מקומו ,  אך ריבלין בסופו של דבר שוהה בישראל ועדיין בחר שלא להשתתף באירוע .  שופט העליון ניל הנדל היה אמור לייצג את הרשות השופטת באירוע ,  אך נשיאת בית המשפט העליון מרים נאור ביטלה את השתתפותו לאחר קבלת ההזמנה המפורטת לאירוע בטענה שמדובר באירוע עם ניחוח פוליטי ו"אין מקום להשתתפות נציג של הרשות השופטת באירוע ",  בהחלטה שעוררה ביקורת חריפה בימין .  
גם מקרב האופוזיציה הייתה נוכחות דלה ,  לאחר שבכירי המחנה הציוני החליטו לא להגיע לאירוע וחלק מהחכים אף קראו להחרימו באופן מוצהר .  נציגי האופוזיציה הוזמנו להשתתף באירוע ,  אך לא לנאום בו ,  ויור המחנה הציוני ,  אבי גבאי ,  ראש האופוזיציה יצחק הרצוג ויור יש עתיד יאיר לפיד לא יגיעו להשתתף בשל מחויבויות אחרות .  
מוקדם יותר היום תקפה שקד את החלטתה של נאור . " בעצם הודעתך ,  פרמת את הממלכתיות של טקס רשמי שלעיול החליטה הממשלה ",  כתבה השרה שקד במכתב ששיגרה לנשיאה היוצאת . " יצרת מראית עין מוטעית של אירוע בעל גוון פוליטי .  למרות שרצונך היה להימנע ממחלוקת פוליטית ,  הרי שהמטרה הוחטאה ",  הוסיפה .
 גם התנועה לאיכות השלטון קראה לנאור לחזור בה מהחלטתה . " יפה כתבה התנועה לאיכות השלטון במכתבה אלייך כי 'הדבר עלול לשחק לידיהם של המבקשים לצייר את בית המשפט כשחקן במישור הפוליטי' ",  טענה שקד .  
לדברי הביקורת הצטרף גם יו"ר הבית היהודי נפתלי בנט שקרא אתמול לראשי האופוזיציה לשופטי העליון  " לא לפלג את העם ".  השר בנט אף ציין כי מאחר שגורמי האופוזיציה נימקו כי לא ניתנה להם הזכות לנאום באירוע ,  הוא יוותר על הזמן שהוקצה לנאומו עבורם . " אני מוכן להעביר לאופוזיציה את ארבע הדקות שהוקצו לנאום שלי ",  אמר בנט . " בואו נהיה יחד .  אין לנו ארץ אחרת ".  ואולם ,  מאחר שמדובר באירוע ממלכתי ,  בנט כלל לא אמור לנאום בו - אלא רק ראש הממשלה והנשיא .
  ( עדכון ראשון :  19:05 )  

נתניהו בטקס היובל להתיישבות : " לא תהיה יותר עקירה של יישובים "
 ראש הממשלה בנימין נתניהו נאם בטקס בכפר עציון ,  מיד לאחר ששופטי בג"ץ ,  שלא הגיעו לטקס ,  הודיעו כי  " העליון נקלע לסיטואציה לא אפשרית "  בתגובה לעתירה בנושא . " לא קיבלנו שלום כשעקרנו יישובים ,  אלא טרור ,  ועל כך לא נחזור יותר "
 
