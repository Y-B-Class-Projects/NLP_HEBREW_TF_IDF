נתניהו בלחץ ?  פגישה לילית לפתירת מצוקת הדיור
בפעם העשירית תוך שבוע ייפגש ראש הממשלה עם שר השיכון אריאל אטיאס ושר האוצר יובל שטייניץ לגיבוש הנוסח הסופי של התכנית לפתרון מצוקת הדיון .  התכנית תוצג מחר במסיבת עיתונאים
ראש הממשלה ,  בנימין נתניהו ,  מכנס הלילה פגישת שרים ופקידים בכירים ,  לגיבוש הנוסח הסופי של תוכנית ראש הממשלה לפתרון מצוקת הדיור ,  שתוצג מחר בבוקר במסיבת עיתונאים בירושלים .  
בפגישה אמורים להשתתף שר השיכון ,  אריאל אטיאס ,  שר האוצר ,  יובל שטייניץ ועוזריהם .  זו הפגישה העשירית במספר של שרים אלו מאז יום שני שעבר ,  בנושא פתרון מצוקת הדיור .  קודם לכן נפגשו השלושה ,  היום אחרי הצהרים ,  בלשכת רה"מ בכנסת .  
נתניהו הודיע היום לראש ממשלת פולין כי הוא דוחה את ביקורו בוורשה שנועד ליום רביעי .  הסיבה לדחייה ,  היא ככל הנראה כי נתניהו חושש לעזוב את ישראל בתקופה של תסיסה חברתית גוברת .  
בתוך כך ,  ראש הממשלה בנימין נתניהו שב והתייחס היום אחר הצהריים בישיבת סיעת הליכוד למחאה המתרחבת סביב מצוקת הדיור .  נתניהו הודה לשרים ולחברי הכנסת שנרתמו לקריאתו אתמול כדי לקדם את החקיקה ואת ההסברה לציבור ואמר כי  " מתחיל להיות צפוף מתחת לאלונקה ".  נתניהו הודה באופן מיוחד לשר האוצר ,  יובל שטייניץ , " שנושא אתי את המשא מתחת לאלונקה כל הזמן ",  וקרא לשבירת שני הקרטלים בשוק הישראלי :  קרטלי המזון והדיור .  
בתום הישיבה קרא השר מיכאל איתן לראש הממשלה לפתוח בהידברות עם המוחים . " עלינו להכיר בעובדה שבצד ההצלחה הכלכלית של הממשלה יש גם צורך בתיקונים שיבטאו צדק חברתי ",  אמר איתן .  לדבריו , " את הבעיות בשוק הדיור ירשנו מממשלות קודמות ,  אך כעת פתרונן באחריותנו .  המאמץ במסע האלונקות הוא מאמץ משותף של הממשלה והאזרחים .  אם רוצים שנצליח במסע הזה ,  יש לדעת שהדבר מחייב הידברות ושיתוף פעולה עם הציבור גם בקביעת הדרך והמסלול .  הגשתי לראש הממשלה תוכנית להידברות עם הציבור ונציגי המחאה בכל רחבי הארץ ואני מקווה כי ראש הממשלה ירים את הכפפה ויאפשר להניע את המהלך ". 

נתניהו בלחץ ?  פגישה לילית לפתירת מצוקת הדיור
בפעם העשירית תוך שבוע ייפגש ראש הממשלה עם שר השיכון אריאל אטיאס ושר האוצר יובל שטייניץ לגיבוש הנוסח הסופי של התכנית לפתרון מצוקת הדיון .  התכנית תוצג מחר במסיבת עיתונאים

