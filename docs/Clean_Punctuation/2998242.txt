נתניהו הודף את הביקורת על הסכם הסיוע : " מעולם לא הוצע לנו דולר יותר "
 ראש הממשלה התייחס לטענות בנוגע להסכם הסיוע שנחתם בין וושינגטון לישראל ,  שבמסגרתו תקבל ישראל 38 מיליארד דולר בעשור הקרוב . " זהו הסכם שיא ,  ומן הראוי שכולנו נברך עליו ונודה לארצות הברית ",  אמר בישיבת הממשלה
ראש הממשלה בנימין נתניהו הדף היום  ( ראשון )  את הביקורת על הסכם הסיוע הביטחוני ,  שבמסגרתו תקבל ישראל 38 מיליארד דולר בעשור הקרוב . " בשבוע שעבר חתמנו על הסכם הסיוע .  אני שומע כל מיני רעשי רקע ודיסאינפורמציה .  אני מבקש להבהיר כי מעולם לא הוצע לנו יותר  אפילו לא דולר אחד .  אלו סילופים ובדיות של גורמים אינטרסנטים ",  אמר בפתח ישיבת הממשלה .
 לדבריו ,  התבטאויות אלו פוגעות ביחסים בין ירושלים לוושינגטון . " הדבר העצוב ביותר הוא שדברים אלו משדרים כפיות טובה כלפי ארצות הברית .  זהו הסכם שיא ,  ומן הראוי שכולנו נברך עליו ונודה לארצות הברית ",  אמר ראש הממשלה .
 נתניהו התייחס גם לאירועי הטרור בסוף השבוע וזליגת הירי ממלחמת האזרחים מסוריה . " לקראת חגי תשרי רף הסיכון עולה ,  וצה"ל והמשטרה מעבים כוחות ונמצאים בערנות מוגברת .  במקביל ,  עינינו נשואות גם לצפון ולא ניתן לפתוח חזית נוספת ברמת הגולן .  לא שם ולא בשום מקום אחר ". 
לקריאה נוספת:בכיר אמריקני :  הסכם הסיוע אינו פיצוי על ההסכם עם איראןשליח המו"מ להסכם הסיוע : " הביקורת עליו חסרת אחריות ומנותקת "  
דבריו של נתניהו נאמרו שעות לאחר שבכיר אמריקני דחה את הטענות על הקשר בין היקף הסיוע להסכם הגרעין בין איראן למערב . " הסכם הסיוע אינו פיצוי על ההסכם עם איראן וגם לא הכנה למהלך כלשהו בנושא הפלסטיני ",  אמר .  
לטענתו , " התחלנו לדבר על הסכם הסיוע עוד הרבה לפני ההסכם עם איראן ואפילו לפני בחירתו של חסן רוחאני לנשיאות והיינו חותמים עליו גם בלי ההסכם עם איראן .  ולמרות אי-ההסכמה עם ישראל בעניין הזה ,  אנחנו עדיין חושבים שההסכם עם איראן טוב לביטחונה של ישראל .  אין קשר אמיתי בין ההסכם עם איראן לבין הסכם הסיוע ,  זה לא פיצוי ".  
לינדזי גרהאם ,  סנאטור פרו-ישראלי שמחלוקת בינו לבין הבית הלבן היא שהובילה לעיכוב בחתימה על ההסכם ,  תקף בסוף השבוע את התנהלותו של נתניהו .  בשיחה עם מנהיגי קהילות יהודיות בארצות הברית ,  שעליה דווח באתר החדשות היהודי-אמריקני Jewish Insider ,  אמר גרהאם נתניהו  " משך את השטיח מתחת לרגליהם "  של חברי קונגרס פרו-ישראלים ,  כשמיהר לחתום על הסכם הסיוע עם ברק אובמה .
" זה מה שהייתי אומר לביבי ",  אמר הסנאטור למנהיגים היהודים . " 'כשחברי קונגרס מגיעים לישראל ,  אתה מדבר ברהיטות על צרכיה של מדינת ישראל ועל האיומים עליה .  ובכן ,  אל תספר לנו על כל הצרכים האלה וכשאנחנו מנסים לעזור לך  תמשוך את השטיח מתחתינו ".  
אמש הדף ממלא מקום ראש המל"ל  ( המטה לביטחון לאומי )  ,  תת-אלוף  ( במיל' )  יעקב נגל שחתם על ההסכם בוושינגטון ביום רביעי האחרון ,  את הביקורת וכינה אותה  " חסרת אחריות ומנותקת לגמרי מהעובדות ".  לדבריו ,  מדובר ב"הסכם היסטורי וחסר תקדים בהיקפו בארצות הברית ,  שבא בתקופה של קיצוצים בתקציב הביטחון האמריקני .  החתימה עליו מדגישה את עומק ועוצמת היחסים האיתנים בין ישראל וארצות הברית ". 
הוא הוסיף כי  " ראש הממשלה מעולם לא הבטיח למערכת הביטחון את המספרים המופרחים באוויר ",  והצביע על כך שראשי מערכת הביטחון פיתחו את התכנית הרב-שנתית  " גדעון "  בהתבסס על הנחה של היקף סיוע שנתי של 3.1 מיליארד דולר . " המשא ומתן לקראת חתימת ההסכם לווה באופן צמוד על ידי בכירי מערכת הביטחון .  אמירות 'בשמם' אך בעילום שם התוקפות את ההסכם ,  אינן ראויות ואין להן על מה להתבסס ",  אמר .  
ביום חמישי האחרון ,  למחרת ההסכם ,  פרסם ראש הממשלה ושר הביטחון לשעבר אהוד ברק מאמר בעיתון  " וושינגטון פוסט "  ובו תקף את התנהלות נתניהו בכל הנוגע להסכם הסיוע . 
" מעשיו חסרי האחריות של נתניהו ערערו גם את ביטחונה של ישראל ,  שחתמה על הסכם סיוע עם ארצות הברית לעשור הקרוב .  הנזק שנוצר בידי ניהולו הלא זהיר של נתניהו את יחסיו עם הבית הלבן ,  מוצג כעת במלוא חומרתו ",  כתב ברק . " ישראל תקבל 3.8 מיליארד דולר בשנה  תרומה חשובה לביטחוננו ,  אך נמוכה משמעותית ממה שיכולה הייתה להיות לפני שבחר ראש הממשלה להתערב בבוטות בפוליטיקה האמריקנית .
" יתרה מכך ,  בהתחשב בכך שמחירי הנשק עלו ביותר מ-20% במצטבר מתחילת הסכם הסיוע הקודם שנכנס לתוקפו ב-2007 ,  ההסכם החדש לא מביא עמו כוח קנייה חזק יותר ",  הוסיף . " גם המימון המוצע כעת בהסכם ,  יותנה בכך שישראל תימנע מלבקש סיוע נוסף מהקונגרס .  עובדה זו מדגישה את רמת חוסר האמון בין ירושלים לוושינגטון ".  
ביום רביעי האחרון ,  שעות לפני החתימה ,  תקפו באופוזיציה את הסיוע הביטחוני ואת נתניהו .  ח"כ עמיר פרץ  ( המחנה הציוני )  ,  לשעבר שר הביטחון ויו"ר ועדת המשנה להגנה על העורף בוועדת החוץ והביטחון ,  אמר כי רבים יאבדו את עבודתם . " הפוליטיזציה שעשה נתניהו ליחסי ישראל-ארצות הברית צפויה לפגוע ביתרון האיכותי של צה"ל ובתעשייה הביטחונית בישראל .  אלפי עובדים ילכו הביתה בגלל הפוליטיקה הקטנה של נתניהו מול נשיא ארצות הברית ". 
גם ח"כ עפר שלח  ( יש עתיד )  ,  חבר בוועדת החוץ והביטחון ,  תקף את ראש הממשלה . " נתניהו פגע בביטחון ובכלכלה במיליארדים ",  אמר , " הסכם הסיוע לעשר השנים הקרובות הוא עדות לידידות האמיצה ולשותפות האסטרטגית בין ארצות הברית לישראל .  הוא גם עדות מצערת למה שאנחנו טוענים במשך חודשים :  מערכת היחסים העכורה בין ראש הממשלה לבית הלבן ,  והדרך היהירה בה ניהל נתניהו את המשא ומתן ,  גרמו נזק של מיליארדי דולרים לכלכלה ,  לביטחון ולתעשיות הביטחוניות של ישראל ".  

נתניהו הודף את הביקורת על הסכם הסיוע : " מעולם לא הוצע לנו דולר יותר "
 ראש הממשלה התייחס לטענות בנוגע להסכם הסיוע שנחתם בין וושינגטון לישראל ,  שבמסגרתו תקבל ישראל 38 מיליארד דולר בעשור הקרוב . " זהו הסכם שיא ,  ומן הראוי שכולנו נברך עליו ונודה לארצות הברית ",  אמר בישיבת הממשלה

