רה"מ :  סרקוזי אמר שאסד מוכן למו"מ ללא תנאים
נתניהו גילה לחברי ועדת החוץ והביטחון של הכנסת ,  כי הבין מנשיא צרפת שסוריה מוכנה לוותר על דרישתה המוקדמת לנסיגה מכל רמת הגולן ,  לפני פתיחת משא ומתן לשלום
סוריה מוכנה לוותר על דרישתה המוקדמת לירידה מכל רמת הגולן ,  לפני פתיחת משא ומתן לשלום .  כך לדברי ראש הממשלה בנימין נתניהו אמר לו נשיא צרפת ניקולא סרקוזי .  נתניהו אמר היום  ( שני )  את הדברים בדיון של ועדת החוץ והביטחון של הכנסת .
" הבהרתי לסורים שאנו מוכנים לחדש המו"מ ללא תנאים מוקדמים ",  סיפר נתניהו לחברי הוועדה . " הם השיבו שהם מוכנים ,  אך קודם כל שנתחייב לרדת מרמת הגולן .  סרקוזי חזר אליי ואמר שהם מוכנים להסיר את התנאי המוקדם ,  אך אינם רוצים מגע ישיר .  הם רוצים תיווך .  אמרתי לו שאנו מעדיפים מגע ישיר ,  אך אם כבר תיווך ,  שהוא  ( סרקוזי )  יהיה המתווך ". 
בהמשך הדיון ,  התייחס נתניהו גם לנושא האירני ואמר כי  " הבעיה העיקרית שלנו זה ההתחמשות של אירן .  בשנה האחרונה קרו שני דברים :  התקדמות אירן לקראת פיתוח נשק גרעיני ואובדן לגיטימיות בעיני הקהילה הבינלאומית .  ישנו סירוב בוטה של אירן לדרישות ארה"ב והתנגדות להוציא את האורניום המועשר .  עד סוף דצמבר ,  ארה"ב תקבל החלטה .  יש כרגע שיתוף פעולה של רוסיה וסין נגד אירן אבל לא ברור אם הוא יימשך .  אחת הבעיות הגדולות באירן זה מניעת חופש מידע מהעם והשתקת כל מקורות המידע .  הפעלת כוח האינטרנט והטוויטר נגד המשטר באירן היא דבר אדיר שארה"ב יכולה לעשות לבדה ". 
חבר הכנסת דניאל בן-סימון  ( העבודה )  גילה בשבת ,  כי  " יש מגעים שלא מפרסמים אותם בין סוריה וישראל שעשויים להביא להסכם ".  בן סימון ,  שנשא דברים במסגרת אירוע שבת תרבות בבאר שבע .  בן סימון הבהיר כי  " ההסדר עם סוריה הוא בנמצא ,  צריך רק לחתום עליו .  אני חושב ,  בשיחות שלא מפרסמים אותן ,  שיש מגעים בין סוריה לישראל ,  שעשויים להביא להסכם ". 

רה"מ :  סרקוזי אמר שאסד מוכן למו"מ ללא תנאים
נתניהו גילה לחברי ועדת החוץ והביטחון של הכנסת ,  כי הבין מנשיא צרפת שסוריה מוכנה לוותר על דרישתה המוקדמת לנסיגה מכל רמת הגולן ,  לפני פתיחת משא ומתן לשלום

