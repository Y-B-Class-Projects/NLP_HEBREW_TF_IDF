זעם על הרצוג בעבודה : " בקצב הזה נהיה אלטרנטיבה לעלה ירוק "
 דבריו המרוככים של יו"ר האופוזיציה בדבר כניסה אפשרית לממשלה ,  זכו לביקורת במפלגתו .  ח"כ מרגלית : " זה נראה שאנחנו עומדים בחוץ ,  בגשם ,  ומחכים שיזרקו לנו משהו ".  על רקע הלחצים לממשלת אחדות מצד נתניהו ,  ימריא הרצוג לארה"ב וינאם לצד מוגריני ורייס
בווידאו :  ח"כ איתן כבל מגיב לקריאתו של השר כחלון לכניסת המחנה הציוני לממשלה 
על רקע הלחצים הגוברים מכיוון ראש הממשלה בנימין נתניהו על המחנה הציוני להצטרף לממשלה ,  יו"ר המפלגה יצחק הרצוג יצא היום  ( ראשון )  לביקור בארצות הברית .  במהלך הביקור ,  הוא צפוי לפגוש בכירים בממשל האמריקני וכן את שרת החוץ של האיחוד האירופי פדריקה מוגריני ,  שתנאם לצדו בוועידה השנתית של  " הוועד היהודי-אמריקני "  ,AJC .  גם היועצת לביטחון לאומי של הבית הלבן ,  סוזן רייס ,  תנאם באותה ועידה .
 במקביל ,  על רקע הדיווחים הקדחתניים על ניסיונות להרחיב את הקואליציה באמצעות צירוף המחנה הציוני ,  תקף אמש ח"כ אראל מרגלית את הרצוג . " בקצב הזה מפלגת העבודה תהפוך מאלטרנטיבה לליכוד לאלטרנטיבה לעלה ירוק ,  גם בגודלה בסקרים וגם בהזיה שאנחנו חיים בה ",  אמר מרגלית . " נתניהו הקים את הממשלה הקיצונית ביותר בתולדות המדינה ובמקום להפיל אותו ,  אנחנו מחכים בחוץ בגשם שיתן לנו להיכנס בתמורה שיזרוק לנו כמה מילים על שלום ויוזמות אזוריות ". 
עוד בוואלה !  NEWS:השר לשעבר גבאי : " הסתירו מהממשלה ומהציבור מידע על מתווה הגז"יחימוביץ' על כניסת ליברמן :  אם יהיה מהלך מדיני - נסייע מהאופוזיציהגורם מדיני :  נתניהו הבהיר לצרפת כי פסגת השלום בפריז עלולה להזיק 
גם ח"כ מיקי רוזנטל אמר דברים דומים . " הצהרות נתניהו וליברמן הן לא יותר מפיתיון לדוג את הרצוג ",  הדגיש .  לדבריו , " ראש הממשלה חייב עלה תאנה לקראת הצונאמי המדיני שצפוי לישראל .  'מתקפת השלום' הזו תוביל דווקא להסלמה .  אין בכוונתו של נתניהו לוותר בשום סוגיה ,  הוא לא בנוי למהלך היסטורי מכונן .  קולות השלום שמשמיע ,  כאילו התמתן ,  הם הצגה ". 
במהלך כל סוף השבוע נמשכו חילופי המסרים בין הליכוד למחנה הציוני .  ביום שישי פרסם מקורבו של ראש הממשלה וראש הסגל לשעבר נתן אשל מאמר בעיתון  " הארץ ",  שבו תקף את השמאל על כך שהוא מעדיף להילחם בראש הממשלה ובמשפחתו מאשר לקדם תהליך מדיני .  בנוסף לכך ,  במחנה הציוני נשמעו אתמול קולות מרוככים בנוגע לאפשרות הכניסה לממשלה .  
הרצוג ,  שהצהיר לפני יותר משבוע כי  " אין דלת ואין חלון ואין מנעול ואין מפתח "  למשא ומתן על כניסה לממשלה ,  אמר אתמול באירוע שבתרבות במודיעין כי אם נתניהו  " יוציא את הבית היהודי ,  נתכנס ונשקול את הדברים ".  גם מספר 2 במפלגת העבודה ,  ח"כ שלי יחימוביץ' - שהתנגדה נחרצות לכוונתו של הרצוג להצטרף לממשלה - אמרה כי"אם יהיה מהלך מדיני מעשי ,  לא בדיבורים ,  הסיפור הפוליטי יכול להיפתח מחדש ".  לדברי יחימוביץ' ,  שהשתתפה בשבתרבות בתל אביב , " אני מתחייבת שבכל הזדמנות לדרמה אמיתית אדאג שלא נחמיץ אותה ". 
למרות הצטרפות ישראל ביתנו לממשלה ,  ראש הממשלה ממשיך בניסיונות לגייס את המחנה הציוני .  זאת בין היתר על רקע האפיק המדיני האפשרי הנרקם מול נשיא מצרים עבד אל פתאח א-סיסי .  בשבוע האחרון נתניהו הצהיר שוב ושוב על מחויבותו לפתרון שתי המדינות ותמיכתו ביוזמה האזורית המצרית ,  ובו בזמן הבהיר כי הוא מסרב לאייש את התיקים הפנויים בממשלה על מנת להשאיר את הדלת פתוחה להרצוג .  מוגריני הביעה שלשום בכינוס הפסגה בפריז תמיכה חזקה במסגרת אזורית לחידוש המו"מ בין ישראל והפלסטינים ,  תוך שילוב מדינות ערב .  
ביום חמישי ,  בעקבות גל השמועות והדיווחים על מגעים נוספים בין נתניהו והרצוג וקריאתו הפומבית של שר האוצר משה כחלון להרצוג להצטרף לממשלה כדי לגבות את המהלך האזורי ,  במחנה הציוני פרסמו הודעה מיוחדת .  נאמר בה כי  " הליכוד וכחלון יכולים לשכוח מזה שניתן לגיטימיות לדרך הרעה של ממשלת נתניהו ושותפיו הטבעיים .  אנחנו מתנגדים לדרכה ולא ניכנס לממשלה הזאת ".  
עם זאת ,  לפי ההערכה במערכת הפוליטית ,  יו"ר האופוזיציה עדיין מאוד מעוניין להצטרף לממשלה ועסוק כעת בגיוס תמיכת חברי סיעתו לצד מעקב אחרי המגעים הדיפלומטיים לכינוס אזורי בנושא הישראלי פלסטיני בקהיר . " אם יהיה מהלך מדיני משמעותי זה יקל מאוד על הרצוג את הכניסה לממשלה ,  ויקל מאוד לגייס את תמיכת מפלגתו במהלך ",  אמר גורם מקורב להרצוג לוואלה !  NEWS .  
לדברי גורמים בקואליציה ,  המשבר עם הבית היהודי סביב הדרישה למינוי מזכיר צבאי לשרי הקבינט אמנם הסתיים בתחילת השבוע - אולם לפי ההערכה ,  הוא דחף את נתניהו עוד יותר לכיוון הרצוג .  גורם בכיר בקואליציה אמר לוואלה !  NEWS כי  " בשיא המשבר עם הבית היהודי ,  נתניהו היה מוכן להכניס את המחנה הציוני - כולל תיק המשפטים - אבל הרצוג לא הצליח להביא את המפלגה ובינתיים המשבר נפתר ".  
על אף שגורמים בליכוד מתעקשים כי תיק המשפטים אינו על הפרק ,  הוא עשוי להיות מכריע לגבי קבלת תמיכתה של יו"ר התנועה ח"כ ציפי לבני בכניסת המחנה הציוני לממשלה . " אם נתניהו יתן ללבני את תיק המשפטים ,  הוא ישיג את תמיכתה ואת תמיכת חברי הסיעה ,  ואז בהחלט ייתכן שמרביתם הסיעה יצטרפו למהלך של הרצוג ",  אמר גורם פוליטי בכיר אחר .  
בינתיים ,  בבית היהודי ממשיכים להקשיח עמדות אל מול סימני הריכוך המדיני שמופיעים בהצהרות נתניהו ושר הביטחון הנכנס ליברמן . " נפיל את הממשלה על כל דבר שיוביל לחלוקת ארץ ישראל ולהקמת מדינת פלסטין ".  אמר שר החינוך נפתלי בנט בריאיון לתכנית פגוש את העיתונות בערוץ 2 . " אנחנו ממשלה שבקווי היסוד שלה אין מדינת פלסטין ",  הוסיף .  עם זאת ,  הוא אמר כי הוא מוכן לכניסת המחנה הציוני  " כל עוד עקרונות הממשלה לא משתנים ".  
כך ,  בין ציפייתו של הרצוג ל"מעשים ולא לדיבורים "  מכיוון ראש הממשלה לבין הצהרותיו הקשוחות של בנט ,  נתניהו - כך העריך גורם פוליטי בכיר  - " יצטרך לבחור צד ".  לדבריו ,  הוצאת הבית היהודי מהממשלה לטובת המחנה הציוני עשויה  " לסכן את נתניהו ",  שכן בנט כגורם אופוזיציוני המאתגר ממשלת אחדות שפניה למהלך מדיני עלול לצבור כוח רב בקרב מצביעי הימין .
  ( עדכון ראשון :  22:20 )  

זעם על הרצוג בעבודה : " בקצב הזה נהיה אלטרנטיבה לעלה ירוק "
 דבריו המרוככים של יו"ר האופוזיציה בדבר כניסה אפשרית לממשלה ,  זכו לביקורת במפלגתו .  ח"כ מרגלית : " זה נראה שאנחנו עומדים בחוץ ,  בגשם ,  ומחכים שיזרקו לנו משהו ".  על רקע הלחצים לממשלת אחדות מצד נתניהו ,  ימריא הרצוג לארה"ב וינאם לצד מוגריני ורייס

