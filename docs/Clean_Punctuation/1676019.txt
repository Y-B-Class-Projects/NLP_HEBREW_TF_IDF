33 שנה למהפך : " לליכוד היה אומץ לשלום "
 סיעת הליכוד ערכה ישיבה מיוחדת במרכז בגין בירושלים ,  לציון המהפך הפוליטי שאירע ב-1977 .  נתניהו : " חשבו שאם נעלה לשלטון לא יהיה שלום ,  אך בגין הביא את השלום ההיסטורי עם מצרים "
  ( צילום :  גדעון צנטנר ,  עריכה :  דורון שטיין ) 
סיעת הליכוד ציינה היום  ( שני )  33 שנה ל"מהפך "  הפוליטי ,  במסגרתו עלה הליכוד לשלטון אחרי 29 שנה באופוזיציה .  בפתח ישיבת הסיעה ,  שנערכה במרכז בגין בירושלים ,  אמר נתניהו כי בזמן כהונתו של ראש הממשלה לשעבר מנחם בגין  " היתה שבירת מונופול חשובה ביותר של הבעלות על השלום ".  
נתניהו המשיך ואמר כי  " לא שהיה שלום לפני כן ,  אך נאמר במפורש שאם הליכוד יעלה לשלטון לא יהיה שלום ואף גרוע מזה .  בגין הראה שהליכוד הביא את השלום ההיסטורי עם מצרים .  זה לא מושלם ,  אך השלום מחזיק מעמד עשרות שנים גם במבחנים קשים .  עמידות השלום זה סימן מעודד .  אכן נעשה שלום גם על ידי ממשלתו של יצחק רבין עם ירדן והוסיף לביטחון האסטרטגי ". 
ראש הממשלה התייחס גם ללקחים שניתן ללמוד מהסכמי השלום שנחתמו על ידי ממשלות בעבר .  לדבריו , " האיומים לא חלפו ,  אך היתרון בהשגת שלום ברור בכל עת וגם בעת הזו.יש ללמוד שני לקחים מהסכם השלום עם מצרים :  הראשון הוא צמידות של הביטחון עם השלום .  הפירוז הוא חלק אינטגרלי מסידורי הביטחון .  הלקח השני הוא אומץ לב .  בגין הראה אומץ לב גדול מאוד וגם פגש אומץ לב אצל סאדאת ".  
נתניהו אף התייחס למשא ומתן עם הפלסטינים .  לדבריו , " הוכחנו בשנה האחרונה שממשלתנו מוכנה לעשות דברים לא פשוטים וקשים באחריות ובנחישות .  אך על מנת שיהיה שלום עלינו לפגוש גם בצד השני מנהיגים עם אומץ לב כמו שהיה לסאדאת ולחוסיין .  אם נפגוש מנהיגים כאלו ונדע לכונן הסדרי שלום בשטח שיבטיחו פירוז ,  נוכל להשיג שלום ". 

33 שנה למהפך : " לליכוד היה אומץ לשלום "
 סיעת הליכוד ערכה ישיבה מיוחדת במרכז בגין בירושלים ,  לציון המהפך הפוליטי שאירע ב-1977 .  נתניהו : " חשבו שאם נעלה לשלטון לא יהיה שלום ,  אך בגין הביא את השלום ההיסטורי עם מצרים "
 
