יחימוביץ' : " גרעין איראני אינו איום קיומי על ישראל "
 נאום ראש הממשלה באו"ם התקבל בתחושות מעורבות בזירה הפוליטית .  ח"כ יחימוביץ' : " היה נכון ללכת לקראת אובמה ,  ולא 'עם לבדד ישכון' ".  אלי ישי : " נתניהו ייצג בכבוד את העם "
  ( נתניהו נואם בפני העצרת הכללית של האו"ם )  
נאומו באו"ם של ראש הממשלה בנימין נתניהו הביא לתגובות מרחבי הקשת הפוליטית .  יו"ר האופוזיציה ,  ח"כ שלי יחימוביץ'  ( העבודה )  הדגישה כי אין מחלוקת בינה לנתניהו באשר לצורך למנוע העשרת אורניום באיראן . " השאלה היא מה הדרך הטובה והיעילה לעשות זאת ,  האם הבידוד שעשה ראש הממשלה מול העולם כולו ?  אני סבורה שלא .  הדרך הנכונה היא שילוב ידיים עם בעלת הברית המרכזית שלנו ,  ארצות הברית ,  ששבה והתחייבה ,  ואף איימה באפשרות צבאית .  היה נכון יותר ללכת לקראת אובמה ,  ולא 'עם לבדד ישכון' ",  הבהירה יחימוביץ' .
 נתניהו באו"ם :  אם ניאלץ - נעמוד לבד מול איראן
גם ראשת מרצ ,  ח"כ זהבה גלאון ,  תקפה את  " הרטוריקה הישנה של של איומים ותקיפה ",  לדבריה . " שוב נתניהו שם את עצמו בעמדת מטיף התוכחה .  למרות שתוכנית הגרעין האיראני לא נוצרה למטרות שלום בלבד ,  על נתניהו לברך על הניסיונות האמריקאים והבינלאומיים למשא ומתן על פירוק הנשק הגרעיני ,  כשהסנקציות על איראן עוד בתוקף ,  ולתת להן הזדמנות ",  הדגישה גלאון .  גלאון הוסיפה כי  " מנאומו של נתניהו עולה שתפיסת העולם שלו לוקה בשני כשלים מרכזיים :  הוא חושב שאיראן היא בעיה של ישראל בלבד ,  והוא חושב שהיא הבעיה היחידה שיש לישראל ".  לדבריה , " הבעיה המרכזית של ישראל היא הסכסוך עם הפלסטינים - והתייחסותו השולית של נתניהו לסוגיה במהלך הנאום ,  מעידה שנתניהו לא חצה את הרוביקון לקראת שתי מדינות לשני עמים ".  
מנגד ,  במפלגות הימין בירכו את נתניהו על נאומו .  במשדר וואלה !  חדשות אמר שר התקשורת ואיכות הסביבה ,  כי הוא איננו סבור שנאום ראש הממשלה סוטה מעמדתה של ארצות הברית ,  אלא מהווה  " חיזוק לעמדה האמריקאית ".  לדבריו , " ראש הממשלה אמר שאנחנו מוכנים לקבל תהליכים דיפלומטיים אבל מצד שני  יש לנו את העמדה שלנו לגבי מהו פתרון דיפלומטי .  וראש הממשלה הגדיר הערב מהו פתרון דיפלומטי עבורנו ".  כשנשאל ארדן אם רוח הנאום משקפת את אשר אמר נתניהו לאובמה בפגישתם אתמול ,  וסירב לפרט את תוכן הדברים שנאמרו אך הדגיש כי  " ניתן להניח שהדברים שאמר ראש הממשלה בפומבי נאמרו גם בפגישה ". 
גם כן במשדר וואלה !  חדשות ,  אמר ח"כ אופיר אקוניס  ( ליכוד )  כי נתניהו  " הסיר את המסכות שעטו עליהם האיראנים בשבועיים האחרונים ,  באמצעות עובדות ".  לדברי אקוניס ,  נתניהו  " לא שיחק את המשחק המגוחך ששיחק נשיא איראן לפני כמה חודשים ".   " מדובר אולי בנאום החשוב ביותר של נתניהו זה עשרות שנים ",  הוסיף סגן השר במשרד ראש הממשלה .
 ח"כ אלי ישי  ( ש"ס )  אמר כי  " הגוף - גופו של ראש הממשלה ,  והקול - של ישראל כולם ".  לדברי ישי , " יש לקוות כי נאומו ודבריו של ראש הממשלה לא יפלו על אוזניים ערלות .  דבריו מבטאים את דאגת ישראל לקיומה ועתידה ".  עוד הוסיף ישי ,  כי נתניהו  " בעומדו שם ייצג בכבוד את העם כולו וכולי תקווה כי צעקתו תעיר את הישנים ותניע לפעולה את העירניים ".  

יחימוביץ' : " גרעין איראני אינו איום קיומי על ישראל "
 נאום ראש הממשלה באו"ם התקבל בתחושות מעורבות בזירה הפוליטית .  ח"כ יחימוביץ' : " היה נכון ללכת לקראת אובמה ,  ולא 'עם לבדד ישכון' ".  אלי ישי : " נתניהו ייצג בכבוד את העם "
 
