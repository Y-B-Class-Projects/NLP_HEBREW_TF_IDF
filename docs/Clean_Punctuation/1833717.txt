שר התמ"ת הורה על בחינת ייבוא מוצרי החלב
לאור הנחיית ראש הממשלה בנימין נתניהו ,  הורה השר שמחון להקמת צוות שיבחן את משק החלב .  בצוות יהיו חברים ממשרד החקלאות ,  האוצר ומקרב התעשיינים
שר התעשייה ,  המסחר והתעסוקה ,  שלום שמחון הורה אמש  ( שני )  להקים צוות שיבחן את המשמעויות של עליית מחירי מוצרי החלב במשק כולל בחינת האפשרות לייבא מוצרי חלב לארץ ,  זאת בעקבות הוראת ראש הממשלה בנימין נתניהו בנושא .  עוד ייבדקו נושא הפיקוח על מחירי מוצרי החלב ,  התחרות בתחום ,  הריכוזיות ופערי התיווך בין הרפתנים ,  יצרניות המזון ורשתות השיווק .  
עוד על מחאת הקוטג':ראש הממשלה הודיע :  שוק החלב ייפתח לייבואדיון הקוטג' בכנסת : " יש להחזיר הפיקוח"הצלחה למחאה ?   " לא יוסרו מוצרים נוספים מפיקוח "
 השר שמחון זימן את שרת החקלאות ,  אורית נוקד להצטרף לצוות שבראשותו בו יהיו חברים גם אנשי המקצוע ממשרדי התמ"ת ,  החקלאות והאוצר .  כמו כן ,  הצוות יכלול גם נציגות מטעם התעשיינים .  בהודעת משרד התמ"ת נמסר כי בכוונת שר התמ"ת להיפגש עם ראשי התעשיינים והמחלבות על מנת לבדוק את המשמעויות וההשלכות כתוצאה מאירועי הימים האחרונים .
" חובתנו לשמור על החקלאות ועל התעשייה במדינת ישראל ,  אלה ערכים ציוניים ומגזרים חיוניים למשק הישראלי ",  אמר שמחון . " יחד עם זאת חובתנו לאפשר לתושבי ישראל ,  הן למעמד הביניים והן למגזרים החלשים בחברה ,  להצליח לחיות בכבוד ובנוחות ממשכורת .  אין סיבה שילדים במדינת ישראל יראו במוצרי חלב מותרות ". 
שמחון הוסיף כי  " לא נסכים לכך שהרצון לשמור על החקלאות והתעשייה הישראלית ימנע תחרות חופשית בין יצרני המזון ורשתות המזון .  לא נסכים לכך שהרצון לשמור על התעשייה והחקלאות הישראלית יתורגמו לרווחים לא הוגנים על חשבונו של הציבור בישראל ". 
עדכון ראשון :  21:41

שר התמ"ת הורה על בחינת ייבוא מוצרי החלב
לאור הנחיית ראש הממשלה בנימין נתניהו ,  הורה השר שמחון להקמת צוות שיבחן את משק החלב .  בצוות יהיו חברים ממשרד החקלאות ,  האוצר ומקרב התעשיינים

