המלחמה במסתננים :  גדר תוקם בגבול עם מצרים
ראש הממשלה בנימין נתניהו אמר בוועדת החוץ והביטחון כי החליט להקים גדר לאורך הגבול עם מצרים .  לדברי נתניהו מטרת הגדר היא להילחם בתופעת ההסתננות . " מדובר בבעיה לאומית "
 ראש הממשלה בנימין נתניהו עדכן אתמול  ( שני )  את חברי ועדת חוץ וביטחון של הכנסת על החלטתו למתוח גדר לאורך גבולה של ישראל ומצרים .  זאת ,  כדי לפתור את בעיית חדירתם של אלפי מסתננים מאפריקה לישראל .
 נתניהו הסביר את ההחלטה על בניית הגדר בכך שצריך למנוע את ההסתננות שלהערכתו תגבר בשנים הקרובות . " יש כיום 5,000 מסתננים מאפריקה בכל שנה ,  וככל שהפערים הטכנולוגים והכלכליים בינינו לבינם יגדלו תהיה זרימה גדולה יותר של פליטים מאפריקה לישראל ",  אמר . " הבעיה היא שיש יכולת ללכת ברגל מאפריקה לגוש דן מה שאי אפשר לעשות בדרך לפריז או למדריד ,  משום שבדרך לשם יש אוקיינוסים ".  
נתניהו התייחס לבעיית המסתננים מאפריקה כאל אתגר לאומי . " ככל שהזרימה האנושית תגדל ,  היא יכולה להוות בעיה דמוגרפית ,  כלכלית וביטחונית וזו בעיה לאומית שעדיין לא הגיעה לממדים שאנחנו חוששים ממנה .  יש ענישה כלפי מעסיקים ויש מחסום פיזי בשלבים שככל שנקדים לבנות אותו כן ייטב לנו ". 

המלחמה במסתננים :  גדר תוקם בגבול עם מצרים
ראש הממשלה בנימין נתניהו אמר בוועדת החוץ והביטחון כי החליט להקים גדר לאורך הגבול עם מצרים .  לדברי נתניהו מטרת הגדר היא להילחם בתופעת ההסתננות . " מדובר בבעיה לאומית "
 
