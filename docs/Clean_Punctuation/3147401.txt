גרמניה ואיטליה הבהירו :  לא חתמנו על הסכם לקליטת מבקשי מקלט מישראל
ראש הממשלה הצהיר כי במסגרת ההסדר החדש עם סוכנות הפליטים של האו"ם ,  מבקשי המקלט יועברו למדינות מערביות כמו איטליה וגרמניה ,  אולם שם הכחישו את קיומו של הסכם זה . " זה לא על הפרק ",  נמסר ממשרד החוץ ברומא
איטליה וגרמניה הבהירו הערב  ( שני )  כי הן אינן צד להסכם שחתמה ישראל עם נציבות הפליטים של האו"ם לקליטת מבקשי המקלט מאפריקה שיורחקו משטחה .  זאת ,  חרף הצהרותיו של ראש הממשלה בנימין נתניהו כי  " המדינות המתקדמות ביותר ,  כמו קנדה או גרמניה או איטליה "  יקלטו אליהן את 16 אלף אזרחי אריתריאה וסודאן שיעזבו במסגרת ההסכם .
 בהודעה שפרסמה שגרירות גרמניה הובהר כי  " בקשה לקלוט מבקשי מקלט מארצות אפריקה כחלק מתוכנית סוכנות האו"ם לפליטים מישראל אינה מוכרת לנו ".  הצהרה דומה באה גם מאיטליה ,  שם מסר משרד החוץ כי לא נחתם מול ישראל כל הסכם לקליטת הפליטים בשטחה וכי  " הדבר לא נמצא על הפרק ". 
לקריאה נוספת:ביקורת מימין על ביטול הגירוש : " ישראל תהפוך גן עדן למסתננים "" ביזיון למדינת ישראל ":  תושבים בדרום תל אביב נגד ביטול הגירושנתניהו :  הכסף שיועד למתקן חולות ישמש לפיזור מבקשי המקלט 
איטליה עצמה מתמודדת עם משבר מהגרים ,  אחרי שמאות אלפים מסוריה ומאפריקה הגיעו לשטחה בשנים האחרונות .  בבחירות בחודש שעבר סיימו במקומות הראשונים שתי מפלגות שעסקו בנושא ,  השנייה שבהן ,  הליגה הצפונית מהימין הקיצוני ,  הבטיחה לגרש את המהגרים הלא חוקיים .  השתיים עשויות להקים יחד ממשלה .
 גורמים בלשכת ראש הממשלה מסרו הערב כי בדברים שנשא נתניהו במסיבת העיתונאים שבה הוצג ההסכם הוא ציין את שמותיהן של המדינות כדוגמה למדינות מערביות ולא התכוון שהן צד להסכם - שנחתם בין ממשלת ישראל לבין נציבות הפליטים של האו"ם .  לדברי הגורמים , " ראש הממשלה אמר כמו ואז את שמות המדינות .  האו"ם הוא מי שמנהל את המו"מ מול המדינות המערביות ".  
ההסדר עורר ביקורת במערכת הפוליטית .  יו"ר הבית היהודי נפתלי בנט יצא נגד ההסכם ואמר כי הוא  " יהפוך את ישראל לגן עדן למסתננים ".  לדבריו , " ההסכם מהווה כניעה מוחלטת לקמפיין השקרי שהופץ בתקשורת בחודשים האחרונים .  המתווה המקורי שגובש בממשלה בנושא המסתננים מוסרי וצודק ,  ויש לפעול על פיו בלבד :  פליטים ממקומות סכנה - יקלטו בישראל ,  מסתנני עבודה - יוחזרו ". 
ח"כ בצלאל סמוטריץ'  ( הבית היהודי )  מתח ביקורת על ראש הממשלה בנימין נתניהו בחשבון הטוויטר שלו . " בג"ץ לא נתן ,  היועץ המשפטי עצר ,  המדינות השלישיות ביטלו את ההסכמים .  אצל נתניהו כולם אשמים בכך שהוא לא מצליח למשול ,  לקבל החלטות ולעמוד מאחוריהן .  זה מסוג הרגעים שבהם אני מתבייש להיות חלק מהממשלה הזו .  מציע לפחות לא לעבוד על עצמנו .  ה'מתווה' הזה הוא התקפלות מוחלטת של נתניהו בפני קמפיין שקרי של השמאל הקיצוני והקרן החדשה .  שיא האוריגמי שנתניהו שבר במשבר המגנומטרים נשבר שוב .  תירוצים והסברים יהיו כנראה למכביר אבל זו השורה התחתונה ".  
גם פעילים חברתיים וחברי מועצה מדרום תל אביב הגיבו להחלטה .  שפי פז ,  ממובילות המאבק לגירושם של הזרים ,  הביעה את התנגדותה הנחרצת למהלך ואמרה כי  " ההסכם הוא ביזיון למדינת ישראל ותוצאה ישירה של כישלון מוחלט של מדיניות הממשלה .  ההצעה הזו הוגשה לראשי המאבק כעובדה מוגמרת והוצגה כ'ניצחון' תוך ציפייה שאנחנו ניתן לה את ההכשר המיוחל .  תושבי דרום תל אביב ימשיכו את המאבק ". 
שולה קשת ,  פעילה ותושבת שכונת נווה שאנן שבדרום תל אביב ,  מיוזמות מטה המאבק 'דרום תל אביב נגד הגירוש' ,  דווקא בירכה על ההסכם ואמרה כי מדובר ב"הסכם משמעותי והיסטורי ,  שמשמעותו כי הממשלה לא תגרש את השכנים שלנו בדרום תל אביב אל גורל לא ידוע ".  לדבריה , " שיקום דרום תל אביב הוא חלק מהמתווה ,  ועכשיו יש להשלים את המהלך ולדאוג לדרום תל אביב באמת :  לתת אשרות שהייה וזכויות למבקשי המקלט ,  ולשקם את דרום תל אביב .  היום בחג הפסח התבשרנו שהמטרות שלנו הוטמעו ברמה המדינית .  נמשיך לפעול כך שהן ייושמו בשטח באופן הטוב ביותר ". 
 ( עדכון ראשון :  21:15 )  

גרמניה ואיטליה הבהירו :  לא חתמנו על הסכם לקליטת מבקשי מקלט מישראל
ראש הממשלה הצהיר כי במסגרת ההסדר החדש עם סוכנות הפליטים של האו"ם ,  מבקשי המקלט יועברו למדינות מערביות כמו איטליה וגרמניה ,  אולם שם הכחישו את קיומו של הסכם זה . " זה לא על הפרק ",  נמסר ממשרד החוץ ברומא

