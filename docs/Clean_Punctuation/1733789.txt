עמר מוסא : " אין טעם במו"מ אם הבנייה תחודש "
 מזכ"ל הליגה הערבית התבטא נגד המשך הבנייה ואמר ,  כי  " מו"מ בתנאים של כיבוש הוא בזבוז זמן ".  אבו מאזן השמיע אתמול דברים מתונים יותר ,  ואמר כי  " מו"מ הוא הדרך היחידה לשלום "
 מזכ"ל הליגה הערבית עמר מוסא אמר אמש  ( חמישי )  כי אין טעם בהמשך המשא ומתן הישיר עם ישראל ,  אם הבנייה בהתנחלויות תחודש .  במסיבת עיתונאים שערך ,  הדגיש מוסא כי  " אם הבנייה לא תיפסק ,  לא תהיה כל תועלת בהמשך המגעים הישירים ".  הוא ציין כי זו גם עמדתו של יו"ר הרשות אבו מאזן והוסיף ,  כי  " מו"מ בתנאים של כיבוש הוא פשוט בזבוז זמן ". 
אבו מאזן עצמו השמיע אתמול דברים מתונים יותר ,  ולא התייחס במפורש לסוגיית ההקפאה .  בדברים שאמר לפני פגישתו עם מזכירת המדינה האמריקאית הילרי קלינטון בלשכתו ברמאללה ,  נמנע יו"ר הרשות מלהתייחס למכשולים האפשריים העומדים בפני השיחות ,  ורק ציין כי  " כולנו יודעים שאין חלופה לשלום מלבד משא ומתן ".  לדבריו , " אין לנו ברירה אלא להמשיך במאמצים האלה ".  עם זאת ,  עוזריו של אבו מאזן ממשיכים להדגיש כי הפלסטינים מתעקשים על המשך ההקפאה .
 בירושלים ממשיכים בימים האחרונים להדגיש כי המשך הקפאה אינו בא בחשבון .  אתמול בבוקר התייחס גורם מדיני לפרסום בעיתון  " א-שרק אל-אווסט "  הרואה אור בלונדון ,  לפיו מזכירת המדינה האמריקאית הילרי קלינטון הציעה לישראל ולפלסטינים להמשיך את הקפאת הבנייה בהתנחלויות למשך שלושה חודשים נוספים על מנת לסיים את הדיון בסוגיות הגבולות .  הגורם אמר לוואלה !  חדשות כי  " הצעה כזו ,  כפי שפורסמה ,  איננה רלבנטית מבחינת ראש הממשלה ,  בלי קשר לשאלה אם הוצעה או לאו ". 
מוקדם יותר השבוע השמיע אבו מאזן דברים נחרצים יותר ,  כשאמר בפגישתו בירושלים עם נתניהו ,  כי  " אם הבנייה בהתנחלויות תחודש ,  אנטוש את המו"מ ".  גורם פלסטיני בכיר מסר לסוכנות הידיעות הצרפתית ,  כי אבו מאזן אמר את הדברים בתגובה להצהרתו של נתניהו על אי-מוכנותו להאריך את הקפאת הבנייה בהתנחלויות .
 
עמר מוסא : " אין טעם במו"מ אם הבנייה תחודש "
 מזכ"ל הליגה הערבית התבטא נגד המשך הבנייה ואמר ,  כי  " מו"מ בתנאים של כיבוש הוא בזבוז זמן ".  אבו מאזן השמיע אתמול דברים מתונים יותר ,  ואמר כי  " מו"מ הוא הדרך היחידה לשלום "
 
