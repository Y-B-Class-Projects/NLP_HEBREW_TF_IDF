לשכת נתניהו : " מעון ראש הממשלה קנה רק בקבוק יין ביום "
 בלשכה התייחסו להאשמות בגין בזבוז מאה אלף שקל בשנתיים על אלכוהול ,  וציינו כי התשלום על שתייה קלה ויין הסתכם ב-59.3 שקלים בממוצע ליום .  בליכוד מאשימים את השמאל בפרסום כחלק מקמפיין להפלת נתניהו
לשכת ראש הממשלה התייחסה אמש  ( שבת )  להאשמות לפיהן מעון ראש הממשלה הוציא כמאה אלף שקלים מכספי הציבור על קניית אלכוהול במשך השנתיים שבהן כיהן בנימין נתניהו ,  כפי שפורסם שחדשות ערוץ 2 . " על פי בדיקה שנעשתה על ידי חשב משרד ראש הממשלה ,  ההוצאה הממוצעת ליום במעון ראש הממשלה לרכישת יין ,  היא של בקבוק ליום ",  נמסר מהלשכה .  לטענתם , " נתון זה מתבסס על בדיקת השנים 2013 ו-2014 ,  בהן ניתן לפלח את ההוצאה על שתייה קלה ויינות ". 
בלשכה התייחסו גם להוצאות על בקבוקי היין בשנים הראשונות לכהונת נתניהו ,  ואמרו כי  " התשלום לספקי שתייה קלה ויין בשנים 2009 ו-2010 עבור מעון ראש הממשלה הסתכמו ב-43,270 שקלים - ממוצע של 59.3 שקלים ליום ,  לרבות אירוח שוטף במעון ראש הממשלה ",  לשון ההודעה .
 במפלגת הליכוד התייחסו אף הם להאשמות וטענו כי מדובר ב"רכילויות והכפשות שקריות "  וכי התקשורת עוסקת במתרחש בבית ראש הממשלה במקום להתעסק ב"ניסיון של מפלגת העבודה והשמאל לקנות שלטון בכסף ".  בליכוד טוענים כי מאחורי הפרסום עומד  " קמפיין להפלת נתניהו והליכוד ",  שבו מעורבים מועמדים ברשימת העבודה לכנסת ,  עמותות ישראליות-פלסטיניות וגופי שמאל קיצוניים מהארץ ומחו"ל .  בכוונת המפלגה לחשוף את זהות הגורמים העומדים ,  לדבריה ,  מאחורי הקמפיין במסיבת עיתונאים שתתקיים מחר .
 בחירות 2015 בוואלה !  חדשות:סערת אוחנה :  כדי להיות ראש ממשלה בנט יצטרך מפלגה אחרתבתום יום סוער :  אלה רשימות המפלגות שהוגשו לכנסת ה-20סקר וואלה !  חדשות :  הליכוד מזנק ,  הבית היהודי צונח 
במטה המחנה הציוני לא נשארו אדישים להאשמות הליכוד ,  ובמטה של הרשימה המשותפת של ציפי לבני ויצחק הרצוג טענו כי  " נתניהו והימין הקיצוני בפאניקה ".   " הפחד שלהם מספסלי האופוזיציה המצפים להם אחרי הבחירות מעביר אותם על דעתם ",  נמסר . " מיותר לציין שהטענות של הימין הקיצוני שקריות ומשוללות כל יסוד ומטרתן היחידה היא להסית את הדיון מכישלונותיו של נתניהו בשש השנים האחרונות בנושא הדיור ,  ביוקר המחייה ובביטחון ". 
יו"ר התנועה ,  ציפי לבני ,  התייחסה אתמול לפרשה במהלך אירוע  " שבתרבות "  בראשון לציון ואמרה כי ראש הממשלה מוציא על אלכוהול כ-4,200 שקל בחודש  סכום המתקרב לשכר המינימום ,  העומד על 4,300 שקלים . " מחיר האלכוהול שנתניהו שותה בחודש הוא כמו שכר חודשי של כמעט מיליון עובדים בישראל ",  אמרה לבני והוסיפה : " האזרחים בוחרים בסוף אדם לא רק לפי איך שהוא מקבל או לא מקבל החלטות בלשכת ראש הממשלה ,  אלא גם לפי ההתנהלות האישית שלו ".  
שותפה למפלגה ,  יצחק הרצוג ,  התייחס אתמול לפרשת מחזור הבקבוקים של אשת ראש הממשלה במסגרתה נטען כי נתניהו לקחה לכיסה במהלך ארבע השנים האחרונות 4,000 שקלים מפדיון של בקבוקים ריקים ,  רכוש המדינה ,  שהוחזרו בהוראתה לכמה מרכולים בירושלים . " אם אנצח בבחירות ,  בהחלט אפשרי שאזמין את נתניהו לממשלתי .  לאור ניסיונו במחזור ,  הוא יכול להיות שר לאיכות הסביבה ",  אמר הרצוג באירוע  " שבתרבות "  בחולון .
 לדברי הרצוג , " ביבי עסוק בהאשמות ,  זורק אחריות על ראשי ממשלה קודמים ועל התקשורת הישראלית ,  מתחבא מאחורי הפחדות בלתי פוסקות וסיפורים על בקבוקים ריקים .  אבל אסור לשכוח - הוא ראש הממשלה כבר שש שנים והאחריות למצוקת הדיור ,  לילדים הרעבים ולמצבה החמור של מדינת ישראל בעולם היא עליו ".  
גם יו"ר מרצ ,  ח"כ זהבה גלאון ,  התייחסה לפרשה ואמרה כי  " ראש הממשלה מסתתר מאחורי שרה נתניהו במקום לקחת אחריות ציבורית על המעשים שלו כראש הממשלה ".  לדבריה ,  יש לפתוח בחקירה דחופה נגד נתניהו בחשד לגניבת כספי ציבור .
" ברגע שראש הממשלה חתם כ'משפחת נתניהו' על צ'ק החזר הכספים בפרשת מחזור הבקבוקים ,  הוא כבר עמוק בהסתבכות פלילית לכאורה ,  ואין כאן שום סיבה להתבצר בטיעון שמחפשים את אשתו .  זו לא היא - זה הוא ",  אמרה גלאון וקראה לנתניהו להסיר את מועמדותו לתפקיד ראש הממשלה אם יש אמת בדיווח . " יצחק רבין לקח אחריות והלך הביתה על הרבה פחות מכך .  אם הבדיקה תמצא שיש אמת בטענות ,  אני קוראת לנתניהו להסיר את מועמדותו לראשות הממשלה ",  הוסיפה .
 לפניות לכתב עמרי נחמיאס - omri_n@walla.net.il 

לשכת נתניהו : " מעון ראש הממשלה קנה רק בקבוק יין ביום "
 בלשכה התייחסו להאשמות בגין בזבוז מאה אלף שקל בשנתיים על אלכוהול ,  וציינו כי התשלום על שתייה קלה ויין הסתכם ב-59.3 שקלים בממוצע ליום .  בליכוד מאשימים את השמאל בפרסום כחלק מקמפיין להפלת נתניהו

