המלך עבדאללה נפגש עם יעלון : " צריך לפתור את הבעיה הפלסטינית "
 לראשונה מאז 2014 ,  נפגש בכיר ישראלי עם מלך ירדן .  השניים נועדו בכנס הביטחון שנערך במינכן ,  שבו אמר המלך : " אי אפשר לדבר על צדק בעולם מבלי להגיע לפתרון שתי מדינות ".  במקביל ,  שוחח נתניהו עם שרת החוץ של האיחוד האירופי אחרי נתק של ארבעה חודשים
שר הביטחון משה יעלון נפגש היום  ( שישי )  עם עבדאללה מלך ירדן במהלך כנס הביטחון במינכן .  בפגישה דנו השניים ביחסים בין ירדן לישראל ,  בהתפתחויות האחרונות במזרח התיכון ובאפשרויות לקדם את תהליך השלום בין ישראל לפלסטינים .  הפגישה הוזכרה גם בסוכנות הידיעות הירדנית .  מדובר במפגש ראשון של בכיר ישראלי עם מלך ירדן מאז סתיו 2014 ,  אז ביקר ראש הממשלה בנימין נתניהו בארמון .
 המלך עבדאללה נשא היום דברים בכנס הביטחון במינכן ואמר כי  " אי אפשר לדבר על צדק בעולם מבלי לפתור את הבעיה הפלסטינית ולחתור לפתרון של שתי מדינות .  אם הבעיה לא תיפתר כל האזור ידרדר לסכסוך דתי ודאעש ינצל אותו ",  הוסיף .  
בתוך כך ,  שוחח היום נתניהו עם שרת החוץ האירופי פדריקה מוגריני .  בחודש נובמבר החליט משרד החוץ להשהות את הדיאלוג המדיני מול האיחוד האירופי ,  לאחר שנציבות האיחוד האירופי אישרה את ההנחיות בדבר סימון מוצרים המגיעים מההתנחלויות הישראליות בגדה המערבית .  בימים האחרונים קיימה ישראל מגעים עם האיחוד האירופי ,  במטרה לשפר את היחסים המתוחים בין הצדדים .
 עוד ידיעות בוואלה !  NEWS:יעלון :  טורקיה תומכת בחמאס ,  נסכים להסכם עמה בתנאים שלנובעקבות סימון המוצרים :  מגעים עם האיחוד האירופי לשיקום היחסיםמסתמן :  שלושה יואשמו בזיוף מסמכי רכישת קרקעות ביהודה ושומרון 
בשיחתם ,  דנו שני הצדדים בנושא .  נתניהו בירך את עמדת מוגריני לפיה האיחוד מתנגד בתוקף לחרם ולמאמצי ה-BDS נגד ישראל ,  ושהקווים המנחים בנוגע לסימון המוצרים ,  אין בהם כדי לקבוע מראש את תוצאות המשא ומתן בין הצדדים בנושא הגבולות ,  שצריך להיפתר בין הצדדים עצמם .  נתניהו הבהיר כי ישראל מתנגדת לבנייה הבלתי חוקית בשטח C והצדדים הסכימו להמשיך את הדיאלוג בהקשר הזה .
 השניים דנו גם באתגרים המשותפים עמם מתמודדים ישראל והאיחוד האירופי במאבק נגד הטרור .  מלשכת ראש הממשלה נמסר כי מוגריני הביעה סולידריות עם העם בישראל לנוכח פיגועי הטרור בשבועות האחרונים וחזרה על מחויבות האיחוד האירופי לביטחון ישראל .  נתניהו הדגיש את הצורך במאבק בהסתה הפלסטינית המעודדת פעולות טרור נגד אזרחים ישראלים .
 נתניהו ומוגריני גם הסכימו כי היחסים בין הצדדים צריכים להתנהל באווירה של אמון וכבוד הדדי ,  אווירה שתסייע בקידום התהליך המדיני .  שני הצדדים סיכמו על כינוס  " מועצת האסוציאציה "  בעתיד הקרוב .  נתניהו ציין כי הרמה הגבוהה של שיתוף הפעולה בין ישראל לאיחוד האירופי בתחום המחקר והפיתוח ,  כולל במסגרת תכנית השת"פ HORIZON 2020 .  
בתוך כך ,  נציגי הקוורטט לענייני המזרח התיכון נפגשו היום במינכן ,  גינו את מעשי הטרור בישראל והביעו דאגה על אודות האלימות המתמשכת נגד אזרחים .  בפגישתם הם החליטו להכין דוח על המצב בישראל שיכלול המלצות לקידום פתרון שתי המדינות ופתרון הסכסוך הישראלי-פלסטיני .
 כמו כן ,  ח"כ ציפי לבני  ( המחנה הציוני )  נפגשה היום עם שר החוץ הרוסי סרגיי לברוב בכנס הביטחון העולמי במינכן .  לברוב ציין בפגישה כי רוסיה מבינה את הצורך של ישראל להילחם בטרור אך טען כי יש לקדם את רעיון שתי המדינות משום שהקיפאון לא יחזיק מעמד .  הוא הוסיף כי על ישראל לחזור ולבדוק ברצינות את  " יוזמת שלום הערבית "  משום שזו יכולה להביא לשינוי מול העולם המוסלמי .  לבני הביעה את דאגתה מציר העברות הנשק שנוצר בין סוריה לחיזבאללה ,  ולברוב מסר שרוסיה מטפלת בנושא ומנסה למנוע זאת .
 קודם לכן פגשה לבני את שרת החוץ של האיחוד מוגריני .  השתיים דנו באפשרויות הקיימות להפוך את היחסים בין ישראל לאירופה לתקינים שוב .  

המלך עבדאללה נפגש עם יעלון : " צריך לפתור את הבעיה הפלסטינית "
 לראשונה מאז 2014 ,  נפגש בכיר ישראלי עם מלך ירדן .  השניים נועדו בכנס הביטחון שנערך במינכן ,  שבו אמר המלך : " אי אפשר לדבר על צדק בעולם מבלי להגיע לפתרון שתי מדינות ".  במקביל ,  שוחח נתניהו עם שרת החוץ של האיחוד האירופי אחרי נתק של ארבעה חודשים

