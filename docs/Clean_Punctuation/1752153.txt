לבני : " כולנו צריכים להתקומם על המצב בצפת "
 יו"ר האופוזיציה התייחסה לאיומים שקיבל על חייו קשיש תושב העיר שהשכיר את דירתו לערבים וגינתה אותם .  הבהירה : " המדינה הופכת לאסופה של קבוצות שכמעט ואין קשר ביניהן "
  ( צילום :  יגור מזור ,  עריכת וידאו :  עידן גוראל )  
" אם כולנו מדברים על מדינה שיש בה שוויון ,  כולנו צריכים להתקומם נגד מצב שבו קשיש כבן 90 מאוים על חייו בצפת כיוון שהשכיר דירתו לערבים ",  כך אמרה היום  ( שישי )  יו"ר האופוזיציה ,  ציפי לבני ,  בהתייחסה לאיומים שקיבל אליהו צביאלי ,  ניצול שואה שהשכיר את דירתו בצפת לסטודנטים בדואים .  לבני ,  שנשאה דברים בכנס המקצועי השנתי של התאחדות האיכרים בישראל ,  הבהירה כי  " המדינה הופכת לאסופה של קבוצות שכמעט ואין קשר ביניהן .  לא ברור לאף אחת מהקבוצות מה התכנים של ישראל כמדינה יהודית ודמוקרטית והגיע הזמן להגדיר אותם ".  
" אין מנהיגות היום בישראל ",  קבעה לבני . " אין היום מנהיגות שמדברת על ערכים ומסתכלת על דברים ממקום ערכי .  ממשלת ישראל עסוקה בלנסות להיות בסדר עם כולם ולא לקבל החלטות .  זו שיטת הקריצות והיא לא יכולה להמשך ".  לבני הבהירה כי  " אם מדינת ישראל לא תיקח את גורלה בידיה ,  אחרים יחליטו בשבילנו .  זה נכון ביחס להחלטות מדיניות וזה נכון ביחס להחלטות לבית פנימה .  ההכרעות האלה הן הכרעות של רה"מ ושלפיהן הוא בוחר את השותפים שלו .  זה המצב היום ".   
" יש כאן קבוצה שילדיה הולכים לצבא משלמים מיסים ועובדים והולכת ומצטמצמת .  זו תופעה שצריכה להדאיג אותנו ",  ציינה יו"ר האופוזיציה . " ממשלת גוש הימין דיברה חזק ,  דפקה על השולחן ,  אבל ישראל חלשה הרבה יותר משהייתה .  הממשלה מדברת חזק אך האינטרסים של ישראל נפגעים .  הם דיברו ביטחון ופגעו בביטחון ". 
לבני התייחסה לבקשה האמריקאית להאריך את הקפאת הבנייה בחודשיים ואמרה : " למה לא ?  כי צריך לשמר כמה אנשים בקואליציה שישארו שם גם כך ?  זה עומד מול מערכת היחסים האסטרטגית עם ארה"ב ?  ישראל צריכה להפסיק להיות מדינה שמגדירה את עצמה לפי האיומים שמסביבה .  היא צריכה לקדם חזון .  אנחנו לא צריכים להיות מאוחדים בגלל שמאיימים עלינו .  זה לא מכנה משותף ".  
יו"ר האופוזיציה הוסיפה כי  " לא נגייס את העולם בזה שכל הזמן נגיד לא .  צריך גם להגיד כן .  אפשר לגייס את העולם והוכחנו את זה .  לשבת בפינה ולהגיד העולם נגדנו זה לא פתרון .  אנחנו צריכים את העולם איתנו כדי לפעול צבאית .  לגיטימיות לפעולה צבאית ,  שהיום נפגעה ,  היא חלק מרכזי בביטחון של מדינת ישראל .  היום ממשלת ישראל מבקשת להכנס למו"מ בתנאים גרועים הרבה יותר ". 

לבני : " כולנו צריכים להתקומם על המצב בצפת "
 יו"ר האופוזיציה התייחסה לאיומים שקיבל על חייו קשיש תושב העיר שהשכיר את דירתו לערבים וגינתה אותם .  הבהירה : " המדינה הופכת לאסופה של קבוצות שכמעט ואין קשר ביניהן "
 
