בנט נגד נתניהו : " כל מהלך חד-צדדי מול הפלסטינים - שגיאה כבדה "
 יו"ר הבית היהודי ביקר את ראש הממשלה על דבריו בוושינגטון שלפיהם הוא אינו שולל צעדים חד-צדדיים בגדה ,  ואמר : " האויב צריך לקבל עונש על הטרור ולא פרס ".  יו"ר שדולת א"י בכנסת : " צעדים חד-צדדיים צריכים להיות של בניה והחלת ריבונות "
 דבריו של ראש הממשלה בנימין נתניהו אמש בכנס בארצות הברית ,  שלפיהם הוא לא שולל מהלך מדיני חד-צדדי מול הפלסטינים ,  מעוררים ביקורת בקרב שותפיו לקואליציה . " כל מסירת שטח חד-צדדית לערבים היא שגיאה כבדה ,  תמיד ",  אמר הבוקר  ( רביעי )  שר החינוך ויו"ר הבית היהודי נפתלי בנט . " הדיבור על זה בעיצומו של גל טרור מעביר מסר הפוך מהנדרש .  האויב צריך לקבל עונש על הטרור ולא פרס על רצח יהודים .  אין ספק שיש לעשות מהלך חד-צדדי :  החלת הריבונות הישראלית ביישובים הישראלים ביהודה ושומרון ".  בסיכום דבריו התריע : " אם הטרור ישתלם - הטרור יתגבר ".  
עוד על ביקור נתניהו בארצות הבריתנתניהו ידרוש מקרי :  תגנה של ההודעה האירופית לסימון מוצרי התנחלויותנתניהו על  " הערבים הנעים לקלפיות ":   " התבטאות מוטעית"החרדים תוקפים את נתניהו על  " ההכשר "  לרפורמים : " סכין בתורת ישראל "
 הדברים הללו של בנט מגיעים כאמור בתגובה לנאום שנשא אמש נתניהו בכנס במכון המחקר Center For American Progress ,  המזוהה עם השמאל ועם המפלגה הדמוקרטית בארצות הברית ,  שבמהלכו הצהיר כי  " מהלך חד-צדדי  ( ישראלי )  בגדה אפשרי ,  אבל הוא צריך לעמוד בתנאי הביטחון של ישראל ולהיות חלק מהבנות בינלאומיות רחבות ".  
פרט לבנט גם יושבי הראש שדולת ארץ ישראל בכנסת ,  חברי הכנסת יואב קיש  ( הליכוד )  ובצלאל סמוטריץ'  ( הבית היהודי )  הביעו התנגדות לאמירה של נתניהו ועקצו אותו . 

" אנו תומכים בהודעת ראש הממשלה למימוש צעדים חד-צדדיים ביהודה ושומרון .  לאחר חודשיים של טרור בלתי פוסק ,  על ישראל לנקוט צעדים חד-צדדיים של בניה והחלת ריבונות .  כך נבהיר לפלסטינים שהטרור אינו משתלם ,  ושמכל עימות הם רק יפסידו ואילו ישראל תצא מחוזקת ". 
נתניהו זכה לביקורת גם מכיוון האופוזיציה ,  שם התייחסו בביטול להצהרתו המפתיעה .  יו"ר סיעת מרצ ,  ח"כ אילן גילאון אמרף  " נתניהו סרבן שלום ומנהיג חסר דרך שעושה את הונו הפוליטי מהמצב הקיים ומהדשדוש במקום .  אין לו מה להציע לאזרחי ישראל חוץ מהמדיניות עליה כבר הצהיר ,  שלנצח נחיה על חרבנו ".  הוא הביע התנגדות למהלך חד-צדדי מול הפלסטינים וקבע כי הוא נועד לכישלון . " אנחנו רואים  ( את ההוכחה לכך ,  ע"נ )  בתוצאותיה הכושלות של ההתנתקות ,  שחיזקה את החמאס והפכה את עזה לחממת ייאוש וטרור .  דוקטרינת ה'אין פרטנר' נכשלה ;  אדון ביבי מעדיף לדבר עם מר נתניהו ,  לבודד את ישראל ולא להשאיר שום פתח של תקווה .  חד-צדדיות היא ההפך מהסכם ונועדה להיכשל ".  
אגב ,  באותו כינוס סיפק ראש הממשלה הצהרה יונית נוספת .  כשנשאל על התבטאותו ערב הבחירות בחודש מרץ שלפיה  " מצביעים ערבים נעים בהמוניהם לקלפיות "  על מנת להזהיר את בוחריו ,  הסביר ראש הממשלה כי  " ההתבטאות הייתה מוטעית ,  הבעתי צער עליה ".  לדבריו , " הבהרתי להנהגה הערבית שאני ראש הממשלה של כל אזרחי ישראל ".  

בנט נגד נתניהו : " כל מהלך חד-צדדי מול הפלסטינים - שגיאה כבדה "
 יו"ר הבית היהודי ביקר את ראש הממשלה על דבריו בוושינגטון שלפיהם הוא אינו שולל צעדים חד-צדדיים בגדה ,  ואמר : " האויב צריך לקבל עונש על הטרור ולא פרס ".  יו"ר שדולת א"י בכנסת : " צעדים חד-צדדיים צריכים להיות של בניה והחלת ריבונות "
 
