שידור חי :  מרכז הליכוד מאשר את הקדמת הפריימריז
בצל הביקורת מבפנים ועל רקע החשש שאהוד ברק יקבל שריון לקראת הבחירות הבאות לכנסת ,  מתכנס מרכז הליכוד כדי לאשר את הצעת נתניהו להקדים את הפריימריז .  צפו בשידור חי מהכינוס
מרכז הליכוד מתכנס הערב  ( חמישי )  בגני התערוכה בתל אביב כדי לאשר את בקשתו של ראש הממשלה ויו"ר המפלגה בנימין נתניהו ,  להקדים את הפריימריז של המפלגה ולקיים אותו ב-31 בינואר 2012 .  במהלך ישיבת סיעת הליכוד בשבוע שעבר ציין נתניהו כי  " במילא המועד נקבע ליום הבחירות  ( של ועידת הליכוד .  פ.ו )  .  מעבר לכך שאנחנו חוסכים מיליוני שקלים ,  חשוב שלא ניכנס לסבב פנימי ושנהיה פנויים לטפל באתגרים הגדולים העומדים בפנינו ". 
נתניהו הוסיף בישיבת סיעת הליכוד כי  " התנועה היא דמוקרטית ,  פתוחה ושקופה .  יש תקדימים וכללים וכל אחד יכול להציג את מועמדותו ".  הודעת ראש הממשלה בנוגע להחלטתו להקדים את הפריימריז במפלגה ,  עוררה כצפוי ביקורת בקרב חלק מהטוענים לכתר .  מקורבי השר סילבן שלום אמרו בשבוע שעבר כי  " החוקה אומרת שהבחירות לראשות המפלגה יתקיימו עד שישה חודשים לפני הבחירות הכלליות לכנסת .  זה יכול להיות קצת מוקדם מכך ,  אך לא שנתיים לפני .  המהלך לא חוקי ".  
עוד אמרו מקורבי השר שלום כי  " לפי החוק ,  הבחירות לכנסת יתקיימו בנובמבר 2013 ,  ואין סיבה אמיתית לבחור את מועמד הליכוד לראשות הממשלה שנתיים לפני ,  משום שהמטרה היא לבחור את המועמד בעל הסיכויים הטובים ביותר לנצח בבחירות .  הדבר יכניס את כולם למערבולת פוליטית ,  כאשר שרים יעסקו בפוליטיקה ולא בעשייה .  בכל מקרה ,  לא נאמרה עדיין המילה האחרונה בעניין ". 
במהלך ישיבת סיעת הליכוד בשבוע שעבר ,  התייחס ראש הממשלה לשמועות לפיהן בכוונתו לשריין מקום לשר הביטחון וליו"ר מפלגת העצמאות ברשימת הליכוד הבאה לכנסת .  נתניהו טען כי מעולם הוא לא התבקש לשריין מקום לברק וכי הוא לא הבטיח לו מקום .  ח"כ ציפי חוטובלי אמרה בישיבה לראש הממשלה : " הסר העמימות סביב האפשרות למקום משוריין עבור אהוד ברק ומפלגתו "  ונתניהו השיב : " אני מבטיח לך בהן צדק שמעולם לא הבטחתי לאהוד ברק שריון ומעולם לא התבקשתי .  זה לא היה חלק מהעסקה בהקמת העצמאות ". 
עוד על הקדמת הפריימריז בליכודסער בעד הקדמת הפריימריז : " אין מועמד מול נתניהו"נתניהו החליט להקדים את הפריימריז ל-31 בינוארשלום לנתניהו : " הקדמת הפריימריז בליכוד ?  לא חוקי "
 
לפניות לכתב :  pinhas_wolf@walla.com 

שידור חי :  מרכז הליכוד מאשר את הקדמת הפריימריז
בצל הביקורת מבפנים ועל רקע החשש שאהוד ברק יקבל שריון לקראת הבחירות הבאות לכנסת ,  מתכנס מרכז הליכוד כדי לאשר את הצעת נתניהו להקדים את הפריימריז .  צפו בשידור חי מהכינוס

