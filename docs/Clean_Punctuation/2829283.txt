לבטל את פרס ישראל לספרות ויפה שעה אחת קודם .  דעה
גל הפרישות מפרס ישראל הוא הדבר הנכון והראוי .  משמעות פרישת היוצרים הגדולים היא פשוטה :  היוצרים מסרבים לשחק את משחק הנאמנות המבחיל שנכפה על אזרחי ישראל בחסות ראש הממשלה
יש משהו מאוד מנחם בידיעה שאופיר אקוניס ,  מירי רגב וזאב אלקין הם בין אלה שמסייעים לראש ממשלת ישראל בנימין נתניהו במסע המקארתיזם הנוכחי שלו .  הפעם נדרש עולם התרבות להישבע אמונים .  בלי נאמנות ,  אין פרס בגובה כמה עשרות אלפי שקלים .  נוסחה נחמדה ואקוניס ,  אלקין ורגב מגבים את נתניהו וזוכים לתמיכה ממטקבקים שסביר להניח ,  מעולם לא קראו את ספריהם של דויד גרוסמן ,  סמי מיכאל ,  חיים באר ואלי עמיר .  אבל היי ,  אם אופיר אקוניס יצא נגד הסופרים בדרך כלשהי ,  הם כנראה לא משלנו .  קצת מגוחך להתייחס לדויד גרוסמן ולאופיר אקוניס באותה נשימה .  האחד נכנס לדפי ההיסטוריה של מדינת ישראל ועיצב את דמותה .  האחר ,  נו ,  לא עשה את זה .
 גל הפרישות מפרס ישראל הוא הדבר הנכון והראוי .  כל היוצרים הגדולים שפרשו  ( ושיפרשו )  אומרים בפרישתם דבר אחד פשוט :  הם מסרבים לשחק את משחק הנאמנות המבחיל שנכפה על אזרחי ישראל פעם בכמה שנים ,  בכל פעם בגרסה אחרת .  בכל פעם עבור קהל יעד אחר .  הפעם הגיע תורם .  מיהו ציוני ?  מי אוהב את צה"ל ?  מי שירת הכי הרבה זמן בצה"ל ?  מי עומד בזווית הנכונה בשירת  " התקווה "?  מי מקפל את מגן הדוד בדרך הטובה ביותר ?  מי הזכיר את הצירוף  " ארץ ישראל "  הכי הרבה פעמים בכתביו ?  מי רוצה לשתף פעולה עם ספין פוליטי בתקופת בחירות ?  
ובכן ,  הסופרים והקולנוענים לא רוצים .  זו אפילו לא שאלה של שיוך פוליטי .  זו שאלה של היגיון פשוט .  ראש הממשלה ועושי דברו מנסים לתחום את עולם התרבות ולסגור אותו בקוביה קטנה .  הם מנסים לעגל את המרובע .  ואף אחד לא מבין שהמרובע לא יכול להיות עגול כי מעצם הוויתו ,  עולם התרבות אמור להתריס ,  לעורר מחשבה ,  לשנות סדרי עולם ובעיקר לסייע בעיצוב תודעה עצמאית .  קצת מביך לכתוב את זה .  לכו תסבירו לילד למה השמש זורחת .  אבל אולי אנחנו בשלב הזה וזה גם בסדר כי את תור הזהב שלנו כצרכני תרבות חווינו עם גרוסמן וחבריו ואולי הדור המטקבק הבא צריך לזכות במשהו אחר .  אם מירי רגב מעוניינת לרדד את הדיון התרבותי ,  שיהיה לה בכיף .  כפיים ,  שכונה וכל העסק .  אם זאב אלקין רוצה למחוק כל תכונת אופי עצמאית בקרב היוצרים ולדמיין שישראלים אינם יכולים לחוש רגש שלילי נגד מדינתם ושאותה מדינה מורכבת רק מכלבים קטנים נאמנים ,  נזדרובייה .  בטוח שרק טוב ייצא מזה .  ומילא רק טוב ,  אולי אפילו יוציאו לאור אנתולוגיה מיוחדת שתפאר משהו ציוני .
 נתניהו לא מעוניין להעניק את פרס ישראל לאנשים שלא חושבים כמוהו ?  שלא יעניק .  החרמת הפרס בפומבי היא פרס גדול הרבה יותר הן עבור היוצרים והן עבור צרכני התרבות .  לא יקרה כלום אם פרס ישראל לא יחולק בתחומי הקולנוע והספרות .  לעזאזל ,  לא יקרה כלום אם הפרס הזה יבוטל לעד .  זה אולי הדבר הבא שצריך לקרות .  עולם התרבות ימשיך להתקיים וליצור גם בלעדיו וחברי מיניסטריון האמת יוכלו להישאר בארגז החול לבד ולפנטז שיום אחד ,  בעוד כמה עשורים ,  מישהו יזכור את אופיר אקוניס ולא את דויד גרוסמן .  נו ,  אמרתי לכם שמגוחך להתייחס אל שניהם באותה נשימה .  

לבטל את פרס ישראל לספרות ויפה שעה אחת קודם .  דעה
גל הפרישות מפרס ישראל הוא הדבר הנכון והראוי .  משמעות פרישת היוצרים הגדולים היא פשוטה :  היוצרים מסרבים לשחק את משחק הנאמנות המבחיל שנכפה על אזרחי ישראל בחסות ראש הממשלה

