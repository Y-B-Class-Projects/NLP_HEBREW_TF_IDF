אבו מאזן שב וגינה הפיגוע : " בזוי ולא אנושי "
 יו"ר הרשות הפלסטינית ,  אבו מאזן ,  שב וגינה את רצח משפחת פוגל מאיתמר .  הוא אמר כי הרשות היתה מונעת את הפיגוע ,  לו היה בידיה מידע מוקדם
יו"ר הרשות הפלסטינית ,  אבו מאזן ,  שב וגינה הבוקר  ( שני )  את הפיגוע באיתמר ,  בו נרצחו חמישה בני משפחת פוגל .  לדבריו הפיגוע הוא  " בזוי ,  לא מוסרי ולא אנושי .  המראות האלה  רצח פעוט וילדים ואישה שנשחטת גורמים לכל אדם שניחן באנושיות לכאוב ולבכות ".  אבו מאזן אמר את הדברים בראיון לגל ברגר מרשת ב' של קול ישראל .  הוא הוסיף כי הרשות הפלסטינית היתה מונעת את הפיגוע ,  לו היה בידיה מידע מוקדם .  הוא הוסיף כי לא צפוי גל טרור בקרוב והבהיר כי לא יאפשר זאת .
 אבו מאזן דחה את הטענות שמשמיעה ממשלת ישראל ,  לפיה ישנה הסתה ברשות : " אין היום במסגדים הסתה ,  מאז שישנו נוסח דרשה אחיד בכל המסגדים ,  אותו ניסח שר ההקדשים הפלסטיני ",  אמר .  יו"ר הרשות קרא לכנס ועדה משותפת לישראל לפלסטינים ולארה"ב ,  שתבדוק את הטענה להסתה בספרי הלימוד הפלסטינים .
 אמש ביקר ראש הממשלה ,  בנימין נתניהו ,  בבבית הורי הנרצחים בפיגוע באיתמר ,  משפחות פוגל ובן ישי ,  בירושלים .  ראש הממשלה אמר בביקור כי  " הם רוצחים ואנחנו בונים ,  אומרים שארץ ישראל נבנית בייסורים ,  אבל לא חשבנו שהייסורים יהיו כל כך גדולים .  המעשה הנפשע הזה גרם לכולנו לבוא ולהגיד ,  עד כאן .  כוחות הביטחון עושים את כל המאמצים לאתר את הרוצחים ואנחנו נתפוס את אותם פושעים .  אלו לא אנשים ,  אלו מפלצות ". 

אבו מאזן שב וגינה הפיגוע : " בזוי ולא אנושי "
 יו"ר הרשות הפלסטינית ,  אבו מאזן ,  שב וגינה את רצח משפחת פוגל מאיתמר .  הוא אמר כי הרשות היתה מונעת את הפיגוע ,  לו היה בידיה מידע מוקדם

