אומ"ץ למבקר המדינה :  לחקור העסקתו של עו"ד יהודה רוה ברשות השידור
עו"ד רוה ,  הנחשב מקורבו של ראש הממשלה ,  נבחר לייצג את רשות השידור בכל הנושאים הקשורים למימוש נכסי הנדל"ן שלה במסגרת הרפורמה ,  והוא נבחר לתפקיד ללא מכרז
תנועת אומ"ץ דורשת ממבקר המדינה לבדוק האם העסקתו ברשות השידור של עו"ד יהודה רוה ,  מקורבו של ראש הממשלה והשר הממונה על רשות השידור בנימין נתניהו - נעשתה באופן תקין .  עו"ד רוה נבחר לייצג את רשות השידור בכל הנושאים הקשורים למימוש נכסי הנדל"ן שלה במסגרת הרפורמה ,  והוא נבחר לתפקיד ללא מכרז . 
" מסתבר שועדת המכרזים של הרשות החליטה לסווג את ההתקשרות עם משרד עו"ד יהודה רוה כפטורה ממכרז בנימוק שלעו"ד רוה ניסיון רב והכרות במגעים מול כל הגורמים הרלוונטיים מולם עומדת היום הרשות בנושא זה ",  כתבו בתנועת אומ"ץ למבקר המדינה ,  ודרשו לברר האם מדובר בצעד תקין .  
עו"ד יהודה רוה ,  בעלה של יו"ר דיקרטוריון חברת החדשות של ערוץ 2 תמי רוה ,  הוא בעליו של אחד מהמשרדים המובילים בישראל בתחום הנדל"ן ,  ואחד המשרדים הגדולים בישראל .  ההתקשרות עמו ללא מכרז אושרה על ידי ועדת המכרזים לפני זמן רב ,  ובנתיים הרפורמה ברשת יצאה לדרך לרבות הליכי מימוש הנכסים .  
בימים אלה עורך משרד מבקר המדינה בדיקה של תקינות המכרזים והמינויים ברשות ,  במסגרתה ביקרו אנשי המשרד במטה רשות השידור ,  ערכו פגישות עם בכירים ואספו מסמכים .  
מרשות השידור נמסר : " אין תגובה ".  

אומ"ץ למבקר המדינה :  לחקור העסקתו של עו"ד יהודה רוה ברשות השידור
עו"ד רוה ,  הנחשב מקורבו של ראש הממשלה ,  נבחר לייצג את רשות השידור בכל הנושאים הקשורים למימוש נכסי הנדל"ן שלה במסגרת הרפורמה ,  והוא נבחר לתפקיד ללא מכרז

