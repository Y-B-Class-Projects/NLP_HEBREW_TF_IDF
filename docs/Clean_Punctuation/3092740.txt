עיתון רוסי : " נתניהו היה בפאניקה בזמן הביקור ,  פוטין לא השתכנע "
 בפרבדה ,  ביטאון המפלגה הקומוניסטית המחזיק בעמדות פרו-ממשלתיות ,  תוארה הפגישה ככזו שבה הציג ראש הממשלה  " תמונה אפוקליפטית "  לנשיא רוסיה ,  שנותר שלו . " ישראל אינה יכולה לקבוע את מדיניותה של רוסיה במזרח התיכון "
 בעיתון הרוסי פראבדה ,  שנחשב למקורב לעמדותיו של הנשיא ולדימיר פוטין ,  תיארו כי ראש הממשלה בנימין נתניהו התנהג  " כמעט בפאניקה "  במהלך הפגישה שקיים עמו בעיר סוצ'י בשבוע שעבר .  נתניהו דן עם פוטין על התבססותה של איראן  בעלת ברית קרובה של רוסיה  בסוריה ,  והזהיר אותו מפני ההשלכות לכך .  
בעיתון ,  ביטאון המפלגה הקומוניסטית שהיקף תפוצתו הצטמצם מאז קריסת ברית המועצות ,  נכתב כי  " הסיוט של נתניהו התגשם .  משמרות המהפכה של איראן וחיזבאללה מתכננים לתקוף את ישראל דרך שימוש בסוריה כמקפצה ".  עוד נכתב כי חרף  " התמונה האפוקליפטית "  שהציג נתניהו בפני פוטין ,  הוא נותר רגוע . " איראן היא בעלת ברית אסטרטגית של רוסיה במזרח התיכון ,  אך גם ישראל היא שותפה חשובה באזור ",  הסביר נשיא רוסיה .  
לקריאה נוספת בנושאנתניהו לאחר הפגישה עם פוטין : " להוציא את איראן מסוריה למנוע מלחמה"נתניהו למזכ"ל האו"ם : " לא נאפשר לעניבת החנק האיראנית להתהדק "  
נתניהו ,  כך נכתב ,  נכשל בלשכנע את פוטין  " לעצור את ההתפשטות האיראנית במזרח התיכון ".  עוד נטען כי  " ישראל היא מדינה קרובה לרוסיה ,  אך היא לא זו שתלמד את הקרמלין כיצד לשרטט את מדיניותה במזרח התיכון "  וכי במוסקבה מעוניינים בחיזוק השפעתה של טהראן באזור כמשקל נגד לברית של מדינות ערב הסוניות .  

עיתון רוסי : " נתניהו היה בפאניקה בזמן הביקור ,  פוטין לא השתכנע "
 בפרבדה ,  ביטאון המפלגה הקומוניסטית המחזיק בעמדות פרו-ממשלתיות ,  תוארה הפגישה ככזו שבה הציג ראש הממשלה  " תמונה אפוקליפטית "  לנשיא רוסיה ,  שנותר שלו . " ישראל אינה יכולה לקבוע את מדיניותה של רוסיה במזרח התיכון "
 
