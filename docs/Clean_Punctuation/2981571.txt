בלי סמוטריצ'ים ולוינשטיינים :  כשבנט התחיל לחשב מסלול מחדש
תהליך ההתרחקות של יו"ר הבית היהודי מהזרם הקיצוני בציונות הדתית מתרקם כבר חודשים ,  אך השבוע האחרון זיקק את השסעים בקרב בוחריו ,  מהתבטאויות נגד הרבנים ועד החזית שנפתחה מחדש מול נתניהו .  ארבע שנים אחרי סיסמת הבחירות  בנט מפנים ש"משהו חדש "  צריך להתחיל
 ( בנט תקף את נתניהו ,  שלשום : " יש מטח של חוקים שנועדו לאלף את התקשורת ")  
חיבוק כמו שקיבל השבוע מהברנז'ה ,  נפתלי בנט עוד לא חווה .  פחות מ-48 שעות אחרי שהתייצב בתקיפות נגד אמירותיו של ראש המכינה הקדם צבאית בעלי ,  הרב יגאל לוינשטיין ,  נגד קהילת הלהט"ב ,  וגרף מחמאות על מנהיגות וממלכתיות ,  הוא הפציע שוב כאביר חופש הביטוי בהתנגדות נחרצת וקולנית לכוונת ראש הממשלה בנימין נתניהו לדחות את עליית תאגיד השידור הציבורי .  בנט ,  מנהיג של מפלגה שרבניה יצאו לא פעם בהתקפות על נאורות ,  דמוקרטיה וזכויות אדם ,  הפך בן לילה לנושא הדגל הליברלי החדש במערכת הפוליטית .  
שני האירועים נחתו עליו כרעם ביום בהיר ,  אך תגובתו אליהם חידדה אבחנה רווחת במערכת הפוליטית בשבועות האחרונים : " משהו חדש מתחיל "  אצל בנט ,  ארבע שנים אחרי סיסמת הבחירות שהובילה אותו בסערה לתוך הפוליטיקה .  המטרה של הפרק החדש ברורה :  לשכת ראש הממשלה .
 זה היה שבוע קשה לציבור הבוחרים שלו .  פרשת הרב לוינשטיין העלתה לפני השטח תהום של מחלוקות ערכיות והלכתיות בין האגף המתון לזה הקיצוני בציונות הדתית ,  במה שמתואר על ידי רבים כלא פחות מרעידת אדמה .  תגובתו הראשונית של יו"ר הבית היהודי מיד לאחר פרסום נאום  " הסוטים "  של הרב לוינשטיין ,  הייתה מרומזת : " חביב אדם ,  כל אדם ,  שנברא בצלם ",  צייץ בסוף השבוע .  ביום שני ,  הוא כבר לקח צד ברור . " אי אפשר לכנות ציבור שלם כינויי גנאי ולהסתתר מאחורי ההלכה ",  אמר בקול גדול . " זו אינה דרכה של הציונות הדתית ". 

בלי סמוטריצ'ים ולוינשטיינים :  כשבנט התחיל לחשב מסלול מחדש
תהליך ההתרחקות של יו"ר הבית היהודי מהזרם הקיצוני בציונות הדתית מתרקם כבר חודשים ,  אך השבוע האחרון זיקק את השסעים בקרב בוחריו ,  מהתבטאויות נגד הרבנים ועד החזית שנפתחה מחדש מול נתניהו .  ארבע שנים אחרי סיסמת הבחירות  בנט מפנים ש"משהו חדש "  צריך להתחיל

