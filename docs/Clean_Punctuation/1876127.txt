סקר :  תמיכת הציבור האמריקאי בישראל בשיא של 4 שנים
למרות שנשיא ארה"ב נשמע מביע את מורת רוחו מתפקודו של נתניהו ,  האמריקאים חושבים אחרת .  על פי סקר אמריקאי 60% מהציבור במעצמה חש רגשות  " חמים "  כלפי ישראל .  56% :  הפלסטינים קיצוניים
על רקע פרשת המיקרופונים והמשך הצעדים החד צדדיים של הרשות הפלסטינית במאמץ להשיג הכרה בינלאומית כמדינה ,  סקר חדש שהתפרסם אמש  ( חמישי )  חושף כי תמיכת הציבור האמריקאי בישראל הגיעה לרמתה הגבוהה ביותר מאז 2007 .  לפי סקר שביצע מכון סקרים אמריקאי בראשותו של סטנלי גרינברג ,  60% מהציבור האמריקאי חש רגשות  " חמים "  כלפי ישראל ,  בעוד 15% בלבד מגדירים את רגשותיהם כלפי ישראל כ"קרירים ".  כמו כן ,  68% מ-800 המשיבים לסקר הגדירו את ישראל כ"אחת מבעלות בריתנו החזקות ביותר "  ו-66% מהמשיבים הגדירו את מדינת ישראל כדמוקרטית .  במקביל ,  56% מהציבור האמריקאי סבור כי הפלסטינים הם קיצוניים ומהווים מכשול לשלום .  
עוד באותו נושא:סרקוזי : " נתניהו שקרן ",  אובמה : " לך נמאס ממנו ? "ארה"ב על המבוכה : " לאובמה יחסים טובים עם נתניהו"מקיין :  התבטאות אובמה על נתניהו - משקפת מדיניות
על רקע כניסתה של ארה"ב לשנת בחירות ולצד הביקורת הגוברת על מדיניות החוץ של הנשיא ברק אובמה במזרח התיכון ,  חושף הסקר ,  שבוצע בסוף החודש שעבר בקרב מדגם מייצג של 800 נשאלים  ( עם טעות דגימה של 3.46% )  ,  כי 73% מהבוחרים האמריקאים תומכים בפתרון של שתי מדינות לשני עמים .  עם זאת ,  60% מהמשיבים סבורים שראש ממשלת ישראל ,  בנימין נתניהו ,  מחויב לשלום ,  בעוד 52% סבורים שיו"ר הרשות הפלסטינית ,  אבו מאזן ,  אינו מחויב לשלום .  הסקר בוצע על ידי מכון הסקרים גרינברג קויניאן רוזנר ,  שבראשו עומד סטנלי גרינברג ,  סוקר ותיק שסייע בשנת 1999 לבחירתו של אהוד ברק לראשות הממשלה ,  וכמו כן עבד בעבר עם ביל קלינטון ,  אל גור ,  טוני בלייר ומנהיגים בולטים נוספים .  בתוך כך ,  אחד המועמדים המובילים לראשות המפלגה הרפובליקנית ,  מיט רומני ,  תקף היום בחריפות את מדיניותו של הנשיא אובמה בסוגיית הגרעין האיראני ,  ובאותה נשימה ,  בהתאם לסקרי דעת הקהל ,  הביע תמיכה משמעותית בישראל .  במאמר בוול סטריט ג'ורנל כתב רומני כי אם וכאשר ייבחר לנשיא ,  יחזק את הסיוע הביטחוני לישראל ואת שיתוף הפעולה עם בעלות הברית האמריקאיות באזור .  
באשר להתמודדות מול אירן כתב רומני כי  " ברק אובמה חיסל את מהימנותו בנושא האיראני ",  והוסיף כי הנשיא המכהן  " יצר תדמית של חולשה אמריקאית ,  והגביר את האפשרות להידרדרות של התפוצה הגרעינית במזרח התיכון הבלתי יציב ".  תחת הכותרת  " לא אתן לאירן להשיג גרעין ",  ביקר רומני את  " אוזלת ידו "  של ממשל אובמה ,  שבאה לידי ביטוי במדיניות ההידברות שפתח עמה את הקדנציה שלו ,  בתגובתו למהפכה הירוקה באירן בקיץ 2009 וכן בתגובתו החלשה לחשיפת הקנוניה האירנית לחיסול השגריר הסעודי בארה"ב .  רומני הזהיר כי אותה פרשה עשויה להוביל למשבר גדול . " אם אהיה נשיא ",  כתב רומני , " אפתח בהחרפה משמעותית של הסנקציות על אירן ,  בין אם בצורה בינלאומית ובין אם באופן חד צדדי ". 
השבוע התברר שדעתו של אובמה על נתניהו רחוקה מדעתם של האמריקאים .  אתר ביקורת התקשורת הצרפתי  " ARRET SUR IMAGES "  פרסם ביום שלישי ציטוטים משיחה אישית שערכו שניים מהאנשים החזקים בעולם  נשיא ארצות הברית ,  ברק אובמה ,  ונשיא צרפת ,  ניקולא סרקוזי ,  במהלך פסגת ה-G20 שנערכה בקאן ,  לפני כשבוע ,  שנאמרו מתוך מחשבה כי איש אינו מאזין להם ,  ובהם מילים קשות על ראש הממשלה ,  בנימין נתניהו .  בשל תקלה טכנית ,  עיתונאים רבים שהיו במקום הצליחו לשמוע את השיחה ,  שלא נאמרה בלשון דיפלומטית כלל ועיקר .
" אני לא יכול לראות אותו ,  הוא שקרן ",  אמר סרקוזי לנשיא האמריקני ,  שמיד השיב : " אתה ?  לך נמאס ממנו ?  אני חייב להתמודד אתו כל יום ".  על פי האתר הצרפתי ,  בהמשך ביקש אובמה מסרקוזי כי יפעל לשכנע את הפלסטינים להסיר את הצעתם ממועצת הביטחון של האו"ם להכרה במדינתם .  יש לציין כי לשיחה בין שני המנהיגים לא קיים תיעוד מוקלט זמין וכי הדיווח מתבסס על דברי עיתונאי שלא זוהה .
 
סקר :  תמיכת הציבור האמריקאי בישראל בשיא של 4 שנים
למרות שנשיא ארה"ב נשמע מביע את מורת רוחו מתפקודו של נתניהו ,  האמריקאים חושבים אחרת .  על פי סקר אמריקאי 60% מהציבור במעצמה חש רגשות  " חמים "  כלפי ישראל .  56% :  הפלסטינים קיצוניים

