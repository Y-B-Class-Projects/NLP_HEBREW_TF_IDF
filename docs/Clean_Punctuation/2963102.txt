נתניהו :  אם יעלון לא היה מתבקש לוותר על משרדו ,  לא היה  " משבר אמון "
 ראש הממשלה התייחס להתפטרותו של שר הביטחון והדף את הטענות לדם רע בין השניים : " מצטער על החלטתו ומודה לו על עשייתו ,  היה צריך להישאר כשר חוץ ".  כחלון וליברמן נפגשו ,  אך לא הושגו הסכמות לגבי הרחבת הקואליציה
ראש הממשלה בנימין נתניהו התייחס היום  ( שישי )  להתפטרותו הדרמטית של שר הביטחון משה יעלון ,  שאמר כי חוסר האמון בו הוא שהוביל לפסק הזמן מהחיים הפוליטיים .  לדבריו ,  השינוי בתיק הביטחון הוא כורח מציאות פוליטית ,  ולא על רקע אישי .  
נתניהו פתח את דבריו בהוקרת תודה על פועלו של יעלון . " אני מצטער על החלטתו של בוגי יעלון .  אני חושב שהוא היה צריך להמשיך להיות שותף מלא בהנהגת המדינה בתפקיד שר החוץ .  אני מבקש להודות לו על שנות שירותו בצה"ל ובמערכת הביטחון .  אני מעריך מאוד את שיתוף הפעולה בינינו ,  לילות כימים ,  למען ביטחון ישראל  כולל במבצע 'צוק איתן' ". 
ראש הממשלה עקץ את יעלון ואמר כי הוא מונע מאינטרסים אישיים צרים . " השינוי בחלוקת התיקים לא נבע ממשבר אמון בינינו ,  הוא נבע מן הצורך להרחיב את הממשלה ,  וזאת כדי להביא יציבות למדינת ישראל מול אתגרים גדולים שלפניה .  אני מניח שאם בוגי יעלון לא היה מתבקש לעזוב את משרד הביטחון ולעבור למשרד החוץ ,  לא היה מתפתח מה שהוא קורא משבר האמון בינינו  והוא לא היה מתפטר ". 
שר הביטחון יעלון התפטר || כותרות אחרונותיעלון אחרי ההתפטרות : " אשוב להתמודד על ההנהגה הלאומית"ריבלין : " פרישתו של יעלון מצערת ,  אך מובנת - ואף ראויה"סערה בליכוד : " פרישת יעלון - מכה אנושה שעלולה לפרק את התנועה"מחליפו של יעלון בכנסת :  פעיל הימין יהודה גליק 
נתניהו התייחס לביקורת של יעלון על השתלטות גורמים קיצוניים בחברה הישראלית על השיח הציבורי ,  וכן על עמדתו הנחרצת בעניין אלאור אזריה ,  החייל היורה שמואשם בהרג המחבל בחברון . " עכשיו אני מבקש להבהיר :  צה"ל הוא צבא מוסרי .  הוא שומר והוא ימשיך לשמור על ערכי המוסר הגבוהים ביותר  ובראשם טוהר הנשק .  אין ולא תהיה על כך שום מחלוקת .  צה"ל הוא גם צבא העם ,  ואני איתן בדעתי שצריך להמשיך לשמור את צה"ל מחוץ לפוליטיקה .  הניסיון להכניס את צה"ל ומפקדיו לוויכוח פוליטי הוא פסול ,  הוא מסוכן לדמוקרטיה .  בדמוקרטיה הדרג הצבאי כפוף לדרג המדיני  ולא להיפך ". 
הוא אף התייחס לדברים שאמר שר הביטחון על כך שמפלגתו שינתה את פניה ואינה דומה לזו של  " זאב ז'בוטינסקי ומנחם בגין ".  לדברי נתניהו , " הליכוד מאמין בדמוקרטיה .  הליכוד הוא תנועה לאומית ליברלית ,  תנועה שמחויבת לשמור על ישראל כמדינה יהודית ודמוקרטית .  הליכוד מבטא את הזרם המרכזי בעם ,  וככזה הוא מחויב לביטחון המדינה ולחתירה לשלום ". 
נתניהו סיכם את דבריו ואמר כי הפנייה למחנה הציוני עדיין רלוונטית . " פניה של הממשלה לשלום .  יש הזדמנויות בתחום המדיני ,  בייחוד בגלל התפתחויות מסוימות באזור שאני אישית שוקד עליהן ללא הרף .  לכן עשיתי מאמץ גדול לצרף את המחנה הציוני לממשלה .  ועל כן אני משאיר באופן הרציני ביותר את הדלת פתוחה להצטרפות זאת ,  הצטרפות שתעשה רק טוב למדינת ישראל ". 
בתוך כך ,  שר האוצר משה כחלון ויו"ר ישראל ביתנו אביגדור ליברמן נפגשו בצהריים במסגרת המגעים להרחבת הקואליציה .  בפגישה דנו השניים הפערים מול האוצר על הרפורמה בפנסיות לעולים החדשים ,  שתקצובה מוערך בכ-2.5 מיליארד שקלים בשנה .  בפגישה לא הושגו סיכומים ,  והשיחות ימשיכו במוצאי שבת .
  ( עדכון ראשון :  14:45 )  

נתניהו :  אם יעלון לא היה מתבקש לוותר על משרדו ,  לא היה  " משבר אמון "
 ראש הממשלה התייחס להתפטרותו של שר הביטחון והדף את הטענות לדם רע בין השניים : " מצטער על החלטתו ומודה לו על עשייתו ,  היה צריך להישאר כשר חוץ ".  כחלון וליברמן נפגשו ,  אך לא הושגו הסכמות לגבי הרחבת הקואליציה

