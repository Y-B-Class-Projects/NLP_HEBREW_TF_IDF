 " אם הרשות תפנה לאו"ם ,  כל האופציות על השולחן "
 גורמים מדיניים בירושלים טענו כי המהלך לא יניב תוצאות ולא יקדם את תהליך השלום .  הם הזהירו מהשלכות מדיניות וכלכליות של המהלך עבור הפלסטינים ואמרו : " הדבר יגרום להם מפח נפש "
  ( צילום :  דניאל בוק ,  עריכת וידאו :  גדי וינסטוק )  
" ההליכה לאו"ם תהיה מבחינת הפלסטינים מפח נפש ,  כי זה לא יקרב את השלום "  - כך אמרו היום  ( רביעי )  גורמים מדיניים בירושלים ,  שבוע לפני כוונת הפלסטינים לפנות לאו"ם בבקשה להכיר בהם כמדינה .  מעבר לכך ,  בישראל מזהירים כי להכרזה חד צדדית יהיו השלכות כלכליות ומדיניות לפלסטינים ,  כולל משמעויות לגבי הסכמים קודמים .  היום גם הקונגרס האמריקאי ,  ובמידה פחותה גם ישראל ,  מסייעים לכלכלה הפלסטינית ,  ולדברי הגורמים סיוע זה עלול להיפגע .  כרגע עדיין לא הוחלט מה תהיה התגובה הישראלית להכרזה ,  אך לדברי הגורמים , " כל האופציות על השולחן ". 
הפנייה הפלסטינית לאו"ם - כותרות אחרונותליברמן : " לפניית הפלסטינים לאו"ם יהיו השלכות קשות"חמאס : " הכרזה על מדינה פלסטינית תחסל ההתנגדות"בכיר ברשות : " נתניהו יכול עדיין למנוע פנייתנו לאו"ם "
" ברור שאתה לא יכול לבצע צעדים חד צדדיים ולנהוג כרגיל ",  הם הבהירו . " אם אתה נוהג בדרך חד צדדית יש לכך מחיר .  הפלסטינים צריכים לקחת בחשבון שבכך הם משנים את הסטטוס שלהם מכל הבחינות ".  בין ארסנל התגובות ,  ישראל תבחן גם את האופציה לבצע צעדים חד צדדיים משלה ,  כפי ששרים רבים מהליכוד מבקשים ,  לבטל את ההסכמים שנחתמו עד עתה עם הפלסטיניים ודברים נוספים .
 במקביל ,  מתקיימים מגעים קדחתניים בימים האחרונים בין ארצות הברית ומדינות באירופה לבין הרשות הפלסטינית בניסיון למצוא נוסחת פשרה שתהיה מוסכמת על הפלסטינים ועל ישראל בנושא .  עם זאת ,  על פניו נראה שהסיכויים למצוא נוסחת פשרה קטנים . " אין אלטרנטיבה למשא ומתן ישיר ",  ממשיכים לומר הגורמים לקראת סבב הפגישות של השליחים האמריקאים לאזור ,  דניס רוס ודיוויד הייל ,  עם ראש הממשלה בנימין נתניהו ועם ראש הרשות הפלסטינית אבו מאזן .  
בינתיים ,  מנהל נתניהו שיחות עם מנהיגים בעולם ,  כאשר כל הזמן מוחלפים מסרים בין הצדדים . " האמריקאים רואים את הנושא עין בעין עם ישראל ",  אמרו הגורמים . " גם אתמול ,  מזכירת המדינה ,  הילרי קלינטון ,  אמרה שהמשא ומתן עובר בין רמאללה לירושלים ולא בניו יורק .  משא ומתן הוא החלופה היחידה ,  ואין בלתו ,  לפתרון הבעיה הפלסטינית .  הפתרון הוא לא לעקוף את המשא ומתן .  כך היא ראייתנו וכך אנחנו אומרים לעולם הרחב וגם לפלסטינים ". 
גם השר להגנת העורף מתן וילנאי גינה את המהלך הפלסטיני ואמר כי  " הפלסטינים טועים בענק והם יודעים את זה ".  לדבריו , " אין ספק שיקרה כאן משהו ,  אבל אף אחד לא יודע בדיוק מה .  ישנם ויכוחים בין סלאם פיאד לאבו מאזן לגבי הפנייה לאו"ם .  עם זאת ,  מערכת הביטחון נערכת לאפשרויות מגוונות ,  החל מכך שלא יקרה שום דבר ,  ועד לתרחישים קיצוניים ".  השר אמר את הדברים בתדרוך לכתבים על סיכום תרגיל העורף  " נקודת מפנה 5 ",  בו הביע שביעות רצון מההישגים בתרגיל שנערך בחודש יוני ,  וציין כי נרשם שיפור משמעותי במערכות הגילוי וההתרעה .
 לפניות לכתב :  pinhas_wolf@walla.co.il 

" אם הרשות תפנה לאו"ם ,  כל האופציות על השולחן "
 גורמים מדיניים בירושלים טענו כי המהלך לא יניב תוצאות ולא יקדם את תהליך השלום .  הם הזהירו מהשלכות מדיניות וכלכליות של המהלך עבור הפלסטינים ואמרו : " הדבר יגרום להם מפח נפש "
 
