וושינגטון משיבה לישראל : " אין טעם בדד-ליין לאירן "
 הפינג פונג נמשך :  בממשל השיבו לביקורת בירושלים ,  שהופנתה לדברי קלינטון ,  לפיהם ארה"ב לא תציב  " קו אדום "  למניעת תכנית הגרעין . " קלינטון מרגיעה במקום להרתיע ",  טענו בבירה
חילופי ההאשמות בין ירושלים לוושינגטון נמשכים :  דוברת מחלקת המדינה האמריקאית ,  ויקטוריה ניולנד ,  התייחסה הערב  ( שני )  לטענות בישראל בגנות הצהרתה של מזכירת המדינה ,  הילרי קלינטון ,  בעניין הצבת  " קו אדום "  לאירן ,  המתקדמת לעבר השגת נשק גרעיני . " הצבת דד-ליין אינה כלי יעיל ",  אמר ניולנד ,  והזכירה את אמירתו של הנשיא ברק אובמה לפיה לא יאפשר לאירן להשיג נשק גרעיני .
 דבריה של ניולנד מגיעים בתגובה לזעם שהפנו לדברי קלינטון בלשכת ראש הממשלה ,  לפיהם ארצות הברית לא תציב  " קו אדום "  בפני תכנית הגרעין בטהרן .  גורמים מדיניים בירושלים מסרו כי  " בלי קו אדום ברור ונחוש ,  אירן לא תפסיק את המרוץ לנשק גרעיני ",  כשהם מדגישים כי  " אמירות כאלה לא עוצרות את הצנטריפוגות האירניות - להיפך ,  לא רק שהן אינן מרתיעות את אירן אלא מרגיעות אותה ". 
אמירתה של קלינטון נתפסה כמכוונת ספציפית לאמירותיו של ראש הממשלה בנימין נתניהו בשבוע האחרון על כך שהקהילה הבינלאומית אינה מציבה קווים אדומים ברורים מספיק לתכנית הגרעין האירנית .  עם זאת ,  יודגש ההבדל הסמנטי בכך שקלינטון נשאלה בנוגע ללוחות זמנים ואילו נתניהו התייחס להצבת קווים אדומים .
 לאחר שבסוף השבוע הודיעה קנדה על ביטול היחסים הדיפלומטיים עם טהרן - כשסגרה שגרירותה באירן וגירשה את השגריר האירני באוטווה - ומעצמות אירופה הצהירו על כוונה להחריף את הסנקציות הבינלאומיות על אירן ,  בירך נתניהו על הצעדים שננקטו אך הדגיש כי הדבר אמור לשמש דוגמה ליתר המדינות ,  תוך נקיטת צעדים דומים ,  באמירה שכוונה במיוחד כלפי נשיא ארצות הברית ,  ברק אובמה ,  על רקע ביקורת ישראלית שנשמעת בשבועות האחרונים ,  על שהוא אינו משמיע טון נחוש מספיק ואינו מרתיע את האירנים מהמשך ההתקדמות בתכנית הגרעין .  

וושינגטון משיבה לישראל : " אין טעם בדד-ליין לאירן "
 הפינג פונג נמשך :  בממשל השיבו לביקורת בירושלים ,  שהופנתה לדברי קלינטון ,  לפיהם ארה"ב לא תציב  " קו אדום "  למניעת תכנית הגרעין . " קלינטון מרגיעה במקום להרתיע ",  טענו בבירה

