עריקאת :  סוגיית ירושלים תעלה בשיחות הקרבה
ראש הרשות הפלסטינית הודיע רשמית על פתיחת שיחות הקרבה עם ישראל .  סאיב עריקאת : " הגיע הזמן לקבל החלטות ולבצען ".  אבו מאזן החליט שהוא יעמוד בראש צוות המשא ומתן בשיחות הקרבה
יו"ר הרשות הפלסטינית אבו מאזן נועד בפעם השנייה תוך יומיים ברמאללה עם השליח האמריקאי למזרח התיכון ג'ורג' מיטשל ומסר לו באופן רשמי כי הוועד הפועל של אש"ף אישר לפתוח בשיחות הקרבה עם ישראל .  ראש צוות המשא ומתן הפלסטיני ,  סאיב עריקאת ,  אמר בתום הפגישה כי אבו מאזן מסר למיטשל כי הפלסטינים מעוניינים בהצלחת מאמצי הנשיא האמריקאי לסיום הכיבוש והקמת מדינה פלסטינית שתחיה בשלום לצד ישראל .
 בתשובה לשאלה האם סוגיית ירושלים תעלה על שולחן הדיונים ענה עריקאת כי  " נושא ירושלים וסוגיית ההתנחלויות הם חלק מהנושאים שנוגעים לגבולות 67' .  על כן נדון בהם וננהל משא ומתן בעניינם ".  בנוסף אמר עריקאת כי במהלך השנים האחרונות  " הלכנו כברת דרך במשא ומתן .  איננו זקוקים היום לעוד משא ומתן .  איננו רוצים להתחיל מנקודת האפס .  הגיע הזמן לקבל החלטות ולבצען ".  עריקאת אמר עוד כי אבו מאזן יעמוד בראש צוות המשא ומתן הפלסטיני .
 עריקאת גילה עוד כי אבו מאזן מסר למיטשל מכתב שבו מפורטת העמדה הפלסטינית בנוגע למשא ומתן העקיף .  במכתב הודה אבו מאזן לממשל האמריקאי על המאמצים שהם משקיעים למען השגת שלום שיתבסס על סיום הכיבוש משנת 67' ועל הקמת מדינה פלסטינית שבירתה ירושלים .  עריקאת מסר עוד כי השניים ייפגשו מחר בשלישית . " ארה"ב היא זו שתודיע מתי ייפתח המשא ומתן ומהן הערבויות שתוגשנה לצדדים ",  הוסיף .
 יו"ר הרשות הפלסטינית אבו מאזן נועד גם אמש ברמאללה עם השליח האמריקאי למזרח התיכון ג'ורג' מיטשל .  בתום הפגישה אז אמר סאיב עריקאת כי  " על ישראל לבחור בין התנחלויות לבין שלום ".  בהתייחסו לדברים שאמרו בכירים בישראל ,  שפקפקו בהצלחת שיחות הקרבה ,  הביע עריקאת תמיהה ופליאה : " אני תמה מדוע ישראל גוזרת כישלון על המגעים עוד בטרם הם התחילו .  לפי דעתי ,  הם יעשו הכל כדי להכשיל את המשא ומתן ".   " אנחנו מצידנו רוצים בהצלחת משימתם של אובמה ומיטשל ושכל העולם יידע מה אנחנו רוצים - הקמת מדינה פלסטינית שבירתה ירושלים ,  שחרור אסירים מבתי הכלא בישראל והפסקת הבנייה בהתנחלויות ",  הוסיף עריקאת .
 
עריקאת :  סוגיית ירושלים תעלה בשיחות הקרבה
ראש הרשות הפלסטינית הודיע רשמית על פתיחת שיחות הקרבה עם ישראל .  סאיב עריקאת : " הגיע הזמן לקבל החלטות ולבצען ".  אבו מאזן החליט שהוא יעמוד בראש צוות המשא ומתן בשיחות הקרבה

