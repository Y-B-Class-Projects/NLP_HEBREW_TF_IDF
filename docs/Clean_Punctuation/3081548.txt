חיקור דין בארה"ב בעניינו של הרו ;   " עדויות חדשות מסבכות אותו "
 פרסום ראשון :  לוואלה !  NEWS נודע כי חוקרי להב 433 שבו לישראל מחיקור דין לראש הסגל לשעבר בלשכת נתניהו ,  שנחקר בחשד למכירה פיקטיבית של חברה שהפעיל תוך ניגוד עניינים .  לאחר מעצרו לפני שנה ,  נמצאה בחפציו של הרו הקלטה של נתניהו ומוזס ,  שעומדת במרכז תיק 2,000
צוות חוקרים מלהב 433 חזר בימים האחרונים מחיקור דין בארצות הברית בעניינו של ארי הרו .  הרו ,  לשעבר ראש הסגל בלשכת ראש הממשלה בנימין נתניהו ,  נחקר בחשד להפרת אמונים וקבלת דבר במרמה .  זאת בעקבות עסקה למכירת חברת ייעוץ שהיתה בבעלותו ,  שלפי חשד המשטרה מדובר היה בעסקה פיקטיבית .  חיקור הדין נערך כחלק מהשלמות חקירה ובמשטרה מעריכים כי העדויות החדשות מסבכות את הרו .
 כמה חודשים לאחר מעצרו של הרו ביולי שעבר ,  במהלך חיפוש שנערך בחפציו ,  איתרו החוקרים הקלטה שבה נשמע קולו של ראש הממשלה נתניהו ומו"ל  " ידיעות אחרונות "  ארנון  ( נוני )  מוזס .  ההקלטה הזו עומדת היום במוקד תיק 2000 ובגינה נחקר ראש הממשלה באזהרה .  הרו ,  שאף העיד לגבי נסיבות ההקלטה ,  אינו חשוד בפרשה .  
הרו ,  יליד ארצות הברית ,  שימש בעבר כמנכ"ל עמותת ידידי הליכוד במדינה ,  ובפברואר 2009 מונה על ידי נתניהו לראש לשכתו .  במרץ 2010 ,  לאחר פרישתו ,  הקים הרו חברה פרטית לייעוץ ולפיתוח עסקי בשם H3 גלובל .  בספטמבר 2013 ,  לקראת מינויו לתפקיד ראש הסגל במשרד ראש הממשלה ,  חתם הרו על הסכם ניגוד עניינים שבו התחייב להתנתק מהחברה : " לא אהיה מעורב כלל בניהולה והיא תמשיך להיות פעילה על ידי שותפים עסקיים ושני אחיי ",  אמר אז .
 לקריאה נוספת:בסיוע איש סודו של נתניהו :  כך התפתח הקשר החם בין ישראל לפרגוואיבפרקליטות צפויים להקל עם ארי הרו : " קידם משמעותית את חקירות נתניהו"המשטרה :  תשתית ראייתית לעבירות שוחד נגד ראש הסגל לשעבר של נתניהו 
הרו הציג ליועצת המשפטית במשרד ראש הממשלה ,  עו"ד שלומית ברנע-פרגו ,  הסכם שערך למכירת H3 גלובל לחברה זרה שמושבה בשדרה השלישית במנהטן .  בשם החברה הקונה ,  שהוקמה בינואר 2014 ,  חתם על ההסכם אדם בשם ויקי דויטש ,  ששם החברה נגזר מראשי התיבות של שמו .
 הסכום שקיבל הרו בעד מניותיו עורר תהיות :  אף שהחברה פעלה שלוש-ארבע שנים בלבד ולא צברה מוניטין יוצא דופן ,  היא נמכרה לפי ההסכם תמורת שלושה מיליון דולרים - ב-12 תשלומים בסך 250 אלף דולר כל אחד ,  שהיו אמורים להגיע להרו מאפריל 2014 עד ינואר 2017 .
 כמתחייב בחוק ,  מונה נאמן מטעמו של הרו ,  רואה חשבון שתפקידו היה לדווח למשרד ראש הממשלה על מימושה בפועל של העסקה .  לפי הדיווחים ,  שניים-שלושה תשלומים אכן הועברו להרו ,  אך הם לא עלו בקנה אחד עם חוזה המכירה - מה שעורר חשד שמדובר במכירה פיקטיבית ושהרו ממשיך להפעיל את החברה כראש הסגל ,  תוך ניצול מעמדו הבכיר .
 עורך דינו של הרו ,  רועי בלכר ,  מסר בתגובה :  אין ביכולתי להתייחס לחקירה תלויה ועומדת .  

חיקור דין בארה"ב בעניינו של הרו ;   " עדויות חדשות מסבכות אותו "
 פרסום ראשון :  לוואלה !  NEWS נודע כי חוקרי להב 433 שבו לישראל מחיקור דין לראש הסגל לשעבר בלשכת נתניהו ,  שנחקר בחשד למכירה פיקטיבית של חברה שהפעיל תוך ניגוד עניינים .  לאחר מעצרו לפני שנה ,  נמצאה בחפציו של הרו הקלטה של נתניהו ומוזס ,  שעומדת במרכז תיק 2,000

