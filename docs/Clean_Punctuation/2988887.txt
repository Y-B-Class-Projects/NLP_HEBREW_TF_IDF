יעלון : " גורמים בממשלה הכריזו מלחמה על התקשורת והעליון "
 שר הביטחון לשעבר הפנה בכנס בירושלים אצבע מאשימה לגורמים שבגללם  " יש סכנה שהדמוקרטיה תיפגע ".  הוא הוסיף : " חובתנו להילחם באלימות כלפי נשים ולא לאפשר הרמת יד על בית המשפט "
  ( יעלון בנאומו מלפני שלושה שבועות : " קציני צה"ל מואשמים בשמאלנות ")  
שר הביטחון לשעבר משה יעלון הפנה היום  ( שלישי )  אצבע מאשימה לממשלת ישראל בנאום שנשא בוועידת ישראל לרפואה בבנייני האומה בירושלים .  במהלך הנאום ,  אמר יעלון כי  " כשגורמים בממשלת ישראל הכריזו מלחמה על התקשורת ,  על בית המשפט העליון ושופטי ישראל ועל הפקידות הציבורית - יש סכנה שהדמוקרטיה הישראלית תיפגע ".  הוא הוסיף : " נגד הדבר הזה עלינו להיאבק .  אנשי ימין ואנשי שמאל ,  כולם .  זה בנפשנו ". 
שר הביטחון לשעבר ,  שהתפטר לפני כשלושה חודשים לאחר שנדרש לפנות את מקומו ליו"ר ישראל ביתנו אביגדור ליברמן בשל צירוף מפלגתו לקואליציה ,  אמר : " השיח בתקופה האחרונה במדינת ישראל מטריד ,  מטריד מאוד .  מנהיגות לאומית נדרשת לממלכתיות ,  לאיפוק ,  להובלה בזכות דוגמא אישית .  מנהיגות לאומית נדרשת שלא לקרוע את חלקי האוכלוסייה השונים ,  המגזרים ,  הדתות והעדות ". 
עוד ידיעות בוואלה !  NEWS:יעלון תקף את ההנהגה : " עסוקה בפלגנות ומנסה לקושש קולות"יעלון נגד ליברמן : " הוא מנסה להפוך את גלי צה"ל לפראבדה"יעלון נגד ח"כ ביטן : " נמשכת ההסתה נגד ראשי מערכת הביטחון "  
יעלון המשיך והתייחס לסערות שקמו בחודשים האחרונים סביב מערכת המשפט ,  בין היתר בפרשת החייל היורה אלאור אזריה ובדיון סביב שחרורו המוקדם של הנשיא לשעבר משה קצב . " חובתנו להיאבק בהטרדות המיניות כלפי נשים ,  ובאלימות כלפיהן ובהפיכת המתלוננת לנאשמת .  חובתנו להקפיד על החוק קלה כחמורה ,  ולא לאפשר הרמת יד על בית המשפט ,  גם אם איננו מסכימים עם פסיקותיו ",  אמר . " לשמור על ערכים נעלים שיאפשרו לנו להיות חברת מופת .  לאחד ,  לקרב ולחבר ולא להפריד ולשסות .  זו משימתה של הנהגה לאומית .  זה לא תלוי באיראן ,  חיזבאללה ,  דאעש או חמאס  זה תלוי בנו .  זה בכוחנו .  אני בטוח בכך ". 
יעלון התייחס להחלטתו של שר הביטחון המכהן ליברמן לאסור על חיילי צה"ל להתנדב עם ילדים מבקשי מקלט ,  ואמר כי היה מצפה שיעסוק בדברים אחרים . " בוודאי שלא הייתי מצפה לראות כותרות ותרגילי מנהיגות של הרמטכ"ל בתקשורת ",  אמר יעלון .  

יעלון : " גורמים בממשלה הכריזו מלחמה על התקשורת והעליון "
 שר הביטחון לשעבר הפנה בכנס בירושלים אצבע מאשימה לגורמים שבגללם  " יש סכנה שהדמוקרטיה תיפגע ".  הוא הוסיף : " חובתנו להילחם באלימות כלפי נשים ולא לאפשר הרמת יד על בית המשפט "
 
