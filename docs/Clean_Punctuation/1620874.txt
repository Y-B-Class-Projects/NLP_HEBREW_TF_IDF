נתניהו : " פרופ' יונת הביאה כבוד לישראל "
 למברכים של פרופסור עדה יונת לרגל זכייתה בפרס נובל לכימיה הצטרף הערב גם ראש הממשלה בנימין נתניהו . " אנו מודים לפרופסור יונת על הכבוד וההישגים שהנחילה למדינה ,  לאזרחיה ולקהילה המדעית בישראל "
 הברכות לרגל זכייתה של הפרופסור לכימיה עדה יונת בפרס הנובל ממשיכות להגיע והפעם מהדרגים הגבוהים ביותר .  מלשכת ראש הממשלה נמסר הערב  ( חמישי )  כי ראש הממשלה בנימין נתניהו ,  ממשלת ישראל והעם בישראל מברכים את פרופסור עדה יונת לרגל קבלת פרס נובל לכימיה . " אנו מודים לפרופסור יונת על הכבוד וההישגים שהנחילה למדינה ,  לאזרחיה ולקהילה המדעית בישראל ולמוסדות ההשכלה הגבוהה ". 
מלך שבדיה העניק הערב את פרס נובל לכימיה לחוקרת הישראלית פרופסור עדה יונת .  פרופ' יונת חולקת את הפרס - בשווי 1.4 מיליון דולר  ( 10 מיליון קרונות שבדיות )  - עם שני המדענים האמריקאים שהיו שותפיה למחקר ונקטראמאן רמקרישאן ופרופ' תומס שטייץ .  השלושה זכו בפרס על פועלם בחקר האברון שבונה את חלבוני התא .
 בטקס מיוחד שכולל דברי ברכה קצרים ורשמיים ואתנחתות מוסיקליות ,  קיבלו הזוכים את הפרס - המחאה בסך 1.4 מיליון דולרים ,  מדליה ותעודה - מידיו של מלך שבדיה ,  קרל גוסטב ה-16 .  יונת היא גם הזוכה היחידה שנבחרה לשבת לצידו של המלך .
 פרופסור יונת ,  ביוכימאית ממכון ויצמן ברחובות ,  בת 68 ,  אחראית לתגליות פורצות דרך בחקר מבנה הריבוזום .  היא זכתה בפרס ישראל לחקר הכימיה לשנת 2002 ,  בפרס לואיזה גרוס הורוביץ מטעם אוניברסיטת קולומביה לשנת 2005 ,  במדליית ארליך-דרמשטטר לשנת 2007  ( הפרס הגבוה ביותר בתחום הרפואה בגרמניה )  ,  בפרס וולף לשנת 2007 ובעוד פרסים ואותות בינלאומיים .
 
נתניהו : " פרופ' יונת הביאה כבוד לישראל "
 למברכים של פרופסור עדה יונת לרגל זכייתה בפרס נובל לכימיה הצטרף הערב גם ראש הממשלה בנימין נתניהו . " אנו מודים לפרופסור יונת על הכבוד וההישגים שהנחילה למדינה ,  לאזרחיה ולקהילה המדעית בישראל "
 
