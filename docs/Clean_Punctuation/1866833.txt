דו"ח טרכטנברג יאומץ ?  מזכיר הממשלה במסע שכנועים
לאחר שלא הצליח להעביר את מסקנות הדו"ח בשבוע שעבר ,  מקורביו של ראש הממשלה בנימין נתניהו נושאים ונותנים עם הסיעות השונות .  ישראל ביתנו וש"ס מאיימות לסכל את ההצבעה הנוספת
לאחר כישלונו של ראש הממשלה ,  בנימין נתניהו ,  לאשר בהצבעת הממשלה את מסקנות ועדת טרכטנברג ,  אנשיו מקיימים מסע שכנועים בקרב סיעות הקואליציה ,  כדי לשכנען כבר הבוקר  ( ראשון )  לתמוך במתווה שהוצע .
 לוואלה !  חדשות נודע כי גם במוצאי שבת מזכיר הממשלה ,  צבי האוזר ,  קיים מגעים בנושא ,  בין היתר עם שר התיירות סטס מיסז'ניקוב ,  שמרכז את פעולת שרי ישראל ביתנו לגבי הדו"ח ,  כדי להשפיע על עמדת שרי המפלגה .  אלא שישראל ביתנו מציבה לראש הממשלה תנאים לא פשוטים ,  שאם יסכים להם ,  הוא יימצא כנראה בבעיה עם שותפותיו החרדיות ועם האוצר .  
עוד על דו"ח טרכטנברג:טרכטנברג : " אם השרים לא יאמצו הדו"ח ,  הם לא יישארו"ועדת זליכה מתרחבת - האוצר לא ישתף פעולההמלצות טרכטנברג - מה מהן ייושם ? דחיית טרכטנברג : " אי אמון של הממשלה בנתניהו "
 הדרישה הראשונה שמיסז'ניקוב הציג בפני המזכיר האוזר היא לקבוע כי משפחה ששני בני הזוג שבה עובדים ,  תזכה להעדפה בקבלת דיור בר השגה .  השר גם דרש ממזכיר הממשלה לקבוע דיור סוציאלי לקבוצות החלשות ,  ולהכניס לדו"ח גם את הצעת החוק של ח"כ משה מטלון מהסיעה ,  הקובעת כי יוגדל מענק השחרור לחיילים משוחררים ,  ויוצמד לגובה שלוש משכורות ממוצעות במשק .
" בלי שלושת הסעיפים האלה ,  הדו"ח חסר ,  ויפספס את עצמו ",  אמר מיסז'ניקוב . " אני פועל למען האוכלוסייה העובדת ומשלמת המסים ",  אמר .  לדבריו ,  אם הממשלה תאשר את ההצעה , " היחס שלנו לדו"ח יהיה שונה ". 
בש"ס מתנים את תמיכת הסיעה באישור חוק הדיור הציבורי .  באשר לשר הביטחון אהוד ברק ולחברי סיעתו ,  הרי שב"עצמאות "  יחליטו סופית על אופן הצבעתם רק בבוקר .  כנראה ,  ידרשו חברי הסיעה להפחית מהקיצוץ בתקציב הביטחון כתנאי להצבעה .
 וגם בליכוד המצב אינו אופטימי .  המשנה לראש הממשלה סילבן שלום ,  מתכוון להמשיך בהתנגדותו למתווה ,  אלא אם לצד אישור הדו"ח תינתן תמיכה לפריפריה . " אם לא יינתן מענה לשכבות החלשות ,  לא אוכל להצביע בעד ",  הבהיר .  גם השר יוסי פלד מתנגד להצעה ,  ויש שר אחד שהחליט כרגע שלא-להחליט :  שר הרווחה משה כחלון .  באופן תמוה ,  שתפקידו מחייבו להביע עמדה ברורה בנושא ,  עדיין יושב על הגדר ;  כנראה שרק לקראת ההצבעה כחלון ירגיש בנוח לחשוף לציבור באיזה צד הוא נמצא .
 בינתיים ,  עם דרישות כאלו ,  וסבירות קיימת שמצב הכוחות בעד ונגד יוותר על כנו ,  אין פלא שראש הממשלה החליט להפיק לקחים משבוע שעבר ,  לנקוט משנה זהירות ,  ולא להכריז אם כלל תהיה הצבעה או לא .  גורמים בלשכת ראש הממשלה אמרו אמש לוואלה !  חדשות כי  " ביום ראשון יימשך הדיון מהשבוע שעבר ,  שבו הסתיים הדיון בסקירה של תתי-וועדת טרכטנברג ".  הם אמרו כי  " בבוקר תהיה התייחסות של השרים ",  וכי הם  " מקווים שכולם יבינו איזו בשורה חשובה קיימת בדו"ח ,  ויתמכו בו ". 
לפניות לכתב - pinhas_wolf@walla.co.il

דו"ח טרכטנברג יאומץ ?  מזכיר הממשלה במסע שכנועים
לאחר שלא הצליח להעביר את מסקנות הדו"ח בשבוע שעבר ,  מקורביו של ראש הממשלה בנימין נתניהו נושאים ונותנים עם הסיעות השונות .  ישראל ביתנו וש"ס מאיימות לסכל את ההצבעה הנוספת

