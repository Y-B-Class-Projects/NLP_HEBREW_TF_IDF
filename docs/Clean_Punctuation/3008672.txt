על רקע מחלוקת פנימית :  עשרות יוצרים הפגינו נגד סגירת התאגיד
בהפגנות שנערכו בת"א ומול בית רה"מ בירושלים קראו עשרות יוצרים להפסיק את  " השליטה הפוליטית בתקשורת וחיסול היצירה הישראלית ".  אגודת העיתונאים בירושלים קוראת לממשלה לאמץ מתווה חדש שישלב את עיתונאי התאגיד ברשות השידור

עשרות יוצרים הפגינו הלילה בכיכר רבין שבתל אביב ומול בית ראש הממשלה ושר התקשורת ,  בנימין נתניהו ,  בירושלים בדרישה למנוע את ביטול הקמת תאגיד השידור .  היוצרים הניפו שלטים שעליהם נכתב  " עד כאן ",   " כאן משדרים לציבור ,  אין כניסה לעובדי ממשלה ",   " חוק זה חוק "  ו"שידור ציבורי שייך לציבור ". 
בארגוני היוצרים אמרו היום  ( שבת )  לוואלה ברנז'ה כי  " לא ניתן לביבי להרים את ידו נגד תאגיד השידור הציבורי .  עוצרים את שוד הכסף הציבורי .  אנחנו נגד השליטה הפוליטית באמצעי התקשורת וחיסול היצירה הישראלית ". 
מוקדם יותר הגיב השר גלעד ארדן לראיון של ח"כ דוד ביטן בחדשות 2 ואמר : " לצערי ,  ח"כ ביטן שוב טועה ובאופן קיצוני .  כל תהליך יישום ובניית התאגיד התבצע בשנה וחצי האחרונות בממשלה הנוכחית כאשר אני מכהן כשר לבט"פ ולא כשר התקשורת .  דומני שהטענה שמי שתומך בהקמת התאגיד מפחד מהתקשורת היא יותר ממגוחכת .  אין חבר או תומך ליכוד שאינו יודע עד כמה אני נאבק כבר שנים רבות בכל במה אפשרית כדי להגן על הליכוד ועמדותיו בין אם התקשורת אוהבת זאת או לא ". 
בשבוע שעבר אף פנתה עמותת הצלחה ליועץ המשפטי לממשלה ,  אביחי מנדבליט ,  בדרישה שימנע מנתניהו את היוזמה לעצור את הקמת התאגיד .  בפנייה נכתב כי  " יש שורה של סימנים ,  ראיות ואותות אזהרה כי השידור הציבורי בישראל נתון תחת מתקפה חריפה ובוטה ,  המסכנת את עצם קיומו העצמאי ואת יכולתו העתידית להוות מוצר ציבורי ראוי כמתבקש בדמוקרטיה ליברלית ".  

אגודת העיתונאים בירושלים קוראת לממשלה לאמץ מתווה חדש שישלב את עיתונאי התאגיד ברשות השידור .  לפי המתווה החדש ,  הממשלה תחוקק חוק שיכפיף את התאגיד ,  עובדיו וכל רכושו וההסכמים עליהם חתם ,  לכנ"ר - ומועצת התאגיד וההנהלה הבכירה תפוטר ;  הכנ"ר ימזג את שני הגופים למסגרת גוף שידור חדש .  לטענת האגודה ,  הכנ"ר יוביל תוכנית התייעלות מוסכמת לגיבוש התאגיד והרשות בגוף המאוחד .
 בתוך כך ,  איתי לנדסברג ,  מנהל מחלקת הדוקו ברשות ,  הגיב למסמך התאגיד שפורסם בשבוע שעבר וטען בפוסט שפרסם בפייסבוק כי  " התאגיד מתעקש לא לפרסם אפילו שם של סרט אחד או תכנית אחת במסמך המוכנות שלהם .  התאגיד מספר שמשקיע יותר מהרשות .  הוא מספר שהרשות השקיעה רק 25 מיליון שקל בהתקשרויות בשנה ,  ולא מספר שזה קרה בשנה שבה בוטלה האגרה .  התאגיד מפרסם שיש לו 53 סרטי תעודה .  ובכן אין לו .  הרי בנספח הוא עצמו כותב שחתם עם 7 חברות הפקה על 9 פרקים .  מהיכן צצו 53 סרטי תעודה אחרים ?  ".  
" אכן .  רשות השידור כאשר היא תיסגר ,   ( ותעביר גם את הארכיון העשיר שלה לטובת שידורים חוזרים בתאגיד )  תעביר עפ"י החוק את היצירות שהופקו אצלה וטרם שודרו ,  לתאגיד .  חבל שאת זה לא מספר התאגיד :  15 פרקים של תולדות ארץ ישראל  ( חלקם ישודרו בתקופת התאגיד )  ,  4 פרקים על הרמטכ"לים וההיסטוריה של ישראל ,  4 פרקים על הביוגרפיה של חנוך לוין ,  3 פרקים על הרמב"ם ,  2 פרקים על הרב קוק ,  3 פרקים על אחורי הקלעים של הדיפלומטיה הישראלית ,  3 פרקים על נשים שמנות ומאבקן ליחס החברה ,  2 פרקים של CSI תחקירי ישראלי ,  6 פרקים על תולדות העלייה מאתיופיה ,  8 פרקים על הקשר בין מקבלי החלטות בעולם למניעת מעשי רצח עם ,  6 פרקים על פרשת רצח רוז פיזם ועוד כעשרה סרטים בודדים הנמצאים בהפקה בשלבים שונים .  עכשיו נמתין לשמוע מה ישודר בתאגיד במסגרת חופש היצירה הישראלית ".  

על רקע מחלוקת פנימית :  עשרות יוצרים הפגינו נגד סגירת התאגיד
בהפגנות שנערכו בת"א ומול בית רה"מ בירושלים קראו עשרות יוצרים להפסיק את  " השליטה הפוליטית בתקשורת וחיסול היצירה הישראלית ".  אגודת העיתונאים בירושלים קוראת לממשלה לאמץ מתווה חדש שישלב את עיתונאי התאגיד ברשות השידור

