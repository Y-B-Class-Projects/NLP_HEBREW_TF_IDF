בנט מאיים : " לא אשב בממשלה שתדון בקווי 67' "
 יו"ר הבית היהודי התייחס לפרסום לפיו ישראל הסכימה לחדש השיחות עם הפלסטינים לפי גבולות 67' ,  והבהיר כי יפרוש מהקואליציה במקרה כזה . " ירושלים בירתנו היא לא במשא ומתן "
 המשא ומתן הישיר עוד לא נפתח ,  אולם הוא כבר מערער את יציבות הקואליציה :  שר הכלכלה נפתלי בנט  ( הבית היהודי )  הודיע היום  ( חמישי )  כי לא יישב בממשלה שתיכנס לשיחות שלום מול הפלסטינים כשבסיסן נסיגה לגבולות 67' .
" שיהיה ברור ",  כתב בנט בעמוד הפייסבוק הרשמי שלו , " מפלגת הבית היהודי בראשותי לא תהיה שותפה ,  אפילו שנייה אחת ,  בממשלה שמסכימה לשאת ולתת על בסיס קווי 67' ".  השר בנט הבהיר כי הוא מתנגד לכל סוג של דיון עתידי בנוגע לגבולות המדינה - שמשמעותם ערעור אחדותה של ירושלים . " ירושלים בירתנו אינה עומדת ,  ולעולם לא תעמוד ,  למשא ומתן ",  סיכם .  ההצהרה החריפה של יו"ר הבית היהודי מגיעה שעות ספורות אחרי הפרסומים לפיהם שר החוץ האמריקני ג'ון קרי המבקר באזור צפוי להודיע ביממה הקרובה על חידוש השיחות בין ישראל לבין הפלסטינים ,  במתווה של נסיגה ישראלית לגבולות שלפני מלחמת ששת הימים .  
עם זאת - חרף הפרסומים ,  מחלקת המדינה האמריקנית הודיעה כי נכון לעכשיו אין כל כוונה להודיע על חידוש שיחות השלום  כך אמרה בצהריים  ( חמישי )  הדוברת ג'ן סאקי בתדרוך לכתבים . " אין כל תוכניות להודיע על פתיחת המגעים ",  אמרה סאקי בעמאן  שם נמצא שר החוץ קרי כחלק מביקורו השישי באזור שנועד להתניע מחדש את המשא ומתן המדיני בין ירושלים לבין רמאללה .  יצוין כי הדברים הללו אינם אומרים בהכרח שלא תהיה הכרזה כלל ,  וכי ייתכן שהדוברת ענתה לשאלה ממוקדת אודות לוח הזמנים הצפוי .
 ההודעה האמריקנית מגיעה אחרי שבסוכנות הידיעות רויטרס צוטט הבוקר גורם ישראלי בכיר שאמר כי קרי יכריז שהמשא ומתן יחודש ויתבסס על גבולות 67' .  עוד אמר כי מטרתו הסופית של המשא ומתן תהיה הקמת מדינה פלסטינית  " לצד המדינה היהודית ".  מיד עם פרסום הידיעה ,  הכחיש דוברו של ראש הממשלה נתניהו כי ישנה הסכמה כזו .  
אם בסופו של דבר תצא לפועל ההכרזה - הנוסחה המסתמנת מן הדיווח הבוקר ,  שעליה רמזו גורמים מדיניים בירושלים בשבועות האחרונים ,  היא שהאמריקנים יספקו את הניסוחים המדיניים שחשובים לשני הצדדים ,  ובכך ימנעו מראש הממשלה ,  בנימין נתניהו ,  ומיו"ר הרשות הפלסטינית ,  אבו מאזן ,  לחצים פוליטיים מבית .  במקום שראש ממשלת ישראל יתחייב בעצמו לגבולות 67' ,  קרי יעשה זאת ,  ובמקום שיו"ר הרשות יכריז בעצמו על הכרה בישראל כ"מדינה יהודית "  כפי שדרש בעבר נתניהו ,  האמריקנים הם שימסמרו את הניסוח החשוב לישראל .  
אתמול אמר שר החוץ קרי כי הפערים בין ישראל לבין הפלסטינים הצטמצמו באופן ניכר ,  ואף העריך כי המשא ומתן בין הצדדים ישוב למסלולו בקרוב . " הצלחנו לצמצם משמעותית את הפערים ",  אמר . " אנו ממשיכים לעשות זאת ואני ממשיך להאמין כי הצדדים יוכלו לשוב בקרוב לשולחן המשא ומתן ".  את הדברים אמר קרי במסיבת עיתונאים בעמאן בתום פגישה עם אבו מאזן ועם בכירים בליגה הערבית .  בנוסף ,  שרא קרי לישראל לשקול בכובד ראש את יוזמת השלום שהציגה הליגה הערבית ב-2002 ,  שאותה דחתה ישראל בעבר . " ישראל צריכה לבחון בקפידה את היוזמה ,  המבטיחה לישראל שלום עם 33 מדינות ערביות ו-35 עמים מוסלמיים  בסך הכל 57 לאומים שעומדים ומחכים לאפשרות של שלום עם ישראל ",  דברי קרי .  
לקריאה נוספת:קרי יכריז מחר רשמית על חידוש המשא ומתדעה :  דווקא תומכי השלום פוגעים במאמצי קריפרס מנסה לעצור את החרם האירופי :  מרחק נגיעה משיחות
לפניות לכתב אמיר תיבון :  amir.tibon@walla.co.il 

בנט מאיים : " לא אשב בממשלה שתדון בקווי 67' "
 יו"ר הבית היהודי התייחס לפרסום לפיו ישראל הסכימה לחדש השיחות עם הפלסטינים לפי גבולות 67' ,  והבהיר כי יפרוש מהקואליציה במקרה כזה . " ירושלים בירתנו היא לא במשא ומתן "
 
