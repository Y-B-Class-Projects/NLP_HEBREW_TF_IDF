 " נתניהו ואובמה בהסכמה מלאה על מניעת גרעין מאירן "
 הבית הלבן הודיע על עמדת שני המנהיגים בעקבות שיחת טלפון שקיימו הערב .  מוקדם יותר נפגש ראש הממשלה עם מקבילו הקנדי ,  ואמר לו : " המסר שאני מנסה להעביר מהדהד מסביב לעולם "
 נשיא ארצות הברית ,  ברק אובמה ,  וראש הממשלה ,  בנימין נתניהו ,  הביעו הערב  ( שישי )  סולידריות בכל הנוגע ליעד של מניעה מאירן להשיג נשק גרעיני . " שני המנהיגים הדגישו כי הם נמצאים בהסכמה מלאה במטרה המשותפת למנוע מאירן להשיג נשק גרעיני ",  נמסר בהודעה שפרסם הבית הלבן ,  בנוגע לשיחת טלפון שקיימו הערב שני המנהיגים .  עם זאת ,  לא צוין אם אובמה היה מוכן להתפשר בנוגע להתנגדותו להציב לאירן קו אדום ,  כפי שדורש נתניהו .
 מאוחר יותר ,  שוחח נתניהו בטלפון גם עם יריבו של אובמה ,  מועמד המפלגה הרפובליקנית לנשיאות ארצות הברית ,  מיט רומני .  על פי הדיווח ברשת CBS ,  רומני התקשר לנתניהו ודן אתו בנושא האירני ,  בהתפתחויות האחרונות במזרח התיכון ובאפריקה ובנושאים אחרים הנוגעים לשתי המדינות .  ריק גורקה ,  מזכירו של רומני לענייני תקשורת ,  אמר כי השיחה הייתה עבור רומני הזדמנות  " לתפוס שיחה עם חברו ".  
אחר הצהריים ,  אמר נתניהו כי הוא שמח שהמסר שהעביר אתמול בנאום  " הקווים האדומים "  מהדהד בעולם . " אני חושב שהמסר שביקשתי להעביר אתמול מהדהד כעת מסביב לעולם ,  והוא שצריך להעביר מהכוח אל הפועל את ההסכמה העקרונית שיש למנוע מאירן נשק גרעיני ,  הווה אומר להציב קו אדום לתהליך ההעשרה שלה ,  שזהו המרכיב היחיד בתוכנית הגרעין של אירן שהוא נראה לעין ופגיע ",  אמר ראש הממשלה לעמיתו הקנדי ,  סטיבן הרפר ,  בפגישה שערכו השניים במלונו בניו יורק ,  לאחר שהרפר ציין בפני נתניהו כי ראה את תמונתו מעטרת את כל העמודים הראשונים של העיתונים .  
נתניהו שב והדגיש כי הוא מאמין שאם יוצב קו אדום שכזה ,  אירן תיסוג מתכניתה הגרעינית . " אני חושב שמסר זה כבר מחלחל והוביל לשיח ער ,  כמו גם לדיונים עמוקים עם ארצות הברית ",  אמר נתניהו להרפר .  ראש הממשלה הודה לעמיתו על ניתוק היחסים הדיפלומטיים של ארצו עם אירן .  נתניהו כינה את הרפר  " מדינאי אמיץ ",  ואמר כי ניתוק הקשרים הוא  " מהלך של בהירות מוסרית ",  שצריך להוות דוגמה למדינות אחרות .  
הארפר הודה לנתניהו על דבריו ,  ואמר : " מדינתי לא חוסכת בדבר על מנת להזהיר את העולם מפני הסכנות שהמשטר האירני מציב לכולנו .  אנו מקווים שהנושא ייפתר בדרכי שלום ,  ועובדים באופן הדוק עם בעלי בריתנו בניסיון לעורר את העולם לסכנות אלה ולצורך להתמודד איתן ".  
במהלך נאומו אמש בניו יורק ,  הציג נתניהו בפני הנוכחים בעצרת הכללית של האו"ם תרשים של פצצה ,  והסביר כי יש להציב  " קו אדום "  לאירן שימנע ממנה להעשיר אורניום בכמות מספקת לפצצה גרעינית .  ראש הממשלה שרטט קו אדום על גבי התרשים ,  במקום שבו מגיעה העשרת האורניום לרמה של 90% .  הוא הזהיר כי  " עד האביב הבא או לכל היותר עד הקיץ ",  תהיה לאירן פצצה .
" אירן השלימה את השלב הראשון לאחר שנים רבות ,  ויש להם עכשיו 70% מהדרך .  עכשיו הם בשלב השני .  לאחר מכן הם יעברו לשלב הסופי ואז מדובר בחודשים ,  אולי שבועות ,  עד שיהיה להם מספיק אורניום מועשר ",  הוא הסביר ,  אחז בטוש אדום ושאל את קהל הנוכחים : " איפה צריך לצייר קו אדום ?  ".  נתניהו טען כי  " צריך לעצור לפני שאירן מגיעה לשלב שהיא במרחק חודשים או שבועות מלהרכיב פצצה גרעינית ". 
לדבריו , " קווים אדומים לא מובילים למלחמה ,  אלא מונעים מלחמה .  חוסר היכולת בניסיון לשים קו אדום הוא שמוביל בסוף למלחמה ".  הוא הזכיר את הנאצים בשנות ה-30' של המאה הקודמת ואת מלחמת המפרץ כמצבים שניתן היה למנוע באמצעות קווים אדומים . " אפשר לצייר קווים אדומים בשלבים שונים של תכנית הגרעין ,  אבל כדי שתהיה עמימות צריך לפחות קו אדום אחד  על המאמצים להעשיר אורניום ",  אמר .  בתום התייחסותו לנושא האירני ,  פנה לנוכחים ואמר : " אנחנו שותפים למטרה לעצור אירן גרעינית .  אני בטוח שיחד נוכל לשרטט קו אדום ".  
 ( עדכון ראשון :  18:22 ) 
עוד באותו נושא:מפקד משמרות המהפכה : " איומי ישראל מגבירים את נחישותנו"הפרשנים בארה"ב אולי צוחקים ,  אבל נתניהו השיג את שלוארה"ב לאחר נאום נתניהו :  עדיין מתנגדים לקו אדום  

" נתניהו ואובמה בהסכמה מלאה על מניעת גרעין מאירן "
 הבית הלבן הודיע על עמדת שני המנהיגים בעקבות שיחת טלפון שקיימו הערב .  מוקדם יותר נפגש ראש הממשלה עם מקבילו הקנדי ,  ואמר לו : " המסר שאני מנסה להעביר מהדהד מסביב לעולם "
 
