נתניהו לאובמה : " נתת השראה לרבים בעולם "
" זכייתך בפרס נובל לשלום מבטאת את התקווה שנשיאותך תקדם עידן חדש של שלום ופיוס ",  כתב רה"מ לנשיא ארה"ב לרגל הזכייה בפרס היוקרתי .  לדברי נתניהו , " אין מקום שנחוץ לו שלום יותר מהמזרח התיכון "
 מנהיגים מרחבי העולם בירכו היום  ( שישי )  את נשיא ארצות הברית ברק אובמה לרגל זכייתו בפרס נובל לשלום .  בין המברכים גם ראש הממשלה בנימין נתניהו ונשיא המדינה שמעון פרס ,  בעצמו חתן פרס נובל לשלום .
 באיגרת מיוחדת כתב נתניהו לאובמה ,  כי  " עד כה נתת השראה לרבים בעולם ,  וזכייתך בפרס מבטאת את התקווה שנשיאותך תקדם עידן חדש של שלום ופיוס ".  ראש הממשלה הוסיף ,  כי  " אין מקום שנחוץ לו שלום יותר מהמזרח התיכון ,  אזור שזוהה במשך תקופה ארוכה עם טרור ושפיכות דמים ". 
גם נשיא המדינה שמעון פרס ,  שקיבל פרס נובל לשלום ב-1994 לצד ראש הממשלה המנוח יצחק רבין ויו"ר הרשות הפלסטינית יאסר ערפאת ,  בירך את הנשיא האמריקאי .  לדבריו , " מעטים הם המנהיגים ,  אם בכלל ,  שהצליחו לשנות את מצב הרוח העולמי ,  בזמן כה קצר ,  בעוצמה כה מרחיקת לכת .  הנחישות שבחוכמתך העניקה לאנושות כולה תקווה חדשה ,  ורשות לחלום ולפעול .  וגם תחושה שקיים אלוקים בשמים ומאמינים עלי אדמות .  תחת מנהיגותך ,  בשורת השלום המחודשת ניערה את המציאות הקיימת וקבעה סדר יום שיש להגשימו בדחיפות .  מירושלים ,  אני בטוח ,  שפעמוני ההידברות וההבנה ישובו לצלצל ,  ברשות מחודשת לקוות וכחובה מתבקשת לפעול ". 
עם זאת ,  ההחלטה להעניק פרס נובל לאובמה עוררה גם ביקורת חריפה במערכת הפוליטית בישראל .  לדברי חבר הכנסת מיכאל בן-ארי  ( האיחוד הלאומי )  , " לאחר צירופו של אובמה למקבלי פרס נובל לשלום ,  אחרי ערפאת ופרס ,  ראוי לשנות את שמו של הפרס לפרס מחררי המלחמה ועושי ההלוויות ".  בן-ארי הוסיף ,  כי פרס נובל לשלום צריך להינתן על מעשים ולא על הזיות .
 חבר הכנסת דני דנון  ( הליכוד )  אמר בתגובה לפרס ,  כי  " אם אובמה קיבל פרס נובל לשלום ,  גם מגיע לו להיכנס לספר השיאים של גינס על זה שהגיש מועמדות שבועיים לאחר בחירתו לנשיא .  אובמה הציב את המטרה בלי להבין בכלל את המצב ,  ועל כך הוא קיבל את הפרס ".  דנון הוסיף ,  כי  " נתניהו צריך להיות חזק מול הלחץ שיגבר כעת ,  בשביל שאובמה יוכיח שהוא ראוי להיכנס לספרי התהילה ". 

נתניהו לאובמה : " נתת השראה לרבים בעולם "
" זכייתך בפרס נובל לשלום מבטאת את התקווה שנשיאותך תקדם עידן חדש של שלום ופיוס ",  כתב רה"מ לנשיא ארה"ב לרגל הזכייה בפרס היוקרתי .  לדברי נתניהו , " אין מקום שנחוץ לו שלום יותר מהמזרח התיכון "
 
