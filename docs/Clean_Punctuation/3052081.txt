בנט על דיל נתניהו-מוזס : " בזמן אמת לא הבנתי מאיפה הכתבות נגדי "
 יו"ר הבית היהודי התייחס לסיכום שלפיו תפורסם בידיעות אחרונות סדרת כתבות מכפישה נגד מפלגתו בתמורה לקידום חוק  " ישראל היום ",  ואמר : " זה לא נעים .  אשמח לקבל את המידע מהמשטרה ".  לוואלה !  NEWS נודע כי כשישוב מארה"ב תתקיים ישיבת מפלגה בנושא
שר החינוך נפתלי בנט הגיב הבוקר  ( ראשון )  לראשונה לגילוי לפיו ראש הממשלה בנימין נתניהו ומו"ל ידיעות אחרונות נוני מוזס יזמו סיקור שלילי נגדו במהלך הניסיונות להעביר את חוק  " ישראל היום "  בכנסת ,  לפני בחירות 2015 . " מאוד לא נעים להבין שראש הממשלה פונה למו"ל כדי לבקש שיעשו סדרת כתבות נגד הבית היהודי ,  בזמן אמת לא הבנתי מאיפה כל הכתבות האלה ועכשיו זה סוגר מעגל ",  אמר בנט בריאיון לגלי צה"ל .
" ראש הממשלה לא צריך להזמין סדרת כתבות ממו"ל עיתון נגד אחת המפלגות .  נכון ,  לא נעים ,  אני יודע שהמשטרה כרגע בודקת את כל הנושא ואני בהחלט אשמח לקבל את המידע ",  הוסיף השר .  בנט נמצא השבוע בארצות הברית ולוואלה !  NEWS נודע כי כשישוב צפויה להתקיים ישיבה בנושא .
 עוד בנושא:מסתמן :  חיקורי דין לגורמים שלהם הציע נתניהו לרכוש את  " ידיעות "  וערוץ 10פרשות 1000 ו-2000 :  עורך דינו של נתניהו מסר עדות במשטרההמפכ"ל : " אנחנו לקראת השלמת חקירת נתניהו ,  בקרוב נעביר החומר לפרקליטות "  
מהליכוד נמסר כי  " תמוה מאד שמי שפעלו לסגירת עיתון בישראל וזכו לכיסוי מלטף בידיעות אחרונות וב-ynet שנמשך עד היום ,  תוך שהם מצפצפים על בוחרי הימין ,  שוב מטיפים מוסר לראש הממשלה .  מדובר בצביעות ובהתחסדות פאתטית שאיש לא קונה ". 
לפי הפרסום ב"הארץ "  על דבר הסיכום בין נתניהו למוזס ,  קבעו השניים כי האחרון יכפיש את שר החינוך נפתלי בנט בתמורה לקידום  " חוק ישראל היום ".  אתמול פורסמו בוואלה !  NEWS טענות גורמים בבית היהודי כי נתניהו הוא שיזם את השותפות בבחירות 2015 והסכם אי-לוחמה בין המפלגות .  אולם במקביל  " רקם את הקומבינה המסריחה ולפיה הוא יחבל ב'ישראל היום' תמורת סדרת הכפשות של ynet נגד בנט ,  שקד והבית היהודי ".  
לטענת גורמים במפלגה ,  הובן כי  " נתניהו פעל כביכול בו-זמנית בברית ימין עם בנט - ובברית נוני נגד הימין ובנט ".  הם הוסיפו כי  " בבית היהודי לא מבינים איך ראש הממשלה מסכן כך ברית ימין בשביל אינטרסים אישיים .  אישית ,  מקצועית ולויאלית ,  מדובר בהתנהגות שלא הולמת גם אדם זוטר בהרבה שחושש לכסאו ". 
 ( עדכון ראשון :  08:20 )  

בנט על דיל נתניהו-מוזס : " בזמן אמת לא הבנתי מאיפה הכתבות נגדי "
 יו"ר הבית היהודי התייחס לסיכום שלפיו תפורסם בידיעות אחרונות סדרת כתבות מכפישה נגד מפלגתו בתמורה לקידום חוק  " ישראל היום ",  ואמר : " זה לא נעים .  אשמח לקבל את המידע מהמשטרה ".  לוואלה !  NEWS נודע כי כשישוב מארה"ב תתקיים ישיבת מפלגה בנושא

