בנו של אולמרט עונה ליאיר נתניהו : " גזען והומופוב ;  משליך רפש על אחרים "
 אריאל אולמרט ,  שבנו של ראש הממשלה רמז כי ניהל מערכת יחסים עם פלסטיני ופגע בביטחון המדינה ,  הכחיש את הטענות : " מעלים שאלות לגבי אורחות חייך ,  הסיפור כולו המצאות ושקרים .  הבעיה היא הגזענות וההומופוביה שנוטפות מן המעשייה הזו "
 אריאל אולמרט ,  בנו של ראש הממשלה לשעבר אהוד אולמרט ,  הגיב אחר הצהריים  ( רביעי )  לרמיזות של יאיר נתניהו נגדו ,  והכחיש את הדברים שיוחסו לו . " כותבים עליך תחקירים ,  מעלים שאלות לגבי אורחות חייך ואתה כנראה בלחץ .  דרכך להתמודד עם זה היא להשליך קצת מן הרפש על אחרים ",  כתב אולמרט בחשבון הפייסבוק שלו .
 נתניהו הבן כתב אתמול בחשבון הפייסבוק שלו ,  תחת השם Yair Hun , " מה עם איזה תחקיר על 'הבן של כולנו' של רוה"מ אולמרט ,  יחסיו המעניינים עם פלסטיני והמשמעויות לבטחון המדינה ?  ",  כחלק מפוסט שתקף את עמוד התחקירים  " פרויקט 61 "  של מכון מולד .
" הסיפור כולו המצאות ושקרים .  אני אוהב נשים וחולק את חיי עם בת זוגי ואם בתי ",  הבהיר אולמרט , " הבעיה הגדולה יותר היא הגזענות וההומופוביה שנוטפות מן המעשייה הזו ".  
לקריאה נוספת:לכבוד יאיר נתניהו :  זו הזמנה רשמית למצעד הגאווה בירושליםעם אצבע משולשת ,  יאיר נתניהו השתלח בפייסבוק ב"קרן להשמדת ישראל"הרשת סוערת : " יאיר נתניהו עזב את הגינה בלי לאסוף את הצואה של קאיה " 
" עד היום התעלמתי .  אולי כי אין שום דבר שלילי בעיניי בלהיות הומו או פלסטיני .  ואז אתה נכנסת לתמונה ,  יאיר נתניהו היקר .  כמה גזענות והומופוביה יאיר .  לקינוח אתה טוען שפגענו ,  אני והחבר הדמיוני ,  בבטחון המדינה .  כל הכבוד .
" עכשיו תקשיב חביבי :  בשונה ממך אני מעולם לא ישנתי במעון הרשמי ,  אין לי נהג ומאבטח מטעם המדינה ,  אני לא מתרועע עם נשיאים או מבלה - לכאורה - אצל מילארדרים .  אני אשכרה עובד לפרנסתי .  אני גם משתדל באופן עקרוני להרים את הקקי של כלבתי  ( אבל אני מודה שקרו מקרים )  .  בקיצור ,  אני חי את חיי .  הנסיונות שלך לגרור אותי לתוך המציאות המעוותת שלך נועדו להיכשל .  אני נחוש לפעול רק במסגרת החוק ולכן לא אהסס לתבוע את כל מי שהפיץ או יפיץ גם כעת מעשיות שקריות ,  גזעניות והומופוביות ".  
נתניהו הבן הגיב השבוע באופן חריף ונדיר בפייסבוק לפוסט שעסק בעניינו בעמוד פרויקט התחקירים  " 61 ",  והפנה האשמות כלפי בנים של ראשי ממשלה בעבר - אריאל שרון ,  אהוד אולמרט ושמעון פרס .  הוא שלח  " מסר לכל חברי הקרן להשמדת ישראל וגרורותיהם ",  והוסיף שני סמלי אימוג'י ,  של אצבע משולשת ושל צואה .
" הי 61 ,  אני לא אתייחס לכל השקרים וההשמצות ",  כתב נתניהו ,  המזדהה בחשבונו האישי כ-"Yair Hun "  ולא בשמו המלא . " כמה נחמד שהצד שלכם תמיד מבלבל את המוח על הסתה ,  דמוניזציה ,  רצח אופי וחציית קוים אדומים .  מה עם איזה תחקיר על מקורות המימון השונים והמשונים והזרים של המפעילים של הדף ההזוי הזה ?  מה עם איזה תחקיר על 'הבן של כולנו' ,  של רה"מ שרון שנכנס לכלא ?  מה עם איזה תחקיר על 'הבן של כולנו' ,  של רה"מ אולמרט ,  יחסיו המעניינים עם פלסטיני והמשמעויות לבטחון המדינה ?  או ה"בן של כולנו "  של ראש הממשלה פרס שהרג חייל בפליטת כדור והנושא הוצנע ?  ".  

בנו של אולמרט עונה ליאיר נתניהו : " גזען והומופוב ;  משליך רפש על אחרים "
 אריאל אולמרט ,  שבנו של ראש הממשלה רמז כי ניהל מערכת יחסים עם פלסטיני ופגע בביטחון המדינה ,  הכחיש את הטענות : " מעלים שאלות לגבי אורחות חייך ,  הסיפור כולו המצאות ושקרים .  הבעיה היא הגזענות וההומופוביה שנוטפות מן המעשייה הזו "
 
