האיחוד האירופי : " ההסכם עם חמאס חיוני לשלום "
 על רקע הסנקציות של ישראל על הרשות הפלסטינית ,  הביע שגריר האיחוד תמיכה בפיוס הפלסטיני .  עם זאת ,  מסר לוואלה !  חדשות : " כל עוד הארגון מחויב לאלימות מדובר בארגון טרור "
  ( נתניהו על הפיוס עם חמאס :  אבו מאזן כרת ברית עם מכחישי שואה )  
אירופה לא משתכנעת מהטיעונים של נתניהו :  בניגוד לקו התקיף שמוביל ראש הממשלה נגד הסכם הפיוס הפלסטיני ,  אמר הבוקר  ( שלישי )  שגריר האיחוד האירופי בישראל ,  לארס פאובורג-אנדרסן ,  לוואלה !  חדשות כי ההסכם בין פתח לחמאס  " חיוני לפתרון שתי המדינות ",  ויסייע גם ליצירת תרבות דמוקרטית ברשות הפלסטינית . " האיחוד האירופי תומך זה כמה שנים במאמצים לפיוס פנים-פלסטיני .  הסכם הפיוס והאיחוד שנחתם בשבוע שעבר נחוץ כדי להגיע לפתרון שתי המדינות ",  אמר השגריר .  
עוד על תהליך השלום:אשטון :  הממשלה הפלסטינית חייבת להכיר בישראלהפלסטינים :  נמשיך הליך ההצטרפות למוסדות הבינ"לקרי בשיחה סגורה :  ישראל עלולה להפוך למדינת אפרטהייד
פאובורג-אנדרסן הוסיף כי האיחוד האירופי מצפה מהממשלה הפלסטינית החדשה שצפויה לקום בעקבות הסכם הפיוס להכיר בישראל ,  להתחייב להסכמים קודמים שנחתמו עמה ולחדול מאלימות נגד ישראל .  יו"ר הרשות הפלסטינית ,  אבו מאזן ,  אמר בסוף השבוע שממשלתו תעמוד בשלושת התנאים הללו .  ממשלת ישראל ,  לעומת זאת ,  הבהירה כי כל עוד חמאס עצמו לא יתחייב לתנאים הללו ,  היא תסרב לשאת ולתת עם הממשלה החדשה .  
על רקע החלטת הממשלה לעצור את המשא ומתן בתגובה להסכם הפיוס הפלסטיני ולהטיל סנקציות כלכליות על הרשות ,  אמר השגריר כי האיחוד האירופי קורא לשני הצדדים להימנע מצעדים חד צדדיים . " אנחנו מקווים מאוד שהמשא ומתן יתחדש וקוראים לשני הצדדים להימנע מצעדים חד-צדדיים שעלולים לסבך עוד יותר את המצב ",  אמר .  השגריר הוסיף כי הסכם הפיוס עם חמאס הוא התפתחות חיובית גם מזווית נוספת  עידוד הדמוקרטיה ברשות הפלסטינית .  לדבריו , " הפיוס נחוץ כדי לקיים בחירות ברשות הפלסטינית בדרך לפיתוח תרבות שלטון דמוקרטית ברשות ".  
השגריר פאובורג-אנדרסן הדגיש ,  עם זאת ,  כי  " בנוגע לחמאס ,  אין הבדל בין עמדתנו לבין עמדת ישראל :  כל עוד הארגון מחויב לאלימות ,  מדובר בארגון טרור ".  גורם מדיני ישראלי אמר בתגובה לדברים כי מעודד לראות שגם באירופה לא שוכחים מיהו חמאס ,  אבל לדבריו הניסיון להפריד בין חמאס לבין ממשלת האחדות הפלסטינית שזוכה לתמיכת חמאס הוא מלאכותי . " אבו מאזן מקים ממשלה עם חמאס ,  גם אם יקראו לה ממשלת טכנוקרטים .  ישראל לא תנהל משא ומתן עם ממשלה שמתבססת על ארגון טרור ",  אמר הגורם .  
הדברים שאמר השגריר מאופקים בהשוואה לדברים שהשמיעו דיפלומטים אירופיים אחרים בשיחות עם וואלה !  חדשות בימים האחרונים .  דיפלומט בכיר שמלווה מקרוב את המשא ומתן הישראלי-פלסטיני כינה את התגובה ישראלית להסכם הפיוס  " מוגזמת ",  והוסיף : " ישראל לא הייתה צריכה לפתוח בחגיגות בעקבות ההסכם ,  אבל התגובה של נתניהו היא הגזמה פרועה לכיוון השני .  נראה שנתניהו רק חיפש הזדמנות לפרוש מהשיחות ".  
דיפלומט אחר מתח ביקורת דווקא על שרת המשפטים ציפי לבני ,  שאמרה בריאיון לוואלה !  חדשות בשבוע שעבר כי הקהילה הבינלאומית מגלה הבנה לצעדיה של ישראל בתגובה להסכם הפיוס . " יש הבנה לדאגות של ישראל ,  אבל אין תמיכה בהתנהלות שלה בימים האחרונים ",  הבהיר הדיפלומט . " בימים האחרונים התמונה מצערת מאוד :  הנשיא עבאס  ( אבו מאזן - א"ת )  מבטיח שהממשלה הפלסטינית החדשה תכיר בישראל ,  מדגיש את חשיבות המשא ומתן ומפרסם הצהרה חשובה מאוד ביום השואה  וישראל מגיבה בביטול מופגן לדבריו ".  
במקביל למחלוקת עם אירופה ,  בירושלים זועמים על דבריו של שר החוץ האמריקני ג'ון קרי ,  שאמר אתמול כי ישראל צפויה להפוך למדינת אפרטהייד אם לא ייחתם הסכם עם הפלסטינים .  גורם ישראלי בכיר אמר לעיתון  " ניו יורק טיימס "  כי ממשל אובמה התחייב בעבר לא לדרוש מישראל לקיים משא ומתן עם ממשלה פלסטינית שמתבססת על חמאס ,  כל עוד הארגון לא יכיר בישראל .  מאז חזר בו קרי מהשימוש במושג אפרטהייד .
 לפניות לכתב אמיר תיבון :  amir.tibon@walla.co.il 

האיחוד האירופי : " ההסכם עם חמאס חיוני לשלום "
 על רקע הסנקציות של ישראל על הרשות הפלסטינית ,  הביע שגריר האיחוד תמיכה בפיוס הפלסטיני .  עם זאת ,  מסר לוואלה !  חדשות : " כל עוד הארגון מחויב לאלימות מדובר בארגון טרור "
 
