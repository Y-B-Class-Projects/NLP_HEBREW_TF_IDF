נתניהו : " אין שום משמעות אחרת להיותנו כאן לולא התנ"ך "
 ראש הממשלה ורעייתו ,  קיימו אמש במעון ראש הממשלה בירושלים מפגש שביעי במסגרת חוג התנ"ך .  נתניהו : " התנ"ך הוא סלע קיומנו .  אין שום משמעות אחרת להיותנו כאן לולא הקשר שלנו גם לארצנו וגם לספר הזה "
 ראש הממשלה בנימין נתניהו ורעייתו ,  קיימו אמש במעון ראש הממשלה בירושלים מפגש נוסף במסגרת חוג התנ"ך .  זאת הפעם השביעית שמתקיים חוג התנ"ך ע"י רוה"מ ורעייתו והוא נקרא על שם שמואל בן ארצי ז"ל ,  חמיו של ראש הממשלה .
 חוג התנ"ך הוא מסורת שהתקיימה בימי ראשי הממשלה לשעבר דוד בן-גוריון ומנחם בגין ,  וחודש לפני למעלה משלוש שנים על ידי ראש הממשלה ורעייתו .  החוג שמתקיים בשיתוף  " מרכז מורשת בגין התמקד בנושא  " יהושע כמנהיג ".  
" התנ"ך הוא סלע קיומנו .  אין שום משמעות אחרת להיותנו כאן לולא הקשר שלנו גם לארצנו וגם לספר הזה ",  אמר נתניהו למשתתפי החוג .  ראש הממשלה סיפר כי מדי שבת הוא קורא בתנ"ך עם בנו ,  ובמידה ואינו חוזר מחופשות מהצבא הוא קורא בו לבדו . 
" חשוב לי שגם ילדי ישראל יקראו בתנ"ך ויבססו את הידע שלהם ,  את התרבות שלנו את המורשת שלנו שהיא באמת סיפור של אמונה ,  היסטוריה ומוסר בין אדם לחברו ,  בין אדם לאלוהיו ,  מוסר כלל אנושי ,  זה בראש ובראשונה ",  אמר נתניהו והוסיף כי : " דווקא בימים שבהם יש בין אומות העולם מגמה הפוכה ,  מגמה אחת של להמשיך בשלילה של הזכויות שלנו ושל הקשר שלנו לארץ הזאת ,  ובכלל לחיים .  תנועות החרמה שונות שפגעו בעמנו במשך אלפי שנים .  החרמה והכפשה והפיכתנו למוקד כל רע .  זה כמובן קצת מגוחך כשמסתכלים על השיטפון של מיליונים של בני אדם שנשטפים מפגעי האסלאם הקיצוני גם במזרח התיכון וגם באפריקה ".  
בהמשך דבריו אמר נתניהו כי במקביל יש אחרים ש"מבחינים בגאוניות שנצורה בעמנו .  אנחנו מפתחים את הגאוניות הזאת לדברים דמיוניים .  עם הספר הוא גם עם הסייבר ,  כנראה מובילים בעולם .  אנחנו פורצים ליבשות חדשות ,  למדינות חדשות ,  לסין ,  להודו ,  ליפן ,  לאפריקה ,  לאמריקה הלטינית ועכשיו לברזיל .  שימו לב למה שקורה שם ביחס לספר הספרים ,  שם יש דגם של בית המקדש ,  הדבר הזה הוא חשוב ". 

בסוף דבריו אמר נתניהו כי  " יש שתי מגמות יסודיות מנוגדות .  אחת של התנכלות לעמנו ,  כפי שהכרנו את זה במהלך ,  לצערי ,  אלפי שנים ואותה התנכלות שהייתה ,  ליהודים יש עכשיו למדינת היהודים .  מנגד ,  כיוון שיש לנו היום מדינה ,  יש לנו את היכולת גם לאגור כוח ,  לאזור אומץ ,  לפעול בעוצמות ובדרכים שלא יכולנו לעשות זאת קודם לכן .  גם כדי להדוף את אויבינו וגם כדי לבסס את מדיניותנו והמאמץ הזה יישאר גם בהמשך ,  ללא ספק .  אנחנו שואבים מיהושוע בעיקר את ההבנה שבאויבים צריך להילחם ,  אם הם רוצים להשמיד אותנו ,  זה דבר ראשון ".  

נתניהו : " אין שום משמעות אחרת להיותנו כאן לולא התנ"ך "
 ראש הממשלה ורעייתו ,  קיימו אמש במעון ראש הממשלה בירושלים מפגש שביעי במסגרת חוג התנ"ך .  נתניהו : " התנ"ך הוא סלע קיומנו .  אין שום משמעות אחרת להיותנו כאן לולא הקשר שלנו גם לארצנו וגם לספר הזה "
 
