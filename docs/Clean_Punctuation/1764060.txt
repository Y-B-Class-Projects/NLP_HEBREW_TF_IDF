המסמכים מגלים :  על ישי הוטל שיקום הכבאות
מסמכים שהגיעו לידי וואלה !  חדשות חושפים כי הממשלה הטילה על שר הפנים את האחריות לגבש הצעת חוק לשיקום רשות הכיבוי כבר לפני חמישה חודשים .  במשרד הפנים מאשימים את משרד האוצר
חילופי ההאשמות באשר לאחריות לאסון בכרמל כבר נשמעים בין שרי הממשלה השונים .  מבדיקה של וואלה !  חדשות עולה שכבר בתאריך 4 ביולי 2010 ,  הטילה הממשלה על שר הפנים ,  אלי ישי ,  לתאם עם שרי המשפטים והאוצר השלמת תזכיר חוק  ( השלב הראשון בהגשת הצעת חוק ממשלתית .  פ"ו )  ,  בדבר הקמת רשות ארצית לכבאות עד לתחילת חודש אוגוסט .  על פי הצעת החוק העתידית ,  הרשות הארצית לכבאות תוקם עד סוף שנת 2012 ,  ואז גם אמורים היו להיות מושלמים יתר החסרים למערך הכבאות ,  המוערכים בלמעלה מ- 300 מיליון שקלים .
 כבר בחודש פברואר האחרון ,  התריע מנכ"ל משרד הפנים ,  גבי מימון ,  שמספר הכבאים בישראל ביחס לגודל האוכלוסייה נמוך ביחס למקובל בעולם .  במכתב פירט מימון כי בישראל יש 0.16 כבאים על כל אלף איש לעומת 0.6 על כל אלף איש בממוצע עולמי .  מימון הוסיף כי בישראל ישנם 3.6 רכבי כיבוי ל-100 אלף איש ,  לעומת 15 רכבי כיבוי בממוצע עולמי ,  ומנוף גבהים אחד לכל 200 אלף תושבים ,  לעומת מנוף גבהים לכל 100 אלף תושבים בעולם .  עוד עולה מהמסמכים ,  ששר הפנים אלי ישי ומנכ"ל משרד ראש הממשלה אייל גבאי הודיעו בחודש אפריל ,  שמערך הכבאות לא מוכן למצב חירום .  
באחד המסמכים ,  מ-22 באפריל ,  גבאי כתב לשר ישי ולשר האוצר יובל שטייניץ כי  " אני שותף לחשש שר הפנים מחוסר המוכנות של מערך הכבאות לחירום ולקשיי תפקודה בשגרה .  הממשלה הפרידה בין השלמת החסרים הקריטיים ביותר להשלמת החסרים התשתיתיים שתבוצע במסגרת הרפורמה  ( רפורמה במערך הכבאות שהאוצר דרש לבצע  פ"ו )  .  כמענה לחסרים בתשתית היתווסף כבאי שני במשמרת היכן שחסר ,  וכפי שעודכנתי ,  הממונה על השכר עומד להשלים את העסקה לדור ג' שיקל על תהליכי הגיוס והעסקה ".  
במסמך ,  ביקש גבאי ממנכ"ל משרד הפנים להשלים את הצעת החוק להובלת הרפורמה במערך הכבאות .  על נציב הכבאות ועל הממונה על התקציבים באוצר הוטל לבחון את נושא גיוס הכבאים וטבלת ההצטיידות .
 במשרד הפנים דחו את הטענות ואמרו לוואלה !  חדשות ,  כי המשרד הכין את הצעת החוק ואף העבירה לעיונם של משרדי האוצר והמשפטים .  לדברי גורמים במשרד הפנים ,  ההצעה נתקעה שם ולא זכתה להתייחסות .  
לעומת זאת ,  במשרד האוצר אמרו כי כלל לא ראו את הצעת החוק .  גורמים באוצר סיפרו ,  שבמאי 2009 החליטה הממשלה שבתוך שנה יגיש משרד הפנים בתיאום עם משרדי האוצר והמשפטים את תזכיר החוק כאשר מועד ההגשה האחרון נקבע ל-4 באוגוסט 2010 אלא שלדבריהם ,  הצעת החוק לא הוגשה לעיונם .  
לטענתם ,  ב-25 ביולי השנה ,  רק כ-10 ימים לפני תום מועד ההגשה האחרון ,  שלח משרד הפנים את תזכיר החוק למשרדי המשפטים האוצר כדי לקבל את הערותיהם ,  מבלי שהתקיימו ישיבות תיאום עמם .  שני המשרדים הודיעו כי הנוסח לא מקובל עליהם וביקשו לכנס ישיבות משותפות בנושא .  אולם עד היום משרד הפנים לא כינס את הפגישות .
 גורמים במשרד ראש הממשלה אמרו אמש לוואלה !  חדשות כי  " ראש הממשלה הבין ששריפת יערות דוגמת מה שאירע בכרמל מחייבת אמצעים מוטסים שאינם כלולים במערך הכיבוי הקיים .  לאחר ביקורו ביוון ,  במהלכו צפה נתניהו בכיבוי שריפה מסוג זה מהאוויר ,  הוא ביקש חוות דעת מנציב כבאות ארצי ".  לטענתם ,  מנכ"ל משרדו ,  אייל גבאי ,  שלח מכתב לנציב הכבאות ,  שמעון רומח ,  בבקשה להעביר בהקדם חוות דעת מקצועית בנוגע למטוסי כיבוי שיוכלו להתמודד עם שריפות ענק .  אולם ,  חוות הדעת לא נמסרה עד כה .  מלשכת גבאי לא נמסרה תגובה .
 במשרד הפנים התעקשו כי למרות שתזכיר החוק הוכן בשלמותו והועבר להערות משרד האוצר והמשפטים ,  אלו לא הגיבו עד היום  .
 מאגף ייעוץ וחקיקה במשרד המשפטים נמסר בתגובה לדברים כי , " חלק משמעותי מהערות משרד המשפטים לתזכיר הועברו למשרד הפנים במהלך חודש נובמבר .  מדובר בטיוטת תזכיר חוק רחבת היקף שכוללת היבטים משפטיים רבים .  הטיוטה הועברה כמקובל לגורמים רלוונטיים במשרד לצורך קבלת הערות .  מטבע הדברים ,  העברת הערות ותיקונים לטיוטה בסדר גודל כזה אורכת זמן ".  
יורם לוי  ,  דובר שירות הכבאות ,  מסר כי  " זו טענה לא חדשה .  איננו מתעסקים בהאשמות של מה שהיה בעבר ,  פנינו לעתיד .  אין לי עניין להגיב ". 

המסמכים מגלים :  על ישי הוטל שיקום הכבאות
מסמכים שהגיעו לידי וואלה !  חדשות חושפים כי הממשלה הטילה על שר הפנים את האחריות לגבש הצעת חוק לשיקום רשות הכיבוי כבר לפני חמישה חודשים .  במשרד הפנים מאשימים את משרד האוצר

