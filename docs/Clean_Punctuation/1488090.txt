 " טעה מי שחשב שיחסי ישראל ארה"ב ייפגעו "
 המשנה לרה"מ ,  השר שלום ,  אמר כי היחסים בין המדינות הם ידידות אמת חוצת מפלגות . " בטוח ששיתוף הפעולה בין שתי המדינות ימשך "
" כל אלה שטענו שהפגישה בין נשיא ארצות הברית ברק אובמה לבין ראש הממשלה בנימין נתניהו תסתיים בעימות והיחסים בין שתי המדינות אינם כפי שהיו בעבר  הרי שהמציאות טפחה על פניו ".  כך אמר היום  ( שלישי )  המשנה לראש הממשלה והשר לשיתוף פעולה איזורי סילבן שלום ,  במהלך סיור שערך בעכו .  
שלום הוסיף כי הידידות בין המדינות היא ידידות אמת חוצת מפלגות : " אני בטוח כי שיתוף הפעולה בין שתי המדינות ימשך בצורה טובה ".  
השר שלום אמר כי עכו היא מודל לחיקוי ומדובר בעיר כדי להצעידה קדימה וציין כי הדו קיום בעיר חשוב לכולם למרות אירועי העבר ".  שלום אמר עוד ,  כי  " יש לחזק את האוכלוסיה בעיר בדגש על תשתיות וחינוך ".  
שר הביטחון אהוד ברק אמר היום ,  כי  " הממשלה מבינה שאנו צריכים להיכנס לתהליך עם הפלסטינים ".  במהלך ביקור במטה פיקוד מרכז אמר ברק בתגובה על הפגישה בוושינגטון בין ראש הממשלה בנימין נתניהו לנשיא ארה"ב ברק אובמה : " אני לא מאמין שארבע המילים ,  'שתי מדינות לשתי עמים' ,  יגרמו לאירנים לעצור את הצנטריפוגות ".  
ברק ,  ששוחח הבוקר עם נתניהו ועודכן על תוכן הפגישה ,  גם התייחס לדרישת ארה"ב להסיר את המאחזים הבלתי חוקיים ואמר כי  " המאחזים הבלתי מורשים הם לא בעיה בינינו לאמריקאים ,  אלא בינינו לבין עצמנו ".  לדבריו , " מדינה שמכבדת את עצמה לא יכולה לקבל מאחזים על אדמה פלסטינית פרטית ואנחנו נצטרך לפעול בנושאים האלה ".  

" טעה מי שחשב שיחסי ישראל ארה"ב ייפגעו "
 המשנה לרה"מ ,  השר שלום ,  אמר כי היחסים בין המדינות הם ידידות אמת חוצת מפלגות . " בטוח ששיתוף הפעולה בין שתי המדינות ימשך "
 
