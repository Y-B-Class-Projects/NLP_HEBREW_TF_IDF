הממשלה ה-33 בישיבה ראשונה : " נשים המחלוקות בצד "
 ממשלת נתניהו השלישית התכנסה לישיבה חגיגית ראשונה עם לא פחות מתשעה שרים חדשים .  ראש הממשלה בירך את השרים  " הרעננים "  ואמר כי אזרחי ישראל מצפים לממשלה מתפקדת היטב
ראש הממשלה בנימין נתניהו פתח הערב  ( שני )  את הישיבה הראשונה והחגיגית של הממשלה ה-33 והבטיח שמשקעי המשא ומתן הקואליציוני לא יפריעו לשרים החדשים ,  המגיעים מהמפלגות השונות לפעול יחד . " אנחנו פותחים שולחן ומנקים שולחן ",  אמר נתניהו ,  שזוכה זו הפעם השלישית להקים ממשלה בישראל . " נעבוד יחד ונשים בצד את כל המחלוקות ",  הוסיף נתניהו והדגיש כי הוא מעודד שיח פתוח סביב שולחן הממשלה . " יש כאן אנשים רעננים ",  ברך נתניהו את השרים החדשים שהם תשעה מבין 22 שרי הממשלה . 
" אני מתרגש ,  זה לא מובן מאליו ",  תאר נתניהו , " מכל שלוש התקופות שהנהגתי את ישראל אינני זוכר תקופה יותר מאתגרת מצד הסיכונים מחד ומהציפיות מאידך ",  המשיך ראש הממשלה שהדגיש כי אזרחי ישראל מצפה משרי הממשלה לעבוד יחד וחתם בברכת חג פסח שמח וחג פסחא שמח לנוצרים .
 בפתח הישיבה אמר שר האוצר הנכנס ,  יאיר לפיד ,  כי הוא מאוד מתרגש . " הבאתי את התיק של אבא שלי ואני נכנס לישיבה הראשונה ",  אמר .  שר האוצר היוצא ,  יובל שטייניץ ,  שישמש כשר לעניינים אסטרטגיים ,  התייחס למשרדו החדש : " זה בעצם הדבר שביקשתי .  אני מאוד שמח לשוב ולתרום בנושאי ביטחון לאומי ,  יחסי חוץ ואסטרטגיה ,  נושאים שעמדו במרכז תחומי העניין שלי תמיד ".  שר החינוך החדש ,  שי פירון ,  אמר : " זה מאוד מרגש לחשוב שאתה חלק מממשלת ישראל .  אני מקווה שנעמוד באתגר הגדול הזה ".  שרת הבריאות הנכנסת ,  יעל גרמן ,  הביע תקווה שהממשלה החדשה תקיים את כל התחייבויותיה לבוחרים . " נעשה עבודה קשה ",  אמרה .  
בתום משא ומתן קואליציוני ארוך ומייגע ,  הושבעו מוקדם יותר הערב שרי ממשלתו השלישית של בנימין נתניהו .  68 חברי כנסת אישרו את הממשלה ,  הרכבה וקווי היסוד שלה ,  48 חברי כנסת התנגדו וארבעה חברי כנסת נמנעו בהצבעה השמית .
 במהלך דבריו במליאה הציג נתניהו את חברי הממשלה המיועדים .  בזמן שקרא בשמו של יו"ר הבית היהודי נפתלי בנט ,  יצאו בהפגנתיות חברי כנסת מסיעת יהדות התורה ,  תוך שהם קוראים  " יהודי לא מגרש יהודי ".  בנאומו דיבר נתניהו גם על הליך הרכבת הממשלה בשבועות האחרונים . " אני מתחייב שהממשלה שלנו תפעל לשרת את כלל אזרחי ישראל .  אנחנו מייצגים את כולם ",  אמר וקרץ ליו"ר יש עתיד בהתייחס למוצאו ההונגרי . " אני יכול להגיד לכם שמלאכת ההרכבה הייתה קשה ,  כמו קובייה הונגרית .  הייתה דרושה הרבה תושייה ישראלית לסדר את הקובייה ".  מאוחר יותר גם קרע ח"כ משה גפני  ( יהדות התורה )  את הסכם הקואליציוני מעל בימת הכנסת ואמר : " חרדים לא יתגייסו ". 
יו"ר האופוזיציה המיועדת ,  חברת הכנסת שלי יחימוביץ'  ( העבודה )  התייחסה בנאומה במליאה למשא ומתן הקואליציוני שבסופו הורכבה הממשלה החדשה ואמרה כי במהלכו נכרתו  " בריתות של כדאיות ".  יחימוביץ' פנתה לראשי מפלגות הקואליציה ואמרה : " בואו נאמר כאן ועכשיו ומיד ובאופן שאינו משתמע לשני פנים :  אנחנו האופוזיציה שלכם ".  לדבריה , " נתניהו ,  בנט ,  לפיד ,  ולבני באים ממשפחות מבוססות .  מעולם לא נזקקתם לשום דבר .  כולכם קפיטליסטים .  ארבעתכם ,  ללא יוצא מן הכלל ,  מחזיקים בתפישת עולם ימנית כלכלית שמקדשת את השיטה הקיימת ,  שהביאה אותנו למקום שבו הפערים בין עוני לעושר הם הגדולים בעולם המערבי ".  
בפתח המליאה ,  הושבע ח"כ יולי אדלשטיין  ( הליכוד )  שנבחר ליו"ר הכנסת בהצבעה שבה 96 תמכו ,  שמונה נמנעו ולא היו מתנגדים .  אדלשטיין אמר בנאומו הראשון כיו"ר הכנסת כי המכנה המשותף של יושבי ראש הכנסת הקודמים הוא ש"למרבית האנשים בכיסא הזה ,  זה לא היה אמור לקרות ".  אדלשטיין התייחס למטרות העומדות בפני הכנסת במושב הבא . " אני לא פורש חזון ,  אבל בקשה כבר יש לי לכלל הח"כים ,  כולל עצמי :  המוסד הזה יעסוק בתיקוני חקיקה .  למה ?  כי הרבה חוקים דורשים תיקון ",  אמר . " נזמן נציגי ממשלה ,  ולפעמים גם שרים וסגני שרים ,  ונתקוף אותם על דברים שצריכים טיפול ".  
ראש הממשלה הגיע להצגת הממשלה ולהשבעתה כשהוא מותש מליל אמש ,  אז ניטש בלשכתו מאבק שנמשך שעות בין חברי הכנסת סילבן שלום ויובל שטייניץ ,  על תיק האנרגיה והמים .  בתום דיונים ארוכים הוחלט כי שטייניץ יחליף את משרד האוצר במשרת השר ליחסים בינלאומיים ,  אסטרטגיה ומודיעין וכן בראש הוועדה לאנרגיה אטומית .  ח"כ סילבן שלום ,  שסירב לקבל על עצמו רק את תיק הנגב והגליל ,  ימונה לבסוף גם לשר האנרגיה והמים .
 לפני הפגישה עם שלום ,  הספיק נתניהו לחלק את מרבית התפקידים ,  והבוקר סיים את סבב השיחות כשמינה ,  כצפוי ,  את ישראל כץ לקדנציה נוספת במשרד התחבורה ,  וכן את לימור לבנת להמשך כהונה במשרד התרבות והספורט .  השר משה  ( בוגי )  יעלון יזכה במשרד הביטחון לשדרוג לו חיכה ,  בעוד שח"כ דני דנון ישמש כסגנו .  גדעון סער ,  שיעזוב את משרד החינוך ,  ימונה לשר הפנים ,  וגלעד ארדן יהיה אחראי על משרד התקשורת ,  רשות השידור וגם על ההגנה על העורף .  צחי הנגבי ,  שקיווה לכהן כשר בממשלה הבאה ,  יסתפק תחילה רק בראשות ועדת הכנסת ,  והוא צפוי בהמשך להתמנות גם לתפקיד סגן שר במשרד ראש הממשלה .  לפניו יכהן בתפקיד ח"כ אופיר אקוניס .  
גם נפתלי בנט הודיע על חלוקת התפקידים במפלגתו ,  הבית היהודי .  ח"כ אורי אריאל יהיה השר הבינוי והשיכון ,  בעוד שאורי אורבך יהיה השר לענייני גמלאים .  אלי בן דהן יהיה סגן שר הדתות וח"כ אבי וורצמן ישמש כסגן שר החינוך .  ח"כ ניסן סלומיאנסקי יעמוד בראשות ועדת הכספים של הכנסת ,  וח"כ איילת שקד תשמש כיו"ר הסיעה .  בנט עצמו ,  כידוע ,  ישמש כשר הכלכלה והמסחר ,  גרסה מורחבת של משרד התעשייה ,  המסחר והתעסוקה .
 ביתר השותפות הקואליציוניות חלוקת התיקים הייתה ברורה עוד בשבוע שעבר .  יו"ר יש עתיד ,  יאיר לפיד ,  ישמש שר האוצר ,  ח"כ שי פירון יעמוד בראש משרד החינוך ,  ח"כ מאיר כהן ישמש כשר הרווחה ,  ח"כ יעל גרמן תקבל לידיה את תיק הבריאות ,  בעוד שח"כ יעקב פרי ישמש כשר המדע .  ח"כ מיקי לוי ישמש כסגן שר הרווחה מטעם המפלגה .  באשר לתנועה של ציפי לבני ,  יושבת הראש תשמש כשרת המשפטים ותרכז אצלה את המשא ומתן עם הפלסטינים ,  בעוד שח"כ עמיר פרץ ישמש כשר להגנת הסביבה .
 המרוויחה הגדולה מחלוקת התיקים ,  בכל הקשור ליחס בין מספר חברי הכנסת למספר השרים ממפלגתה ,  היא ישראל ביתנו - חמישה שרים ממפלגתו של ח"כ אביגדור ליברמן יהיו בממשלה ,  מתוך 11 חברי כנסת מטעם המפלגה .  במסיבת עיתונאים שכינס היום ליברמן ,  הוא נשמע מרוצה מהאיחוד שהוליד את  " הליכוד-ביתנו ",  ואמר כי  " פירוק הסיעה המשותפת לא על הפרק .  גם בליכוד וגם בישראל ביתנו יש גורמים שלא מרוצים מכך ,  אך בכוונתי ובכוונת ראש הממשלה להמשיך את האיחוד ".  
הממשלה ה-33 יוצאת לדרך - סיקור מלא בוואלה !  חדשותאתגר לכל שר :  המשימות של ממשלת נתניהוליברמן מרוצה מהאיחוד : " פירוק הסיעה לא על הפרק"שטייניץ ימונה לשר האסטרטגיה והמודיעין ;  שלום בתשתיותלפיד ובנט ינסו לחנך את החרדים / פרשנותנתניהו מחלק תיקים :  סער שר הפנים ,  יעלון לביטחון 

הממשלה ה-33 בישיבה ראשונה : " נשים המחלוקות בצד "
 ממשלת נתניהו השלישית התכנסה לישיבה חגיגית ראשונה עם לא פחות מתשעה שרים חדשים .  ראש הממשלה בירך את השרים  " הרעננים "  ואמר כי אזרחי ישראל מצפים לממשלה מתפקדת היטב

