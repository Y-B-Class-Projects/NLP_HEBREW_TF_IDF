רה"מ משבח הפילוג בעבודה : " הממשלה התחזקה היום "
 ראש הממשלה התייחס לפרישתו של ברק מסיעת העבודה ולהתפטרותם של השרים ברוורמן ,  הרצוג ובן אליעזר וטען כי מדובר במהלך שיחזק את הממשלה . " נמשיך לפעול למען המדינה "
  ( צילום :  גדעון צנטנר ,  עריכה :  יאיר דניאל ) 
ראש הממשלה בנימין נתניהו התייחס היום  ( שני )  להחלטתם של חמישה מחברי מפלגת העבודה לפרוש מהמפלגה ולהקים סיעה חדשה .  בפתח ישיבת סיעת הליכוד בכנסת אמר נתניהו ,  כי  " הממשלה מאוד התחזקה היום .  היא התחזקה ביציבות וזה חשוב למדינת ישראל .  כל העולם יודע שהממשלה הזאת תהיה כאן בשנים הבאות ושעימה צריך לנהל את המשא ומתן לשלום .  אני מבקש להגיד לשרים הפורשים :  חרף חילוקי הדעות הפוליטיים נהנתי מהתקופה שעבדנו יחד .  אני חושב שהייתה עבודה מקצועית ואני רוצה להודות להם .  נמשיך לעבוד ברוח הזאת למען ישראל בשנים הבאות ואני בטוח שנעשה זאת בצורה הטובה ביותר למדינת ישראל ". 
מוקדם יותר הודיע שר התמ"ת בנימין בן אליעזר כי הגיש לראש הממשלה נתניהו את התפטרותו .  בן אליעזר הודיע עוד כי אין בכוונתו להתמודד על ראשות מפלגת העבודה .  לפני כן הודיעו גם שר הרווחה יצחק  ( בוז'י )  הרצוג והשר לענייני מיעוטים אבישי ברוורמן על התפטרותם .
 התפטרותם של השרים הגיעה לאחר ששר הביטחון אהוד ברק הגיש הבוקר בקשה דחופה ליו"ר ועדת הכנסת ח"כ יריב לוין  ( ליכוד )  כדי להתפלג מסיעת העבודה ולהקים סיעה חדשה בשם  " עצמאות ".  לברק יצטרפו שר החקלאות שלום שמחון ,  סגן שר הביטחון מתן וילנאי ח"כ עינת וילף וח"כ אורית נוקד .  ועדת הכנסת אישרה את הפילוג בסיעת העבודה ,  ברוב של 11 חברי כנסת אל מול שלושה מתנגדים ונמנע אחד .  הוועדה אישרה גם את שמה של הסיעה החדשה של אהוד ברק ,  שתיקרא  " עצמאות ".  בנוסף הצביעה הוועדה בעד שינוי שמה של הסיעה שנותרה בעבודה ל"מפלגת העבודה "  כיוון שהיא רשומה כ"מפלגת העבודה בראשות אהוד ברק ". 

רה"מ משבח הפילוג בעבודה : " הממשלה התחזקה היום "
 ראש הממשלה התייחס לפרישתו של ברק מסיעת העבודה ולהתפטרותם של השרים ברוורמן ,  הרצוג ובן אליעזר וטען כי מדובר במהלך שיחזק את הממשלה . " נמשיך לפעול למען המדינה "
 
