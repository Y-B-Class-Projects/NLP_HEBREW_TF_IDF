רה"מ למיטשל :  ישראל רוצה להמשיך במו"מ לשלום
נתניהו והשליח האמריקאי למזה"ת נועדים בניסיון למנוע את פיצוץ המו"מ בין ישראל לפלסטינים .  רה"מ : " אנו עושים מאמצים להמשיך ולקיים את השיחות עם אבו מאזן .  יש לנו משימת שלום "
  ( צילום :  רויטרס ,  עריכה :  דורון שטיין ) 
ראש הממשלה בנימין נתניהו נועד היום  ( שישי )  בלשכתו בירושלים עם ג'ורג' מיטשל ,  שליח הממשל האמריקאי למזרח התיכון ,  בניסיון למנוע את פיצוץ המשא ומתן הישיר בין ישראל לפלסטינים .  בפתח הפגישה אמר נתניהו : " אנו עושים מאמצים יחד עם הסנאטור מיטשל להמשיך ולקיים את השיחות עם הנשיא אבו מאזן .  אנו רוצים בהמשך השיחות ,  ואני רוצה בזה .  יש לנו משימת שלום ". 
ביומיים האחרונים דווח ,  כי בממשל האמריקאי התעורר כעס על נתניהו ,  לאחר שדחה הצעה של נשיא ארצות הברית ברק אובמה להעניק לישראל שורה של הטבות בתמורה להארכת הקפאת הבנייה בהתנחלויות בחודשיים .  לפי הדיווחים ,  הממשל ניאות להתחייב לתמוך בעמדת ישראל להצבת כוחות צה"ל בבקעת הירדן לתקופת מעבר אחרי הקמת מדינה פלסטינית ,  כדי למנוע הברחות נשק .  בנוסף ,  הסכים אובמה להתחייב כי ארה"ב תטיל וטו על כל הצעת החלטה בנושא תהליך השלום הישראלי-פלסטיני שתועלה השנה במועצת הביטחון של האו"ם .  הממשל גם הסכים לספק לישראל טילים ומטוסי קרב מתקדמים ומערכות מודיעין והתרעה מוקדמת .
 גורמים פלסטינים בכירים אמרו לעיתון  " אל-חיאת "  היוצא לאור בלונדון ,  כי מיטשל מתקשה לשכנע את נתניהו להאריך את תקופת ההקפאה  " אף שקיבל הבטחה מנשיא ארה"ב ברק אובמה לספק נשק חדיש לישראל ולסכל כל ניסיון של מדינות ערב לפנות למועצת הביטחון כדי לדון בהקמת מדינה פלסטינית ". 
על פי הדיווח ,  אף כי מיטשל טרם הצליח למצוא נוסחה שתאפשר את המשך הקפאת הבנייה ,  הוא ביקש מהפלסטינים  " להמתין עד שישוב שוב לאזור ולא לנקוט בשום צעדים שעלולים לדרדר את המצב ".  לאחר פגישתו עם נתניהו ,  יוועד היום מיטשל ברמאללה עם יו"ר הרשות אבו מאזן .
 בתוך כך ,  ראשי שדולת ארץ ישראל בכנסת ,  חברי הכנסת זאב אלקין  ( ליכוד )  ואריה אלדד  ( האיחוד הלאומי )  קראו היום לנתניהו  " לעמוד איתן על החלטתו הדמוקרטית הצודקת על סיום ההקפאה וחזרה מלאה לבנייה ,  ולא להיכנע לסחטנות הפלסטינית וללחצים של מיעוט שלא זכה לאמון העם ". 

רה"מ למיטשל :  ישראל רוצה להמשיך במו"מ לשלום
נתניהו והשליח האמריקאי למזה"ת נועדים בניסיון למנוע את פיצוץ המו"מ בין ישראל לפלסטינים .  רה"מ : " אנו עושים מאמצים להמשיך ולקיים את השיחות עם אבו מאזן .  יש לנו משימת שלום "
 
