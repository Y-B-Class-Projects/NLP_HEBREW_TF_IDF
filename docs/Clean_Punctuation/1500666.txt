כריתת רחם
הגיע הזמן שאנשים יפסיקו לרחם על דודו טופז .  לא מדובר במסכן ,  אלא באיש מסוכן .  דרור רפאל אכזרי
- את באה לשבוע הספר ?  - מה זה ?   - שבוע שלם שמוכרים בו ספרים ,  רק יותר בזול .  - לא ,  התכוונתי 'מה זה ספר ? '  - הזה עם הניירות בפנים ,  עטוף בקרטון קשה .  - מה ?  - נו ,  כמו 4MP רק בלי מוזיקה ,  בלי תמונות ועם דפים .  - מה ?  ?  ?   - נו ,  כמו איי-פון ,  רק שאי אפשר לדבר בזה ולא לצלם בזה .  רק לקרוא .   - מה ?  ?  ?  ?  ?  ?   - נו ,  כמו וובקינז רק בלי הבובה ולא צריך להאכיל את זה דרך הרשת .   - או קיי ,  נניח .  יהיו סלבס ?   - כתוב שיהיו שם אשכול נבו ,  נורית זרחי ואתגר קרת .   - והנבו הזה ,  הוא חתיך ?   - הוא בסדר .   - אז בשביל מה חפרת ?  דברי איתי כשדודי מליץ יוציא ספר .  
אוניברסיטת בר אילן תהייה המרוויחה העיקרית מנאום ראש הממשלה שעוד לא ננאם .  אם ביבי יגיד  " שתי מדינות ",  או לא יגיד  " שני עמים "   זה שולי ;  הכותרות יהיו 'נאום בר אילן' ,  'הכרזת בר אילן' ,  ו'הצהרת בר אילן' .  לכל אוניברסיטה יש תדמית .  בר אילן היא סמל הציונות הדתית .  אוניברסיטת תל אביב היא קולית וצעירה ,  העברית בירושלים רצינית וכבדת ראש ,  הטכניון מיועד לחכמים יותר מאיתנו ,  הבינתחומי בהרצלייה לעשירים מאיתנו ,  מכללת אור יהודה מיועדת למי שלא התקבל למכללת קרית אונו ,  מכללת נתניה היא למי שעשה יותר מדי פשרות בחיים והמכללות לרפואה סינית מיועדת למי שלא התקבל לאף מכללה אחרת .  
אמרו לי איפה הוא ינאם ואומר לכם בקצרה ,  מה הוא מתכוון להגיד :  העם היהודי-ציונות-שואה-זכותנו ההיסטורית-כיהודים-ציונים-שעברו את השואה-ביטחון-עברנו מלחמות-שילמנו בדם-זכותנו ההיסטורית-ישראלים-יהודים-שואה ולכן לא נוותר לא ניתן ולא נסכים .  אגב ,  נאום מדיני ,  לא אמור להתקיים בכנסת ?  
דודו טופז הצליח למתג את עצמו בשבוע האחרון כאיש מסכן .  חולה .  צריך לרחם עליו.עיתונאים מגוננים עליו ,  טוענים שצריך להניח לו .  להמשיך לדבר על אסי אבוטבול ,  שהורשע כראש ארגון פשע ,  להתעניין במעללי הדור הצעיר של האלפרונים ,  לחבוט כמה שיותר בהירשזון הגנב ,  אבל לא בדודו .  למרות שחוליות החיסול של טופז כבר פעלו ,  תאי הטרור הקטנים שלו הצטיידו בחומרי מודיעין וקיבלו הוראה על אופן הפעולה הדרוש ויש שננזפו על שלא הכו מספיק חזק בקורבנות ,  עדיין יש שקוראים לרחם על האיש .  טופז ,  זה כבר ברור ,  עמד בראש ארגון פשיעה קטן ,יעיל ונקמני ,  אך לא מיומן .  על אסי אבוטבול לא תגידו  " מסכן הוא חולה ",  אלא  " פושע ".  כזה גם טופז .  אל תתנו לפרסום ולאשכנזיות שלו להטעות אתכם .  לא חולה ולא מסכן .  פושע אלים  ( לכאורה עד שיוכח וכו' )  .
 לא יתכן  ( עם כל ההערכה לחופש הפרטיות ,  אך תחת ההכרה שהאדם הוא יצור סוציאלי ומתעניין ,  ותוך לקיחה בחשבון את הגלובליזציה ותהליכים עולמיים נוספים שמקרבים אותנו זה לזה ,  ויחד עם התרופפות התא המשפחתי והסטטיסטיקה העולה של גירושים בארץ ובעולם ,  והעניין שיש לכל אחד מאיתנו באחר ,  באחרת ובאחרים ,  ובהינתן החופש למציצנות ברמה כזאת או אחרת לחייהם של אחרים ,  על אחת כמה וכמה ידוענים ,  וכמובן חופש המידע והעיתונות שאינו אלא זכות יסוד )  .  הרי לא יתכן ,  עדיין ,  לאחר תקופה לא קצרה תחת גלגלי חרושת השמועות הבלתי פוסקת ,  שנטתה לכאן אך גם לשם ,  לא יתכן ,  שלא נקבל תשובה לשאלה האלמנטרית המתחייבת וההכרחית בתקופה הזאת ,  שכל יהודי ציוני וישראלי עומד ושואל את עצמו  לא יתכן שלא נדע האם נכון או לא נכון שבר וליאו כבר לא .
 
כריתת רחם
הגיע הזמן שאנשים יפסיקו לרחם על דודו טופז .  לא מדובר במסכן ,  אלא באיש מסוכן .  דרור רפאל אכזרי

