רעשי המפץ הפוליטי לא דועכים ,  ואפקט הדומינו בממשלה טרם הסתיים
הניסיון להרחבת ממשלה הסתיים בקואליציית ימין ,  וייתכן שתקוות נתניהו היא לצרף לבסוף בכל זאת את המחנה הציוני .  בצל איומי בנט ונטישת שרים את הספינה ,  עדיין לא ברור איך תסתיים שרשרת האירועים שיצר ראש הממשלה
 ( השר אבי גבאי התפטר מתפקידו ,  שבת )  
לפי ההגדרה המילונית של מרים וובסטר ,  מוגדר  " אפקט דומינו "  כמצב שבו אירוע אחד מייצר סדרת אירועים דומים ,  המתרחשים בזה אחר זה .  בסופו של שבוע פוליטי שני עמוס טלטלות ותהפוכות ,  אין מנוס מלדמיין שורה ארוכה של אבני דומינו עומדות ,  כאשר הראשונה מפילה את האבן הבאה ,  שמפילה את זו שאחריה וכן הלאה .  המהלך שהחל עם ניסיון של ראש הממשלה בנימין נתניהו לצרף את המחנה הציוני לממשלת אחדות לאומית ,  התהפך בן לילה לקואליציית ימין רחבה ,  ומאז  שורה של רעשי משנה מרעידה את המערכת הפוליטית .  
למרות הרומן המחודש שהציג הצמד נתניהו-ליברמן במעמד חתימת ההסכם הקואליציוני בין הליכוד לישראל ביתנו ביום רביעי ,  עד שההסכם לא יובא לאישור הכנסת ,  הכול עוד אפשרי .  החרפת הטון מצד הבית היהודי במשבר הקבינט המדיני-ביטחוני גרמה לרבים במערכת הפוליטית להבין שהכול עוד פתוח ולהגדיר את המצב  " אירוע מתגלגל ".  התמרון הפוליטי האחרון של נתניהו יצר תגובת שרשרת של אבנים שחורות ולבנות ,  שבשלב זה לא ברור מה תהיה עוצמתה והיכן היא תיעצר .
 
רעשי המפץ הפוליטי לא דועכים ,  ואפקט הדומינו בממשלה טרם הסתיים
הניסיון להרחבת ממשלה הסתיים בקואליציית ימין ,  וייתכן שתקוות נתניהו היא לצרף לבסוף בכל זאת את המחנה הציוני .  בצל איומי בנט ונטישת שרים את הספינה ,  עדיין לא ברור איך תסתיים שרשרת האירועים שיצר ראש הממשלה

