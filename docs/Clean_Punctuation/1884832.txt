נתניהו זימן דיון חירום על ההתפרעות הלילה בגדה
האירועים האלימים בהם פרצו פעילי ימין לבסיס צבאי ,  השחיתו רכוש ,  ותקפו באבנים מפקד חטיבה ,  עוררו זעם במערכת הפוליטית . " זו התנהגות שערורייתית שיש לשים לה סוף ",  אמר ח"כ שאול מופז
 ( צילום :  רויטרס ,  עריכה :  גדי וינסטוק ,  קריינות :  אביב אברמוביץ' )   
" זה מצב בלתי נסבל ,  צריך לטפל בפורעים האלו ביד קשה יותר .  לא נשלים עם מצב שבו פוגעים בחיילי ומפקדי צה"ל "  - כך אמר הבוקר  ( שלישי )  ראש הממשלה ,  בנימין נתניהו ,  בתגובה להתפרעויותיהם של פעילי ימין הלילה באזור החטיבה המרחבית אפרים שליד קדומים .  בעקבות האירועים ,  כינס ראש הממשלה דיון מיוחד בהשתתפות שר הביטחון ,  הרמטכ"ל ,  אלוף פיקוד המרכז ,  מפכ"ל המשטרה והשר לביטחון פנים .
 הלילה פרצו פעיליהימין לבסיס ,  השחיתו רכוש צבאי ואף תקפו באבנים את מפקד חטיבת אפרים אלוף-משנה רן כהנא ואת סגנו .  נתניהו הנחה את כוחות הביטחון לפעול בתקיפות נגד מי שפגע בחיילי צה"ל ומפקדיו ,  וכוחות הביטחון נערכים כעת לביצוע גל מעצרים בעקבות האירועים ,  זאת לאחר שהבוקר כבר נעצר צעיר בן 20 בחשד למעורבות בהם .
 בתוך כך ,  שר הביטחון ,  אהוד ברק ,  הנחה אף הוא את צה"ל  " לפעול בנחישות ,  בכל האמצעים ,  על מנת לבלום תופעות חמורות אלה ,  ללכוד במהירות את הפורעים ולהביאם לדין ".  ברק הוסיף כי  " הפעולות נושאות אופי של טרור מתוצרת עצמית שאין לקבלו ".  לדבריו ,  הוא רואה בחומרה את האלימות של קבוצות עברייניות של קיצוניים באזור יהודה ושומרון .  ברק ציין כי מכלול האירועים  " מסיטים את צה"ל מביצוע משימותיו ,  ובתוכן ההגנה על התושבים .  בנוסף יש בהם מימד של סיכון חמור לחיי אדם והם מאיימים לפגוע ברקמה העדינה של יחסי מדינת ישראל עם שכניה ".  בתוך כך הודיע שר הביטחון כי יקיים דיון עם גורמי הביטחון השונים בעקבות האירועים .
 גורמים בימין גינו אף הם את המעשים .  חבר הכנסת אורי אריאל  ( האיחוד הלאומי )  גינה הבוקר את המעשים ומסר כי מדובר במעשה פסול ביותר . " מדובר באירוע שאסור שיחזור על עצמו בשום צורה ואופן .  אני מצפה שמערכת החוק והמשפט תדע לטפל בתופעה ביד קשה ובאופן דחוף ",  מסר אריאל .  
גם ח"כ זבולון אורלב  ( הבית היהודי )  גינה את הפגיעה בחיילי צה"ל : " אני רואה את הפגיעה בחיילי צה"ל ובמפקדיו בחומרה רבה .  פגיעה בצה"ל היא פגיעה בביטחון מדינת ישראל ומתברר כי הסלחנות בעבר רק מזמינה פגיעות נוספות בצה"ל .  אני דורש מגורמי האכיפה למצות עם הפורעים את החוק ".  
יו"ר הבית היהודי ,  שר המדע והטכנולוגיה ,  דניאל הרשקוביץ אמר כי  " נחצה הלילה קו אדום .  עלינו להקיא מתוכנו את גידולי הפרא ,  שבשם קדושת האדמה מוכנים לחלל שם שמיים ולנקוט בפעולות טרור נגד חיילי צה"ל ". 
יו"ר ועדת החוץ והביטחון ,  ח"כ שאול מופז  ( קדימה )  הודיע כי הוועדה בראשותו תקיים בימים הקרובים דיון על האירועים החמורים . " אני קורא לשב"כ ולמערכות הביטחון להגיע לכל אחד ואחת מהמעורבים ולהביא אותם למשפט באשמת פגיעה בביטחון המדינה ",  אמר מופז . " יש להפעיל יד קשה נגד אלו הפועלים כנגד כוחות צה"ל ללא פשרות .  זו התנהגות שערורייתית שיש לשים לה סוף .  בלי אבל ,  בלי גמגום ובלי לעצום עיניים .  מי שמרים יד על חייל צריך לשלם מחיר כבד מאוד .  המציאות בה קיצוניים ביהודה ושומרון עושים ככל העולה על רוחם צריכה להסתיים היום ".  
גם בשמאל גינו את האירועים והפנו אצבע מאשימה כלפי הרשויות ,  שלדבריהם מבליגות על מעשים שכאלה ובכך נותנות להם לגיטימציה .  ח"כ זהבה גלאון  ( מרצ )  אמרה ,  כי  " רשויות האכיפה שהבליגו על אלימות 'תג מחיר' כלפי הפלסטינים ,  וכלפי השמאל קוצרים אלימות כלפי צה"ל ",  אמרה גלאון , " הבלגת הרשויות חמורה לא פחות מהמעשים עצמם ". 
האירועים המדוברים התרחשו הלילה באזור החטיבה המרחבית אפרים .  למעלה מ-50 פעילי ימין חדרו לבסיס מפקדת החטיבה וגרמו נזק לציוד צבאי - הבעירו צמיגים ,  ניקבו צמיגי כלי רכב צבאיים ושפכו צבע על כלי רכב נוספים .  באירוע נוסף ,  תקפו פעילים באבנים את מפקד החטיבה ,  אלוף-משנה רן כהנא ואת סגנו .  במקרים נוספים הם יידו אבנים לעבר כלי רכב פלסטינים ואף חדרו למתחם קבר יוסף ללא אישור צה"ל .
 הפעילים שחדרו לבסיס היו חלק ממאות אנשי ימין ומתנחלים שהגיעו במהלך הלילה אל השומרון בעקבות הידיעות כי בכוונת צה"ל והמנהל האזרחי לפנות מספר מאחזים באזור .  בין היתר ,  פיזרו הפעילים מסמרים בכניסה לבסיס במטרה למנוע מכלי רכב היוצאים לבצע את מה שכינו  " משימת הפינוי ".  הפעילים הפעילו לחץ רב על שרי הממשלה במהלך הלילה בכדי למנוע את פינוי המאחזים שהיה אמור להתרחש לדבריהם .  יצוין כי לא פונה הלילה אף מאחז .
 עוד על התנכלויות של פעילי ימין לחיילי צה"לאישום :  יצרה הסחה כדי לאפשר השחתת רכוש פלסטיניחשד :  2 צעירות ביצעו פעולת  " תג מחיר "  בבסיס צבאיחשד ל"תג מחיר "  נגד צה"ל :  13 כלי רכב הושחתו
 ( עדכון ראשון - 9:27 ) 
לפניות לכתבים :  אמיר בוחבוט - amirbohbot@walla.co.il ,  טל שלו - tal_sh@walla.net.il ,  פנחס וולף - pinhas_wolf@walla.co.il 

נתניהו זימן דיון חירום על ההתפרעות הלילה בגדה
האירועים האלימים בהם פרצו פעילי ימין לבסיס צבאי ,  השחיתו רכוש ,  ותקפו באבנים מפקד חטיבה ,  עוררו זעם במערכת הפוליטית . " זו התנהגות שערורייתית שיש לשים לה סוף ",  אמר ח"כ שאול מופז

