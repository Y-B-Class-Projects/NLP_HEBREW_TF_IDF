להב לממשלה : " לוודא שהתאגיד יחל לפעול בהתאם בחוק "
 במכתב שנשלח ע"י לשכת ארגוני העצמאים והעסקים לרה"מ ולשר האוצר ,  והגיע לידי וואלה ברנז'ה ,  נכתב כי יש לדאוג לעליית התאגיד לאוויר בזמן : " ככל שהתאגיד לא יחל לפעול ותחתיו תמשיך לפעול רשות השידור - ימצאו עצמם אלפי עובדים ללא מקור פרנסה "
 על רקע הסערה הפוליטית סביב עתידו של תאגיד השידור ,  וההפגנות של עובדי רשות השידור כנגד הסגירה הצפויה בסוף אפריל ,  בלשכת ארגוני העצמאים והעסקים בישראל  ( להב )  מבקשים מהממשלה לדאוג לכך שתאגיד השידור יעלה לאוויר בזמן שנקבע לו על פי חוק .  
במכתב שנשלח אתמול  ( ראשון )  על ידי נשיא להב עו"ד רועי כהן לראש הממשלה בנימין נתניהו ולשר האוצר משה כחלון ,  והגיע לידי וואלה ברנז'ה ,  נטען כי יש לדאוג לכך על מנת שלא לפגוע בפרנסתם של עובדים רבים אשר תלויים בעליית התאגיד לשידור .  
עוד נטען כי בלהב מאוגדים 45 איגודים מקצועיים  ( שח"ם ,  אמ"י ,  אק"ט ,  איגוד התסריטאים ועוד )  ,  וכי כל אחד מהם מייצג ציבור רחב של יוצרים ואמנים הפועלים כעצמאים או כפרילנסרים   " אשר עלולים להיפגע קשות מהכוונה שלא לאפשר את תחילת פעילותו של התאגיד ". 
בהתאם לחוק השידור הציבורי ,  התאגיד אמור להקצות מדי שנה כ-200 מיליון שקל למימון ,  הפקה ורכישת תוכניות המיועדות לשידור בערוץ הטלוויזיה של התאגיד .  בלהב מסבירים כי תקציב זה אמור לספק עבודה ופרנסה לאלפי שחקנים ,  במאים ,  עורכים ,  תסריטאים ,  מפיקים ,  מתרגמים ועוד .
 לפי המכתב , " ככל שהתאגיד לא יחל לפעול ותחתיו תמשיך לפעול רשות השידור  ( המקצה נכון להיום סכום מצומק ביותר של כ-28 מיליון שקל בלבד להפקות )  ימצאו עצמם אלפי עובדים ללא מקור פרנסה .  ודוק ,  המדובר בעובדים אשר אינם נהנים מזכויות סוציאליות כלשהן ואינם זכאים לדמי אבטלה או תנאי פרישה .  מכאן ,  שכל החלטה אשר לא תאפשר את תחילת שידוריו של התאגיד כפי הקבוע בחוק תגדע את מטה לחמם ". 
בהקשר הזה ,  גורם בכיר ברשות טוען כי מאז חוק ארדן שנחקק ביולי 2014  " הרשות מיובשת ומשותקת ואסור לה לחתום על שום חוזה התקשרות חדש ".  הגורם מציין כי ב-2014 נחתמו חוזים בהיקף של כ-34 מיליון שקל כאשר ביולי עבר החוק - והכל נעצר .
 לסיכום נכתב : " הסתמכותו של סקטור שלם של עצמאים על כניסתו של החוק לתוקף היא זו המקנה בין היתר את התוקף המוסרי לקיומו של החוק כלשונו .. .הריני לבקשכם לעשות כל אשר לאל ידכם על מנת לוודא כי התאגיד יחל לפעול בהתאם לאמור בחוק ".  

להב לממשלה : " לוודא שהתאגיד יחל לפעול בהתאם בחוק "
 במכתב שנשלח ע"י לשכת ארגוני העצמאים והעסקים לרה"מ ולשר האוצר ,  והגיע לידי וואלה ברנז'ה ,  נכתב כי יש לדאוג לעליית התאגיד לאוויר בזמן : " ככל שהתאגיד לא יחל לפעול ותחתיו תמשיך לפעול רשות השידור - ימצאו עצמם אלפי עובדים ללא מקור פרנסה "
 
