נתניהו ספד לחנן פורת :  היה מופת ודוגמה לאזרחים
במערכת הפוליטית ספדו לחבר הכנסת לשעבר חנן פורת ,  שהלך לעולמו היום בגיל 67 .  יו"ר הכנסת ריבלין : " הוא אחז בחיים על אף יסוריו הקשים ".  באיחוד הלאומי הצהירו : " בבניין הארץ ננוחם "
 חבר הכנסת לשעבר ,  חנן פורת ,  שהלך היום לעולמו ,  יובא מחר  ( רביעי )  לקבורה בבית העלמין בכפר עציון ,  שם התגורר .  חברים ומוקירים הספידו בשעות האחרונות באהבה את הרב ,  בן 67 במותו ,  שכיהן בכנסת במפלגות הימין הלאומי החל מ-1981 וכמעט ברציפות עד פרישתו מהכנסת בשנת 1990 .
 ראש הממשלה ,  בנימין נתניהו ,  אמר כי  " חנן פורת הקדיש את חייו לבניין ארץ ישראל ,  לחינוך דורות של תלמידי הציונות הדתית ,  לאהבת ארץ ישראל ועם ישראל .  כבן קיבוץ כפר עציון ,  שחרב במלחמת השחרור ,  הוביל חנן פורת את השיבה לגוש עציון לאחר שחרורו ".  עוד אמר נתניהו כי  " תרומתו של פורת לבניין הארץ ויישובה ,  לחינוך ולהנהגת האומה על ערכי הציונות ,  היא מופת ודוגמה לאזרחי ישראל .  הכרתי את חנן לראשונה לפני 40 שנה ,  והתרשמתי מיד מהלהט הציוני שפיעם בו וממחויבותו העמוקה לשיבת העם היהודי לארצו ".  ראש הממשלה ביקש להביע את תנחומיו לאשתו של פורת ,  רחל ולילדיו ולנכדיו .
 גם יו"ר הכנסת ,  ראובן ריבלין ,  פרסם הודעת הספד ,  ואמר כי  " הכנסת מרכינה ראשה יחד עם בני משפחתו ,  מכריו ,  ידידיו ותלמידיו של הרב חנן פורת .  הרב חנן פורת היה ציוני אדוק ,  פרלמנטר מובהק ובונה נאמן של ארץ ישראל ,  איש חזון ומעש ,  ידיד אמת וחבר ליצירה ולעשייה ,  שאחז בצו החיים על אף ייסורים קשים .  יהי זכרו ברוך ." 
יו"ר האופוזיציה ,  ציפי לבני ,  אמרה כי  " פורת היה מסמליה המובהקים של תנועת ההתיישבות האמונית ,  והצליח ,  באופיו ובכישוריו הייחודיים ,  להוות גשר של דיאלוג בין הזרמים הפוליטיים בישראל .  פעילותו הציבורית הענפה לאורך עשרות שנים היא תמהיל של ציונות ,  אהבת הארץ ואהבת העם ,  והוא יחסר לרבים בציבור - אלה שתמכו בו וגם אלה שחלקו על דרכו .  יהי זכרו ברוך ". 
פורת היה חבר בבסיעת תקומה .  מהאיחוד הלאומי ,  שתחתה כיהן ,  נמסר כי  " אבד צדיק מן הארץ .  אנו המומים וכואבים את פטירתו של אהובינו וחברינו ,  הרב חנן פורת ,  ממייסדי המפלגה .  איש המעש והרוח ,  אוהב התורה ,  בונה הארץ ואוהב עם ישראל בכל רמ"ח אבריו ,  ששימש גשר וקרן אור בהידברות בין דתיים וחילונים ,  שהיה מראשי ומחלוצי ההתיישבות היהודית ביהודה ושומרון .  הרב חנן פורת פעל עד יומו האחרון בכל המישורים להרבות אהבה ואמונה בעם ישראל ,  ולחזק את אחיזתנו בארץ אבותינו .  בבניין הארץ ננוחם ". 
לפניות לכתב :  joshjosh@walla.com
עדכון ראשון :  16:00

נתניהו ספד לחנן פורת :  היה מופת ודוגמה לאזרחים
במערכת הפוליטית ספדו לחבר הכנסת לשעבר חנן פורת ,  שהלך לעולמו היום בגיל 67 .  יו"ר הכנסת ריבלין : " הוא אחז בחיים על אף יסוריו הקשים ".  באיחוד הלאומי הצהירו : " בבניין הארץ ננוחם "
 
