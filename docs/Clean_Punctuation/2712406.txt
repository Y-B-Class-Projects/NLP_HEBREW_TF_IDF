נתניהו על המו"מ : " שומרים על האינטרסים שלנו כדי להגיע להסכם "
 באירוע לציון יובל למכללה לביטחון לאומי אמר ראש הממשלה :  אנחנו לא רוצים מדינה דו-לאומית ,  אלא שלום יציב עם שכנינו ".  פרס : " צריכים להיות אסירי תודה על הקשר עם ארה"ב "
 ראש הממשלה בנימין נתניהו התייחס הערב  ( רביעי )  לתהליך השלום עם הפלסטינים ,  ואמר כי ישראל  " מנהלת משא ומתן מורכב וקשה ".  באירוע בבנייני האומה בירושלים לציון יובל למכללה לביטחון לאומי ,  הסביר נתניהו : " אנחנו לא רוצים מדינה דו-לאומית .  אנחנו רוצים שלום יציב עם שכנינו ,  אך באותה מידה לא רוצים לשחזר יציאת כוחות ישראליים רק כדי לאפשר כניסת כוחות עוינים ,  כמו איראן ,  כפי שקרה בעזה ".   
" אנו עומדים בתקיפות רבה על האינטרסים שלנו ,  אבל במטרה להשיג הסכם ",  המשיך נתניהו .  לדבריו , " צריכים להיות בו שני יסודות :  הכרה במדינת ישראל כמדינת הלאום היהודי וקץ הסכסוך ".  הוא ציין כי  " איננו יכולים להבטיח שההכרה הזאת תחלחל במלוא עוצמתה בחברה הפלסטינית .  על כן ,  היסוד החשוב השני של יצירת שלום הוא יסודות הביטחון שיכולים להגן על ישראל במידה שהסכם ייפרם ".   מוקדם יותר נשא דברים באירוע נשיא המדינה שמעון פרס .  הוא התייחס ליחסי ישראל-ארצות הברית ,  כשברקע דברי שר הביטחון משה יעלון נגד שר החוץ האמריקני ג'ון קרי . " צריך להיות אסירי תודה ,  מזל שיש אמריקה כזאת ",  אמר הנשיא . 
" אנחנו באותה חזית ,  יש לנו תמיכה של שתי המפלגות  ( בארצות הברית ,  א .  ת )  .  הם תומכים בנו לא רק צבאית ,  אלא גם מדינית ".  לדברי פרס ,  עמיתו האמריקני ברק אובמה  " עושה כל שביכולתו כדי לעזור לנו צבאית ומודיעינית .  הוא הרחיק לכת עד כדי כך שהטיל וטו באו"ם בניסיון לגנות את התנחלויות שהוא עצמו מתנגד להן .  זה ערך ממדרגה ראשונה ,  זו ידידות חשובה ביותר .  כמעט חצי מהעם היהודי חי באמריקה .  זו לא בושה להיות שותף עם מישהו שגדול ממך .  אני אהיה ברוגז איתם כי הם גדולים מאיתנו ?  צריך לקחת דברים ברצינות ובידידות .  אמריקה לא סתמה לנו את הפה ",  הוסיף . 
" אנחנו מוכרחים להבין מה זה אמריקה היום  לא מה שהייתה ",  המשיך פרס . " זו המעצמה היחידה בהיסטוריה שאספה את עוצמתה מנתינה ולא מלקיחה .  ב-237 שנותיה אמריקה נדבה יותר משגזלה .  היא רוצה לאפשר לנו לחיות בשלום ובחירות ,  וגם לפלסטינים .  זה אופייה .  איזה אינטרס יש לארה"ב  חוץ מלתמוך בדמוקרטיה וחירות ,  עם יחס עמוק לתנ"ך ולערכים שלנו ?  הם באו לעשות את העולם חופשי יותר ,  דמוקרטי יותר ,  טוב יותר ,  והם רואים בנו בני ברית ערכיים ".  
באשר ליחסו של העולם הערבי לישראל ,  אמר פרס : " היחס של העולם הערבי כלפינו השתנה עמוקות ,  כי היום כל הערבים יודעים שהבעיות שלהם לא קשורות לישראל .  מה שקורה בסוריה ,  בעיראק ,  בתימן ,  בלוב  לא קשור לישראל .  רק היחסים עם הפלסטינים .  אם אנחנו פותרים את הבעיה הזאת  אנחנו נהיה מיד בעולם אחר ".   
" כשהתחילה המדינה ,  לא היה לנו כוח ",  אמר הנשיא בהתייחסו לתהליך השלום עם הפלסטינים . " עכשיו כשיש לנו כוח ,  אנחנו מפחדים להחליט .  ישראל מעולם לא הייתה חזקה כמו היום .  לא צריך לפחד  לקבל את ההחלטה ולא לדחות אותה .  אם ישראל תעשה את זה ,  היא תעלה לגבהים שלא ידענו קודם .  אנחנו עם שיש לו כל כך הרבה כישרונות .  חסר לו אולי כישרון אחד  להיות עם ".  
באירוע ,  שבו השתתפו גם ראשי המוסד והשב"כ ,  נשאו דברים גם ראש המועצה לביטחון לאומי ,  אלוף יוסי ביידץ ,  פרקליט המדינה החדש שי ניצן והרמטכ"ל רב-אלוף בני גנץ .  הרמטכ"ל התייחס בדבריו לפיטוריהם של מאות אנשי קבע מצה"ל בשבועות האחרונים . " מדברים רבות על אנשי הקבע ,  אך אנשי הקבע הם לא הבעיה  הם הפתרון ,  והם לא אוהבים שמראים להם שהם הנטל של המדינה ",  אמר גנץ .  
לפניות לכתב אמיר תיבון :  amir.tibon@walla.co.il
 ( עדכון ראשון :  17:00 )  

נתניהו על המו"מ : " שומרים על האינטרסים שלנו כדי להגיע להסכם "
 באירוע לציון יובל למכללה לביטחון לאומי אמר ראש הממשלה :  אנחנו לא רוצים מדינה דו-לאומית ,  אלא שלום יציב עם שכנינו ".  פרס : " צריכים להיות אסירי תודה על הקשר עם ארה"ב "
 
