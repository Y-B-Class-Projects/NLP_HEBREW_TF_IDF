שבוע לפני נסיעת נתניהו לאו"ם :  עובדי משרד החוץ מאיימים בשביתה
עובדי המשרד מוחים על הקיצוצים המתוכננים במסגרת התקציב הדו-שנתי שיובא לאישור הכנסת בקרוב ,  ויחליטו היום אם לנקוט בעיצומים . " קוראים לראש הממשלה להתערב במשבר ולצמצם את הפגיעה באינטרסים של המדינה "
  ( בווידאו :  נתניהו נועד עם באן קי מון בעצרת האו"ם בשנה שעברה )  
שבוע לפני נסיעתו של ראש הממשלה בנימין נתניהו לעצרת הכללית של האו"ם בניו יורק ,  עובדי משרד החוץ מאיימים לפתוח בשביתה כללית ,  במחאה על קיצוצים בתקציב המשרד לשנתיים הקרובות .  היום  ( שלישי )  יכנס ועד עובדי המשרד אסיפת עובדים כללית שבה יוחלט אם לפתוח בשביתה .  הוועד דורש לבטל את הקיצוצים שנקבעו במסגרת התקציב הדו-שנתי ,  להשיב למשרד חלק מסמכויותיו שבוזרו ולממש הסכם שכר חדש שנחתם עמם לפני שנתיים ,  ולטענתם ,  לא מומש עד היום . 
" אנו קוראים לראש הממשלה ,  המכהן גם כשר החוץ ,  להתערב מידית במשבר המתמשך במשרד ולפעול עמנו כדי להגיע לפתרון בהקדם על מנת לצמצם את הפגיעה באינטרסים של מדינת ישראל ",  נמסר אתמול מוועד העובדים .  כמו כן מסר הוועד כי מדובר ב"מצב חירום ",  ומתח ביקורת קשה על הקיצוץ המתוכנן . " הפגיעה המתמשכת במשרד החוץ נובעת משיקול דעת מוטעה ביסודו ,  ואסור לאזרחי ישראל להסכים לכך ",  טענו .  לדבריהם , " מי שבחר לפגוע בשירות החוץ ,  לא מבין את עומק העשייה וחשיבותה ופוגע באופן ברוטלי באינטרס של אזרחי ישראל ". 
עוד בוואלה !  NEWS:זעם בעמונה על דברי ליברמן : " תחושת בגידה ,  הוא נכנע לשמאל ולפלסטינים"בתגובה לנפילת הפצמ"ר בגולן :  צה"ל תקף מטרות של צבא אסד בסוריהשתי חיילות שתעו בדרכן הגיעו עם רכב לטול כרם - והותקפו באבנים 
במסגרת הצעת התקציב הדו-שנתי שאושר בממשלה בחודש שעבר ,  נדרש קיצוץ רוחבי מכל משרדי הממשלה .  בין היתר אושרו תוכניות רחבות לקיצוץ 50 מיליון שקלים וביטול 120 תקנים במשרד החוץ ,  שמשמעותן הוא צמצום משמעותי בתקציבים ובכוח אדם בשגרירויות רבות ברחבי העולם .  בנוסף ,  הצעת התקציב ,  שצפויה לעלות בכנסת בקריאה ראשונה מיד עם החזרה מפגרת הקיץ בסוף אוקטובר ,  כוללת העברה של אגף קשרי תרבות ומדע ממשרד החוץ למשרד התרבות .  
לפני כשבועיים שיגר הוועד מברק לנתניהו ,  שמפקיד בפועל את ענייני משרד החוץ בידיו של המנכ"ל דורי גולד ,  ובו קראו לו לבטל לאלתר את מה שהם מגדירים  " הקיצוץ בבשר החי "  של שירות החוץ . " בשנים האחרונות סובל שירות החוץ של ישראל מתת-איוש כרוני וביזור סמכויות חסר-תקדים ,  שפוגע קשות במעמדה הבינלאומי של מדינת ישראל ",  כתבו .  משמעות הקיצוץ ,  הוסיפו  " היא הרס משרד החוץ - ולכך לא נוכל להסכים ".  
למשבר הנוכחי במשרד החוץ מצטרפת מתיחות נוספת ,  שפרצה בעקבות דיווח בסוף השבוע האחרון בעיתון  " מקור ראשון ",  ולפיו נתניהו התלונן באחרונה על עובדי המשרד . " במשרד החוץ לא נלחמים ,  רק מדווחים ,  מי צריך את זה ",  נתניהו צוטט בכתבה .  
אתמול פרסמה לשכת ראש הממשלה הודעה שבה הכחישו את הדיווח כ"חסר בסיס ",  והבהירו כי נתניהו סבור ש"ההפך הוא הנכון ".  לפי ההודעה ,  ראש הממשלה מעריך את עבודת אנשי משרד החוץ ומשבחה בכל הזדמנות .  בהודעה מובאים דברי הערכה של נתניהו כלפי המשרד ,  ולפיהם  " ראיתי מקרוב את עבודת משרד החוץ בחזית המדינית בביקורי האחרון באפריקה ובבירות נוספות ברחבי העולם .  אני מלא הערכה להישגים למען ביצור מעמדה הבינלאומי של ישראל וביטחונה ".  

שבוע לפני נסיעת נתניהו לאו"ם :  עובדי משרד החוץ מאיימים בשביתה
עובדי המשרד מוחים על הקיצוצים המתוכננים במסגרת התקציב הדו-שנתי שיובא לאישור הכנסת בקרוב ,  ויחליטו היום אם לנקוט בעיצומים . " קוראים לראש הממשלה להתערב במשבר ולצמצם את הפגיעה באינטרסים של המדינה "
 
