נכדתו של רבין תקפה : " אם לא תחדלו ממסע השיסוי - יישפך דם "
 בטקס האזכרה לזכר סבה ,  תקפה נועה רוטמן ואף טענה כי דוברת במשרד רה"מ פרסמה ציוץ עם תמונתם של רבין וערפאת ,  תחת הכותרת בוגד .  אחר כך התברר כי רוטמן התכוונה לציוץ של עיתונאית ולא של עובדת הלשכה .  נתניהו :  דברים פוגעניים וחסרי שחר
- נועה רוטמן :  דוברת במשרד רה"מ פרסמה ציוץ מסית ואיש לא התנער- משרד רה"מ :  מדובר בציוץ של עיתונאית שלא קשורה למשרד- נתניהו על דברי רוטמן : " דברים פוגעניים חסרי שחר "  
נועה רוטמן ,  נכדתו של ראש הממשלה המנוח יצחק רבין ,  הטיחה ביקורת קשה בהנהגה המדינית והזהירה כי  " נושאי תפקידים משתתפים במדורת ליבוי ושיסוי מחוסרת אחריות "  ומפני הסתה . " שלחי הציבור של העם ,  אתם שלחי ציבור ,  המעמד מחייב ,  אתם חייבים לדאוג לרווחת כולנו .  גם למי שמתנגד לדרככם ",  אמרה . " הזכות להיות הורים ,  לרווחה ,  ביטחון אישי ,  תרבות .  זה לא פרס על פטריוטיות או קרבה לצלחת .  אם לא תחדלו ממסע השיסוי ,  ישוב חלילה ויישפך כאן דם ".   
" התקשורת שלנו צריכה להיות עצמאית וחזקה ,  לא נמדדת רק בשורת רווח כלכלית "  הוסיפה . " הבעיה היא שבארץ שלנו ,  בימים האלה ,  פקפוק משול לבגידה ,  ביקורת היא קטנוניות ,  דרישה לדוגמה אישית היא רדיפה פוליטית ". 
עוד בוואלה !  NEWS:נתניהו בטקס הזיכרון לרבין : " נדון על הארכת הסכם השלום עם ירדן"כשרבין פיתח נחישות ,  וקירב את שלושת הקליעים בכיכר23 שנה לרצח רבין והגרלת המיליארדים בארה"ב :  מהדורת וואלה !  NEWS 
בהמשך האשימה רוטמן כי דוברת במשרד ראש הממשלה פרסמה ציוץ מסית ובו תמונת סבה : " רק באחרונה פורסם פאשקוויל ,  ציוץ בטוויטר ,  מטעם אותה דוברת במשרד בו נכללה תמונה של רבין עם ערפאת תחת הפועל 'בגד' ",  ציינה רוטמן במהלך נאומה . " לא יושבי השורות האלה ניסחו את הציוץ ,  אבל אף אחד לא התנער ממנו .  לאישה ממשיכים לשלם משכורת ,  מכספי המסים ". 
אחרי הנאום התברר כי רוטמן טעתה ,  וכי הציוץ המדובר בכלל היה של העיתונאית קרוליין גליק .  גליק היא עיתונאית ימין בולטת במעריב ובג'רוזלם פוסט ,  ובבחירות הקודמות נתניהו הציע לה שריון ברשימת הליכוד אולם המגעים לא הבשילו .
 מלשכת ראש הממשלה הבהירו : " נדהמנו לשמוע את ההאשמה החמורה של נועה רוטמן באזכרה הממלכתית לזכרו של יצחק רבין ז"ל נגד דוברת במשרד ראש הממשלה .  לאחר בדיקה התברר כי מדובר בכלל בציוץ של עיתונאית שאיננה קשורה למשרד .  מדובר בהשמצה חסרת בסיס שמביישת את המעמד ".  גם מטעם דוברת ראש הממשלה שיר כהן נמסר כי  " לא היה ולא נברא ".  
גם נתניהו עצמו התנער מהדברים במהלך נאומו בישיבה המיוחדת בכנסת לזכרו של ראש הממשלה רבין . " אני נדהמתי כי לא האמנתי לרגע ההוא שמישהי ממשרד ראש הממשלה עשה דבר כזה .  ביקשתי לבדוק את הדבר והתברר שלא היה ולא נברא .  זה בכלל ציוץ של עיתונאית שלא קשורה למשרד .  לא ידעתי על הציוץ הזה וכמובן מתנער ממנו בכל תוקף .  זו לצערי דוגמה כיצד לפעמים תוך כדי השיח על מתינות הדיבור ועל לחימה בהסתה אומרים דברים פוגענים וחסרי שחר  ,  לא רק עליי ,  אלא על ציבור שלם שאין להם שום אחיזה במציאות ".  
" אמרתי אז שהוא טועה ,  לא אמרתי שהוא בוגד ",  הוסיף . " רבין לא היה בוגד .  הוא היה פטריוט ציוני .  אני אומר את הדברים אלייך ראשת האופוזיציה כי בשבוע שעבר אמרת שראש הממשלה קורא בוגדים לאזרחים שלנו ,  מעבר לאי האמת לדברים הללו ,  הייתי מצפה שתגני את אלה שקוראים לי בוגד ".  
יו"ר האופוזיציה ציפי לבני השיבה לנתניהו והזכירה כי בתגובת הליכוד לדבריה אמש ,  ציינו כי היא משמשת כדוברת של אבו מאזן . " אם הדבר נאמר מבלי לומר את המילה בוגדת ,  אתה רומז לכך כדי שאחרים ישלימו ",  טענה . " בזה אתה מאשים את כל המחנה שאליו אני משתייכת .  לומר אני לא אומר בוגד זה לא מספיק ,  תפסיק גם לרמוז ". 
בהמשך התייחסה גם להסתה שלדבריה באה מצדו של ראש הממשלה . " זה כבר לא שלט שרואים או לא רואים מהמרפסת ,  זה קורה כאן בכנסת ,  זה הפוסטים שאתה ראש הממשלה כותב ",  אמרה . " לכל מי שיגיד שהדברים כאן על הבמה הם פוליטיים נגד ראש הממשלה ,  מפלגים ולא כולם יכולים להזדהות איתם ,  אני שואלת :  למה אנחנו לא יכולים להסכים מקיר לקיר לא ליצור אויבים מבית ?  שיש לנו מספיק אויבים מבחוץ ,  שזה מסוכן לנו כחברה ?  לא למדנו את הלקח ?  ".  
בפתח ישיבת הממשלה שב נתניהו להתייחס לנושא ואמר כי  " לבני ויחימוביץ' אמרו שאין הסתה מהשמאל ,  לא קוראים לרצח ,  גם לא רומזים לרצח - אני מזכיר להן את המיצג בבצלאל עם חבל התלייה סביב צווארי ,  את הגיליוטינה בכיכר ,  ואת התגובה לפוסט שפרסמה נכדתו של רבין ,  שכתבה :  'אולי ברצח נתניהו יהיה יום חופש' .  הסתה יש לגנות מכל כיוון ". 
בתו של יצחק רבין ,  דליה ,  ספדה לאביה בטקס שנערך הערב בכיכר רבין בתל אביב .  היא פנתה לבני הנוער במקום ואמרה  " אתם מגשימים לי חלום .  אין לי ספק שאבא שלי רצה שיהיה פה טוב ,  שהנוער יגדל בשקט ובבטחה ולא יילך למות בשביל ארצנו .  יצחק רבין לחם וחלם למענכם .  הדרך הנכונה והאמיתית להנציח את זכרו היא לשבת ביחד ולדבר ". 
 ( עדכון ראשון 16:40 )  

נכדתו של רבין תקפה : " אם לא תחדלו ממסע השיסוי - יישפך דם "
 בטקס האזכרה לזכר סבה ,  תקפה נועה רוטמן ואף טענה כי דוברת במשרד רה"מ פרסמה ציוץ עם תמונתם של רבין וערפאת ,  תחת הכותרת בוגד .  אחר כך התברר כי רוטמן התכוונה לציוץ של עיתונאית ולא של עובדת הלשכה .  נתניהו :  דברים פוגעניים וחסרי שחר

