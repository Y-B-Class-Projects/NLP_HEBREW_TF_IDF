ח"כ זוהר השווה בין שרה נתניהו לנסיכה דיאנה : " רדיפה עיתונאית "
 על רקע הרשעת רעיית ראש הממשלה ,  חבר הכנסת מהליכוד טען כי הרדיפה עלולה להסתיים באסון . " אני חלילה לא רוצה שתיגרם אותה תוצאה ,  אבל מה שעושים למשפחת נתניהו חוצה את כל הגבולות האפשריים ",  אמר זוהר בריאיון לערוץ כנסת
ח"כ מיקי זוהר  ( הליכוד )  השווה היום  ( שני )  בין הרדיפה לטענתו נגד משפחת נתניהו לבין מותה של הנסיכה דיאנה בבריטניה .  זוהר אמר ב"בוקר טוב כנסת "  עם יובל קרני בערוץ כנסת : " הסיפור של הנסיכה דיאנה הסתיים אמנם בטרגדיה .  כל הרדיפה העיתונאית הזאת יכולה בסופו של דבר להביא לאסון ".   
" אני חלילה לא רוצה שתיגרם אותה תוצאה ,  אבל מה שעושים למשפחת נתניהו חוצה את כל הגבולות האפשריים ",  הוסיף זוהר . " אמרתי שההיסטוריה תשפוט אתכם .  ההיסטוריה לא שוכחת שום דבר ". 
עוד בנושא בוואלה !  NEWS:נתניהו על הרשעת אשתו :  הסתיים מסע ציד הזוי ;  גורם משפטי :  הוא מתכחש לעובדותהרשעת שרה נתניהו היא החזרה הגנרלית לקראת מזעור תיקי רה"מ 
נתניהו ,  רעייתו של ראש הממשלה ,  הורשעה אתמול בבניצול מכוון של טעות הזולת במסגרת פרשת המעונות .  זאת ,  אחרי חתימתה על הסדר הטיעון והגשת כתב האישום המתוקן נגדה ביום רביעי האחרון .  נשיא בית משפט השלום ,  השופט אביטל חן ,  אישר את העונש עליו הסכימו נתניהו והפרקליטות והיא תשלם קנס בגובה עשרת אלפים שקלים ופיצוי לקופת המדינה בגובה 45 אלף שקלים .
 אחרי הרשעתה ,  אמר ראש הממשלה כי הסתיים  " מסע ציד הזוי של ארבע שנים על חמגשיות ואוכל "  שעלה למשלם המיסים מיליוני שקלים .  לדבריו , " אם לא היה מדובר באשתי לא הייתה נפתחת חקירה ואף אחד לא היה חולם להעמיד אותה לדין ".  על הסדר הטיעון אמר נתניהו : " שרה עברה ארבע שנים של גיהינום מול מכלל האשמות שלא נשאר מהם דבר .  היום כשהיא החליטה לא ללכת למשפט היא אמרה שהיא סבלה מספיק ושהיא רוצה שהגיהנום הזה ייפסק ".  
בתגובה ,  גורם משפטי בכיר אמר כי נתניהו  " מתכחש לעובדות "  ומתח ביקורת חריפה על דבריו : " ראש הממשלה התעלם כליל מכך שגב' נתניהו הודתה במפורש שפעלה בתחבולה בניגוד לנוהל מחייב ,  והוא טוען כעת שהנוהל היה כביכול בלתי חוקי .  ראש הממשלה ממשיך לדבר על הזמנת 'חמגשיות' כביכול ,  למרות ששרה נתניהו הודתה במפורש שהזמינה ארוחות רבות ממסעדות יוקרה ובמספר מקרים גם הזמינה שפים ממסעדות ". 
הגורם המשפטי הוסיף כי  " העובדה שראש הממשלה התעלם מכל אלה ,  היא גם מסר לא ראוי לציבור והיא אף מבזה את מערכת המשפט .  ניתן היה לצפות להתנהגות שונה מכל אדם ביחס למערכת המשפט ,  ודאי מראש הממשלה ,  שרק לפני ימים ספורים דיבר על הצורך לציית לכל פסק דין של בית המשפט .  שרה נתניהו היא לא דרייפוס .  היא הודתה במעשה פלילי כי גם היא יודעת מצויין שזה לא מקרה של 'לא יהיה כלום ,  כי אין כלום' ".  

ח"כ זוהר השווה בין שרה נתניהו לנסיכה דיאנה : " רדיפה עיתונאית "
 על רקע הרשעת רעיית ראש הממשלה ,  חבר הכנסת מהליכוד טען כי הרדיפה עלולה להסתיים באסון . " אני חלילה לא רוצה שתיגרם אותה תוצאה ,  אבל מה שעושים למשפחת נתניהו חוצה את כל הגבולות האפשריים ",  אמר זוהר בריאיון לערוץ כנסת

