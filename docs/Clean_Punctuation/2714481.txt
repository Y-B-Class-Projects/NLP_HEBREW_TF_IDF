 " חוסר אמון מוחלט בין נתניהו לאבו מאזן "
 ראש ממשלת קנדה ונשיא רומניה שביקרו השבוע בירושלים וברמאללה הביעו בשיחות סגורות דאגה זהה :  נתניהו ואבו מאזן לא סומכים אחד על השני - וכך נפגעת יכולתם לקבל החלטות קשות
 ( צפו בנתניהו וקרי מתייחסים למשא ומתן בשבוע שעבר )  
המשא ומתן בין ישראל לפלסטינים הולך ומתקרב לתאריך התפוגה שנקבע מראש לסוף אפריל ,  ולמרות שחלה התקדמות מסוימת ,  הצדדים עדיין רחוקים זה מזה .  שני מנהיגים זרים שביקרו השבוע בישראל וברשות הפלסטינית התרשמו כי מעבר לפערי העמדות בין נתניהו לאבו מאזן ,  הבעיה המרכזית בשיחות היא חשדנות והיעדר אמון .  ראש ממשלת ישראל ויו"ר הרשות הפלסטינית פשוט לא מאמינים זה לזה .  
עוד על תהליך השלום גם הנשיא אובמה לא אופטימי לגבי סיכויי המשא ומתן"נתניהו לא רוצה להיות זה שיפנה רבבות מתנחלים "  
האבחנה הפסימית הזו מגיעה מצד שני מנהיגים שנחשבים בין טובי ידידיה של ישראל בעולם :  ראש ממשלת קנדה ,  סטיבן הרפר ,  שהצמרת הישראלית יצאה מגדרה השבוע כדי לארח אותו ,  ונשיא רומניה ,  טריאן בססקו ,  שפועל בשנים האחרונות נגד החלטות אנטי-ישראליות באירופה .  שניהם נפגשו בימים האחרונים עם גורמים בכירים ביותר בישראל וברשות הפלסטינית ,  כולל ראש הממשלה נתניהו ,  הנשיא פרס ויו"ר הרשות הפלסטינית ,  אבו מאזן .  
בשיחות סגורות שערכו בתום ביקוריהם בירושלים וברמאללה ,  אמרו שני המנהיגים הזרים כי חוסר האמון והחשדנות מעכבים את שני המנהיגים מלקבל החלטות קשות ולהתקדם .  הרפר סיפר כי נתניהו ביקש ממנו להעביר מסרים לאבו מאזן ,  ואילו אבו מאזן ביקש להעביר מסרים לנתניהו ,  וכי הוא התרשם שקיים נתק בין השניים ,  למרות כמעט חצי שנה של משא ומתן ישראלי-פלסטיני .  
גורם שעודכן בפרטי הפגישות שערכו הרפר ובססקו עם אבו מאזן ברמאללה ,  אמר לוואלה !  חדשות כי  " שניהם אמרו לאבו מאזן ,  כל אחד במילותיו ,  שהוא חייב לאזור אומץ ולקבל החלטות קשות .  שניהם אמרו שאסור לו לפספס את ההזדמנות שנוצרה בעקבות מאמציו של קרי ".  אבו מאזן עצמו אמר בתום פגישתו עם הנשיא הרומני ,  כי הרשות הפלסטינית תסרב להאריך את המשא ומתן מעבר לתקופה שנקבעה מראש עד סוף אפריל .  נתניהו לעומת זאת מעוניין להאריך את השיחות לתקופה של כשנה .  
בסוף השבוע צפויה להתקיים פגישה נוספת בין ראש הממשלה נתניהו לבין שר החוץ האמריקני ,  ג'ון קרי ,  שנמצאים שניהם בשווייץ - נתניהו במסגרת הפורום הכלכלי העולמי ,  ואילו קרי לצורך ניהול ועידת השלום בנושא סוריה .  גורמים המעורבים במשא ומתן הישראלי-פלסטיני אמרו לוואלה !  חדשות כי קרי סבור שאם נתניהו ואבו מאזן יקבלו את נייר המסגרת שבכוונתו להציג לשניהם ,  ייווצרו התנאים המתאימים לפיסגה שתפגיש ישירות בין השניים ,  לראשונה מאז חידוש השיחות . 

" חוסר אמון מוחלט בין נתניהו לאבו מאזן "
 ראש ממשלת קנדה ונשיא רומניה שביקרו השבוע בירושלים וברמאללה הביעו בשיחות סגורות דאגה זהה :  נתניהו ואבו מאזן לא סומכים אחד על השני - וכך נפגעת יכולתם לקבל החלטות קשות

