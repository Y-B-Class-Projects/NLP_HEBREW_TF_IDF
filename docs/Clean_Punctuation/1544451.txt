נתניהו בגרמניה :  יש התקדמות מצד אבו מאזן
ראש הממשלה בירך על הדיווחים כי יושב ראש הרשות הפלסטינית ייפגש עמו .  לדבריו , " יש להיכנס למשא ומתן ללא תנאים מוקדמים ,  שכן התניות לא יועילו לנו "
  ( צילום :  רויטרס ,  עריכה :  רן צימט ) 
ראש הממשלה בנימין נתניהו ,  המבקר בגרמניה ,  הגיב הערב  ( רביעי )  לדיווחים כי ראש הרשות הפלסטינית אבו מאזן מעוניין להיפגש עמו ,  ואמר כי  " מדובר בהתקדמות ".  לדבריו , " אם זה נכון ,  מדובר בדבר החיובי הראשון מהצד הפלסטיני ".  נתניהו הוסיף כי  " מזמן חשבנו שיש מקום להיפגש ללא תנאים מוקדמים ,  משום שהתניות לא יועילו לנו ".  לטענתו ,  כל הנושאים יעלו במשא ומתן עתידי .
 מחר צפוי נתניהו להיפגש עם קאנצלרית גרמניה ,  אנגלה מרקל .  בראיון טלוויזיוני קראה מרקל ליישום פתרון שתי המדינות . " זהו הזמן הנכון .  הבה נעשה כל שביכולתינו לנצל אותו ",  אמרה .
 סוכנות הידיעות  " אסושיאייטד פרס "  דיווחה היום כי אבו מאזן מוכן להיפגש עם ראש הממשלה בשולי העצרת הכללית של האו"ם בחודש הבא .  כך דווח  .  עד כה ,  אבו מאזן סירב בנחרצות לפתוח בשיחות שלום עד שנתניהו יעצור את הבנייה בהתנחלויות .  
חבר צוות המשא ומתן הפלסטיני ,  ד"ר סאיב עריקאת ,  אמר היום בכנס  " העיר "  לחינוך בחולון כי  " אנו הולכים לפתרון של שתי מדינות ,  וכל השאר עומד למשא ומתן ".  בשיחת וידאו מרמאללה אמר עריקאת כי  " הישראלים רוצים את התוצאה לפני תחילת המשא ומתן .  ראש הממשלה נתניהו מנסה להכתיב במרבית התבטאויותיו את התנאים לשלום ואח"כ מבקש להתחיל משא ומתן ללא תנאים .  כל הסוגיות הן בנות פיתרון צריך רק לחדש את השיחות ". 

נתניהו בגרמניה :  יש התקדמות מצד אבו מאזן
ראש הממשלה בירך על הדיווחים כי יושב ראש הרשות הפלסטינית ייפגש עמו .  לדבריו , " יש להיכנס למשא ומתן ללא תנאים מוקדמים ,  שכן התניות לא יועילו לנו "
 
