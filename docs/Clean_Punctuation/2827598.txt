עם איזה פוליטיקאי היית יושב לקפה ? 
את השאלה הזו נשאלו חברי וחברות קבוצת המיקוד של וואלה !  והפתיעו בתשובותיהם .  עם מי הם היו רוצים להיפגש כדי להבין מה עבר עליהם בעשר השנים האחרונות ,  במי הם רוצים להטיח האשמות ועם מי הם לא היו מוכנים להיפגש בשום פנים ואופן ?  צפו בקבוצת המיקוד של וואלה ! 
הפעם הראשונה שלי  קבוצת המיקוד של וואלה !  חדשות :  19 צעירים ממגזרים שונים ומכל רחבי הארץ ,  המצביעים לראשונה בבחירות הקרובות ,  הגיעו לאולפן וואלה !  וענו על שאלות בנושא .  בעזרת שלטים מיוחדים הם הביעו את תחושותיהם על קטעי וידאו הקשורים לבחירות .  בפרק זה חברי קבוצת המיקוד ענו על שאלה אחת בלבד  עם מי מבין הפוליטיקאים הם היו רוצים לשבת לשתות כוס קפה  וחשפו שלל תשובות והסברים שמעידים על האופן שבו הם תופסים כל דמות .
 לכל הפרקים של הפעם הראשונה שלי  
" הייתי מבקשת שהיא תסביר לי מה עבר לה בראש בעשר השנים האחרונות ",  סיפרה אחת מחברות הקבוצה בתשובתה לשאלה מדוע בחרה להיפגש לקפה עם ציפי לבני ,  בהתייחסה למעברים של שרת המשפטים לשעבר בין מפלגות .  על יו"ר הבית היהודי ,  נפתלי בנט ,  אמר צעיר אחר : " הייתי אומר לו שהוא מציג רשימה פלורליסטית אבל כמעט כל חבריה אומרים דברים הומופוביים ". 
אלה חלק מהדברים שביקשו הצעירים לומר למועמדים בפגישה בארבע עיניים ,  מה שמעיד על הסיבות שהובילו לבחירותיהם .
 ומדוע אף אחד לא היה מעוניין להיפגש עם אביגדור ליברמן ?  
קבוצת מיקוד ממוחשבת היא כלי מוכר של מחקר איכותני לזיהוי עמדות ותפישות בחברה ,  המאפשר לתרגם תחושות ומחשבות של חבריה לגרפים מתמטיים .  בניגוד לסקר ,  כלי כמותי שנועד לנבא תוצאות ומגמות בכלל האוכלוסייה ,  מטרתה העיקרית של קבוצת המיקוד היא לבחון רגשות ועמדות .  חברי הקבוצה של וואלה !  הם 19 צעירים בני 20-18 ,  שמצביעים לראשונה בבחירות לכנסת ה-20 ,  וכן אישה בשנות ה-40 לחייה שהצהירה כי תלך לראשונה אל הקלפי בבחירות 2015 .
 מדובר בקבוצה הטרוגנית מכל רחבי הארץ :  מחציתם מגדירים את עצמם כמצביעי שמאל ומחציתם כמצביעי ימין .  היא כוללת חילוניים ,  דתיים ,  ערבים ונציגי דור שני לעולים ;  והיא נחלקת כמעט שווה בשווה בין נשים וגברים .
 ההצבעה באולפן נעשתה ביום שלישי ,  ה-27 בינואר ,  כחודש וחצי לפני הבחירות .  

עם איזה פוליטיקאי היית יושב לקפה ? 
את השאלה הזו נשאלו חברי וחברות קבוצת המיקוד של וואלה !  והפתיעו בתשובותיהם .  עם מי הם היו רוצים להיפגש כדי להבין מה עבר עליהם בעשר השנים האחרונות ,  במי הם רוצים להטיח האשמות ועם מי הם לא היו מוכנים להיפגש בשום פנים ואופן ?  צפו בקבוצת המיקוד של וואלה ! 

