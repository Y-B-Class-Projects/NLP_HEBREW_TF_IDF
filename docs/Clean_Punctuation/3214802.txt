בליכוד תוקפים את אלשיך :  זיהם את החקירות נגד נתניהו
לאחר פרסום בחדשות 12 לפיו צוטט המפכ"ל לשעבר בשיחות סגורות אומר כי היועמ"ש לא יישבר ויזמן את נתניהו לשימוע לפני הבחירות - פתחו במפלגה במתקפה על הדברים . " זה משחק מכור .  אלשיך ממשיך ללחוץ בכל הכוח על אישום בכל מחיר "
 בליכוד פתחו הערב  ( שלישי )  במתקפה על המפכ"ל לשעבר רב-ניצב בדימוס ,  רוני אלשיך ,  זאת לאחר פרסום בחדשות 12 לפיו צוטט המפכ"ל לשעבר בשיחות סגורות אומר כי היועץ המשפטי לממשלה ,  אביחי מנדלבליט ,  לא יהסס לזמן את ראש הממשלה בנימין נתניהו ,  לשימוע לקראת הגשת כתב אישום לפני הבחירות . 
" אם זה נראה כמו משחק מכור ונשמע כמו משחק מכור - אז זה משחק מכור ",  אמרו בליכוד . " רוני אלשיך זיהם את החקירות נגד ראש הממשלה נתניהו והפך אותן לתהליך שתוצאתו ידועה מראש .  בחקירות ,  וגם עכשיו ,  אלשיך ממשיך ללחוץ בכל הכוח על הגשת כתב אישום בכל מחיר - גם כשאין כלום .  רק אזרחי ישראל יבחרו מי יהיה ראש הממשלה שיוביל את המדינה ,  ואזרחי ישראל יצביעו נגד מסע הצייד :  דווקא נתניהו ". 
עוד בוואלה !  NEWS:תמונות הלווין חושפות :  הנזק שנגרם מהתקיפה הישראלית בסוריהטרגדיה בחופשה :  דניאל בן ה-3 נפצע - ומת אחרי ארבעה חודשיםהדוחות שלנו יבוטלו ?  לא כל כך מהר :  מדריך לסערת מצלמות המהירות 
לפי הדיווח בחדשות 12 אלשיך הביע דאגה באותן שיחות סגורות מעוצמת הביקורת של נתניהו ואנשיו על מנדלבליט .  עם זאת ,  אמר כי הוא משוכנע שהיועמ"ש יעמוד בלחצים ויפרסם את החלטתו על שימוע עוד לפני הבחירות . " מנדלבליט חצה את הרוביקון והוא לא יישבר .  אין לי גם ספק שכתב האישום נגד ראש הממשלה יכלול את עבירת השוחד ",  אמר אלשיך לפי הפרסום בשיחות הסגורות .
 עוד פורסם כי בשיחות שאלשיך קיים עם מקורביו בימים האחרונים אמר שכבר לפני חודשים ארוכים היה ברור שהמתקפה עליו תעבור מהר מאוד ליועץ המשפטי לממשלה . " גם מנדלבליט עצמו אמר לפני חודשים - זה  ( המתקפה )  בדרך אליי ",  צוטט אלשיך באותן השיחות .  
מפכ"ל המשטרה לשעבר התריע מהתוצאות החמורות של המתקפה על היועמ"ש ,  על בכירי הפרקליטות ועל המשטרה . " המתקפה של נתניהו ואנשיו עלולה להשפיע בצורה הרסנית על מרקם היחסים בחברה הישראלית ",  אמר אלשיך באותן שיחות עם מקורביו . " אנחנו עלולים לשלם מחיר בלתי נסבל לאחר הבחירות תידרש עבודה רבה של שיקום האמון במערכת אכיפת החוק ".  

בליכוד תוקפים את אלשיך :  זיהם את החקירות נגד נתניהו
לאחר פרסום בחדשות 12 לפיו צוטט המפכ"ל לשעבר בשיחות סגורות אומר כי היועמ"ש לא יישבר ויזמן את נתניהו לשימוע לפני הבחירות - פתחו במפלגה במתקפה על הדברים . " זה משחק מכור .  אלשיך ממשיך ללחוץ בכל הכוח על אישום בכל מחיר "
 
