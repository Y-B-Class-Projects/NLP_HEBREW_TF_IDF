רה"מ :  כתבים זרים שישתתפו במשט לעזה לא יגורשו
בניגוד לדבריו של ראש לשכת העיתונות הממשלתית ,  לפיהם כתבים זרים שיסקרו המשט לעזה יגורשו מישראל ל-10 שנים ,  הודיע רה"מ כי עיתונאים אלו לא יגורשו ואף יוזמנו להצטרף לספינות צה"ל
ראש הממשלה בנימין נתניהו הנחה היום  ( שני )  את הרשויות המוסמכות לגבש נוהל מיוחד כלפי עיתונאים זרים אשר ישתתפו במשט ויגיעו לחופי רצועת עזה בניגוד לחוק הכניסה לישראל .  הודעתו של ראש הממשלה הגיעה לאחר שללשכתו הגיעו בימים האחרונים תלונות מהתקשורת הזרה בעקבות מכתב ששלח ראש לשכת העיתונות הממשלתית אורן הלמן לכתבים הזרים המתכוונים להשתתף במשט לעזה ,  ובו איים כי אם ישתתפו במשט תימנע כניסתם לישראל למשך 10 שנים .  
מלשכת ראש הממשלה נמסר כי  " כשהובא הדבר לידיעתו ,  הנחה ראש הממשלה שלא להפעיל את המדיניות הרגילה הננקטת כלפי מסתננים ואלה הנכנסים באופן לא חוקי לישראל .  במקביל ,  סוכם על צירוף כלי תקשורת ישראליים ובינלאומיים לספינות חיל הים במטרה ליצור שקיפות וסיקור אמין של האירועים ". 
עוד באותו נושא:הממשלה תבחן מחדש הטלת סנקציות על כתבים שישתתפו במשטראש לע"מ מאיים בסנקציות על כתבים זרים שישתתפו במשט לעזה
במכתב ששלח הלמן לכתבים נכתב : " משט זה הינו פרובוקציה מסוכנת ,  שמאורגנת על ידי גורמים קיצוניים מערביים ואיסלמיסטיים .  המשט רק יסייע לחמאס ,  המוגדר בעולם כארגון טרור איסלמי קיצוני .  המשט מתכוון להפר ביודעין את הסגר שהוכרז כדין ועל פי כל האמנות והמשפט הבינלאומי .  ממשלת ישראל הנחתה את צבא ההגנה לישראל לא לאפשר למשט להגיע ליעדו ". 
בתגובה ,  פנו כתבים זרים לראש הממשלה על מנת שיבטל את הגזירה ויאפשר סיקור המשט . " סיקור המשט מעל גבי הספינות אינו מפר את החוק הישראלי .  למעשה ,  אין דבר בחוק הישראלי האוסר על סיקור עיתונאי בדרך זו ",  כתב עורך הדין עודד פלר מהאגודה לזכויות האזרח . " נהפוך הוא  האינטרס הציבורי הוא לעיתונות חופשית ולסיקור עיתונאי פתוח ,  מקיף ושלם של המשט ,  על כל שלביו ועל כל היבטיו ,  ובכל הזירות בו יתרחש .  כשם שיש חשיבות רבה לסיקור הפעילות בנמל אשדוד ,  כך ישנה חשיבות לסיקורו מעל גבי הספינות .  כשם שאי אפשר לומר שעיתונאים שעתידים לסקר את המשט בנמל אשדוד לוקחים חלק בפעילות הרשויות הישראליות ,  כך אין לומר שעיתונאים שיסקרו את המשט מעל גבי הספינות לוקחים חלק במשט .  העיתונאים אינם לוקחים חלק בפעילות ,  אלא מסקרים אותה ". 
לפניות לכתב :  pinhas_wolf@walla.co.il

רה"מ :  כתבים זרים שישתתפו במשט לעזה לא יגורשו
בניגוד לדבריו של ראש לשכת העיתונות הממשלתית ,  לפיהם כתבים זרים שיסקרו המשט לעזה יגורשו מישראל ל-10 שנים ,  הודיע רה"מ כי עיתונאים אלו לא יגורשו ואף יוזמנו להצטרף לספינות צה"ל

