 " אין רקע פוליטי ":  זורקת העגבניה לעבר נתניהו נחקרה - ושוחררה
הצעירה בת ה-19 שתועדה כשהיא משליכה עגבניה לעבר פמליית רה"מ במהלך סיור בשוק התקווה בתל אביב שוחררה לאחר שהחקירה העלתה כי היא סובלת מהפרעה נפשית . " ברור לנו שאין לה דעה פוליטית כלשהי ",  אמר גורם במשטרה
המשטרה עיכבה לחקירה ושחררה בתנאים מגבילים את הצעירה בת ה-19 משכונת הארגזים בתל אביב החשודה כי השליכה עגבניה לעבר פמליית ראש הממשלה בנימין נתניהו בעת שערך סיור בחירות אתמול בשוק התקווה בתל אביב .  
הצעירה מוכרת למשטרה כמעורערת בנפשה ,  ולא הצליחה לתת הסבר מדוע עשתה את המעשה וככל הנראה היא לא הייתה מודעת על פי המשטרה למעשיה ולתוצאותיו . " היא לא עשתה את זה ממניעים פוליטיים ,  היא לא יודעת מי ומה בקטע הפוליטי .  היא פשוט ישבה בחדר החקירות ולא ידעה להסביר למה עשתה את המעשה .  היא סובלת ככל הנראה מבעיות פסיכוטיות קשות .  ברור לנו שאין לה דעה פוליטית כלשהי והמניע הוא לא פוליטי בשום דרך ",  אמר גורם במשטרה .  
השוטרים צפו בשעות הלילה בצילום השלכת העגבנייה וזיהו מיד את האישה והגיעו לביתה בשכונת הארגזים .  היא נחקרה במשך זמן בתחנת שכונות ולאחר שהשוטרים הבינו את הנסיבות שחררו אותה בתנאים .  
יו"ר מפלגת כחול לבן בני גנץ גינה את זריקת העגבנייה וכתב אתמול כי  " אני מגנה בכל תוקף את זריקת העגבניות על בנימין נתניהו בשוק התקווה .  ישראל צריכה אחדות- לא אלימות ".   

" אין רקע פוליטי ":  זורקת העגבניה לעבר נתניהו נחקרה - ושוחררה
הצעירה בת ה-19 שתועדה כשהיא משליכה עגבניה לעבר פמליית רה"מ במהלך סיור בשוק התקווה בתל אביב שוחררה לאחר שהחקירה העלתה כי היא סובלת מהפרעה נפשית . " ברור לנו שאין לה דעה פוליטית כלשהי ",  אמר גורם במשטרה

