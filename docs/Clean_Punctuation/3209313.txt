הולכים לבחירות באפריל :  ראשי הקואליציה החליטו לפזר את הכנסת
ראשי הקואליציה התכנסו כדי למצוא פתרון למשבר הגיוס ,  אולם לבסוף החליטו פה אחד לפזר את הכנסל וללכת בחירות .  שרת המשפטים שקד החלה בהכנת החוק לפיזור הכנסת ותקיים בעניינו מחר משאל טלפוני בקרב חברי ועדת השרים לחקיקה .  הכנסת תפוזר עוד השבוע והבחירות יתקיימו ב-9.4
- ראשי הקואליציה החליטו על פיזור הכנסת והליכה לבחירות- מועד הבחירות המתוכנן :  9 באפריל 2019- הכנסת תפוזר עוד השבוע- באופוזיציה מברכים על ההחלטה : " הגיע זמנה של הקואליציה להתפזר "  
ראשי הקואליציה הודיעו היום  ( שני )  לאחר ישיבתם כי החליטו לפזר את הכנסת וללכת לבחירות מוקדמות . " מתוך אחריות תקציבית ולאומית החליטו ראשי מפלגות הקואליציה ,  בהסכמה ופה אחד ,  לפזר את הכנסת וללכת לבחירות חדשות בתחילת אפריל לאחר קדנציה של ארבע שנים מלאות .  השותפות בכנסת ובממשלה תימשך גם בתקופת הבחירות ".  
הישיבה התקיימה לאור המשבר בהשגת רוב לקידום חוק הגיוס לאישור בקריאה שנייה ושלישית עד 15 בינואר לפי דרישת בג"ץ .  התאריך שעליו סיכמו ראשי הקואליציה יחד עם יו"ר הכנסת יולי אדלשטיין - 9 באפריל 2019 .
 בישיבת ראשי הקואליציה הוחלט לפזר את הכנסת  " בהקדם האפשרי ".  החוק לפיזור הכנסת יעלה לקריאה ראשונה מחר ,  ובהמשך השבוע לקריאה שניה ושלישית .  חוק כזה מצריך שלוש קריאות ברוב של 61 חברי כנסת ,  שאותו יהיה ניתן לכאורה לגייס בקלות .  עם זאת ,  ראש הממשלה אמור לנסוע לברזיל ביום חמישי להשבעת הנשיא ז'איר בולסונארו ולשוב ביום רביעי הבא ובלשכת נתניהו אומרים כי טרם הוחלט על שינוי בתוכניות הנסיעה .  
עוד בוואלה !  NEWS:נתניהו בטקס מינוי הנגיד :  בטוח שנצלח את הסערה בשוק ההוןברקע הנסיגה מסוריה :  נתניהו ייפגש עם שר החוץ האמריקני בברזיל"טענות שקריות ":  נתניהו תובע את העיתונאי בן כספית בסך 200 אלף שקל 
כשבועיים לפני מועד הבחירות תתקיים בוושינגטון ועידת אייפאק בארצות הברית ,  בה נתניהו משמש לרוב כנואם המרכזי .  כמו כן ,  בליכוד מעריכים שהפריימריז במפלגה ייערכו בשבוע האחרון של ינואר ,  מאחר שלפי החוק הרשימות המתמודדות לכנסת צריכות להיות מוגשות כ-45 יום לפני הבחירות .
 בישיבת סיעת הליכוד הסביר נתניהו כי ההחלטה לפזר את הכנסת התקבלה פה אחד בקרב ראשי הקואליצה ,  זאת לאחר שלא הושגה הסכמה בעניין הגיוס . " הקואליציה הנוכחית היא הגרעין לקואליציה הבאה ,  זה הבסיס ",  אמר . " אנחנו באים לבקש מנדט ברור מהבוחר להמשיך להוביל את מדינת ישראל בדרך שלנו ".  בהמשך נתניהו אף השיב לשאלות ,  בין השאר אם חל שינוי במצב הביטחוני - שבגינו התעקש בעבר על שלמות הקואליציה . " לא יכולתי לומר אז את מה שאתם יודעים היום - שאנחנו בפתחו של מבצע לפירוק נשק המנהרות .  המבצע הזה רובו ככולו מאחורינו ".  בנוגע לקידום החקירות בתקופת החקירות אמר : " אין לי שום ציפייה בנושא ".  הוא אף התייחס להחלטתו של לפיד שלא לתמוך בחוק הגיוס : " הוא יצטרך להתפתל כמו הודיני כדי להסביר את התנגדותו ".  
17:45 יו"ר העבודה אבי גבאי אמר בעקבות הקדמת הבחירות : " כל השחקנים הפוליטים הודיעו שישבו בממשלה בראשות נתניהו ולכן אלה בחירות ביני לבין נתניהו ".  יו"ר האופוזיציה ציפי לבני : " היום חוזרת התקווה לישראל ואפשר לנשום לרווחה .  עוצרים את חקיקת הסיפוח ,  הקיפוח והרס הדמוקרטיה ושלטון החוק .  מרגע זה אין להם מנדט ונדאג שלא יקבלו חדש ". 
17:37 בהתאם להחלטת ראשי מפלגות ,  שרת המשפטים איילת שקד מכינה את הצעת החוק לפיזור הכנסת ל-9 באפריל .  שקד תקיים על כך משאל טלפוני של ועדת שרים לחקיקה מחר בבוקר .
 17:17 יו"ר הכנסת יולי אדלשטיין : " כהונת הכנסת ה-20 התאפיינה באלימות מילולית ,  נקווה שמערכת הבחירות לכנסת ה-21 לא תהיה כזו ,  ותתאפיין בענייניות ולא בניסיון לתקוף את היריב ".  
16:42 הוסכם כי הבחירות יתקיימו ב-9 באפריל 2019 .  החוק לפיזור הכנסת יעלה לקריאה ראשונה מחר ,  ובהמשך השבוע לקריאה שניה ושלישית .  
16:23 גורם בכיר בקואליציה :  את נתניהו לא עניין כלום ,  מעניין אותו רק החקירות נגדו .
 16:12 נתניהו בחלקה הסגור של ישיבת סיעת הליכוד  - " שום דבר לא מובטח וצריך להילחם בצורה אדירה .  אנחנו נתמודד עם כוחות גדולים ונצטרך לגייס קהלים גדולים .  המבחן שלנו יהיה בגיוס התומכים שלנו - לשכנע את הציבור שלנו להצביע לליכוד ,  לא לאף אחד אחר ,  ולבוא ולהצביע .  אם נעשה זאת ננצח ".  
15:56 שר האוצר משה כחלון בפתח ישיבת סיעתו 'כולנו' : " קשה מאד לתפקד וכדי לשמור על יציבות כלכלית במשק ,  ולכן החלטנו יחד לגשת לבחירות מהר ככל שניתן .  כמה שבחירות יותר קצרות ,  זה פחות כסף למדינה ,  פחות עלויות למפלגות .  ביום או יומיים הקרובים תגיע הצעת החוק לפיזור הכנסת ונתארגן לבחירות .  שמרנו על אחראיות ,  ממלכתיות לאורך כל הדרך .  כשכל פעם היה דיון בנושא ממלכתי או פגיעה בשלטון החוק  ,  כולנו עמדה כחומה בצורה מול הניסיונות האלה ואנחנו גאים על כך ".  
15:40 משרד המשפטים :  למרות ההחלטה על פיזור הכנסת ,  תהליך העבודה על תיקי החקירה הנוגעים לראש הממשלה נמשך כמתוכנן . " מדובר בתהליך עבודה סדור ומקצועי ,  שאיננו תלוי בארועים פוליטיים .  מכל מקום קיימת הנחיית יועץ משפטי לממשלה בנושא 'מדיניות התביעה והאכיפה לפני הבחירות לכנסת ולרשויות המקומיות' .  הנחייה זו פומבית ומפורסמת באתר משרד המשפטים ". 
15:22 נתינהו בישיבת סיעת הליכוד : " התקבלה הסכמה פה אחד על פיזור הכנסת .  נחנו באים לבקש מנדט ברור מהבוחר להמשיך להוביל את מדינת ישראל בדרך שלנו ". 
15:00 יו"ר הכנסת יולי אדלשטיין זימן ללשכתו להתייעצות את ראשי מפלגות הקואליציה בעקבות ההודעה על פיזור הכנסת והליכה לבחירות .  מאוחר יותר יזמן היו"ר גם את ראשי מפלגות האופוזיציה ,  כדי לסכם על תאריך פיזור הכנסת וקיום הבחירות במועד מוקדם ככל האפשר .
 14:35 יו"ר מרצ ,  ח"כ תמר זנדברג : " ברוך שפטרנו מעונשה של זו .  הגיע זמנה של הקואליציה הזאת להתפזר וזמנה של ישראל לעתיד טוב יותר ". 
14:31 יו"ר ישראל ביתנו אביגדור ליברמן בישיבת הסיעה : " אני מברך את ראשי הקואליציה ללכת לבחירות מוקדמות .  אנחנו נדרוש התחייבות מהממשלה הבאה לא לשנות את חוק הגיוס ,  אם לא תהיה התחייבות כזו - לא נצטרף .  אנחנו לא פה בכל מחיר ,  יש לנו עקרונות ". 
עדכון ראשון :  14:28 

הולכים לבחירות באפריל :  ראשי הקואליציה החליטו לפזר את הכנסת
ראשי הקואליציה התכנסו כדי למצוא פתרון למשבר הגיוס ,  אולם לבסוף החליטו פה אחד לפזר את הכנסל וללכת בחירות .  שרת המשפטים שקד החלה בהכנת החוק לפיזור הכנסת ותקיים בעניינו מחר משאל טלפוני בקרב חברי ועדת השרים לחקיקה .  הכנסת תפוזר עוד השבוע והבחירות יתקיימו ב-9.4

