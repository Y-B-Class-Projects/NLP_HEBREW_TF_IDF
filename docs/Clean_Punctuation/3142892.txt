דן מרגלית :  הכי חשוב שאדם כמוני יכתוב ב"ישראל היום "
 חשבון הדולרים של לאה רבין ,  הפעם ההיא שבה הרתיח את מנחם בגין ,  ולמה לא קיבל את פרס ישראל :  דן מרגלית מתארח באולפן וואלה !  TALK 
" תסביך המלך ",  כך תימצת העיתונאי דן מרגלית את פרשות ראש הממשלה בנימין נתניהו . " העם אוהב מלך ,  וכשהוא אוהב מלך הוא סולח לו על הכול .  משה דיין פעם אמר לי :  'כשאוהבים אותך אתה יכול לעשות מה שאתה רוצה .  כשלא אוהבים אותך ,  גם אם אתה רוצה לעשות משהו לגיטימי ,  מתנגדים לך' ". 
אז אתה מכיר את מנדלבליט טוב .  הוא יעמוד בלחצים ?  
" בניגוד לכל חבריי ,  כל שותפיי לדעה ,  אני לא הלכתי נגד מנדלבליט .  אני חושב שמנדלבליט ,  שכן עשה שגיאה בתחילת החקירות ,  לא מיצה את האשראי שמגיע לו ,  ולכן אני לא הלכתי נגדו ,  זה לא מוכיח שהוא לא ינהג כראוי היום ". 
עוד בוואלה !  TALK :  ציון אמיר :  סנגור זה מצב נפשי ,  אבל יש לי קו אדוםרם בן ברק :  רוצה להחליף את הממשלה בבחירות ,  לא בדרך אחרת 
מרגלית התייחס גם למערכת היחסים המורכבת שלו עם ראש הממשלה לשעבר אהוד אולמרט ,  וסיפר כי  " הוא היה כמו אחי הגדול .  כשהתחלנו להיות חברים ,  הוא היה חבר כנסת זוטר שנלחם בשחיתות .  זה מה שמשך אותי כל כך ..  .  הרי באו אליי אנשים כל השנים כמו רובי ריבלין ואחרים ואמרו לי :  'החבר שלך מושחת' .  אבל אני תמיד אמרתי להם :  'תביאו הוכחה ,  אם אתם מביאים לי הוכחה אחת ,  אני לא חבר שלו' ". 
לדבריו , " אחרי מלחמת לבנון השנייה ,  או כבר במהלך מלחמת לבנון השנייה ,  אנשים איבדו את הפחד מפניו ,  ואז התחילו לבוא הסיפורים .  וכשאני שמעתי את הדברים ,  וחלק מהם בדקתי ,  אז ראיתי ,  וואו ,  שומו שמיים ,  האיש משקר לנו 30 שנה .  זה נורא .  וגם היום אני אומר לך ,  שמע ,  הרבה פעמים שואלים אותי :  'יש דרך לחדש את היחסים ? ' אין דרך לחדש את היחסים .  אבל מבחינתי הוא צריך לעשות רק דבר אחד :  לבוא אליי ולבקש סליחה על כל השקרים שהוא סיפר לי כל השנים ,  איך סתם מעלילים עליו ".  
על פי מרגלית , " בגין הוא אדם מדהים ,  שב-1951 כתב את המסה הכי חשובה להגנת שלטון החוק ,  ושם הוא מסביר מדוע שופטים שלא נבחרו יכולים להכריע בגורל הפוליטיקאים שנבחרו .  זו ממש תשובה לימינו ,  לבנימין נתניהו ולכל אלה שאומרים :  'מי הם שהם לא נבחרו ? ' "
 מרגלית התייחס גם לחשיפת פרשת חשבון הדולרים של לאה רבין  ( "לא התלבטתי אפילו דקה אחת ")  ,  ליחסיו עם אריאל שרון  ( "אי אפשר לקחת ממנו את הגדולה ")  ולעבודתו ב"ישראל היום "   ( "זה הדבר הכי חשוב ,  שאדם כמוני יכתוב שם ")  .  לדבריו , " כל העיתונות ,  בעצם כל התקשורת ,  הולכתלעבר המצב הזה שהם חינמון ,  שכולנו נהיה חינמונים בצורה כזאת או אחרת ".  
היית בין המועמדים לפרס ישראל ,  אגב ,  השנה ? 
כן .  אבל לא יצא .  לא היה סיכוי .  כשראיתי את הרכב הוועדה ידעתי שזה לא יקרה 

דן מרגלית :  הכי חשוב שאדם כמוני יכתוב ב"ישראל היום "
 חשבון הדולרים של לאה רבין ,  הפעם ההיא שבה הרתיח את מנחם בגין ,  ולמה לא קיבל את פרס ישראל :  דן מרגלית מתארח באולפן וואלה !  TALK

