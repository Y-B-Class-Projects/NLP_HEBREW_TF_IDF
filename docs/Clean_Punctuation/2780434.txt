הרשות תציג לאו"ם לוח זמנים לנסיגת ישראל מהגדה
בעוד כשבועיים הרשות תפנה לאו"ם בדרישה להציג לישראל  " לוח זמנים לסיום הכיבוש ".  בישראל מכחישים דיווח ירדני שאבו מאזן ונתניהו נפגשו בממלכה בטרם חתימת הסכם הפסקת האש
לאחר ההכרזה על הפסקת אש ,  הרשות הפלסטינית ממשיכה במהלכים המדיניים .  הבוקר  ( חמישי )  נודע כי הרשות תפנה ב-15 בספטמבר למועצת הביטחון של האו"ם בדרישה להציב לישראל  " לוח זמנים לסיום הכיבוש ".  נביל שעת' ,  בכיר פתח ומקורבו של אבו מאזן ,  אמר כי הליגה הערבית תתכנס ב-5 בספטמבר כדי לדון במהלך שיוזמים הפלסטינים .
 הפסקת האש נמשכת - עדכונים אחרוניםדווקא בזמן מלחמה :  ישראל נשארה ללא שגריר בארה"בנתניהו : " עדיין לא ברור אם השגנו רגיעה ממושכת"המשטרה תפתח בחקירת רצח לגבי הרג אזרחים במבצע 
שעת' הוסיף כי אם בקשתם תידחה במועצת הביטחון ,  הרי שהרשות תפנה לבית הדין הפלילי בהאג .  לדבריו ,  הפלסטינים ידרשו להעמיד לדין בכירים ישראלים על נזקי מבצע  " צוק איתן ",  ובהם ראש הממשלה נתניהו ושר הביטחון יעלון .  יצוין כי מהלך כזה ידרוש מהפלסטינים להצטרף לבית הדין ,  מה שעלול לחשוף גם את חמאס לחקירה .
 כמו כן ,  דיווחה היום סוכנות הידיעות הפלסטינית  " מען "  בהתבססה על דיווח בעיתון הירדני  " אל-ע'ד ",  הידוע כמקורב לבית המלוכה הירדני ,  כי בטרם החתימה על הפסקת אש ברצועת עזה ,  נפגשו ראש הממשלה בנימין נתניהו ויו"ר הרשות אבו מאזן בירדן .  בישראל הכחישו את הדיווח .  
הפסקת האש בין הצדדים הוכרזה שלשום ,  בתום 50 ימי לחימה .  אמש התייחס נתניהו להפסקת האש ואמר במסיבת עיתונאים כי מוקדם לקבוע אם השגנו רגיעה מתמשכת .  לדברי ראש הממשלה , " חמאס הוכה קשות והוא לא קיבל אף אחד מהתנאים להפסקת אש .  חמאס ספג פגיעה שלא ספג מאז הקמתו .  הוא ספג גם פגיעה מדינית ".  הוא הוסיף כי מיטוט חמאס יתאפשר רק אם היעד הארוך טווח יושג - פירוז רצועת עזה . " אין לחמאס משמעות ללא הנשק ,  והיעד הזה הוטמע בעולם ",  אמר .  
עוד במהדורה :  
שקט מתוח בצפון :  יממה אחרי שקצין צה"ל ואזרח נפצעו מזליגת הלחימה מסוריה לישראל ,  הקרבות בין צבא אסד למורדים באזור קוניטרה נרגעו היום .  בישראל צמצמו את הגבלות התנועה שהטילו על תושבי רמת הגולן והמטיילים באזור הסמוך לגבול .  גם בדרום נרשם היום שקט מתוח .  ממינהור ועד לבלתי מעורבים ,  מבצע צוק איתן הכניס ללקסיקון המלחמתי שלנו מונחים חדשים .  אודי הירש ,  המשנה לעורך וואלה !  ,  חושב שהמונח השכיח ביותר של המבצע לא מבשר טובות .  
כיצד פגע מבצע צוק איתן בספורט הישראלי :  מדחיית פתיחת ליגת העל בכדורגל ועד ביטול אליפות העולם לנוער בגלישת רוח שהייתה מתוכננת לאוקטובר .  כיצד השפיעו הביטולים על המצב הכלכלי של ענפי הספורט בארץ ומי דווקא הרוויח מדחיית המשחקים ?   
" חולצת השואה "  של זארה - טעם רע ,  יחסי ציבור גרועים או בורות ?  חולצת הטלאי הצהוב לתינוקות שהורדה מאתר האינטרנט של ענקית האופנה הספרדית בעקבות מחאה ציבורית אינה הפעם הראשונה שזארה עומדת במרכזה של שערורייה בעלת ניחוח אנטישמי .  האם הפרובוקציה מכוונת ונועדה להגדיל את מכירות החברה או שמדובר בטעות שנובעת מבורות ?  
התחזית :  מחר ללא שינוי של ממש בטמפרטורות .  בשבת התחממות קלה ,  בעיקר בהרים ובפנים הארץ .  

הרשות תציג לאו"ם לוח זמנים לנסיגת ישראל מהגדה
בעוד כשבועיים הרשות תפנה לאו"ם בדרישה להציג לישראל  " לוח זמנים לסיום הכיבוש ".  בישראל מכחישים דיווח ירדני שאבו מאזן ונתניהו נפגשו בממלכה בטרם חתימת הסכם הפסקת האש

