הספין של לפיד :  בוחן האפשרות להיות יו"ר אופוזיציה
שר המדע יעקב פרי נפגש עם ח"כים באופוזיציה ושאל אותם אם יסכימו לתמוך ביוזמה ,  במקרה שמפלגתו תפרוש מהקואליציה .  הערכה :  ניסיון להפעיל לחץ על נתניהו במסגרת הקרב על התקציב
יוזמה אמתית או ספין תקשורתי ?  שר המדע והטכנולוגיה ,  יעקב פרי ,  פנה היום  ( שני )  אחר הצהריים לחברי כנסת ממרת ומהסיעות הערביות ושאל אותם האם הם יסכימו לתמוך ביאיר לפיד כיו"ר האופוזיציה ,  במקרה ש"יש עתיד "  תפרוש מן הקואליציה - כך אמרו גורמים פוליטיים לוואלה !  חדשות .  ממרצ התקבלה תשובה שלילית ליוזמה .  טרם ידוע מה עמדתם של הח"כים הערביים לנושא .  
מהלך זה של יו"ר יש עתיד מגיע על רקע פגישתם הבוקר של ראש הממשלה נתניהו עם חברי הכנסת החרדים יעקב ליצמן ומשה גפני מיהדות התורה ,  שעסקה בנושאים פוליטיים .  על פי הערכות ,  מדובר בספין תקשורתי של לפיד כדי לאיים על נתניהו בכך שפניו לפרישה מהממשלה ,  בין היתר על רקע המחלוקות על תקציב המדינה לשנת 2015 .
 הקרב על התקציב - כותרות אחרונות:פגישת נתניהו-לפיד הסתיימה ללא הסכםמיוחד | כל הפרטים על פשרת התקציבלפיד : " לא רוצים בחירות בעת הזאת ,  זה לא טוב לישראל "  
ח"כ איברהים צרצור  ( רע"מ-תע"ל )  אמר בשיחה עם וואלה !  חדשות כי  " השר פרי התקשר אלי באופן אישי .  אינני מוציא מכלל אפשרות שהליך זה בא כחלק ממשחק שקוף שבא כדי לשפר עמדות הצדדים במשא ומתן בנושא התקציב ".  לדבריו , " איני מאמין שיש עתיד בשלה להחלטה כה נועזת לצאת מהקואליציה ".  
" חלילה לי מלחשוד במניעיו של לפיד ,  אבל אם הוא רציני ולא עוסק בספינים שרק נועדו לחזק את מעמדו בתוך ממשלת נתניהו ,  עליו לפעול לכינון ממשלה חלופית במקום לחשב את סיכוייו להפוך לראש האופוזיציה .  ממשלה כזאת בראשותו של יצחק הרצוג תשים סוף לממשלת הקיפאון המדיני והכישלון הכלכלי של נתניהו ,  וגם ללפיד עצמו יימצא בה מקום מרכזי ",  אמר יו"ר סיעת העבודה ,  ח"כ איתן כבל ..  
אתמול אחר הצהריים הסתיימה במשרד ראש הממשלה בירושלים ללא תוצאות פגישתם של נתניהו ולפיד בנוגע לתקציב .  השניים נפגשו כדי  " לסגור את הפרטים "  האחרונים בפשרה שרקחו הצוותים המקצועיים סביב תקציב השנה הבאה .  על פי מתווה הפשרה ,  יועלה יעד הגירעוןל-3.4% מן התוצר ,  תינתן תוספת של שישה מיליארד שקלים לתקציב הביטחון ,  לא יוטלו בשלב זה מסים חדשים על הציבור ותאושר תכנית  " מע"מ אפס "  לדירה ראשונה של לפיד .
 בסביבת לפיד שאבו בסוף השבוע עידוד מהחלטת סוכנות דירוג האשראי S & P ;  לאשרר את דירוג האשראי של ישראל ולהותירו על A+ ,  אולם לא ברור כיצד ההחלטה של ראש הממשלה ושר האוצר להעלות את יעד הגירעון מתיישבת עם האיומים של נתניהו לפיהם צעד זה יפגע בעתיד בדירוג האשראי ובחוסן הכלכלי של ישראל .
 בשל הקושי להשיג הסכמות ,  סיכמו ראש הממשלה ושר האוצר להיפגש שוב בימים הקרובים .  בסביבת לפיד הדגישו שהפערים בין השניים קטנים ושהציפייה היא לסיים את הדיונים על התקציב בימים האחרונים .  עוד ציינו ביש עתיד כי יעמדו על כך שלצד תוספת לביטחון תינתן גם תוספת לנושאים החברתיים .  
ראש הממשלה נתניהו עקץ היום את התנהלותו של לפיד בסוגיית התקציב . " כדי לבנות את ארצנו אנחנו צריכים כלכלה חזקה וביטחון ,  זה קשור אחד בשני ",  אמר נתניהו במהלך ישיבת פורום המטה הכללי במועצה אזורית אשכול . " הכי קל זה לפזר הבטחות לכל אחד ,  הרבה יותר קשה לנהל מדיניות אחראית .  במשך שנים ניהלנו מדיניות תקציבית אחראית ,  ניהלנו את הכלכלה נכון והתוצאות ניכרות לעין כי כלכלת ישראל קיבלה ציונים גבוהים מהשווקים הבינלאומיים .  אבל לצד זה האיומים הביטחוניים על מדינת ישראל מחייבים הגדלה ניכרת של תקציב הביטחון ". 
לפניות לכתב עמרי נחמיאס :  omri_n@walla.net.il 

הספין של לפיד :  בוחן האפשרות להיות יו"ר אופוזיציה
שר המדע יעקב פרי נפגש עם ח"כים באופוזיציה ושאל אותם אם יסכימו לתמוך ביוזמה ,  במקרה שמפלגתו תפרוש מהקואליציה .  הערכה :  ניסיון להפעיל לחץ על נתניהו במסגרת הקרב על התקציב

