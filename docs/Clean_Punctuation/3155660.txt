אמנסטי אינטרנשיונל לבנימין נתניהו : " התנצל על הפצת טענות השווא נגד בני סכנין "
 ארגון זכויות האדם דרש מראש הממשלה להתנצל על הפוסט ,  בו טען שאוהדי סכנין קראו בוז בזמן דקת הדומייה לזכר ההרוגים באסון השיטפון : " נתניהו לא מתנהג רק בחוסר אחריות ,  אלא גם כגנב בלילה "
 שבוע לאחר הפוסט של ראש הממשלה בנימין נתניהו בנוגע לקריאות הבוז של אוהדי בני סכנין  ( שלא היו )  בזמן דקת הדומייה לזכר עשרת ההרוגים באסון השיטפון ,  קוראת היום  ( ראשון )  תנועת אמנסטי לנתניהו להתנצל .  כזכור ,  נתניהו מחק את הפוסט מעמוד הפייסבוק שלו רק לאחר ארבעה ימים ,  אבל לא התנצל .
 בהודעה נכתב : " תנועת זכויות האדם אמנסטי אינטרנשיונל ישראל פנתה לראש הממשלה בנימין נתניהו במכתב שבו קראה לו להביע בפומבי התנצלות על פרסום פוסט המתבסס על פרסום שקרי באתר ערוץ 7 ,  לפיו אוהדי קבוצת הכדורגל בני סכנין שרקו בעת דקת הדומיה לזכר הרוגות והרוגי אסון השיטפון בנחל צפית .  כמו כן ,  באמנסטי דרשו מנתניהו לצאת בקריאה פומבית נגד ערוץ 7 על פרסום הדיווח השקרי ".  
דובר תנועת אמנסטי אינטרנשיונל ישראל ,  גיל נוה ,  אמר כי  " לא יעלה על הדעת שלפני כשבוע ראש הממשלה פרסם פעם נוספת טענה חמורה שמאשימה ומכפישה ציבור שלם מבלי לבדוק את העובדות .  לא רק שנתניהו ממשיך להתנהג באופן חסר אחריות ,  אלא מוסיף ומתנהל כגנב בלילה במחיקת הפוסט המסית לאחר ארבעה ימים ,  בשקט ,  וללא כל התנצלות ,  הבעת חרטה ונטילת אחריות .  כאילו איש לא ישים לב .  אנו קוראים לראש הממשלה נתניהו לגלות מנהיגות ,  להתנצל בפומבי על שהפיץ הכפשה שקרית ושייצא בקריאה פומבית נגד ערוץ התקשורת שסיפק את המידע השקרי ".  
המכתב שנשלח לנתניהו נחתם בתקווה ש"התנהלות זו יש בה הסיכוי לייצר שיח אחראי ומכבד כלפי כל אזרחיה של המדינה ,  יהודים כערבים ,  ולקיים את רוח כבוד האדם ,  ללא הבדל דת ,  גזע ,  לאום או מין ".  

אמנסטי אינטרנשיונל לבנימין נתניהו : " התנצל על הפצת טענות השווא נגד בני סכנין "
 ארגון זכויות האדם דרש מראש הממשלה להתנצל על הפוסט ,  בו טען שאוהדי סכנין קראו בוז בזמן דקת הדומייה לזכר ההרוגים באסון השיטפון : " נתניהו לא מתנהג רק בחוסר אחריות ,  אלא גם כגנב בלילה "
 
