נתניהו נפגש עם שליח טראמפ ;  דיווח : " ישראל התחייבה להאט את הבנייה "
 ראש הממשלה נועד עם גרינבלט בלשכתו בירושלים ,  כחלק ממאמצי הממשל לחדש את המו"מ עם הפלסטינים .  באל-חיאת דווח כי ישראל הסכימה להאטה ,  אך בלשכת נתניהו הכחישו .  ליברמן : " הייתה הקפאה ,  לא ניתן לעבור מאפס למאה "
 ראש הממשלה בנימין נתניהו נפגש היום  ( רביעי )  בלשכתו עם ג'ייסון גרינבלט ,  שליחו המיוחד של נשיא ארצות הברית דונלד טראמפ לאזור ,  במסגרת מאמצי הממשל לחדש את תהליך השלום עם הפלסטינים .  בפגישה השתתפו שגריר ארצות הברית בישראל דייוויד פרידמן ושגריר ישראל בארצות הברית רון דרמר .
 הפגישה התקיימה ברקע דיווח בעיתון הסעודי אל-חיאת היוצא לאור בלונדון ,  שלפיו טראמפ יודיע בקרוב על חידוש המשא ומתן וכי ישראל התחייבה להאט את הבנייה בשטחים .  בלשכת נתניהו הכחישו את הדיווח .  לפי הדיווח ,  בכירים פלסטינים אמרו כי גרינבלט נפגש אתמול עם משלחת פלסטינית בראשותו של סאיב עריקאת ,  ואמר כי הנשיא יזמין משלחת פלסטינית וישראלית כדי להתחיל במשא ומתן על סוגייות הקבע .  
הבכירים הבהירו כי היוזמה של טראמפ מבוססת על פתיחת מו"מ ללא תנאים לתקופה שבין שנה לשנתיים ,  שבמהלכה ידונו בנפרד הצדדים על סוגיות הקבע - ירושלים ,  פליטים ,  התנחלויות ,  גבולות ,  מים וביטחון .  בכיר פלסטיני ציין כי  " האמריקנים מעוניינים להגיע להסכמים נפרדים בכל אחת מהסוגייות הסופיות ,  ואז להכריז עליהן ,  במטרה לעזור לצדדים להגיע להסכם בשאר הסוגיות ".  
שר הביטחון אביגדור ליברמן אמר היום במהלך סיור בשומרון כי לא ניתן לצפות לשינוי  " מאפס למאה "  בתחום וכי יש לפעול בחוכמה בעניין .  לדברי ליברמן ,  שספג ביקורת מצד ראש המועצה האזורית שומרון יוסי דגן על תכנית הבנייה בקלקיליה , " שנים רבות לא היה היקף בנייה כזו "  ביהודה ושומרון . " עד סוף השנה ייבנו אלפי יחידות דיור ",  הבטיח .
 גרינבלט נפגש במהלך היום גם עם השר לשיתוף פעולה אזורי צחי הנגבי ,  ודן עמו בפרויקט המרכזי שמוביל המשרד , " תעלת הימים "  - מיזם התשתיות הגדול ביותר במזרח התיכון ,  שאותו מובילות שראל וירדן ,  בתמיכת מדינות תורמות כמו ארצות הברית ויפן .  הפגישה עסקה ברצונה של ישראל לשתף את הרשות הפלשתינית בפרויקט ולאפשר לה לרכוש ממנו מים במחיר מוסכם .  

נתניהו נפגש עם שליח טראמפ ;  דיווח : " ישראל התחייבה להאט את הבנייה "
 ראש הממשלה נועד עם גרינבלט בלשכתו בירושלים ,  כחלק ממאמצי הממשל לחדש את המו"מ עם הפלסטינים .  באל-חיאת דווח כי ישראל הסכימה להאטה ,  אך בלשכת נתניהו הכחישו .  ליברמן : " הייתה הקפאה ,  לא ניתן לעבור מאפס למאה "
 
