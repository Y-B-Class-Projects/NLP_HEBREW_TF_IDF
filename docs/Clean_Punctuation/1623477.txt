רה"מ :  למצוא המעוותים שגנבו השלט מאושוויץ
נתניהו הביע זעזוע מגניבת שלט הכניסה ממחנה אושוויץ בפולין .  לדבריו , " חשוב להחזיר את השלט ,  בין היתר כדי להעיד על המעשה הנורא ביותר בתולדות העם היהודי והאנושות כולה "
  ( צילום :  רויטרס .  עריכה :  יאיר דניאל ) 
ראש הממשלה בנימין נתניהו הביע הבוקר  ( ראשון )  זעזוע מגניבת שלט הכניסה למחנה אושוויץ בפולין .  בפתח ישיבת הממשלה השבועית אמר נתניהו : " אני קורא לממשלת פולין לפעול כדי למצוא את הפושעים המעוותים הללו שחיללו מקום בו נרצחו למעלה ממיליון יהודים .  חשוב להחזיר את השלט ,  בין היתר כדי להעיד על המעשה הנורא ביותר בתולדות העם היהודי והאנושות כולה ". 
אתמול נודע כי פולין תעניק פרס כספי למי שיספק מידע שיביא להשבת השלט .  הפרס הכספי ,  בגובה 115,000 אלף זלוטי  ( כ-39 אלף דולר )  ,  מוצע על ידי הנהלת המוזיאון ,  המשטרה ותורמים אנונימיים בתמורה מידע שיביא להשבתו .  
משרד ראש הממשלה בפולין הורה לפתוח בחקירת הגניבה .  בהודעה שפרסם נשיא פולין ,  לך קצ'ינסקי ,  מסר הנשיא הפולני כי  " אני מזועזע וזועם מגניבת אחד הסמלים של הציניות והאכזריות של הנאצים .  יש לעשות הכול על מנת למצוא את האחראים ולהענישם אני קורא לכולם לסייע לרשויות החוק ".  
השלט ,  שהוצב בכניסה למחנה העבודה אושוויץ שבפולין נגנב בלילה שבין חמישי לשישי על ידי אלמונים .  השלט ,  שעליו נכתב בגרמנית  " העבודה משחררת "   ( Arbeit Macht Frei )  ,  קידם את בואם של היהודים שהובאו למחנה ההשמדה והוכן בידי האסירים עצמם בשנת 1940 .
 
רה"מ :  למצוא המעוותים שגנבו השלט מאושוויץ
נתניהו הביע זעזוע מגניבת שלט הכניסה ממחנה אושוויץ בפולין .  לדבריו , " חשוב להחזיר את השלט ,  בין היתר כדי להעיד על המעשה הנורא ביותר בתולדות העם היהודי והאנושות כולה "
 
