הממשלה אישרה את מינויו הקבוע של נתניהו לתפקיד שר הכלכלה
המינוי אושר בסבב הצבעות טלפוני ,  אך הוא טעון גם הצבעה במליאת הכנסת בהמשך השבוע .  התפקיד יתווסף באופן קבוע לתיקי החוץ ,  התקשורת ושיתוף הפעולה האזורי שגם בהם מחזיק ראש הממשלה
 ( התפטרות דרעי ממשרד הכלכלה ,  נובמבר )  
מליאת הממשלה אישרה הערב  ( ראשון )  בהצבעה טלפונית את מינויו של ראש הממשלה בנימין נתניהו לשר הכלכלה .  זאת ,  בנוסף לתפקידיו כשר החוץ ,  שר התקשורת והשר לשיתוף פעולה אזורי .  ההחלטה של נתניהו למנות את עצמו לשר הכלכלה טעונה הצבעה במליאת הכנסת ,  שתצטרך לאשר את המינוי בהמשך השבוע .  
תחילתו של הסיפור לפני שלושה חודשים ,  אז התפטר שר הכלכלה הקודם אריה דרעי מתפקידו ,  מכיוון שלא רצה לחתום על סעיף 52 לחוק ההגבלים העסקיים באופן שיוציא לדרך את מתווה הגז .  מרגע שהתפטר דרעי ,  סמכויותיו בתור שר כלכלה עברו באופן אוטומטי לנתניהו למשך 90 יום ,  שייגמרו השבוע .
 לקריאה נוספת:הממשלה אישרה פה אחד את מינויו של דרעי לשר הפניםהעתירות לבג"ץ נגד דרעי כבר יצאו לדרך ,  אך הוא יכול להיות רגועוינשטיין : " ההכרעה שלי על מינוי דרעי לשר הפנים היא היחידה "  
נתניהו היה מעדיף שלא לעמוד בסיטואציה שבה הוא צריך לבקש מהכנסת לאשר את מינויו לתפקיד נוסף ,  אולם הוא החליט לעשות כך משום שנגד מינויו של אריה דרעי לתפקיד שר הפנים תלויה ועומדת עתירה בבג"ץ .  לכן ,  ראש הממשלה נמנע לפי שעה מחלוקת תיק הכלכלה כמו גם תפקידים נוספים שצפויים להתפנות בסבב התיקים הקרוב  כמו יו"ר ועדת החוץ והביטחון ויו"ר הקואליציה ,  שני תפקידים שאותם צפוי לפנות צחי הנגבי ,  המועמד המוביל מבין חברי הכנסת להתמנות לשר  מחשש שבג"ץ בסופו של דבר יקבל את העתירה ,  וימנע את מינויו של דרעי לשר הפנים ,  מה שיאלץ אותו לשוב חזרה למשרד הכלכלה .  
העתירה נגד מינויו של דרעי תידון רק ב-9 בפברואר ,  ולא ברור באיזה מועד תינתן החלטה בעניין .  בינתיים ,  סבב התיקים כולו תקוע ,  לצערם של כמה חברי כנסת בליכוד שממתינים לשדרוג מעמדם .  כמו כן ,  בסוף השבוע פורסם בוואלה !  NEWS כי נתניהו הציע לאחרונה לשר האוצר משה כחלון למנות את חבר מפלגתו ,  השר להגנת הסביבה אבי גבאי ,  לתפקיד שר הכלכלה ,  ולהעביר במקום זאת את התיק להגנת הסביבה ,  שנחשב לבכיר פחות ,  לליכוד .  זאת ,  כדי לשכנע את כחלון לתמוך בתקציב דו-שנתי שיבטיח את יציבות הממשלה עד סוף שנת 2018 ,  וכן על מנת למנוע מלחמות בליכוד סביב תיק הכלכלה הנחשב בכיר - לעומת המשרד להגנת הסביבה שעליו לא צפוי מאבק בין השרים .  

הממשלה אישרה את מינויו הקבוע של נתניהו לתפקיד שר הכלכלה
המינוי אושר בסבב הצבעות טלפוני ,  אך הוא טעון גם הצבעה במליאת הכנסת בהמשך השבוע .  התפקיד יתווסף באופן קבוע לתיקי החוץ ,  התקשורת ושיתוף הפעולה האזורי שגם בהם מחזיק ראש הממשלה

