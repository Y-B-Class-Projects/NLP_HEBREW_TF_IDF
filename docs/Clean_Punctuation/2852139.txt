יש ממשלה :  נתניהו ובנט הגיעו להסכמות עקרוניות
42 ימים אחרי שקיבל את המנדט מהנשיא ,  ושעה וחצי לפני תום המועד שהוקצב לו ,  הודיע ראש הממשלה כי הצליח לגבש קואליציה של 61 חברי כנסת .  עם זאת ,  המו"מ עם הבית היהודי על פרטי ההסכם יימשך .  שקד תהיה שרת המשפטים .  בנט לנתניהו : " אנחנו מאחוריך "
 42 ימים אחרי שהוטלה עליו משימת הרכבת הממשלה החדשה ,  ושעה וחצי לפני תום המועד שהקציב לו הנשיא ,  הודיע אמש  ( רביעי )  ראש הממשלה בנימין נתניהו כי עלה בידו לגבש קואליציה של 61 חברי כנסת .  זאת ,  אחרי שהגיע להסכמות עקרוניות עם הבית היהודי .  הממשלה ה-34 של מדינת ישראל תכלול גם את כולנו ,  ש"ס ויהדות התורה . " אמרתי ש-61  ( ח"כים ,  ע"נ )  זה טוב ,  וש-61 פלוס זה עוד יותר טוב .  אבל זה מתחיל כך .  אני מציע שנתחיל בעבודה ",  אמר הערב ראש הממשלה . " אין פה מנצחים או מנוצחים ,  ההישגים הם לטובת כולם ",  אמרו בבית היהודי .
 מפלגתו של נפתלי בנט תיכנס כחברה בממשלה הצרה של נתניהו ,  ממשלתו הרביעית ,  אולם המו"מ הקואליציוני עם הליכוד לגבי פרטי ההסכם המדויקים עדיין יימשך .  בין היתר ,  לא הספיקו הצדדים לדון בתוספות לתקציב החינוך ,  שאותן דרשו בבית היהודי . 
" בשעה טובה יש ממשלה בישראל .  זאת לא ממשלה למען אנשי ימין ,  שמאל או מרכז - אלא ממשלה של כל עם ישראל ",  אמר הערב בנט בהצהרה משותפת עם ראש הממשלה נתניהו בכנסת ,  והוסיף כי הצוותים ימשיכו לנסח את ההסכם כדי להגיע להסכמות סופיות . " ראש הממשלה נתניהו ,  אנחנו מאחוריך .  נעשה הכל כדי לסייע להצלחתך ולהצלחת הממשלה .  התוצאה טובה וראויה לכולם .  הממשלה הזו יכולה להשלים את כהונתה ",  סיכם באופטימיות .
 
יש ממשלה :  נתניהו ובנט הגיעו להסכמות עקרוניות
42 ימים אחרי שקיבל את המנדט מהנשיא ,  ושעה וחצי לפני תום המועד שהוקצב לו ,  הודיע ראש הממשלה כי הצליח לגבש קואליציה של 61 חברי כנסת .  עם זאת ,  המו"מ עם הבית היהודי על פרטי ההסכם יימשך .  שקד תהיה שרת המשפטים .  בנט לנתניהו : " אנחנו מאחוריך "
 
