נתניהו : " מצרים עלולה ללכת בעקבות אירן "
 ראש הממשלה בנימין נתניהו נפגש עם חברי פרלמנט אירופיים והזהיר אותם מפני התגרענותה של אירן . " המפגינים במצרים קראו עיתונים ,  באירן ירו בהם "
 בכינוס של EFI - ארגון חברי פרלמנטר אירופאים אוהדי ישראל שנערך אמש  ( שני )  במשכן הכנסת ,  התייחס ראש הממשלה בנימין נתניהו למשבר במצרים . " ישנן הרבה אפשרויות מעבר למודלים שאנחנו לוקחים כמובן מאליו ",  אמר ראש הממשלה , " המצרים יכולים לבחור לקבל מדינה עם רפורמה חילונית ,  ישנה אפשרות שנייה שהאיסלמים יינצלו את המצב כדי להשתלט על המדינה ולהצעידה אחורה ,  ויש אופציה שלישית שהיא תלך בכיוון אירן ,  שתדכא את העם ותאיים על הסובבים ".  
נתניהו הוסיף כי  " בכיכרות קהיר ,  עם כל התהפוכות ,  המצרים קראו עיתונים על הטנקים .  לעומת זאת ,  בהפגנות בטהרן לפני שנה וחצי ,  האירנים נורו שיטתית ונותרו מתבוססים בדמם .  אני לא יודע מה יקרה במצרים אך האינטרס שלנו ברור  לשמר את השלום ממנו אנו נהנים מזה 30 שנים ,  ששירת את האינטרסים של כל האזור ".  נתניהו הסביר כי ישראל מצפה שהקהילה הבינלאומית תדרוש מכל ממשלה עתידית במצרים לשמור על השלום . " יש דור חדש בישראל ,  בירדן ובמצרים שגדל ללא מלחמה .  לכן עלינו להשקיע כל מאמץ אפשרי לשמר את המצב ",  אמר . 
" אנו רוצים להרחיב את השלום גם אל הפלסטינים אולם בחתירתנו לשלום עלינו לוודא שיהיו סידורי ביטחון יציבים כדי להגן עליו ולשקף את העובדה שהמצב יכול להשתנות בין רגע ",  הוסיף ראש הממשלה , " הסכם כשלעצמו לא בהכרח מגן על השלום .   נתניהו הדגיש כי אם אירן תפתח נשק גרעיני ,  הוא יכוון גם לעבר מדינות אירופה . " אנשים אומרים :  הם באמת מתכוונים לזה ?  לא יתכן שבמאה ה-21 מדברים על טווחים ואידיאולוגיות כאלו - אך אל תזלזלו באיום על הציוויליזציה .  קשה לאנשים להבין פנאטיות ,  במיוחד עם היא לובשת חליפה ועניבה ",  הוסיף .  נתניהו אמר כי  " האיום הגדול ביותר על העולם כיום הוא שמשטר איסלמי מיליטנטי ירכוש נשק גרעיני .  אבל יש גם בשורה טובה  יש לנו כוח להגן על עצמנו ". 
יו"ר הכנסת ,  רובי ריבלין שאירח את המפגש עם חברי הפרלמנט בכנסת ,  אמר להם כי  " חילופי השלטון באזור עלולים ליצור מזרח תיכון חדש ,  רדיקלי ומסוכן יותר .  קיומה של מדינת ישראל כמדינה יהודית ודמוקרטית ,  דווקא כאן ,  הופך לנכס אסטרטגי חיוני לעולם החופשי כולו .  קיומה של ישראל חזקה ויציבה הוא אינטרס משותף של הדמוקרטיות בעולם כולו ". 
עדכון ראשון :  20:56

נתניהו : " מצרים עלולה ללכת בעקבות אירן "
 ראש הממשלה בנימין נתניהו נפגש עם חברי פרלמנט אירופיים והזהיר אותם מפני התגרענותה של אירן . " המפגינים במצרים קראו עיתונים ,  באירן ירו בהם "
 
