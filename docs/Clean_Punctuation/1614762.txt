הקפאת הבנייה - רמאות פוליטית
ח"כ אריה אלדד סבור כי נתניהו חצה את כל הקווים האדומים .  אם נתניהו יכתוב ספר חדש אלדד ממליץ לקרוא לו  " איך כל המטומטמים האמינו לי שאני אעשה את מה שהטפתי לו "
 החלטת הקבינט על הקפאת הבנייה ביהודה ובשומרון היא כניעה לאובמה ולערבים ,  מעשה נבלה של מרמה פוליטית בידי מי שנבחרו כדי לבצע מדיניות הפוכה למדיניות הממשלה הקודמת ,  ואיוולת מדינית ופוליטית .
 נתניהו נכנע לחמאס ,  והוא מוכן לשחרר מאות רוצחים בעסקת שליט .  הוא חצה את כל הקווים האדומים שאפילו אולמרט לא היה מוכן לחצות .  אך כתגובה על הטענות שעסקה כזו מחזקת את החמאס ומחלישה את אבו מאזן  הוא מכריז על הקפאת הבנייה ביו"ש .  כדי לתקן את רושם הכניעה לחמאס הוא נכנע גם לאבו מאזן.מה אומר נתניהו לתומכיו ?  אמנם יריתי לכם בבטן בשחרור הרוצחים ,  אך כפיצוי נכרות לכם רגל .  כדי לפצות את הציבור בישראל על שהוא משחרר מאות רוצחים שישובו לעסוק בטרור הוא כורת את הענף המוסרי של ישיבתנו בארץ ישראל .  כי אם אין לנו זכות לבנות במולדת שלנו  כנראה שהיא לא שלנו .  ואל תניחו לצבועים מן האגף הימני במפלגות הקואליציה לבלבל אתכם :  אלפי יחידות הדיור הנבנות עתה על פי אישורי ממשלה קודמת  או בלי אישור . 
" מבני הציבור "  שנתניהו הבטיח לבנות לא יפתרו את מצוקת הרבבות ,  הזקוקים לדירות לצורכי אותו  " גידול טבעי "  שהוא הבטיח שוב ושוב לבוחריו .  הם לא יכולים לגור במקוואות ,  בגני הילדים או בכיתות לימוד .  בגין ,  יעלון וליברמן זורים חול בעיני ציבור הבוחרים שלהם משום שהם תמכו בהקפאת הבנייה המנוגדת לאידיאולוגיה שלהם .  
אי אפשר גם להסתפק בהיעדרות מהצבעה ,  כדרך ש"ס ,  כי אסור להיות שותפים לממשלה שמעשיה עומדים בסתירה למנדט שקיבלה מהבוחר .  ואפשר ובכך מעידים על עצמם עלי התאנה הימניים בקואליציה שאינם מאמינים באמת בשום דבר שהצהירו עליו בעבר .  בגלל פוליטיקאים צבועים כאלו מאבד הציבור אמון בפוליטיקה בכלל .  נתניהו שעשה לעצמו הון פוליטי כממשיך דרכו של אחיו הגיבור שנפל במלחמתו בטרור ,  וכתב ספרים כדי ללמד את העולם  " טרור  כיצד יכול המערב לנצח " " מלחמה בטרור  כיצד יביסו משטרים דמוקרטיים את הטרור המקומי ואת הטרור הבינלאומי "  עסוק היום כנראה בכתיבת ספר חדש : " איך כל המטומטמים האמינו לי שאני אעשה את מה שהטפתי לו ". 
הקפאת הבנייה היא גם מעשה של איוולת פוליטית מובהקת .  נתניהו התחייב להקפאת הבנייה לעשרה חודשים מתוך תקווה שכך ישובו הערבים לשולחן המשא והמתן .  ביבי מוכן לשלם בכניעה לתביעות אבו מאזן ,  אובמה ואהוד ברק תמורת עצם הסכמת הערבים לדבר איתו .  הוא מוכן לרמות את בוחריו ,  לפגוע במתיישבים ביו"ש ולפגוע בזכות הציונית המוסרית לחיות ולבנות בכל מקום בארץ ישראל  רק כדי שהערבים יואילו ברוב חסדם לדבר איתו .  זוהי איוולת פוליטית .  אסור לשלם עבור מו"מ .  נתניהו שידע לתבוע  " משא ומתן בלי תנאים מוקדמים "  - הזדרז לשלם את התנאים המוקדמים שנדרשו ,  ולכן ,  כראוי ,  מיד עפה סטירת הלחי מן האמריקאים ומן הערבים שהצהירו - זה לא מספיק .  יש רק לקוות שבניגוד לתכנית האמריקאית  החיזוק הזה יהרוג את אבו מאזן ,  כפי שקרה לרוב המנהיגים הערבים שישראל רצתה  " לחזק ". 
אבל עוד איוולת אחת ראוי שתירשם לחובת נתניהו והקבינט שלו  :  כשאתה בא להציג כניעה כזאת  תעביר אותה ברוב דחוק ,  על חודו של קול .  שיראו בצד השני כמה זה היה קשה ,  כמעט בלתי אפשרי .  כשכל הצבועים  ( כמעט ,  עוזי לנדאו הציל את כבודו )  מצביעים בעד  מבינים האמריקאים והערבים כי המחיר נמוך מדי .  אם בני בגין אומר שזה בסדר ,  יעלון אומר אמן וליברמן אומר דא דא  כנראה אפשר לדרוש מישראל עוד הרבה יותר .
 
הקפאת הבנייה - רמאות פוליטית
ח"כ אריה אלדד סבור כי נתניהו חצה את כל הקווים האדומים .  אם נתניהו יכתוב ספר חדש אלדד ממליץ לקרוא לו  " איך כל המטומטמים האמינו לי שאני אעשה את מה שהטפתי לו "
 
