צפו :  סרטון שיצרו רועי כפרי ו-וניה הימן ל-V15 קורא לשלוח את ביבי הביתה
בסרטון של V15 ,  הזוג בנימין ושרה נתניהו עוזבים את ביתם ברגע שבו אחת המצביעות משלשלת פתק בקלפי .  לא כל הגולשים אוהבים את הכיוון הפוליטי של כפרי והימן ,  אבל כפרי לא מודאג . " אנחנו רוצים לראות את ביבי בחוץ "
 ארגון V15 ,  שמטרתו המוצהרת היא להחליף את שלטון נתניהו ,  ממשיך להפגיז בסרטונים ויראליים .  אחרי סרטון מצויר שבו ביבי הוא מפלצת בתחפושת ,  סרטון-מערכון על מישהו שמנסה  " להתנתק "  מהממשלה דרך מוקד שירות ובעיקר סרטון פיוטי שמדבר על אהבה ,  מגיע שיתוף פעולה עם צמד היוצרים המוכרים וניה הימן ורועי כפרי .  
בסרטון שהעלה הארגון לפייסבוק בשעה האחרונה ,   ( ראו למעלה )  מתוארות שתי סיטואציות מקבילות :  באחת הקלפיות ,  אישה ניגשת לממש את זכות ההצבעה .  בינתיים ,  בביתם של הזוג נתניהו ,  השניים אורזים את חפציהם לעזיבה .  ככל שהאישה מתקדמת עם פתק ההצבעה שלה לכיוון תיבת הקלפי ,  כך מתקרבים הזוג נתניהו לעבר דלת היציאה מהבית .  כשהמצביעה מהססת ,  גם הם מתמהמהים על הפתח .  לבסוף היא משלשלת את פתק ההצבעה והדלת נטרקת מאחורי משפחת נתניהו ,  כשמנהלת הקלפי אומרת למצלמה  " תודה ,  שלום ".  הסרטון קיבל מחמאות מהגולשים ,  שהגיבו  " אדיר "  ו"גאוני "  בעמוד של V15 .  חלקם אף עקצו : " על מה תודה ?  ".  
וניה הימן ורועי כפרי הם יוצרי רשת ותיקים  ( ותיקים בהשוואה לאורך חייה של קהילת הרשת הישראלית כמובן )  .  הם יצרו יחד להיטי רשת כמו  " כן ניגשתי לעידו "  ופרסומות לבירה מכבי ,  השתתפו ב"ארץ נהדרת "  עם סדרת המערכונים  " בקיצור ",  ולפני כשנה הפך קליפ אינטראקטיבי שיצר הימן לבוב דילן בפרס ה-Webby .  כיום הם נמצאים על קו ישראל-ניו-יורק .
 הסרטון של V15 הוא קצת יוצא דופן בנוף העשייה של השניים .  כמה גולשים מאוכזבים אף לכפרי : " אתה אומן ענק .  אל תתלכלך בפוליטיקה ",  ו-"אהבתי יותר כשהייתם א-פוליטיים ".   " אבוד חמודי ",  ענה להם כפרי , " טייק איט אור ששטוס ".   
" מן הסתם זה לא התחום המרכזי שלנו ",  מודה כפרי בשיחה עם וואלה !  TECH , " ואנחנו מקווים שלא תהיה סיבה לעשות עוד סרטון כזה ". 
זאת גם אג'נדה אישית שלכם ,  להחליף את ביבי ?  או שפשוט הייתם כאן במאים להשכרה ? "אנחנו רוצים לראות את ביבי בחוץ ,  בתקווה שלא תבוא צרה אחרת אחריו ". 
אבל לא הייתם מביימים בתשלום סרטון תעמולה למפלגה שאתם לא תומכים בה למשל ." ברור שלא ,  מה קרה לך ?  "
 מאיפה לי .  יש במאים שמביימים סרטוני תעמולה בתור ג'וב ,  בלי קשר לדעות האישיות שלהם ." עד גבול מסוים ". 
אגב ,  בסרטון שלכם רואים את ביבי עצמו ,  שנראה די מפחיד .  איך עשיתם את זה ?   " וניה עשה את זה .  היה שם שחקן ,  והוא הדביק לו אחר כך את הפנים של ביבי ". 
מרשים ." סתם ,  האמת שביבי עצמו שיחק .  הוא לא הכי קל על הסטים ,  אבל זה לא קשה כמו שחושבים ".  

צפו :  סרטון שיצרו רועי כפרי ו-וניה הימן ל-V15 קורא לשלוח את ביבי הביתה
בסרטון של V15 ,  הזוג בנימין ושרה נתניהו עוזבים את ביתם ברגע שבו אחת המצביעות משלשלת פתק בקלפי .  לא כל הגולשים אוהבים את הכיוון הפוליטי של כפרי והימן ,  אבל כפרי לא מודאג . " אנחנו רוצים לראות את ביבי בחוץ "
 
