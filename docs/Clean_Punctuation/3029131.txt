 " נתניהו קיבל סיגרים במאות אלפי שקלים מהמפיק ארנון מילצ'ן "
 ערוץ 2 דיווח כי ראש הממשלה חשוד כי קיבל במשך שנים את הסיגרים היקרים מהמפיק ההוליוודי כחלק מטובות הנאה .  עוד דווח כי רעייתו שרה נתניהו קיבלה בקבוקי שמפניה יקרים .  נתניהו נחקר הערב במעונו בפעם השנייה השבוע
ראש הממשלה בנימין נתניהו חשוד בכך שקיבל במשך שבע עד שמונה שנים סיגרים בשווי של מאות אלפי שקלים מהמפיק ההוליוודי ארנון מילצ'ן - כך דווח הערב  ( חמישי )  בערוץ 2 ,  שחשף פרטים נוספים סביב  " תיק "  1000 ,  אחת משתי הפרשות שבהן מעורב נתניהו החשוד בקבלת טובות הנאה משני אנשי עסקים .  לפי הדיווח ,  רעייתו שרה נתניהו קיבלה ממילצ'ן בקבוקי שמפניה יקרים בעלות של מאות שקלים ליחידה .  מקורבי נתניהו מסרו שמדובר במתנות מחבר אישי שלא במסגרת תפקידו של ראש הממשלה .
 על הפרשה השנייה ,  המכונה  " תיק 2000 ",  טרם נמסרו פרטים רשמיים ,  אך בערוץ 2 דיווחו כי במשטרה מגדירים את הפרשה  " תיק כבד משקל ".  מסביבת נתניהו נמסר כי הם  " לא יודעים במה התיק עוסק "  והם מכחישים שהועברו כספים , " אבל אם הועברו כספים - מדובר בהלוואה ,  והתיק מקורו באי הבנה ".  
נתניהו נחקר הערב בפעם השנייה השבוע .  לקראת השעה 17:00 ,  נכנסו חוקרי יאח"ה למעונו הרשמי של נתניהו בירושלים ,  וזמן קצר לאחר מכן יצא מהמקום פרקליטו ,  עו"ד יעקב וינרוט .  לפני החקירה ,  הגיע למעון ראש לשכתו של נתניהו ומקורבו ,  יואב הורוביץ .  בתחילת השבוע נחקר ראש הממשלה במשך שלוש שעות על ידי קציני היחידה בפיקודו של תת-ניצב כורש ברנור .
 לקריאה נוספת על חקירת נתניהוקציני יאח"ה חוקרים את נתניהו במעונו בפעם השנייה השבוע"האיום האיראני החדש של נתניהו ":  זה האיש שחוקר את ראש הממשלה 
לאחר החקירה הראשונה ,  הצהיר היועץ המשפטי לממשלה בהודעה מיוחדת ממשרד המשפטים על המעבר מבדיקה בעניינו של נתניהו - שנפתחה בחודש יולי - לחקירה ,  באופן רשמי . " הטענות אשר הובילו בסופו של יום להחלטה על קיום חקירה באזהרה ,  עלו במסגרת הבדיקה אך לפני כשלושה חודשים כחשדות ראשוניים ומאז נעשתה עבודה מאומצת של משטרת ישראל לברר את טיבן ולתמוך אותן בראיות ",  נכתב . " במהלך החודש האחרון נאספו ראיות ששינו את המצב הראייתי בהקשר זה ". 
ואולם ,  לא נמסרו פרטים חדשים על אודות החשדות או המעשים המיוחסים לנתניהו ,  אלא רק על המעשים שבגינם לא נמצאה עילה לפתוח בחקירה .  בין היתר ,  נמסר כי החקירה לא עוסקת בטענות לקבלת מימון אסור בבחירות 2009 ,  בטענות להטיית תוצאות הפריימריז בליכוד באותה השנה ,  בטענות לקבלת טובות הנאה בחו"ל ומימון טיסות על ידי בעלי הון וטענה למיומן כפול של טיסות לחו"ל . 

" נתניהו קיבל סיגרים במאות אלפי שקלים מהמפיק ארנון מילצ'ן "
 ערוץ 2 דיווח כי ראש הממשלה חשוד כי קיבל במשך שנים את הסיגרים היקרים מהמפיק ההוליוודי כחלק מטובות הנאה .  עוד דווח כי רעייתו שרה נתניהו קיבלה בקבוקי שמפניה יקרים .  נתניהו נחקר הערב במעונו בפעם השנייה השבוע

