משבר עם ארה"ב :  באיפא"ק נושמים לרווחה
קהל של כ ? 10,000 איש הצטופף כדי לשמוע את השידור החוזר :  ירושלים היא בירת ישראל ואנחנו ידידים טובים של ארה"ב למרות כל המחלוקות .  המון כבוד .  המון חיבוקים .  אין סוף מחיאות כפיים בעמידה .  שנה אחר שנה מונים את הסנאטורים שהגיעו  ( 60 באו השבוע !  )  ואת חברי בית הנבחרים  ( אי אפשר לספור )  ,  ומשחררים אנחת רווחה :  עוד איפא"ק חי .
 כל זאת - למרות המשבר של השבוע שעבר והמילים הקשות שנאמרו בוושינגטון ובירושלים ,  למרות דברי הגנרל פטראוס ,  למרות ג'יי סטריט ,  המציב חלופה ליברלית ומתונה למדיניות הימנית והשמרנית של איפא"ק ,  ולמרות הביקורת הגוברת על הארגון ,  ששיאה בספרם המשותף והבעייתי של הפרופסורים סטפן וולט וג'ון מירשהיימר ,  הטוען כי הארגון מוביל את ארה"ב להחלטות הנוגדות את האינטרס שלה ,  ובטווח הרחוק - גם את האינטרס האמיתי של ישראל .
 השדולה הפרו ? ישראלית החזקה בעולם נתפסת כשדולה הפוליטית החזקה בעולם .  בשנה הבאה היא תחגוג מלאות לה 60 שנה ,  אך האמת היא שאיפא"ק היתה ,  במשך עשרות שנים ,  שדולה צנועה ,  שהפכה כלי פוליטי משמעותי רק עם כניסתו של תום דיאן לתפקיד המנכ"ל ב ? 1980 .
 ב ? 30 השנים האחרונות הפכה איפא"ק לארגון היהודי החשוב באמריקה ולגורם המסוגל לשנות החלטות .  משדולה שפעלה אל מול הקונגרס היא הפכה לשדולה הפועלת אל מול הממשל ,  ובכך גרמה לביקורת לא מועטה על כך שהיא מעורבת בניגודי אינטרסים .  האשימו אותה בהחזקת  " ספרים שחורים "  נגד חברי קונגרס שהעזו להצביע בניגוד לדעתה .
 היתרון של איפא"ק טמון ברלוונטיות של השדולה .  ארגונים יהודיים רבים נולדו במחצית הראשונה של המאה ה ? 20 ,  ומטרתם היתה לאפשר ליהודי אמריקה להשתלב בחברה הלא ? יהודית או להקים חלופות למערכות שלא התירו ליהודים לקחת בהן חלק  ( מועדוני חברים ,  למשל )  .  מטרה נוספת היתה לסייע לישראל ומטרה שלישית היתה לסייע לפתיחת שערי בריה"מ להגירה יהודית .
 כל המטרות המקוריות הושגו .  ארגונים כמו הוועד היהודי אמריקני ,  הקונגרס היהודי אמריקני ,  המגבית היהודית המאוחדת ,  הקונגרס היהודי העולמי ואחרים אמנם הפכו סיפורי הצלחה ,  אך התרוקנו מיעדיהם .
 מאז שנות ה ? 60 השתלבו יהודי אמריקה במערכות השלטון עד כדי הפיכתן מושא ביקורת על העדפת יתר .  הם ממלאים תפקידים מרכזיים ברשות המחוקקת וברשות המבצעת ,  והדבר האחרון שהם זקוקים לו הוא ארגונים שיעמדו על זכותם להשתלב בחברה האמריקנית .  ישראל אינה זקוקה לסיוע הכספי של יהודי אמריקה ,  והסכום הפעוט שהפדרציות היהודיות מעבירות לישראל ,  באמצעות הסוכנות ,  הפך ,  בעשרות השנים האחרונות ,  לדרך היחידה שבה מצליחה המגבית להשיג תרומות לקיום השוטף של פעילות הפדרציות בצפון אמריקה .
 כתוצאה מכך ,  מה שקורה לרוב הארגונים היהודיים  ( מלבד לשלושת הזרמים הדתיים המספקים שירותי דת )  הוא שעליהם להמציא את עצמם מחדש או להתנוון .  הקונגרס היהודי האמריקני מתנוון לו בשקט .  המגבית היהודית ואיחוד הפדרציות הקימו ארגון משותף שכשל ,  ואילו לארגון הבונדס אין הצדקת קיום .
 איפא"ק נותרה רלבנטית .  יש לה מטרה - לקדם את האינטרסים של ישראל בארה"ב .  היא נאבקת נגד מגמות הפוכות ,  ולארגון שנאבק יש אפשרות לגייס חברים .  חברים בה ותיקים לצד צעירים .  תקציבה אינו גדול במיוחד ,  ויתרונה הגדול הוא בהבנתה את המערכת הפוליטית האמריקנית וביכולתה לנצל את חוקי מימון הבחירות בדרך ההופכת חלק ניכר מחברי הקונגרס  ( בעיקר בסנאט )  לתלויים בה או לחוששים מפניה .  היא הצליחה להפוך לארגון מאיים ,  הגורם למחוקקים ולמחליטים להשתתף באירועיה ,  לחתום על המכתבים המרובים שהיא יוזמת ,  ולהפחיד אישים וגורמים בממשל המעלים בדעתם ללחוץ על ישראל .
 יו"ר הארגון נבחר מדי שנתיים ,  ואין לו כל חשיבות .  איפא"ק משתדלת לבחור אדם שהוא איש מפלגתו של הנשיא ,  אבל מדובר ,  תמיד ,  במיליונר מתנדב ,  אשר כמעט אף פעם איננו חי בוושינגטון ,  ולכן השפעתו על השדולה ועל פעילותה - אפסית .  השליטה נמצאת בידי הביורוקרטיה הארגונית ,  וזו ,  בדרך כלל ,  נוטה מאוד ימינה וששה אלי קרב עם הממשל תוך הפעלת הקונגרס .  כאשר יש תמימות דעים בין ממשלת ישראל לממשל האמריקני נכנסת השדולה ללחץ ,  משום שהיא מאבדת את הצדקת קיומה .  לעומת זאת ,  כאשר מדובר בעימות בין ממשלת ימין בישראל לבין ממשל אמריקני המנסה לקדם מהלכי שלום ,  איפא"ק מגייסת אנשים ,  משאבים ,  חותמי עצומות ומכתבים ,  ומשתדלת לכופף את ידי הממשל .
 איפא"ק איננה ארגון יציג של יהודי ארה"ב .  בשעה שיש בה דומיננטיות רפובליקנית ,  כ ? 80 אחוזים מיהודי אמריקה הם דמוקרטים .  היא חשה עצמה כשגרירה האמיתית של ישראל בארה"ב ,  ולא אחת גם נכנסת לעימותים קשים עם השגרירות ,  כאשר האחרונה מבקשת לקדם תהליך מסוים ,  ואיפא"ק משוכנעת כי זה מנוגד לאינטרס האמיתי של ישראל .  כך ,  למשל ,  סיכלה איפא"ק סיוע כספי מיוחד לישראל לפני יותר מעשר שנים ,  רק משום שהיה כרוך בסיוע מיוחד למצרים .  ממשלת ישראל ניסתה ,  ללא הצלחה ,  לשדל את איפא"ק לוותר ,  ובסופו של דבר נאלצה דווקא ישראל לוותר על הכסף .
 כיוון שרוב יהודי אמריקה רחוקים מאד מהמטרות הימניות של איפא"ק ,  לא היה קשה במיוחד להקים שדולה פרו ? ישראלית אך פרו ? שלום בשם ג'יי סטריט .  איפא"ק רואה בארגון זה ,  שהוקם לפני יותר משנה ואשר זוכה למספר גדול של חברים ולסיוע כספי נכבד ,  תחרות מסוכנת ,  והיא מנסה לעשות כל שביכולתה כדי למנוע את צמיחת הארגון המתחרה  ( כולל שכנוע בכירים בירושלים שלא לפגוש חברי קונגרס שהגיעו לאחרונה לביקור בישראל בחסות ג'יי סטריט )  .
 המשבר בין ישראל לארה"ב העניק חיים מחודשים לאיפא"ק ,  ושום דבר לא יכול היה להוות רקע מוצלח יותר לוועידה השנתית .  משברים ופתרונם המוצלח הם סם החיים שלו .  איפא"ק ,  הארגון היהודי הרלבנטי ביותר ,  והמהווה מודל חיקוי לגורמים שונים  ( בעיקר ערבים )  בעולם ,  נאבק היום אל מול גלי ביקורת בתוך הקהילה היהודית האמריקנית ומחוצה לה .  ממשלת ימין שאינה מוכנה לשלם את מחיר המינימום לשלום ואשר ממשיכה בתנופת ההתנחלויות ,  היא הסיכוי הגדול של השדולה להתחזק ,  גם אל מול גלי הביקורת הללו .
 
משבר עם ארה"ב :  באיפא"ק נושמים לרווחה
nan
