ביטול השביתה מסריח עד השמיים
ביבי התערב והשלטון המקומי התקפל ,  אבל בעיות היסוד של הרשויות המקומיות הקטנות לא נפתרו .  עדיין אין כסף לחינוך ולמשכורות ומחירי המים נשארו בשמים .
 השביתה ברשויות המקומיות אמנם בוטלה ברגע האחרון ,  אבל כל הבעיות שבגללן היא הוכרזה נשארו ואף יחמירו .  שלוש הסיבות בגינן תוכננה השביתה  ייקור מחירי המים ,  קיצוץ בתקציבי החינוך והרווחה והרצון להעלות את שכר העובדים ברשויות דוגמת ההעלאה שניתנה לעובדי המיגזר הציבורי מלכתחילה לא נגעו למצוקות היסוד של הרשויות הקטנות .  שלוש הסיבות האלה נוגעות לכיסן של הרשויות העשירות .  ממרומי המגדלים בתל אביב ,  בירושלים ובחיפה לא רואים את הבעיות של הרשויות הקטנות ושל התושבים שלהן .
 הבעיה האמיתית איננה מחירי המים ,  שקובעים תאגידי המים .  הבעיה האמיתית היא עצם הקמת התאגידים ,  מהלך שנעשה על גבן של הרשויות הקטנות ,  שברובן לא זכו לקבל את שמגיע להן בדין .  אין דין ליטר מים להשקיית גינות ולמילוי בריכות ,  כדין ליטר מים למקלחת לילדים במשפחה ברוכת ילדים ואת מחיר ליטר המים צריכה הממשלה לקבוע ,  לא תאגיד שמחפש רווח על גב הרשות המקומית .  מרכז השילטון המקומי ,  שאמור להוביל את המאבק גם עבור הרשויות הקטנות ,  צריך לדרוש מהממשלה לחייב את תאגידי המים לשלם את חובן לרשויות הקטנות ,  ולהמשיך לשפר את התשתיות והשרות .
 ביטול הקיצוץ בתקציבי הרווחה והחינוך יאפשר להעניק חינוך טוב יותר רק לתושבי הרשויות העשירות ,  זאת משום שהרשויות הקטנות אינן מסוגלות להקצות את חלקן למימוש תקציבי החינוך והרווחה ,  על מנת לקבל את התקצוב הממשלתי .  המאבק היה צריך להיות על ביטול חובת ההשתתפות  ( מצ'ינג )  של הרשויות הקטנות וקביעה שתקציבי הרווחה והחינוך ברשויות הקטנות צריכים להיות ממומנים במלואם על ידי המדינה .  תפקידן של הרשויות הוא להוסיף על התקציב הזה ,  ולאפשר לתושביהן השכלה ראויה ושרות חברתי הולם .
 רוב הרשויות הקטנות אינן מסוגלות לממש תוכנית עבודה שנתית מאוזנת .  העלאת שכר עובדי הרשויות ,  בדומה למגזר הציבורי ,  יחד עם הדרישה להגדלת ההשתתפות בתקציבי החינוך והרווחה ,  יחייבו את הרשויות הקטנות להגדיל את מיסי הארנונה ממגורים ,  שהן מקור ההכנסה העיקרי או היחיד .  החלטה שכזו כמוה כדקירת סכין בגבם של התושבים ,  שכבר היום שואלים  " מה אנחנו מקבלים בתמורה לארנונה ?  ".  לרשויות הקטנות אין אזורי מסחר ותעשייה ,  שמשלמים ארנונה גבוהה ,  ובדרך כלל בזמן .  משקי הבית שבהן גם כך קורסים ,  ולרשויות פשוט אין מאיפה לקחת את הכסף .
 ביטול השביתה היה צפוי .  זה מה שקורה כשמנהיגות מוניציפאלית חסרת עמוד שדרה ותוכן מנסה להכתיב סדר יום חדש למנהיגות לאומית ,  שלא מסוגלת לראות מעבר לקצה אפה .  הממשלה בישראל צריכה להחליט האם ברצונה לחזק את הרשויות הקטנות ,  לאחד אותן עם רשויות חזקות או כחלק ממועצות אזוריות .  אין הצדקה להמשיך להחזיק רשויות גרעוניות ,  ואין סיבה להמשיך ולהזניח את התושבים החיים באותן רשויות .  אם לא יעשה כן ,  לא רחוק היום בו העזובה ,  האבטלה ותחושת הניכור ידפקו על דלתות מדינת תל  אביב .
  * צביקה פוגל הוא ראש הועדה הממונה באמעצה המקומית טובא-זנגריה

ביטול השביתה מסריח עד השמיים
ביבי התערב והשלטון המקומי התקפל ,  אבל בעיות היסוד של הרשויות המקומיות הקטנות לא נפתרו .  עדיין אין כסף לחינוך ולמשכורות ומחירי המים נשארו בשמים .
 
