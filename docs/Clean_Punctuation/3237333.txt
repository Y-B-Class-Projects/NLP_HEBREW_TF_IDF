פרשת המעונות :  מגעים מתקדמים לקראת הסדר עם שרה נתניהו
בבית משפט השלום בירושלים התקיים דיון נוסף בין סנגורי רעיית ראש הממשלה לפרקליטות מול השופט המגשר בתיק .  במסגרת הפרשה הואשמה נתניהו כי פעלה לנפח הוצאות כשהזמינה למעון ראש הממשלה ארוחות ממסעדות יוקרה בעלות כוללת של יותר מ-350 אלף שקלים
בבית משפט השלום בירושלים התקיים היום  ( רביעי )  דיון גישור נוסף בתיק המעונות ,  בו השתתפו נציגי פרקליטות מחוז ירושלים  ( פלילי )  וסנגורה של רעיית ראש הממשלה ,  שרה נתניהו ,  עו"ד יוסי כהן .  המגעים בין הצדדים לקראת הסדר טיעון אפשרי נמצאים בשלב מתקדם מאוד .  טרם הושג הסכם סופי ,  אולם הצדדים קבעו להמשיך בהליך הגישור
במסגרת הפרשה הואשמה נתניהו כי פעלה לנפח הוצאות כשהזמינה למעון ראש הממשלה ארוחות ממסעדות יוקרה בעלות כוללת של יותר מ-350 אלף שקלים ,  תוך עקיפה מכוונת של הנוהל שאוסר הזמנת מזון כשבמעון מועסקת מבשלת .  סיידוף ,  שהיה סמנכ"ל משרד ראש הממשלה באותה תקופה ,  הואשם בעבירות דומות וכן בעבירת זיוף בידי עובד ציבור .
 לקריאה נוספת:ברגע האחרון :  הפרקליטות ביקשה לדחות את מתן תשובתה בתיק המעונותתיק המעונות :  ההצעה שעשויה להוביל להסדר טיעון לשרה נתניהו 
הליך הגישור נמשך חודשים ארוכים בפני השופט מרדכי כדורי .  הוא החל לאחר הישיבה הראשונה במשפט ,  שנערכה בפני נשיא בית משפט השלום ירושלים ,  אביטל חן ,  באוקטובר האחרון .  התובעים בתיק הם עורכי הדין ארז פדן וג'ני אבני ,  בעוד נתניהו מיוצגת על ידי יוסי כהן .  את סיידוף מייצג עו"ד יהושע רזניק .  
חקירת פרשת המעונות החלה באמצע 2015 ,  לאחר שמבקר המדינה ,  השופט בדימוס יוסף שפירא ,  חשף אי סדרים בניהול מעון ראש הממשלה ,  והעביר אותם ליועץ המשפטי דאז ,  יהודה וינשטיין .  בסוף אותה שנה נחקרה נתניהו באזהרה .  
בתחילה כללה הפרשה עוד כמה תתי-פרשות ,  מלבד הזמנת הארוחות .  בין היתר נחקרה נתניהו בחשד שחשמלאי בשם אבי פחימה ,  שהכיר את בני הזוג נתניהו על רקע היותו פעיל ליכוד ,  ביצע עבודות בביתה הפרטי של משפחת נתניהו בקיסריה ,  לכאורה בניגוד לנהלים .  חשד נוסף היה כי נתניהו העסיקה מטפלת שסעדה את אביה לפני מותו ,  והטילה את ההוצאות על כספי משלם המסים ,  וחשד שלישי נגע לרהיטי גן שנרכשו כביכול עבור מעון ראש הממשלה הרשמי בירושלים ,  אף בפועל הועברו לביתם הפרטי של בני הזוג בקיסריה .
 במאי 2016 העבירה המשטרה את סיכום החקירה לפרקליטות מחוז ירושלים ,  ובספטמבר 2017 ,  הודיע היועץ המשפטי לממשלה ,  אביחי מנדלבליט ,  כי הוא שוקל להעמיד לדין את נתניהו וסיידוף בכפוף לשימוע .  בהודעתו הסביר מנדלבליט כי לא נמצאו די ראיות כדי להעמיד לדין את נתניהו בתתי-הפרשות האחרות ,  מלבד הזמנת הארוחות .  
נתניהו העלתה בשימוע שנערך לה בינואר 2018 מספר טענות עובדתיות ומשפטיות .  בין היתר ,  נטען כי מני נפתלי ,  אב הבית לשעבר במעון ראש הממשלה ,  הוא שהזמין וצרך את הארוחות - ולא משפחת נתניהו .  בנוסף נטען כי הנוהל שאסר על הזמנת ארוחות כאשר במעון הרשמי הועסקה מבשלת ,  הוא נוהל פנימי של  " ועדת השלושה "  במשרד ראש הממשלה ,  שכלל לא הייתה מוסמכת לקבלו - ולכן הוא חסר כל תוקף .  הטיעונים נדחו על ידי היועמ"ש ,  שביוני האחרון הגיש את כתב האישום נגדה .  

פרשת המעונות :  מגעים מתקדמים לקראת הסדר עם שרה נתניהו
בבית משפט השלום בירושלים התקיים דיון נוסף בין סנגורי רעיית ראש הממשלה לפרקליטות מול השופט המגשר בתיק .  במסגרת הפרשה הואשמה נתניהו כי פעלה לנפח הוצאות כשהזמינה למעון ראש הממשלה ארוחות ממסעדות יוקרה בעלות כוללת של יותר מ-350 אלף שקלים

