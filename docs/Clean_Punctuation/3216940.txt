 " הריאיון "  של נתניהו לאלירז שדה :  הוא כנראה בטוח שכולנו מטומטמים
התפאורה של מהדורת  " הליכוד TV "  נראתה כשל אולפן חדשות אמיתי והשאלות של אלירז שדה הוגשו בצורה  " רצינית "  - מה שגרם להצגה הזאת רק להיראות עוד יותר פתטית .  ניתן לדמיין אפילו את שמעון ריקלין זע בחוסר נוחות מה"ריאיון "  המגוחך .  פייק ריאיון ,  פייק מראיין ,  פייק מרואיין
ראש הממשלה בנימין נתניהו נולד עם סגולת הצחוק הנובע מן התחושה שכולנו מטומטמים .  ככה זה מרגיש לפעמים .  בעצם ,  תיקון - הוא לא חושב שכולנו מטומטמים ,  רק מי שמצביע לו .  אחרי 13 שנים על כס השלטון ,  כולל כל העשור האחרון ברצף ,  אפשר לזהות את זה כבר בחיוך שלו .  נתניהו כבר לא מנסה למשוך מצביעים אחרים אליו למפלגה .  כמו במחלקת שימור לקוחות של חברות הכבלים או הסלולר ,  נתניהו עוסק רק בשכנוע הלקוחות הקיימים לא לנטוש .  מצביעים שניסו והתאכזבו כבר לא יחזרו אליו שוב ,  הוא יודע .  בזירה הזאת ,  וכשמעל ראשו עומדים האיומים האמיתיים של כתבי אישום בפלילים ,  אין לו שום גבולות .  משחק מלוכלך הוא שם המשחק .  סרטון  " הערבים נעים בכמויות אדירות לקלפיות "  מבוקר הבחירות הקודמות  ( עליו כבר הספיק להתנצל )  היה רק משחק ילדים לעומת כמות הרפש והטינופת שנתניהו מתכוון לשפוך על השמאלנים ועוזריהם בשבועות הקרובים .  
וכך ,  ראש הממשלה בנימין נתניהו ,  סרבן ריאיונות ותיק ועקבי ,  החליט להעניק מטוב לבו ריאיון בלעדי  ( כך במקור )  לעמוד הפייסבוק של ראש הממשלה בנימין נתניהו .  מסתבר שאת חמשת שלבי האבל - הכחשה ,  כעס ,  מיקוח ,  דיכאון וקבלה - ניתן לחוות לא רק לאחר אובדן של אדם אהוב ,  אלא גם אחרי ההכרה בכך שראש הממשלה שלך איבד את הבושה .  
מהדורת  " הליכוד TV "  בהגשת אלירז שדה הייתה מביכה לצפייה ,  לא בגלל ההתבכיינות הצפויה של מתנגדי ראש הממשלה על כך שזה מזכיר להם את צפון קוריאה - אלא בגלל שזה בעיקר היה משעמם וצפוי .  התקפות נדושות על התקשורת ,  מחזור של הצ'יזבאט על גדעון סער שמנסה לגנוב לו את השלטון והקראת דף המסרים הדמיוני על כמה שהמצב הביטחוני בישראל טוב מאי פעם  ( ספרו את זה לתושבי עוטף עזה )  ,  כמה שהמצב הכלכלי מעולה  ( כנראה שרק שמאלנים חמוצים לא מצליחים לסגור פה את החודש )  וקינח בתזכורת שאולי התחבורה הציבורית פה מחורבנת ,  אבל היי - עד לפני עשור לא הייתה כאן רכבת בכלל  ( כן ,  הוא אמר את זה .  לא מן הנמנע שהוא אפילו מאמין לזה )  .  
אלירז שדה החליט למכור את החן האישי שלו למען הקמפיין של הליכוד ,  וזה לגיטימי .  ספי ריבלין הגדול עשה את זה לפניו ,  בעוד שלישיית הגשש החיוור תרמו את כשרונם לשמעון פרס והמערך .  אלירז לא הגיע על תקן של  " טאלנט ",  אלא כביכול כאיש תקשורת מן השורה .  התפאורה נראתה כשל אולפן חדשות אמיתי ,  השאלות הוגשו בצורה  " רצינית "  והתשובות היו בהתאם - מה שגרם להצגה הזאת רק להיראות עוד יותר פתטית .  קשה להאמין שיש מישהו מספיק מטומטם בשביל להאמין שמדובר בריאיון אמיתי ,  ניתן לדמיין אפילו את שמעון ריקלין יושב בביתו וזע בחוסר נוחות מול המשדר המגוחך הזה .  
המנחה המחונן שהקריא מהנייר את התסריט המוכן ,  לא הפריע כמובן לנתניהו למסור לאומה פרטים חשובים שיעזרו לו להחליט למי להצביע ביום הבוחר ,  כמו העובדה שהוא צופה בסדרה  " איש חשוב מאוד "  בכיכובו של יהודה לוי .  אלירז ,  שניסה כביכול לחדד בפני ועדת הפרס של הפוליצר שהוא ראוי לכל צל"ש אפשרי על הריאיון הזה ,  החליט להקשות . " ראית גם את העונה הראשונה ?  ",  הוא שאל .  ונתניהו שלא ציפה כנראה לשאלות כל כך נוקבות ,  נאלץ להודות : " התחלתי בעונה הראשונה ,  וקפצתי לאחרונה ".  אמין ,  לאור העובדה שלסדרה יש רק שתי עונות .  מצד שני ,  זה גם לא באמת צריך להפתיע אף אחד בשלב זה שנתניהו מזגזג בין עונות .  
לא ברור בשביל מה בנו אולפן חדשות אם כל  " המהדורה של הליכודTV "  הייתה בסך הכל ריאיון אחד על אחד שניתן היה לערוך גם בלשכת ראש הממשלה או בכל לוקיישן אחר ,  אלא אם כל המטרה של המשדר שנלחם בפייק ניוז הוא להציג תעמולת בחירות במסווה של ריאיון עיתונאי .  או במילים אחרות :  פייק מראיין ערך פייק ריאיון עם פייק מרואיין .  כ-6,000 גולשים צפו בזמן אמת במשדר שנמשך כרבע שעה ,  כולל חיקוי מוזר של משה נוסבאום מכריז על פתיחת חקירה פלילית נגד נתניהו לאחר שעשה לייק לאלירז ,  בניסיון להגחיך את החשדות החמורים שעומדים נגד ראש הממשלה  ( תזכורת :  שוחד בשווי מיליארד שקל בתמורה לסיקור תקשורתי חיובי )  .  מאוחר יותר נרשמו עוד עשרות אלפי צפיות בסרטון בפייסבוק - אלא שמכיוון שמדובר בעמוד שמורכב מעשרות אלפי יוזרים פיקטיביים ממדינות המזרח הרחוק ,  קשה באמת להסתמך על המספרים האלה .  ולא שזה משנה .
 בסופו של דבר נתניהו ,  אותו אחד שמחזיק בעיתון הנפוץ בישראל כשופר פרטי ,  ולפי החשד ניסה  " לקנות "  סיקור חיובי בשני כלי תקשורת נוספים ,  ממשיך לתחזק את הנרטיב ש"התקשורת מנסה להפיל את שלטונו ".  צריך להיות מטומטם בשביל להאמין בזה ,  אבל זה בדיוק מה שמחלקת שימור המצביעים של נתניהו מנסה למכור כרגע - אז כנראה שלפחות הם מאמינים שיש קונים לשטות הזאת .  סלוגן הבחירות  " דווקא נתניהו "  מנסה להציג את הבחירה בליכוד כהצבעת מחאה נגד המשטרה ,  הפרקליטות ,  בתי המשפט והתקשורת - אלא ,  שנראה שהפאניקה שמשדר נתניהו בימים שלאחר הסקרים המחמיאים לבני גנץ ,  והגיעו לשיא ב"ריאיון "  לאלירז שדה ,  רק מדגישים שמדובר בהצבעת מחאה נגד השכל הישר .  
אלירז שדה סיפר בריאיון לדני קושמרו שהוא הצביע בבחירות האחרונות ל"כולנו "  של משה כחלון .  בריאיון ל"ידיעות אחרונות "  לפני קצת יותר מחצי שנה הוא אמר שנתניהו  " מפרק את המדינה מבחינה חברתית-כלכלית ".  כלומר ,  לא מן הנמנע בכלל שהוא לא התכוון להצביע לליכוד בבחירות הקרובות - והשתתפותו במשדר הזה מגיעה מהחלטה כלכלית נטו .  לגיטימי ,  לכולנו מגיע להתפרנס .  אלא שאולי כדאי לאדם שבנה את הקריירה שלו באמצעות כלי התקשורת  " להתנהג בהתאם ",  כמו אחד שהתפרסם בתור המאמי הלאומי בזכות התדמית העממית והנקייה שהוא שידר ב"אח הגדול "  ואחר כך בערוץ 24 .  או במילים אחרות :  אחונא ,  אפשר לשחק את המשחק של ביבי וליהנות מהשכר שמגיע לו ממפלגת השלטון גם בלי לירוק בגסות לתוך הבאר ממנה שתית כל כך הרבה שנים . 

" הריאיון "  של נתניהו לאלירז שדה :  הוא כנראה בטוח שכולנו מטומטמים
התפאורה של מהדורת  " הליכוד TV "  נראתה כשל אולפן חדשות אמיתי והשאלות של אלירז שדה הוגשו בצורה  " רצינית "  - מה שגרם להצגה הזאת רק להיראות עוד יותר פתטית .  ניתן לדמיין אפילו את שמעון ריקלין זע בחוסר נוחות מה"ריאיון "  המגוחך .  פייק ריאיון ,  פייק מראיין ,  פייק מרואיין

