המבקר הגיש את טיוטת הדוח על הוצאות ראש הממשלה
כחודש לאחר פרסום דוח ההוצאות המלא של מעונות נתניהו ,  שעורר סערה ציבורית ,  מבקר המדינה העביר לו את טיוטת הדוח שגיבש בנושא לתגובה .  עותק נוסף הועבר ליועץ המשפטי לממשלה
מבקר המדינה ,  יוסף שפירא ,  העביר אתמול  ( שני )  לראש הממשלה ,  בנימין נתניהו ,  את טיוטת הדוח על מימון הוצאות בתי משפחתו על ידי המדינה .  הדוח עוסק בהוצאות המעון הרשמי של ראש הממשלה בירושלים ובהוצאות הבתים הפרטיים של נתניהו בקיסריה וברחוב עזה בירושלים .  הטיוטה הועברה לראש הממשלה לתגובה ,  ובמקביל היא הועברה גם ליועץ המשפטי לממשלה ,  יהודה וינשטיין .  
במאי הודיע המבקר שיבדוק את נושא ההוצאות הכספיות של אישי ציבור שהמדינה משתתפת בהוצאותיהם בישראל ובחו"ל .  זאת בעקבות הסערה הציבורית שהתעוררה סביב הפרסומים על אודות העלויות הגבוהות בבית ראש הממשלה ,  ובשל העלות שבהתקנת המיטה במטוס שבו הוא טס ללונדון .  כשהודיע שפירא שיפתח בבדיקה ,  מסרו בלשכת ראש הממשלה כי הוא  " מברך על החלטת המבקר לבדוק את הוצאות אישי ציבור בישראל לאורך השנים ".  
לפני כחודש התפרסם דוח ההוצאות המלא של מעון ראש הממשלה לשנת 2012 .  מהנתונים שפורסמו עלה כי ההוצאות במעון הרשמי שלו הסתכמו בקרוב לשלושה מיליון שקלים ,  לעומת 1.6 מיליון שקלים בעת כהונתו של אהוד אולמרט .  ההוצאות כללו כ-50 אלף שקלים עבור קייטרינג ,  25 אלף שקלים על סידורי פרחים ,  7,000 שקלים על יינות ,  וכ- 6,000 שקלים על נרות ריחניים .  כמו כן ,  פורסמו ההוצאות בבתים הפרטיים של נתניהו - כ-312 אלף שקלים על הוצאות הבית בקיסריה ,  וכ-4,000 שקלים על תשלומי החשמל בבית ברחוב עזה .
 עוד על הוצאות ראש הממשלה:הביקורת על הוצאות נתניהו - פופוליזם חזירי .  דעה"נתניהו צריך גלידה ב-10,000 ש"ח כדי לטפל באיראן"תוך שנתיים :  הוצאות ראש הממשלה על מזון הוכפלו 

המבקר הגיש את טיוטת הדוח על הוצאות ראש הממשלה
כחודש לאחר פרסום דוח ההוצאות המלא של מעונות נתניהו ,  שעורר סערה ציבורית ,  מבקר המדינה העביר לו את טיוטת הדוח שגיבש בנושא לתגובה .  עותק נוסף הועבר ליועץ המשפטי לממשלה

