דולפין וספינות סער :  צלילה לנבכי הפרשה שמטלטלת את המדינה
חקירת פרשת הצוללות הפכה לפלילית לפני חמישה חודשים והשבוע עלתה מדרגה ונעצרו בה כמה מעורבים .  במרכז הפרשה שתי עסקאות רכש מתאגיד טיסנקרופ הגרמני שעוררו חשד לשחיתות .  מהן העסקאות ,  מי הדמויות החשודות בפרשה וכיצד הכול קשור לראש הממשלה בנימין נתניהו ?  מורה נבוכים
פרשת הצוללות ,  הידועה בכינויה תיק 3,000 ,  עלתה השבוע שלב בחקירה עם מעצרי המעורבים בה .  חקירתה הפלילית החלה בחודש פברואר השנה ,  חודשיים לאחר שנחשפה בחדשות 10 על ידי העיתונאי רביב דרוקר .  החשדות שבגינן נחקרים המעורבים הם עבירות שוחד וקבלת דבר במרמה ,  עבירות מס על פי פקודת מס הכנסה וחוקי מע"מ ,  וכן הלבנת הון שעלו בשתי עסקאות לרכישת צוללות וספינות .  
אחת הדמויות המרכזיות ביותר בפרשה היא מיקי גנור ,  איש עסקים ישראלי המייצג את התאגיד הגרמני  " תיסנקרופ "  בישראל שמוכר לישראל את הצוללות ואת ספינות המגן .  גנור הוא רס"ן במיל' בחיל הים והחליף בתפקידו כנציג המספנות בישראל את ישעיהו ברקת ששימש בתפקיד 25 שנה .  ברקת אמר בזמנו כי הובהר למנכ"ל החברה בעת ביקור שלו בישראל כי אם הוא יישאר בתפקיד ,  לא יוזמנו צוללות נוספות מהחברה .  גנור היה מי שאמור לגזור את  " הקופון השמן "  מסגירת העסקה עם טיסנקרופ .  גנור נעצר ביום שני האחרון ומעצרו הוארך עד מחר  ( חמישי )  .
 לקריאה נוספת:פרשת הצוללות : " בקרוב יצטרך נתניהו להסביר פרטים שעלו בחקירות"דיווח בגרמניה :  אושרה מכירת הצוללות לישראל , " אם לא תוכח שחיתות"יעלון על תיק הצוללות : " אין ספק שבפרשה הזו הייתה שחיתות כבדה "  
דמות נוספת היא עו"ד דוד שמרון ,  בן דודו של ראש הממשלה בנימין נתניהו ופרקליטו בהליכים משפטיים שונים ,  המייצג בישראל גם את גנור .  ביולי 2014 ,  זמן קצר לאחר פרסום מכרז הספינות ,  התקשר עו"ד שמרון אל היועץ המשפטי של משרד הביטחון אחז בן ארי כדי לברר אם המכרז בוטל .  שמרון נחקר פעמיים בימים האחרונים ונשלח למעצר בית .  
תא"ל במיל' אבריאל בר יוסף הוא דמות מרכזית אחרת בפרשה .  הוא שימש בעבר ממלא מקומו של ראש המועצה לביטחון לאומי והיה מועמד לתפקיד ראש המל"ל ,  אך מינויו בוטל בעקבות פתיחת החקירה בעניינו .  שמו נקשר בפרשה זו בשל חוות הדעת שכתב לטובת טינסקרופ בעניין המכרז לקניית כלי השיט .  הוא נעצר ביום שני ומעצרו הוארך עד מחר .  
הדמות הבכירה ביותר שנחקרת בפרשה היא אלוף במיל' אליעזר  ( צ'ייני )  מרום ,  לשעבר מפקד חיל הים .  לפי ברקת ,  הוא היה מי שדרש את החלפתו בתפקיד בגנור כנציג החברה הגרמנית לאחר שהראשון התנגד לעוד עסקאות עם טיסנקרופ .  הוא נחקר בחשד לקבלת שוחד שלכאורה נמצא בחשבונות שנפתחו בקפריסין .  הוא נחקר אתמול יותר מ-12 שעות ושוחרר למעצר בית עד מחר .  
שתי עסקאות רכש נמצאות בבסיס הפרשה .  העסקה הראשונה עוסקת ברכישת שלוש צוללות מסוג  " דולפין "  בעלות של 1.2 מיליארד אירו מתאגיד  " טיסנקרופ "  הגרמני .  צוללות אלו אמורות להגדיל את מספר הצוללות בצי של חיל הים הישראלי לתשע .  אלא ששר הביטחון לשעבר משה יעלון טען כי אין לישראל צורך בתשע צוללות .  
העסקה השנייה עוסקת ברכישת ספינות טילים שנועדו להגן על אסדות הגז .  על רקע גילוי מאגרי הגז ב-2012 עלה הצורך ברכישת ספינות מסוג  " סער 6 "  שיגנו על האסדות .  אלה נקנו בעלות של 430 מיליון אירו מחברת טיסנקרופ הגרמנית בעסקה שנחתמה ב ? 2015 .  ממשלת גרמניה מימנה 115 מיליון אירו מתוך העסקה .  
עסקה זו עוררה שאלות ,  בין היתר כיוון שטיסנקרופ כלל אינה מייצרת ספינות כאלה ושכרה לשם כך שירותים של חברה אחרת .  בעקבות זאת ,  עלה צורך לבצע התאמות בין המערכת האזרחית של החברה הגרמנית לזו הצבאית הישראלית ,  בעלות של עוד כ ? 50 מיליון אירו .  הטענה היא כי ראש הממשלה נתניהו והמועצה לביטחון לאומי  ( מל"ל )  לחצו על משרד הביטחון לסכל את המכרז לקניית הספינות שנפתח עבור כמה חברות ,  כך שההתקשרות תבוצע עם טיסנקרופ הגרמנית ,  המיוצגת בידי גנור ,  שעורך דינו הוא שמרון .  
לחצים אלה עלו ממכתב ששלח היועץ המשפטי של משרד הביטחון בן ארי מייל למנכ"ל המשרד דן הראל . " חוץ מזה שקיבלתי את פניית ראש מל"ל אליך ,  התקשר אליי עו"ד דוד שמרון ,  המייצג את קונסורציום טיסנקרופ ,  וביקש לדעת אם אנחנו עוצרים את הליכי המכרז על מנת לשאת ולתת עם לקוחותיו ,  כפי שנתבקשנו על ידי ראש הממשלה ",  כתב בן ארי .  מכאן ,  עלתה השאלה מדוע הופעלו לחצים לרכישת הספינות דווקא מחברת טיסנקרופ .  
חברת טיסנקרופ היא תאגיד רב-לאומי שנחשב לאחד מיצרני הפלדה הגדולים בעולם .  לטיסנקרופ מגוון מוצרים ,  החל ממכונות ושירותי תעשייה וכלה בייצור פלדה ובניית כלי שיט .  התאגיד פועל אף בתחום תעשיית הביטחון והפך את גרמניה בעשור האחרון לאחת מיצואניות הנשק הגדולות בעולם .  
לפי תחקיר של השבועון  " דר שפיגל "  שהתפרסם בעבר ,  הצוללות בנויות במיוחד כדי שיוכלו לשאת טילי שיוט עם ראשי נפץ גרעיניים .  על פי מקורות זרים ,  זהו חלק מאסטרטגיית ההרתעה של  " המכה השנייה ",  שנועדה להבטיח את היכולת לשגר טילים גרעיניים מהים ,  גם במקרה שמדינת ישראל תיפגע במתקפה רחבה .  לפי המקורות שהתראיינו לעיתון הגרמני ,  הישראלים נחשבים למהנדסים המוצלחים ביותר מבין כל המדינות המגיעות ללוות את תהליך הבנייה .  

דולפין וספינות סער :  צלילה לנבכי הפרשה שמטלטלת את המדינה
חקירת פרשת הצוללות הפכה לפלילית לפני חמישה חודשים והשבוע עלתה מדרגה ונעצרו בה כמה מעורבים .  במרכז הפרשה שתי עסקאות רכש מתאגיד טיסנקרופ הגרמני שעוררו חשד לשחיתות .  מהן העסקאות ,  מי הדמויות החשודות בפרשה וכיצד הכול קשור לראש הממשלה בנימין נתניהו ?  מורה נבוכים

