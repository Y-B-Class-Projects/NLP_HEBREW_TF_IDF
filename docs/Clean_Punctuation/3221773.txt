תיק 4000 :  נתניהו היטיב עם בעלי בזק תמורת סיקור חיובי בעסקת  " תן וקח "
 לפי החלטת היועמ"ש ,  ראש הממשלה יואשם בלקיחת שוחד ,  מרמה והפרת אמונים בכפוף לשימוע ,  בפרשה שבה היטיב הבעלים לשעבר את הסיקור בוואלה !  NEWS בתמורה לעזרה לעסקיו ותוך ניצול סמכותו .  בני הזוג אלוביץ' יואשמו בשוחד ,  התיק נגד שרה ויאיר נסגר
ראש הממשלה בנימין נתניהו יואשם ,  בכפוף לשימוע ,  בלקיחת שוחד ,  במרמה ובהפרת אמונים בתיק 4000 ,  בפרשת בזק-וואלה - כך הודיע היום  ( חמישי )  היועץ המשפטי לממשלה אביחי מנדלבליט ,  עם החלטתו בחקירותיו של ראש הממשלה .  התיק נגד רעיית ראש הממשלה ,  שרה נתניהו ,  ובנם יאיר ,  נסגר .  
כתב החשדות המלא
לפי החשד ,  נתניהו רקם עסקת  " תן וקח "  עם איש העסקים שאול אלוביץ' ,  שהיטה באופן חריג את הסיקור באתר וואלה !  NEWS שבשליטתו לטובת נתניהו ,  וזה בתמורה היטיב עמו ועם עסקיו תוך ניצול כוחו השלטוני .
 היועץ המשפטי החליט להעמיד לדין בכפוף לשימוע את אלוביץ' ורעייתו איריס בעבירות שוחד ,  שיבוש מהלכי משפט והדחה בחקירה נגד שניהם .  נגד אלוביץ' הוחלט לשקול להגיש כתב אישום בכפוף לשימוע גם בעבירת הלבנת הון .  בפרשה מעורב גם זאב רובינשטיין ,  המקורב לזוג נתניהו ,  והוחלט לשקול להגיש כתב אישום נגדו בכפוף לשימוע בגין עבירה של סיוע למתן שוחד .
 הכרעת היועמ"ש בתיקי נתניהו - כל הכותרותתיק 2000 :  נתניהו ניסה להטות את הסיקור בידיעות אחרונות בזמן הבחירותתיק 1000 :  נתניהו קיבל טובות הנאה ממילצ'ן ופאקר בשווי מאות אלפי שקלים 
תיק 4000 מתייחס לתקופה שבין דצמבר 2012 ועד ינואר 2017 . " במהלך התקופה הרלוונטית לחשד זה תחום הסיקור התקשורתי היה בעל משמעות רבה עבורך ועבור רעייתך שרה נתניהו ,  וייחסתם לו חשיבות מכרעת ",  נכתב . " בתקופה הרלוונטית ניהלת את תחום התקשורת והדוברות באופן ריכוזי ,  נהגת לאשר ואף לנסח בעצמך חלק מההודעות שהופצו לכלי התקשורת .  שיפור הסיקור התקשורתי ואיתור אמצעים להפת מסריך היו אינטרסים משמעותיים מאוד עבורך ". 
עד שנת 2012 ,  נכתב ,  ההיכרות בין אלוביץ' לנתניהו היתה שטחית ורחוקה .  אולם ,  לקראת סוף 2011 המליץ רובינשטיין - מקורבם של בני הזוג נתניהו - כי הם יגיעו לביקור תנחומים אצל בני הזוג אלוביץ' .  לאחר מכן הזמינו בני הזוג נתניהו את בני הזוג אלובי .'  לארוחת ערב משוצתפת במעון הרשמי .  
באותה ארוחה התלונן נתניהו על הסיקור לו זכה ,  בין היתר ,  באתר וואלה  ! NEWS שהיה בשליטת אלוביץ' . " בארוחת הערב סוכם ביניכם כי תוכלו להפנות לבני הזוג אלוביץ' ,  בעצמכם ובאמצעות אנשיכם ,  דרישות הנוגעות לסיקור התקשורתי באתר 'וואלה' ".  
באותו הזמן ,  כפי שמתואר בכתב החשדות , " היו מונחים על הפרק אינטרסים עסקיים ורגולטורים משמעותיים ביותר עבור אלוביץ' כבעל השליטה בבזק .  לאור זאת ,  בנקודת הזמן בה התקיים המפגש בינך ובין רעייתך לבין בני הזוג אלוביץ' ,  החזיק כל אחד מכם באינטרס משמעותי שהצד השני היה בעל יכולת לקדמו ". 
על פי הודעת מנדלבליט ,  את דרישות הסיקור החריגות דרש נתניהו מבני הזוג אלוביץ' ביודעו כי היענות בני הזוג אלוביץ' לדרישותיו ניתנת לו תמורת פעולות הקשורות בתפקידיו הציבוריים ,  וכי הוא מתבקש או עשוי להתבקש על ידי אלוביץ' לקדם את ענייניו השונים - כפי שאכן קרה . " הראיות שנאספו בחקירה ",  מסרו במשרד המשפטים , " אלוביץ' נתן לנתניהו את טובות ההנאה האמורות מתוך ציפייה והבנה הדדית ,  כי בשים לב לכוחו ,  מעמדו וסמכויותיו ,  יוכל נתניהו לקדם נושאים שיניבו לאלוביץ' תועלת עסקית וכלכלית עצומה ".  
לפי כתב החשדות , " חריגות הקשר באה לידי ביטוי בדרישות אינטנסיביות רבות על פני כמה שנים ,  מאות דרישות .  לעיתים דרישות יומיומיות ,  שהועברו לא פעם בשעות יוצאות דופן ,  לסיקור או למניעת סיקור כזה או אחר .  חריגות נוספת של הקשר באה לידי ביטוי בדרישה להתערבות בוטה של בעלי השליטה בתכנים ספציפיים של האתר לפי דרישותיכם ".  לנוכח ההתערבות , " בתקופה הרלוונטית רווחה בקרב אנשיך התפיסה שאתר 'וואלה' הוא אתר המשתף פעולה בצורה חריגה עם לשכתך ". 
בין הדרישות שהובאו כדוגמאות : " דרישתכם להעלאת תמונות מנוכחותכם בהלוויית ראש הממשלה אריאל שרון ,  דרישות לפרסום ידיעות בעלות מסרים פוליטיים כגון דרישתם לפרסם בבולטות ובמשך שעות רבות סרטון מטעמך ביום בחירות 2015 ,  שבו התרעת כי 'הערבים נעים בכמויות אדירות לקלפיות' ;  דרישות לשינוי כותרות שליליות שעסקו בך ,  ברעייתך ובמשפחתכם דוגמת דרישתך ,  בסמוך לבחירות 2015 ,  לשנות כותרת הנוגעת לחששך מפני תוצאות הבחירות ".  
עוד נכתב כי נתניהו דרש  " לדרדר "  ידיעות הנוגעות להוצאות גבוהות במעון ראש הממשלה למקומות פחות בולטים באתר .  בנוסף לכך ,  נמנע שידור ריאיון שהתקיים עם דב גילהר ימים ספורים לפני בחירות 2015 .  
לדרישות אלה ,  על פי כתב החשדות , " מידת ההתגייסות וההיענות של בני הזוג אלוביץ' הייתה חריגה בכל קנה מידה תקשורתי מקובל ".  דרישות אלה  " הובילו להפעלת מכבש לחצים על העורכים והכתבים ,  שביקשו לפעול בהתאם לנורמות עיתונאיות מקובלות ".  
בהמשך תוארה פגישתו של אלוביץ' בין ניר חפץ - שהפך לעד מדינה - לבין מנכ"ל וואלה !  NEWS אילן ישועה : " אלוביץ' תדרך את ישועה והבהיר לו כי חפץ הוא נציגך ולכן יש למלא אחר דרישותיו ",  נכתב .  כך ,  למשל ,  לפני הבחירות בינואר 2013 ,  פנו הזוג נתניהו לרובינשטיין שדרש בשמם מאלוביץ' ומישועה לפרסם ידיעות  " על כך שאשתו של בנט עבדה בעבר במסעדה של כשרה ,  על כך שאלדד יניב קרא להצביע לבנט ועל כך שוועדת הבחירות המרכזית קיבלה את עתירת הליכוד נגד השימוש שעשתה מפלגת הבית היהודי בתמונות של בנט לצדך ". 
כמה ימים לפני הבחירות אמר אלוביץ' לישועה : " שאול יש לך ד"ש והרבה תודה .  זה חומר .  בנט :  'התשדיר הכי בולט שנפיץ בבחירות - לבני טובה יותר מביבי .  היא קשוחה יותר ממנו לעיתים ,  היא נחושה יותר' ..  .  בנט :  'יחימוביץ' אשת אמת ,  מוכן לשבת איתה בממשלה' ".  ישועה השיב לו : " הידיעה כבר בהכנה ותעלה עוד מעט .  מה שמופיע עכשיו יותר חזק ,  אבל נעשה כרצונם ".  
בשיחה על הידיעה על אלדד יניב אמר ישועה לאלוביץ ' " הכול יהיה עד ראשון בבוקר "  ואלוביץ' משיב לו : " לא טוב !  הוא מבקש שיקראו על זה בסופשבוע ..  .  הוא צועק חבל על הזמן ,  זה עלה במבזק לא ככתבה ורק ההורדה של השילוט זה לא בסדר ..  ."  .  ישועה השיב לו : " תוך דקות זה בראשי ..  ."  .  עוד צויין כי שיח זה התקיים בין השעות 23:00 בלילה ל-1:30 לפנות בוקר .
 במקרה אחר ,  בדצמבר 2013 ,  העביר רובינשטיין בקשות  " אינטנסיביות ומפורטות "  להעלאת פרסומים בדבר קריסת התקרה במעון ראש הממשלה בעקבות מזג אוויר קיצוני .  אתר וואלה !  NEWS נענה לדרישות ,  אך לא באופן שהשביע את רצונו של נתניהו ,  ולכן פנה רובינשטיין לאלוביץ' : " זה עם תמונת של בובת שלג למה ?  ..  .  שתהיה לי בריא וזה אבל זה לא טוב למה בבובת שלג ?  למה ראש הממשלה בתמונה מחייך שוב ,  חושבים שמכניסים לו !  !  !  ..  .  למה לא שתי התמונות שהעברתי ?  ".  

תיק 4000 :  נתניהו היטיב עם בעלי בזק תמורת סיקור חיובי בעסקת  " תן וקח "
 לפי החלטת היועמ"ש ,  ראש הממשלה יואשם בלקיחת שוחד ,  מרמה והפרת אמונים בכפוף לשימוע ,  בפרשה שבה היטיב הבעלים לשעבר את הסיקור בוואלה !  NEWS בתמורה לעזרה לעסקיו ותוך ניצול סמכותו .  בני הזוג אלוביץ' יואשמו בשוחד ,  התיק נגד שרה ויאיר נסגר

