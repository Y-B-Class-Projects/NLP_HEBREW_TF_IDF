הראשון לזהות :  נתניהו בתפקיד בן גוריון
אחרי ההסכם עם איראן ,  מגיעה לראש הממשלה התנצלות מכל מלעיזיו :  הנחתו בדבר הסכנה הקיומית לישראל התבררה כנכונה ,  והוא עמד מאחוריה נגד כל הסיכויים - כמו אבות הציונות
ההסכם שנחתם בין המעצמות לאיראן הוא הפסד וניצחון עבור ראש הממשלה בנימין נתניהו .  הפסד ,  כי בפועל המעצמות מכירות באיראן ,  שמשמיעה הצהרות אנטישמיות ,  כמדינת סף גרעינית ;  וניצחון - כי ההבנה שלו לפני הרבה שנים ,  לפני הרבה אנשים ,  שפרויקט הגרעין של איראן עלול להוות סכנה קיומית לישראל ,  התבררה כנכונה .  לשם כך הוא חתר בנחישות להשיג עבור ישראל יכולת מודיעינית וצבאית כדי שתוכל להתמודד עם האיום האיראני בכוחותיה היא ,  וגם כדי לקנות זמן להתארגנות ,  כגון פיתוח מערכת ה"חץ ". 
הסכם הגרעין עם איראן - סיקור מיוחד
במשך השנים הללו הוא ספג השמצות ועלבונות .  האשימו אותו שהוא מחרחר מלחמה ,  למרות שתקופות כהונתו כראש ממשלה הן מהשקטות והרגועות שידענו כאן בעשרות השנים האחרונות .  אמרו עליו שהוא לא רציני ולא אחראי ורואה שחורות ומזל שיש את חבורת דיסקין-דגן-ואשכנזי שיבלמו אותו .  רק עכשיו מבינים כולם כמה מגוחכות היו האמירות הללו ,  וכמה לא רצינית הייתה החבורה הזאת שהפכה ללא רלוונטית ולכן נעלמה מהשיח הציבורי .  ומה עם שמעון פרס ,  שקיבל מדליה נשיאותית מהנשיא אובמה ובתמורה הודיע שהוא סומך עליו שיפתור את האיום האיראני ?  האם מר פרס עדיין סומך על אובמה ? 
האם מישהו מהאישים האלו ,  ועוד רבים אחרים שקישקשו את עצמם לדעת ,  מתכוון להתנצל בפני ראש הממשלה ,  או סתם להגיד :  צדקת ,  מר נתניהו ?  אין סיכוי .  
כיצד קרה שנתניהו זיהה וראה בבירור את הנולד ואילו כל כך הרבה אנשים חשובים חלקו עליו וטעו בקריאת המציאות ?  אני חושב שאם נסיר לרגע את שיקולי הקנאה הצרים והאינטרסים הקטנים ,  נגיע לשאלת החינוך .  למדנו במורשת שלנו ,  שעיקרו של דבר נקבע בראשיתו .  אם המסר של הסבא של נשיא המדינה שמעון פרס היה  " תהיה יהודי ",  המסר של הסבא של ראש הממשלה בנימין נתניהו היה  " תהיה ציוני ".  אביו של ראש הממשלה ,  ההיסטוריון בן-ציון נתניהו ,  ציוני גדול בזכות עצמו ,  כתב ספר בשם  " חמשת אבות הציונות ".  במבוא ,  הסביר נתניהו האב מדוע בחר דווקא בחמשת האישים המסוימים המופיעים בספר : " כאבות הציונות אני מגדיר רק את אלה שעמדו על עיקרה של השאלה היהודית ",  שהיא  - " הסכנה שאיימה על קיומו של עם ישראל מחמת עלייתה המהירה של האנטישמיות ".  לדבריו , " אישים אלו ראו את פתרונה בהקמת מדינה יהודית בארץ מולדתו של העם היהודי ". 
כלומר ,  ראש הממשלה גדל בבית שבו שאלת הקיום היהודי בעולם עוין הייתה נוכחת כמו שעון קיר ,  והשעון הזה לא הפסיק אף פעם לתקתק : " אם אין אני לי ,  מי לי .  אם אין אני לי ,  מי לי ".  ההבנה הזאת והחתירה למימושה ,  היא שעושה מנהיגים ציוניים לגדולים באמת .  מהסיבה הזאת ,  בן-גוריון היה נחוש להקים את המדינה ,  נגד כל האיומים וכל הסיכויים ,  וכך גם נתניהו נחוש שהעם היהודי לא יעמוד בסכנה של שואה שנייה ,  גם אם הוא צריך לעמוד כמעט לבדו נגד כל האיומים ונגד כל הסיכויים .
 ואולם ,  להיות ציוני זה לא רק להגן על עצמך באופן פעיל .  זה גם לחלום כיצד לקבע את מדינת ישראל כעובדה מוגמרת במרחב המזרח תיכוני .  לכן ,  בין השאר ,  אישרה ממשלת נתניהו את הקמתם של יישובים חדשים בנגב ,  ולכן היא מקדמת את קו הרכבת החשוב בין אילת למרכז ,  שמחדש למעשה את ימיה של  " דרך המשי "  שהובילה סחורות מהמזרח הרחוק לאירופה .  במעשים אלו ישראל מפתחת עומק אסטראטגי החיוני להמשך קיומה .  אך טבעי הוא שאותם אנשים המתנגדים לקו התקיף באיראן נמצאים באותו בית מדרש של האנשים שמתנגדים לפעולות הממשלה בנגב .  הייתם מאמינים שגבי אשכנזי התנגד גם לבניית הגדר עם מצרים ? 
אמרו על נתניהו הרבה דברים .  אבל מתברר שהמרחק ביניהם לבין המציאות גדול .  כמו שאמרו עליו שהוא לא מבין בפוליטיקה ולא יודע לתחזק קואליציה - ובמציאות ,  הוא בדרך לשבור את שיא המשילות של בן-גוריון .  אמרו על נתניהו הרבה דברים .  אולי הגיע זמן להפסיק קצת עם כפיות הטובה ,  ולומר לו תודה ? 
לכל הטורים של שמעון ריקלין בוואלה !  דעות
מעוניינים לפרסם מאמר במדור הדעות ?  כתבו לנו למייל op-ed@walla.net.il 

הראשון לזהות :  נתניהו בתפקיד בן גוריון
אחרי ההסכם עם איראן ,  מגיעה לראש הממשלה התנצלות מכל מלעיזיו :  הנחתו בדבר הסכנה הקיומית לישראל התבררה כנכונה ,  והוא עמד מאחוריה נגד כל הסיכויים - כמו אבות הציונות

