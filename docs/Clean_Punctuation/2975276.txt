ניסיון פיגוע במערת המכפלה :  פלסטינית שלפה סכין על לוחמת ונורתה למוות
פלסטינית ניסתה לדקור חיילת בחברון באחת הכניסות למערה ,  אך נורתה על ידה ומתה מפצעיה .  המחבלת - קרובת משפחה של המחבל שרצח אתמול את הלל אריאל .  נתניהו הגיע באותה עת לביקור תנחומים בקריית ארבע : " הם רוצים לעקור נטוע ואנחנו נעמיק שורשים "
 מחבלת פלסטינית ניסתה לדקור הבוקר לוחמת  ( שישי )  ליד מערת המכפלה ונורתה למוות על ידי חייל - כך לפי הודעת צה"ל .  מהודעת מג"ב עולה כי המחבלת הגיעה לעמדת לוחמי משמר הגבול באחת הכניסות למערה ועוררה את חשדם .  היא נלקחה לבידוק בחדר צדדי ,  ובשלב זה שלפה סכין וניסתה לדקור את הלוחמת ששהתה עמה בחדר .  לוחם נוסף שהיה במקום ירה לעברה ולאחר זמן קצר היא מתה מפצעיה .
 המחבלת ,  לפי ערוץ  " אל-אקצא "  של חמאס ,  היא סארה חג'וג' טראיירה ,  בת 27 מהכפר בני נעים שבאזור חברון ,  קרובת משפחה של מוחמד טראיירה - המחבל שרצח את הלל אריאל בקריית ארבע אתמול .
 עוד ידיעות בוואלה !  NEWS:כבר לא פוחדים מקריית ארבע :  הפיגוע שהפר את החוק הלא כתובהאם נפצעה בפיגוע יום לפני חתונת בתה : " אמא עושה את עצמה חזקה בשבילי"אמה של הלל ספדה בבכי : " אלוהים ,  מחזירה לך את הפיקדון באהבה"חסינים להרתעה :  גדרות חכמות לא ירסנו את יצר הנקמה של הנוער הפלסטיני 
בזמן ניסיון הפיגוע ,  ביקר ראש הממשלה בנימין נתניהו את משפחתה של אריאל בקריית ארבע הסמוכה למערת המכפלה .  יחד עמו ,  הגיעו גם שר הביטחון אביגדור ליברמן ושר החקלאות אורי אריאל ,  שהוא קרוב משפחתה של הנרצחה .
" לראות את החדר של הלל ,  לראות את כתמי הדם שם ליד מיטתה וספרים ובגדים של ילדה קטנה ,  זה מזעזע ",  אמר נתניהו בתום הביקור . " זה מזכיר לנו שוב מול מי ומול מה אנחנו עומדים .  הם רוצים לעקור נטוע ואנחנו נעמיק את השורשים .  הם לא יוציאו אותנו מכאן .  התרשמתי מהמשפחה המופלאה הזאת ,  הם לא ישברו את רוחה וגם לא את רוחנו ".  
לדברי דודתה של הלל ,  יעל קביליו ,  נתניהו שוחח עם הוריה של הנערה שנרצחה . " ראש הממשלה חלק פה כבוד למשפחת השכול .  זה לא היה מובן מאליו שיטוס לפה ,  וגם שר הביטחון והשר אריאל ",  אמרה . 
" ראש הממשלה שמע את ההורים .  האימא ,  רינה ,  רצתה להשמיע את הקול ולומר לו שיסתכל מסביב ויראה כמה המקום הזה קורא לעם ישראל .  הגבעות מסביב מחכות צריך רק את האישור כדי לבנות בהן ,  בנייה למען הבת שלה וכל עם ישראל שביתם יהיה מרכז היישוב ולא הקצה שלו ".  
מדובר באירוע הטרור השלישי ביממה האחרונה ,  לאחר שני פיגועים שהתרחשו בקריית ארבע ובנתניה .  אתמול בשעות הבוקר נרצחה אריאל בת ה-13 כשישנה בביתה בהתנחלות ליד חברון .  המחבל ,  פלסטיני בן 17 מהכפר הסמוך בני נעים ,  חוסל על ידי כיתת הכוננות של ההתנחלות .
 מחקירה ראשונית עולה כי המחבל טיפס על הגדר החכמה המקיפה את היישוב ורץ כמה מאות מטרים עד לביתה של הלל ,  המבודד יחסית ,  שם נכנס לחדרה דרך החלון .  עד שכיתת הכוננות הספיקה להגיע למקום ,  הלל כבר נרצחה .
 בשעות הערב אירע פיגוע דקירה סמוך לשוק בנתניה .  מחבל דקר גבר כבן 40 ברחוב ששת הימים ,  רץ לעבר מספרה ודקר בכניסה אליה אישה בת 62 .  לאחר מרדף קצר שבמהלכו ניסו המוכרים בדוכנים לעצור אותו ,  ירה בו גולן יוספן ,  עובד בחנות  " זול למהדרין "  בשוק ,  והרג אותו .
  ( עדכון ראשון :  10:00 )  

ניסיון פיגוע במערת המכפלה :  פלסטינית שלפה סכין על לוחמת ונורתה למוות
פלסטינית ניסתה לדקור חיילת בחברון באחת הכניסות למערה ,  אך נורתה על ידה ומתה מפצעיה .  המחבלת - קרובת משפחה של המחבל שרצח אתמול את הלל אריאל .  נתניהו הגיע באותה עת לביקור תנחומים בקריית ארבע : " הם רוצים לעקור נטוע ואנחנו נעמיק שורשים "
 
