נתניהו לאבו מאזן :  נביא לדין משליכי בקבוק התבערה
ראש הממשלה שוחח עם יו"ר הרשות הפלסטינית ,  והתחייב בפניו להשקיע את כל המאמצים לתפוס את האחראים להשלכת בקבוק התבערה לעבר רכב פלסטיני ליד בת עין שלשום
ראש הממשלה ,  בנימין נתניהו ,  התחייב אמש  ( שבת )  בפני יושב ראש הרשות הפלסטינית ,  אבו מאזן ,  כי ייעשו כל המאמצים כדי להביא לדין את האחראים לתקיפת הפלסטינים שלשום סמוך להתנחלות בת עין .  את הדברים אמר נתניהו לאבו מאזן בשיחה בה גם בירך אותו לרגל עיד אל-פיטר .
 כבר שלשום החלה ישראל בהידברות עם הרשות ,  בניסיון להרגיע את המתיחות לאחר האירוע ,  שבו הושלכו בקבוקי התבערה לעבר מונית בה נסעו בני משפחה פלסטינים ,  ושישה נפצעו .  יום לאחר הפיגוע העביר נתניהו ,  באמצעות שליחו המיוחד עורך הדין יצחק מולכו ,  מסר לאבו מאזן ולראש הממשלה ,  סלאם פיאד ,  בו ביקש להדגיש את חומרת האירוע .  מולכו הדגיש בשם נתניהו כי  " כוחות הביטחון עושים מאמצים נרחבים לאתר את האחראים כדי להביא אותם לדין ",  וכן מסר כי נתניהו  " יעקוב אחרי הטיפול הרפואי שמקבלים הפצועים בישראל ",  והציע כל עזרה נוספת .  
נתניהו הגיב במהרה גם לאחר האירוע ,  וכמה שעות בלבד לאחר האירוע פרסם הודעת גינוי חריפה ,  בה הדגיש כי הנחה את השב"כ לפעול בנחישות לתפיסת מבצעי הפיגוע . " זה מעשה חמור ביותר ",  אמר נתניהו , " נעשה הכול לתפוס את האחראים ולהביא אותם לדין ".  
בעקבות האירוע ,  גם בגוש עציון גינו את המעשה ,  אשר נחשד כאירוע של טרור יהודי . " זהו אירוע מזעזע ביותר שאינו מתאים לרוח של גוש עציון ",  אמר אמיתי פורת ,  תושב כפר עציון ,  הסמוך למקום האירוע . " מי שעשה את זה הוא פושע ,  ואני מקווה שייתפס וייענש ".  על החשד כי הפיגוע יצא מבת עין ,  העדיף פורת להמתין עד לחקירת המשטרה . " נכון שיש אנשים בעלי דעות קיצוניות בבת עין ,  אבל אין לי ספק שמרבית התושבים שם מסתייגים ומתנגדים בכל תוקף למעשים האלה .  אירוע כזה הוא בפירוש לא דרכנו .  אם אכן הוא יצא מקרבנו ,  מוטלת עלינו אחריות להקיא את האנשים הללו מתוכנו .  זו בוודאי לא הדרך היהודית שהיינו רוצים לראות פה ".  
רכזי שב"כ מהמחלקה היהודית קיימו שיחות אזהרה לשישה פעילי ימין בבת עין .  במהלך הלילה ,  הגיעו כוחות משטרה ,  ביחד עם אנשי המחלקה היהודית ,  אל בתיהם של מספר פעילים בבת עין ,  והזהירו אותם : " אנו עוקבים אחריכם ויודעים מה אתם עושים ".  עם סיום השיחות עזבו כוחות המשטרה והשב"כ את ההתנחלות מבלי לבצע מעצרים .  
גורמים בימין הביעו ביקורת על השיחות ואמרו כי  " כשיהודים חוטפים בקבוקי תבערה על הכבישים זה עניין של יום ביומו .  לא ראינו את מערכת הביטחון פועלת באותה צורה כאשר מנסים לרצוח יהודים באיו"ש ,  אולם כאשר קיים רק חשד שבוצעה פעולה כנגד ערבים ,  המערכת פועלת בנחישות וביעילות החל מראש הממשלה ועד לחייל האחרון ". 
 ( עדכון ראשון - 23:01 )  
עוד על תקיפת הפלסטינים:השב"כ הזהיר פעילי ימין בבת עין : " עוקבים אחריכם"בגוש עציון מגנים תקיפת הפלסטינים : " זו לא דרכנו"בקבוק תבערה הושלך על מונית פלסטינית ;  שישה נפצעו 

נתניהו לאבו מאזן :  נביא לדין משליכי בקבוק התבערה
ראש הממשלה שוחח עם יו"ר הרשות הפלסטינית ,  והתחייב בפניו להשקיע את כל המאמצים לתפוס את האחראים להשלכת בקבוק התבערה לעבר רכב פלסטיני ליד בת עין שלשום

