 " לא חשבתי שיענה ":  הישראלי שקיבל מייל תשובה מאובמה
לפני כחודש שלח ניר איסקוב מכתב לנשיא ארה"ב ,  ובו זעם על נאום נתניהו בקונגרס ועל הקיפאון במו"מ עם הפלסטינים .  אובמה אמנם לא התייחס לנאום והביע תקווה לחידוש השיחות בקרוב ,  אך איסקוב התרגש . " שלחתי את המכתב בנאיביות "
 דואר מהבית הלבן :  לפני כחודש שלח ניר איסקוב ,  תושב חולון בן 34 ,  מכתב בדואר האלקטרוני לנשיא ארצות הברית ברק אובמה ,  שם הביע את התנגדותו להתנהלות ראש הממשלה בנימין נתניהו סביב נאומו בקונגרס והתנגדותו להסכם המסתמן עם איראן על תכנית הגרעין שלה .  הוא אף הביע את תקוותו שאובמה יפעל לחידוש המשא ומתן בין ישראל לפלסטינים ,  אך הוא הופתע לקבל מכתב תגובה מהאיש שמנהיג את המעצמה הגדולה ביותר בעולם .
" שלחתי את המכתב בנאיביות ",  סיפר איסקוב לוואלה חדשות . " רתחתי על המצב ורציתי להגיד לו שיש קולות אחרים בישראל ,  שנבוכים מהתנהגותו של נתניהו ומעריכים את המטריה הביטחונית ומדינית שהעניק לנו במהלך מבצע 'צוק איתן ",  הוסיף איסקוב . " אני מקווה שהוא לא יוותר עלינו .  נתניהו מחרב את היחסים עם ארצות הברית ומשתמש בנאום לצרכים פוליטיים ".  
איסקוב הודה שהוא הופתע מעצם התגובה ,  אך לא מהנוסח שלו . " לא חשבתי שהוא יענה ,  רק רציתי שיידע שיש דעות אחרות .  אני מקווה שהמסר חלחל שם ".  לדבריו ,  הוא שוקל לשלוח לו מכתב נוסף ובו הוקרת תודה על התגובה .  
בתשובתו הקורקטית לא התייחס אובמה לביקורת הנוקבת שהשמיע איסקוב כלפי נתניהו והתמקד יותר בסכסוך הישראלי-פלסטיני . " תודה על מכתבתך ",  פתח אובמה את תשובתו . " אין פתרונות קלים לאתגרים שבפניהם ניצבים הישראלים והפלסטינים ,  אך אני רוצה שתדע שכאשר אתה שולח לי דואר אלקטרוני ,  אני מקשיב ".  אובמה הוסיף וכתב כי  " אנחנו לא יכולים לוותר על המשך הניסיון להגיע לסיום הסכסוך הזה .  יותר מדי מונח על הכף וזה הדבר הנכון לעשות .  המחויבות שלנו לפתרון צודק ובר-קיימא היא איתנה ונמשיך להציג גישות בונות עבור הישראלים והפלסטינים ולעודד אותם כדי שיוכלו לעבוד יחד ולהגיע לפתרון הסכסוך ".  
עוד כתב אובמה כי  " כדי להמשיך קדימה ,  עומדים בפני הצדדים בחירות קשות ועליהם לבצע החלטות לא פשוטות .  רק אז הם יוכלו להגיע לפשרות הדרושות כדי להגיע לשתי מדינות עצמאיות שיוכלו לחיות אחת לצד השנייה בשלום ובביטחון .  שוב ,  אני מעריך את מחשבותיך .  עליך לדעת שהממשל שלי ימשיך לחפש אחר הצעדים שהישראלים והפלסטינים יכולים לעשות כדי לבנות את האמון ואת הביטחון הדרושים למן שלום מתמשך .  בכבוד רב ,  ברק אומה ",  חתם הנשיא האמריקני את מכתבו .
  ( עדכון ראשון :  23:30 )   

" לא חשבתי שיענה ":  הישראלי שקיבל מייל תשובה מאובמה
לפני כחודש שלח ניר איסקוב מכתב לנשיא ארה"ב ,  ובו זעם על נאום נתניהו בקונגרס ועל הקיפאון במו"מ עם הפלסטינים .  אובמה אמנם לא התייחס לנאום והביע תקווה לחידוש השיחות בקרוב ,  אך איסקוב התרגש . " שלחתי את המכתב בנאיביות "
 
