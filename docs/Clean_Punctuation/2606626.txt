יורידו את מחירי הדיור ?  איפה גרים הפוליטיקאים
הווילה של נתניהו בקיסריה והדירה בי-ם שוות 24 מיליון שקל .  נפתלי בנט גר בבית ברעננה ששווה 10 מיליון שקל .  הבית של לפיד שווה 6.5 מיליון שקל .  ומה עם פרי ,  לבני ומופז ? 
איפה גר :  רחוב הדר ,  קיסריה ;  וגם רחוב עזה ,  ירושלים
ביתו של ראש הממשלה בקיסריה נמצא בראש טבלת הנכסים של המועמדים הבולטים לבחירות הקרובות .  שוויו מוערך כיום סביב 16 מיליון שקל .  מדובר בווילה ברחוב הדר ,  שאותה רכש נתניהו בשנת 2002 בסכום שנתפס היום כבדיחה - 5 מיליון שקל .  הווילה ,  שממוקמת בקו ראשון לים ,  בנויה על מגרש ששטחו 1.4 דונם וכוללת שתי קומות ,  מרתף ובריכת שחייה בשטח בנוי כולל של כ-500 מ"ר .
 לאחר רכישת הווילה ,  השקיעו בני הזוג נתניהו סכום נכבד בשיפוצה והם שוהים בה מאז בעיקר בסופי שבוע .  תושבי הרחוב העלו לא פעם טענות בדבר עומסי התנועה והקושי להיכנס לרחוב בסופי שבוע בשל נוהלי אבטחה קפדניים עת שוהה במקום משפחת נתניהו .  ביתר ימות השבוע שוהה המשפחה בבית ראש הממשלה בירושלים .
 רחוב ההדר שב לכותרות בימים האחרונים ,  לאחר שנחשף ב"גלובס "  כי האוליגרך הרוסי ואלרי קוגן ,  שרכש לפני ארבע שנים חמש וילות על שטח של 11 דונם ברחוב ומקים עליהן בימים אלה ארמון ששטחו 6,000 מ"ר ,  רכש לאחרונה שתי וילות נוספות בשטח 2.7 דונם ב-27 מיליון שקל .  האחת על מגרש בשטח 1.3 דונם תמורת 13 מיליון שקל והאחרת על שטח 1.4 דונם תמורת 14 מיליון שקל .
 בשל העובדה כי בני הזוג נתניהו השקיעו סכומים ניכרים בשדרוג ביתם ,  ולצד פרמיה של אחוזים בודדים שמעניק המוניטין של בעליו - הנכס מוערך לדברי מומחי הנדל"ן הפועלים במקום בסכום של 4 מיליון דולר ,  כלומר כ-16 מיליון שקל .
 תיק הנדל"ן של נתניהו לא מסתיים בקיסריה ונכלל בתוכו גם נכס בבירה .  מלבד מעונו הרשמי של ראש הממשלה ברחוב בלפור בירושלים ,  לנתניהו גם דירת דופלקס בבניין מגורים משותף ברחוב עזה שבשכונת רחביה היוקרתית .  
אמנם מדובר בבניין ישן שנבנה בשנת 1940 ,  אך הדופלקס משופץ וממוקם בקומה השנייה והשלישית של הבניין בשטח כולל של 240 מ"ר ומרפסות הכוללות 63 מ"ר .  חיסרון בנכס של נתניהו ,  כי בבניין אין מעלית וכי הוא פונה בחלקו לרחוב עזה ,  הנחשב לציר סואן יחסית .  לדברי מומחי נדל"ן באזור ,  שווי הנכס על פי עסקאות דומות באזור נע נכון להיום סביב 2-2.25 מיליון דולר ,  כלומר 8-9 מיליון שקל .  
איפה גר :  מגדל G השופטים בתל אביב  ( בשכירות ) 
אהוד ברק אמנם לא יתמודד בבחירות הקרובות לכנסת ,  אך הוא אולי הפוליטיקאי המסוקר ביותר מאז 2003 מבחינת העדפותיו הנדל"ניות .  זאת ,  כשהחליט לנטוש את היישוב הכפרי כוכב יאיר ואת הווילה המפוארת שבנה בכפר שמריהו - שבה לא הספיק להתגורר מעולם בשל גירושיו מאשתו הראשונה נאוה ברק ,  לטובת דירת יוקרה במגדלי אקירוב בתל אביב .
 מאז הספיק למכור את הדירה המפורסמת לאיש העסקים טדי שגיא ,  להצטרף לקבוצת רכישה ולרכוש דירה על הנייר במגדלי אסותא בתל אביב ,  ולעבור להתגורר בינתיים בשכירות במגדל G השופטים של חברת גינדי החזקות .  מכירת הדירה לשגיא במארס 2012 קטפה את תואר אחת מעסקאות נדל"ן היקרות לאותה שנה .
 ברק עצמו רשם אקזיט מכובד לאחר שאת הדירה רכש בשנת 2003 ,  תקופת שפל בשוק הנדל"ן ,  ב-12 מיליון שקל  " בלבד ".  יחד עם זאת ,  הליך המכירה היה לא פשוט וארוך במיוחד .  את הדירה הציעו ברק ורעייתו נילי פריאל למכירה לראשונה בחודש אוגוסט 2008 ,  ודרשו עליה 40 מיליון שקל .  כמעט שנה אחר כך ,  בחודש אוקטובר 2009 ,  הועמדה שוב הדירה היוקרתית למכירה - הפעם לפי תג מחיר של 30 מיליון שקל .  לבסוף ,  את הדירה בקומה 31 במגדל המערבי המשקיפה לים וכוללת כ-450 מ"ר ,  החליט לרכוש מי שמחזיק בדירה הנוספת בקומה - איש העסקים טדי שגיא - ששילם עליה בחודש מארס האחרון 26.5 מיליון שקל ,  וכעת חולש על פני הקומה כולה ומחזיק בבעלותו את שתי הדירות בקומה .
 לאחר מכירת הדירה הסביר ברק בדף הפייסבוק שלו כי המגורים במגדל גרמו לתחושת ניכור וניתוק מחלקים רחבים בציבור .  הוא הוסיף כי למרות שהצליח לרכוש את הדירה לאחר עמל רב והצלחה בשוק הפרטי ,  עם חזרתו לחיים הציבוריים היה קשה שלא להבחין בביקורת בעניין מקום מגוריו בפרויקט שהפך סמל המותרות של העשירון העליון .
 רק בשבוע שעבר נודע כי ברק קיבל אישור חריג ממשרד מבקר המדינה להשקיע את הכספים שקיבל ממכירת הדירה ,  שלא בחברת נאמנות ציבורית כפי שנהוג בחוק באשר לכספיהם ומניותיהם של חברי ממשלה ,  אלא בחשבון נאמנות חדש .  האישור ניתן על רקע הצהרתו כי לא יתמודד בבחירות הקרובות לכנסת .
 לפני שנתיים הצטרפו ברק ופריאל לקבוצת הרכישה  " העיר החדשה "  שארגנו דרור הלוי ורביב צולר במתחם בית החולים אסותא הישן ברחוב ז'בוטינסקי בתל אביב .  הם רכשו דירה בקומה 23 של המגדל שיוקם במקום ,  ששטחה 200 מ"ר ,  והם צפויים להתגורר בה רק בעוד כמה שנים עם השלמתו ,  לצד מנכ"לית בנק לאומי לשעבר גליה מאור ומנכ"ל בנק מזרחי טפחות אלי יונס שהצטרפו גם הם לקבוצה .  
עד שהמגדל יאוכלס ,  עברו בינתיים ברק ופריאל להתגורר בשכירות בדירת 210 מ"ר באחת הקומות הנמוכות במגדל היוקרה G השופטים של חברת גינדי החזקות ,  השוכן בפינת הרחובות שאול המלך ואבן גבירול ,  תמורת 25 אלף שקל לחודש .  הם שכרו את הדירה לתקופה של שנתיים .  במגדל ,  המתאכלס בימים אלה ,  רכשו דירות גם בעל השליטה בבנק הפועלים ובחברת שיכון ובינוי שרי אריסון ,  יו"ר בנק לאומי לשעבר איתן רף ,  עורכי הדין יהודה ותמי רוה ,  איש העסקים מולי ליטבק והזמר צביקה פיק .  
איפה גר :  רחוב אמירים ,  סביון
שמיר ,  בנו של ראש הממשלה לשעבר יצחק שמיר ז"ל ,  מתגורר ברחוב ללא מוצא בחלק הוותיק של סביון ,  בבית הבנוי על מגרש גדול של 1.2 דונם .
 במקור כלל המגרש 1.3 דונם ,  אך תושבי הרחוב תרמו 100 מ"ר משטחם לטובת הקמת גינה ציבורית .  הבית עצמו בנוי בשטח גדול מהסטנדרט ,  וכולל כ-400 מ"ר בנוי .  
יתרונות הבית שהוא ממוקם ממש בכניסה לרחוב וניתן לצאת ולהיכנס אליו די בקלות .  בנוסף ,  הבית עצמו גובל במגרש בן 2 דונם ,  ולכן יש בו פרטיות רבה .  
איפה גר :  רחוב צה"ל הראשי בשכונת צהלה בצפון תל אביב 
הרצוג מתגורר בבית פרטי צנוע יחסית ברחוב צה"ל ,  ברחוב הראשי של שכונת צהלה ,  ומכאן חסרונו העיקרי .  הקוטג' ממוקם למעשה בחלק הוותיק של השכונה וסמוך למרכז המסחרי שנמצא באותו רחוב .  הקוטג' עצמו בנוי על מגרש בשטח 580 מ"ר .  הבית ,  שחזותו החיצונית צנועה ,  תואם את הבנייה שאפיינה את בתיה הראשונים של השכונה .  מגרשים בשטח של 500-550 מ"ר ברחוב צה"ל נמכרו בגבולות שבין 5.5-6 מיליון שקל .  לדברי מומחי הנדל"ן הפועלים באזור כיום ,  שווי המגרש נע סביב 7 מיליון שקל ,  ועם הבית הבנוי - סביב 8-8.5 מיליון שקל .  
איפה גר :  רחוב הדוכיפת בסביון 
לפני שנים אחדות ,  עת התגורר בשכירות ביישוב גני יהודה ,  רכש ארדן מגרש בשטח חצי דונם ברחוב הדוכיפת בסביון ,  במסגרת המבצע שהציעה חברת אפריקה ישראל שמכרה 292 מגרשים בני חצי דונם בבעלותה .  לאחרונה הסתיימה בניית הבית ובני משפחת ארדן עברו להתגורר בו .  מדובר בבית בנוי בשטח בנוי של כ-300 מ"ר ,  כאשר שווי המגרש מוערך כיום ב-3.5 מיליון שקל ,  והבנייה שנבנתה בסטנדרט גבוה יחסית מוערכת סביב 2.7-3.2 מיליון שקל .  היתרונות בבית הם היותו פינתי וגבוה טופוגרפית .  כמו כן הוא פונה למגרש בן דונם ,  ולכן פחות צמוד לבתים שכנים והפרטיות בו רבה .  
איפה גר :  רחוב בנימין ,  רמת גן 
לסילבן שלום ולאשתו ג'ודי שלום מוזס בית מפואר בשכונת תל בנימין ברמת גן ,  הממוקמת בין שיכון ותיקים למתחם הבורסה בעיר .  מדובר בבית צמוד קרקע ברחוב בנימין ,  שבו מתגוררים גם שגרירי מדיניות שונות השוהים בישראל .  הבית הבנוי על מגרש בן 1.1 דונם ,  מגרש נדיר ברמת גן ,  ועל כן אין עסקאות דומות להשוואה מהתקופה האחרונה .  
איפה גר :  רחוב ציפמן ,  רעננה 
נפתלי בנט ,  שזכה לכינוי  " כאב הראש של נתניהו ",  מתגורר עם אשתו גילת בבית פרטי ומפואר ברחוב ציפמן במזרח רעננה .  את הבית בנה בנט בעשר אצבעותיו ,  לאחר שמכר את חברת אבטחת המידע  " סיוטה "  שייסד ב-145 מיליון דולר .  הווילה ממוקמת סמוך לרחוב עקיבא ,  עם גישה נוחה יחסית לצומת כפר סבא רעננה .  הבית ממוקם על מגרש בשטח רשום של 820 מ"ר ,  גדול מהמקובל באזור ,  ועליו בנוי בית חדש יחסית שנבנה בסטנדרט גבוה .  הסביבה הינה סביבה מבוקשת בקרב הציבור הדתי-לאומי ויש בה כמה מבני ציבור המותאמים לציבור זה .
 לפי נתוני מס שבח ,  הנכס נרכש בשנת 2007 תמורת כ-8.275 מיליון שקל ושטחו הבנוי הוא כ-385 מ"ר .  בית ישן יחסית על מגרש בשטח 356 מ"ר ברחוב השריון נמכר במאי השנה תמורת 5.7 מיליון שקל .  בית חדש יחסית ברחוב אחד העם על מגרש בשטח 787 מ"ר נמכר בפברואר 2011 תמורת 10.68 מיליון שקל .  שווי הקרקע באזור עומד על 11 אלף שקל למ"ר .  
איפה גר :  פרויקט לאורה ביפו 
חבר הכנסת פואד בן אליעזר רכש לאחרונה על הנייר דירת פנטהאוז מפוארת בקומפלקס היוקרה LAURA ביפו .  הפנטהאוז כולל 5 חדרים ומרפסת גג מערבית בשטח של כ-100 מ"ר הצופה לים .  את הפרויקט תכנן האדריכל אילן פיבקו .  פואד חיפש פרויקט בעל אופי אינטימי ויוקרתי בקרבת הים .  בפרויקט לאורה הנבנה בימים אלה ע"י חברת אלמוג כדאי ברחוב מרגוע ,  בקרבה לטיילת יפו ,  וכולל 18 יח"ד .  מדובר במתחם מגורים שבו שני בניינים נמוכים וסמטה פנימית ,  לובי פתוח לחצר פנימית .  הפרויקט צפוי להתאכלס בחודשים הקרובים .  
איפה גר :  מושב כפר אחים 
שר התחבורה ישראל כץ מתגורר במושב כפר אחים סמוך לקרית מלאכי ,  השייך למועצה האזורית באר טוביה .  שווי מגרשים בהרחבה של המושב נע סביב 1-1.2 מיליון שקל .  שווי בתים גמורים בהרחבה - 2.5-2.7 מיליון שקל .  במושב שווי משקים הכוללים בית מגורים גדול בחלקה א' ושטחים בחלקות ב' ו-ג' נע כבר סביב 5-5.5 מיליון שקל .  כץ מתגורר בבית מטופח ,  בחלק היותר מבוקש של המושב .  לבעלי משקים גם שותפות בחלקה ג' ,  שחלק משטחיה הם ליד צומת סילבר ונחשבים לשטחים פוטנציאליים ,  מה שנותן ערך מוסף למשקים במושב על פני בתים בהרחבה .  
איפה גר :  רחוב מאיר פינשטיין ברמת אביב ג' ,  תל אביב
לפיד ,  המחזיק במצע הסיעה שעומדת בראשה תוכנית גרנדיוזית לפתרון מצוקת הדיור ,  מתגורר בעצמו בבית צמוד קרקע בשכונת רמת אביב ג' בצפון תל אביב .  
הבית מהווה חלק מקומפלקס של קוטג'ים טוריים ברחוב מאיר פיינשטיין - רחוב משולב ללא מוצא בצפון מערב השכונה .  שטחו הבנוי הינו כ-226 מ"ר בנוי על מגרש בשטח של כ-250 מ"ר .  קוטג' טורי דומה באותה רחוב ,  אך משופץ ברמה גבוהה מאוד ,  מוצע כיום למכירה ב-6.8 מיליון שקל .  קוטג' עם נתונים דומים נמכר באחרונה ב-5.7 מיליון שקל .  
איפה גר :  דירה בשכירות באזור כיכר רבין 
שר החינוך גדעון סער נפרד לאחרונה מאשתו והחל בזוגיות חדשה עם מגישת החדשות גאולה אבן .  כיום הוא מתגורר בדירה שכורה באזור כיכר רבין בת"א .  על פי פרסומים ,  הדירה שבבעלותו ובבעלות אשתו ברחוב מזא"ה בתל אביב מוצעת כיום למכירה בשל פרידתם .  מדובר בדירה הממוקמת בקומה השלישית של בניין ישן הממוקם מזרחית לרחוב יהודה הלוי .  הדירה עצמה משופצת ומושקעת ,  כוללת 140 מ"ר ובנויה למעשה משתי דירות שאוחדו לאחת .  למרות שסער מבקש על הדירה 6 מיליון שקל ,  המחיר אמור לשקף ע"פ עסקאות דומות באזור 30 אלף שקל למ"ר .  
איפה גר :  רחוב שמואל רומנילי ,  שיכון דן בתל אביב
יו"ר בנק מזרחי טפחות לשעבר ,  יעקב פרי ,  שהצטרף לרשימתו של יאיר לפיד יש עתיד וטען בתוקף כי הוא יותר קרוב במהותו למעמד הביניים מאשר לעשירון העליון ,  מתגורר בביתה של אשתו השלישית אסנת מרקוביץ' בשיכון דן בתל אביב .  
את הנכסים שהיו בבעלותו הוא סיפר בכמה הזדמנויות כי השאיר לשתי גרושותיו .  בני הזוג מתגוררים כיום בבניין משותף ברחוב שמואל רומנילי הכולל שלושה דיירים בלבד ,  בדירת גג השוכנת בקומה השנייה והשלישית .  הדירה ,  ששטחה הוא כ-200 מ"ר וכוללת גם מרפסות גג בשטח 148 מ"ר .  
איפה גרה :  רחוב ניסן כהן בשכונת ישגב בתל אביב
לבני ,  שטוענת כי הליכוד לקח את ז'בוטינסקי רחוק מדי ,  מתגוררת בקוטג' דו משפחתי ברחוב חד סטרי שקט ומבוקש בשכונת ישגב הנושקת לשכונת רמת החייל בצפון תל אביב .  הקוטג' ממוקם בסביבה המאופיינת בבנייה מעורבת של בתים צמודי קרקע לצד בנייני רכבת דו קומתיים .  
הקוטג' ,  שנבנה בשנות ה-80 על ידי לבני ובעלה נפתלי לאחר שרכשו מגרש שעליו צריף ישן ,  כולל 170 מ"ר בשתי קומות מעל קומת מרתף ,  על מגרש בשטח 300 מ"ר .  קוטג' באותו רחוב ,  שזקוק לשיפוץ כללי ,  מוצע כיום למכירה ב-4 מיליון שקל .  
איפה גר :  רחוב הקבלן ירושלים 
דירת הדולפקס של אריה דרעי ברחוב הקבלן בשכונת הר נוף בירושלים ,  זכתה בעבר לכותרות לא מחמיאות ולביקורת רבה בשל הג'קוזי שהותקן בה ,  סמל למותרות העולם הזה ,  בניגוד להלך רוח התורה ,  ובשל יחידת דיור שנבנתה על הגג ואינה תואמת את היתר הבנייה .  דרעי ששב לפוליטיקה לאחר ריצוי עונש מאסר ,  מתגורר בדולפקס ששטחו 272 מ"ר בקומות 5-7 ,  שצמודות לו מרפסות גג בשטח 140 מ"ר .  החיסרון של הדירה הוא הקומה הגבוהה .  אלא שהעובדה כי הבניין נמצא סמוך לבניין שבו מתגורר הרב עובדיה נוסף ,  מקנה לדירה נקודות זכות בצד הביקושים .  זאת בצד המחסור בהיצע דירות בשכונת הר נוף .  
איפה גר :  רחוב דיה כוכב יאיר
בניגוד לברק ,  מופז נשאר נאמן ליישוב הכפרי שבמזרח השרון ,  כוכב יאיר ,  שבו הוא מתגורר כבר 25 שנה .  ב-2005 הורה צה"ל על כריתת פרדס הנמצא בבעלות תושבת פלסטינית בטענה כי הוא מקשה על אבטחת מופז ,  ששימש שר ביטחון .  הבית הביא לא פעם הפגנות נזעמות ליישוב ,  בד"כ מצד פעילי ימין שמחו מול ביתו של מופז על שחרור מחבלים .  
בית מופז כולל שטח של 200 מ"ר בנוי על מגרש בשטח כ-635 מ"ר .  הבית עבר שיפוץ מקיף לפני כמה שנים ,  ולכן שוויו מוערך ב-3.8-4 מיליון שקל .  בית דומה שזקוק לשיפוץ נע סביב 2.8-3 מיליון שקל .  בית משופץ - 3.8 מיליון שקל .  
איפה גרה :  רחוב אונקלוס שכונת בבלי תל אביב 
איילת שקד ,  שכיהנה כמנהלת לשכתו של נתניהו לצד בנט - שכיהן באותה תקופה כראש המטה של נתניהו - עזבה יחד עם בנט את התפקיד בחודש פברואר 2008 .  כמו בנט ,  גם לשקד רקע בתחום ההיי-טק ,  והיא מתגוררת בשכונת בבלי בצפון תל אביב עם משפחתה .  מדובר בדירת גג בקומה הרביעית והאחרונה בבניין עם מעלית ברחוב אונקלוס הכוללת 95 מ"ר ,  ועוד גג צמוד בשטח רשום של 45 מ"ר .  
איפה גרה :  רחוב קהילת ציון הרצליה 
יעל גרמן ,  שהתפטרה לאחרונה מתפקיד ראש עיריית הרצליה לטובת המקום השלישי בסיעת יש עתיד ,  מתגוררת בבית צמוד קרקע צנוע יחסית ברח' קהילת ציון .  מדובר בקוטג' דו משפחתי ותיק ,  הכולל כ-160 מ"ר בנוי על מגרש בשטח כ-220 מ"ר .  שני בתים דומים ,  האחד ברחוב קהילת ציון והאחר ברחוב אוסישקין הצמוד ,  נמכרו לאחרונה ב-3.1 מיליון שקל .  ברחוב עצמו מוצע בית דומה ב-3.4 מיליון שקל .  
איפה גרה :  רחוב יוסף נקר פתח תקוה 
יו"ר תנועת מרצ מתגוררת דווקא בשכונה החביבה במיוחד על המגזר הדתי-לאומי - שכונת כפר גנים ג' בפתח תקוה .  מדובר בפנטהאוז בקומה השמינית והאחרונה בבניין חדש יחסית ברחוב יוסף נקר בשכונה .  גלאון עזבה בית פרטי בשכונת אם המושבות לטובת דירת פנטהאוז בשטח 180 מ"ר ועוד מרפסת של 100 מ"ר .  לאחרונה נמכר פנטהאוז דומה באותה השכונה תמורת 3.2 מיליון שקל .  
איפה גר :  רחוב הקבלן ירושלים 
דירתו של שר השיכון הנוכחי אריאל אטיאס ,  גם היא ברחוב הקבלן ,  זכתה אף היא לכותרות בנסיבות לא מחמיאות .  זאת לאחר שבשנת 2004 הוגש כתב אישום נגד אטיאס בגין בנייה בלתי חוקית של תוספת בשטח 19 מ"ר .  אטיאס אף לא ציית לצו הריסה שהוצא לו ופועל עד היום להכשרת העבירה ברשויות התכנון .  דירתו של אטיאס בקומה 1- ברחוב הקבלן בשכונת הר נוף ,  ממוקמת שני בניינים מביתו של הרב עובדיה יוסף ,  וכוללת 5 חדרים בשטח 140 מ"ר .  היא שופצה בשנים האחרונות וצופה לנוף הר המנוחות .  באותו הבניין מתגוררים גם הרב חיים אמסלם ומשולם נהרי .  
איפה גר :  רחוב הקבלן בירושלים 
הרב אמסלם ,  שהקים סיעה עצמאית בעלת דעות ליברליות ,  מתגורר גם הוא ברחוב הקבלן באותו הבניין שבו מתגורר שר השיכון אריאל אטיאס .  לאמסלם דירת 120 מ"ר בקומה 1- .  שווי הדירה של אמסלם נע סביב 2.4 מיליון שקל תלוי במצב התחזוקתי של הדירה .  
איפה גר :  רחוב שדרות מנחם בגין ברעננה 
השר לנדאו מתגורר בשדרות מנחם בגין בשכונת לב הפארק ברעננה .  מדובר בדירת דופלקס של 5.5 חדרים בשטח כ-130 מ"ר .  על פי רשות המסים ,  פנטהאוז בשטח זהה ברחוב משה שפירא נמכר ביוני 2011 תמורת כ-2.8 מיליון שקל ,  בבניין סמוך נמכר דופלקס זהה בשטחו בינואר 2012 תמורת 2.7 מיליון שקל .  
איפה גר :  רחוב הפרדס בתל אביב 
ניצן הורוביץ מתגורר בדירה בבעלותו באחד מהרחובות המבוקשים באזור כיכר רבין בתל אביב .  מדובר בדירת 80 מ"ר בקומה הראשונה של הבניין ללא מעלית וללא חניה .  הורוביץ רכש את הדירה בשנת 2000 בסכום של מיליון שקל ,  וכיום לאחר זינוק מחירי הדירות בתל אביב ובמרכזה בפרט שוויה עומד על 2.3-2.4 מיליון שקל .  לו הייתה חניה בטאבו לדירה ,  היה מגיע שוויה גם ל-2.5 מיליון שקל .  
איפה גר :  רחוב קצנלבוגן ,  בירושלים 
דירתו של אלי ישי כוללת 115 מ"ר בקומה השביעית של הבניין ברחוב קצנלבוגן וצמודה לה מרפסת סוכה של 12 מ"ר .  היא עברה הרחבה מדירת 4 חדרים במקור לדירת 5 חדרים לצד שיפוץ קל .  דירתו של ישי נחשבת באופן יחסי לדירה סטנדרטית ומקובלת בשטחה בקרב המגזר החרדי .  החיסרון בדירה הוא הקומה הגבוהה יחסית ,  שכן הציבור החרדי לא עושה שימוש במעלית השבת ועל כן הביקושים לדירות בקומות נמוכות גבוהים יותר .  יחד עם זאת הביקושים לדירות בשכונת הר נוף והמחסור בהיצע ,  לצד העובדה כי הבניין ממוקם סמוך לביתו של הרב עובדיה יוסף ,  מאזנים זאת .  
איפה גרה :  רחוב הרב קוק ,  בכרם התימנים בתל אביב 
יחימוביץ' ,  שהצהירה כי לא תשב בממשלת נתניהו אלא אם יהפוך ל"סוציאל דמוקרט ",  התברכה בחוש נדל"ני מפותח שלא יבייש כרישי נדל"ן מנוסים .  זאת ,  כשרכשה בשנת 2000 דירת 78 מ"ר בקומת קרקע בבניין ישן ברח' הרב קוק בכרם התימנים ב-210 אלף דולר .  הבניין נבנה בשנות ה-30 ורמת התחזוקה בו ירודה .  הדירה עברה שיפוץ והוסבה מדירת 3 חדרים ל-4 ויש בה יציאה לגינה שהוצמדה לדירה בטאבו ומעלה ערכה .  מאז רכשה את הדירה ,  כרם התימנים התפתח ומשך אליו אוכלוסייה צעירה וערך הדירות זינק .  ערך הדירה של יחימוביץ' יותר מהכפיל את שוויו .  
איפה גר :  רחוב הר ציון ,  אשדוד
מספר 2 בסיעת מרצ ,  אילן גילאון ,  מתגורר בבית צמוד קרקע ברחוב הר ציון הממוקם ברובע י"א באשדוד .
 מדובר בבית בן שני מפלסים הבנוי בשטח של 200 מ"ר על מגרש בשטח 450 מ"ר .  
על פי עסקאות של נכסים דומים באותו אזור ,  בתים צמודי קרקע ללא מרתף נמכרים בכ-3 מיליון שקל ,  כמובן בהתאם למצבם הפיזי והתחזוקתי .  
איפה גרה :  רחוב פורצי הדרך בהרצליה 
שמאלוב ברקוביץ' ,  שזגזגה בין מפלגות כדי להקים בסוף סיעה עצמאית ,  מתגוררת בדירת גן ברחוב פורצי הדרך בשכונת נוה עמל בהרצליה .  מדובר בבניין בן 19 שנה הכולל 4 דיירים ,  ולשמואלוב ברקוביץ' דירת גן 4 חדרים בשטח 100 מ"ר עם יציאה לגינה צמודה בטאבו בשטח 150 מ"ר .  לפני כשבע שנים הדירה שופצה .  בשנה האחרונה נמכרו דירות גן דומות בכ-2.1 מיליון שקל בהתאם למצבן התחזוקתי .  
איפה גר :  רחוב גבעת דאונס בחיפה 
גד הרן ,  ממקימי תנועת עמ"י וכיום יו"ר סיעת צדק חברתי שהוקמה ב-2007 על ידי ארקדי גאידמק - המתמודדת בבחירות הקרובות לכנסת עם מצע שעיקרו חברתי-כלכלי - גר בבית דו משפחתי ברחוב גבעת דאונס בשכונת אחוזה בחיפה .  מדובר בבית בשטח 150 מ"ר הבנוי על מגרש בשטח 300 מ"ר .  שוויו של הנכס נגזר מהמצב התחזוקתי בו .  
איפה גר :  רחוב פייגין בחיפה 
אחרי שבילה כמה שנים ביישוב הדרומי ירוחם כיו"ר ועדה קרואה ,  עמרם מצנע שב לפוליטיקה כמספר 2 בסיעת התנועה .  הוא מתגורר עם אשתו עליזה בדירה בקומת קרקע בבניין משותף ברחוב פייגין באזור מרכז הכרמל בחיפה ,  שאליה היה שב בסופי שבוע גם בשנים שבהן שהה בירוחם .  מדובר בדירה בשטח 140 מ"ר בבניין ותיק ,  שרכש לפני 15 שנה ב-300 אלף דולר ,  ושיפץ אותה ב-100 אלף דולר נוספים .  מרכז הכרמל נחשב לאזור מבוקש יחסית בחיפה .  הפערים בין מחירי הדירות באזור נובעים מחירים נעים סביב 1.6 מיליון שקל ,  תלוי בסטנדרט הבית ובגובה הטופוגרפי מהקרקע .  
איפה גר :  רחוב אבן האזל בירושלים 
דירתו הצנועה של סגן שר הבריאות יעקב ליצמן בירושלים היא דירת 2.5 חדרים ברחוב אבן האזל בשכונת עזרת תורה ,  בשטח 57 מ"ר ,  שבה הוא מתגורר עם משפחתו יותר מ-30 שנה וגידל בה את חמשת ילדיו .  טווח המחירים בשכונה נע סביב 25 אלף שקל למ"ר בדירות בשטח של עד 100 מ"ר .  דירה קטנה היא יתרון במגזר החרדי בשל היכולת להשכיר אותה ולקבל עליה תשואה יציבה .  
איפה גר :  רחוב האורנים 
עמיר פרץ ,  שחבר לסיעתה של ציפי לבני ,  מתגורר בשדרות .  ביתו ממוקם בשכונת הווילות בית השואבה ברח' האורנים ,  וכולל שטח בנוי של יותר מ-200 מ"ר ,  על מגרש בשטח חצי דונם .  הבתים בשכונה לא זהים ובשנה האחרונה נמכרו בה 3 בתים בסטנדרט נמוך יותר משל פרץ סביב 900 אלף שקל עד מיליון שקל .  מאחר שביתו של פרץ בנוי בסטנדרט גבוה יחסית לשכנים ,  שוויו גבוה יותר .  
איפה גר :  נוקדים
שר החוץ לשעבר אביגדור ליברמן ,  הממוקם במקום הגבוה ביותר בסיעת הליכוד ביתנו אחרי נתניהו ,  מתגורר בהתנחלות המעורבת לדתיים וחילוניים ,  נוקדים ,  שבמזרח המועצה האזורית גוש עציון .  
מדובר בבית בנוי בשטח 180 מ"ר על מגרש בשטח חצי דונם .  יחסית לאזור המנותק ,  מדובר בבית יחסית צנוע .  
איפה גר :  רחוב רחל אלתר בלוד 
שמולי עזב זמן קצר אחרי המחאה החברתית של 2011 את דירת הסטודנטים בגבעתיים ועבר להתגורר בלוד .  הוא גר בשכירות בדירת חדר וחצי ,  בקומה הרביעית של בניין רכבת ברחוב רחל אלתר בעיר ,  ללא מעלית כמובן .  שכר הדירה שמשלם שמולי עומד על 2,000 שקל כולל ארנונה .  הוא העיד על עצמו בכמה הזדמנויות כי לא בטוח שיבחר להקים את משפחתו וגדל את ילדיו בלוד ,  אך ימשיך להתגורר בה אם ייבחר לכנסת .  
איפה גר :  אוטובוס ברחוב האקליפטוס 
צעירי אינו דמות ציבורית מוכרת ,  אך משך את תשומת הלב של רבים כאשר בשידורי תעמולת הבחירות הציג עצמו כמועמד מספר 6 בסיעת הכלכלה ,  כשהוא מתגורר באוטובוס נטוש ששיפץ .  צעירי הסביר כי בעקבות מאבק גירושין ,  נאלץ לחפש פתרון מגורים .  הוא מצא אוטובוס נטוש על שטח ברח' האקליפטוס שבגני תקווה ,  שיפץ אותו והוסיף קמין לחימום ,  חיבר למים ,  חשמל וביוב והוסיף חדרון .  שטח האוטובוס 50 מ"ר .  

יורידו את מחירי הדיור ?  איפה גרים הפוליטיקאים
הווילה של נתניהו בקיסריה והדירה בי-ם שוות 24 מיליון שקל .  נפתלי בנט גר בבית ברעננה ששווה 10 מיליון שקל .  הבית של לפיד שווה 6.5 מיליון שקל .  ומה עם פרי ,  לבני ומופז ? 

