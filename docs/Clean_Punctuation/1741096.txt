טיבי : " גם אם ההקפאה תוארך ב-60 יום ,  נתניהו יבזבזם "
" יש פלסטינים רבים המודאגים ממה שמכונה הערבויות שארצות הברית תיתן לישראל ",  כך אמר הבוקר ח"כ אחמד טיבי  ( רע"מ-תע"ל )  בראיון לגלי צה"ל .  טיבי הוסיף כי  " הערבויות ינתנו תמורת כביכול 60 יום של הארכת ההקפאה ,  שראש הממשלה נתניהו יצליח לבזבז ולהעביר ללא הגעה להסכם .  ראש הממשלה מציג את ההקפאה שמחווה של ממשלת ישראל ,  אך לא מדובר במחווה .  זה חלק ממה שהתחייבה לו ישראל במפת הדרכים .  לכן יש להמשיך בהקפאה הזו .  זה מצב מוזר .  ארה"ב רק כדי להמשיך בהקפאה רוצה להעניק מכתב ערבויות שמדאיג מאוד גם את הצד הערבי וגם את הצד הפלסטיני ".  טיבי התייחס אף לדיווחים כי הבאתו של חוק הנאמנות לממשלה הינה חלק מעסקה פוליטית בין נתניהו וליברמן תמורת תמיכתו של האחרון בהמשך מוגבל של ההקפאה .  טיבי תהה  " למה לעזאזל כל אתנן בין נתניהו ,  ליברמן וברק חייב להיות סטירת לחי לערבי הקרוב ביותר .  גם אם לא מדובר בעסקה פוליטית מדובר בהצעה מצחינה של ליברמן ונתניהו בתמיכה אקטיבית של ברק .  הצעת הפשרה של ברק מצחיקה ". 

טיבי : " גם אם ההקפאה תוארך ב-60 יום ,  נתניהו יבזבזם "
 nan
