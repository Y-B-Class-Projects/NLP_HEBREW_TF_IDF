ראש המוסד לשעבר :  בוחרי נתניהו חסרי דעת ;  רה"מ :  אין גבול להתנשאות
בראיון למעריב גינה שבתי שביט את מצביעי הליכוד בראשות נתניהו ואמר כי  " הבייס הפוליטי שלו זה אנשים שהסף הנורמטיבי שלהם הוא בגובה דשא ".  בימין ובשמאל תקפו את דבריו של ראש המוסד לשעבר וראש הממשלה הבטיח : " התשובה תגיע בקלפי "
 ראש המוסד לשעבר ,  שבתי שביט ,  תקף בראיון שפורסם הבוקר  ( חמישי )  ב"מעריב "  את הליכוד בראשות ראש הממשלה בנימין נתניהו .  שביט כינה את בוחרי המפלגה  " אנשים חסרי דעת ,  חסרי הבנה ".  לדבריו , " הבייס הפוליטי שלו זה אנשים שהסף הנורמטיבי שלהם הוא בגובה דשא ". 
אמירתו של שביט עוררה זעם בקרב שרים וחברי כנסת מהליכוד .  נתניהו הגיב בטוויטר לראש המוסד לשעבר וכתב : " ‏הם קראו לנו צ'חצ'חים ,  מנשקי קמעות ,  'בוטים' ועכשיו אנחנו 'אנשים חסרי דעת' .  אין גבול להתנשאות של השמאל על בוחרי הליכוד .  התשובה שלנו תגיע בקלפי ". 
בעקבות הסערה התנצל שביט בראיון בגל"צ . " אם מישהו נפגע מהדברים והבין אותם ממקום רע אני מתנצל התנצלות מפה עד להודעה חדשה ",  אמר . " דבריי היו על מנהיגות :  מי שבוחר במנהיג עם מוסר נמוך יש אצלו משהו פגום ".  
שר המדע והטכנולוגיה אופיר אקוניס כתב בתגובה לדברי שביט : " אני כבר לא מדבר על ההתנשאות .  וגם לא על הזלזול הקיצוני בבני אדם .  אני רק שואל :  מהן מקורות השנאה שלו ושל חבריו - ובהשראת מי הסגנון הנבוב והירוד הזה ?  ". 
חברת מפלגה נוספת ,  השרה לשוויון חברתי גילה גמליאל ,  גינתה גם היא את ראש המוסד לשעבר . " פעם צ'חצ'חים ומשתטחי קברים ,  היום בוטים' וחסרי דעת ",  מסרה גמליאל . " תודה לך שבתי שביט על התזכורת לתמונת המצב העגומה בשמאל - גזענות ,  זלזול והתנשאות כלפי ציבור שלם של בוחרי ליכוד ".  השרה הוסיפה כי  " ישראל היא דמוקרטיה והעם חכם .  על דבריך - נגיב בהתאם בקלפי בספטמבר הקרוב ". 
ח"כ עוזי דיין צייץ בחשבון הטוויטר שלו : " לכוכב  ( שבתאי )  שביט  ( אלה שבאים ונעלמים ברוך השם )  שלא מבין שדמוקרטיה = שלטון העם ,  לא התרגל לכך שההגמוניה עברה מהמתנשאים ל'עמך' ישראל ואמר צרור שטויות המעיד על סף אינטליגנציה בגובה דשא ".  דיין חתם  " בשם הליכודניקים חסרי הדעת אבל בעלי הדעה וזכות ההצבעה כמו שלך ".  
גם מחוץ לליכוד היו מי שגינו את אמירתו של ראש המוסד לשעבר .  ח"כ עמיר פרץ צייץ בטוויטר : " שבתי ,  יש לך חלק בביטחון ישראל אבל להצטרף למועדון ההתנשאות היא לא הדרך .  יש לנו מאבק אידאולוגי מול הימין של סמוטריץ' ונתניהו ועלינו להוות מגדלור של אור ואחדות לקהלים שלא פתחנו בפניהם את הדלת כדי שירגישו שותפים ". 
ח"כ גבי אשכנזי כתב כי  " אין מקום לזלזול באזרחים ששמו את קולם בקלפי .  ‬‫האמירות הללו לא ראויות ואין להן מקום בשיח ,  גם אם יש מחלוקות פוליטיות ."  .
" ‏האמירה של שבתי שביט על מצביעי הליכוד מקוממת ולא במקומה ",  אמר בתגובה המשנה לראש המוסד לשעבר ,  ח"כ רם בן ברק .  לדבריו , " שביט בעל זכויות רבות אבל הפעם טעה .  מצביעי הליכוד טועים לדעתי בהצבעה שלהם ,  אבל הם כמו מצביעים למפלגות אחרות מביעים את דעתם באופן דמוקרטי .  אני שואל את עצמי כל יום מחדש מה צריך לעשות כדי לזכות באמונם .  זו המשימה שלנו בטח לא הכפשה ". 
 ( עדכון ראשון :  10:40 )  

ראש המוסד לשעבר :  בוחרי נתניהו חסרי דעת ;  רה"מ :  אין גבול להתנשאות
בראיון למעריב גינה שבתי שביט את מצביעי הליכוד בראשות נתניהו ואמר כי  " הבייס הפוליטי שלו זה אנשים שהסף הנורמטיבי שלהם הוא בגובה דשא ".  בימין ובשמאל תקפו את דבריו של ראש המוסד לשעבר וראש הממשלה הבטיח : " התשובה תגיע בקלפי "
 
