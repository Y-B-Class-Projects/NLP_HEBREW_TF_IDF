עד שנתניהו יחליט :  יו"ר אחר בכל ישיבת חוץ וביטחון
ועדת הכנסת אישרה כי בכל ישיבה יכהן חבר אחר כראש ועדת חוץ וביטחון .  המהלך נועד להלחיץ את נתניהו ,  כדי שימנה לוועדה יו"ר קבוע שיחליף את שר החוץ המזוכה ליברמן
סוף זמני לסאגה סביב זהות יו"ר ועדת החוץ והביטחון :  ועדת הכנסת אישרה היום  ( רביעי )  כי במשך 45 הימים הקרובים יהיה בסמכותו של יו"ר הכנסת ,  יולי אדלשטיין ,  למנות לוועדת החוץ והביטחון יו"ר אחר בכל ישיבה מבין חברי הוועדה ,  רק לצורך ניהול הישיבה .  משך הזמן הקצר נועד להפעיל לחץ על ראש הממשלה בנימין נתניהו ,  כדי שיודיע על זהות היו"ר הקבוע של הוועדה .
 כותרות אחרונותועדת החוץ והביטחון תישאר שבוע נוסף בלי יו"רשלח : " השיתוק בוועדת החוץ והביטחון - חמור מאוד"סערה בירושלים :  הבית היהודי לא עמד בהבטחתו ללפיד 
עם זאת ,  עדיין לא ברור מי יעמוד בסופו של דבר בראש הוועדה היוקרתית .  בשלב זה שני המועמדים המובילים לתפקיד הם ח"כ עפר שלח  ( יש עתיד )  וח"כ צחי הנגבי  ( הליכוד ביתנו )  .  אדלשטיין התייחס לפשרה שנרקחה ואמר כי  " המצב שנוצר הוא בלתי נסבל .  זה לא מתפקידי לתת ציונים ,  אבל היעדר פיקוח על תחומי החוץ והביטחון הוא לא משהו שניתן לקבל .  אני מציע שנשנה את התקנון כך שאוכל לפעול בסמכות ,  ולכנס את הוועדה עם מינוי אד- הוק ".  אדלשטיין התייחס לסיבה בגינה ויתר על הרעיון למנות יו"ר זמני ואמר : " מינוי זמני היה משאיר את המצב על כנו .  זה לא פתרון ,  ואני מציע את זה בלית ברירה ".  
הסעיף לא ייכנס לתוקף באופן מיידי ,  ויעברו שבועיים נוספים עד ששינויי התקנון יאפשרו את כינוס הוועדה ,  כך שבפועל תיוותר הוועדה משותקת עד תחילת חודש ינואר - דהיינו חודשיים שלמים .  בפתח הישיבה התייחס יו"ר ועדת הכנסת ,  צחי הנגבי ,  למתיחות עם חבר הכנסת עפר שלח ואמר בהומור : " עכשיו מותר לגלות שכל הדרמה ביני ובין עפר שלח הייתה כדי להכניס חיים בוועדה הזו ". 
פעילות ועדת החוץ והביטחון של הכנסת שותקה ב-6 בנובמבר ,  אז זוכה שר החוץ אביגדור ליברמן במשפטו בפרשת השגריר זאב בן אריה .  ליברמן ,  ששימש יו"ר הוועדה ,  עזב את התפקיד ומונה לשר החוץ .  מאז לא הצליח נתניהו להכריע לגבי זהות מחליפו .  הפשרה המסתמנת היא רוטציה בין שלח ובין הנגבי ,  אולם לא ברור מי מביניהם יהיה ראשון .  שלח התייחס לכך השבוע בתכנית  " חי בכנסת ",  ואמר : " זה חמור מאוד שפעילות הוועדה משותקת .  הפערים קטנים וראש הממשלה יכול לפתור את הבעיה הזו עכשיו ,  בעודנו מדברים ".  

עד שנתניהו יחליט :  יו"ר אחר בכל ישיבת חוץ וביטחון
ועדת הכנסת אישרה כי בכל ישיבה יכהן חבר אחר כראש ועדת חוץ וביטחון .  המהלך נועד להלחיץ את נתניהו ,  כדי שימנה לוועדה יו"ר קבוע שיחליף את שר החוץ המזוכה ליברמן

