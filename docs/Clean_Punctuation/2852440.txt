ארה"ב והאיחוד האירופי מודאגים מקידום חוק העמותות
מינוי איילת שקד לשרת המשפטים מגדיל את הסיכוי לקידום החוק המגביל את פעילות אירגוני זכויות האדם .  דיפלומט אירופי בכיר : " נבהיר לישראל שזה קו אדום .  החוק הזה מתאים לרוסיה של פוטין ,  לא לדמוקרטיה במזרח התיכון "
  ( יש ממשלה :  נתניהו ובנט הגיעו להסכמות )  
הממשלה החדשה שהוכרזה רק הבוקר  ( חמישי )  עשויה להיתקל בלא מעט משברים בזירה הבינלאומית ,  ונראה שהנושא הראשון שיעמוד במחלוקת קשה בינה לבין ידידותיה של ישראל בעולם ,  יהיה קשור דווקא לחקיקה פנים-ישראלית .  
גורמים דיפלומטיים בכירים אמרו לוואלה !  NEWS כי גם הממשל האמריקני וגם האיחוד האירופי מודאגים מאוד מהכוונה לקדם את  " חוק העמותות ",  ומתכוונים להבהיר לישראל כי מבחינתם מדובר ב"קו אדום ",  שחצייתו תגרום נזק למעמדה של ישראל בעולם .  
עוד ידיעות בנושאלבני באולפן וואלה !  NEWS : " תיתכן בכנסת הזו ממשלה של הרצוג"עוד בטרם השבעתה :  הקואליציה תצביע ביום שני על הרחבת הממשלההקרב על השאריות :  איך יחולקו התיקים שנותרו לליכוד ?  
החוק השנוי במחלוקת ,  שמטרתו להטיל מגבלות קשות על פעילותם של ארגוני זכויות אדם ואזרח בישראל ובשטחים ,  אמור להיות מקודם בממשלה הקרובה כחלק מההסכם הקואליציוני בין הליכוד לבית היהודי .  דיפלומט אירופי בכיר אמר לוואלה !  NEWS : " אין לנו ציפיות גבוהות מהממשלה הקרובה בנושא תהליך השלום ,  אבל כפי שבעבר הבהרנו לישראל מה הקווים האדומים שאירופה תוכל לסבול בנושא ההתנחלויות ,  כך גם עמדתנו בנושא זכויות האדם .  החקיקה הזו מתאימה לרוסיה של פוטין ,  לא למדינה הדמוקרטית ביותר במזרח התיכון ". 
גם עבור הממשל האמריקני , " חוק העמותות "  מסומן כבר כמה שבועות ,  מאז היוודע תוצאות הבחירות ,  כנושא בעייתי .  בכירים בממשל אמרו לאחרונה בשיחות סגורות כי הממשל מודע היטב לאפשרות שהקואליציה החדשה תקדם את החוק ,  וכי בכוונת ארצות הברית להבהיר לישראל את התנגדותה לחקיקה מסוג זה ,  בטענה שהדבר פוגע באופיה הדמוקרטי של ישראל ובכך חושף אותה לביקורת בינלאומית קשה .  מנקודת מבטו של הממשל , " חוק העמותות "  מקביל בחומרתו לבנייה נרחבת בהתנחלויות ,  הן בגלל ההשפעה שעשויה להיות לו על שימור פיתרון שתי המדינות ,  והן בגלל ההשפעה על מעמדה של ישראל בעולם .  

מינויה של איילת שקד לשרת המשפטים ,  שאחראית בתוקף תפקידה גם על ועדת השרים לחקיקה ,  הגביר את הדאגה של האמריקנים והאירופים בנושא . " חוק העמותות "  נחשב לאחד הנושאים החשובים ביותר באג'נדה של שקד ,  ובמסגרת הגירסה האחרונה של החוק ,  המשרד בראשותה הוא גם זה שאמור לפקח על הקריטריונים של ארגוני זכויות האדם לקבלת תרומות . " המינוי שלה הבהיר לנו שזה הולך להיות נושא מרכזי בשיח שלנו עם ישראל בחודשים הקרובים ",  אמר הדיפלומט האירופאי הבכיר ששוחח עם וואלה NEWS בסוגיה .  
ההבדל בין אירופה לארצות הברית בתגובתן לחוק המדובר ,  עם זאת ,  הוא שההתנגדות האירופית צפויה להיות פומבית יותר .  הממשל האמריקני מרוכז כעת בראש ובראשונה בחתימת הסכם הגרעין עם איראן ,  ואינו מעוניין להיקלע למחלוקות פומביות קשות עם ישראל בחודש וחצי שנותרו עד המועד הסופי להשגת הסכם .  זו גם הסיבה לכך שהממשל האמריקני לוחץ על צרפת להמתין עם ההצעה שלה להקמת מדינה פלסטינית באמצעות מועצת הביטחון של האו"ם ,  ולא להעלות אותה להצבעה לפני חודש יולי .  
בממשלה הקודמת , " חוק העמותות "  אמנם אושר בוועדת השרים לחקיקה ,  אולם שרת המשפטים הייתה ציפי לבני ,  והיא  " תקעה "  את קידום ההצעה באמצעות הגשת ערר ומניעת העלאתו לדיון פעם נוספת במשך תקופה ארוכה .  גם היועץ המשפטי לממשלה ,  יהודה וינשטיין ,  התריע כי מדובר בחוק בעייתי ,  ואמר כי יתקשה להגן עליו אם תוגש עתירה בנושא לבג"ץ .  
לפניות לכתב אמיר תיבון :  amir.tibon@walla.co.il 

ארה"ב והאיחוד האירופי מודאגים מקידום חוק העמותות
מינוי איילת שקד לשרת המשפטים מגדיל את הסיכוי לקידום החוק המגביל את פעילות אירגוני זכויות האדם .  דיפלומט אירופי בכיר : " נבהיר לישראל שזה קו אדום .  החוק הזה מתאים לרוסיה של פוטין ,  לא לדמוקרטיה במזרח התיכון "
 
