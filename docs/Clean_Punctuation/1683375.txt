נתניהו :  לא הסכמתי לוועדת חקירה בינלאומית
בישיבת שרינו של שרי הליכוד אמר ראש הממשלה כי הבהיר למזכ"ל האו"ם שלא יסכים להקמת ועדת חקירה בינלאומית לחקר ההשתלטות על המשט . " נמשיך לבדוק דרכים להקלת הסגר "
  ( עריכת וידאו :  יאיר דניאל ) 
ראש הממשלה בנימין נתניהו הכחיש היום  ( ראשון )  בישיבת  " שרינו "  של שרי הליכוד כי הסכים להקמת ועידת חקירה בינלאומית לבדיקת השתלטות צה"ל על ספינות המשט לעזה .  נתניהו אמר כי שוחח בטלפון עם מזכ"ל האו"ם באן קי מון . " לא נכון שהסכמתי לקבל את הצעתו היישומית לבדיקת העובדות ,  אמרתי לו שבירור העובדות צריך להתבצע באחריות ובאובייקטיביות .  אנחנו צריכים לשקול את העניין בקור רוח ובזהירות תוך שמירה על האינטרסים הלאומיים של ישראל ושל צה"ל ". 
עוד אמר נתניהו ,  כי במהלך שיחתו עם באן פרש בפניו את מה שידוע לישראל על התנהגות חברי הקבוצה הקיצונית תומכת הטרור מטורקיה שהיתה על הספינה  " מרמרה ".   "  אמרתי לו שצריך לבדוק מי ארגן אותם מי מימן אותם ,  מי ציד אותם וכיצד הם עלו לספינה ",  אמר נתניהו .  נתניהו אמר כי שוחח בעניין גם עם סגן נשיא ארה"ב ,  ג'ו ביידן וראשי הממשלות של יוון ובולגריה .
 נתניהו טען בישיבה כי  " הדיון על אופן יישום הסגר הימי על עזה החל עוד לפני משט השנאה ".  לדבריו , " בדקנו כבר לפני כן דרכים נוספות להעביר לרצועה חומרים שאינם תומכי לחימה .  הרצון שלנו הוא לאפשר העברת סחורות אזרחיות והומניטריות לאוכלוסיה ולמנוע הברחת נשק וחומרים תומכי לחימה לחמאס .  משט הפרובוקציה לא ימנע מאיתנו להמשיך לדון בכך אנחנו שומעים הצעות בנושא הזה ממדינות ידידותיות ". 
גם שגריר ישראל בארצות הברית מייקל אורן ישראל אמר כי ישראל דוחה את רעיון הקמת ועדת חקירה בינלאומית לאירועי המשט לעזה .  בראיון לתכנית ראיונות פוליטית ברשת  " פוקס "  האמריקאית אמר אורן כי  " אנו דנים עם ממשל אובמה על הדרך שבה תתבצע החקירה שלנו ". 

נתניהו :  לא הסכמתי לוועדת חקירה בינלאומית
בישיבת שרינו של שרי הליכוד אמר ראש הממשלה כי הבהיר למזכ"ל האו"ם שלא יסכים להקמת ועדת חקירה בינלאומית לחקר ההשתלטות על המשט . " נמשיך לבדוק דרכים להקלת הסגר "
 
