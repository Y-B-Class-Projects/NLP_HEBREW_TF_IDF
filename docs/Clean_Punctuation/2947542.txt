נתניהו : " הגיעה העת לייסד יחסים רשמיים בין ישראל ואינדונזיה "
 בשיחה עם משלחת עיתונאים מאינדונזיה ,  הודיע ראש הממשלה כי הסיבות שמנעו את שינוי היחסים עם המדינה המוסלמית הגדולה בעולם  " אינן רלוונטיות עוד ".  לדבריו , " יש לי לא מעט חברים אינדונזים בפייסבוק "
  ( סגנית שר החוץ חוטובלי מדווחת על קיום המגעים החשאיים עם אינדונזיה ,  לפני כשבועיים )  
ראש הממשלה ,  בנימין נתניהו ,  אמר היום  ( שני )  במפגש עם עיתונאים אינדונזים כי הגיעה העת לייסד יחסים רשמיים בין ישראל למדינה המוסלמית .  נתניהו הוסיף בפני העיתונאים הבכירים ,  המבקרים בישראל ביוזמת משרד החוץ ובאירוחו כי  " יש לי לא מעט חברים אינדונזים בפייסבוק .  הסיבות שמנעו את שינוי היחסים אינן רלוונטיות יותר ואני מקווה שהביקור שלכם יסייע בכך ".  
ראש הממשלה הסביר כי לישראל ולאינדונזיה הזדמנויות רבות לשיתוף פעולה בתחום המים והטכנולוגיה ,  והוסיף כי לישראל יש כבר  " יחסים מצוינים "  עם כמה מדינות באסיה ,  ובראשן סין ,  יפן ,  הודו ווייטנאם . " גם יחסינו עם אינדונזיה צריכים להשתנות ",  אמר .  
עוד בוואלה !  NEWS:סוף לסאגה :  במקום שגריר בברזיל - דני דיין מונה לקונסול בניו יורקתמונות שלא רואים בכל יום :  כשמנהיג אירופי נהנה מהשמש התל אביביתהוחמרה אזהרת המסע לטורקיה : " תשתיות טרור מקדמות פגיעה בישראלים "  
לפני כשבועיים חשפה סגנית שר החוץ ציפי חוטובלי כי ישראל מקיימת מגעים חשאיים עם אינדונזיה .  זאת ,  על פי חוטובלי , " בחתירה לשיפור הקשרים בין שני העמים ".  סגנית שר החוץ ,  שהשיבה לשאלתו של ח"כ אחמד טיבי  ( הרשימה המשותפת )  בנוגע למניעת כניסתה לישראל של שרת החוץ של אינדונזיה ,  סיפרה כי  " היה ביקור של ראש מחלקת אסיה בבירה ג'קרטה ,  ובמסגרת הביקור הזה הייתה הבנה ברורה שהשרה ראטנו מרסודי ,  שהגיעה הנה כדי לפתוח קונסוליה של כבוד ברשות הפלסטינית ,  שהביקור הזה יכלול ביקור של בכירים בירושלים ". 
אינדונזיה היא המדינה המוסלמית הגדולה בעולם ומתגוררים בה כרבע מיליארד בני אדם .  רשמית היא אינה מכירה בישראל ,  ואולם מתחת לפני השטח היא מקיימת קשרים כלכליים ומדיניים עם המדינה כבר עשרות שנים .  
השיפור המשמעותי ביותר ביחסים התחולל בתקופת כהונתו של יצחק רבין כראש הממשלה ,  כאשר על רקע הסכמי אוסלו התקיימו פגישות בין מנהיגי שתי המדינות .  היחסים בין המדינות המשיכו להתהדק בשנים האחרונות בתחום הכלכלי ,  כאשר בתל אביב אף הוקמה לשכת מסחר ישראלית-אינדונזית בשנת 2009 .  

נתניהו : " הגיעה העת לייסד יחסים רשמיים בין ישראל ואינדונזיה "
 בשיחה עם משלחת עיתונאים מאינדונזיה ,  הודיע ראש הממשלה כי הסיבות שמנעו את שינוי היחסים עם המדינה המוסלמית הגדולה בעולם  " אינן רלוונטיות עוד ".  לדבריו , " יש לי לא מעט חברים אינדונזים בפייסבוק "
 
