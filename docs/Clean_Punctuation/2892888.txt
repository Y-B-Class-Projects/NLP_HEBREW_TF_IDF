מצרים קראה להמשך התהליך המדיני ;  נתניהו : " אבו מאזן מוזמן לשולחן המו"מ "
 לשכתו של ראש הממשלה פרסמה הודעה המברכת את נשיא מצרים על קריאתו להרחיב את הסכמי השלום עם ישראל ולפתור את הסוגיה הפלסטינית .  נתניהו : " רוצים להתקדם בתהליך המדיני "
  ( קרי נפגש עם אבו מאזן בפסגת האו"ם ,  אתמול )  
לשכת ראש הממשלה פרסמה היום  ( ראשון )  הודעה המברכת את נשיא מצרים ,  עבד אל-פתח א-סיסי ,  על קריאתו להרחיב את השלום בין ישראל למצרים למדינות ערביות נוספות .  בהודעה קרא ראש הממשלה בנימין נתניהו ליו"ר הרשות הפלסטינית אבו מאזן לשוב לשולחן המשא ומתן . " ראש הממשלה נתניהו קורא שוב לנשיא הרשות הפלסטינית ,  מחמוד עבאס ,  לשוב מיד אל שולחן המשא ומתן בכדי להתקדם בתהליך המדיני ",  נכתב .
 הדברים מגיעים בתגובה להצהרה של סיסי מהלילה ,  ובה נכתב כי מדינות המזרח התיכון צריכות לשתף פעולה על מנת לגבור על איום הטרור הגובר שהוביל ל"מלחמה פראית "  במצרים ובמדינות נוספות .  א-סיסי התייחס גם להסכם השלום עם ישראל ואמר כי מדינות ערביות נוספות צריכות להיכלל בו .  לגבי הסכסוך הישראלי-פלסטיני אמר כי  " פתרון הסוגיה ישנה את פני האזור ויביא לשיפור עצום במצב הקיים .  אני אופטימיסט מטבעי ולכן אני סבור שקיימת הזדמנות גדולה ".  
אתמול נפגש סיסי עם אבו מאזן בשולי הפסגה בנושא אקלים באו"ם  כך דיווחה רשת אל-ג'זירה .  סיסי הדגיש את הצורך בהשבת השליטה של הרשות ברצועה ופיקוחה על המעברים  פעולה שלדבריו תהיה לה השפעה רבה בכל הנוגע לפתיחת מעבר רפיח .  הוא אף הדגיש כי הסוגיה הפלסטינית  " נשארת סוגיה של כל מדינות ערב ".  יו"ר הרשות מצדו הודה למצרים על מאמציה להביא להסדר בכל הנוגע לסכסוך .
 לצד זאת ,  בהודעה של לשכת הנשיאות במצרים נמסר כי סיסי מגבה את הצעדים הביטחוניים שמבצעת מדינתו בגבול עם רצועת עזה ,  כמו הצפת הגבול במטרה להביא להרס המנהרות והקמת אזור החיץ .  כמו כן ,  נמסר כי הוא מדגיש שמטרת הפעולות אינה הרעה בחייהם של הפלסטינים וכי הדבר נעשה בתיאום מלא עם הרשות הפלסטינית  למרות שזו איננה שולטת בשטח הרצועה .  

מצרים קראה להמשך התהליך המדיני ;  נתניהו : " אבו מאזן מוזמן לשולחן המו"מ "
 לשכתו של ראש הממשלה פרסמה הודעה המברכת את נשיא מצרים על קריאתו להרחיב את הסכמי השלום עם ישראל ולפתור את הסוגיה הפלסטינית .  נתניהו : " רוצים להתקדם בתהליך המדיני "
 
