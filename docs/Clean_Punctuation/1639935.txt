 " אם המוסד חיסל - נתניהו יוגדר כמבוקש "
 במשטרת דובאי נמשכת חקירת חיסול בכיר חמאס מחמוד אל-מבחוח .  גורם במשטרת הנסיכות מסר ל"אל-גזירה "  כי אם ישראל עמדה מאחורי החיסול רה"מ בנימין נתניהו יוגדר כמבוקש
גורם במשטרת דובאי מסר היום  ( חמישי )  לרשת הטלוויזיה  " אל-ג'זירה "  כי  " אם יסתבר שהמוסד עומד מאחורי חיסולו של בכיר חמאס מחמוד אל-מבחוח לפני כשבועיים בדובאי שבאיחוד האמירויות ,  ראש הממשלה בנימין נתניהו יוגדר כ"מבוקש "  על ידי שלטונות דובאי ,  לאור העובדה שאישר את החיסול ".  לדברי אותו הגורם ,  עדיין נמשכת חקירת האירוע במטרה לאתר את העומדים מאחורי ההתנקשות .
 בתחילה האשימו בחמאס את ישראל שעומדת מאחורי החיסול בימים האחרונים אף שיגרו רמיזות כי ייתכן והוא בוצע על ידי מנגנוני הביטחון של הרשות הפלסטינית .  בכיר חמאס ונציג הארגון בלבנון ,  אוסמה חמדאן ,  אמר כי קיימת אפשרות שהרשות הפלסטינית הייתה מעורבת בחיסול מחמוד אל-מבחוח .  
בראיון שהעניק לרשת הטלוויזיה הלבנונית  " אל-מנאר "  אמר חמדאן כי ייתכן והייתה מעורבות מצד מספר מנגנונים של הרשות בהתנקשות . " בעיקר משום שאל-מבחוח היה מוכר לאותם מנגנונים ",  הוסיף .  יחד עם זאת ,  הבהיר כי ייתכן וגורמים נוספים היו מעורבים בחיסול .
 גם באירן מאשימים את ישראל בחיסולו של אל-מבחוח . " מדובר בעדות נוספת למשטר הטרור של השלטון הציוני ",  כך מסר היום  ( שלישי )  דובר משרד החוץ האירני ,  ראמין מהמנפרסט ,  במסיבת עיתונאים . " החיסול מראה את ההפרה הבוטה של ריבונות מדינות אחרות על ידי המשטר הציוני ". 
משטרת דובאי מסרה כי היא חושדת ש"כנופיית פושעים "  זרה רצחה את אל-מבחוח ב-20 בינואר ,  אך היא לא פוסלת את המעורבות של המוסד באירוע . " השתיקה של פורומים בינלאומיים ומדינות אחרות כלפי ביצוע פשעים כאלה היא ממש מפתיעה .  מדינות מוסלמיות חייבות להיות ערניות יותר כלפי הסכנות של המשטר הבלתי לגיטימי הזה ולהיערך בהתאם ",  אמר מהמנפרסט .

" אם המוסד חיסל - נתניהו יוגדר כמבוקש "
 במשטרת דובאי נמשכת חקירת חיסול בכיר חמאס מחמוד אל-מבחוח .  גורם במשטרת הנסיכות מסר ל"אל-גזירה "  כי אם ישראל עמדה מאחורי החיסול רה"מ בנימין נתניהו יוגדר כמבוקש

