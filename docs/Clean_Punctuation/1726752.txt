עריקאת :  על נתניהו לבחור בין ההתנחלויות לשלום
יור צוות המומ הפלסטיני סאיב עריקאת אמר כי אם ראש הממשלה נתניהו רוצה שהמגעים הישירים יצליחו , " עליו לבחור בשלום על פני המשך הבנייה בהתנחלויות .  עריקאת הוסיף כי ברשות מקווים מאוד שנתניהו יתגלה כפרטנר לשיחות
ישראל נדרשת לבחור בין ההתנחלויות לבין השלום  כך אמר אתמול  ( שישי )  יו"ר צוות המשא ומתן הפלסטיני ,  סאיב עריקאת .  על רקע חידוש המו"מ הישיר בין ישראל ב-2 לספטמבר ,  עריקאת אמר כי ברשות הפלסטינית מקווים מאוד שראש ממשלת ישראל בנימין נתניהו יתגלה כ"פרטנר "  הולם למו"מ . " אנחנו מאוד רוצים שנתניהו יהיה פרטנר ",  אמר לעיתון ה"ניו יורק טיימס ".  הבכיר הפלסטיני אמר את הדברים לאחר שנועד בירושלים עם דיוויד הייל ,  סגנו של השליח האמריקאי המיוחד למזרח התיכון ג'ורג' מיטשל ,  ודן שפירו ,  האחראי למדור המזרח התיכון וצפון אפריקה במועצה לביטחון לאומי האמריקאי .
" בשלב זה ,  מוקדם מדי לדבר על מבנה השיחות ",  אמר עריקאת .  במהלך שיחת טלפון שקיים עם העיתון אמר הבכיר הפלסטיני כי  "  בנימין נתניהו צריך לבחור בשלום על פני המשך הבנייה בהתנחלויות בגדה המערבית ".  זאת ,  לאור התקרבות מועד תום הקפאת הבנייה בהתנחלויות ב-26 לספטמבר .  כמו כן התייחס ערקיאת לחברי צוות המו"מ המצומצם ,  ואמר כי הוא זוכר לטובה את העבודה מול עורך הדין יצחק מולכו . " עבדנו ביחד בעבר תוך כבוד הדדי גדול ",  הוסיף .
 על רקע ספקות שעלו בקרב גורמים פלסטינים לגבי האפשרות שהמו"מ עם ישראל יניב פירות חיוביים ,  יו"ר הרשות הפלסטינית אבו מאזן אמר שלשום כי  " גם אם יש רק אחוז אחד של הגעה לשלום ,  אנחנו נשאף אליו ,  משום שאנו מעוניינים להגיע לשלום עם שכנינו ".  אבו מאזן הדגיש כי הרשות מעוניינת בהשגת הסכם שלום , "  כל עוד יש תקווה לכך ". 
בתוך כך ,  ראש הממשלה בנימין נתניהו גיבש שלשום נוסחה לקיום המגעים .  מלשכת רה"מ נמסר כי נתניהו ואבו מאזן ייפגשו מדי שבועיים ,  וינסו להגיע להבנות שקטות בנושאים עקרוניים .  לאחר מכן ,  צוותי המשא ומתן של ישראל ושל הפלסטיניים ידונו בפרטים .  עוד נמסר ,  כי  " הדיונים נועדו לבנות צוות מו"מ מצומצם והדוק ,  בפיקוחו הצמוד של רה"מ ,  וכדי לאפשר מו"מ מהיר ,  יסודי ורציני ". 
עדכון ראשון :  22:12

עריקאת :  על נתניהו לבחור בין ההתנחלויות לשלום
יור צוות המומ הפלסטיני סאיב עריקאת אמר כי אם ראש הממשלה נתניהו רוצה שהמגעים הישירים יצליחו , " עליו לבחור בשלום על פני המשך הבנייה בהתנחלויות .  עריקאת הוסיף כי ברשות מקווים מאוד שנתניהו יתגלה כפרטנר לשיחות

