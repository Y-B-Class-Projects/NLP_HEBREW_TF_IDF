בנייה בהתנחלויות ותפילה משותפת :  שליח טראמפ ונתניהו נפגשו שוב
ראש הממשלה וג'ייסון גרינבלט דנו בפגישתם השנייה על נוסחה לגבי היקפי הבנייה בגדה ,  אולם טרם הגיעו להסכמה .  בכיר ישראלי לוואלה !  NEWS : " לממשל עוד לא ברור מה המתווה לחידוש המו"מ ".  השליח נפרד בטוויטר מ"הישראלים והפלסטינים הנהדרים "
  ( בווידאו :  נתניהו וגרינבלט בפגישתם הראשונה ,  ביום שני )  
ג'ייסון גרינבלט ,  שליחו המיוחד של נשיא ארצות הברית דונלד טראמפ ,  נפגש אתמול  ( חמישי )  בפעם השנייה עם ראש הממשלה בנימין נתניהו ,  לפני שהמריא בחזרה לוושינגטון .  בהודעה משותפת של לשכת ראש הממשלה והבית הלבן שפורסמה בתום הפגישה ,  שנמשכה כשלוש שעות ,  נמסר כי נתניהו וגרינבלט השיגו  " התקדמות בנושא הבנייה בהתנחלויות ",  אולם השיח בנושא יימשך .  
עוד נמסר כי השיחה ,  שמצטרפת לפגישה נוספת מוקדם יותר השבוע שארכה כחמש שעות ,  הייתה  " חיובית ",  ועסקה באינטרס המשותף של ארצות הברית ושל ישראל בקידום שלום בין ישראל לפלסטינים .  כמו כן ,  השניים דנו בצעדים קונקרטיים שנועדו לסייע בקידום הכלכלה הפלסטינית .
 עוד בוואלה !  NEWS:שליח טראמפ נפגש לראשונה עם נציגי ההתנחלויות : " שמחים שיש ממשל אוהד"שליח טראמפ נועד עם ריבלין ומלך ירדן : " השלום יועיל לאזור כולו"שליח טראמפ לאבו מאזן : " הבנייה בהתנחלויות לא תוקפא ,  אלא רק תואט "  
במוקד הפגישות בין גרינבלט לנתניהו עמד הניסיון הישראלי להגיע לנוסחה עם הממשל בנוגע להיקפי הבנייה בהתנחלויות .  נתניהו הציג לשליח טראמפ הצעות לנוסחאות שיגדירו את היקפי הבנייה המקובלים מבחינת הממשל ,  והציע לתחום את הבנייה בהתנחלויות לתחומי השיפוט של היישובים הקיימים .  עם זאת ,  על פי ההודעה שנמסרה אמש ,  טרם הושגו הסכמות בנוגע להיקפי הבנייה בהתנחלויות .
 גורם מדיני אמר לוואלה !  NEWS כי  " ראש הממשלה רוצה להגיע למצב שאפשר לבנות בהיקפים מסוימים בלי לבקש כל פעם מחדש מהממשל .  אנחנו רוצים להגיע להבנות עם הממשל ולפעול בתוכן ".  על מנת לגשר על הפער בין דרישות הריסון של הממשל ודרישות ההרחבה של הימין ,  הוקם מנגנון תיאום אמריקני-ישראלי לעניין זה ,  שכולל את גרינבלט ואת שגריר ישראל בארצות הברית רון דרמר .
 על רקע הלחץ הגובר מימין בעניין התחייבותו של נתניהו בפני מפוני המאחז עמונה ,  ראש הממשלה דן עם גרינבלט גם באופן ספציפי על הנושא של הקמת יישוב חדש עבור המפונים .  נתניהו אמר אתמול בישיבת הממשלה כי  " אנחנו בתהליך הידברות עם הבית הלבן ,  והכוונה שלנו היא להגיע למדיניות מוסכמת של בנייה בהתיישבות  מדיניות שמוסכמת עלינו ,  לא רק על הצד האמריקני ".  הוא הוסיף : " לתושבי עמונה אני חוזר ואומר  נתתי התחייבות ואעמוד בהתחייבות זו ".  
גרינבלט ,  שליחו הרשמי הראשון של ממשל טראמפ ,  הגיע לאזור ביום שני ,  והמריא היום בחזרה בתום ביקור עמוס ,  מגוון ומוצלח ,  שלווה בעדכונים שוטפים בחשבון הטוויטר שלו .  כך למשל ,  אמש ,  נפרד גרינבלט מ"הישראלים והפלסטינים הנהדרים "  שפגש ,  והודה לאנשי לשכתו של נתניהו שהשלימו עמו מניין בתפילת מנחה ולראש הממשלה עצמו שליווה אותו בעת שאמר קדיש על אמו המנוחה .  
מלבד שתי הפגישות עם ראש הממשלה ,  גרינבלט נועד בין היתר עם יו"ר הרשות הפלסטינית אבן מאזן ,  מלך ירדן עבדאללה השני ,  יו"ר האופוזיציה יצחק הרצוג ויו"ר התנועה ציפי לבני ,  ומתאם פעולות הממשלה בשטחים אלוף יואב מרדכי .
 בנוסף לכך ,  נפגש השליח האמריקני עם נציגים רבים של החברה האזרחית ,  הן בישראל והן ברשות הפלסטינית .  גרינבלט ביקר ,  בין היתר ,  במחנה הפליטים ג'לזון הסמוך לרמאללה ונפגש עם פלסטינים מרצועת עזה ועם סטודנטים בבית לחם .  כמו כן ,  הוא נועד עם ראשי המתנחלים עודד רביבי ,  ראש המועצה המקומית אפרת וראש דסק חו"ל במועצת יש"ע ,  ויוסי דגן ,  ראש המועצה האזורית שומרון .  אתמול בבוקר נפגש גרינבלט גם עם סטודנטים ישראלים ועם הרבנים הראשיים ,  והשתתף בכינוס מנהיגים דתיים נוצרים ,  מוסלמים ויהודים .  
גרינבלט ,  יהודי-אמריקני בוגר ישיבת  " הר עציון "  ועורך דין בהכשרתו ,  שימש כיועצו של טראמפ לענייני ישראל במהלך קמפיין הבחירות ,  ומונה לצדו של ג'ארד קושנר ,  חתנו של הנשיא ,  לניהול תהליכי המשא ומתן הבינלאומיים  ובהם בין ישראל לפלסטינים .  מטרתו העיקרית של הביקור האחרון הייתה לבחון את עמדות הצדדים ,  לקראת ניסיון לחדש את המגעים בין הצדדים .
 בכיר ישראלי המעורה בתוכן הפגישות שערך גרינבלט הסביר בשיחה עם וואלה !  NEWS כי  " לממשל עוד לא ברור מה המתווה לחידוש המשא ומתן ,  אבל גרינבלט הגיע בעיקר כדי ללמוד ולהאזין ".  לדברי הבכיר ,  גרינבלט שב והדגיש את מחויבותו של הנשיא טראמפ  " להסתער על הנושא הישראלי-פלסטיני ולעשות היסטוריה ". 
 ( עדכון ראשון :  23:50 )  

בנייה בהתנחלויות ותפילה משותפת :  שליח טראמפ ונתניהו נפגשו שוב
ראש הממשלה וג'ייסון גרינבלט דנו בפגישתם השנייה על נוסחה לגבי היקפי הבנייה בגדה ,  אולם טרם הגיעו להסכמה .  בכיר ישראלי לוואלה !  NEWS : " לממשל עוד לא ברור מה המתווה לחידוש המו"מ ".  השליח נפרד בטוויטר מ"הישראלים והפלסטינים הנהדרים "
 
