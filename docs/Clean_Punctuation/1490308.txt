 " לא נקבל תכתיבים ,  לא נעצור את ההתנחלויות "
 השר יעלון התייחס לדרישת ארה"ב כי ישראל תפסיק את הבנייה בהתנחלויות וטען כי  " ההתנחלויות לא היו מכשול לשלום בשום שלב .  עלינו לסייע לארה"ב להבין את המצב "
" לא נקבל תכתיבים מארצות הברית .  לא נעצור את הבנייה בהתנחלויות ".  כך אמר הערב  ( שבת )  השר לנושאים אסטרטגיים משה  ( בוגי )  יעלון .  לפני מספר ימים שב ראש הממשלה בנימין נתניהו מפגישה עם נשיא ארצות הברית ברק אובמה ,  שבמהלכה דרש הנשיא את הפסקת הבנייה בהתנחלויות .  ואילו יעלון טען כי  " ההתנחלויות הן לא הגורם לכך שהתהליך המדיני נכשל ".   
" ההתנחלויות לא היו מכשול לשלום בשום שלב .  גם כשישראל פינתה שטחים - הטרור נמשך .  גם כשעקרנו יישובים קיבלנו את 'חמאסטן' .  לכן אני מציע לחשוב על זה - לא בסיסמאות ולא בתכתיבים ",  אמר יעלון בראיון לתוכנית  " פגוש את העיתונות "  בערוץ 2 .  יעלון הדגיש כי הממשלה לא תאפשר הקמת התנחלויות בלתי חוקיות ,  אך הבהיר : " לא נעצור את בניית ההתנחלויות במסגרת הריבוי הטבעי .  יש פה אנשים שחיים ,  שמגדלים ילדים .  צריך לבנות בתי מגורים - לא זה מנע את השלום ". 
יעלון התייחס ליחסי ארה"ב  ישראל ,  על רקע פגישתם של אובמה ונתניהו ,  ויוזמת השלום החדשה והשאפתנית של אובמה : " מה שארצות הברית דורשת הוא עדיין לא תכתיב ",  אמר . " נראה איך הם מתרגמים את האמירות למדיניות .  השליח מיטשל יגיע ,  ואנחנו נדבר איתו .  אני מציע לנו ולארצות הברית לא לקבוע לוחות זמנים לתהליך המדיני .  שלא יאיימו עלינו ".  
" מגדות נהר הפוטומק בוושינגטון לא תמיד מבינים באמת את הסיטואציה ,  ופה תפקידה של ישראל לסייע לבת בריתה בהבנת המצב ",  אמר יעלון ומתח ביקורת גם על גורמים פנימיים : " השיח הישראלי מציג אותנו כסרבנים - הבעיה היא בתוכנו ".  

" לא נקבל תכתיבים ,  לא נעצור את ההתנחלויות "
 השר יעלון התייחס לדרישת ארה"ב כי ישראל תפסיק את הבנייה בהתנחלויות וטען כי  " ההתנחלויות לא היו מכשול לשלום בשום שלב .  עלינו לסייע לארה"ב להבין את המצב "
 
