ללא מכרז ,  ב-8 מיליון שקל :  712 בני המנשה יעלו מהודו ויתגיירו
על פי החלטת משרד הקליטה ,  חברי הקהילה יועלו לישראל ויתגיירו עד סוף השנה באמצעות ארגון  " שבי ישראל ",  שזכה בפטור ממכרז .  בכיר המעורה בפרטים : " זו המרת דת מיסיונרית "
  ( מיליון בני אדם מסביב לעולם מזדהים כיהודים .  ריאיון באולפן וואלה !  NEWS )  
מדינת ישראל תשקיע 8.1 מיליון שקלים בהעלאת 712 חברי קהילת בני המנשה מצפון-מזרח הודו וגיורם עד לקבלת תעודת עולה - כך ממסמך פטור ממכרז שנתן משרד העלייה והקליטה בחודש אפריל האחרון לארגון  " שבי ישראל "  הפועל להעלאת בני הקהילה לארץ .  זאת ,  בעקבות החלטת ממשלה מחודש ינואר האחרון להעלאת בני המנשה .  במסמך הפטור נכתב כי העלאתם  " תיעשה בהקדם האפשרי ובקצב מתואם מראש עם משרד העלייה והקליטה ובלבד שההליך יסתיים לא יאוחר מדצמבר 2016 ".  
הנימוקים שנתן המשרד למתן הפטור ממכרז לארגון  " שבי ישראל "  עסקו בהיכרותו עם הקהילה ,  היכולת להוציא לפועל את העלאתם בטווח זמן קצר וכן היותו  " הגוף היחיד למיטב ידיעתנו המטפל בקהילת בני המנשה עוד בארץ המוצא ".  במסמך צוין כי לטענת  " שבי ישראל ",  לארגון ישנה  " התמחות מיוחדת בהליכי ההכנה לגיור והבאת העולים לישראל ". 
עוד בוואלה !  NEWS:לוין נגד יעלון : " העדיף את הכיסא והתפקיד על פני טובת המדינה "" סיוט מתמשך ":  שכנה תובעת את מסעדת  " המוציא "  של זוכה  " מאסטר שף"נתניהו :  התיקים לא יחולקו ;   " כולנו "  נגד עונש מוות למחבלים 
במסמך הפטור ממכרז מצוין כי הארגון ידאג להטסתם של בני הקהילה מהודו לישראל וכן לקליטתם בארץ - כולל גיור ,  לימודי עברית והכוונה לקליטה ברשויות המקומיות .  בנוסף ,  מתוארת פעילות הארגון בקרב הקהילה במדינת מוצאם .  בין היתר ,  קיום סמינר שנתי ,  הוצאת עלון קהילתי ,  הוראת עברית ולימודי יהדות .
 מי שעומד בראש הארגון הוא מיכאל פרוינד ,  שהיה חבר בצוות ההסברה של ראש הממשלה בנימין נתניהו בשנים 1997-1996 .  בשנת 2002 הקים פרוינד את  " שבי ישראל ",  שפועל להעלאת קהילות שאינן מוגדרות כיהודיות על פי חוק השבות אך על פי תחושתן יש להן שורשים בעם היהודי .  הארגון מחפש אחר צאצאי שבטים אבודים וקהילות אנוסים ברחבי העולם ,  ובין השאר גם בקרב בני המנשה בהודו . 
" הודו רואה בעין רעה מאמצים מיסיונריים להמרת דת של אוכלוסיות שונות ",  אמר בכיר בתחום העלייה והקליטה ,  והוסיף כי לא ניתן לגייר את חברי הקהילה כבר בתחומי שטחה של הודו ,  אלא רק לאחר עלייתם לארץ . " אם אדם רוצה לעשות את זה ברמה האישית זה בסדר גמור ,  אבל בגלל היחסים העדינים בין הדתות השונות במדינה ,  הם מתייחסים למאמצים להמרת דתן של אוכלוסיות שונות ,  כאל דבר שלילי ",  מסביר הבכיר .
 לדבריו ,  בני המנשה אינם זכאים לאשרת עולה כל עוד לא יתגיירו ,  ולכן  " שבי ישראל "  מצליח להסדיר את כניסתם לארץ כלא יהודים ואת הכנסתם להליך גיור כבר בשלבי הקליטה . " רק לאחר שמושלם התהליך ,  הם מקבלים סל קליטה ",  אומר הבכיר ומסביר כי אותם עולים הופכים להיות תלויים בארגון באופן מוחלט עד תום הליך הגיור ,  כיוון שהם מוצאים את עצמם ללא סל קליטה וללא עזרה במשך תקופה שיכולה לקחת בין חודשים ספורים לשנה שלמה .  
הבכיר מתח ביקורת נרחבת על פרויקט הבאתם לארץ וגיורם של בני המנשה .  לדבריו ,  זו המרת דת מיסיונרית לכל דבר . " מה היה קורה אם ,  למשל ,  משרד ממשלתי של אוקראינה היה שולח לארץ כמרים שימירו את דתם של מי שעלו מהמדינה לישראל ולהחזיר אותם חזרה לנצרות בארץ ?  ",  שאל .  לדבריו ,  ישנו ארגון נוסף בשם  " קונקטר "  שקם בשנה שעברה ,  ופועל בעיקר מול צאצאי אנוסים .  כך ,  הסביר הבכיר ,  יצר  " שבי ישראל "  נישה ספציפית להעלאת בני המנשה .  לטענת הבכיר ,  בעזרת קשריו של פרוינד עם ראש הממשלה נתניהו הוא השיג תקצוב ותנאי כניסה ייחודיים לישראל שיוצרים תלות מוחלטת של הקהילה בו ובארגונו .  
תולדות בני המנשה נעוצים בכיבוש ממלכת ישראל על ידי ממלכת אשור בשנת 722 לפנה"ס ,  אז גורשו עשרת השבטים .  הם נדדו לכיוון אפגניסטן ומשם לסין ,  כאשר בהמשך הגיעו לאזור הררי בשולי הרי ההימלאיה ,  שם השתדלו לשמור על מורשתם .  בחודש שעבר הופיעה אסתר קולני ,  בת 28 ,  בפני הוועדה הציבורית לבחינת בעלי זיקה לעם היהודי ,  הפועלת תחת משרד התפוצות בשנה האחרונה . 
" אני מניחה שהיום קהילת בני המנשה מונה כ-7,000 אנשים שמגיעים ממדינות מניפור ומיזורם בהודו .  יש לנו חיבור מאוד חזק לישראל ולעם היהודי ",  סיפרה לחברי הוועדה קולני ,  שעלתה לארץ יחד עם משפחתה כשהייתה בת 15 .  על פי מחקר שערך הארגון ,  יותר מאלף מחברי קהילת בני מנשה בהודו השלימו תהליך גיור מלא ,  ואלו מהם שעלו לישראל התיישבו בעיקר בצפון הארץ - הנחלה ההיסטורית של שבט המנשה .  
ממשרד העלייה והקליטה נמסר בתגובה : " עמותת 'שבי ישראל' היא הגוף היחיד המטפל ב'בני המנשה' עוד בהיותם בארץ המוצא ,  הודו ,  ובעל היכרות רבת שנים ומעמיקה עם בני הקהילה ומאפייניה הייחודיים .  העמותה פועלת ברצף הקליטה הראשוני ובקליטת הקבע על מנת לסייע לבני המנשה ,  כולל הקצאת תקציבים ממקורותיה .  בנוסף ,  העמותה מפעילה זה שנים רבות מרכזים פעילים בחו"ל ,  המהווים מוקד לעריכת סמינרים ביהדות ,  בשפה העברית ובהכשרת מנהיגות מקרב הקהילה . 
" העמותה הייתה זו שהפעילה מתחמי קליטה ראשוניים בישראל ל'בני המנשה' שהגיעו החל מ-2011 ובהם היא ממשיכה את רצף הלימוד בו החלו 'בני המנשה' במרכזים בחו"ל המופעלים על ידה .  כמו כן ,  העמותה מממנת מכספיה את הפעלת המרכזים בחו"ל ואת הבאתם לישראל של אותה אוכלוסייה ובעבר אף השתתפה בעלויות מתחם הקליטה הראשוני בישראל .  קודם להגשת הבקשה ובהתאם לתקנות חובת המכרזים ,  פרסם משרד העלייה והקליטה את כוונתו להתקשר עם הארגון ,  ולא נתקבלו מענים מגופים הסבורים כי יש ביכולתם לספק את השירות האמור .  לכן ועדת הפטור במשרד האוצר אישרה את ההתקשרות בפטור ממכרז ".  
ממיכאל פרוינד טרם התקבלה תגובה בנושא .  

ללא מכרז ,  ב-8 מיליון שקל :  712 בני המנשה יעלו מהודו ויתגיירו
על פי החלטת משרד הקליטה ,  חברי הקהילה יועלו לישראל ויתגיירו עד סוף השנה באמצעות ארגון  " שבי ישראל ",  שזכה בפטור ממכרז .  בכיר המעורה בפרטים : " זו המרת דת מיסיונרית "
 
