המשא ומתן הקואליציוני מתחיל :  מלפיד ועד מופז
אחרי שהנשיא הטיל על ראש הממשלה נתניהו להרכיב גם את הממשלה הבאה ,  ייפגשו היום ומחר נציגי הליכוד-ביתנו עם נציגי המפלגות .  לרשות נתניהו עומדים 28 ימים עם אפשרות להארכה
 ( צפו בנשיא פרס מטיל על נתניהו את הרכבת הממשלה )  
עשרה ימים אחרי סיום מערכת הבחירות ,  היום  ( ראשון )  יתחיל באופן רשמי המשא ומתן הקואליציוני בכפר המכביה ברמת גן .  הצוות ,  שהורכב בידי ראש הממשלה בנימין נתניהו ויו"ר ישראל ביתנו אביגדור ליברמן ,  כולל את עורכי הדין יצחק מולכו ודוד שמרון ,  רואה החשבון ומנכ"ל משרד ראש הממשלה לשעבר ,  משה ליאון ועורך הדין יואב מאני .  
בניגוד להתנהלות נתניהו לאחר הבחירות  אז השהה את שיחת הטלפון ליו"ר הבית היהודי נפתלי בנט  כעת הבית היהודי תהיה השנייה בתור ,  אחרי יש עתיד ,  בפתיחת המשא ומתן הקואליציוני .  בשעה 13:30 ייפגשו הצוותים של הליכוד ויש עתיד .  שעה וחצי לאחר מכן תחל הפגישה בין אנשי הליכוד לבית היהודי ואחריהם יגיעו אנשי צוות המשא ומתן של ש"ס .  מחר ייערכו פגישות בצהריים עם נציגי יהדות התורה ,  התנועה וקדימה .  נכון לעכשיו ,  לא נקבעו פגישות עם אנשי מפלגת העבודה ,  מרצ והמפלגות הערביות .
 אמש הטיל נשיא המדינה שמעון פרס על נתניהו את מלאכת הרכבת הממשלה .  המשמעות היא שעל נתניהו לסיים את המשא ומתן הקואליציוני תוך 28 ימים .  אם לא יספיק עד אז ,  הנשיא רשאי לאפשר לו 14 ימים נוספים .  אם גם אלו לא יספיקו לנתניהו  מה שלא סביר שיקרה  בתוך שלושה ימים פרס יצטרך להטיל על חבר כנסת אחר את המלאכה או להודיע ליו"ר הכנסת כי אין איש שיכול להרכיב ממשלה .  אם אכן נגיע למצב כזה ,  כנראה שפרס יערוך שוב סבב התייעצויות עם חברי הכנסת .  במצב שלא ניתן להרכיב ממשלה ,  חברי הכנסת רשאים בתוך 21 ימים להמליץ לנשיא על חבר כנסת אחר שירכיב את הממשלה .  
הכל לא הצליח ?  ייערכו בחירות חדשות .  אבל עוד לפני תרחיש הבלהות בעל הסיכויים הקלושים ביותר ,  לאחר שנתניהו יסיים את מלאכת הרכבת הממשלה הוא יציג את שריו בפני הכנסת שתאשר את הרכב הממשלה לאחר שיוצגו בפניה ההסכמים הקואליציוניים .  אז ,  כל שר יעלה בתורו לדוכן הנואמים במליאה ויישבע אמונים .  לאחר מכן תתקיים התמונה המסורתית בבית הנשיא וכל שר יבצע חפיפה  מתוקשרת ,  איך לא  עם השר היוצא .  כאן תחל פעולתה של ממשלת ישראל ה- 33 בכנסת ה-19 .  

המשא ומתן הקואליציוני מתחיל :  מלפיד ועד מופז
אחרי שהנשיא הטיל על ראש הממשלה נתניהו להרכיב גם את הממשלה הבאה ,  ייפגשו היום ומחר נציגי הליכוד-ביתנו עם נציגי המפלגות .  לרשות נתניהו עומדים 28 ימים עם אפשרות להארכה

