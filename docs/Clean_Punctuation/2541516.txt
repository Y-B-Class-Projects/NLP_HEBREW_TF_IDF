דיווח : " כתב אישום יוגש נגד ליברמן ,  מופז ימונה למחליפו "
 העיתון  " אל-ג'רידה "  דיווח מפי גורם  " בכיר "  כי לידי ראש הממשלה הגיע מידע לפיו היועמ"ש צפוי להגיש כתב אישום נגד שר החוץ .  העיתון חשף בעבר את פרשת ההדלפות ממשרד רה"מ
לידי ראש הממשלה בנימין נתניהו הגיע מידע ודאי לפיו היועץ המשפטי לממשלה יהודה וינשטיין צפוי להגיש כתב אישום נגד שר החוץ אביגדור ליברמן בגין מרמה והונאה ,  ולכן הוא צפוי למנות את יו"ר קדימה שאול מופז לשר החוץ במקומו  כך דיווח הבוקר  ( חמישי )  העיתון הכוויתי  " אל-ג'רידה "  בהסתמכו על גורם ישראלי המוגדר  " בכיר ".  בדיווח ,  שאין לו אישור מכל מקור אחר ,  לא נמסר מתי בדיוק יוגש כתב האישום נגד שר החוץ .  
לפי הגורם ,  נתניהו רוצה למנות את מופז לתפקיד שר החוץ גם משום ששר החוץ ליברמן הוא דמות בלתי-רצויה בכמה פורומים בינלאומיים בגלל עמדותיו הקיצוניות . " כמה מדינות הנחשבות לידידות של ישראל הביעו את חוסר שביעות רצונן מליברמן ",  נכתב .  הגורם אמר עוד כי נתניהו מעוניין למנות את מופז לתפקיד גם משום שהוא רוצה להתקדם במשא ומתן עם הפלסטינים ומשום שלאור הצטרפות קדימה לממשלה , " הוא אינו חושש עוד מאיומי ליברמן ומפלגתו להפיל את הממשלה ".   
" אם מופז יכהן כשר החוץ ,  ישראל ונתניהו אישית יפיקו תועלת מכך ",  אמר הגורם לעיתון הכוויתי . " נתניהו לא יצטרך לעשות שינויים בממשלתו ובכך להכעיס את ליברמן ,  משום שהאחרון יעזוב את תפקידו בשל כתב האישום נגדו ולא בשל שום סיבה אחרת ".  
העיתון  " אל-ג'רידה "  היה בעבר הראשון לדווח על כך שראש הממשלה פנה לראש השב"כ לשעבר יובל דיסקין בעקבות הדלפה של מידע ביטחוני רגיש מישיבה סגורה .  העיתון טען אז כי ראש מערך ההסברה דאז ניר חפץ התפטר לאחר שלא אמר אמת בבדיקת פוליגרף .  עם זאת ,  טענה זו הופרכה על ידי השב"כ שמסר כי בסוף החקירה התברר כי גורם מחוץ ללשכת ראש הממשלה הוא מי שהדליף את המידע .
 רבים מהפרסומים של העיתון נשענים על מקורות בישראל ובעבר אף נטען כי גורמים ישראלים בכירים עושים שימוש בעיתון זה ,  כמו בעיתונים ערבים אחרים ,  כדי להעביר מסרים למדינות ערביות .  כך למשל ,  דיווח העיתון ב-15 באוקטובר 2009 כי לטווח בינוני וארוך שלה לחיזבאללה .  מקורות ביטחוניים ישראלים אמרו אז לעיתון כי קצינים אירנים וסורים מאמנים את חיזבאללה בשיגור הטילים החדשים .
 המשנה לראש הממשלה ,  יו"ר קדימה והשר שאול מופז ,  מסר בתגובה לפרסום כי  " בנושאים האלה אני ממליץ לא להסתמך על מקורות כוויתיים ". 
לקריאה נוספתפרשת ליברמן :  הסדר טיעון לשגריר לשעבר בבלארוסבאפריל אמר וינשטיין :  הכרעה בתיק ליברמן - תוך שבועות בודדיםהיועמ"ש :  ליברמן יועמד לדין בחשד למרמה והפרת אמוניםבינואר :  נערך השימוע בתיק של ליברמן
לפניות לכתב :  nir_yah@walla.com 

דיווח : " כתב אישום יוגש נגד ליברמן ,  מופז ימונה למחליפו "
 העיתון  " אל-ג'רידה "  דיווח מפי גורם  " בכיר "  כי לידי ראש הממשלה הגיע מידע לפיו היועמ"ש צפוי להגיש כתב אישום נגד שר החוץ .  העיתון חשף בעבר את פרשת ההדלפות ממשרד רה"מ

