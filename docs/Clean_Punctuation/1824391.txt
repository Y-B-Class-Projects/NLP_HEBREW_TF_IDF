מייקל אורן : " אובמה לא יקרא לסגת לקווי 67' "
 שגריר ישראל בארצות הברית העביר מסר מרגיע לקראת נאומו של הנשיא אובמה .  לדבריו ,  האמריקאים לא העלו את האפשרות שאובמה יקרא לנסיגה ישראלית לקווי 67'
שגריר ישראל בארצות הברית מייקל אורן ,  הכחיש הבוקר  ( רביעי )  כי במהלך השיחות בין בכירי ממשל בבית הלבן לבין יועציו של ראש הממשלה בנימין נתניהו ,  העלו האמריקאים את האפשרות שהנשיא אובמה יקרא בנאומו לנסיגה ישראלית לקווי 67' עם תיקונים מסוימים וכן לחלוקת ירושלים בין מדינת ישראל למדינה הפלסטינית .
 בנוסף ,  אורן הכחיש בראיון לגלי צה"ל כי התגלע עימות בין הבית הלבן ולשכת נתניהו בירושלים באשר למועד שבו יישא אובמה את נאומו .  לדברי אורן ,  נאומו של נשיא ארצות הברית המתוכנן להיערך מחר ,  קודם לנאום ראש הממשלה נתניהו בגלל לוחות הזמנים של אובמה .  
עוד אמר השגריר הישראלי בוושינגטון כי  " נאומו של אובמה לא נועד לחשק או לסנדל את נתניהו ".  לדבריו ,  נאום אובמה יעסוק בעיקר בשינויים האחרונים במזרח התיכון ורק חלק קטן ממנו יוקדש לסכסוך הישראלי-פלסטיני .  אורן ציין כי  " ארצות הברית פועלת ותפעל כדי לנסות ולמנוע את ההכרזה החד-צדדית של הפלסטינים על הקמת מדינה בחודש ספטמבר ". 
בתוך כך ,  דובר הבית הלבן ג'יי קרני אמר הבוקר כי נשיא ארצות הברית ברק אובמה לא צפוי להציג תוכנית מדינית חדשה במזרח התיכון בנאום שיישא ביום חמישי .  לדבריו , " אני רוצה להבהיר שהנאום אינו עוסק בנושא תהליך השלום במזרח התיכון .  תהיה בנאום התייחסות לסכסוך הישראל-פלסטיני ,  אבל מדובר בנאום הרבה יותר רחב שיתמקד בהתפתחויות בכל האזור  התפתחויות היסטוריות ". 
בכירים בבית הלבן ,  המצוטטים הבוקר בעיתון  " וול סטריט ג'ורנל ",  אומרים שהסוגיה הישראלית-פלסטינית תתפוס נפח קטן בלבד בנאום .  לדבריהם ,  אובמה יגיב בדבריו לפיוס בין הפלגים הפלסטיניים ,  ויחזור על דרישתו מחמאס לנטוש את הטרור ולהכיר במדינת ישראל .  עוד אומרים הגורמים כי אובמה יתייחס גם לכוונת הפלסטינים להשיג הכרה באו"ם בחודש ספטמבר ,  ויקרא לרשות לקדם את פתרון הסכסוך במשא-ומתן ,  ולא באמצעות הצהרות .
 
מייקל אורן : " אובמה לא יקרא לסגת לקווי 67' "
 שגריר ישראל בארצות הברית העביר מסר מרגיע לקראת נאומו של הנשיא אובמה .  לדבריו ,  האמריקאים לא העלו את האפשרות שאובמה יקרא לנסיגה ישראלית לקווי 67'

