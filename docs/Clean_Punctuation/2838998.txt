התל אביבים ששוקלים לרדת מהארץ : " יום של דיכאון "
 בעיר בה זכו המחנה הציוני ומרצ ביחד ל-47 אחוזי תמיכה בעוד שנתניהו קיבל רק 18 ,  הגיבו התושבים בייאוש .  אפילו הפנסיונרים מתאכזבים : " השכמתי אל שחר של יום חדש ,  ובום !  ביבי קם מהקרשים והכה בנו שוב "
" תסתכלו על הצד החיובי :  יש לאל על מבצעים מיוחדים עד יום חמישי ",  כתב בפייסבוק בן ,  תושב תל אביב ,  שככל הנראה הרגיש מאוכזב מאד מתוצאות הבחירות .  בן לא היה היחיד שהביע בסטטוס ברשת החברתית את הרצון לעזוב את הארץ . " היי אירופה הקלאסית וארה"ב ,  איפה מגישים בקשה לוויזת פליט ?  ",  כתב יניב ,  גם הוא מתל אביב .  
ומן הצד השני :  נקמת  " מנשקי המזוזות והקמעות "   הדרום המליך את נתניהו  
" הכסף שלנו ימשיך לזרום לאיפור ורהיטים לשרה'לה ,  נתראה בחו"ל ?  ",  כתב ליאור .  אבל לא רק בפייסבוק הביעו התל אביבים אכזבה מתוצאות הבחירות .  בעיר ,  בה יתרון מובהק למחנה הציוני ,  הרחובות התמלאו באנשים המומים ומלאי צער . " בוקר של דיכאון ",  כך הגדירה אפרת ,  תושבת תל אביב בת 32 ,  את היום שאחרי היוודע תוצאות הבחירות לכנסת ה-19 . " אני לא מרגישה חלק מהעם הזה .  מזל שיש את מדינת תל אביב ".  
אם אכן הייתה קיימת מדינת תל אביב ,  יצחק הרצוג בפרט ומחנה השמאל בכלל ,  היו מכריזים על ניצחון מוחץ .  המחנה הציוני זכה מתושבי העיר ל-34 אחוז מהקולות ומרצ עם 13 אחוז .  הליכוד וראש הממשלה ,  בנימין נתניהו ,  קיבל 18 אחוז מהקולות בלבד .  אבל לא כך הדבר ביתר מדינת ישראל ועל פי הבחירות הארציות ,  מחנה הימין ניצח ובגדול .  
ירושלים עם נתניהו ,  תל אביב עם הרצוג .  ואיך הצביעו בשכונה שלך ? 
גם בבוקר שאחרי גדשו התל-אביבים את רחובות העיר השמשיים ואת בתי הקפה ,  אך אצל חלקם התחושות קשות .  רבים מהתושבים הביעו אכזבה מהתוצאות וחלקם אף אמרו דברים קשים הבוקר . " לא רוצה לשמוע יותר מאף אחד על המסכנים פה .  הם עושים את זה לעצמם ",  אמרה בזעם אפרת . " כנראה שרוב העם אוהב לסבול ",  אמרה דקלה .  היא דווקא תושבת ירושלים ,  שבאה לבלות את היום עם חברותיה בעיר ,  אך בהחלט שותפה לדעתן של חברותיה .
 בחירות 2015 || כותרות אחרונות:הרצוג :  האפשרות הריאלית היחידה - הליכה לאופוזיציהאחרי שינוח ,  כחלון יסלול עם נתניהו את דרכו לאוצריום הכיפורים של הסוקרים :  כך הפתיע נתניהו את כולם 
" אין לי דרך פוליטיקלי קורקט לומר זאת ",  כך אפרת , " מבחינתי אני חיה במדינת תל אביב .  בכל מה שאני יכולה להתנתק  אעשה זאת .  במה שלא  אסבול בשקט ".   " את יכולה לעשות את זה ",  עונה הדס . " כי יש לנו בית בתל אביב ".  

אין ספק שלמרות השיטה הנוכחית ,  הבחירות האלה היו גם אישיות ,  כאשר דמותו של בנימין נתניהו ואופיו עמדו אל מול אלה של יצחק הרצוג . " זה בדיוק העניין ",  אמרה הדס ,  בת 33 . " זה האדם .  בוז'י מייצג בשביל חלקים מהעם משהו שנוא .  אין קשר לאידיאולוגיה ".   " בנות ,  בסוף הכל כאן מתכנס לדמוגרפיה ,  לעדות ולשחור ולבן ",  נכנסה לדבריהן חברתן יעל . " אבל גם לשמאלנים לא טוב כאן ",  ענתה לה הדס . " לא טוב פה לכולם .  גם בבועה התל אביבית וגם מחוצה לה ".  
" קמתי כל כך בדיכאון ומיואשת ",  אמרה טלי ,  תושבת העיר בת 27 .  היא ממהרת לעבודה . " אבל אל דאגה ,  בקרוב אחזור לבועה שלי ולחוסר האכפתיות והאדישות ".  יפעת ,  בת 31 ,  דווקא מגדירה את עצמה  " ימנית בדעותיי ",  אבל אפילו היא מעידה על אכזבה . " הצבעתי ללפיד ,  אבל הממשלה הבאה תהיה הרבה יותר ימנית .  לא אהבתי את ההתבטאות של ביבי נגד הרשימה המשותפת וערביי ישראל .  עם כל המתיחות בינינו ,  גם הם חלק מאזרחי המדינה ".  
יצחק ,  פנסיונר המתגורר בצפון העיר ,  עובר במקום ונשמע גם הוא מאוכזב מאד מתוצאות הבחירות . " השכמתי הבוקר אל שחר של יום חדש ,  לאחר ימים של תפילה ותקווה ,  ובום !  הביבי קם מהקרשים והכה בנו שוב .  והתקווה הייתה כלא הייתה ". 
 ( עדכון ראשון :  19:00 )  

התל אביבים ששוקלים לרדת מהארץ : " יום של דיכאון "
 בעיר בה זכו המחנה הציוני ומרצ ביחד ל-47 אחוזי תמיכה בעוד שנתניהו קיבל רק 18 ,  הגיבו התושבים בייאוש .  אפילו הפנסיונרים מתאכזבים : " השכמתי אל שחר של יום חדש ,  ובום !  ביבי קם מהקרשים והכה בנו שוב "
 
