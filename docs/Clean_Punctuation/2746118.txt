דוח המבקר 2014 :  נסיעות שרים לחו"ל ומבקשי מקלט
בדוח בן 42 פרקים שיפורסם היום התמקד המבקר בנסיעות שרים לחו"ל במימון שאינו ממשלתי ,  בסוגיית הזרים בדרום תל אביב וכן בפיקוח על החזקת כלי נשק על ידי מאבטחים
מבקר המדינה ,  השופט בדימוס יוסף שפירא ,  יפרסם היום  ( רביעי )  את דוח מבקר המדינה השנתי .  הדוח ,  המשתרע על פני 42 פרקים ,  מתמקד בעיקר בנושאי טוהר המידות והאתגרים החברתיים .  
עוד בוואלה !  חדשות:לפיד נגד נתניהו : " אין מקום לדחות את הבחירות לנשיאות"בתו של עד המדינה : " אבא היה מרחם על אולמרט"מטען חבלה אותר בבית ספר בפתח תקווה
המבקר בחר להקדיש פרק נרחב לנושא נסיעות שרים וסגני שרים לחו"ל במימון שאינו ממשלתי .  מבקר המדינה לא כלל בדוח את ממצאי בדיקתו בנושא נסיעותיו של ראש הממשלה בנימין נתניהו בתקופה שבה כיהן כשר ,  מכיוון שהחומר בנושא הועבר לידי היועץ המשפטי לממשלה .  
המבקר בדק את נסיעותיהם של שרים וסגני שרים ובחן אם המנגנונים הממשלתיים המטפלים בנושא ניגוד העניינים בכלל - ובהקשר של נסיעות שרים וסגני שרים לחו"ל במימון שאינו ממשלתי בפרט ,  לוקים בחולשה .  המבקר ממליץ ליועץ המשפטי לממשלה לקבוע הנחיות מיוחדות לעניין נסיעות שרים וסגני שרים .  כמוכן הוא ממליץ לחשב הכללי שבמשרד האוצר לקבוע בנוהל מחייב את תהליכי הטיפול של המשרד הממשלתי בנסיעות שרים וסגני שרים .
  המבקר מקדיש פרק נרחב גם לסוגיית זרים שלא ניתן להרחיקם מישראל ומתייחס לטיפול הממשלה בהיבטים הנוגעים לחיי האזרחים ,  בעיקר בדרום תל אביב .  המבקר מתאר את ההשפעות של האוכלוסייה הזרה על המצוקה שבה שרויים התושבים בשכונות הללו .  
בעקבות מקרי הירי על ידי מאבטחים ומחזיקי אקדח ברישיון שאירעו בשנה החולפת ,  בחר המבקר לקיים בדיקה בנושא רישוי כלי ירייה והפיקוח על החזקתם .  המבקר בדק את הליכי קבלת הרישיון של אדם פרטי ,  ואת התיאום בין המשרד לביטחון פנים לבין משרד הרווחה באשר למבקשי רישיון העלולים להוות סכנה לעצמם או לסביבתם .  

דוח המבקר 2014 :  נסיעות שרים לחו"ל ומבקשי מקלט
בדוח בן 42 פרקים שיפורסם היום התמקד המבקר בנסיעות שרים לחו"ל במימון שאינו ממשלתי ,  בסוגיית הזרים בדרום תל אביב וכן בפיקוח על החזקת כלי נשק על ידי מאבטחים

