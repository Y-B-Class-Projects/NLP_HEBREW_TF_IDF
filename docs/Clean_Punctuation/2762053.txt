נתניהו שוחח עם אביו של הנער שנרצח : " רצח מתועב "
 ראש הממשלה שוחח בטלפון לראשונה עם חוסיין אבו חדיר ,  אביו של מוחמד שנרצח בירושלים . " נמצה הדין עם הרוצחים .  הרצח לא יכול להיות מקובל על שום בן אנוש ",  אמר לו נתניהו
ראש הממשלה ,  בנימין נתניהו ,  שוחח הבוקר  ( שני )  בטלפון עם חוסיין אבו חדיר ,  אביו של מוחמד שנרצח בשבוע שעבר בירושלים . " אני מבקש להביע את הזעזוע שלי ושל אזרחי ישראל מהרצח המתועב ",  אמר לו נתניהו . " פעלנו מיד לאתר את הרוצחים ,  הם יגיעו למשפט וימוצה איתם הדין .  אנו שוללים כל התנהגות אכזרית ,  ורצח הבן שלך הוא מתועב ואינו יכול להיות מקובל על שום בן אנוש ".  
אתמול בצהריים הותר לפרסום כי שישה יהודים מאזור ירושלים נעצרו לפנות בוקר בחשד לרצח הנער הפלסטיני משועפאט .  במשטרה גוברת ההערכה שהרצח נעשה על רקע לאומני .  ככל הנראה ,  ששת החשודים אינם משתייכים לימין האידיאולוגי ,  אלא לארגונים קיצוניים אחרים .  גורם בכיר המעורה בפרטי החקירה סיפר בצהריים בשיחה עם וואלה !  חדשות : " הפאזל מתחיל להסתדר לנו ,  והרקע למעשה לאומני .  החוקרים מצליחים להבין מה קרה שם בשעות הקריטיות ",  אמר הגורם על השעתיים מהרגע שנחטף הנער מביתו בשועפאט ועד שנרצח בגבעות של יער ירושלים .  בסרטון אבטחה שהגיע לידי המשטרה נראים שני בני אדם הולכים בסמוך לחנות שממנה נחטף לכאורה הנער בליל הרצח .
 רצח מוחמד אבו חדיר - סיקור מיוחד:הרשת סובלת הכל ?  בכיר במפעל הפיס לעג לנער שנרצחהיסטוריה של טרור יהודי :  מג'ק טייטל עד גולדשטייןחשש במשולש : " יחסים טובים אפשר להרוס במחי יד "  
כמה מהחשודים שנעצרו הודו אמש בביצוע המעשה .  תחילה הודה אחד מהשישה במעשה .  הוא הפליל את חבריו והוביל לכך שכמה חשודים נוספים הודו במעשה .  בערב הורה בית משפט השלום בפתח תקווה על הארכת מעצרם בשמונה ימים את מעצרם של חמישה מהחשודים .  מעצרו של חשוד שישי הוארך בחמישה ימים .  המשטרה ביקשה להאריך את מעצרם ב-15 ימים .  עדיין נאסר על החשודים להיפגש עם עורכי דינם ,  ואלה מתכוונים לערער על החלטה להאריך את המעצר .  
חוסיין אבו חדיר התייחס אתמול לפרסומים בדבר מעצר כמה חשודים ברצח בנו . " למה זה לקח להם  ( למשטרה )  ארבעה ימים ?  יש להם סרטונים ותמונות שלה ",  זעם . " למה הם חיכו עד עכשיו ?  מחכים שאני אמות ?  ". 
גופתו של אבו חדיר נמצאה ביום רביעי לפנות בוקר ביער ירושלים כשהיא חרוכה .  על פי החשד ,  הוא נחטף ונרצח ,  ייתכן שבידי יהודים שביקשו לנקום את מותם של הנערים נפתלי פרנקל ,  איל יפרח וגיל-עד שער .  מעט לפני כן התקבל דיווח במשטרה על אדם שהועלה בכוח לכלי רכב באזור השכונות בית חנינא ושועפאט בצפון ירושלים ,  וכן דיווח על נעדר .  עם קבלת הפרטים ,  החלה המשטרה בסריקות והקימה מחסומים .  כעבור שעות אחדות התקבל אישור לכך שיש קשר בין הגופה לבין הנער הנעדר .
 לפניות לכתב אמיר תיבון :  amir.tibon@walla.co.il 

נתניהו שוחח עם אביו של הנער שנרצח : " רצח מתועב "
 ראש הממשלה שוחח בטלפון לראשונה עם חוסיין אבו חדיר ,  אביו של מוחמד שנרצח בירושלים . " נמצה הדין עם הרוצחים .  הרצח לא יכול להיות מקובל על שום בן אנוש ",  אמר לו נתניהו

