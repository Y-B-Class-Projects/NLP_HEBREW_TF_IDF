חזרתו של הסדר הביניים 
המחלוקת על המשך הקפאת הבנייה בהתנחלויות עלולה לייתר את ההכנות למשא ומתן הישיר בין ישראל לבין הפלסטינים .  היא נדונה בימים אלה בהרחבה ,  והכל מבינים שהכדור בידי אבו מאזן .  אם לא יחשוש לעורר את חמתו של ברק אובמה בחודשיים שלפני הבחירות לסנאט ולבית הנבחרים - כאשר הסקרים מנבאים ירידה לדמוקרטים - כי אז יגרום למשא ומתן המתחדש להיראות כוועידת אנאפוליס .  טקס ולא כלום .  
אך בעיית ההקפאה - שעוד תידון בהרחבה עד תחילת השיחות ב-2 בספטמבר - אינה בלעדית באשר לתוכן המשא ומתן .  הילרי קלינטון עשתה ככל יכולתה לרמוז כי בארה"ב  ( והקוורטט )  ערים לקשייו של אבו מאזן בלי לקבל את תנאיו המוקדמים שאינם אפשריים למימוש מבחינתו של בנימין נתניהו .  
האם ייפתח המהלך בדיון מקביל על ענייני שטחים וביטחון כפי שמציעים האמריקנים ,  או בבירור הנכונות הפלשתינית להכיר בזכות ההגדרה העצמית של העם היהודי ?  אף שאין צודקת מזכות זאת - המשווה את ישראל לשאר אומות העולם ואף שאין נוחה ממנה לנתניהו לנוכח ההשפעה של בני בגין ,  משה  ( בוגי )  יעלון ,  אלי ישי ואביגדור ליברמן בשביעייה - ספק אם יהיה בכוחו של ראש הממשלה לעמוד על דרישתו ולהצליח בנחישותו .  הוא הצליח לכפות על הפלסטינים להסכים למשא ומתן ישיר .  בנושא הגדרתה של ישראל כמדינת היהודים המציאות אחרת .  
דיפלומטים אמריקנים רבים חשים כי היהדות בארצם ופוליטיקאים בארה"ב לא ייחסו חשיבות לתביעה ישראלית זו חרף קרבת הדיונים ליום הבחירות .  
אם יגלשו השיחות לנושאי הביטחון והגבולות - תוך מאמץ לסיים את המשא ומתן בשנה אחת - תמצא ישראל את ארה"ב מצדדת בנסיגה לגבולות '67 בתיקונים הדדיים .  זה נושא נפיץ ,  ולפיכך ההערכה היא שאובמה אינו מעוניין לדון בו לפני סגירת הקלפיות בארצו .  נובמבר הוא העיתוי לעימות אם בכלל .  
נתניהו והשביעייה שעימו אינם מגלים מהם קלפי המיקוח ועם מה יבואו הנציגים הישראלים אל שולחן המשא ומתן .  ברור כי רצוי שיגיעו עם קלסר גדוש בהצעות ,  שכן החלופה להתדיינות של ממש היא הזנה של הסכסוך ב"ניהול משברים "  ללא תוחלת .  אם גם זה לא יקרה ,  יהיה המזרח התיכון עד להחרפת העימות האלים ביהודה ובשומרון בניגוד לאינטרס הנוכחי של שני הצדדים .  לפיכך כרע במיעוטו צריכים להבטיח מלאי גדול של הצעות .  
אחת מהן עשויה להיות שיבה למתווה של ג'ורג וו .  בוש שאינו נוח לפלשתינים ובמידה מסוימת גם לממשלה הנוכחית בישראל .  בזה אחר זה חוזרים אישי ציבור לרעיון הסדר הביניים שבמהותו נועד להקים מדינה פלסטיינית בגבולות זמניים .  מד"ר יוסי ביילין עד שאול מופז נשמעה תמיכה ברעיון זה .  יש לו גם תומכים בממשלה ולא רק בין שרי העבודה .  
הפלסטינים אטמו אוזנם מלשמוע .  מבחינה זו חסכו לפי שעה לקהילייה הפוליטית בישראל ויכוח פנימי חריף .  

חזרתו של הסדר הביניים 
nan
