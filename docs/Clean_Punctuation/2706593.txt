לנתניהו יש הרבה מה ללמוד מרוחאני
בתגובתו המתלהמת  ( "מי שינסה אותנו - יחטוף ")  ,  ויתר רה"מ על שיפור מעמדה של ישראל .  בעולם של  " מתקפות חיוכים ",  אמנון הררי סבור שראש הממשלה יכול לקבל שיעור מנשיא איראן
שעות אחרי שאזרח ישראלי נורה ונרצח באכזריות על ידי מחבלים פלסטינים ,  מיהר ראש הממשלה נתניהו לשלוח  " מסר חריף לחמאס ".  בסטטוס קצרצר שפרסם בעמוד הפייסבוק שלו כתב נתניהו : " אני לא מציע לאף אחד לנסות אותנו .  מי שניסה אותנו  חטף .  מי שינסה  יחטוף ".  בזירה הדיפלומטית החשובה מכולן עבורו ,  כנראה ,  ניצח נתניהו באופן מוחץ :  23אלף לייקים ביממה  ( והספירה נמשכת )  ;  וגם 429 לייקים לקומנט של הגולש האלמוני שהשיב במסר הסברתי חשוב לא פחות   " חיים שלי אתה ".  אין ספק  מי שניסה ,  חטף .
 נוסח תגובתו של נתניהו ,  הבהמית והרדודה ,  מסמל עד כמה נתניהו לא מצליח להבין  ( או שמא מסרב להתעניין )  במעמדה הדיפלומטי של ישראל בעולם בכלל ,  ובמשא ומתן עם הפלסטינים בפרט .  במקום לפנות לעולם ולהדגיש במסר חד וברור כיצד הטרור הפלסטיני נמשך גם תוך כדי דיאלוג מדיני ;  עד כמה אי אפשר להפריד בין רצועת עזה והנעשה בה לבין הנעשה ביהודה ושומרון כשדנים בהסכם קבע עם הפלסטינים ,  בשל האיום היומיומי שהיא משקפת לישראלים ;  עד כמה למרות הנכונות הישראלית לשחרר מחבלים  הפלסטינים ממשיכים בטרור .  
במקום כל אלה ,  נתניהו מעדיף לדבר בשני משפטים על  " לחטוף ",  בשפה וולגרית אולי אף יותר מזו של ארגוני הטרור עצמם .  והעולם ?  הוא רואה ילדה פלסטינית בת שלוש שנהרגה ,  אסון גדול לא פחות ,  שומע ראש ממשלה ישראלי מדבר על  " מי שיחטוף ",  ומקבע לעצמו דעה בסכסוך .
 במרחק 1,500 קילומטרים מירושלים ,  ניצב לו האויב הגדול של נתניהו ,  נשיא איראן חסן רוחאני ,  שבחודשים מאז שנבחר לתפקיד פתח ב"מתקפת חיוכים ",  שקופה וברורה לחלוטין למערב .  יעדיו ומעשיו של רוחאני ,  כמו שהדגיש נתניהו עצמו ,  לא השתנו ;  איראן עדיין נוסעת במהירות שיא לעבר פצצה גרעינית ,  צנטריפוגה אחת לא הפסיקה להסתובב  אבל הרטוריקה השתנתה לגמרי .  אם קודמו בתפקיד היה מדבר חדשות לבקרים על הצורך להשמיד את השטן הגדול והשטן הקטן ,  קורא למלחמה בארה"ב ומכחיש את השואה  רוחאני הבין שעם קצת חיוכים ועם מילים אחרות אפשר להשיג תוצאות אחרות לגמרי .  
ואכן כך :  חודשים ספורים אחרי שנבחר רוחאני לתפקידו ,  איראן הצליחה להגיע להישגים מרשימים בהסכם ז'נבה ,  בו המערב הכיר ,  הלכה למעשה ,  בזכותה של איראן להעשיר אורניום ,  הסיר ממנה סנקציות מסוימות והקפיא את הרחבת משטר העיצומים על הרפובליקה האיסלאמית .  כל זאת מבלי שצנטריפוגה אחת הפסיקה להסתובב  כפי שנתניהו עצמו טרח להזכיר תחת כל מיקרופון רענן .  רוחאני הבהיר :  אין בין רטוריקה לעבודה בשטח דבר וחצי דבר ;  אין למילים יפות קשר וחצי קשר לוויתור על העקרונות שלך .  ההפך הוא הנכון  אם אחמדינג'אד הבהמי  ( שתגובת נתניהו מזכירה אותו יותר מכל )  תרם לקריסה כלכלית באיראן ,  רוחאני הצליח לחלץ אותה משם ולו במעט ,  באמצעות שפה אחרת .
 דומה ,  אם כן ,  שלנתניהו יש הרבה מה ללמוד מהנשיא האיראני .  ראש הממשלה היה יכול לבחור להשתמש במלים אחרות ,  שהיו משיגות תוצאות אחרות בזירה הדיפלומטית  גם מול הממשל האמריקאי ,  גם מול מעצמות המערב האחרות וגם מול דעת הקהל של אזרחיהן ,  וכן אף מול אזרחיו שלו .  אין ויכוח על כך שהאירוע בגדר הרצועה הוא מדאיג ,  אין ויכוח על כך שהוא אסון ,  ומובן שצריך להגיב לו .  אין להבין מהדברים הכתובים כאן שצריך לפצוח במתקפת חיוכים ספונטנית לנוכח מותם של אזרחיך ,  או שצריך לעבור על אירועים מסוג זה לסדר היום  צריך להגיב בחומרה ,  ברטוריקה וגם במעשים ;  אך במקום לפנות לוולגריות ,  שספק גדול אם היא משיגה משהו בכל הנוגע להרתעת ארגוני הטרור ,  נתניהו היה יכול לשפר את דעת הקהל על ישראל בעולם  ( אם היה מציג בפניהם מראה של המציאות הישראלית ,  שוב )  ,  לשפר את מעמדה במשא ומתן  ( אם היה בוחר להדגיש שהרג הישראלים נמשך ,  ועד כמה אין מקום להתפשר על הדרישות הביטחוניות הישראליות ועד כמה מעמדו של יו"ר הרשות ,  שלא מצליח למנוע ירי על ישראלים ,  בעייתי כצד בהסכם קבע )  ,  ואם נרחיק לכת ,  דווקא לחזק את מעמדם של הגורמים המתונים בחברה הפלסטינית  ( אם היה מדגיש במעשיו שמי שיכול לרשום לעצמו הישגים מול ישראל הוא דווקא מי שפונה לדיאלוג מולה ,  ולא יורה על אזרחיה )  .
 מול ארגוני הטרור ,  איפוא ,  ברור שתגובתו של נתניהו לא משיגה דבר .  מול דעת הקהל הבינלאומית  גם לא .  אלא שנתניהו ,  כמו נתניהו ,  מודאג משורה ארוכה של נושאים לפני המשא ומתן הפלסטיני .  כמו בכל צעד במדיניותו ,  נתניהו ,  מגדולי הציניקנים ושוחרי הריאל-פוליטיק ,  דואג קודם כל להישרדות פוליטית ,  פנימית .  והישרדות פוליטית ,  כמו שיספר אביו הרוחני מקיאוולי ,  משיגים על ידי רטוריקה של הפחדה ,  על ידי שפת רחוב אלימה ,  על ידי ליבוי שנאה ועימות שמאחדים את ההמון מאחוריך .  אך גם אם נתניהו מעוניין בהישרדות פוליטית גרידא ,  ובוודאי אם הוא גם מעוניין לנצל את מעמדו כדי לקדם את ישראל בתחום כלשהו  ראוי שילמד מאויבו האיראני  לשון בהמית-פחות לא סותרת מדיניות תקיפה ,  ולא מפריעה לה :  ההפך הוא הנכון .
 לכל הטורים של אמנון הררי בוואלה !  דעות
מעוניינים לפרסם מאמר במדור הדעות ?  כתבו לנו למייל op-ed@walla.net.il 

לנתניהו יש הרבה מה ללמוד מרוחאני
בתגובתו המתלהמת  ( "מי שינסה אותנו - יחטוף ")  ,  ויתר רה"מ על שיפור מעמדה של ישראל .  בעולם של  " מתקפות חיוכים ",  אמנון הררי סבור שראש הממשלה יכול לקבל שיעור מנשיא איראן

