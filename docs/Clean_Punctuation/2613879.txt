ליברמן נגד לפיד : " ראש ממשלה ?  עוד לא חימם כיסא "
 שר החוץ לשעבר תקף את יו"ר יש עתיד בעיצומו של המשא ומתן בין המפלגות . " אני פעם ראשונה רואה אנשים שיום למחרת הבחירות לא מדברים על המדינה אלא איך הם הופכים לראש ממשלה "
 עוד לפני שהורכבה הממשלה וטרם השבעת חברי הכנסת ,  עקץ היום  ( שלישי )  שר החוץ לשעבר ,  אביגדור ליברמן ,  את יו"ר יש עתיד ,  יאיר לפיד ,  בעקבות התנהלותו מאז קיבל בבחירות 19 מנדטים . " אנו עובדים קשה להקים את הממשלה הבאה ,  אני לא פעם ראשונה במעמד הזה ,  יצא לי מאז 96' ללוות את התהליך יותר מפעם אחת .  אני חייב לציין חידוש אחד שלא ראיתי קודם .  תמיד אנשים רצו לבחירות ,  הבטיחו ,  העלו שאלות כאלה ,  דרישות כאלה ואחרות .  אני פעם ראשונה רואה אנשים שיום למחרת הבחירות לא מדברים על המדינה אלא איך הם הופכים לראש ממשלה .  בן אדם לא הספיק לחמם את הכיסא ,  כבר לא מדבר על מעמד הביניים ,  רק שואל איך הוא יהיה ראש ממשלה .  זה חידוש שנתקלתי בו פעם ראשונה .  אני מקווה שזה ליקוי מאורות זמני ",  אמר ליברמן בישיבת סיעת הליכוד-ביתנו בכנסת .  
בפתח הישיבה ציין ליברמן כי נאלץ לוותר על משחק טניס היום ,  וכשהתייחס לבחירות ,  שאב השראה מעולם הספורט . " בוא נראה את חצי הכוס המלאה - אנחנו ניצחנו .  לפעמים אתה יכול לנצח 3:0 ,  4:1 .  ניצחנו 1:0 ,  אבל ניצחנו ". 
ראש הממשלה בנימין נתניהו הבהיר בדבריו בישיבה כי הוא מתכוון להקים ממשלה רחבה . " אנחנו ביום חשוב וברגע מכריע בתולדות ישראל .  צו השעה הוא אחדות .  מסע הבחירות הסתיים ,  העולם נמשך - המזרח התיכון לא נח לרגע ,  האויבים לא נחים לרגע ,  האתגרים לא נחים לרגע .  מה שצריך לעשות זה ללכד כוחות ,  להדגיש את מה שמאחד אותנו ולפעול בכל דרך להקים ממשלת אחדות לאומית רחבה .  זה מה שאני עושה יחד עם ליברמן ורבים מכם שנותנים כתף ",  אמר לחברי הסיעה .  
נתניהו סיפר כי שוחח מאז הבחירות עם כל ראשי הסיעות . " אני רואה עצמי כראש ממשלה של כולם .  המשימה של אחדות ואחריות מתחילה פה ,  בחדר הזה ,  בשותפות בינינו ,  בין הליכוד וישראל ביתנו .  הרבה מצפים מאיתנו להחזיק את העוגן של ישראל ,  זה מטיל אחריות ,  אני בטוח שנעמוד בה ".  

ליברמן נגד לפיד : " ראש ממשלה ?  עוד לא חימם כיסא "
 שר החוץ לשעבר תקף את יו"ר יש עתיד בעיצומו של המשא ומתן בין המפלגות . " אני פעם ראשונה רואה אנשים שיום למחרת הבחירות לא מדברים על המדינה אלא איך הם הופכים לראש ממשלה "
 
