נתניהו יאמר למיטשל : " לא תהיה הקפאה "
 לקראת פגישתו עם ג'ורג' מיטשל ערך רה"מ סקירה מדינית בוועדת החוץ והביטחון של הכנסת . " צמצום הבנייה הוא לתקופה מוגבלת .  ירושלים היא לא התנחלות והבנייה בה תימשך כרגיל "
 ועדת החוץ והביטחון של הכנסת ,  התכנסה הבוקר  ( שני )  כדי לשמוע סקירה מדינית של ראש הממשלה בנימין נתניהו .  בפתח הישיבה כיבדה הוועדה את זכרו של אסף רמון בדקת דומיה .  לקראת פגישתו מחר עם השליח האמריקאי המיוחד למזרח התיכון ,  ג'ורג' מיטשל ,  התייחס נתניהו בישיבת הוועדה להתפתחויות בזירה המדינית .
 לדברי נתניהו , " היתה בקשה  ( של האמריקאים .  פ.ו )  שלא נבנה בכלל ,  הבהרנו שנבנה 2,500 יחידות דיור .  אמרתי לאמריקאים שנשקול את צמצום היקף הבנייה ,  נאזן בין הרצון לעשות מחווה כדי לקדם משא ומתן להשקת תהליך מדיני לשלום ,  לבין הצורך לאפשר חיים נורמליים לתושבי יהודה ושומרון .  גם מבני ציבור נמשיך לבנות ". 
עוד אמר ראש הממשלה כי  " צמצום הבנייה יהיה לתקופה מוגבלת ואין עדיין הסכמה על פרק הזמן .  הפלסטינים ציפו לעצירה מוחלטת של הבנייה ,  להקפאה .  ברור שזה לא יהיה ".  לגבי ירושלים אמר נתניהו כי  " ירושלים היא לא התנחלות והבנייה בה תימשך כרגיל ". 
בהמשך דבריו סקר נתניהו את המהלכים שביצע לקידום התהליך המדיני וביניהם הסרת מחסומים ביהודה ושומרון ,  שהביאה לדבריו ,  את קרן המטבע הבינלאומית להעריך שתהיה צמיחה בשטחי הרשות בשבעה אחוזים .  נתניהו הזכיר את נאום בר אילן ואת העקרונות של הכרה בישראל כמדינת הלאום היהודי ופירוז אפקטיבי עם סידורי ביטחון וציין כי  " מאז הנאום יש חלחול גדול של שני העקרונות לשיח הבינלאומי ". 

נתניהו יאמר למיטשל : " לא תהיה הקפאה "
 לקראת פגישתו עם ג'ורג' מיטשל ערך רה"מ סקירה מדינית בוועדת החוץ והביטחון של הכנסת . " צמצום הבנייה הוא לתקופה מוגבלת .  ירושלים היא לא התנחלות והבנייה בה תימשך כרגיל "
 
