אובמה : " הזמינו את נתניהו לנאום בהלוויה שלי "
 הסעודה השנתית של כתבי הבית הלבן סיפקה הזדמנות נוספת לנשיא אובמה להפגין את כישורי ההומור שלו . " אני מרגיש משוחרר בגלל המסאז'ים של ג'ו ביידן ",  אמר לקהל המריע 
" אני נראה זקן כל-כך ,  עד שיו"ר בית הנבחרים ג'ון ביינר כבר הזמין את נתניהו לנאום בהלוויה שלי "  - כך התבדח לפנות בוקר נשיא ארה"ב ,  ברק אובמה ,  במופע ההומור השנתי ,  בסעודת כתבי הבית הלבן .  
בנאומו ,  התלוצץ אובמה על הסערה התקשורתית שהתעוררה לאחרונה בשל התקרית האינטימית בין סגן הנשיא ביידן לרעייתו של שר ההגנה ,  אשטון קרטר ,  ואמר לקהל כי הוא מרגיש רגוע ומשוחרר יותר מאי פעם  " הודות לעיסויי הכתפיים של ג'ו ביידן ".   " זה כמו קסם ",  אמר , " כדאי לכם לנסות אחד כזה .  אה ,  כבר ניסיתם ?  ".  
הנשיא האמריקני הקדיש חלק נרחב מנאומו כדי ללעוג על שורת הרפובליקנים ,  המבקשים להתמודד על הנשיאות בשנה הבאה .  הוא ציין כי הסנאטור טד קרוז השווה את עצמו לגלילאו ,  ואמר : " גליליאו האמין שהעולם חג סביב השמש ,  אבל טד קרוז מאמין שכדור הארץ סובב את טד קרוז ".  בנימה של ביקורת עצמית ,  הוסיף אובמה : " כשאדם שמופיע על כרזת 'תקווה' טוען שאתה אגואיסט ,  יש לך בעיה ".  
אובמה התייחס גם לפרשת המיילים הרודפת את המתמודדת לנשיאות הילרי קלינטון ,  ואמר כי הוא מוטרד יותר מהתמונות שהועלו לחשבון האינסטגרם שלה ,  ועל הצגים באולם הועלו תמונות פרודיות של קלינטון מתהוללת בחברת חתולים .  
בנאומו ,  אובמה עקץ גם את סגן הנשיא לשעבר דיק צ'ייני ,  שאמר לאחרונה כי  " ברק אובמה הוא הנשיא הגרוע ביותר שראיתי בימיי ".  אובמה אמר כי  " זה מעניין ,  כי דיק צ'ייני הוא הנשיא הגרוע ביותר שראיתי בימיי ",  בהתייחסו להשפעה הרבה שיוחסו לצ'ייני על הנשיא הקודם ,  ג'ורג' בוש .  
סעודת כתבי הבית הלבן נערכת מדי שנה בוושינגטון ,  כדי לגייס כסף למלגות עבור עיתונאים צעירים .  בנימה רצינית יותר ,  אמר אובמה בנאומו כי עיתונאים ברחבי העולם נתונים לסכנה גדולה במילוי תפקידם ונכלאים שלא בצדק ,  וקרא לשחרורו של כתב ה"וושינגטון פוסט ",  ג'ייסון רזאיאן . " ג'ייסון כלוא בטהראן זה תשעה חודשים ,  רק בגלל שכתב על התקוות והפחדים של העם האיראני ",  אמר אובמה ,  וציין כי אמר לאחיו של רזאיאן ,  עלי ,  כי לא ינוח עד שישיב את ג'ייסון לביתו ולמשפחתו .  
Obama at  # WHCD wasn't surprised by Hillary Clinton's email kerfuffle ,  but rather by her Instagram account pic.twitter.com/OtVEBp5qFg

אובמה : " הזמינו את נתניהו לנאום בהלוויה שלי "
 הסעודה השנתית של כתבי הבית הלבן סיפקה הזדמנות נוספת לנשיא אובמה להפגין את כישורי ההומור שלו . " אני מרגיש משוחרר בגלל המסאז'ים של ג'ו ביידן ",  אמר לקהל המריע

