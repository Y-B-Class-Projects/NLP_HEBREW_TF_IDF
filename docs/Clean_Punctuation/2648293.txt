 " בגלל הבחירות "?  מה באמת מנע את מינויו של כחלון
נתניהו אמר לשר לשעבר שלא יוכל למנותו ליו"ר מנהל מקרקעי ישראל בשל ההסכמים הקואליציוניים ,  אלא שבדיקה מעלה שהם תומכים במינוי .  המכשול האמיתי היה ידוע לנתניהו לפני הבחירות
 ( צפו בנתניהו מודיע על מינוי כחלון בינואר )  
משה כחלון לא מונה ליו"ר מנהל מקרקעי ישראל בגלל ההסכמים הקואליציוניים ?  בדיקה פשוטה של המסמכים שעליהם חתמה סיעת הליכוד-ביתנו עם מפלגות הבית היהודי ויש עתיד ,  דווקא מעלה כי לא רק שמינוי כחלון אינו נוגד את ההסכמים - אלא שזה בדיוק מה שנקבע בהם .  אתמול  ( שלישי )  נפגש ראש הממשלה בנימין נתניהו עם השר לשעבר ,  והודיע לו רשמית כי אינו ימונה לתפקיד , " בשל תוצאות הבחירות ".  אלא שגורמים בליכוד מודים ,  כי נתניהו מונע את המינוי בשל ניתוק מנהל מקרקעי ישראל ממשרד השיכון ,  אלא שראש הממשלה ידע עוד לפני הבחירות שלא יוכל להבטיח את מתן תיק השיכון לשר מטעם הליכוד-ביתנו .
 בגלל הבחירות :  כחלון לא ימונה לראש מנהל מקרקעי ישראל
מוקדם יותר נמסר בהודעת הליכוד כי  " לאור העובדה שההסכם הקואליציוני מונע את העברת רשות מקרקעי ישראל לאחריותו של משרד ראש הממשלה ,  לא ניתן להוציא את המינוי אל הפועל ".  אלא שבסעיף 15 להסכמים הקואליציוניים שחתמו הליכוד ביתנו והבית היהודי ב-15.3 ,  הדבר דווקא הוסכם ונקבע : " יו"ר מנהל מקרקעי ישראל יהיה משה כחלון ,  והצדדים מתחייבים להעביר בכנסת את שינויי החקיקה הנדרשים לשם הצבת מר כחלון בתפקיד זה ",  נכתב .  ההסכם קבע מראש ,  כי המנהל לא יועבר לאחריות משרד ראש הממשלה .  גם סעיף 49 בהסכם הקואליציוני עם  " יש עתיד "  קובע כי כחלון יעמוד בראש המנהל ,  תחת משרד השיכון .  
לכן ,  לא ברור מדוע רק הבוקר השכילו בליכוד  " לגלות "  כי אי אפשר להוציא את המינוי לפועל ,  בטענה כי המפלגות האחרות מונעות זאת ,  אחרי שכבר לפני שלושה חודשים סיכמו המפלגות מרצונן החופשי כי כחלון יעמוד בראש המנהל ,  אשר יפעל תחת משרד השיכון .  ואם לא די בכך ,  ביום חמישי האחרון פורסם בעיתון  " גלובס "  כי מסתמן שהמהלך לא ייצא לפועל .  גורמים בלשכת ראש הממשלה מסרו אז לעיתון כי  " הכל נמשך כמתוכנן ובהתאם להסכם הקואליציוני ",  מה שרק מגדיל את מספר סימני השאלה ,  ולא ברור מה השינוי שחל לכאורה מאז יום חמישי ועד היום .  
גורמים בליכוד טענו להגנת מפלגתם ,  כי  " כשראש הממשלה דיבר על מינוי כחלון ,  הוא אמר שזה יהיה תחת משרד ראש הממשלה .  אחרי שהובהר שאין אופציה כזו ,  ואחרי שבין נתניהו וכחלון הוסכם שתחת משרד השיכון הוא לא יוכל להעביר את הרפורמות ,  הוחלט שלא לקדם את המינוי ".  עוד טענו במפלגה ,  כי המינוי לא ייצא לפועל בשל ההערכות המתגברות כי בכוונתו של כחלון להתמודד בסוף החודש לתפקיד יו"ר מרכז הליכוד . 

" בגלל הבחירות "?  מה באמת מנע את מינויו של כחלון
נתניהו אמר לשר לשעבר שלא יוכל למנותו ליו"ר מנהל מקרקעי ישראל בשל ההסכמים הקואליציוניים ,  אלא שבדיקה מעלה שהם תומכים במינוי .  המכשול האמיתי היה ידוע לנתניהו לפני הבחירות

