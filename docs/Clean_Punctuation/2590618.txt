נתניהו למרידור ובגין : " רוצה אתכם לצדי בממשלה הבאה "
 ראש הממשלה קרא לשרים שנדחקו מחוץ למקומות הריאלים ברשימת הליכוד  " לתרום מניסיונם "  לממשלה הבאה ,  אולם לא ברור האם הוא משריין להם מקום כשרים מקצועיים . " לחזק הגוש הגדול "
 ראש הממשלה בנימין נתניהו התייחס הלילה  ( שלישי )  לתוצאות הבחירות המקדימות במפלגת הליכוד וקרא לשרים שלא נכנסו לרשימה  דן מרידור ובני בגין ,  לעמוד לצדו בממשלה באה .  בנאום שנשא בתום הקראת תוצאות הפריימריז בגני התערוכה בתל אביב פנה נתניהו לבגין ומרידור ואמר : " אנחנו גדלנו יחד בירושלים ,  יחד עם רובי ריבלין התחנכנו על ערכי תורת ז'בוטינסקי ואשמור עליהם בממשלה הבאה שאקים בעזרת השם ".  גם השר מיכאל איתן ,  שנחשב לסמן הליברלי במפלגה לא נכנס למקום ריאלי .  הוא הודה לבגין ומרידור על תרומתם למדינה ואמר שיהיה מעוניין להמשיך  " להסתייע בניסיונכם ". 
פריימריז בליכוד - כותרות אחרונות:סער ,  ארדן ושלום בראש רשימת הליכוד ,  מרידור בחוץהנציגים החדשים : " נבחרת שתשמור על ארץ ישראל "  
דבריו של ראש הממשלה מגיעים על רקע מה שנראה כרשימה  " ימנית "  ביותר של הליכוד .  לא זו בלבד שהשרים המתונים יותר דוגמת בגין ,  מרידור ואיתן נותרו מחוץ לרשימה ,  העשיריה הראשונה משובצת בחברי כנסת בעלי גוון לאומי .  כך למשל ,  דני דנון הפתיע ונבחר במקום החמישי והמכובד ,  משה יעלון נבחר למקום השישי ואחריו לפי הסדר זאב אלקין ,  ציפי חוטובלי ויריב לוין  שהיו סמל למאבק חברי הכנסת של מפלגת השלטון במערכת המשפט ,  בארגוני זכויות האדם ובאמצעי התקשורת .  כמו כן ,  משה פייגלין ,  איש  " מנהיגות יהודית בליכוד ",  הצליח להיכנס למקום ה-14 וככל הנראה הוא יכהן כחבר בכנסת הבאה .  
נתניהו בירך את המועמדים שנבחרו לרשימת מפלגתו ואמר : " יש לנו נבחרת לאומית ,  נבחרת חזקה וצעירה ,  מנוסה ומוכשרת נבחרת שבאה מכל חלקי העם ומייצגת את כל חלקי העם ".  עוד קרא ראש הממשלה להצביע ל"גוש הגדול "  של האיחוד בין הליכוד לישראל ביתנו שכן לדבריו לנוכח האתגרים הביטחוניים והכלכליים מולם ניצבת המדינה , " מדינת ישראל זקוקה להנהגה מנוסה ואחראית ".  הוא העריך עוד כי  " אזרחי ישראל לא יבזבזו את הקולות על מפלגות קטנות או על רסיסי מפלגות ,  אלא יתנו את הקולות לגוש הגדול ,  יחד ננצח ויחד ננהיג את מדינת ישראל ".  

נתניהו למרידור ובגין : " רוצה אתכם לצדי בממשלה הבאה "
 ראש הממשלה קרא לשרים שנדחקו מחוץ למקומות הריאלים ברשימת הליכוד  " לתרום מניסיונם "  לממשלה הבאה ,  אולם לא ברור האם הוא משריין להם מקום כשרים מקצועיים . " לחזק הגוש הגדול "
 
