המו"מ לשלום :  אובמה שוחח עם נתניהו ואבו מאזן
גורם בבית הלבן אישר כי נשיא ארה"ב שוחח הלילה עם שני המנהיגים ,  יומיים אחרי שננעל בוושינגטון סבב המו"מ הראשון בין ישראל לרשות .  לדבריו ,  הנשיא ביקש  " לשמור על המומנטום "
 יומיים לאחר סיום הסבב הראשון של המשא ומתן המדיני ,  שוחח אמש  ( חמישי )  נשיא ארצות הברית ,  ברק אובמה ,  עם ראש הממשלה ,  בנימין נתניהו ,  ועם יו"ר הרשות הפלסטינית ,  אבו מאזן  כך הודיע גורם רשמי בבית הלבן .  לפי ההודעה ,  מטרת השיחה הייתה לשמור על ה"מומנטום "  החיובי לקראת פתיחת שיחות השלום הישירות בין ישראל ובין הפלסטינים .  שר החוץ האמריקני ,  ג'ון קרי ,  הבהיר עם סיום סבב המשא ומתן הראשון בוושינגטון השבוע ,  בו השתתפו השרה ציפי לבני ושליח הרשות סאיב עריקאת ,  כי הפגישות בין הצדדים יתחדשו בתוך כשבועיים בירושלים או ברמאללה וכי השאיפה היא להגיע להסכם סופי תוך תשעה חודשים .
 אובמה ,  שהיה מעורב מאד בהליך ה"התקרבות "  בין ישראל לפלסטינים ,  נפגש במהלך השבוע עם נציגי ישראל והפלסטינים למשא ומתן המדיני .  אובמה לא מסר הצהרה אחרי הפגישה הבלתי מתוכננת ,  אולם המהלך משקף את מידת מעורבותו .  מטרתו של אובמה הייתה להדגיש את המחויבות האמריקנית לתהליך ,  ואף לעודד את הצדדים .  בפגישה נכחו גם סגן הנשיא ג'ו ביידן ,  היועצת לביטחון לאומי של הנשיא ,  סוזן רייס ,  השליח המיוחד מרטין אינדיק ומתאם הפעולות במזרח התיכון ,  פיליפ גורדון .
 דובר הבית הלבן ,  ג'יי קרני ,  אמר שלשום כי פגישת הנשיא עם נציגי הצדדים ארכה כחצי שעה . " הנשיא ניצל את ההזדמנות כדי להביע את הערכתו לצדדים על המנהיגות והאומץ שהופגן בחזרה למו"מ ,  וציין את תמיכתו האישית במגעים להסכם סופי ".  לדבריו ,  אובמה אמר ללבני ועריקאת כי יש הרבה מה לעשות בימים ובחודשים הבאים .  קרני סירב לספק פרטים לגבי המפגש ,  ואף אמר כי כל הצדדים הסכימו שמוטב לא להודיע על תוכן השיחות .  
אתמול הבהיר גורם בכיר במחלקת המדינה האמריקנית מה המקור לאותן מחמאות של הנשיא אובמה והשר קרי כלפי ראש הממשלה שהיה  " אמיץ ",  ואמר כי שר החוץ קרי  " שאב עידוד רב מההחלטות הקשות שנתניהו קיבל בימים האחרונים ".  
הגורם הבכיר ,  שיכול היה להתבטא באופן פחות  " ממלכתי "  מאשר הנשיא והשר ,  התייחס באופן ספציפי להחלטת נתניהו והממשלה לשחרר אסירים פלסטינים ותיקים ,  שדרשה מאמצים לא פשוטים . " ההחלטה לשחרר אסירים ,  הקרב הקשה מאוד שהוא ניהל בקבינט שלו ,  המסר הישיר שהוא העביר לאזרחי ישראל בנושא השלום ,  כל הצעדים הללו היו מעודדים מאוד מבחינתנו ",  אמר .  הגורם הוסיף כי הצעדים הללו ודאי  " הצריכו אומץ ומנהיגות מצד ראש הממשלה נתניהו .  השר קרי מרגיש שחשוב להדגיש ולהבין זאת ".  
לקריאה נוספת:בירושלים מרוצים מהכרזת קרי :  ישראל הצליחה לקנות זמןמעריכים את האומץ של נתניהו בסוגיית האסיריםבשם ההדדיות :  קריאה לשחרר מחבלים יהודים 

המו"מ לשלום :  אובמה שוחח עם נתניהו ואבו מאזן
גורם בבית הלבן אישר כי נשיא ארה"ב שוחח הלילה עם שני המנהיגים ,  יומיים אחרי שננעל בוושינגטון סבב המו"מ הראשון בין ישראל לרשות .  לדבריו ,  הנשיא ביקש  " לשמור על המומנטום "
 
