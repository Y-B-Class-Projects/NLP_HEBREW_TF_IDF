נתניהו מבטיח : " חינוך חינם מגיל 3 כבר ב-2012 "
 אחרי שנים בו מעוכב חוק חינוך חינם מגיל 3 ,  מבטיח ראש הממשלה בנימין נתניהו כי השנה ייכנס החוק לתוקפו . " יש לנו תנאי פתיחה טובים מבחינה כלכלית ל-2012 "
  ( צילום :  גדעון צנטנר ,  עריכה :  גדי וינסטוק )  
ראש הממשלה בנימין נתניהו התחייב היום  ( ראשון )  בפתח ישיבת הממשלה ,  כי חוק חינוך חינם מגיל שלוש ייכנס לתוקף כבר בשנת 2012 .  בפתח הישיבה אמר ראש הממשלה כי  " יש לנו תנאי פתיחה טובים מבחינה כלכלית ל-2012 .  השבוע אביא את האיזון בין צורכי הביטחון ,  הכלכלה והחברה וביניהם הכללת חינוך חינם מגיל שלוש ,  אך עם זאת לא נפרוץ את מסגרת התקציב ". 
בישיבת שרינו של שרי הליכוד שהתקיימה לפני ישיבת הממשלה התייחס נתניהו גם לסוגיית חוק המאחזים שהיה אמור לעלות היום לוועדת שרים לחקיקה .  נתניהו ביקש משר המשפטים יעקב נאמן להוריד את הנושא מסדר היום לשלושת החודשים הקרובים . " זה יעשה לנו בלגן ולא יפתור לנו את הבעיות .  זה עלול לפגוע ביכולת שלנו לנהל מו"מ בסוגיית המאחזים ",  טען נתניהו .
 בסוגייה המדינית אמר נתניהו כי התהליך המדיני מקרטע וכי  " התנאים שלנו ידועים ואנחנו מוכנים להיכנס למשא ומתן ללא תנאים מקדימים ".  ראש הממשלה ציין כי עד סוף השנה בכוונתו להשלים את הגדר בגבול מצרים ,  ולאחר מכן לבנות גדר נוספת בגבול עם ירדן .
 
נתניהו מבטיח : " חינוך חינם מגיל 3 כבר ב-2012 "
 אחרי שנים בו מעוכב חוק חינוך חינם מגיל 3 ,  מבטיח ראש הממשלה בנימין נתניהו כי השנה ייכנס החוק לתוקפו . " יש לנו תנאי פתיחה טובים מבחינה כלכלית ל-2012 "
 
