 " פגישותיו של מיטשל לא קידמו דבר "
 גורם במשרד ראש הממשלה הבהיר כי המצב לאחר סדרת הפגישות שקיים השליח האמריקאי עם אבו מאזן ונתניהו זהה למצב שהיה קודם לכן . " אם יוזמן לפגישת פסגה ,  נתניהו יגיע "
" הדברים נמצאים באותו המקום כמו שהיו לפני הפגישות היום ",  כך אמר הערב  ( שישי )  גורם בכיר במשרד ראש הממשלה לאחר שרשרת הפגישות שקיים השליח האמריקאי למזרח התיכון ג'ורג' מיטשל עם ראש הממשלה בנימין נתניהו ועם יו"ר הרשות הפלסטינית אבו מאזן .
 מיטשל נפגש במהלך היום פעמיים עם נתניהו ,  ובתווך בין שתי הפגישות נפגש עם אבו מאזן .  הפגישה הראשונה של מיטשל ונתניהו החלה בשעה 9 בבוקר ונמשכה שעתיים .  לאחר שמיטשל חזר מרמאללה התקיימה פגישה נוספת בין הצדדים בה השתתף גם שר הביטחון אהוד ברק ושני יועצים מכל צד .  לאחריה מיטשל סיים את ביקורו באזור והמריא חזרה לארצות הברית .  
גורם בכיר במשרד ראש הממשלה אמר לאחר הפגישה השניה כי לא נקבע מועד חדש לקיום פגישה וכי הדברים נמצאים באותו מקום כמו שהיה לפני הפגישות היום .  נכון לעכשיו ,  נתניהו יטוס כמתוכנן ביום רביעי לארצות הברית על מנת להשתתף בעצרת הכללית של הא"ום בניו יורק .  עם זאת ,  ייתכנו עוד שינויים בעניין בעקבות שיחות טלפוניות שייערכו ,  ומשום כך בלשכת ראש הממשלה נערכים לוגיסטית להקדמת הטיסה .  לפיכך ,  עדיין לא ברור האם תיערך בניו יורק פיסגה משולשת בה ייפגשו אבו מאזן ,  נתניהו ואובמה .
 הגורם הבכיר הוסיף כי ראש הממשלה כבר אמר בעבר שהוא מסכים לפתיחת משא ומתן ללא תנאים מוקדמים ,  ולכן אם הוא יקבל הזמנה להגיע לפגישה ,  הוא יגיע ללא תנאים מוקדמים .
 מוקדם יותר אמר ראש מחלקת המו"מ הפלסטיני ,  סאיב עריקאת ,  כי מיטשל הודיע לצד הפלסטיני כי לא הגיע עדיין להסכמה עם הצד הישראלי והביע פסימיות בנוגע לסיכויים לקיים פגישת פיסגה בין אבו מאזן ונתניהו בסוף החודש בעצרת האו"ם .
 עריקאת הוסיף כי אבו מאזן אישר בפני מיטשל בשנית כי מבחינתו אין פשרות בנוגע להקפאת ההתנחלויות כולל מה שמכונה הריבוי הטבעי ,  וציין כי מדובר בהתחייבות של ישראל .  עריקאת הבהיר כי המו"מ בין ישראל לפלסטינים יחודש רק מהנקודה בה הופסק עם ממשלת אולמרט ,  ואמר כי  " אבו מאזן חיזק והדגיש בפני מיטשל כי הרשות הפלסטינית מחוייבת לכל ההתחייבויות במסגרת השלב הראשון של מפת הדרכים ".  
בין שתי הפגישות עם מיטשל ,  ביקר ראש הממשלה את הרב עובדיה יוסף על מנת לאחל לו שנה טובה ,  בהשתתפות השרים אלי ישי ואריאל אטיאס .  הגורם במשרד ראש הממשלה מסר כי ,  הרב נתן לראש הממשלה מתנה ספר חדש שהוא הוציא ואמר לו שישי ואטיאס יעמדו מימינו ומשמאלו ויתנו לו גיבוי בכל הצעדים .
 בתוך כך ,  נתניהו שוחח היום בנוגע לדו"ח גולדסטון עם ראש ממשלת בריטניה גורדון בראון ועם ראש ממשלת איטליה סילביו ברלוסקוני וביקש מהם להוקיע את הדו"ח . " אם הקהילה הבינלאומית מבקשת מישראל שתיקח סיכונים להגעה לשלום ,  עליה להבטיח שישראל תוכל להתגונן בפני טרור ולא לתת פרס לטרור ",  אמר נתניהו למנהיגים .

" פגישותיו של מיטשל לא קידמו דבר "
 גורם במשרד ראש הממשלה הבהיר כי המצב לאחר סדרת הפגישות שקיים השליח האמריקאי עם אבו מאזן ונתניהו זהה למצב שהיה קודם לכן . " אם יוזמן לפגישת פסגה ,  נתניהו יגיע "
 
