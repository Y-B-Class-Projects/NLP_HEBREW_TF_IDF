אבו מאזן לאובמה :  על נתניהו לשחרר את יתר האסירים
בפגישה בבית הלבן הפציר הנשיא האמריקני ביו"ר הרשות הפלסטינית  " לקבל החלטות קשות ולקחת סיכון "  כדי להגיע להסכם עם ישראל .  אובמה : " משוכנע שעדיין יש סיכוי "
 יו"ר הרשות הפלסטינית ,  אבו מאזן ,  נפגש הערב  ( שני )  עם נשיא ארצות הברית ברק אובמה ,  ודן עמו במשא ומתן המדיני עם ישראל .  במהלך הפגישה בין השניים קרא הנשיא האמריקני לאבו מאזן  " לקבל החלטות קשות ולקחת סיכון "  כדי להגיע לשלום עם ישראל .  אובמה הוסיף כי הוא מקווה לראות התקדמות במשא ומתן בין הצדדים בשבועות הקרובים . " אנו עדיין משוכנעים שיש סיכוי ",  אמר אובמה לכתבים בתום הפגישה בבית הלבן .
 עוד בוואלה !  חדשות:הבית הלבן הטיל סנקציות על בכירי הממשל הרוסישליח וואלה !  חדשות למלזיה מדווח :  ברחובות מתפללים לנסתעלומה :  לאן נעלם אחד האנשים המרכזיים בשוק האפור ? 
במהלך השיחה אמר אבו מאזן כי הוא מצפה מראש הממשלה בנימין נתניהו לפעול לפי לוח הזמנים המתוכנן לשחרור האסירים הפלסטינים  ולבצע את הפעימה הרביעית בסוף החודש . " אנו עובדים על פתרון המבוסס על גבולות 1967 ,  מדינה שבירתה ירושלים ופתרון לבעיית הפליטים .  אין לנו זמן לבזבז ,  הזמן לא לטובתנו ,  במיוחד לבעיות שאזור המזרח התיכון חווה ואני מקווה שננצל את ההזדמנות לשלום ",  אמר יו"ר הרשות הפלסטינית .  
לדברי אבו מאזן , " מ-1988 עד 1993 הושטנו את ידינו לישראל כדי לשים קץ לסכסוך .  בשנת 1993 הכרנו במדינת ישראל .  יש לנו הסכם עם ישראל הנוגע לפעימה הרביעית של האסירים ואנו מקווים כי הפעימה הזו תתקיים ".  אבו מאזן פנה למארחו האמריקני ,  ואמר : " אני מודע לכך שיש לך כמה דאגות בנושאים בינלאומיים ואני יודע שאתה מקדיש את זמנך לשלום .  אנו חושבים כי מדובר בהזדמנות היסטורית לשלום ". 
אמש ,  עם צאתו לוושינגטון ,  דיווח העיתון  " אל חיאת "  כי אבו מאזן צפוי להציב לנשיא האמריקני תנאי להמשך השיחות עם ישראל - הקפאת הבנייה בהתנחלויות ושחרורם של מרואן ברגותי ואחמד סעדאת .  על פי לוח הזמנים המקורי ,  המשא ומתן בין ישראל לפלסטינים אמור להסתיים בחודש הבא עם הסכם מסגרת .  עם זאת ,  נדמה שהצדדים יידרשו להמשיך את המגעים כדי ללבן סוגיות שטרם הושגה הסכמות לגביהן ,  דוגמת ירושלים .  
אלא שלפי הדיווח ,  אבו מאזן לא יסכים להמשיך בשיחות עם ישראל מבלי שיובטחו לו - פרט להקפאת בנייה בהתנחלויות לפרק זמן שלא הוגדר ,  גם שחרור של אסירים ביטחוניים בכירים .  שני השמות שהוזכרו ,  מרואן ברגותי - מפקד חללי אל-אקצה לשעבר שהורשע בחמישה מעשי רצח של ישראלים ,  ואחמד סעדאת - מזכ"ל החזית העממית ,  הם  " סמלים "  בקרב הפלסטינים ,  ושחרורם יקנה ליו"ר הרשות נקודות חשובות בקרב הציבור הפלסטיני .  
בתחילת החודש נפגש נתניהו עם אובמה בבית הלבן .  בפגישה אמר הנשיא האמריקני לראש הממשלה כי פתרון שתי המדינות עודנו אפשרי ,  וכי הדבר  " מורכב ודורש מכל הצדדים להתפשר "  ונדרשות  " החלטות קשות ".  באשר לגרעין האיראני ,  אובמה הבטיח לנתניהו שוושינגטון נשארת מחויבת למנוע מאיראן לפתח נשק גרעיני .
" כבוד לפגוש שוב את נתניהו ,  אין לנו חבר קרוב יותר מישראל והקשר בין שתי המדינות הוא בלתי ניתן להתרה ",  אמר אובמה ,  שהתלוו אליו גם סגנו ג'ו ביידן ושר החוץ ג'ון קרי . " לכן אנו מתייעצים בנוגע לשאלות רבות ויש לנו שיתוף פעולה צבאי ומודיעיני ומחויבות גדולה .  אני בטוח שנתניהו מגיע עם מחויבות למו"מ ועם מחויבות ישראלית לשלום ולהקמת שתי מדינות  ישראל ופלסטין שחיות בשלום אחת עם השנייה ",  אמר אובמה .  

אבו מאזן לאובמה :  על נתניהו לשחרר את יתר האסירים
בפגישה בבית הלבן הפציר הנשיא האמריקני ביו"ר הרשות הפלסטינית  " לקבל החלטות קשות ולקחת סיכון "  כדי להגיע להסכם עם ישראל .  אובמה : " משוכנע שעדיין יש סיכוי "
 
