כחלון מבהיר :  התאגיד יעלה בסוף אפריל ,  לא אתן יד לדחייה נוספת
שר האוצר נשאל לגבי דחיית עליית התאגיד הציבורי לשידור ,  ואמר כי דחייתו האחרונה עלתה למדינה 250 מיליון שקלים ,  ולא יאפשר דחייה נוספת בעלייתו .  בשבוע שעבר דווח כי נתניהו ואנשיו בוחנים הצעת חוק לדחייה נוספת
 ( בווידאו :  חוק דחיית התאגיד אושר בקריאה ראשונה במליאת הכנסת ,  ינואר )  
שר האוצר משה כחלון השתתף היום  ( שני )  בכנס קבוצת  " בשבע "  שנערך בירושלים ,  והבהיר : " לא אתן יד לדחיית התאגיד ".  לאחר שנשאל על הסוגיה ,  אמר כי בנוגע לשאלה האם עלייתו של תאגיד השידור הציבורי תידחה פעם נוספת ,  ענה כחלון כי  " התאגיד אמור לעלות לשידור .  הדחייה האחרונה עלתה 250 מיליון שקלים ,  לא אתן יד לדחייה נוספת ". 
בשבוע שעבר דווח בעיתון דה מרקר שראש הממשלה בנימין נתניהו ואנשיו בוחנים בימים אלה הצעת חוק לדחייה נוספת בהקמת התאגיד .  לפי הדיווח ,  מקורות פוליטיים אמרו כי נתניהו ואנשיו שבו לעסוק בענייני התאגיד לאחרונה ,  והם מקיימים דיונים בנושא במטרה לנסות למנוע את הקמתו .
 עוד בוואלה !  NEWS:ח"כ בש"ס על דרעי : " הוא עושה מה שהוא רוצה ".  האזינוהקרב על הקנאביס :  ח"כ השכל תחרים הצעות חוק של הקואליציהריבלין : " חשוב שלא נחוקק חוקים במקומות שבהם לא החלנו ריבונות "  
בתחילת חודש ינואר האחרון אישרה מליאת הכנסת את החוק לדחיית שידורי התאגיד לסוף חודש אפריל ברוב של 32 תומכים ו-17 מתנגדים .  לפני אישורו קיימה האופוזיציה  " פיליבסטר "  שנמשך יותר מ-12 שעות ,  במטרה לעכב את אישור החוק .  
את הפיליבסטר יזמה סיעת  " המחנה הציוני ",  שהגישה עשר הסתייגויות להצעת החוק ,  כאשר כל אחת מהן אפשרה נאום של כ-50 דקות לכל דובר .  כמו כן ,  גם מפלגת  " יש עתיד "  הגישה שתי הסתייגויות .  מדובר למעשה במהלך פוליטי שנועד לעכב אישור הצעת חוק ,  באמצעות משיכת זמן על ידי נאומים ארוכים מצד המתנגדים לה .  

כחלון מבהיר :  התאגיד יעלה בסוף אפריל ,  לא אתן יד לדחייה נוספת
שר האוצר נשאל לגבי דחיית עליית התאגיד הציבורי לשידור ,  ואמר כי דחייתו האחרונה עלתה למדינה 250 מיליון שקלים ,  ולא יאפשר דחייה נוספת בעלייתו .  בשבוע שעבר דווח כי נתניהו ואנשיו בוחנים הצעת חוק לדחייה נוספת

