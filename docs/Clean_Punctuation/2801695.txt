חוק ישראל היום :  כשליברמן וטיבי התאחדו נגד נתניהו וגלאון
המחנות שהתאגדו בעד ונגד חוק  " ישראל היום "  מסמלים את תחילת המרד בראש הממשלה .  וגם :  כך מתכננת לבני לנצל את פרישת פרץ מהממשלה על מנת להבטיח סיעה ממושמעת .  הטור השבועי של כתבנו הפוליטי
לא ברור מתי בפעם האחרונה ,  אם בכלל ,  התייצבו שר החוץ ויו"ר ישראל ביתנו אביגדור ליברמן וחבר הכנסת אחמד טיבי  ( רע"מ-תע"ל )  בעד אותו החוק .  גם לא ברור מתי בהיסטוריה המודרנית התנגדו יו"ר מרצ זהבה גלאון וח"כ משה פייגלין  ( הליכוד )  לאותו החוק .  אתמול שני צירופי המקרים הללו התרחשו בו זמנית ,  בהצבעה על חוק ישראל היום .
 מזמן לא נראה חוק עמוס כל כך באינטרסים סותרים .  הון ,  שלטון ועיתון .  רצון להתחנף למוציאים לאור של שני העיתונים הגדולים בישראל מצד אחד ,  ורצון להתריס כלפי ראש הממשלה בנימין נתניהו מנגד ,  כולם התערבבו להם בדיון אחד ,  שלא היה דבר בינו ובין  " הגנה על העיתונות הכתובה בישראל ".  זה חוק ציני במקרה הטוב ,  ומסוכן במקרה הרע .  אם כבל חושב שהמיליונים ששלדון אדלסון שופך על החינמון שלו הם תרומה אסורה ,  שיתכבד ויפנה למבקר המדינה .  
סיעת יחיד - טורים קודמים :" מר ביטחון "?  תם עידן השקט של נתניהונתניהו מתכנן את קבורתם הפוליטית של לבני ולפידהמשבר הבא שמאיים על הקואליציה כבר בפתח 
החוק הזה ,  יותר ממה שהוא מלמד על מי שאוהב את ידיעות אחרונות או מי ששונא את ישראל היום ,  יכול ללמד כמה שותפיו של נתניהו קרובים לשבור את הכלים מולו .  לא פחות מ-25 חברים בקואליציה שלו הרימו יד בעד החוק שנועד לפגוע בעיתון המזוהה עמו ,  יותר ממספרם של כל המתנגדים יחד ,  בהם שבעה שרים .  נתניהו זעם וסינן  " בושה לכנסת ",  אבל יכול לפחות להתנחם בכך שחבריו מהבית היהודי ,  נפתלי בנט ואיילת שקד ,  שתמכו בקידום החוק  ( שקד הייתה בין היוזמות )  ,  החליטו להיעדר ,  ושבעה חברים מהסיעה הצביעו נגד .  
שרת המשפטים ציפי לבני לא ראתה את זה בא .  רבע שעה לפני ישיבת הממשלה ביום ראשון השבוע היא עוד ניסתה לתווך בין השר הפורש ,  עמיר פרץ ,  ובין נתניהו . " אם תתנצל ,  הוא יסכים לסלוח ",  היא אמרה לחבר מפלגתה . " בשום אופן לא ,  זה בכלל לא הכיוון .  אני עכשיו נכנס להגיד לו בדיוק מה אני חושב עליו ",  השיב פרץ .  
פרץ מעריך כי הממשלה הזו נכנסה לאווירת סוף קורס ,  וזו הזדמנות מצוינת להיות הראשון שעושה אקזיט על רקע אידיאולוגי ,  ועוד לבד .  עכשיו ,  לא משנה מה לבני תעשה - היא תיתפס כנגררת .  כשממשלת נתניהו תסיים את ימיה ,  בין אם זה יהיה בעוד חודשיים או בין אם בעוד שנתיים ,  ייזכר פרץ כזה שלא נדבק לכיסא - בניגוד ללבני ולפיד שמלאים בביקורת על התנהלות הממשלה בתחום המדיני וממשיכים לשבת בה .  פרץ עצמו נשמע חדור רוח קרב .  הוא מתכוון לעבוד כח"כ מורד במשרה מלאה .  לארגן הפגנות נגד נתניהו ,  לשכנע את כל מי שהוא רק יכול ,  בתוך הכנסת ומחוצה לה ,  שנתניהו הוא הבעיה ולא הפתרון ,  ושאם המרכזשמאל יתאחד ,  ניתן יהיה להחליף אותו .  
מי שהייתה הראשונה לברך את השר המתפטר הייתה ,  למרבה התדהמה ,  דווקא הצ'ילבה מספר אחת ,  ח"כ שלי יחימוביץ'  ( העבודה )  ,  שפרסמה הודעה פומבית שבה ביקשה לחזק את ידיו .  הוא כל כך התרגש מהמחווה ,  עד שסימס לה הודעת תודה .  ככל הידוע ,  זו הייתה האינטראקציה הראשונה בין השניים מאז שנת 2012  (  !  )  .  אבל זה לא נעצר שם .  יממה לאחר מכן כבר הקרח נשבר והסכר נפרץ ,  והשניים ניהלו סמול-טוק פומבי במליאת הכנסת .  גם בשיחות סגורות נשמע פרץ מפויס כשנשאל על בת טיפוחיו בעבר ושנואת נפשו בהווה .  האם אווירת הסחבקייה הזו אמורה להוביל לשילוב ידיים פוליטי לקראת חזרה של פרץ והדחה של יצחק הרצוג מראשות העבודה ?  עוד מוקדם לענות על השאלה הזו ,  אבל מה שבטוח ,  זה שהם נהנו לראות את בוז'י מתבונן בהם ומזיע .
 כעת ,  נשארת פתוחה שאלת השר שיחליף את פרץ .  לכאורה ,  לסיעת התנועה מגיעים על פי ההסכם הקואליציוני שני שרים .  אלא שבבית היהודי מתנגדים נחרצות למנות שר מסיעתה של לבני .  לדברי גורמים בבית היהודי ,  לא יעלה על הדעת שלסיעה של בנט יהיו שלושה שרים על 12 מנדטים ,  ולסיעה של לבני יהיו שני שרים כאשר אחרי פרישת פרץ למעשה רק חמישה ח"כים מחויבים לתמוך בהחלטות הממשלה .  לבני הבהירה כי גם אם יתהפך העולם ,  היא תעמוד על הזכות למנות שר נוסף מטעמה .  
אתמול התכנסה בלשכת ראש הממשלה ישיבה בהשתתפות יו"ר הקואליציה זאב אלקין  ( הליכוד )  ,  מנהל לשכת ראש הממשלה ארי הרו ,  והיועץ הפוליטי של בנט ,  שלום שלמה .  הצדדים לא הגיעו להסכמות .  אז את מי תמנה לבני לשר ?  גורם המעורה בפרטים מספר על תכנית מעניינת .  לבני תסכים למנות לשר את מי שיסכים להתפטר מהכנסת ,  ולפנות את מקומו ברשות המחוקקת לבא בתור ,  יואל חסון - שהוא מקורב של לבני .  במקרה כזה ,  תבטיח לעצמה שרת המשפטים סיעה ממושמעת למקרה שהיא תרצה לפרוש מהממשלה .  בנוסף ,  הח"כ שיתפטר מהכנסת ויתמנה לשר צפוי להידבק טוב-טוב לכיסא ,  ולא לעשות לה את המוות עם בקשות פרישה כל שני וחמישי .  אגב ,  מי שציפה כי עמרם מצנע יחבור לפרץ ויחד השניים יתפלגו מהתנועה צפוי להתבדות .  בישיבת הסיעה השבוע ,  במקום לברך הוא דווקא ביקר את פרץ ,  והגדיר את הצעד שלו  " לא קולגיאלי ".  
אז מה הסיבה שבגללה נזכרו יו"ר הכנסת יולי אדלשטיין ,  יו"ר הקואליציה אלקין ,  יו"ר ועדת הכנסת יריב לוין  ( הליכוד )  ,  ושר החוץ ליברמן ,  להילחם בעד בית החולים הפרטי אסותא ,  נגד מיסוי תיירות המרפא ונגד רפורמת שרת הבריאות יעל גרמן לחיזוק מערכת הבריאות הציבורית ? 
הסיבות לכך חלוקות .  נימוק אחד ,  אותו מעלים בכירים בקואליציה ,  הוא נימוק טכני ,  שנשמע חלש למדי ,  לפיו המאבק הוא לא נגד עצם הרפורמה ,  אלא נגד הכללתה בחוק ההסדרים .  הטיעון הזה לא נשמע משכנע במיוחד לאור חוקי ההסדרים המפלצתיים שהועברו בממשלת נתניהו הקודמת תחת שר האוצר יובל שטייניץ ,  מבלי שיו"ר הקואליציה אלקין הפעיל את כל כובד משקלו נגד .  אתמול אף הודיע אדלשטיין כי ימנע את העלאת חוק מע"מ אפס במליאה עד שהנושא לא יפוצל מחוק ההסדרים .  על פניו ,  יש כאן שימוש פוליטי בכוח הממלכתי של אדלשטיין כדי להפעיל לחץ על שר האוצר יאיר לפיד .  
טיעון מעט חזק יותר הוא הטיעון הפוליטי .  אשדוד נחשבת לעיר הגדולה בארץ של יוצאי חבר העמים .  פוליטיקאים כמו ליברמן ,  אלקין ואדלשטיין צריכים להיאבק למען הציבור שלהם ,  מחשש שאימוץ הרפורמה יביא לביטול ההסכם מול אסותא ולכך שלאשדוד לא יהיה בית חולים ,  מסביר גורם המעורה בפרטים .  עבור אלקין ,  לוין ואדלשטיין גם מדובר בצורך להיבחר מחדש בפריימריז .  גורם בקואליציה מספר כי אלקין אמר בשיחה סגורה : " אני לא יכול לתת לזה לעבור ,  בקרוב יש אצלנו פריימריז ".  
יו"ר הקואליציה מכחיש בתוקף .  במקביל ,  פורסם ב"דה מרקר "  כי החוט המקשר הוא הלוביסט בוריס קרסני המייצג את אסותא ומקורב לליברמן .  ועדיין ,  הסיבה האמתית בגללה נלחמים בכירי הקואליציה בעד בית חולים פרטי היא תעלומה .  
איך זה יסתיים ?  אם מסתכלים על היסטוריית העימותים בין לפיד והליכוד ,  ניתן לשים לב לתופעה מעניינת :  בכל פעם שנתניהו ולפיד התעמתו ,  שר האוצר יצא כשידו על העליונה .  גם בנושא הגירעון ,  גם בנושא מע"מ אפס ,  וכשהולכים אחורה בזמן אז גם בכך שהוא כפה עליו קואליציה ללא חרדים .  הפעם היחידה שלפיד הפסיד הייתה בקרב על ראשות ועדת החוץ והביטחון ,  כאשר מהצד השני ניצבו הצמד אלקין ולוין .  אלה בדיוק השניים שהתייצבו מולו הפעם .  
ואם כבר הזכרנו את אלקין ,  נציין רק שביום ראשון הקרוב הוא מתכוון להעלות לוועדת השרים לענייני חקיקה את חוק הלאום .  שרת המשפטים לבני אמנם מנסה לתאם נוסח מוסכם לחוק בין כל סיעות הקואליציה ,  אבל אלקין מרגיש שהיא מורחת את הזמן ומתכוון לדרוש עליו הצבעה .  בין הסעיפים של החוק :  עיגון בחוק יסוד של מדרג בין הזהות היהודית והדמוקרטית של המדינה ,  קביעת חוק השבות כחוק יסוד ,  וכן מתן מעמד של חוק יסוד לעברית כשפה רשמית במדינה בעוד הערבית תעוגן כ"בעלת מעמד מיוחד ".  בקיצור ,  עוד שבוע של התנגשויות קואליציוניות בדרך להתפרקות נמצא בפתח .  
ביום שני השבוע אישרה הכנסת את תקציב המדינה בקריאה ראשונה .  להצבעה קדם דיון שבו נימקו סיעות האופוזיציה את התנגדותן .  גם יו"ר ש"ס ,  אריה דרעי ,  עלה לנמק את התנגדותו ,  אבל בניגוד לתקנון ,  לא נכח אף שר במליאה . " אני לא מוכן לדבר ככה ",  אמר דרעי וירד מן הדוכן . " אני מרוקאי .  בכל זאת ,  גם לכבוד יש משמעות ". 
לפניות לכתב עמרי נחמיאס :  omri_n@walla.net.il 

חוק ישראל היום :  כשליברמן וטיבי התאחדו נגד נתניהו וגלאון
המחנות שהתאגדו בעד ונגד חוק  " ישראל היום "  מסמלים את תחילת המרד בראש הממשלה .  וגם :  כך מתכננת לבני לנצל את פרישת פרץ מהממשלה על מנת להבטיח סיעה ממושמעת .  הטור השבועי של כתבנו הפוליטי

