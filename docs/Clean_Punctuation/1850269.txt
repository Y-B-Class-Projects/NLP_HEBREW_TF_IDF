נתניהו : " ביקשתי פתרונות רגישים חברתית "
 בישיבת הממשלה אמר ראש הממשלה בנימין נתניהו כי ביקש ממנואל טרכטנברג להציגד פתרונות שהמדינה תוכל לעמוד בהם לאורך זמן למצוקת מעמד הביניים .  שטייניץ :  השינוי בתקציב יהיה קטן
 ( צילום :  גדעון צנטנר ,  עריכת וידאו :  גידי וינסטוק ) 
ראש הממשלה ,  בנימין נתניהו ,  אמר הבוקר בפתח ישיבת הממשלה ,  כי ביקש מפרופסור טרכטנברג ,  לגבש יחד עם הצוות שבראשו הוא עומד ,  פתרונות כלכליים ברי קיימא לישראל ,  שיהיו רגישים חברתית ,  ולא פתרונות שהמדינה לא תוכל לעמוד בהם לאורך זמן ,  ויובילו אותה לפשיטת רגל כלכלית ,  כפי שקרה במספר מדינות באירופה .  
בדברו על צוות טרכטנברג ,  אותו הקים בשבוע שעבר ,  למציאת פתרונות להפגנות האוהלים ,  אמר ראש הממשלה ,  כי הצוות אמור למצוא פתרונות שיקטינו את יוקר המחיה בישראל .  לדבריו ,  ביקש מפרופסור טרכטנברג כי יפעל במהירות ,  אולם לא במהירות גדולה מדי ,  שעלולה להביא לפתרונות לא נכונים .  
בתוך כך ,  למרות הקמתו של הצוות לשינוי כלכלי-חברתי ,  טוען שר האוצר יובל שטייניץ כי ככל שהדברים תלויים בו ,  השינוי בתקציב 2012 יהיה בסך מיליארדי שקלים בודדים .  שטייניץ יאמר את הדברים היום בישיבת הממשלה ,  שתוקדש למשבר הכלכלי בעולם והשלכותיו על המשק הישראלי .
 בהתייחס להפגנות המחאה של מפגיני האוהלים ,  יאמר שר האוצר כי עם כל הסימפטיה שלו למפגינים ,  וההבנה שלו לטענותיהם ,  הממשלה צריכה לדאוג קודם לשכבות החלשות ,  וכי  " צריך לדאוג קודם לירוחם ורק לאחר מכן לרמת אביב ".  הוא יאמר כי הפתרון האמיתי לכל הציבור הוא הורדת יוקר המחיה .  שטייניץ צפוי לומר כי אחד ההישגים הכלכליים החשובים של הממשלה הנוכחית הוא גיבוש תקציב דו-שנתי ,  שנותן לממשלה ולציבור אופק רחב ויציבות - וכי אסור לפרוץ את מסגרת התקציב .  
שטייניץ צפוי לומר כי הממשלה חייבת להמשיך ולשמור על משמעת כלכלית .  לדבריו ,  העדיפות היא לקיצוץ של 1-3 מיליארד שקל בתקציב הביטחון לשנה הבאה ,  והסטת הכספים לתחומים החברתיים .  
הסקירה של שטייניץ ,  שתלווה במצגות ,  תתייחס למצב הפיסקאלי של המשק ,  להוצאות המדינה והכנסותיה מתחילת 2011 ולהערכות למצב המשק במחצית השנייה של השנה וב-2012 .  שטייניץ ידגיש כי ישראל צריכה להיזהר שהמשבר שעובר עתה העולם המערבי ,  ארה"ב ומדינות אירופה ,  לא יגרור אותה למקומות שהיא אינה רוצה להגיע אליהם .  הוא צפוי להוסיף כי ישראל צריכה להפנות את עיקר מאמציה ,  כלקח מהמשבר העולמי החדש ,  להגדלת היצוא לסין ,  להודו ,  למדינות אחרות באסיה ולדרום אמריקה .  
נגיד בנק ישראל ,  סטנלי פישר ,  ישתתף גם הוא בישיבה וצפוי לומר כי אין סכנה ליציבות המערכת הבנקאית בישראל ,  חרף מצוקת חלק מהטייקונים ,  בשל צעדי המנע של הפיקוח על הבנקים בשנים האחרונות ,  ובעיקר הגדלת הלימות ההון של הבנקים .  
הסקירה של הנגיד תתייחס לצד המוניטרי ,  מדיניות הריבית ,  שער השקל ביחס למטבעות האחרים ובמיוחד הדולר ,  ולמצב יתרות המטבע .  מקום מיוחד בסקירת הנגיד יתפוס מצבה של מערכת הבנקים בישראל לנוכח המשבר העולמי והירידות בבורסה של נכסי חלק מהטייקונים .  הנגיד גם יתייחס למשבר הנדל"ן והמחאה החברתית .  הנגיד ידגיש כי אין חשש למצב הבנקים המסחריים ,  גם על רקע מצוקת חלק מהטייקונים ,  בשל הצעדים שנקט בנק ישראל בשנים האחרונות בכל הקשור להלימות ההון של הבנקים .
 
נתניהו : " ביקשתי פתרונות רגישים חברתית "
 בישיבת הממשלה אמר ראש הממשלה בנימין נתניהו כי ביקש ממנואל טרכטנברג להציגד פתרונות שהמדינה תוכל לעמוד בהם לאורך זמן למצוקת מעמד הביניים .  שטייניץ :  השינוי בתקציב יהיה קטן

