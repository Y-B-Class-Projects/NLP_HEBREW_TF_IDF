ריבלין : " שידור ציבורי לא יכול להיות שופר ";  נתניהו : " נשקם רשות השידור "
 נתניהו התייחס בפתח מושב החורף לסערה סביב כוונתו לפרק את התאגיד ,  ואמר כי הרשות תשוקם  " באחריות כספית ".  הח"כים מהרשימה המשותפת החרימו את נאומו וכחלון נעדר .  הרצוג : " נתניהו לא חדל מלהתערב בתקשורת החופשית "
 מושב החורף של הכנסת נפתח היום  ( שני )  רשמית בישיבת מליאה חגיגית שבה נאמו יו"ר הכנסת יולי אדלשטיין ,  נשיא המדינה ראובן ריבלין ,  ראש הממשלה בנימין נתניהו וראש האופוזיציה ח"כ יצחק הרצוג .  שר האוצר משה כחלון נעדר מפתיחת מושב החורף ,  ברקע המחלוקות שהתגלעו בינו לבין ראש הממשלה בנושא פירוק תאגיד השידור הציבורי .  הבוקר אמר כחלון : " אני לא מתכוון לוותר ,  אם אצטרך להטיל וטו ,  אטיל ". 
ריבלין התייחס בנאומו לסערת תאגיד השידור הציבורי ,  ויצא נגד היוזמה של ראש הממשלה בנימין נתניהו וחבר הכנסת דוד ביטן לפרק אותו . " מי שבעד שידור ציבורי לא יכול להפוך אותו לשופר ",  אמר ריבלין . " מי שנגד שידור ציבורי ,  יבוא ויאמר את דרכו באופן ברור .  מי שרוצה שידור ציבורי ,  חייב להבטיח את היותו בלתי מוטה - שהרי כולנו מבינים שעל גלגל הענק הפוליטי ,  פעם אתה למעלה ופעם אתה למטה - העיקר שתישאר על הגלגל .  כך ,  מי שבעד אומנות חופשית ולא מעורבות ,  לא יכול להחרים קהלים שחושבים אחרת ממנו ". 
עם תחילת נאומו של נתניהו ,  יצאו בהפגנתיות חברי הכנסת מהרשימה המשותפת ממליאת הכנסת . " נשקם את רשות השידור ,  נעשה זאת באחריות כספית ",  אמר בנאומו ,  ודבריו נקטעו בעקבות קריאות מחאה מצד חברי הכנסת . 
" דווקא בשנים הללו ,  כשהמזרח התיכון כולו קורס מסביבנו ,  הפכנו את ישראל למעצמה ",  אמר נתניהו . " לא למעצמת על ,  אבל בהחלט קידמנו מאוד את מעמדנו ככוח עולמי בהרבה מאוד תחומים ".  לדבריו , " המפתח לביטחון ולשגשוג הוא דבר אחד :  העוצמה שלנו .  העוצמה היא התקווה והתקווה נובעת מן העוצמה ". 
בהמשך ,  אמר : " אני לא ירא ממחאות הביניים ולא מהביקורת ,  כי יש לי אמונה עמוקה ,  שבמזרח התיכון הסוער והבלתי יציב ,  ביקום הזה ,  במציאות ,  יש רק מדיניות אחת להבטיח את העתיד ,  את השלום ואת התקווה - וזו ישראל חזקה .  אני חייב להגיד לכם שהרוב הגדול של אזרחי ישראל מבינים זאת היטב ,  הם מבינים את מה שאותם פרשנים או מומחים בעיני עצמם כנראה מסרבים להבין .  באזורנו החלש לא שורד ,  רק החזק שורד .  עם החזק עושים בריתות ועם החזק עושים שלום  גם אם זה לוקח זמן .  רק עם החזק ולא עם החלש .  את השינוי הזה במעמדה של ישראל מבינים רבים ".   
" משהו גדול מתרחש .  יש רבים בעולם הערבי שלמדו להתייחס בכבוד והערכה למדינת ישראל ",  המשיך ראש הממשלה , " למה זה קורה ?  כי התקפלנו ?  כי נסוגנו לקווי 67' ?  כי חילקנו את ירושלים ?  זה לא קרה בגלל זה .  זה קורה כי אנחנו חזקים והעולם הערבי נתון במאבק היסטורי על עתידו והמשך כיוונו ".  
" כולנו צפינו במשחקים האולימפיים האחרונים .  כולנו ראינו את אורי ששון ואני לא חשוב שמישהו לא הרגיש גאווה עצומה כשהוא זכה במדליה .  חזק ,  מנצח ,  מלא תקווה ,  מושיט יד ליריב .  זו בדיוק מדינת ישראל .  אבל מה לעשות ,  והיריב לא נענה ליד המושטת של אורי .  נו אז מה קרה ?  אין תקווה ?  אין עתיד ?  גם לאבו מאזן קראנו מאות פעמים עם יד מושטת לשלום אך הוא סירב להיענות ליד שלנו .  אז אני רוצה לשאול אתכם  ממתי התקווה שלנו תלויה בהסכמה של שכנינו ?  ". 
נתניהו המשיך ומנה את הנושאים שבהם הוא מתכוון לדון במושב החורף הקרוב . " נעביר תקציב דו שנתי ונעביר רפורמות חשובות .  נקנה מטוסי F-35 מארצות הברית .  נחתום חוזה עם גרמניה לרכישת שלוש צוללות נוספות .  נפתח את שדה הגז הטבעי .  נרחיב את מהפכת התחבורה בישראל ונמשיך לדאוג להתיישבות ביהודה ושומרון .  אני בטוח שבסופו של יום ,  גם המתיישבים יודעים שאין ולא תהיה ממשלה יותר אוהדת להתיישבות מן הממשלה הזו ".   
" למרבה הצער ,  מתאפיינת החברה שלנו בהתפוררות מגזרית ,  בהקצנה בלתי פוסקת ולעתים נדמית כאובדת דרך ",  אמר אדלשטיין בפתח דבריו . " אני משוכנע שהיא זקוקה ל'ניעור' וגם להחלמה מכמה רעות חולות .  חלק לא מבוטל מכך חייב ,  רבותי ,  להתחיל כאן ,  בבית הזה .  אם נרד אל המתרחש ברחוב ובשדות הווירטואליים הסוערים ,  נגלה עד מהרה שחלק גדול מהנורמות הציבוריות ההולכות ומשתרשות בישראל ,  מובילות אותנו להתרחקות מאותה רמה מוסרית ומקרבות אותנו לשפל שלא ידענו כמותו ". 
לאחר מכן ,  קרא יו"ר הכנסת לח"כים למתן את ההתלהמות ." אחריות ציבורית היא גם התנערות ללא סייג מאיש ציבור ,  המוזיל בהתנהגותו או באופיו את רמתה ואת דימויה של הכנסת ,  ובכך הופך אותה ואת כבודה למרמס ",  אמר ,  ככל הנראה ברומזו להתנהלותו של חבר סיעתו ח"כ אורן חזן ,  שנקבע בבית המשפט כי צרך סמים קשים לאחר שהודח מתפקיד סגן יו"ר הכנסת בעקבות חשיפה זו . 
" אחריות היא גם התנערות מכל גילוי של אלימות ,  הסתה או מעשה חסר אחריות ,  שעלול להוביל לכל אלה .  זו ,  למשל ,  גם הבעת או אי הבעת סולידריות עם אבל לאומי על לכתו של מנהיג חשוב ",  אמר בהתייחסו להיעדרותם של חברי הרשימה המשותפת מהלווייתו של שמעון פרס , " וכן ,  אחריות ציבורית ואזרחית משמעותה גם הימנעות מהכפשת ישראל ברחבי העולם .  כמדינה המאוימת ללא הרף ,  תחת נסיבות סבוכות ובתנאים יחודיים ,  נוהגת ישראל באמות מידה מוסריות קפדניות .  להבאיש את ריחה במוסדות בינלאומיים ,  על ידי אזרחיה וארגוניה שלה - הוא מעשה שלא יעשה ",  סיים ,  בהתייחס לקריאתו של מנכ"ל  " בצלם "  חגי אל-עד במועצת הביטחון של האו"ם ,  לסיום הכיבוש .  
הרצוג פנה בדבריו לנתניהו ואמר : " מיומך הראשון כראש ממשלה וביתר שאת מאז הבחירות האחרונות אתה מוביל ,  תחת שיח בלתי פוסק של שנאה והסתה ,  הפיכה .  הפיכה בחסות הדמוקרטיה והרוב שיש לך בפרלמנט שלנו .  העקרונות והיעדים זהים להפיכה צבאית קלאסית :  השתלטות ,  טיהור ,  דיכוי ופירוק מבצרי הדמוקרטיה ,  שבתחושת הנרדפות שלך הם קיני התנגדות ואיום על שלטונך :  מערכות התקשורת ,  המשפט ,  הביקורת ,קציני צבא ומפקדי המשטרה וכוחות הביטחון ,  שירות החוץ ומובילי הדעה ,  התרבות והרוח .  כעת אתה ממשיך באותו מסר של שנאה בהרס נדבך נוסף - חירות הביטוי והבעת הדעה .  אתה לא חדל מלהתערב בתקשורת החופשית ,  שהיא לב ליבה של הדמוקרטיה .  אתה משחק בה ,  מתייג אותה ומנמיך את קומתה .  ראש ממשלה שהוא שר תקשורת זו אנומליה ,  זה ניגוד מובנה ". 
בהמשך ,  אמר : " התנהגותך בנוגע לשידור הציבורי משקפת את תפיסתך על עולם התקשורת כולו והיא ביזיון מתמשך .  שנים שהתעללת ברשות השידור כדי לרסקה ושנים שעשית הכול על מנת שרשות השידור תחוסל ,  תפורק ,  תוחלש ,  תגומד או כפי שאמרה הקומיסרית מטעמך הגברת רגב  'לא יכול להיות שנקים תאגיד שלא נשלוט בו' .  הבאתם לעולם תאגיד של שידור ציבורי שאמור להיות עצמאי ובלתי תלוי ,  השקעתם בו תקציבי עתק מכספי ציבור וכעת בזיגזג מרהיב ומביש אתם סוגרים אותו ?  במקום לאפשר קיומו של שידור ציבורי ללא שיקולים כלכליים ,  שיכול להביא יצירה ישראלית מקומית מקורית ,  המשקפת את הפסיפס הישראלי כולו .  אבל מי רוצה יצירה ישראלית מקורית ?  'קאט זה בולשיט' .  מי רוצה לתת לרוח הישראלית לפעום בכל עוצמתה ?  זה הרי מאיים על השלטון ולא יכול להיות ,  כפי שאמרה כבוד השרה ,  שתאפשרו משהו שלא ניתן לשלוט בו ".  
לאחר נאומי אדלשטיין ,  ריבלין ,  נתניהו והרצוג יתקיים דיון בהצעות אי-אמון של מפלגות האופוזיציה .  לכן ,  על רקע החלטת הקואליציה על החרמת הרשימה המשותפת ,  צפוי נאומו של ח"כ טאלב אבו ערר ,  שיגיש את הצעת האי-אמון בשמה של סיעתו ,  למשוך תשומת לב רבה .  היחיד מהקואליציה שהודיע כי יישאר במליאה הוא חבר הכנסת אורן חזן מהליכוד .
 במוקד העשייה הפרלמנטרית במושב הקרוב יעמוד התקציב הדו-שנתי ,  שיובא כבר השבוע לקריאה ראשונה יחד עם חוק ההסדרים .  ואולם הסוגיות הפוליטיות הבוערות של עתיד תאגיד השידור הציבורי ופינוי המאחז הבלתי חוקי עמונה ,  היוצרות סדקים בקואליציה ,  צפויות לעמוד במרכז סדר היום הפוליטי בשבועות הקרובים ועשויות להקשות על הקואליציה בהעברת התקציב .
  ( עדכון ראשון :  16:25 )  

ריבלין : " שידור ציבורי לא יכול להיות שופר ";  נתניהו : " נשקם רשות השידור "
 נתניהו התייחס בפתח מושב החורף לסערה סביב כוונתו לפרק את התאגיד ,  ואמר כי הרשות תשוקם  " באחריות כספית ".  הח"כים מהרשימה המשותפת החרימו את נאומו וכחלון נעדר .  הרצוג : " נתניהו לא חדל מלהתערב בתקשורת החופשית "
 
