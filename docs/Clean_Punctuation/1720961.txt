גאווה ישראלית
בין יומנו של השטן מגרש הילדים לגלגולי האחריות בוועדת טירקל ,  דרור רפאל נגעל מבר רפאלי ומעדיף להסתגר בארון .  אבל בלי אאוטינג ,  בסדר ? 
היום השפלתי ילדים של עובדים זרים .  את זה אני הכי אוהב .  הם כל כך קטנים זרים ומוזרים .  אני אומר להם יאללה ,  נגמר הטיול ,  תחזרו לארצות שלכם .  ואז כולם אומרים עלי שאני לא הומניסט וכל מיני מילים יווניות .  אני אוהב לעשות שיגועים כאלה בקיץ .  כשאני מתעלל בחלשים אני מרגיש חזק .  קחו את ההומואים למשל .  באמת קחו אותם ,  ותזרקו אותם הכי רחוק שאתם יכולים .  חחחח .  מפיצי מחלות .  הכי גרוע להיות גם עובד זר וגם הומו .  הוא גם מפיץ מחלות וגם נדבק מהן .  זה הכייף של הקיץ שלי .  
בשיגוע האחרון אמרתי שכל עוד לא יעופו לי מהעיניים ה 400 חולים זרים אז ה 800 שכן נשארים פה  ( מצידי הייתי זורק אותם לים שיהיו אוכל למדוזות ,  פחחח )  לא יקבלו תעודת תושב .  הם רצו להישאר פה ,  שיידעו שאלי-קטלני שולטטט !  !  אני יישאר פה לנצח ,  השטן לעולם לא ייקח אותי  הוא מפחד מתחרות .
 מצטער ,  אבל לא הפתיע אותי שבתהליך מינוי הרמטכ"ל מעורבים פוליטיקה ויחסי ציבור .  ביבי הטיל אחריות בוועדת טירקל על ברק וברק גלגל את האחריות לצבא .  וואוו .  ספרו לנו משהו שאנחנו לא יודעים .  לא ראיתי את  " המשרד ".  לא שמעתי את הביצוע הטורקי ,  לא את הגירסה של ג'ולייטה וגם לא את של שרית חדד ולא ידעתי שהן רבו .  בכלל לא ידעתי שיש דבר כזה ג'ולייטה .  אין לי מושג מי מתחרה השנה ב"כוכב נולד ".  וגם לא ב"הישרדות ".  אני לא נופל מבר רפאלי ,  להפך ,  רוב היום היא דוחה אותי .  יש לי דז'ה וו .  
אותם סיפורים מתגלגלים ,  רק מנוסחים מחדש . " המשרד "  הוא גירסה ל"המשרד "  הבריטי והאמריקאי ,  ג'ולייטה מזכירה את חדד ,  שהשירים שלה נשמעים טורקים גם ככה .  גלנט או לא גלנט פנה או לא פנה לאייל או לא ארד .  ו"כוכב נולד "  יותר עייפה מהמתמודדים של  " הישרדות ".  שמישהו ישפוך עלינו מים קרים ,  יזרוק פצצה גרעינית ,  שמישהו יפתיע .  שמישהי בלונדינית תראה לנו שאפשר אחרת .  זוהי סדום לגמרי .  בסרט הזה כבר היינו .  אנחנו חיים בשידור חוזר של הלקט .
 מוועדת טירקל יוצא שביבי היה בחו"ל ,  הוא השאיר פתק לברק שיטפל במשט בלי נפגעים .  ברק היה בארץ ,  רק שהוא לא אחראי ל'איך' ,  אלא ל'מה' וגבי אשכנזי היה בבית ולא בחמ"ל .  האחריות זרוקה על הרצפה ומישהו חייב לקחת אותה .  אשכנזי משוכנע שהיו צריכים לפתוח באש מוקדם יותר .  התשעה שנהרגו זה לא מספיק .  חברת הכנסת זועבי הייתה על המרמרה .  אמרה שלא ראתה שחיילים הותקפו ,  אך צולמה כשהיא מסרבת לסייע לפצועים .  ביבי בחו"ל ,  ברק ברח ,  אשכנזי רוצה לירות עוד וזועבי ראתה ולא עזרה .  עכשיו אגתה קריסטירקל יעבור אחד אחד וינסה לנגוס בשיניים התותבות שלו במי שהוא רק יכול .  ההיסטוריה חוזרת על עצמה ,  קודם כטרגדיה אחר כך כפארסה .  נחשו איפה אנחנו .
 שמעת מי יצא מהארון  ?  תמיד חשדתי ,  גם זמר גם חתיך .  פוליקר חתיך  ?  מי דיבר על פוליקר .  אהה ,  ההוא לא יצא .  אוחובסקי שלף אותו וזרק אותו לקיסוס שינקר בו.אז עשו לו אאוטינג ,  אבל הוא עדיין בארון  ? אני נגד אאוטינג.אז שמעת על הבן של זוג המפורסמים שאמר לאימא ואבא שיש לו משהו לספר להם  ?  ברור ,  הוא עשה על זה סרט .  לא אסי עזר .  אבל אם לא שמעת אני לא אספר לך .  למה  ?  כי אמרת שאתה נגד אאוטינג.אז הכנסתי את עצמי למלכודת .  עכשיו אני גם בארון וגם במלכודת .  אני מתבייש להיות גאה ,  אבל גאה להיות בארון .  ושאוחובסקי יילך להזדיין.אבל הוא אקטיבי ,  לא  ?  למה אתה מגלה  ? 

גאווה ישראלית
בין יומנו של השטן מגרש הילדים לגלגולי האחריות בוועדת טירקל ,  דרור רפאל נגעל מבר רפאלי ומעדיף להסתגר בארון .  אבל בלי אאוטינג ,  בסדר ? 

