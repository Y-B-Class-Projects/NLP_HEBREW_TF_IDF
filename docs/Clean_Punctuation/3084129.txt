כניסה ל"משפחת העיתונים "  או ספין - מה עומד מאחורי הכותרת של  " ישראל היום "  נגד נתניהו ? 
גורמים ב"ישראל היום "  מסבירים לוואלה ברנז'ה כי השער חסר התקדים הוא המשך טבעי לנתק בין אדלסון לבין רה"מ ואומרים כי  " ביבי דיבר כאילו העיתון מונח בכיסו ,  אבל העיתון הוא של שלדון ".  אך מנגד ,  יש מי שסבור כי מדובר בכלל במהלך המיועד לעיניים של חוקרי 433 .  פרשנות

מה עומד מאחורי השער ההיסטורי של  " ישראל היום "  שפורסם הבוקר  ( רביעי )  ,  שביקר בכותרת הראשית את ראש הממשלה בנימין נתניהו  שעד כה זכה לתמיכה מובהקת מהעיתון שבבעלות שלדון אדלסון  קרע עמוק בין הצדדים או ספין בניסיון להרחיק את הטייקון מרה"מ בעקבות ההתקדמות בתיקי החקירות נגדו ? 
בכותרות הטור שפורסם על ידי כתב המפלגות מתי טוכפלד ,  בעקבות ההחלטה להסיר את המגנומטרים ,  נתניהו כונה כ"כנוע ,  מבוהל ורופס "   מלים לא שגרתיות על פני עיתון שעד לא מזמן כונה כ"ביביתון ".  גורם בכיר המעורה ביחסים שבין נתניהו לאדלסון מעריך כי השער מהיום קשור לנתק בין הצדדים ,  וכי לא מדובר בספין .  
הגורם אמר לוואלה ברנז'ה : " שלדון נפגע אישית מתיק 2000 ,  והוא גם אמר את זה בעבר  שזה 'מעשה לא חברי' ".  הגורם התייחס לחשיפת השיחות של ביבי-נוני בפרשת 2000 וטען כי  " ממה שהבנתי וראיתי בעיתון ,  והתגובות של המקורבים לשלדון ,  זאת הייתה הפתעה מוחלטת .  נתניהו הפתיע את שלדון ,  וזאת הייתה הפתעה לא טובה ".  לטענתו , " רה"מ דיבר כאילו העיתון מונח בכיסו ,  ואנשים לא מבינים שהעיתון לא בכיסו של נתניהו ,  העיתון הוא של שלדון  והכיוון ששלדון מתווה הוא הכיוון שיהיה .  אם זה נתניהו אז זה נתניהו .  ואם זה מישהו אחר אז זה מישהו אחר ".  
הגורם מתייחס להנחה לפיה נתניהו היה זה ששלט בעיתון עד לאחרונה .  לדבריו , " לנתניהו עצמו ,  וזאת טעות שכולם עשו פה ,  לא הייתה שום שליטה בעיתון .  למרות כל הפרסומים שעמוס  ( רגב ד.ו )  מתקשר בלילה ללשכת רה"מ לאשר כותרות .  עמוס עשה את מה שהוא האמין ,  והוא עשה את זה בכיוון ששלדון התווה ".  

הגורם הודף את הטענות  ( וההוכחות )  בדבר היותו של העיתון מאז הקמתו עיתון פרסונלי ולא אידיאולוגי ומוסיף כי  " שלדון הקים את 'ישראל היום' במטרה לפרסם עיתון יותר ימני-ציוני .  מאחר שהימין מובל על ידי ביבי אז באופן טבעי העיתון היה פרו-נתניהו .  אבל ,  זה ברור שברגע שהרוח משנה את כיוונה - היא משנה את כיוונה אצל שלדון ולא אצל מישהו אחר ",  הסביר ובכך רמז לשינוי בקו המערכתי של העיתון - לטובתו של בנט ,  כפי שפורסם לראשונה בוואלה ברנז'ה .
 ומה באשר לחזית הפנימית בעיתון ?  על פי גורמים במערכת ,  טוכפלד לא הופתע לראות את הטור שלו בשער . " אני מניח שביקשו ממנו לכתוב פרשנות ברוח הזאת ,  או איך שהם מפרשים את מה ששלדון רוצה שיהיה בפרשנות "  - הסביר היום לוואלה ברנז'ה גורם בעיתון ,  שאף הציע תשובה משלו לשאלה אם כרגע  " ישראל היום "  הופך לעיתון המבקר את נתניהו ללא בעיה ,  מדוע אם כן פוטרו לאחרונה דן מרגלית ומוטי גילת .  לדבריו , " שלדון לא הפך פתאום לתומך מרצ ,  הוא ממשיך להיות ימני והוא לא צריך שמאלנים בעיתון .  הוא צריך את הגוונים של הימין ".  
מנגד ,  רבים אחרים מעלים תיאוריה שונה ,  לפיה אין נתק ממשי בין השניים אלא מדובר כלל בהבנה לא רשמית בין הצדדים - מתוך ניסיון להציג את הדברים כך שהעיתון לכאורה הפך את עורו ומתנתק מנתניהו .  זאת כחלק מההתקדמות בחקירותיו של רה"מ ,  כאשר גם אלדסון נחקר לאחרונה על פרשת תיק 2000 במשרדי היחידה הארצית לחקירות הונאה ,  ולא מן הנמנע שהוא מעוניין לנתק את קשריו הפומביים עם רה"מ בשל הסתבכותו בנושא .
 גם עורך העיתון בועז ביסמוט התייחס היום לשער בתוכנית הבוקר של 103fm ואמר : " לא קיבלתי טלפון משלדון אדלסון ".  עוד אמר כי  " 'ישראל היום' זה עיתון חשוב ומצוין שמבטא את מה שחושב זה כל הסיפור .  מה זה מפתיע ?  בעניין המגנומטרים היה לישראל היום קו ".  

כניסה ל"משפחת העיתונים "  או ספין - מה עומד מאחורי הכותרת של  " ישראל היום "  נגד נתניהו ? 
גורמים ב"ישראל היום "  מסבירים לוואלה ברנז'ה כי השער חסר התקדים הוא המשך טבעי לנתק בין אדלסון לבין רה"מ ואומרים כי  " ביבי דיבר כאילו העיתון מונח בכיסו ,  אבל העיתון הוא של שלדון ".  אך מנגד ,  יש מי שסבור כי מדובר בכלל במהלך המיועד לעיניים של חוקרי 433 .  פרשנות

