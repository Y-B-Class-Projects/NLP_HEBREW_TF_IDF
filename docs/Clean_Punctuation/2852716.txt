בכיר פלסטיני : " מופעל עלינו לחץ כבד לחידוש המו"מ עם ישראל "
 הגורם אמר לעיתון  " אל-קודס אל-ערבי "  כי בנוסף ללחץ ,  המגיע ממדינות אירופה ומארה"ב ,  ישנה דרישה לקיים פגישה בין נתניהו ואבו מאזן .  לדבריו ,  ההנהגה הפלסטינית חוששת שיופחת הסיוע הכלכלי לרשות
גורם פלסטיני בכיר אמר לעיתון  " אל-קדס אל-ערבי ",  הרואה אור בלונדון ,  כי מופעלים  " לחצים בינלאומיים כבדים "  על הרשות הפלסטינית כדי לחדש את המשא ומתן עם ישראל .  הבכיר הוסיף כי מדינות רבות בקהילה הבינלאומית קוראות לקיים פגישה בין ראש הממשלה בנימין נתניהו ובין יו"ר הרשות אבו מאזן באחת ממדינות אירופה או בוושינגטון .  
הבכיר הפלסטיני ציין כי חברי ההנהגה הפלסטנית צופים כי הלחץ מכמה ממדינות אירופה ומהממשל האמריקני רק ילך ויגבר בתקופה הקרובה .  הוא אף הדגיש כי מדינות אירופיות רבות החלו להעלות את נושא חידוש המשא ומתן עם ניצחונו של נתניהו בבחירות .  
הבכיר הוסיף כי בקרב מקבלי ההחלטות הפלסטינים ,  בעיקר בסביבתו של אבו מאזן ובמשרד החוץ ,  ישנו חשש כבד מהגברת הלחץ הבינלאומי .  לדבריו ,  אף התקבלו איתותים ממדינות שונות שלפיהם אם הפלסטינים לא ישובו לשולחן המשא ומתן ,  יופחת הסיוע הכספי לרשות .
 עוד בוואלה חדשות:מצרים :  שלוש שנות מאסר למובארק ולבניו בגין שחיתותפוטין בחגיגות 70 שנה לניצחון על הנאצים :  ארה"ב מנסה לשלוט בעולםאורח לא צפוי :  תנין נלכד לאחר שנמצא משוטט ליד קיסריה 
בין המדינות האירופיות שפועלות לחידוש המשא ומתן נמצאת צרפת ,  שהודיעה לאחר הבחירות בישראל כי היא תפעל כדי להביא ליוזמה חדשה של האו"ם לחידוש המגעים בין הצדדים .  שר החוץ של צרפת ,  לורן פביוס ,  אמר כי מדינתו תחדש את שיחותיה עם שותפיה באו"ם על מנת לגבש החלטה של מועצת הביטחון של האו"ם ,  שתהווה מסגרת למשא ומתן לפתרון הסכסוך הישראלי-פלסטיני . " אין פתרון אחר ",  אמר אז פביוס ,  והוסיף כי חידוש המאמצים ייעשה מיד לאחר הרכבת הממשלה החדשה .
 דוברו של אבו מאזן ,  נביל אבו רודיינה ,  התייחס לפני יומיים להקמת הממשלה החדשה וטען כי עליה לבחור בין השלום לבין ההתנחלויות והכאוס .  בדבריו לסוכנות הידיעה הפלסטינית  " וואפא ",  אמר כי בשל אופייה הימני של הממשלה ,  הפלסטינים ימשיכו בתהליך ההעמדה לדין של ישראל בבית הדין הבינלאומי בהאג .  
בחודש שעבר התייחס אבו מאזן בריאיון לאפשרות של חידוש תהליך השלום ,  והצהיר כי הוא מוכן לחזור לשבת סביב שולחן המשא ומתן עם ישראל ועם נתניהו  " בלי תנאים מוקדמים ",  כלשונו . " אני פונה לעם הישראלי - אל תסרבו ליד המושטת אליכם ",  אמר אבו מאזן . " אין לי כל בעיה לקיים שיחות עם ראש הממשלה נתניהו ,  משום שהוא מייצג את מדינת ישראל וידי תמיד מושטת  ( לשלום )  ".  הוא אף ציין כי אי-פתרון של הסוגיה הפלסטינית במסגרת המשא ומתן יוביל להתהוותן של תנועות טרור נוספות באזור ,  שיסכנו את ישראל ויחסלו את אפשרות פתרון שתי המדינות .
 עם זאת ,  במהלך נאום שנשא רק שבוע לפני כן ,  במסגרת הפסגה הערבית השנתית בשארם א-שייח שבמצרים ,  תקף אבו מאזן במילים חריפות את ישראל ,  וטען כי היא נטשה את תהליך השלום ופנתה לכיוון הקיצוניות .  הוא טען כי תוצאות הבחירות מוכיחות כי אין שותף ישראלי אמיתי שעמו ניתן להגיע לפתרון הסכסוך .  

בכיר פלסטיני : " מופעל עלינו לחץ כבד לחידוש המו"מ עם ישראל "
 הגורם אמר לעיתון  " אל-קודס אל-ערבי "  כי בנוסף ללחץ ,  המגיע ממדינות אירופה ומארה"ב ,  ישנה דרישה לקיים פגישה בין נתניהו ואבו מאזן .  לדבריו ,  ההנהגה הפלסטינית חוששת שיופחת הסיוע הכלכלי לרשות

