פרשות ראש הממשלה :  נתניהו ייחקר היום במעונו בפעם הרביעית
חוקרי להב 433 ייחקרו את נתניהו בגין החשדות לקבלת טובות הנאה בתיקים 1,000 ו-2,000 .  גוברת ההערכה כי בפרקליטות צפויים להקל עם ארי הרו  " משום שקידם את החקירות "  נגד ראש הממשלה
ראש הממשלה בנימין נתניהו ייחקר היום  ( שני )  בידי חוקרי להב 433 במעונו בירושלים בפעם הרביעית ,  בגין מעורבותו בתיקים 1,000 ו-2,000 .  ביום רביעי שעבר פורסם בוואלה !  NEWS כי במשטרה מתכוונים לקבוע מועד חקירה נוסף לנתניהו בתחילת השבוע .  
בשבוע שעבר נודע לוואלה !  NEWS כי המשטרה והפרקליטות מתעקשות על ביצע חיקור דין ותשאול לאיש העסקים ג'יימס פאקר באוסטרליה במסגרת תיק 1,000 .  פאקר הוא אחד מאותם אנשי עסקים שעל פי החשד העניקו טובות הנאה לראש הממשלה נתניהו ולרעייתו שרה ,  ובמשטרה סבורים כי עדותו חיונית להשלמת החקירה .
 לקריאה נוספת:תיק 1000 :  המשטרה והפרקליטות מתעקשות לחקור את פאקר בחו"ל"נתניהו פנה גם לשגריר ארה"ב בישראל בבקשה לסייע למילצ'ן"ליברמן : " גם אם יהיה כתב אישום - נתניהו לא צריך להתפטר "  
בחודש שעבר העריכו במשטרה כי חקירות נתניהו בתיק טובות ההנאה ובפרשת 2,000 יסתיימו בתחילת מרץ ,  אולם עתה נראה כי החקירות יושלמו לקראת סוף החודש .  החוקרים ,  בפיקודו של תת-ניצב כורש ברנור ,  הציגו באחרונה לפרקליטות וליועץ המשפטי לממשלה אביחי מנדלבליט את חומרי החקירה בשתי הפרשות וההתקדמות בהן ,  וקיבלו הנחיות לביצוע שורת פעולות חקירה .  לפי שעה ,  במשטרה ובפרקליטות סבורים כי חומרי החקירה שנאספו מפלילים את נתניהו בחשדות המיוחסים לו .  עם זאת ,  ההחלטה על הגשת כתב האישום נופלת לפתחו של מנדלבליט ,  שיידרש להכריע בנושא בקרוב .
 בתוך כך ,  גורמים במערכת אכיפת החוק העריכו היום כי הפרקליטות והיועץ המשפטי לממשלה מנדלבליט יקלו בהליך המשפטי המתנהל נגד ראש הסגל לשעבר במשרד ראש הממשלה ארי הרו .  זאת ,  משום שלטענת גורם המעורה בחקירה ,  הרו  " קידם בצורה משמעותית את חקירות ראש הממשלה ". 
בחודש שעבר גיבשה המשטרה תשתית ראייתית נגד הרו להעמדתו לדין בגין עבירות שוחד ,  מרמה והפרת אמונים ,  קבלת דבר במרמה בנסיבות מחמירות והלבנת הון .  התיק בעניינו הועבר למחלקה הכלכלית בפרקליטות המדינה ,  לעיון ולהחלטה לגבי המשך ההליך .
  ( עדכון ראשון :  20:20 )  

פרשות ראש הממשלה :  נתניהו ייחקר היום במעונו בפעם הרביעית
חוקרי להב 433 ייחקרו את נתניהו בגין החשדות לקבלת טובות הנאה בתיקים 1,000 ו-2,000 .  גוברת ההערכה כי בפרקליטות צפויים להקל עם ארי הרו  " משום שקידם את החקירות "  נגד ראש הממשלה

