איש העסקים ארנון מילצ'ן נחקר באזהרה בלונדון במסגרת תיק 1000
מילצ'ן נחקר בחשד שנתן שוחד לראש הממשלה בנימין נתניהו ,  במסגרת חקירת תיק 1000 ,  כך דווח בחדשות 10 .  לפי דיווחים ,  מילצ'ן נחקר יותר מפעם אחת ,  ויש בגרסתו כדי לחזק את החשדות .  מקורב לנתניהו : " הניסיון לייחס גוון לא ראוי לחברות חסר בסיס "
 - מילצ'ן נחקר בלונדון בחשד שנתן שוחד לראש הממשלה נתניהו- לפי הדיווחים ,  הוא נחקר יותר מפעם אחת- ראש הממשלה חשוד בתיק 1000 כי קיבל מתנות מאנשי עסקים- החקירה :  בגלל חשד שמילצ'ן ביקש מנתניהו סיוע לעסקיו 
איש העסקים ארנון מילצ'ן נחקר באזהרה בשבוע שעבר בלונדון ,  בחשד שנתן שוחד לראש הממשלה בנימין נתניהו ,  כך פורסם אמש  ( שלישי )  בחדשות 10 .  לפני חמישה חודשים נחקר מילצ'ן במסגרת תיק 1000 בביתו שבלוס אנג'לס על ידי חוקרים ישראלים שהגיעו לארצות הברית .
 מהדיווח עולה כי החקירה באזהרה החלה בשל חשד שהוא ביקש להסתייע בנתניהו בנושאים שונים הקשורים לעסקיו .  לפי גורמים המעורים בחקירה ,  מילצ'ן נחקר בשבוע שעבר יותר מפעם אחת ,  ויש בגרסתו כדי לחזק את החשדות .  
פרקליטו של מילצ'ן ,  עו"ד בעז בן צור ,  הגיב כי  " מילצ'ן התבקש להשלים עדותו ובהתאמה מסר עדות מלאה כפי שנהג בעבר ,  ופעל בתום לב כשטובת המדינה לנגד עיניו ,  תוך הקפדה על קיום הוראות החוק ". 
עוד בוואלה !  NEWS:מקורביו של ארנון מילצ'ן : " קמפיין השמצות מביך מטעם נושאי כלים"דיווח :  מילצ'ן חזר בו מעדותו ;  דוברו : " לא חל כל שינוי בעמדתו "" מילצ'ן העיד :  הזוג נתניהו הוא שדרש את טובות ההנאה "  
מקורב לראש הממשלה מסר בתגובה כי  " כל ניסיון לייחס גוון לא ראוי לחברות העמוקה ורבת השנים של ראש הממשלה נתניהו עם ארנון מילצ'ן הוא חסר בסיס וממילא נדון לכישלון .  אנו חוזרים ואומרים ,  לא יהיה כלום כי לא היה כלום ". 
במסגרת תיק 1000 נבדק החשד כי אנשי העסקים מילצ'ן וג'יימס פאקר העניקו מתנות בשווי מאות אלפי שקלים לנתניהו ולרעייתו .  אחרי חקירתו במרץ דווח בחדשות 2 כי מילצ'ן ריכך את גרסתו ,  וכי הדברים שמסר לחוקרי היחידה הארצית לחקירות הונאה  ( יאח"ה )  מצומצמים הרבה יותר ממה שאמר בעדותו בחודש נובמבר אשתקד .
 עיקר השינוי ,  על פי הדיווח ,  הוא בנוגע לסכומים שהעביר מילצ'ן לכאורה למשפחת נתניהו ולגבי ידיעתו של ראש הממשלה עצמו על אותם סכומים .
  ( עדכון ראשון 21:35 )  

איש העסקים ארנון מילצ'ן נחקר באזהרה בלונדון במסגרת תיק 1000
מילצ'ן נחקר בחשד שנתן שוחד לראש הממשלה בנימין נתניהו ,  במסגרת חקירת תיק 1000 ,  כך דווח בחדשות 10 .  לפי דיווחים ,  מילצ'ן נחקר יותר מפעם אחת ,  ויש בגרסתו כדי לחזק את החשדות .  מקורב לנתניהו : " הניסיון לייחס גוון לא ראוי לחברות חסר בסיס "
 
