בראון :  נתניהו ישלם מחיר אם יתמוך בדרישת ליברמן
בראיון לערוץ 2 תקף יו"ר ועדת חוץ וביטחון את השר ליברמן שהודיע על פרישת  " ישראל ביתנו "  מוועדת פלסנר לשוויון בנטל : " נזכר בגיוס ערבים בדקה ה-90 בשביל ליצור את המשבר "
 יו"ר ועדת חוץ וביטחון של הכנסת ,  ח"כ רוני בראון  ( קדימה )  ,  תקף הערב  ( שבת )  את ראש הממשלה ,  בנימין נתניהו ,  בעקבות תמיכתו בדרישת השר אביגדור ליברמן להשוות בין הדרישות מהחרדים לבין הדרישות מהערבים בדיוני ועדת פלסנר לקידום השוויון בשירות  ( ועדת קש"ב )  .
 בראיון שהעניק לתוכנית  " פגוש את העיתונות "  בערוץ 2 אמר בראון כי נתניהו , " יצטרך לשלם את המחיר ",  אם יתמוך בדרישת השר אביגדור ליברמן להחיל שירות אזרחי לערבים .  
הוא הוסיף כי יפרוש מהקואליציה אם החוק שיהווה חלופה לחוק טל  " יהיה רק עור ועצמות ,  ללא בשר ".  לדבריו , " צריכה להיות החלטה כואבת בנושא ,  זהו מבחן עליון של ממשלת ישראל כלפי הרוב שנושא בנטל ".  
בראון תקף בראיון את השר ליברמן ,  שהודיע השבוע כי מפלגתו תפרוש מוועדת פלסנר בעקבות כוונתה שלא להטיל סנקציות על ערביי ישראל שישתמטו משירות אזרחי .  לדבריו , " התרגיל של ליברמן הוא שקוף ופוליטי .  הוא ראה שלא דנים בנושא גיוס ערבים בחודשיים האחרונים ,  ונזכר בזה בדקה ה-90 בשביל ליצור את המשבר ". 
בראון הסביר כי דרישת מפלגת קדימה לגייס חרדים  " לא באה כנקמה .  מדובר כאן בצורך חברתי וכלכלי ".  הוא הוסיף כי נושא החלת שירות אזרחי על ערבים  " יידון בפאזה השנייה .  אפשר להכניס בחוק שורה כללית להצהרה לגבי ערבים ".  בראון הבהיר כי יפרוש מקואליציית נתניהו ,  אם ב-1 באוגוסט - התאריך שבו יפוג תוקפו של חוק טל בהחלטת בג"ץ ,  החלופה לחוק טל תהיה  " רק עור ועצמות ,  ללא בשר .  אני חושב שנתניהו מבין את זה .  אי אפשר להמשיך עם מה שהיה .  אנו חייבים זאת לרוב שתורם ונושא בנטל ",  אמר .  
עוד על השוויון בנטל:גורמים בוועדת פלסנר : " ליברמן בכלל לא רלוונטי"ישראל ביתנו והבית היהודי פרשו מוועדת פלסנרמתווה פלסנר :  לא יוטלו סנקציות על ערבים ;  6,000 יגוייסו 

בראון :  נתניהו ישלם מחיר אם יתמוך בדרישת ליברמן
בראיון לערוץ 2 תקף יו"ר ועדת חוץ וביטחון את השר ליברמן שהודיע על פרישת  " ישראל ביתנו "  מוועדת פלסנר לשוויון בנטל : " נזכר בגיוס ערבים בדקה ה-90 בשביל ליצור את המשבר "
 
