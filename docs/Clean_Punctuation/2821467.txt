חובת ההוכחה על נתניהו ויעלון
אם חיסול בכירי החיזבאללה בגולן לא נעשה בשל ירידה בסקרים של מפלגת השלטון ,  על ראש הממשלה ושר הביטחון לפרט בפני הציבור הישראלי איזה סכנה מיגרו
תקיפת חיל האוויר בסוריה  ( על פי פרסום זרים ,  כמובן )  ,  שבמהלכה חוסלו ג'יהאד מורנייה ,  גנרל איראני ועוד כמה פעילים בחיזבאללה התרחשה בעיתוי די מוזר .  מאז פרוץ מלחמת האזרחים בסוריה תקפה ישראל יעדים של הארגון השיעי ושל משטר אסד רק בעקבות תקריות בגבול הגולן או במקרים שהיה מדובר בשיירה שהובילה נשק איכותי מסוריה לחיזבאללה .  התקיפה המסתורית שלשום הייתה בגדר סיכול ממוקד ,  דבר חריג בגבול הצפון בזמני רגיעה .  האם ייתכן שהאצבע על ההדק הייתה קלה יותר בשל הבחירות הקרבות ? 
לדברי אלוף  ( במיל' )  יואב גלנט ,  שדרך קבלת ההחלטות בצמרת המדינית אינה זרה לו ,  ייתכן שכן . " מתוך אירועים בעבר ,  אתה יכול ללמוד שלפעמים יש עיתוי שהוא לא בלתי-קשור לנושא הבחירות ",  אמר גלנט ,  שמונה לתפקיד הרמטכ"ל על ידי ראש הממשלה נתניהו ,  עד שנחשפה פרשת הקרקעות .  מפקד פיקוד דרום לשעבר הזכיר בהקשר זה את חיסולו של מפקד הזרוע הצבאית של חמאס אחמד ג'עברי קצת לפני בחירות 2013 . " עיתוי חיסולו של ג'עברי לא היה אירוע שניתן היה לעשות אותו רק בתאריך ההוא ",  ציין לפני שחזר בו מעט מאוחר יותר ,  אחרי שככל הנראה הבין שיש דברים שעדיף שיישארו בסוד .  
חיסול בכירי חיזבאללה בגולן | סיקור מיוחד 

אין ספק שמורנייה וחבר מרעיו לא עסקו בתכנון פרויקטים לקידום שלום כלל-אזורי ,  אך מה גרם להחלטה ליפול דווקא אתמול ,  ולא נניח לפני חודשיים ?  כמובן שישראל הרשמית לא מאשרת ולא מכחישה את הדיווחים ,  אך אין זה מפריע לקברניטיה להפיק מזה הון פוליטי .  שר הביטחון התחמק מלענות תשובה ישירה בנושא וטען כי  " אם לפי טענת חיזבאללה אנשיהם נפגעו בחיסול ,  שיסבירו מה הם עושים בסוריה ".  עם זאת ,  הוא לא היסס לתקוף באותה נשימה את יצחק הרצוג וציפי לבני ולהפריח סיסמאות ביטחוניות ,  על פי הקו הרשמי של הליכוד . " אם הרצוג ולבני היו מנהלים את המדינה ,  היינו כבר בחמאסטן ביהודה ושומרון ",  הצהיר יעלון .
 לכן ,  קשה שלא לפקפק בכורח שבביצוע התקיפה דווקא עכשיו .  אותה מדיניות אנכרוניסטית של עממיות פועלת לרעת נתניהו ויעלון  אם אכן היה שווה לקחת הסיכון בעימות כולל עם חיזבאללה ,  שידוע שיהיה קשה הרבה יותר ממבצע  " צוק איתן ",  מדוע לא יואילו בטובם ראש הממשלה ושר הביטחון לדבר בגלוי על הסכנה המוחשית שאותה מיגרו אתמול ?  רק כך אולי נאמין שלתקיפה אין קשר לירידה בסקרים ולרצון להסיט את הדיון על הכלכלה והחברה לדיון הבלתי-נגמר על הביטחון ,  כפי שקרה בכל מערכות הבחירות האחרונות .  
לפרסום מאמרים בוואלה !  דעות לחצו כאן
המאמרים המתפרסמים במדור הדעות משקפים את עמדת הכותבים בלבד 

חובת ההוכחה על נתניהו ויעלון
אם חיסול בכירי החיזבאללה בגולן לא נעשה בשל ירידה בסקרים של מפלגת השלטון ,  על ראש הממשלה ושר הביטחון לפרט בפני הציבור הישראלי איזה סכנה מיגרו

