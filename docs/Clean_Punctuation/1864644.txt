נתניהו עונה למבקריו : " גילה אינה התנחלות "
 לאחר הגינויים החריפים שנשמעו ברחבי העולם נגד אישור הבנייה מעבר לקו הירוק ,  ראש הממשלה משיב בטוויטר :  ממשלתי אינה הראשונה שתבנה בגילה ,  השכונה ממוקמת  " חמש דקות ממרכז ירושלים "
 ראש הממשלה ,  בנימין נתניהו ,  מנסה להדוף את הביקורת בגין המשך הבנייה מעבר לקו הירוק .  בציוץ שהועלה הערב  ( רביעי )  לטוויטר הרשמי של ראש הממשלה ,  נכתב כי  " גילה אינה התנחלות ,  אלא שכונה בירושלים ".  עוד נכתב בציוץ כי  " גילה שוכנת חמש דקות ממרכז ירושלים ",  וכי  " כל ממשלות ישראל "  כבר בנו בה .  הדברים דומים להצהרתו מוקדם יותר של יועץ ראש הממשלה לתקשורת הזרה ,  מארק רגב .  גם הוא אמר שגילה אינה התנחלות ואינה מאחז ,  והוסיף כי  " בכל הסכם שלום ב-18 השנים האחרונות ,  גילה הייתה אמורה להישאר חלק מירושלים ". 
כותרות נוספות בנושאאבו מאזן מאחל שנה טובה ,  ברקע הגינוי הפלסטיניאחרי שנים רבות ,  שכונת גילה נפרדה מחומת הבטוןמדוע הורה בזמנו נתניהו לשרים לא לדבר על גילה ? 
ארצות הברית ,  האיחוד האירופי ,  רוסיה ,  הרשות הפלסטינית ומצרים גינו בחריפות את מתן אישורי הבנייה לכ-1,100 יחידות הדיור בגילה .  ההודעה על מתן האישורים נחשפה אתמול ,  ברקע יוזמת הקוורטט שהוצגה בסוף השבוע לחידוש המשא ומתן לשלום .  הוועדה המחוזית לתכנון ובנייה בירושלים אישרה את התכנית ,  במסגרתה יוקמו הבתים במורדות הדרומיים של השכונה ,  מעבר לקו הירוק שחוצה את ירושלים .  התכנית ,  פרי יוזמתה של הרשות לפיתוח ירושלים ,  כוללת בנייה של 20% יחידות דיור קטנות ,  בהתאם להנחיית שר הפנים ,  אלי ישי ,  ובנוסף בניית טיילת ,  שטחים פתוחים ,  מבני ציבור ,  בית ספר ואזור מסחרי .
" ישראל ממשיכה להציב מכשולים בפני תהליך השלום ,  משום שההתנחלויות הן פעולה חד-צדדית ",  נמסר מלשכתו של יו"ר הרשות הפלסטינית אבו מאזן .  גורמים נוספים ברשות הפלסטינית אף תקפו אישית את ראש הממשלה נתניהו ,  ואמרו כי  " הוא טוען שאסור שיתבצעו צעדים חד-צדדיים ,  אבל אין דבר יותר חד-צדדי מאשר בנייה של יחידות דיור בשטח פלסטיני .  נתניהו אמר לאו"ם שהוא בא לומר את האמת ,  אבל ההחלטה הזו היא זו שמספרת את האמת ".  
גם ארצות הברית גינתה בחריפות את התכנית .  מזכירת המדינה קלינטון אמרה כי מדובר בצעד שאינו-יעיל ,  וגם דוברת מחלקת המדינה ויקטוריה נולנד גינתה את המהלך .  כמו כן ,  שליח האו"ם למזרח התיכון ,  רוברט סרי ,  אמר כי  " ההחלטה שהתקבלה על ידי הרשויות בישראל לקדם בנייה במזרח ירושלים מתעלמת מבקשת הקוורטט ביום שישי האחרון משני הצדדים להימנע מצעדים מתגרים ".  הוא הוסיף כי  " המהלך שולח איתות שגוי ,  בזמנים רגישים .  ההתנחלות עומדת בניגוד למפת הדרכים ולחוק הבינלאומי ,  ופוגעת במאמצים לסיום הסכסוך ". 
בשנה שעברה זעמה ארצות הברית ,  לאחר שבוושינגטון גילו שמשרד הפנים אישר 1,600 יחידות דיור חדשות במזרח ירושלים  בזמן שנתניהו נפגש עם סגן הנשיא ג'ו ביידן .  נתניהו נזף לאחר מכן בשר הפנים אלי ישי ,  ואמר לו שההכרזה על קידום הבנייה התקבלה ב"עיתוי בעייתי ".  כמו כן ,  התנצל נתניהו בפני ביידן .
  ( עדכון ראשון :  21:30 ,  28.09.11 ) 

נתניהו עונה למבקריו : " גילה אינה התנחלות "
 לאחר הגינויים החריפים שנשמעו ברחבי העולם נגד אישור הבנייה מעבר לקו הירוק ,  ראש הממשלה משיב בטוויטר :  ממשלתי אינה הראשונה שתבנה בגילה ,  השכונה ממוקמת  " חמש דקות ממרכז ירושלים "
 
