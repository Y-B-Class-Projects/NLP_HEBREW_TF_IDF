קדימה : " ברגע האמת נתניהו מפזר את האשמה "
 במערכת הפוליטית הגיבו בביקורת על עדותו של נתניהו בפני ועדת טירקל לבדיקת אירועי המשט לעזה .  בקדימה ציינו כי  " נתניהו הופך את מערכת הביטחון לשק חבטות ".  ח"כ כבל : " תרבות 'כיסוי התחת' עולה מדרגה "
  ( צילום :  גדעון צנטנר ורויטרס .  עריכה :  גדי וינסטוק )  
" דברי נתניהו בוועדה מוכיחים שישראל היא מדינה בלי מנהיג ולממשלתה אין מנהיגות ",  כך הגיבו בצהרים  ( שני )  במפלגת קדימה לעדותו של ראש הממשלה בפני ועדת טירקל שהוקמה לבדוק את אירועי המשט הטורקי לעזה .  בהודעת המפלגה נמסר כי  " נתניהו ברגע האמת מפזר את האשמה בין אחרים ובתקופתו כראש הממשלה נפרצו כל גבולות האטימות והחוצפה ".   
" נתניהו מדרדר את מצבה המדיני של ישראל לשפל ,  מאפשר למערכת הביטחון להפוך לשק חבטות ,  ומשלם סכומים חסרי תקדים להישרדותו הפוליטית ",  נמסר עוד מקדימה . " מבחינתו אין לו אחריות .  נתניהו מוכיח יום אחר יום שהוא אולי ראש ממשלה ,  אבל את המדינה לא הוא מוביל ". 
גם ח"כ איתן כבל  ( העבודה )  ביקר את נתניהו ואמר כי  " ראש הממשלה אינו יכול להעביר את האחריות לגורמים מתחתיו .  תרבות 'כיסוי התחת' עולה מדרגה והגיעה עד הגורמים הבכירים ביותר ".  ח"כ כבל הוסיף ואמר כי  " מעבר לעובדה שראש הממשלה לא הפנים את מסקנות ועדת וינוגרד ,  לגבי הדרך לקבל החלטות בממשלה ,  הוא גם לא הפנים את העובדה שהעם בישראל מצפה ממנו להנהיג ולקבל הכרעות - ולא רק להסתתר מאחורי הסינור של הצבא ושרי הממשלה ". 
נתניהו העיד הבוקר במשך בארבע שעות בפני ועדת טירקל ואמר כי טרם נסיעתו לארה"ב בימים שקדמו להגעת המשט ,  הטיל את האחריות לאירועים על שר הביטחון אהוד ברק .  לדבריו , " הנחתי שמי שאחראי על הטיפול במשט על כל היבטיו יהיה שר הביטחון ,  שירכז את הנושא ויפעיל את שרי השביעייה ואת נושא ההסברה .  הוא היה אחראי לניקוז כלל הנושאים ". 
נתניהו העיד כי מספר ימים לפני הגעת המשט למול חופי עזה ,  כינס את פורום השביעייה ,  וביקש  " לעשות מאמץ עליון להימנע מפגיעות בגוף ונפש ".  הוא ציין עוד כי , " מדינת ישראל וצה"ל פעלו בהתאם לחוק הבינלאומי "  וש"לוחמי צה"ל שעל סיפון ה'מרמרה' גילו אומץ לב בלתי רגיל במילוי משימתם ובהגנה על עצמם מפני סכנת חיים ממשית ".  
ראש הממשלה פירט את ניסיונות הסיכול שקדמו להשתלטות הצבאית על המשט . " ניסינו לסכל את יציאת המשט בדרג הדיפלומטי והביטחוני - ללא הצלחה .  הצענו להעביר את הסחורות דרך נמל אשדוד ונמל אל-עריש - ללא הצלחה .  קיימנו מגעים רצופים מול ועם הדרגים הבכירים ביותר של ממשלת טורקיה  ללא הצלחה ".  הוא הוסיף שבפורום סגור יסביר מדוע  " שום מאמץ מדיני לא היה מונע את כוונת ה'מרמרה' לנסות לפרוץ את הסגר ". 

קדימה : " ברגע האמת נתניהו מפזר את האשמה "
 במערכת הפוליטית הגיבו בביקורת על עדותו של נתניהו בפני ועדת טירקל לבדיקת אירועי המשט לעזה .  בקדימה ציינו כי  " נתניהו הופך את מערכת הביטחון לשק חבטות ".  ח"כ כבל : " תרבות 'כיסוי התחת' עולה מדרגה "
 
