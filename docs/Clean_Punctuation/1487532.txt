 " נתניהו מוביל אותנו להתנגשות עם ארה"ב "
 ביקורת קשה ,  משמאל ומימין ,  הוטחה בנתניהו בעקבות הפגישה עם נשיא ארה"ב ,  בה סרב אובמה להציב קו יעד להפסקת הערוץ הדיפלומטי עם אירן
תגובות נזעמות מימין ומשמאל בעקבות תוצאות פגישתם של ראש הממשלה בנימין נתניהו ונשיא ארצות הברית ברק אובמה .  חברת הכנסת יולי תמיר  ( העבודה )  אמרה בתגובה לפגישה כי : " נתניהו מתעקש להתעלם מהמדיניות החד משמעית שמוביל נשיא ארה"ב ברק אובמה ,  הרואה בעקרון שתי מדינות לשני עמים מפתח ליציבות המזרח התיכון .  בכך נתניהו מכשיל את מדינת ישראל ופוגע באינטרסים החיוניים שלה .  כיום ברור שאת הטון המדיני בממשלת נתניהו מכתיבה הסרבנות של ליברמן ". 
חבר הכנסת זאב בוים  ( קדימה )  אמר הערב כי  " חבל מאוד שהמומחה מספר אחת בישראל בהבנת התרבות הפוליטית האמריקאית כשל כאשר ניסה לפתות את הנשיא אובמה במלל חסר פשר ,  והחמיץ הזדמנות ליצור יחסי אמון אמיתיים .  מוטב היה אם היה מגיע עם משנה סדורה של טיפול בסוגיה הפלסטינית כדי להשיג תמיכה אמריקאית בגישת ישראל ביחס לאירן ". 
אורית זוארץ  ( קדימה )  אמרה כי  " ראש הממשלה מוביל את ישראל למסלול התנגשות מול בת בריתה הנאמנה ביותר .ביבי מעדיף את כיסא ראש הממשלה ושימור הקואליציה על חשבון עתידה של מדינת ישראל ". 
חבר הכנסת אריה אלדד  ( האיחוד הלאומי )  אמר הערב  ( שני )  בתגובה לפגישה כי : " יש סיבה לדאגה אמיתית .  הגדרת משא ומתן בלי קו סיום עם אירן אומרת למעשה כי ארצות הברית מוכנה להשלים עם אירן גרעינית ומול אירן נותרה ישראל לבדה .  לא תהיה לישראל ברירה אלה להשמיד בעצמה את מתקני הגרעין האירנים .  כל האמצעים עומדים לרשותה ויהיה המחיר אשר יהיה ". 
בתום פגישה של שעתיים וחצי בין ראש הממשלה בנימין נתניהו ונשיא ארצות הברית ברק אובמה ,  קיבלה ישראל את תשובת ארצות הברית לסוגיית המשא ומתן עם הפלסטינים וכן לסוגייה האירנית .  הנשיא האמריקני אמר בקול ברור פעם נוספת כי ארה"ב תומכת בפתרון שתי המדינות לשני עמים וכי ישראל מחוייבת להבנות  " מפת הדרכים ",  ולפיהן עליה להפסיק את הבנייה בהתנחלויות . " על ישראל והרשות הפלסטינית לנצל את הרגע וההזדמנות הנוכחית כדי להגיע לשלום ". 
הנשיא האמריקאי התייחס גם לסוגיה האירנית ודחה את בקשת ישראל להגביל בזמן את השיחות הדיפלומטיות עם המשטר האירני להפסקת תוכנית הגרעין שלה . " אין סיבה להציב תאריך יעד להפסקת הערוץ הדיפלומטי עם אירן ",  עוד הוסיף אובמה כי הוא מצפה להתקדמות בשיחות עם אירן עד סוף השנה וכי אינו שולל שימוש ב"מגוון צעדים "  נגד אירן ,  לרבות סנקציות ,  אם זו תמשיך בתוכנית הגרעין שלה .  הפגישה בין נתניהו ואובמה הייתה אמורה להימשך כשעה והיא התארכה לשעתיים וחצי .

" נתניהו מוביל אותנו להתנגשות עם ארה"ב "
 ביקורת קשה ,  משמאל ומימין ,  הוטחה בנתניהו בעקבות הפגישה עם נשיא ארה"ב ,  בה סרב אובמה להציב קו יעד להפסקת הערוץ הדיפלומטי עם אירן

