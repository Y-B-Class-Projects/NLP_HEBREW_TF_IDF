הממשלה תאשר שלוש התנחלויות שהוקמו בשטחים
ראש הממשלה נתניהו הודיע כי מעמדן של סנסנה ,  ברוכין ורחלים יוסדר סופית מבחינה משפטית .  גם עתידם של בית המכפלה ובית אל עלה לדיון .  השר כץ : " לעשות הכל כדי למנוע פינוי "
 הסדרתם של היישובים סנסנה ,  ברוכין ורחלים ,  יובא לאישור הממשלה כבר בשבוע הבא - כך אמר היום  ( שלישי )  ראש הממשלה ,  בנימין נתניהו ,  בישיבת שרי הליכוד .  זאת ,  במהלך דיון סוער שנגע לגורלם של המאחזים ,  הנמצאים זה זמן רב במחלוקת משפטית .  
כמה שרים בליכוד ,  בהם גדעון סער ,  יולי אדלשטיין וישראל כץ ,  הביעו תרעומת ותמיהה על דיווחים לפיהם המינהל האזרחי הודיע כי יחלפו חודשים עד שנים עד להכרעה בסוגיה המשפטית בעניין  " בית המכפלה "  בחברון .  שר החינוך ,  השר סער ,  דרש מראש הממשלה  " לבצע בדיקה מהירה של הזכויות הקנייניות במקום ",  ונתניהו נשמע מופתע לשמע הדברים .  מזכיר הממשלה ,  צבי האוזר ,  מתח ביקורת על פרק הזמן הממושך שאורך עד להכרעה המשפטית בעניין  " בית המכפלה ",  שנתניהו הורה על פינויו לפני חג הפסח עד שתוכרע שאלת הבעלות במקום : " הממונה על ההגבלים העסקיים מאשר מיזוגי ענק תוך שבועיים ,  וכאן זה מצריך חודשים ?  ",  שאל האוזר .  גורמים במנהל האזרחי מסרו כי ייתכן שייקח שבועות עד חודשים עד להכרעה בנושא .  
במקביל ,  ביקשו שרי הליכוד מראש הממשלה לקבל עדכון על בדיקת היועץ המשפטי לממשלה ,  יהודה וינשטיין ,  בנושא שכונת האולפנה בבית אל ,  שגם אותה הורה נתניהו לבחון . " אם אין פתרון לשכונת האולפנה ,  נצטרך לתמוך בחקיקה ,  כי זו התעמרות בתושבים ",  אמר סער .  מחר תכונס ישיבת פגרה מיוחדת בכנסת ,  כדי לדון בהצעות החקיקה השונות להסדרת חוקיות הישיבה במאחזים .
 השר כץ פנה בישיבה לראש הממשלה ,  וחזר על הדרישה להקים ועדת שרים לענייני התיישבות . " יש צורך בגוף רשמי שיוכל לקיים דיון מסודר וענייני בנושא כמו שהיה בעבר .  לאחר פינוי 'בית המכפלה' נוצר ספק כי החלטותיו של שר הביטחון ברק נובעות ממניעים פוליטיים שנועדו להתריס ",  אמר השר ,  והוסיף כי  " הודעת המינהל האזרחי על פינוי גבעת האולפנה היא הודעה פוליטית ומסוכנת ,  ויש לעשות הכל כדי למנוע את הפינוי ".  ראש הממשלה אמר לשר כי הוא יכנס פורום שרים בנושא הפינוי בימים הקרובים .  
בתחילת החודש ,  הנחה נתניהו את היועץ המשפטי לממשלה למצוא פתרון חוקי למניעת הריסת חמישה מבנים בשכונת האולפנה בית אל ,  שהוקמו לפני 12 שנים .  לאחרונה התגלה כי מסמכי הרכישה היו מזויפים .  כמו כן ,  הורה ולאפשר את המשך הבנייה בהתנחלויות סנסנה ,  ברוכין ורחלים ,  בהן נבנים מבני קבע במשך שנים .  עד כה ,  מה שמנע את המשך הבנייה בהתנחלויות הללו הוא היעדר אישור מצד שר הביטחון ברק .  
יו"ר המועצה האזורית שומרון ,  גרשון מסיקה ,  התייחס לנושא בזמנו ,  ואמר כי  " הגיע הזמן לסיים את העוול המשווע כלפי תושבי ברוכין ,  רחלים וסנסנה .  אף מדינה בעולם לא מתעללת באזרחיה כפי שאהוד ברק מתעלל בתושבי היישובים הללו בגלל פוליטיקה צרה ".  עוד הוסיף מסיקה כי  " המדינה הקימה את היישובים הללו .  יש לאשר כבר את תכניות המתאר שלהם .  אני מברך את ראש הממשלה ומצפה לחתימה על תכנית המתאר בפועל ". 
ההוראה ניתנה בעיצומה של הסערה סביב פינוי  " בית המכפלה "  בחברון ,  שטרם שככה .  הבית נרכש באופן לא-חוקי מהבעלים הפלסטיני ,  ללא האישור הנדרש משר הביטחון .  המקום פונה מיושביו היהודים בתחילת החודש ,  ללא תקריות אלימות ,  בהמתנה להכרעה בדבר חוקיות רכישתו .  

הממשלה תאשר שלוש התנחלויות שהוקמו בשטחים
ראש הממשלה נתניהו הודיע כי מעמדן של סנסנה ,  ברוכין ורחלים יוסדר סופית מבחינה משפטית .  גם עתידם של בית המכפלה ובית אל עלה לדיון .  השר כץ : " לעשות הכל כדי למנוע פינוי "
 
