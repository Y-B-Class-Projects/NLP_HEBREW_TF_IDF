מענק מיידי מיוחד לנפגעי השריפה :  2,500 שקלים
רה"מ נתניהו הנחה את מנכ"ל האוצר להקציב מענק מיידי של 2,500 שקלים לכל אדם במשפחה שביתה נשרף .  שר האוצר הודיע כי עובדי מדינה יקבלו 3 ימי חופשה בתשלום
ראש הממשלה בנימין נתניהו ,  כינס הבוקר  ( שני )  דיון מנכ"לים של כל משרדי הממשלה הנוגעים לשיקום פגעי השריפה בכרמל .  נתניהו הנחה את מנכ"ל האוצר להקציב מענק מיידי של 2,500 שקלים לכל אדם במשפחה שביתה נשרף ,  על מנת לרכוש צרכים בסיסיים דחופים כגון ביגוד וציוד לילדים לבתי הספר .  עוד הנחה ראש הממשלה את פורום המנכ"לים  " לצאת מידית לשטח על מנת לפתור את הבעיות הדחופות ,  תוך כדי תנועה וקיצור הביורוקרטיה ומציאת פתרונות יעילים ומהירים על ידי חשיבה מחוץ לקופסה ". 
במקביל הנחה הבוקר שר האוצר ,  יובל שטייניץ ,  את הממונה על השכר באוצר ,  אילן לוין ,  ואת נציב שירות המדינה בפועל ,  אהוד פראוור ,  להתייחס לימי היעדרות של עובדי מדינה המתגוררים ביישובים שנפגעו מהשריפה בכרמל ,  ושנעדרו מעבודתם בימים ראשון-שלישי השבוע ,  כאל ימי חופשה על חשבון המעסיק .  ההסדר תקף ליישובים בית אורן ,  דליית אל-כרמל ,  עוספיה ,  עין חוד ,  עין הוד וניר עציון .  גם המעסיקים בכלל השירות הציבורי ,  ובכלל זה רשויות מקומיות ,  אוניברסיטאות ,  חברות ממשלתיות וכדומה ,  יהיו רשאים להפעיל הסדר דומה במימונם .
 כמו כן ,  שר החקלאות ,  שלום שמחון ,  הנחה הבוקר את שמאי הקרן לנזקי טבע להגיש בתוך יומיים דו"ח של הערכת הנזקים שגרמה השריפה לחקלאות בכרמל .  השמאים ,  בראשות מנכ"ל הקרן ,  דודי גינסבורג ,  מסיירים בכרמל החל מאתמול ,  לאחר שקיבלו ממשרד החקלאות את כל הנתונים הרלוונטיים ויצרו קשר עם חקלאים .  במקביל ,  פועל באזור צוות מהנדסים מטעם הרשות לתכנון במשרד החקלאות ,  כדי לבחון את שיקום התשתיות הנדרש ביישובים הכפריים .
 
מענק מיידי מיוחד לנפגעי השריפה :  2,500 שקלים
רה"מ נתניהו הנחה את מנכ"ל האוצר להקציב מענק מיידי של 2,500 שקלים לכל אדם במשפחה שביתה נשרף .  שר האוצר הודיע כי עובדי מדינה יקבלו 3 ימי חופשה בתשלום

