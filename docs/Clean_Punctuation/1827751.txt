רפורמה בתיכונים : " המורים יתנו יותר ויקבלו יותר "
 אחרי 12 שנות דיונים ,  חתמו שר החינוך ויו"ר ארגון המורים על רפורמת  " עוז לתמורה "  לבתיה"ס התיכוניים .  לפי הרפורמה ,  המורים יקבלו תוספת של כ-50% לשכרם .  רה"מ :  החינוך בראש מעיינינו
 ( צילום :  גדעון צנטנר ,  עריכה :  טל רזניק ) 
יש רפורמה במערכת החינוך העל-תיכונית :  שר החינוך גדעון סער ,  שר האוצר יובל שטייניץ ויו"ר ארגון המורים רן ארז חתמו בצהריים  ( ראשון )  על רפורמת  " עוז לתמורה "  לבתי הספר התיכוניים .  לפי הרפומה ,  המורים בבתי הספר התיכוניים יעברו מ-24 שעות עבודה בשבוע ל-40 שעות ,  תמורת תוספת של כ-50% לשכרם .  הצדדים הסכימו ,  כי בתחילת השנה הבאה ייכנסו 50 בתי ספר לפיילוט .
 ראש הממשלה בנימין נתניהו ,  שהציג את הרפורמה במשרד רה"מ בירושלים ,  אמר  " 12 שנים אנחנו מחכים לחתימה הזו .  בקדנציה הקודמת שלי קיבלתי את פרטי התכנית ,  והיום אנחנו מבצעים אותה .  אנחנו עושים מפנה רב-עוצמה בחינוך בישראל .  הממשלה שמה את החינוך בראש מעיניה ". 
נתניהו הוסיף ,  כי  " שימת כסף לבד אינה עושה את העבודה ,  בהיעדר שילוב את רפורמות .  במסגרת הרפורמה המורים נותנים יותר ומקבלים יותר .  יש תגמול למצוינות .  אני מצפה לראות בבתי הספר את תלמידיו של עם הספר ממריאים מעלה מעלה בהישגים אל המקום אליו הם שייכים ".  
שר החינוך אמר במעמד החתימה ,  כי  " אנחנו מאמינים שבתוך שבועות ספורים נהפוך את הרפורמה להסכם קיבוצי שייחתם .  ההסכם לא היה נחתם לולא הכבוד והידע הרב של מנכ"ל המשרד שמשון שושני ושיתוף הפעולה מצד שר האוצר ". 
לדברי שר האוצר יובל שטייניץ , " הרפורמה עולה כסף ,  אבל שווה זהב .  הייתי מרצה לפילוסופיה באוניברסיטת חיפה וגם מורה בתיכון .  מהבחינה הזו אני חש סיפוק עצום ,  מפני שהשלמנו שתי רפורמות בתוך שנתיים - במערכת ההשכלה הגבוהה ובארגן המורים .  הממשלה החליטה נכון כאשר החליטה לשים את החינוך בראש מעייניה .  ברשימת מדינות ה-OECD ישראל היא בין הראשונות בתחום הבריאות ובין אחרונות בחינוך ". 
יו"ר ארגון המורים רן ארז קרא בטקס ליו"ר הסתדרות המורים יוסי וסרמן ליטול חלק ברפורמה . " אני קורא מעל במה זו ליוסי וסרמן :  בו נשב יחד עם האוצר ונעשה רפורמה אחת לכל בתיהספר העל-יסודייים ",  אמר ארז .
 
רפורמה בתיכונים : " המורים יתנו יותר ויקבלו יותר "
 אחרי 12 שנות דיונים ,  חתמו שר החינוך ויו"ר ארגון המורים על רפורמת  " עוז לתמורה "  לבתיה"ס התיכוניים .  לפי הרפורמה ,  המורים יקבלו תוספת של כ-50% לשכרם .  רה"מ :  החינוך בראש מעיינינו

