מזכירו הצבאי של נתניהו יודיע על סיום תפקידו
אלוף יוחנן לוקר ,  שספג ביקורת מראש הממשלה לאחר התפוצצות פרשת נתן אשל ,  יסיים את תפקידו בטרם נבחר לו מחליף .  בין המועמדים :  תא"ל גיא צור ותא"ל אייל זמיר
מזכיר הצבאי של ראש הממשלה ,  אלוף יוחנן לוקר ,  יודיע היום  ( ראשון )  על סיום תפקידו כבר בשבוע הקרוב .  טרם הוחלט מי יחליף אותו בתפקיד .  בין המועמדים לרשת אותו בתפקיד הועלו שמותיהם של תא"ל גיא צור המשמש כיום ראש חטיבת תכנון באגף התכנון ,  ותא"ל אייל זמיר ,  המשמש כיום כראש חטיבת היבשה .  בשל סיום תפקידו של האלוף לוקר ללא בחירת מחליף כפי הנראה ימונה לו ממלא מקום עד לבחירת המחליף הסופי על ידי ראש הממשלה ,  בנימין נתניהו ,  עצמו .  
מאז נכנס אלוף לוקר ללשכת ראש הממשלה הוא נחשב לאחת הדמויות המוערכות והמשפיעות בלשכה ,  ונתניהו שיבח אותו בפומבי על מעורבותו באסון הכרמל ובמשא ומתן לשחרורו של גלעד שליט .  בשל כך העריכו רבים כי ראש הממשלה יפעל לשבץ את לוקר כמפקד חיל האוויר הבא של צה"ל ,  אך לבסוף בחר הרמטכ"ל ,  רא"ל בני גנץ ,  באלוף אמיר אשל .  
במקביל ,  התפוצצה פרשת נתן אשל בה היה מעורב אלוף לוקר כמי שידע על המקרה ולא דיווח על כך לראש הממשלה .  מאוחר יותר מתח ראש הממשלה ביקורת על אופן ההתנהלות של שלושת המעורבים ,  בהם ראש אגף ההסברה ד"ר יועז הנדל ,  מזכיר הממשלה צבי האוזר וכן על מזכירו הצבאי ,  האלוף לוקר .  ראש הממשלה כעס בעיקר על כך שלא עדכנו אותו בפרשה והוא נדרש לשמוע על כך לראשונה מכלי התקשורת .  בעקבות הביקורת ,  התפטר ד"ר הנדל מתפקידו .  
לקריאה נוספתפרשת אשל :  האם יוחנן לוקר יישאר בלשכת נתניהו ? כרוניקה של נטישה - מה קורה בלשכת נתניהו ? "שלושה מבכירי לשכת נתניהו התלוננו על אשל "
 לפנייה לכתב :  amirbohbot@walla.com 

מזכירו הצבאי של נתניהו יודיע על סיום תפקידו
אלוף יוחנן לוקר ,  שספג ביקורת מראש הממשלה לאחר התפוצצות פרשת נתן אשל ,  יסיים את תפקידו בטרם נבחר לו מחליף .  בין המועמדים :  תא"ל גיא צור ותא"ל אייל זמיר

