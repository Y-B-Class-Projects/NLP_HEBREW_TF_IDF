ברק שב לתקוף את נתניהו : " להציל את ישראל מממשלתה "
 בטור דעה שפורסם ב"ניו יורק טיימס "  שב מי שכיהן כשר הביטחון תחת נתניהו למתוח ביקורת נגד ממשלתו הנוכחית . " ביטחונה וזהותה של המדינה מאוימים כעת בידי הגחמות של חברי הממשלה ",  טען .  בהמשך טען כי נתניהו  " מזלזל בשלטון החוק "  במסגרת חקירותיו
שר הביטחון לשעבר אהוד ברק שב ותוקף את ראש הממשלה בנימין נתניהו ,  הפעם על רקע התנהלותה המדינית של הממשלה .  בטור שפורסם הבוקר  ( שבת )  ב"ניו יורק טיימס "  תחת הכותרת  " עלינו להציל את ישראל ממשלתה ",  מתח ברק ביקורת על התנהלות הממשלה במישור המדיני וכן על מה שכינה  " זלזול בשלטון החוק ".   " חרף ההישגים של מדינית ישראל בשבעת העשורים בהם היא קיימת ,  ביטחונה ,  זהותה ועתידה מאוימים כעת בידי הגחמות והאשליות של ממשלתו של נתניהו ",  אמר ברק . 
" בשלוש שנות קיומה ,  הממשלה נוהגת באי רציונליות ואף במשיחיות ",  טען ברק ,  שאף כיהן בעבר כשר ביטחון בממשלתו . " עכשיו ברור יותר לאן הוא הולך :  סיפוח איטי של הגדה המערבית שמטרתו למנוע הפרדה קבועה מהפלסטינים . " פתרון המדינה האחת "  שהממשלה מובילה את ישראל אליו אינו פתרון כלל .  זה יהפוך בהכרח את ישראל למדינה שאינה יהודית או לא דמוקרטית ,  ואולי אף לא אחת מהן ,  שקועה באלימות מתמדת .  זוהי סכנה קיומית לפרויקט הציוני כולו ". 
עוד בוואלה !  NEWS:דיווח :  חיל האוויר תקף את הבסיס שמקימה איראן באזור דמשקהסופרת נאוה סמל הלכה לעולמה ממחלת הסרטן בגיל 63עסקאות אסורות עם איראן :  סוחר הזהב הטורקי שמסבך את ארודאן 
ברק ,  שמרבה לאחרונה לעשות שימוש ברשתות החברתיות כדי למתוח ביקורת נגד נתניהו וממשלתו ,  הוסיף : " הממשלה מבינה כי ביצוע תכניתה של מדינה אחת חייב להיות כרוך בצעדים ובפרקטיקות המתנגשות בהכרח עם המשפט הישראלי והבינלאומי - ולכן הכריזה מלחמה על בית המשפט העליון ,  העיתונות החופשית והחברה האזרחית ,  וכן את הקוד האתי של צה"ל ".  
בהמשך ,  ברק טוען כי עבודת החקיקה של הממשלה נועדה לסייע לנתניהו בהתמודדות עם חקירותיו . " הזלזול הזה בשלטון החוק חודר גם להיבטים אחרים של פעילות הממשלה ",  טען . " זה עוזר להגן על ראש הממשלה ,  משפחתו ועוזריו מחקירות שחיתות .  מפלגת הליכוד של מר נתניהו הציגה לאחרונה חקיקה שתאסור במפורש על המשטרה להמליץ על הגשת כתבי אישום בתום החקירה .  כדי להבהיר כל שאלה לגבי כוונותיו ,  החוק יחול גם על נושאים שעדיין מטופלים ,  כמו גם ענייניו של ראש הממשלה ".  
ברק אף האשים את נתניהו בכך שנטייתו לשימור עצמי מובילה לכניעה למפלגות החרדיות בנושאי דת ומדינה ,  באופן שפוגע ביחסים עם יהדות ארצות הברית ,  תוך שהוא מתייחס למשבר הקמת רחבת התפילה בכותל המערבי .  לאחר מכן הוא דיבר על הסכמות רחבות בציבור בנוגע לביטחון ישראל ,  אחדותה ,  ועקרונות מגילת העצמאות .  אולם לדבריו - כי הממשלה מפרה אותן . 
" הקואליציה של מר נתניהו טוענת לתמיכה בשלושת עמודי התווך של הקונצנזוס הישראלי ,  אבל האמת היא שהיא חותרת תחת כל השלושה ",  טען . " ראש הממשלה מחליש את ביטחוננו ולא מחזק אותו .  הוא מעדיף את ישראל השלמה עם רוב ערבי .  הוא מקדש את ארץ ישראל לפני עם ישראל והוא משחית באופן שיטתי את הדמוקרטיה הישראלית ואת נורמות השלטון ". 
ברק חתם את דבריו : " במסגרת האג'נדה הזאת הפיץ נתניהו חדשות מזויפות ועובדות אלטרנטיביות הרבה לפני שהמונחים האלה זכו לתהודה באנגלית .  ממשלתו מעמידה בסכנה את עתידה של ישראל ,  תוך שהיא מחלקת אותנו ומסיתה אותנו זה מזה ומבישה את אלה שמחוץ לישראל ,  שבאמת דואגים לה .  זה חייב להיעצר ".  

ברק שב לתקוף את נתניהו : " להציל את ישראל מממשלתה "
 בטור דעה שפורסם ב"ניו יורק טיימס "  שב מי שכיהן כשר הביטחון תחת נתניהו למתוח ביקורת נגד ממשלתו הנוכחית . " ביטחונה וזהותה של המדינה מאוימים כעת בידי הגחמות של חברי הממשלה ",  טען .  בהמשך טען כי נתניהו  " מזלזל בשלטון החוק "  במסגרת חקירותיו

