בעמונה מפעילים לחץ על השרים : " חוק ההסדרה הוא המבחן שלכם "
 תושבי המאחז חוששים מאפשרות שהחוק לא יעלה להצבעה בוועדת השרים ,  וקוראים לשרים להתייצב לצד החוק שיסדיר את התיישבותם : " אנחנו קוראים להם לא להתקפל בשום אופן ".   " שלום עכשיו ":  אם החוק יעבור - נעתור לבג"ץ
בהתנחלות עמונה הביעו חשש הערב  ( ראשון )  מהאפשרות שחוק ההסדרה ,  שנועד להכשיר את המאחז הבלתי חוקי ,  לא יעלה להצבעה בוועדת השרים בשל טרפוד המהלך מצד ראש הממשלה בנימין נתניהו .  במהלך הדיון הערב בוועדת השרים לענייני חקיקה ,  נתניהו קרא לשר החינוך נפתלי בנט ולשרת המשפטים להתייעצות דחופה על החוק .
" על פי ההסכמים הקואליציוניים ,  לראש הממשלה עומדת הזכות להטיל וטו על חוקים העולים בוועדת השרים ",  אמרו הערב במטה המאבק נגד פינוי המאחז . " כתוצאה מהסתייגותו הבלתי מוסברת מחוק ההסדרה ,  אנחנו בהחלט חוששים שראש הממשלה ינסה למנוע הצבעה בדרך של הטלת וטו או הפחדת שרי הבית היהודי .  אנו קוראים לכל השרים הנוגעים בדבר לא להתקפל בשום אופן ",  אמרו במטה ,  והגדירו זאת כמבחן לשרים .  
מוקדם יותר הודיעה השרה שקד כי הוועדה תצביע על החוק ,  חרף ניסיונותיו של ראש הממשלה לדחות את ההצבעה פעם נוספת .  כמו כן ,  הודיעה השרה כי אף חוק נוסף של הקואליציה לא יעלה לדיון היום בוועדת השרים .  דבריה מגיעים לאחר שיו"ר הקואליציה ח"כ דוד ביטן  ( הליכוד )  הכריז כי מפלגתו תטיל וטו על כל החוקים של סיעות הבית היהודי וכולנו בוועדת השרים לענייני חקיקה ,  בטענה כי  " הם תוקעים את החקיקה של הליכוד ".  הסיבה ,  לדבריו ,  היא כי משרדי האוצר והמשפטים מעכבים ללא סיבה חוקים של ח"כים בליכוד .  
המשמעות של הווטו שהוטל הוא שכל החוקים של חברי הקואליציה יידחו בשבוע .  לכך מתווספת המתיחות בין הליכוד והבית היהודי סביב ההצבעה על חוק ההסדרה והתנגדות כחלון ל"חוק הג'ובים "  של ביטן ,  שנועד לאפשר לחברי כנסת ולשרים לשעבר לכהן כדירקטוריונים בחברות ממשלתיות מבלי להוכיח כישורים מיוחדים .
 ביטן מסר בהתייחסות להתפתחויות האחרונות : " הגיעו מים עד נפש .  שורה ארוכה של חוקים חשובים שיזמו חברי הכנסת של הליכוד וסיעות הבית הנוספות מעוכבות או נדחות בטענות שונות ,  תוך ניצול משרדי המשפטים והאוצר כשרוב החוקים הפרטיים של כולנו והבית היהודי עוברים ".  לדבריו , " מאז שהתמניתי ליו"ר הקואליציה אני נלחם בכך .  הצלחתי לשפר את המצב ,  אולם קצתי בתופעה ויש לטפל בה מהשורש ". 
ארגון  " שלום עכשיו "  מסר הערב כי  " אם חוק ההסדרה יעבור ,  נעתור נגדו לבג"ץ ".  לטענת הארגון , " החוק אינו חוקתי .  אנו בטוחים שבבוא העת יהיה זה בג"ץ שיעצור את השתוללות הימין הקיצוני ,  שמבקש להסדיר גזל של אדמות פרטיות באמצעות חקיקה ".  

בעמונה מפעילים לחץ על השרים : " חוק ההסדרה הוא המבחן שלכם "
 תושבי המאחז חוששים מאפשרות שהחוק לא יעלה להצבעה בוועדת השרים ,  וקוראים לשרים להתייצב לצד החוק שיסדיר את התיישבותם : " אנחנו קוראים להם לא להתקפל בשום אופן ".   " שלום עכשיו ":  אם החוק יעבור - נעתור לבג"ץ

