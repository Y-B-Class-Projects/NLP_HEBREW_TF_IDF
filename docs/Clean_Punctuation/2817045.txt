סקר :  נתניהו עדיין מוביל ,  הרצוג ולבני נשארים צמודים
מסקר חדש שפרסם ערוץ 1 עולה שהליכוד יורד במנדט אחד ל-25 והרשימה המאוחדת של העבודה-התנועה עולה ל-24 .  49% מהנשאלים בסקר השיבו כי נתניהו המתאים ביותר להיות ראש הממשלה הבא ואילו 33% מאמינים כי הרצוג הוא המתאים ביותר
מסקר חדש שבוצע על ידי מכון TNS - טלסקר ופורסם אמש  ( שני )  בערוץ 1 עולה כי הליכוד תזכה ב-25 מנדטים ,  ירידה של מנדט אחד לעומת סקר קודם שפורסם בוואלה !  חדשות בסוף השבוע .  הרשימה המאוחדת העובדה-התנועה של יצחק הרצוג וציפי לבני נשארת צמודה לליכוד עם 24 מנדטים  ( לעומת 23 בסקר הקודם )  .  המפלגה הגדולה השלישית על פי הסקר היא הבית היהודי בראשות נפתלי בנט שיורדת גם כן במנדט אחד ל-15 .
 עוד עולה מהסקר כי גם יהדות התורה עולה במנדט אחד ל-8 מנדטים .  ביתר נתוני הסקר לא חל כל שינוי לעומת הסקר הקודם .  יש עתיד צפויה לגרוף 9 מנדטים ,  כולנו של משה כחלון 8 מנדטים וישראל ביתנו ומרצ עם 7 מנדטים כל אחת .  המפלגה שתאחד את כלל הסיעות הערביות תזכה ב-11 מנדטים .  למרות פרישתו של אריה דרעי ,  ש"ס נשארת עם 6 מנדטים .  העם איתנו של אלי ישי עדיין לא עוברת את אחוז החסימה .  
בחירות 2015 || סיקור מיוחד בוואלה !  חדשותפייגלין עוזב את הליכוד : " נתניהו עשה לי סיכול ממוקד"נתניהו תוקף : " בוז'י ולבני חלשים ,  רוצים להיכנע"מועמד העבודה עקץ את ה"ילדים הצעירים "  מהמחאה החברתית 
בסקר ,  שבו השתתפו 1,500 בני אדם ,  נבדקה גם השאלה :  מי מבין המועמדים הוא המתאים ביותר להיות ראש ממשלה הבא .  על שאלה זו השיבו 49% מהמשתתפים כי בנימין נתניהו הוא האדם המתאים ביותר לתפקיד  ( לעומת 40% בסקר הקודם )  ואילו 33% מאמינים כי הרצוג הוא המתאים ביותר  ( זינוק לעומת 24.3% בסקר הקודם )  .  

סקר :  נתניהו עדיין מוביל ,  הרצוג ולבני נשארים צמודים
מסקר חדש שפרסם ערוץ 1 עולה שהליכוד יורד במנדט אחד ל-25 והרשימה המאוחדת של העבודה-התנועה עולה ל-24 .  49% מהנשאלים בסקר השיבו כי נתניהו המתאים ביותר להיות ראש הממשלה הבא ואילו 33% מאמינים כי הרצוג הוא המתאים ביותר

