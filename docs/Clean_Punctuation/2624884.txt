הפשרה המסתמנת - החינוך לפירון ,  הפנים לליכוד
לפי הצעה שגיבש יו"ר הבית היהודי ,  נפתלי בנט ,  אשר צפויה לזכות להסכמתם של נתניהו ולפיד ,  ועדת הכספים תלך לבית היהודי והליכוד יקבל סגן שר נוסף .  סער ,  כנראה ,  יעבור לפנים
יו"ר הבית היהודי ,  נפתלי בנט ,  מוביל הצעה לפשרה בין ראש הממשלה בנימין נתניהו ליו"ר יש עתיד יאיר לפיד .  נתניהו ,  שנשא דברים באירוע פרידה של עובדי משרד הביטחון מאהוד ברק ,  אמר : " אני לא יכול להיות פה כל הערב כי צריך להקים ממשלה ".  על פי ההצעה המתגבשת ,  תיק החינוך יילך בסופו של דבר לנציג יש עתיד ,  ח"כ הרב שי פירון ,  כאשר הליכוד יקבל את תיק הפנים ,  שיוענק ככל הנראה לשר החינוך המכהן ,  גדעון סער .  בנוסף לכך ,  על פי ההצעה של בנט ,  לפיד יוותר בתמורה על דרישותיו בעניין ממשלה מצומצמת ויסכים למינויו של עמיר פרץ לתפקיד שר ,  כנראה להגנת הסביבה ,  וכן למינוי סגן שר נוסף מטעם הליכוד ,  שכפי הנראה יכהן במשרד החינוך .
 מחלוקת התפקידים שילכו למפלגתו של בנט ,  לפי מתווה ההצעה שרקם ,  עולה כי משרד התמ"ת יזכה לשם חדש ,  והוא יעמוד בראש משרד  " הכלכלה והמסחר ";  ח"כ אורי אריאל יזכה בתיק השיכון ,  כשבנוסף יישארו ברשות המשרד הסמכויות על מנהל מקרקעי ישראל .  ח"כ אורי אורבך יקבל את תיק הספורט וח"כ אלי בן דהאן ימונה לסגן שר ויקבל סמכויות של שר בכל ענייני הדת - מערך הגיור ,  הרבנות הראשית ואגף הישיבות .  הבית היהודי יחזיקו גם בראשות ועדת הכספים ,  בראשה יעמוד ח"כ ניסן סלומיאנסקי או ח"כ אבי וורצמן .
 ההצעה תגיע לשולחנו של ראש הממשלה עוד הערב  ( רביעי )  ועל פי הערכות היא תזכה להסכמה הן מלפיד והן מנתניהו .  בנט שוחח עם נתניהו בטלפון והשניים צפויים להיפגש עם לפיד ב-21:00 בקריה בתל אביב ,  לפגישה שמוגדרת פגישת סיכום .  כמו כן ,  הלל קוברינסקי מצוות המשא ומתן הקואליציוני של יש עתיד נפגש הערב עם יו"ר ישראל ביתנו ,  אביגדור ליברמן .  
באירוע הרמת כוסית בבית כנסת ברמת גן ,  אמר הערב בנט כי  " בשעות אלה מורכבת ממשלה ברעות וערבות הדדית בין מרכיביה ,  והיא תפעל למען ערבות הדדית בעם ישראל .  אני רוצה לברך את חברי יאיר לפיד שגילה נחישות ומנהיגות ,  את ראש הממשלה ואת יו"ר ישראל ביתנו אביגדור ליברמן .  אני מקווה שנקים ממשלה עוד הלילה .  הממשלה הזאת תדאג לכלל עם ישראל ". 
מוקדם יותר המשיך בנט ב"מסע הדילוגים "  ונועד עם לפיד בביתו בתל אביב ,  בניסיון לשכנע אותו להצטרף לממשלה ולהתפשר על הסוגיות שעומדות בלב המחלוקת בין הליכוד ליש עתיד .  בצאתו מבית לפיד אמר בנט : " זו הייתה פגישה עם חבר ",  והוסיף כי  " תהיה לנו אחלה ממשלה ".  
לפניות לכתב יהושע בריינר :  joshjosh@walla.com 

הפשרה המסתמנת - החינוך לפירון ,  הפנים לליכוד
לפי הצעה שגיבש יו"ר הבית היהודי ,  נפתלי בנט ,  אשר צפויה לזכות להסכמתם של נתניהו ולפיד ,  ועדת הכספים תלך לבית היהודי והליכוד יקבל סגן שר נוסף .  סער ,  כנראה ,  יעבור לפנים

