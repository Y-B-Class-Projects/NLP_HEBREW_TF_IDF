ליברמן הודיע על התפטרותו : " אנקה את שמי לחלוטין "
 יממה לאחר שהוחלט להגיש נגדו כתב אישום בפרשת השגריר בבלארוס ,  הודיע שר החוץ וסגן ראש הממשלה כי החליט להתפטר מתפקידו .  הערכה :  לא יתפטר ממקומו ברשימת הליכוד-ביתנו לכנסת
 ( צפו בליברמן מתייחס להחלטה להגיש נגדו כתב אישום ,  אתמול )  
שר החוץ ,  אביגדור ליברמן ,  הודיע לפני זמן קצר  ( שישי )  כי החליט להתפטר מתפקידו בעקבות החלטת היועץ המשפטי לממשלה להגיש נגדו כתב אישום בפרשת השגריר בבלארוס ,  בעבירה של מרמה והפרת אמונים . " היום קיימתי ישיבות עם עורכי דיני ועם חברי מטה הבחירות ",  אמר ליברמן . " חוות הדעת המשפטית קובעת שאינני חייב ,  לאור נסיבות העניין ופרטי כתב האישום ,  להתפטר מתפקידי בממשלה ".   
" על אף שאני יודע שלא עברתי כל עבירה ,  אך מתוך רצון שלאחר שנים כה רבות בהן מתנהלים נגדי הליכים משפטיים ,  חקירות והאזנות אוכל לשים גם את העניין שנותר ,  שגם משפטנים בכירים ביותר סבורים שאין בו כל היבט פלילי ,  מאחורי ,  החלטתי להתפטר מתפקידי כשר החוץ וסגן ראש הממשלה ,  וכפי שהודעתי אתמול ,  גם להסיר את חסינותי באופן מיידי ,  ולאחר 16 שנים בהן מתנהלות נגדי חקירות אוכל לסיים את העניין במהרה וללא עיכובים ולנקות את שמי באופן מוחלט ",  הסביר שר החוץ את המהלך המפתיע .  
לדבריו , " אני עושה זאת גם משום שאני סבור שאזרחי ישראל זכאים ללכת אל הקלפי לאחר שהעניין כבר הוכרע ,  קרי שהכרעה משפטית תתקבל עוד לפני הבחירות ואוכל להמשיך ולשרת את מדינת ישראל ואת אזרחי ישראל כחלק מהנהגה חזקה ומאוחדת שתתמודד עם האתגרים הביטחוניים ,  המדיניים והכלכליים הניצבים בפני מדינת ישראל ".  את התפטרותו יגיש ליברמן באופן רשמי ביום ראשון ,  לפי ישיבת הממשלה השבועית והיא תיכנס לתוקפה כעבור 48 שעות .
 אתמול הודיע היועץ המשפטי לממשלה ,  יהודה וינשטיין ,  על סגירת תיק החקירה המרכזי נגד ליברמן ,  שבו נחשד שר החוץ בקבלת מיליוני דולרים מאנשי עסקים בזמן כהונתו כשר וכחבר כנסת .  במקביל ,  הודיע וינשטיין על הכוונה להגיש נגד ליברמן כתב אישום בפרשת השגריר בבלארוס ,  בעבירה של מרמה והפרת אמונים .  על פי טיוטת כתב האישום ,  העביר השגריר זאב בן אריה לידי שר החוץ פרטים על בקשת הפרקליטות לבצע חיקור דין בעניינו של ליברמן ,  וזה בחר להמשיך ולקדם את מינויו למרות שידע שיש בכך פסול ,  תוך שהוא פועל בניגוד עניינים .
 גורמים בסביבת ליברמן הדגישו לאחר הודעתו היום כי שר החוץ מעוניין במשפט מהיר עוד לפני הבחירות .  הגורמים לא שללו כי ליברמן יסכים לעסקת טיעון ,  אך הבהירו כי אין שום סיבה שההליכים המשפטיים לא יסתיימו בחודש וחצי הקרובים .  
עוד הדגישו מקורביו של שר החוץ כי עורכי דינו לא חשבו שכתב האישום שהוגש מחייב את התפטרותו של ליברמן ,  כיוון שקביעות קודמות של בית המשפט מחייבות התפטרות רק לאחר שמוגש כתב אישום חמור ועורכי הדין לא סברו שכתב האישום הזה עונה להגדרה זו .  אולם ,  לדבריהם ,  ההחלטה להודיע על ההתפטרות נבעה מתוך מחשבה שהדבר יסייע לקידומו המהיר של המשפט מתוך תקווה שאולי אף ניתן יהיה לסיימו עד הבחירות .  
גורמים פוליטיים העריכו כי ליברמן ינסה להגיע בעזרת עורכי דינו לעסקת טיעון מהירה שתאפשר לו להתמנות בחזרה לשר מיד לאחר אישורה .  התפטרותו של ליברמן גם מייתרת את הדיון בשאלה אם מדובר בעבירה חמורה המחייבת את התפטרותו ,  סוגיה שהיועץ המשפטי לממשלה עדיין לא הכריע בה .  ממשרד המשפטים נמסר בתגובה להודעת ליברמן : " כתב האישום מוכן להגשה וככל שההגנה תבקש להחיש את הדיון ,  הפרקליטות תסכים לבקשה ".  המשנה לפרקליט המדינה ,  שוקי למברגר ,  הוסיף כי  " היועץ החליט לאפשר קודם כל לליברמן להודיע אם יתפטר או לא בטרם יתייחס לסוגיה ". 
ראש הממשלה ,  בנימין נתניהו ,  שוחח בצהריים עם ליברמן ואמר לו כי הוא מאחל לו שיוכיח בהקדם את חפותו גם בנושא היחיד שנשאר על הפרק ושיחזור במהרה לכהן בתפקיד בכיר בממשלה .  גורמים בלשכת ראש הממשלה מסרו כי ראש הממשלה אינו צפוי למנות שר אחר שימלא את מקומו של ליברמן לאחר התפטרותו ,  ואמרו כי  " נתניהו ישמור את תיק החוץ אצלו עד הרכבת הממשלה הבאה ".  ההערכה היא כי ליברמן לא יתפטר ממקומו ברשימת הליכוד-ביתנו לכנסת הבאה ויתמודד כחבר כנסת במפלגה .  אם המשפט לא יסתיים עד הרכבת הממשלה הבאה ,  יאיר שמיר ישמש כשר הבכיר בליכוד-ביתנו עד שתתקבל הכרעת הדין במשפט של ליברמן .  
עוד על כתב האישום נגד שר החוץמרצ עתרה לבגץ :  להורות לנתניהו לפטר מיד את ליברמןלדור על האישום המרכזי נגד ליברמן :  לא מדע מדויקהפרקליטות :  השלמנו עם כך שאין די ראיות נגד ליברמן
לפניות לכתבת טל שלו :  tal_sh@walla.net.il 

ליברמן הודיע על התפטרותו : " אנקה את שמי לחלוטין "
 יממה לאחר שהוחלט להגיש נגדו כתב אישום בפרשת השגריר בבלארוס ,  הודיע שר החוץ וסגן ראש הממשלה כי החליט להתפטר מתפקידו .  הערכה :  לא יתפטר ממקומו ברשימת הליכוד-ביתנו לכנסת

