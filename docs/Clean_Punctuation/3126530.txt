נתניהו על הקלטת בנו :  נחצו קווים אדומים ;  שקד :  לבחון חקיקה
ראש הממשלה אמר כי משרדו בוחן את ההיבטים המשפטיים העולים מהקלטת בנו יאיר .  שרת המשפטים :  ניתן לבחון חקיקה נגד מקרים מהסוג הזה .  השרה רגב :  לא ייתכן שנהג יקליט במהלך נסיעה מאובטחת
ראש הממשלה בנימין נתניהו אמר היום  ( חמישי )  כי בהקלטת בנו יאיר ,  שבה נחשף תוכן שיחותיו לאחר בילוי במועדון חשפנות . " נחצו קווים אדומים מבחינה אבטחתית ותקשורתית ".  במהלך ישיבת ממשלה ,  הוסיף ראש הממשלה כי  " הנושא נמצא בבדיקת גורמים משפטיים במשרד ראש הממשלה ".  
נושא ההקלטות עלה תחילה במהלך הישיבה על ידי שרת התרבות והספורט מירי רגב שטענה כי  " לא יכול להיות שנהג מקליט אנשים מאובטחים .  אני מוכנה לוותר על אבטחה כזו ,  אבל היא נכפית עליי ".  שרת המשפטים איילת שקד אמרה שניתן לבחון אפשרות חקיקה נגד מקרים מסוג זה .
 שקד התייחסה לנושא גם בוועידת גלובס ,  ואמרה כי  " כפוליטיקאית שמאוד חשופה לתקשורת ,  זה מסוכן שנמצאים בסביבה שבה מוקלטים  ואחר כך זה מפורסם .  כולנו בני אדם .  אתם מדברים על חברים או עם משפחה ,  ולא רוצים שאחר כך זה יפורסם .  הקלטות של שיחות סגורות זה פוגעני ". 
לקריאה נוספת:השאלות הלא פתורות והחורים בעלילה :  4 הערות על קלטת נתניהוחשיפה : " החדשות "  שילמו 50 אלף שקלים עבור הקלטות נתניהונתניהו על הקלטת בנו : " הסתלבט על חבר ,  חינכנו לכבד נשים "  
מנגד ,  חברת הכנסת סתיו שפיר צפויה להניח על שולחן הכנסת הצעת חוק חדשה המבקשת לאסור על מאבטחים או נהגים בשירות המדינה לשרת אישים במקום שבו מתבצעת פעילות בלתי חוקית כמו הימורים ,  זנות ,  חשפנות ועוד .  את ההצעה יזמה שפיר ברקע הסערה הציבורית מהקלטותיו של יאיר נתניהו ,  שמתעדות ליל הוללות של בנו ראש הממשלה שכלל תשלומים באלפי שקלים לחשפניות וקשר משמעותי עם בנו של טייקון הגז קובי מימון .  
בהצעה המתייחסת למשאבים כמו אבטחה או נהגים הניתנים על ידי המדינה נטען כי אין לעשות שימוש מתוקף מעמד  " שימוש אישי פסול "  המוגדר כ"מעשים או פעילות לא חוקיים או כאלו הכוללים ביקור בבתי בושת ,  מכוני ליווי ,  מועדוני חשפנות ,  מועדוני הימורים או צריכת סמים אסורים ".  אם המאובטח יעשה  " שימוש אישי פסול בשירותי אבטחה או נהיגה ",  הוא יחויב בתשלום עלות השירותים שניתנו לצורך שימוש זה לאוצר המדינה ,  בהתאם לקביעתו של החשב הכללי .  כמו כן ,  נקבע כי ועדת החינוך התרבות והספורט של הכנסת תהיה רשאית להגדיר מעשים או פעילויות נוספים כ"שימושים אישיים פסולים ".  
מוקדם יותר נודע לוואלה !  ברנז'ה כי  " חברת החדשות "  שפרסמה לראשונה את ההקלטות ,  שילמה כ-50 אלף שקלים תמורתן ,  זאת לאחר שהמקור הציע אותן לכלי תקשורת נוספים .  בהקלטות נשמעות שיחותיו של נתניהו הצעיר עם ניר מימון ,  בנו של טייקון הגז קובי מימון ,  ורומן אברמוב המשמש כנציגו של המיליארדר האוסטרלי ג'יימס פקר בישראל .  
השלושה נשמעים בהקלטות משוחחים בגילופין על חוויותיהם מבילוי משותף במועדון חשפנות ,  אליו התלווה מאבטחו של יאיר נתניהו ורכב שרד .  מלבד אופיו מעורר המחלוקת של ליל הבילויים הסוער ,  ההקלטות חשפו ממד מטריד נוסף בנוגע לקשרים שעולים לכאורה בין משפחת נתניהו למשפחתו של טייקון הגז מימון ,  ערב החתימה על מתווה הגז .  
בהקלטות נשמעים השלושה מגחכים בנושא ,  על רקע העברת הכספים ביניהם במועדון החשפנות .  נתניהו הבן נשמע אומר ,  בין השאר ,  לבנו של מימון : " אבא שלי סידר לאבא שלך 20 מיליארד דולר ,  נלחם בכנסת ,  ואתה מתווכח איתי על 400 שקלים ". 
 ( עדכון ראשון 15:04 )  

נתניהו על הקלטת בנו :  נחצו קווים אדומים ;  שקד :  לבחון חקיקה
ראש הממשלה אמר כי משרדו בוחן את ההיבטים המשפטיים העולים מהקלטת בנו יאיר .  שרת המשפטים :  ניתן לבחון חקיקה נגד מקרים מהסוג הזה .  השרה רגב :  לא ייתכן שנהג יקליט במהלך נסיעה מאובטחת

