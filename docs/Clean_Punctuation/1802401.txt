לראשונה :  שר ישראלי יבקר את ג'ונתן פולארד בכלאו
בפעם הראשונה מאז נכלא ,  אישרו הרשויות בארה"ב לשר ישראלי לבקר את המרגל ג'ונתן פולארד בכלאו .  השר משה כחלון צפוי לבקרו ביום רביעי הבא אך לא ברור אם יעביר לו מסר מרה"מ נתניהו
רשויות ארה"ב נענו לבקשת שר התקשורת והרווחה ,  משה כחלון ,  לבקר את המרגל הישראלי ג'ונתן פולארד בכלא האמריקאי .  כחלון יטוס לארצות הברית בשבוע הבא ,  והוא צפוי לבקר את המרגל הכלוא ביום רביעי .  כחלון יהיה השר הישראלי הראשון מזה שנים שייבקר את פולארד ועדיין לא ברור אם יעביר לו מסר מראש הממשלה בנימין נתניהו .
 בתוך כך ,  גורמים מדיניים התייחסו היום  ( שלישי )  לתמיכה ההולכת וגוברת של בכירים אמריקאים לשעבר בשחרורו של פולארד מהכלא .  לדבריהם ,  נשיא ארצות הברית ,  ברק אובמה ,  אמנם לא השיב עדיין למכתבו הפומבי של נתניהו בנושא ,  אך מאז פרסום המכתב התייצבה שורה ארוכה של אישים הקוראים לשחרורו .  האחרון שבהם הוא מזכיר המדינה האמריקאי לשעבר הנרי קיסינג'ר ,  ששלח אתמול מכתב לאובמה ,  הקורא לשחרר את פולארד .  
לדברי הגורמים , " המגמה הזאת צוברת תאוצה .  מדובר בהתפתחות חיובית מאוד .  אין ספק שבראיה לאחור ,  המכתב של ראש הממשלה פתח פתח לאמירות ציבוריות ,  כפי שנשמעות לאחרונה ". 
עם זאת גורמים המקורבים למשפחת פולארד הביעו חשש שהביקור של השר כחלון עלול להתבטל ברגע האחרון ,  בשל מצבו הבריאותי של פולארד .  לדבריהם , " ג'ונתן אושפז לאחרונה מספר פעמים ,  ואף נותח ".  רעייתו של פולארד ,  אסתר ,  הביעה לאחרונה אף חשש לחייו . " אני מפחדת שבמצבו הגופני ,  כל ההתקדמות עוד עלולה לרדת לטמיון ",  אמרה . " אני מתחננת ,  כעת כשלכולם ברור שאין הצדקה להמשך המאסר ,  הצילו אותו בטרם שיהיה מאוחר מדי ",  הוסיפה .
 במכתבו לנשיא ארצות הברית כתב קיסינג'ר ,  כי  " בתחילה חשתי כי אין בידי די מידע על מנת לגבש עמדה בנושא .  אך לאחר ששוחחתי עם ג'ורג' שולץ וקראתי את הצהרותיהם של ראש ה-CIA לשעבר ג'יימס וולסי ,  יו"ר ועדת המודיעין של הסנאט לשעבר ,  דניס דקונסיני ,  שר ההגנה לשעבר ,  קספר וינברגר והתובע הכללי לשעבר ,  מייקל מוקאסי ,  וכן את דבריהם של אחרים שאני מכבד את שיפוטם ואת המידע מכלי ראשון שיש להם בנוגע לתיק ,  אני מוצא את תמיכתם פה אחד בחנינה ,  משכנעת .  אני מאמין שהצדק יקויים על ידי קציבת מאסר העולם של פולארד לזמן שריצה עד כה ". 

לראשונה :  שר ישראלי יבקר את ג'ונתן פולארד בכלאו
בפעם הראשונה מאז נכלא ,  אישרו הרשויות בארה"ב לשר ישראלי לבקר את המרגל ג'ונתן פולארד בכלאו .  השר משה כחלון צפוי לבקרו ביום רביעי הבא אך לא ברור אם יעביר לו מסר מרה"מ נתניהו

