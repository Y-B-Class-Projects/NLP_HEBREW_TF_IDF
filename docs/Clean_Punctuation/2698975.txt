נתניהו על פציעת התינוקת : " נמצא את הפושעים "
 ראש הממשלה התייחס לפיגוע יידוי האבנים בירושלים בו נפצעה תינוקת בת שנתיים בראשה . " כשאנחנו מתמקדים במציאת בני עוולה - אנחנו מצליחים ",  אמר נתניהו בהדלקת נרות בכותל 
" הדבר הראשון שהייתי רוצה לעשות בערב הזה הוא לשלוח איחולי החלמה מהירה ושלמה לתינוקת הקטנה שנפצעה על ידי פושעים כאן בירושלים ",  כך אמר הערב  ( חמישי )  ראש הממשלה בנימין נתניהו במהלך טקס הדלקת הנרות החגיגי ברחבת הכותל המערבי בעקבות הפיגוע בבירה .  
בפיגוע נפצעה תינוקת בת כשנתיים ,  שעה שאבנים הושלכו לעבר הרכב בו הייתה עם אמה ושני אחיה סמוך לשכונת ארמון הנציב שבירושלים .  התינוקת פונתה עם פגיעת ראש ,  אולם בהכרה מלאה ,  לבית החולים הדסה עין כרם שם אושפזה ביחידת הטראומה .  המשטרה סורקת את האזור ,  קו התפר עם השכונה הערבית צור באחר - שכבר ידע יידויי אבנים בעבר ,  כדי ללכוד חשודים .
" אנחנו נמצא את הפושעים הללו ואנחנו נביא אותם לדין .  אנחנו נשמור על העיר שלנו ",  הצהיר ראש הממשלה ופנה לקהל : " אני חושב שנוכחתם ,  בוודאי בימים האחרונים ,  שכשכוחות הביטחון שלנו מתמקדים במציאת בני עוולה - הם מצליחים לעשות זאת ,  וגם כאן יצליחו .  באנו חושך לגרש ". 

נתניהו על פציעת התינוקת : " נמצא את הפושעים "
 ראש הממשלה התייחס לפיגוע יידוי האבנים בירושלים בו נפצעה תינוקת בת שנתיים בראשה . " כשאנחנו מתמקדים במציאת בני עוולה - אנחנו מצליחים ",  אמר נתניהו בהדלקת נרות בכותל

