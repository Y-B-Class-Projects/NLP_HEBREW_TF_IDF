אקוניס :  חוק השידור הציבורי יידחה - והאוצר יזרים כסף
השר אופיר אקוניס ,  האחראי על רשות השידור ,  הודיע כי החליט להמליץ על דחיית חוק השידור הציבורי בשלושה חודשים - כפי שפורסם בוואלה ברנז'ה .  בינתיים יממן משרד האוצר את המשך הפעילות ברשות השידור .  במקביל ,  מונה סמנכ"ל כספים לתאגיד
מתוך  " תיק תקשורת "  של החינוכית ,  בהנחיית חיים זיסוביץ' .  הפרק המלא ישודר הערב בשעה 17:30 בערוץ 2 
השר אופיר אקוניס ,  האחראי על רשות השידור ,  ממליץ לראש הממשלה ושר התקשורת ,  בנימין נתניהו ,  לדחות את יישום חוק השידור הציבורי בשלושה חודשים ,  המוגדרים במסגרת החוק הקיים ,  כאשר במהלכם יבחנו שינויי החקיקה .  זאת כפי שפורסם בוואלה ברנז'ה .
 הבוקר  ( חמישי )  ,  הודיע השר אקוניס כי הוא ממליץ  " לדחות בשלושה חודשים יישום חוק רשות השידור הציבורי ,  כדי להבטיח קיומו עצמאי ,  חזק ובלתי תלוי ". 
במכתבו לנתניהו ,  כך מסר אקוניס ,  הוא הסביר כי בנסיבות שנוצרו ,  החוק מחייב הפסקת שידורי רשות השידור ב-30 ביוני ופיטורי כל העובדים .  לכן ,  כדי להימנע ממצב של הפרת החוק ,  החליט להמליץ על הפעלת הסעיף במסגרת החוק ,  המאפשר הארכת פעילות רשות השידור עד סוף ספטמבר השנה .  עוד הוסיף השר כי משרד האוצר יממן את המשך פעילותה של רשות השידור .
 במהלך הדחייה יבחן השר אקוניס אפשרות של חזרה למתווה הרפורמה ,  כפי שאמר לוואלה ברנז'ה בתחילת השבוע : " אמרתי שאעמיד את האינטרס הציבורי בראש סדר העדיפויות ",  מסר השר אקוניס , " כיוון שנדרשת עוד תקופת זמן כדי להפעיל את התאגיד החדש וכדי למנוע מצב של החשכת מסך והפסקת שידורי רשתות קול ישראל המלצתי על הדחייה ". 
בתוך כך נפגש אקוניס עם יו"ר ועדת הכלכלה ,  איתן כבל ,  שאמר כי  " נדרשת פעולה דחופה להצלת השידור הציבורי ".  ח"כ כבל מסר לאחר הפגישה כי הוא מתכוון לפעול על מנת לתקן את החוק לאלתר ,  כך שיקבע נוהל העברת כספים ממשרד האוצר ותיקון לוח הזמנים להקמת התאגיד .  במקביל ,  על אף הדחייה והעובדה ששמות חברי מועצת התאגיד השידור הציבורי מונחות על שולחנו של נתניהו ,  נבחר רן היילפרן לתפקיד סמנכ"ל הכספים של התאגיד .  
המנכ"ל הזמני של התאגיד ,  אלדד קובלנץ ,  מסר בעקבות המינוי : " רן היילפרן מצטרף לצוות הקמת התאגיד הציבורי החדש כעובד הראשון שלו ,  מינויו הינו חוליה משמעותית בקידום שידור ציבורי איכותי בישראל ".  

אקוניס :  חוק השידור הציבורי יידחה - והאוצר יזרים כסף
השר אופיר אקוניס ,  האחראי על רשות השידור ,  הודיע כי החליט להמליץ על דחיית חוק השידור הציבורי בשלושה חודשים - כפי שפורסם בוואלה ברנז'ה .  בינתיים יממן משרד האוצר את המשך הפעילות ברשות השידור .  במקביל ,  מונה סמנכ"ל כספים לתאגיד

