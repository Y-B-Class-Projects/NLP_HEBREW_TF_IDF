מסע בחירות
מסע בחירותקמפיין נתניהו :  המפוטרים החדשים בחוץ ,  האליטות הישנות בפנים
כשברקע דוח מבקר המדינה ,  ראש הממשלה ורעייתו ניצלו גיבושון של מועמדי הליכוד במעון הרשמי כדי להצביע על פשטות הבית והטיח המתקלף .  אלא בעוד שהצרות האמתיות מבית מגיעות מעובדי כיל ,  נתניהו בוחר להתנגח דווקא בשופטי ועדת פרס ישראל .  מדור יומי חדש
מועמדי הליכוד לכנסת התכנסו אמש  ( רביעי )  בירושלים הקפואה לגיבושון במעון הרשמי של ראש הממשלה בעיר .  אחרי הביקורת שנמתחה על הראוותנות וחוסר הרגישות החברתית שהפגינה המפלגה באירוע דומה שהתקיים לפני כחודש במלון דן פנורמה בתל אביב ,  שכלל שלל מטעמים יוקרתיים ,  הפעם כלל הכיבוד אך ורק פשטידות ,  גבינות ,  ירקות ויין פשוט . " התחושה היא שדאגו שנראה שאין פאר ",  סיפר אחד המוזמנים .
 לא ממריא :  חודש לבחירות ,  הרצוג עסוק בלשכנע את המשוכנעים  
" ישבנו בפאטיו ,  היה שם קר .  גם ביבי וגם שרה הצביעו על רהיטי הגן שאמורים להופיע בדוח מבקר המדינה על הוצאות מעון ראש הממשלה ,  שיתפרסם בשבוע הבא ,  וביקשו שנתרשם מהם .  שרה הצביעה על הטיח המתקלף ואילו ראש הממשלה אמר 'כאן זה לא הבית הלבן' ",  מספר חבר כנסת שהיה נוכח באירוע .  נתניהו ניצל את הבמה וקרא לחבריו להגדיל את המעורבות שלהם בקמפיין . " אזכור זאת כשאחלק את התיקים ",  הזהיר .  לפי אמירה זו ,  אפשר כבר להמר ולומר שמירי רגב ,  שחורשת בימים אלה את השטח עם המירי-ואן ונפגשת עם מאות פעילים ביום ,  בדרך לשולחן הממשלה .  
ההתייחסות של ראש הממשלה ורעייתו למצבו הרעוע של המעון הרשמי ,  כמו גם לריהוט בגינה ,  לא נראתה מקרית לכמה מהנוכחים באירוע .  לדברי חבר בסיעה ,  הכול נועד לשפר את תדמיתו של ראש הממשלה . " הסיבה שבגללה נתניהו רב עם התקשורת ומייצר תחושה שכולם נגדו ,  היא חלק מהיערכותו לפרסום דוח המבקר על ההוצאות .  ברגע שנראה שרודפים אותך ממניעים לא ענייניים ,  גם היחס לדוח יהיה בהתאם ".  לדבריו , " לי באופן אישי נראה שהוא בלחץ מזה ,  אחרת הם לא היו מתעסקים כל כך הרבה בלשכנע אותנו עד כמה המעון והריהוט דלים וישנים ".  
כשבנימין נתניהו נבחר ב-1996 לראשונה לראשות הממשלה ,  המועמדים המתחרים ,  הרצוג ולבני ,  עוד היו עורכי דין שטרם כיהנו אפילו יום אחד בכנסת .  כמעט 20 שנה לאחר מכן ,  כשהוא בדרך לכהונתו הרביעית ,  ניתן היה להבין אם נתניהו היה מנהל מערכת בחירות חסרת אנרגיה .  אלא שההיפך הוא הנכון .  בעוד הצמד הרצוג ולבני עדיין מחפשים דגל לרוץ אתו ,  נתניהו מסתער על ראשות הממשלה כאילו מדובר היה בקמפיין הבכורה שלו ,  ממש כמו באמצע שנות ה-90'  והוא חוזר לאותן טקטיקות שהעלו אותו לשלטון בעבר .  
התבוננות מקרוב בקמפיין הבחירות של נתניהו מראה כי ראש הממשלה החליט לאמץ שורה של החלטות אסטרטגיות מאותו מרוץ דרמטי ,  שבסיומו ניצח את שמעון פרס והרכיב את ממשלתו הראשונה .  כך ,  למשל ,  הסיסמה  " פרס יחלק את ירושלים "  זכתה לעיבוד ,  והיא מוגשת כעת בצורה העדכנית : " ממשלת נסיגות וויתורים בראשות ציפי ובוז'י ,  שתביא להקמת חמאסטן בלב יהודה ושומרון ".  קו אחר שבו נוקט נתניהו הוא הליכה לתוך הבסיס האלקטורלי של נפתלי בנט ביהודה ושומרון .  בדומה לבחירות 1996 ,  הגיע אתמול נתניהו ליישוב עלי שבשומרון ובחר דווקא שם להציג את  " משל בקבוקי המים ",  שהסביר מדוע צריך לבחור בליכוד ולא בבית היהודי .  
החלטה נוספת שעושה ניחוח של קמפיין מהנייטניז היא ההתנצחות של נתניהו עם כמה מכלי התקשורת ,  ובראשם  " ידיעות אחרונות ".  מדובר בהחלטה מודעת לחלוטין שנתניהו לקח על עצמו :  לייחס את הביקורת שיש כלפיו לקמפיין תקשורתי מתואם שמטרתו החלפת השלטון .  אפשר להתווכח על הרבה מהמסרים של נתניהו ,  אבל בכל הנוגע לסיקור סביבו בידיעות אחרונות ,  נראה כי יש מידה לא מבוטלת של צדק בטענותיו .  
אבל מעל כל אלה ,  קיבלנו בימים האחרונים את האלמנט שמזכיר את אותו קמפיין מלפני שני עשורים ,  והוא המלחמה ב"אליטות הישנות ",  כפי שהשתקפה מסערת פרס ישראל .  אחרי שיועצי נתניהו החליטו ,  כפי שפורסם ב"הארץ ",  להחליף שלושה שופטים מוועדת פרס ישראל ,  בנימוק שאחד מהם ,  פרופ' אריאל הירשפלד ,  תומך בסרבנות ,  ואילו אחר ,  אבנר הולצמן , " ביטא עמדות מזלזות כלפי מזרחים "  - עלה נתניהו להתקפה .  
בפוסט בעמוד הפייסבוק שלו ,  כתב נתניהו כי לא רק שהוא עומד מאחורי ההחלטה ,  אלא אף נימק אותה בכך שהרכב הוועדה  " חייב להיות מאוזן ולשקף נאמנה את מגוון הזרמים ,  העמדות והרבדים המרכיבים את החברה הישראלית  (  ..  .)  לעתים קרובות מדי ,  נדמה היה שחברי הוועדה הקיצוניים מחלקים את הפרסים לחבריהם ,  בשיטת חבר מביא חבר .  מי שלא מזוהה עם הקו שלהם ,  מי שלא שייך לקליקה שלהם ,  התקשה מאוד להשתלב בוועדת הפרס או לקבל את הפרס ".  בכך ,  חזר נתניהו לאחת מאבני היסוד של קמפיין 1996 :  המלחמה באותו מועדון סגור ששולט לשיטת נתניהו בתרבות ,  בתקשורת ,  בבתי המשפט ובכל מוקדי הכוח בחברה הישראלית .  
כשנתניהו נבחר לראשונה ,  אחת ההבטחות שלו הייתה להיאבק באותן אליטות ולהחליף אותן ,  כך שכוחו של הימין יבוא לידי ביטוי לא רק במספר המנדטים שקיבל הליכוד ,  אלא גם באותן עמדות מפתח .  זוכי הפרס עדיין לא מייצגים את כל חלקי הציבור ,  אולם ישראל עברה כברת דרך ארוכה מאז 1996 .  בין הזוכים האחרונים בפרס ישראל למפעל חיים ניתן למצוא בין היתר את הרבנית עדינה בר שלום ;  את ראש עיריית אריאל לשעבר ,  רון נחמן המנוח ;  את כמאל מנצור ,  דרוזי שכיהן כיועץ לנשיאי ישראל בנושא ערביי ישראל ;  את הרב חיים דרוקמן ,  מבכירי הרבנים בציונות הדתית ;  ואנשים רבים מימין ומשמאל ,  אשכנזים ומזרחים ,  חילונים ודתיים .  אפילו נתניהו עצמו כבר מזמן לא מדבר באותם מונחים של  " קבוצה קטנה וסגורה עם עמדות קיצוניות שמעבירה את המקל מיד ליד ".  לכן ,  ההחלטה לשנות את הרכב הוועדה בסמיכות לבחירות ,  מדיפה ריח ברור של קמפיין .  
מבחינת נתניהו ,  הדבר החשוב הוא שהקמפיין שלו עובד .  הליכוד מצליח להעביר אליו בשבועות האחרונים מנדטים מהבית היהודי וישראל ביתנו .  אתמול בבוקר ,  בין אובך לגשם ,  הכותרות עוד עסקו בפיטורים ההמוניים בדרום ובמחאת המפוטרים ,  ששרפו כרטיסי חברות בליכוד לעיני המצלמות .  מאז אתמול בערב ,  לעומת זאת ,  כולם מדברים רק על מאבקו של נתניהו בפרופסורים ובשמאל .  סיפור זה יחזיק מעמד בכותרות לפחות עוד יום-יומיים ,  מתודלק על ידי התבטאויות מזועזעות של השמאל נגד ראש הממשלה .  אחר כך נחזור לדבר על הנאום בקונגרס ,  שהולך ומתקרב בצעדי ענק .  אלא אם מישהו אחר יציב את העניין על ראש שמחתו ,  העובדים המפוטרים כנראה יצטרכו לחכות .  
לפניות לכתבים :
 אמיר תיבון :  amir.tibon@walla.co.il
עמרי נחמיאס :  omri_n@walla.net.il 

מסע בחירותקמפיין נתניהו :  המפוטרים החדשים בחוץ ,  האליטות הישנות בפנים
כשברקע דוח מבקר המדינה ,  ראש הממשלה ורעייתו ניצלו גיבושון של מועמדי הליכוד במעון הרשמי כדי להצביע על פשטות הבית והטיח המתקלף .  אלא בעוד שהצרות האמתיות מבית מגיעות מעובדי כיל ,  נתניהו בוחר להתנגח דווקא בשופטי ועדת פרס ישראל .  מדור יומי חדש

