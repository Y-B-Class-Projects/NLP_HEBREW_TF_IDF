פרסום ראשון :  צוות חדשות 10 גורש ממעון ראש הממשלה
המתיחות בשיא :  צוות חדשות 10 והכתב עמרי מניב הגיעו הבוקר למעון רה"מ לקיים עמו ראיון שתואם מראש .  בעוד הם ממתינים יצא דוברו ניר חפץ והודיע : " הראיון מבוטל ,  אתם מתבקשים לעזוב ".  בליכוד אומרים שהצוות  " התנהג בפראות ",  אבל לא יודעים לומר מה בדיוק עשו
המתיחות בין ראש הממשלה בנימין נתניהו ואנשי חדשות 10 מגיעה היום לשיא ,  עם החלטתו לבטל ברגע האחרון ראיון עמם שתואם מראש במעונו .  הבוקר  ( שלישי )  ,  יום הבחירות ,  ערך נתניהו סבב ראיונות במעונו ,  אליו הוזמנו גם אנשי חדשות 10 .  ברגע האחרון הודיע להם דוברו של נתניהו ניר חפץ כי הראיון מבוטל ,  מבלי שנתן לכך נימוק הולם .  
כתב חדשות 10 עמרי מניב הגיע הבוקר למעון ראש הממשלה ,  מלווה בצוות צילום ,  על מנת לקיים עמו ראיון שתואם מראש .  בעוד אנשי החדשות ממתינים שנתניהו יסיים להתראיין לרוני דניאל וצוות של חדשות 2 הם החליטו לצלם במעון ראש הממשלה  " ויז'ואלז "  - צילומי וידאו כלליים לשילוב בידיעה .  צוות ראש הממשלה ביקש מהם שלא לצלם את המעון ,  ואנשי חדשות 10 נעתרו לכך .  זמן קצר לאחר מכן יצא אליהם דובר ראש הממשלה ניר חפץ והודיע להם כי הראיון עמם מבוטל .  גורם שנכח במקום אמר לוואלה ברנז'ה כי חפץ טען שצילומי הויז'ואלז הוו הפרה של הסכמים מוקדמים מול הערוץ ,  אולם בערוץ לא מקבלים את הטענה - וטוענים כי מדובר בתירוץ .
 המקרה הגיע רק כמה שעות לאחר שבנימין נתניהו כמעט ביטל ראיון נוסף שתואם לו בתכנית הבוקר של הערוץ  " אורלי וגיא ".  לנתניהו ,  אשר שהה באולפן בירושלים ,  נודע כי באולפן בהרצליה נמצא בן כספית .  הוא לא הסכים להתראיין כל עוד כספית נמצא שם ,  וכספית החליט מיוזמתו לעזוב את האולפן כדי לאפשר את הראיון .  אתמול כתבו אנשי מערכת  " אורלי וגיא ,  בעמוד הפייסבוק שלהם  " נתניהו כידוע מסרב לבוא ואנחנו מסרבים לתת לו ראיון נטול דרוקר ".  ראיון כזה ,  לבסוף ,  כן הוענק .
 בשבוע שעבר ,  כפי שנחשף בוואלה ברנז'ה ,  התנה נתניהו ראשון בחדשות 10 בכך שהמראיין לא יהיה רביב דרוקר ,  ומשכך ,  החליטו בערוץ שלא להיכנע לתכתיב וביטלו את הראיון .  מגישת המהדורה המרכזית תמר איש שלום כתבה אז כי  " כאן בחדשות 10 לא נסכים לקבל תכתיבים ופסילות מאף מועמד בבחירות ,  לא ברמז ולא בלשון ציווי ".  
מהליכוד נמסר בתגובה : " צוות של חדשות 10 בהובלת הכתב עומרי מניב ,  שהוזמן למעון הרשמי בירושלים כדי לראיין את ראש הממשלה לבקשת ערוץ 10 ,  התנהג בתוך בית ראש הממשלה בפראות ,  בזלזול ובחוסר כבוד תוך הפרת האתיקה העיתונאית והכללים המקובלים .  הציבור צריך לשאול את עצמו האם היו מעזים לנהוג כך לפני ראיון בתוך הבית הלבן או בדאונינג 10 ?  זהו המשך המסע התקשורתי המתוזמר ומתוזמן על ידי גורמים נרחבים בתקשורת שמטרתו לנסות להפיל את ממשלת הליכוד הלאומית בראשות נתניהו ".  
עמרי מניב הפנה לקבלת תגובת חדשות 10 ,  שם אישרו כי הראיון בוטל ביוזמת אנשי נתניהו .  ניר חפץ לא הסכים לבקשת וואלה !  ברנז'ה לפרט מה בהתנהלות צוות חדשות 10 הווה הפרה של הכללים .  

פרסום ראשון :  צוות חדשות 10 גורש ממעון ראש הממשלה
המתיחות בשיא :  צוות חדשות 10 והכתב עמרי מניב הגיעו הבוקר למעון רה"מ לקיים עמו ראיון שתואם מראש .  בעוד הם ממתינים יצא דוברו ניר חפץ והודיע : " הראיון מבוטל ,  אתם מתבקשים לעזוב ".  בליכוד אומרים שהצוות  " התנהג בפראות ",  אבל לא יודעים לומר מה בדיוק עשו

