שוב קונים את השלטון בכסף
ראש הממשלה נתניהו פועל לאישור  " חוק מופז "  שיאפשר ל-7 ח"כ מסיעה גדולה לפרוש ממנה ולהקים סיעה חדשה .  צבי זרחיה חושב כי לא הכל כשר כשהמטרה היא אך ורק להישאר בשלטון
לפני שתצא מליאת הכנסת לפגרת הקיץ שלה ביום רביעי ,  לוחץ ראש הממשלה בנימין נתניהו לחוקק עוד השבוע את  " חוק מופז ",  אשר יאפשר לשבעה חברי כנסת מסיעה גדולה לפרוש ממנה ולהקים סיעה חדשה .  החוק נועד לאפשר את פרישתם של שאול מופז ושישה ח"כים נוספים מסיעת קדימה ,  שבליכוד מקווים שיצטרפו לקואליציה .  מופז עצמו הודיע שיתנגד לחוק .
 החוק המוצע בעייתי משום שהוא מעודד פרישת ח"כים ממפלגה גדולה ,  ומאפשר להם לכהן כסיעה עצמאית הנהנית ממימון מפלגות ומזכויות פרלמנטריות .  המרגיז הוא שנתניהו פועל בכנסת כדי לרפד את שלטונו על חשבון הקופה הציבורית .
 חקיקת  " חוק מופז "  תעלה לקופת המדינה מיליון שקל בשנה ,  כלומר ,  סכום מצטבר של 4 מיליון שקל בקדנציה כולה .  הסיעה החדשה ,  לאחר שתוכר כמפלגה על ידי רשם המפלגות ,  תהיה זכאית למימון מפלגות חודשי מהכנסת בסך של 65 אלף שקל ,  ללא קשר למספר הח"כים שבה - ובסך הכל 780 אלף שקל בשנה .
 סכום זה ישולם בנוסף לסכום דומה המשולם כיום לקדימה .  בנוסף ,  תממן הכנסת משכורת של מנהלת סיעה לסיעה שתתפלג ,  בעלות של כ-12 אלף שקל בחודש ,  ותעניק לה שירותי משרד ,  מחשבים וטלפונים בהיקף של כ-80 אלף שקל בשנה .
 זוהי לא התוספת היחידה שתוטל על משלם המסים עקב שאיפתו של נתניהו לחזק את הקואליציה .  סיעת הבית היהודי לוחצת לחוקק את  " חוק סלומיאנסקי ",  שבמסגרתו יתפטר מהכנסת יו"ר הבית היהודי ,  שר המדע דניאל הרשקוביץ ,  ובמקומו יצטרף הח"כ לשעבר ניסן סלומיאנסקי .
 כיום הכנסת אינה משלמת את משכורתו של הרשקוביץ ועוזריו ,  משום שהוא שר .  ואולם ,  הצטרפותו של סלומיאנסקי במקום הרשקוביץ תעלה לכנסת בסך הכל כמיליון שקל בשנה .  כלומר ל-4 מיליון שקל לקדנציה .
 הוצאה ממשלתית של 8 מיליון שקל בקדנציה אינה גדולה ביחס לתקציב המדינה ,  אבל הוספת תשלום זה מכספי משלמי המסים לצורך ריפוד הקואליציה היא שערורייה מקוממת .  גם כך הממשלה המנופחת שהקים נתניהו מונה 30 שרים ותשעה סגני שרים מתוך מטרה לחלק ג'ובים ולרצות את השותפים הקואליציוניים .  הגיע הזמן שהממשלה תפסיק לעשוק את הקופה הציבורית לשם הבטחת המשך שלטונה .
 
שוב קונים את השלטון בכסף
ראש הממשלה נתניהו פועל לאישור  " חוק מופז "  שיאפשר ל-7 ח"כ מסיעה גדולה לפרוש ממנה ולהקים סיעה חדשה .  צבי זרחיה חושב כי לא הכל כשר כשהמטרה היא אך ורק להישאר בשלטון

