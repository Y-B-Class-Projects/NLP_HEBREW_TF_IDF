ראשי רשויות רבים בליכוד לנתניהו :  אל תמנה את דרעי לשר הפנים
ראש עיריית מעלה אדומים בני כשריאל העביר לראש הממשלה מכתב ,  שלדבריו הוא בשמם של 80 ראשי רשויות .  הדרישה :  להשאיר את תיק הפנים בידי הליכוד בשל חשיבותו לשלטון המקומי .  התנועה לאיכות השלטון בקמפיין נגד דרעי כשר פנים : " אין גבול לבושה ?  "
  ( צפו בנציגי המפלגות מגישים את ההמלצה על ראש הממשלה הבא )  
אחרי לפיד והתנועה לאיכות השלטון ,  גם בליכוד עצמו עולים קולות נגד מינוי דרעי לשר הפנים :  ראשי רשויות מטעם הליכוד קראו היום  ( ראשון )  לראש הממשלה בנימין נתניהו שלא להעניק את תיק הפנים בממשלה החדשה ליו"ר ש"ס אריה דרעי .  על המכתב חתום יו"ר הליכוד בשלטון המקומי ,  ראש עיריית מעלה אדומים בני כשריאל ,  והוא מציין שמגבים אותו לא פחות מ-80 ראשי רשויות מטעם הליכוד שסירבו להזדהות בשמם .  זאת ,  ככל הנראה מתוך חשש שלהם להתעמת עם שר הפנים הבא ,  אם זה בסופו של דבר לא יגיע מתוך הליכוד . 
" אנחנו ,  80 ראשי רשויות מהמרכז לשלטון - המהווים רוב מוחלט בשלטון המקומי ,  קוראים לך ראש הממשלה להשאיר את תיק הפנים בידי הליכוד ולמנות רק שר מהליכוד לתיק זה - בשל חשיבותו הרבה בחיזוק השלטון המקומי בישראל ",  כתב כשריאל במכתב לנתניהו .
 עוד ידיעות פוליטיות בוואלה חדשותהמרוץ להרכבת הממשלה :  51 ממליצים לנתניהו ,  רק 24 להרצוגכשבישראל מרכיבים ממשלת ימין ,  ברשות מחכים בפינה עם נבוטלמה נתניהו עשוי לחלק את הביטחון או החוץ לליברמן או לבנט ? 
בהמשך רמז כי החלטה שכזו שלא להוציא את תיק הפנים מהליכוד ,  תהיה בה הכרת תודה למאמצים שנעשו לטובת המפלגה בבחירות : " ראשי הרשויות עבדו כולם במלוא המרץ ועשו כל שביכולתם למען הצלחת הליכוד .  נמשיך לעמוד לימינך  לתשובתך החיובית נצפה ". 
בשיחה עם וואלה חדשות אחרי שליחת המכתב הסביר כשריאל כי אין לו דבר נגד דרעי ברמה האישית .  הוא מחה על כך שחבריו נותרו בעילום שם והסביר : " אני יו"ר סיעת הליכוד במרכז השלטון המקומי ,  וכתבתי את המכתב בחמישי בשם כולם .  זו העמדה של 80 ראשי הרשויות בישראל ,  שתומכים בליכוד .  אם צריך ,  אני אלך ואחתים אחד-אחד .  אני רוצה שהתיק יישאר בליכוד ,  כי אנחנו המפלגה הממלכתית היחידה בקואליציה הצרה שיקים נתניהו .  כל שאר המפלגות הן מגזריות ,  הליכוד מייצג את כלל האוכלוסיה ".  
אחד מראשי הרשויות ,  שלא נחשף בשמו ,  אמר כי רוב חבריו מסכימים עם תוכן המכתב ,  אך הוסיף כי לרובם יש חשש גדול לחתום . " מי ירצה לפתוח קדנציה מול שר הפנים שהוא התנגד למינויו ?  זה השר הכי משפיע על הרשויות המקומיות ",  אמר .
 יאיר רביבו ,  ראש עיריית לוד ומתומכיו המובהקים של נתניהו בבחירות האחרונות אמר לוואלה חדשות כי הוא אמנם לא מכיר את הדרישה הספציפית נגד דרעי ואת המכתב המדובר ,  אולם עמד על כך שזו גם עמדתו . " יש לנו ווטסאפ של כל ראשי הרשויות ולא ראיתי את זה מופיע ,  אך אני יודע שיש דרישה להשאיר את התיק בליכוד ,  כי בסך הכל ראינו שהניצחון בבחירות הושג דרך ראשי הערים .  אם ראש הממשלה יבחר בדרעי ,  שיהיה לבריאות .  אבל ,  אם שואלים מה רצוננו ,  אני הייתי שמח מאוד שגלעד ארדן ימשיך ,  כי רואים את המשמעות של שר הפנים שמקשר בין רשויות ". 
בתשובה לשאלה אם נוח יותר כך לקבל תקציבים למי שמזדהה עם הליכוד השיב רביבו  " לא ",  אולם הוסיף : " זה ברור שראש עיר ,  נוח לו לעבוד עם מישהו שהוא מכיר ברמה האישית ".  הוא העריך כי גם אם יינתן התיק בידי דרעי ,  לא יקרה מצב שבו רשות מסוימת תרוויח על חשבון אחרת . " הדברים השתנו ,  זה לא כמו שפעם ,  שכל אחד היה עושה מה שהוא רוצה ,  יש נוסחאות ".  
הדברים הללו מגיעים אחרי ששר האוצר לשעבר ,  יו"ר יש עתיד יאיר לפיד קרא אתמול אף הוא לנתניהו לא לתת לדרעי את תיק הפנים ,  אולם משום עברו של האחרון . " האם אתה שלם עם הרעיון שתמנה לשר בכיר  ( אני מבין שמדובר על שר הפנים )  ,  האחראי על תקציבים של מיליארדים ,  אדם שבהכרעת הדין שלו כתבו השופטים :  'קשה היא תמונת השוחד שנתגלתה בראיות' ?  ",  כתב לפיד במהלך השבת בעמוד הפייסבוק שלו .
 בתנועה לאיכות השלטון מקדמים גם כן את עניין ההחרגה של דרעי מטעמי שחיתות ,  ושם אף פנו לציבור בבקשה להפיץ את הדרישה מנתניהו שלא למנותו . " אסור לאפשר לתת את מכת הסנוקרת הזאת למאבק על טוהר המידות בישראל ",  נכתב בעמוד הפייסבוק של התנועה .
" אחרי שהורשע בשוחד ,  מרמה והפרת אמונים ,  אחרי שהוטל עליו קלון ,  אחרי שבית המשפט קבע שהוא ניצל את מעמדו ותפקידו הציבורי בשביל לשלשל לכיסו כספי ציבור במיליונים - אריה דרעי ימונה כשר הפנים ?  משרד המנהל תקציבי ענק ובדיוק אותו משרד אותו דרעי מכיר טוב טוב כאשר כיהן בו וניצל את תפקידו זה לעבירות חמורות של גניבת כספי ציבור - אין גבול לבושה ?  חייבים למנוע מזה לקרות ועכשיו הזמן להשמיע כאן קול צעקה ציבורי שראש הממשלה לא יוכל להרשות לעצמו להתעלם ממנה .  אריה דרעי לא יכול להתמנות כשר בממשלה ובטח לא כשר הפנים ". 
לפניות לכתב יניר יגנה :  Yanir9310@walla.comלפניות לכתבת דנה ירקצי :  danayark@walla
 ( עדכון ראשון :  19:50 )  

ראשי רשויות רבים בליכוד לנתניהו :  אל תמנה את דרעי לשר הפנים
ראש עיריית מעלה אדומים בני כשריאל העביר לראש הממשלה מכתב ,  שלדבריו הוא בשמם של 80 ראשי רשויות .  הדרישה :  להשאיר את תיק הפנים בידי הליכוד בשל חשיבותו לשלטון המקומי .  התנועה לאיכות השלטון בקמפיין נגד דרעי כשר פנים : " אין גבול לבושה ?  "
 
