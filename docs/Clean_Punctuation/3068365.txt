בצעד מפתיע :  ראש הממשלה נתניהו מינה את איוב קרא לשר התקשורת
נתניהו חויב למנות שר במינוי קבוע ,  ועשה זאת לאחר דחייה של שבוע ,  שנגרמה בשל ההכנות לביקורו של טראמפ .  בכירים בליכוד היו מופתעים מהמינוי .  קרא : " אעשה ככל שביכולתי לשרת את המדינה "
  ( בווידאו :  השר איוב קרא על השידור הציבורי ,  לפני כחודש )  
ראש הממשלה בנימין נתניהו החליט למנות את השר איוב קרא לתפקיד שר התקשורת ,  כך נמסר הבוקר  ( ראשון )  .  מינוי השר מגיע עם תום תקופת כהונתו הזמנית של צחי הנגבי בתפקיד ,  כשנתניהו חויב למנות לתפקיד שר במינוי קבוע .  קרא שוהה בנורבגיה בביקור עבודה ,  ולא ידע על המינוי עד אמש ,  כשקיבל על כך עדכון טלפוני ממזכיר הממשלה צחי ברוורמן .  בכירים בליכוד אמרו לוואלה !  NEWS כי גם הם הופתעו למשמע דבר המינוי שלו .
 השר קרא מסר הבוקר כי הוא שמח על המינוי . " אני מודה לראש הממשלה בנימין נתניהו ותנועת הליכוד על האמון והכבוד .  אעשה ככל שביכולתי לשרת את מדינת ישראל ועם ישראל בהצלחה גדולה ",  מסר השר החדש .  מאוחר יותר אישרה פה אחד הממשלה את המינוי .  
לפני כשבוע הודיעה לשכת ראש הממשלה כי יכריע בסוגיית מינוי השר היום ,  זאת בשל ביקורו של הנשיא האמריקני דונלד טראמפ ,  שהביא לדחייה בהחלטה . " ראש הממשלה נתניהו עסוק בהכנות לביקור הנשיא טראמפ ,  ולכן יקבל את ההחלטה בנוגע למינוי שר התקשורת עד יום ראשון הבא ",  נמסר בהודעה במוצאי השבת שעברה . " החלטה זו של ראש הממשלה התקבלה לאחר התייעצות עם היועץ המשפטי לממשלה ". 
עוד בוואלה !  NEWS:ערב ביקור טראמפ :  נתניהו הקים ועדה להכשרת מאחזיםדוח נציבות הביקורת קובע :  הפרקליטות הסתירה מידע מהותי מנאשמים 
עוד דווח בשבוע שעבר כי ראש הממשלה הציע לשר התיירות יריב לוין את תפקיד שר התקשורת ,  לקראת תום תקופת הכהונה הזמנית של בן סיעתו צחי הנגבי בתפקיד .  נתניהו הציע את התפקיד ללוין בנוסף על תיק התיירות שבו הוא מחזיק מתחילת הקדנציה ,  ולא במקומו  אולם לוין סירב להצעה .
 לאחר הבחירות ב-2015 ,  התעקש נתניהו להשאיר בידיו את תיק התקשורת ,  אולם בחודש פברואר הוא העביר אותן באופן זמני לידי הנגבי ,  על רקע עתירות לבג"ץ .  בעתירות נדרשה הפסקת כהונתו של נתניהו כשר התקשורת בשל ניגוד עניינים ,  לנוכח יחסיו עם המיליארדר ארנון מילצ'ן ,  מבעלי ערוץ 10 ואחד מהגורמים המרכזיים בחקירת תיק 1000 , " פרשת המתנות ". 
לאחר שנחשפו קשריו של נתניהו עם מילצ'ן במסגרת חקירת תיק 1000 ,  ולאור הגילויים על קשריו של ראש הממשלה עם מו"ל  " ידיעות אחרונות "  נוני מוזס במסגרת חקירת תיק 2000 ,  הוגשו שתי עתירות לבג"ץ נגד המשך כהונתו בתפקיד  האחת ,  מטעמו של יו"ר האופוזיציה יצחק הרצוג ,  והשנייה על ידי התנועה לאיכות השלטון .
  ( עדכון ראשון :  6:48 )  

בצעד מפתיע :  ראש הממשלה נתניהו מינה את איוב קרא לשר התקשורת
נתניהו חויב למנות שר במינוי קבוע ,  ועשה זאת לאחר דחייה של שבוע ,  שנגרמה בשל ההכנות לביקורו של טראמפ .  בכירים בליכוד היו מופתעים מהמינוי .  קרא : " אעשה ככל שביכולתי לשרת את המדינה "
 
