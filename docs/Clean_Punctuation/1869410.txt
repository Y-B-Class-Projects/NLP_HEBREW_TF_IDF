גלעד שליט נפגש עם משפחתו לראשונה לאחר שחרורו
ברדתו מהמסוק בבסיס תל נוף ,  זמן קצר אחרי שהועבר לישראל ממצרים ,  התקבל החייל ששוחרר משבי החמאס על ידי ראש הממשלה ,  שר הביטחון והרמטכ"ל .  המשפחה טסה לביתה במצפה הילה
 ( צילום :  דובר צה"ל ,  לע"מ ,  רויטרס ,  הטלוויזיה המצרית ,  הערוץ הראשון ,  עריכת וידאו :  טל רזניק ) 
דמעות של אושר במשפחת שליט :  לאחר שאתמול בבוקר  ( שלישי )  שוחרר משבי החמאס ,  1941 ימים אחרי חטיפתו ,  והועבר לישראל דרך ממצרים ,  נפגש בצהריים לראשונה רב-סמל גלעד שליט עם בני משפחתו - הוריו נעם ואביבה ,  אחיו יואל ,  אחותו הדס וסבו צבי - בבסיס חיל האוויר תל נוף במרכז הארץ .  מעט קודם לכן ,  ברדתו מהמסוק בבסיס ,  התקבל שליט על ידי ראש הממשלה בנימין נתניהו ,  שר הביטחון אהוד ברק והרמטכ"ל בני גנץ .  נתניהו אמר לשליט עם פגישתם : " כמה טוב שבאת הביתה ,  חיכינו לך הרבה שנים ".  גלעד ובני משפחתו המריאו מעט אחרי השעה 16:00 מתל נוף לכיוון ביתם במצפה הילה .  הטיסה התאפשרה לאחר שהחייל ,  ששב הבוקר לאחר למעלה מחמש שנים לישראל ,  עבר בדיקות רפואיות מקיפות בבסיס ,  שם נקבע כי הוא כשיר לטיסה . 
" שלום גלעד ,  ברוך שובך למדינת ישראל ",  אמר נתניהו לשליט עם נחיתתו . " כמה טוב שבאת הביתה ".  הוא הצדיע לו ,  ושליט הצדיע בחזרה .  להוריו של שליט אמר : " החזרתי לכם את הילד הביתה ".  לאחר מכן הועברו שליט ובני משפחתו לאזור המפגש המבודד בבסיס .  בהמשך מסר נתניהו תדרוך לעיתונאים ,  בו אמר כי החזרת שליט הייתה אחת המשימות  " המרכזיות והמורכבות "  שהיו מונחות על שולחנו ,  וכי  " המשימה הושלמה ". 
עוד הסביר נתניהו כי עמד על כך שרוב האסירים ששוחררו בעסקת השבויים יורחקו משטחי יהודה ושמרון ,  והבהיר כי  " ערבות הדדית היא יסוד קיומנו "  וכי  " לא רציתי שגלעד יהיה עוד רון ארד ". 
בתוך כך ,  דובר צה"ל תא"ל יואב  ( פולי )  מרדכי ערך בשעות הצהריים תדרוך בו אישר את מרבית הפרטים שכבר פורסמו על השתלשלות שחרור שליט .  מרדכי ציין שכעת שליט נמצא בבדיקות רפואיות מקיפות בבסיס תל נוף ,  שם נפגש לראשונה עם הוריו מוקדם יותר .  הוא הוסיף כי הטיסה במסוק היסעור בין בסיס אמתי בדרום לעבר מרכז הארץ היתה  " מרגשת "  עבור שליט .  עם יציאתו מהמסוק ,  הצדיע שליט לראש הממשלה ,  שר הביטחון ולרמטכ"ל ,  שחיבק את גלעד ואמר לו : " אתה גיבור ואמיץ ".  בנוגע למצבו הרפואי של שליט ,  הסביר דובר צה"ל כי הוא עובר בדיקות מעמיקות שבסופן יחליטו גורמי רפואה האם שליט ישוב לביתו בטיסה או שמא בנסיעה ברכב . " אני לא יודע כמה זמן ייקחו הבדיקות הרפואיות ,  אלה בדיקות חשובות ,  המון בדיקות ,  ואנחנו רוצים לוודא ולבדוק את שלומו ",  ציין .
 שליט הוטס לתל נוף מבסיס אמיתי שבדרום ,  הסמוך למעבר כרם שלום שדרכו נכנס לישראל ממצרים ,  שם עבר  " הליך קליטה ",  התקלח ולבש מדים .  לפני כן עבר בדיקות רפואיות ,  שבין היתר אישרו כי הוא כשיר לטיסה .  עם זאת ,  נמצא כי הוא סובל מתת-משקל ,  עקב תת-תזונה במשך שנות שביו .  עוד נמסרו מצה"ל פרטים ראשונים נוספים שסיפר שליט - שבין היתר אמר כי פגש במעט מאוד אנשים במהלך חמש השנים בשבי ,  כי שוביו לא סיפקו לו משקפי ראייה וכי לא טיפלו היטב בפציעתו מהפיגוע בו נחטף .
 גלעד שליט שב הביתה - סיקור מיוחד:גלעד שליט שב לישראל :  תמונות ראשונותגלעד שליט לאחר שחרורו : " חששתי שאשאר עוד שנים"שידור חי :  במצפה הילה חוגגים את חזרת גלעד שליט200 אלף איש חוגגים בעזה עם בכירי חמאס"אוטובוסים של אסירים עוברים לרפיח המצרית"גלעד חוזר הביתה :  סיכום חמש שנים בשבי
עוד לפני החזרתו לישראל ,  פרסמה הטלוויזיה המצרית סרטון וידאו קצר בו נראה שליט ברגעי שחרורו ,  כשהוא יוצא מרכב ופוסע במעבר רפיח ,  מוקף באנשי חמאס .  לאחר מכן קיים שליט ראיון קצר עם הטלוויזיה המצרית ,  בשפה העברית ,  בו אמר בין היתר כי  " חשבתי שאני יכול למצוא את עצמי במצב הזה עוד הרבה שנים .  קיבלתי את הידיעה  ( על השחרור הצפוי )  לפני כשבוע ,  אבל הרגשתי את זה בחודש האחרון .  הייתי מאושר ,  אך גם חששתי שהמגעים עלולים להשתבש ".  עוד אמר כי למרות שמחתו ,  הוא גם  " מרגיש לא הכי טוב מכל האירוע ,  לפגוש כל כך הרבה אנשים ".  
" הכל התעכב מסיבות ביטחוניות ,  אני חושב ",  הוסיף שליט ,  בעניין עסקת חילופי השבויים .  כשנשאל מדוע דווקא עכשיו הצליח התיווך המצרי ,  השיב כי  " אני חושב שהמצרים הצליחו ,  כי הם ביחסים טובים גם עם חמאס וגם עם ישראל .  אני מודה על הסיוע שלהם ".  עוד הוסיף : " כמובן שהתגעגעתי למשפחתי .  התגעגעתי לצאת ,  לפגוש אנשים ,  לדבר עם אנשים ,  לא כל היום לשבת לבד ולעשות את אותם דברים ".  בראיון הוא חייך מדי פעם ,  אך גם נראה חיוור ,  רזה ותשוש .
 מבצע  " בית השואבה "  יצא לדרך לפנות בוקר ,  עם העברתם של האסירים המשוחררים מבתי הכלא קציעות והשרון ,  בהם רוכזו ,  לנקודות השחרור המיועדות - כלא עופר שממערב לרמאללה - משם שוחררו מרבית האסירים לגדה המערבית ;  מעבר כרם שלום - משם שוחררו אסירים לרצועת עזה ,  למצרים ולמדינות נוספות ;  ועוד כמה נקודות בתוך ישראל שבהן שוחררו אסירים אזרחי ישראל .  עם קבלת ההודעה הרשמית על העברתו של שליט למצרים ,  החל שחרורם של אסירים אלו ,  באוטובוסים של הצלב האדום .
  ( עדכון ראשון :  16:05 ) 

גלעד שליט נפגש עם משפחתו לראשונה לאחר שחרורו
ברדתו מהמסוק בבסיס תל נוף ,  זמן קצר אחרי שהועבר לישראל ממצרים ,  התקבל החייל ששוחרר משבי החמאס על ידי ראש הממשלה ,  שר הביטחון והרמטכ"ל .  המשפחה טסה לביתה במצפה הילה

