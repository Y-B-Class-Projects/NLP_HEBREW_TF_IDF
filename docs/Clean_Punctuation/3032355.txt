פרשת נתניהו-מוזס :  על מה שוחחו טיפנברון וחפץ
עורך ynet לשעבר ודוברו של רה"מ נפגשו הבוקר בבית קפה בתל אביב .  השניים - ששמותיהם מוזכרים בהקלטות השיחות בין נתניהו למוזס - צפויים להיות מזומנים בקרוב למסור עדות במשטרה בנוגע לפרשה
ערן טיפנברון וניר חפץ נפגשו הבוקר  ( שלישי )  בתל אביב .  ב"העין השביעית "  פורסם כי השניים נפגשו בבית קפה של מלון NYX ונטען כי הם צפויים להיות מזומנים בקרוב למסור עדות במשטרה בפרשת נתניהו-מוזס - שבמרכזה נרקם דיל לכאורה בין ראש הממשלה למו"ל ידיעות ,  לפיו נתניהו יזכה לסיקור אוהד בעיתון בתמורה לקידום חוק  " ישראל היום "  - שנחשפה כחלק מתיק 2000 .
 טיפנברון שימש כעורך הראשי של אתר ynet מקבוצת ידיעות עד לחודש מרץ האחרון .  חפץ היה בעבר עורך בכיר ב"ידיעות אחרונות ",  וכיום משמש כדובר האישי של משפחת נתניהו .  שמותיהם מוזכרים בהקלטות השיחות בין ראש הממשלה בנימין נתניהו למו"ל ידיעות אחרונות "  נוני מוזס .  בין היתר עולה מהתמלילים שנחשפו בחדשות 2 כי מוזס הסביר לנתניהו שאם ברצונו לזכות לסיקור נוח מקבוצת ידיעות  עליו למנות אדם שישוחח עם שני אנשים  טיפנברון והעורך הראשי של ידיעות רון ירון - שאתמול מסר עדות במשטרה .  
ראש הממשלה אף הציע למנות לתפקיד את חפץ ,  אך מוזס טען כי חפץ אינו האיש המתאים בשל עברו ב"ידיעות אחרונות ".  נתניהו שאל : " עם ערן ,  ניר לא יכול לדבר ?  עדיף שלא ?  "  - ומוזס השיב  " יש משקעים ,  יש עבר ,  הוא היה עורך 'שבעה ימים' ורצה להיות עורך 'ידיעות' .  הוא מעורבב ".  מוזס גם אמר לנתניהו ,  כי בכל הקשור ל-ynet רה"מ יכול לפנות אליו ישירות .
 במסגרת החקירה ,  היום הגיע למשטרה העורך הראשי של  " ישראל היום ",  עמוס רגב ,  ומסר עדות ארוכה שנמשכה כחמש שעות .  בהמשך הגיע גם מוזס לחקירתו החמישית במשטרה ,  במסגרת החקירה .  
חפץ מסר בתגובה כי  " טיפנברון ואני חברים ואנו נוהגים להיפגש בבתי קפה בתל אביב כעניין שבשגרה ".  טיפנברון סירב להגיב .  

פרשת נתניהו-מוזס :  על מה שוחחו טיפנברון וחפץ
עורך ynet לשעבר ודוברו של רה"מ נפגשו הבוקר בבית קפה בתל אביב .  השניים - ששמותיהם מוזכרים בהקלטות השיחות בין נתניהו למוזס - צפויים להיות מזומנים בקרוב למסור עדות במשטרה בנוגע לפרשה

