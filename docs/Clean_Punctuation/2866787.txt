קצין בכיר :  לא ניתן היה למנוע את הלינץ' - כי לא היה מודיעין
מהתחקיר עלה שכמאה דרוזים חיכו לאמבולנס הצבאי שהוביל פצועים סורים כבר ליד הגבול .  נבדק החשד שחיילים הדליפו את המידע על תנועת הכוחות באזור .  נתניהו נפגש עם בכירי העדה : " לעמוד מול ניסיונות ללבות תקריות מהסוג הזה "
" לא היה ניתן למנוע את הלינץ' בפצועים הסורים ללא מודיעין מוקדם ",  כך אמר היום  ( רביעי )  לוואלה ! NEWS קצין בכיר בצה"ל ,  שנחשף לפרטי התחקיר בעניין .  לדבריו ,  השאלה אם התקיפה של הפצועים ,  שבעקבותיה מת אחד מהם ,  הייתה החלטה של רגע או התארגנות רחבה יותר ,  נמצאת בחקירת משטרה . " אין לנו עליה תשובה ,  לכן כל הדיבור על 'תקלות חמורות' אינו במקום ,  אינו רציני ואינו מקצועי ".  צה"ל ממשיך לבדוק את החשד שהייתה הדלפה בנוגע לעיתוי הפינוי .  בסך הכול נעצרו תשעה חשודים במעורבות באירוע הלינץ' ובאירוע שקדם לו בכפר חורפיש .
 מתחקיר הלינץ' שקיימה חטיבת החרמון בפיקודו של אלוף-משנה אבינועם סטולוביץ' עולה כי נהג האמבולנס הצבאי ובו הפצועים ,  כמו גם חיילי המשטרה הצבאית שליוו אותו ,  הבחינו בהתגודדות של יותר ממאה דרוזים כבר מול הש"ג בירידה מההגבול בחרמון ,  מרחק מאות מטרים ממג'דל שמס .  החיילים הבינו שהאווירה מתוחה ,  אך לא העריכו שההתרחשות תוביל לאלימות קשה .  
האירוע בחורפיש שעות קודם לכן , " העיר את תשומת הלב באוגדה ולכן תוגבר האמבולנס הצבאי בניידת משטרה צבאית כדי להרתיע ",  אמר הקצין הבכיר והוסיף כי למרות זאת , " אף אחד לא העריך בשום מצב שיהיה מרדף מהשער ועד נווה אטי"ב ",  שם אירע הלינץ' .
 
קצין בכיר :  לא ניתן היה למנוע את הלינץ' - כי לא היה מודיעין
מהתחקיר עלה שכמאה דרוזים חיכו לאמבולנס הצבאי שהוביל פצועים סורים כבר ליד הגבול .  נבדק החשד שחיילים הדליפו את המידע על תנועת הכוחות באזור .  נתניהו נפגש עם בכירי העדה : " לעמוד מול ניסיונות ללבות תקריות מהסוג הזה "
 
