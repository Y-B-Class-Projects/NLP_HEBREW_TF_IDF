פרשת הצוללות :  פרקליט המדינה הורה על מעבר מבדיקה לחקירה
שי ניצן ,  על דעת היועמ"ש מנדלבליט ,  הורה על מעבר לחקירה בפרשת כלי השיט  " לאור איסוף ראיות שהעלו חשד סביר לעבירות מתחום השחיתות הציבורית נגד חלק מהמעורבים ".  נתניהו אינו בין החשודים
פרקליט המדינה שי ניצן הודיע הערב  ( שני )  כי הבדיקה בעניין רכש כלי שיט מגרמניה ,  שזכתה לשם  " פרשה 3000 ",  תהפוך לחקירה פלילית באישורו של היועץ המשפטי לממשלה אביחי מנדלבליט .  בהודעת משרד המשפטים הודגש כי ראש הממשלה בנימין נתניהו אינו חשוד . 
" ההחלטה התקבלה על רקע המידע שנאסף על ידי המשטרה במסגרת הבדיקה שהתנהלה בחודשים האחרונים ,  ולאור איסוף ראיות שהעלו חשד סביר נגד חלק מהמעורבים בפרשה לביצוע עבירות מתחום השחיתות הציבורית ",  נמסר מהפרקליטות .  
בלב הפרשה עומד החשד להטייה לכאורה של מכרז לרכישת ספינות מגן ,  כך שיטיב עם המספנה הגרמנית  " טיסנקרופ ".  בין היתר ,  צפויה המשטרה לחקור באזהרה חשדות לעבירות מתחום טוהר המידות את מיקי גנור ,  המתווך שייצג את  " טיסנקרופ "  במגעים ,  עו"ד דוד שמרון ,  בא כוחו של גנור בעסקה המשמש גם כעורך דינו ומקורבו של נתניהו ,  ומפקד חיל הים לשעבר אלוף  ( במיל' )  אליעזר מרום .  
עוד בוואלה !  NEWS:חיסול בבת ים :  צעיר נורה למוות על ידי אופנוען בטיילתעל חשבון סיוע זר :  טראמפ דורש 54 מיליארד דולר לשדרוג הצבאבג"ץ :  הבתים בעפרה ייהרסו ולא ייאטמו - חוק ההסדרה לא חל עליהם 
לשכת ראש הממשלה טענה בתחילת החודש כי חיל הים ומנכ"ל משרד הביטחון הם אלה שביקשו לקדם את רכש הספינות .  שר הביטחון לשעבר משה יעלון ,  העיד אף הוא במשטרה בנוגע לעסקה .  יעלון טען בחקירתו כי מגעים לרכישת שלוש צוללות נוספות נערכו ללא מעורבותו ,  חרף העובדה שהוא היה השר הממונה ,  והוסיף כי נתניהו ביקש לרכוש שתי ספינות מלחמה נגד צוללות ,  מבלי שהתקיים על כך דיון מוקדם במערכת הביטחון .
 תיק 3000 מצטרף לשני תיקים שבהם נקשר שמו של ראש הממשלה .  בתיק 1000 נחקר חשד שלפיו נתניהו קיבל טובות הנאה מאנשי עסקים ,  המפיק ההוליוודי ארנון מילצ'ן והמיליארדר האוסטרלי ג'יימס פאקר .  תיק 2000 עוסק בשיחות שניהל נתניהו עם מו"ל ידיעות אחרונות ,  ארנון נוני מוזס ,  שבהן עלה החשד כי האחרון הציע סיקור אוהד בעיתונו בתמורה לכך שהראשון יפעל לקידום חוק  " ישראל היום ".  
ח"כ אראל מרגלית  ( המחנה הציוני )  ,  שעתר לבג"ץ בדרישה להפוך את בדיקת פרשת כלי השיט לחקירה פלילית ,  מסר בתגובה כי נתניהו יסיים את הפרשה כנחקר . " פתיחת החקירה היא צעד בכיוון הנכון ,  אך לא מספק .  הניסיון למסמס את החשדות נגד ראש הממשלה בפרשה לא יצלח .  אנו מצפים מהיועמ"ש להגיש עד יום רביעי תגובתו לעתירה ולהבהיר מדוע החשדות נגד ראש הממשלה ,  שהכניס את אנשיו לעסקה וביטל באופן לא חוקי את המכרז ,  נמצאות עדיין תחת חסותה של בדיקה ולא חקירה ".  הדיון בעתירה של מרגלית נקבע ל-8 במרץ .
  ( עדכון ראשון :  20:00 )  

פרשת הצוללות :  פרקליט המדינה הורה על מעבר מבדיקה לחקירה
שי ניצן ,  על דעת היועמ"ש מנדלבליט ,  הורה על מעבר לחקירה בפרשת כלי השיט  " לאור איסוף ראיות שהעלו חשד סביר לעבירות מתחום השחיתות הציבורית נגד חלק מהמעורבים ".  נתניהו אינו בין החשודים

