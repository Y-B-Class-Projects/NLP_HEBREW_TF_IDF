נתניהו על משבר חוק הגיוס :  רוצה להגיע להסדר ,  זה כרגע לא בהישג יד "
 ראש הממשלה התייחס בתום פגישתו עם טראמפ ,  למשבר הפוליטי ואמר כי ההתנגשות בין השותפות הקואליציוניות השונות לא מאפשרת פתרון . " מקווה שנצליח למצוא הסדר שיאפשר לממשלה לכלות את ימיה "
 ראש הממשלה בנימין נתניהו אמר אתמול  ( שני )  כי הוא פועל יחד עם ראש לשכתו יואב הורביץ למציאת פתרון למשבר שנוצר סביב חוק הגיוס ,  אולם טען כי הדרך לסיומו עדיין ארוכה . " אני והורביץ קיימנו כמה שיחות בניסיון למצוא פתרון שיאפשר לממשלה לכלות את ימיה ",  אמר נתניהו בתדרוך לעיתונאים בזמן ביקורו בבית הלבן בוושינגטון . " יש כאן התנגשות בין השותפות השונות שלא מאפשרות פתרון .  דיברתי עם השר יריב לוין ,  ועם יו"ר הקואליציה דוד אמסלם בנושא ,  ואני רוצה להגיע להסדר שיאפשר לממשלה לסיים את כהונתה במועד .  כרגע ,  אני לא יכול לבשר שזה בהישג יד ".  נתניהו אף דחה את הטענות לפיהן הוא אינו מפעילים מאמצים אמיתיים כדי לפתור את המשבר הקואליציוני שעלול להוביל לבחירות ,  זאת בשל החקירות המתנהלות נגדו . " זה פשוט לא נכון ",  אמר .  
בהמשך פנה נתניהו לנושאים נוספים ,  בהם ניסיון האמריקנים להניע תהליך מדיני בין ישראל והפלסטינים ,  עליו דיבר מוקדם יותר גם נשיא ארצות הברית דונלד טראמפ .  נתניהו ציין כי במהלך פגישתו עם הנשיא ,  לא הוצגו בפניו לוחות זמנים מטעם הממשל בנוגע להצגת תכנית שלום . " אי אפשר לנהל משא ומתן עם מישהו שלא רוצה לבוא לשולחן ",  טען . " המצב הרצוי היה שהם יבואו לשולחן ". 
נתניהו זוכה לקבלת פנים חמה בבית הלבן מצדו של הנשיא ,  שאף ציין כי ייתכן ויגיע לירושלים לחנוך את בניין השגרירות האמריקנית במלאות 70 לישראל . " טראמפ לא ביקש דבר בתמורה להחלטתו להעביר את השגרירות לירושלים ,  הוא רק ביקש לשמוע את דעתי בנושא ",  אמר נתניהו .  הוא סירב להתייחס אם הוצגה בפינו טיוטה לתכנית שלום באזור ,  וציין כי נושא סיפוח הגולן ומעלה אדומים לא עלו במהלך הפגישה .  
עוד בפתח הפגישה ,  הציג נתניהו בפני טראמפ את האיום האיראני כאחד הנושאים המרכזיים שבכוונתו לדון בו .  בסיומה הצהיר נתניהו כי הנושא נדון באריכות ,  כמו גם הנעשה בסוריה סוגיית השבויים והנעדרים ומצבו של יונתן פולארד . " אני חושב שהנשיא מאוד בקיא בנושא האיראני ",  הסביר ראש הממשלה . " הוא נחוש מאוד ובעל שליטה מרשימה בפרטים .  גם בנושא הפלסטיני הוא שאל המון שאלות .  הוא דיבר על השאלות הביטחוניות והשילוב שלהם בבעיות המדיניות ".   
" זה האינטרס המשותף שלנו למנוע מאיראן לחמש את שלוחותיה בסוריה ועיראק ",  הוסיף נתניהו .  הוא אף דחה אמירות לפיהן האמריקנים מעוניינים לפתור תחילה את נושא דאעש במזרח התיכון בטרם הטיפול באיראן ,  וכן את הטענה לפיה נעשה שימוש בישראל כקבלן משנה בסוריה . " בעוד 60 יום יש החלטה שהנשיא הולך לקבל בנוגע להסכם הגרעין ,  הוא התעניין מאוד בהערכות שלי ובהמלצות שלי .  השיחה ארכה שעה מעל למתוכנן ,  חלק נרחב התמקד בנושא הזה .  אמרתי לו שלדעתי או לתקן לגמרי את ההסכם לזנוח את זה לגמרי ".  

נתניהו על משבר חוק הגיוס :  רוצה להגיע להסדר ,  זה כרגע לא בהישג יד "
 ראש הממשלה התייחס בתום פגישתו עם טראמפ ,  למשבר הפוליטי ואמר כי ההתנגשות בין השותפות הקואליציוניות השונות לא מאפשרת פתרון . " מקווה שנצליח למצוא הסדר שיאפשר לממשלה לכלות את ימיה "
 
