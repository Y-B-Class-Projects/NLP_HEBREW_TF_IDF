נתניהו לליצמן :  לא רוצים חילול שבת ,  הרוב באירוויזיון לא יהודים
ראשי יהדות התורה הציגו מכתב אותו שלח ראש הממשלה בנוגע לחילול שבת באירוויזיון .  במכתב הבהיר נתניהו : " תחרות האירוויזיון היא אירוע יחידני בינלאומי שנקבע מבעוד מועד בסטנדרטים בינלאומיים שאינם בשליטה ממשלתית "
 האירוויזיון מנוהל ע"י תאגיד השידור הציבורי ולא ע"י הממשלההממשלה אינה מעוניינת בחילול השבת ,  רוב המשתתפים מחו"למכבדים את יום השבת ונמשיך לשמור על הסטטוס קוו 
ראשי יהדות התורה הציגו היום  ( שלישי )  בכינוס סיעתם מכתב שכתב ראש הממשלה בנימין נתניהו ליעקב ליצמן ולמשה גפני בנושא האירוויזיון ,  ובו התייחס לחילול השבת ,  נגדו יצאה המפלגה . " הריני להבהיר כי תחרות האירוויזיון היא אירוע יחידני בינלאומי שנקבע מבעוד מועד בסטנדרטים בינלאומיים שאינם בשליטה ממשלתית ומנוהל באופן בלעדי על ידי תאגיד השידור הציבורי ולא על ידי הממשלה ",  נכתב .
" ממשלת ישראל אינה מעוניינת בחילול השבת ,  ורוב רובם של המשתתפים באירוע הינם מחו"ל ואינם יהודים ",  כתב עוד ראש הממשלה . " ממשלת ישראל מכבדת את יום השבת כיום מנוחה הלאומי ותמשיך לשמור על הסטטוס קוו המונהג בישראל לאורך שנים ". 
בשבוע שעבר ,  לאחר ששר העבודה חיים כץ אישר היתר לעבודות בשבת לטובת האירוויזיון ,  יהדות התורה ביטלה במחאה פגישת משא ומתן עם הליכוד .  במפלגה הסבירו כי  " לא ייתכן שננהל משא ומתן על הממשלה הבאה כשבאותו זמן ,  אותה ממשלה מנפיקה היתרים לחילול שבת ".  אחרי לחצים של חוגים קיצוניים במיינסטרים החרדי ,  ראשי המפלגה ביקשו הבהרות מנתניהו .
 עוד בוואלה !  NEWS:64 אצבעות של משת"פים צייתנים :  נתניהו מגייס את הכנסת לקרב חייוחשד לפשע אנטישמי בשבדיה :  יהודיה כבת 60 נפצעה קשה בדקירותאשכנזי בנאום בכורה בכנסת :  אף אדם אינו מעל החוק ,  גם לא רה"מ 
ביהדות התורה נמנעים בינתיים משיחות עם צוות המשא ומתן של הליכוד בשל היתרי העבודה שניתנו לצורך עבודות ההכנה לאירוויזיון בשבתות .  בש"ס ,  לעומת זאת ,  לא קיבלו החלטה רשמית להימנע משיחות משא ומתן בגלל עבודות האירוויזיון בשבת ,  אך מאז החלטת יהדות התורה לא קיימו פגישה עם צוות הליכוד .
 יו"ר סיעת דגל התורה ,  ח"כ משה גפני ,  התייחס בשבוע שעבר בריאיון לעיתון המפלגתי  " יתד נאמן "  לאישור הצפוי לעבודות בשבת ואמר כי  " חלק נכבד מהדיון עם נציגי הליכוד במו"מ עסק בנושא הזה של העבודות בשבת .  הודענו להם שמה שהיה לא יהיה יותר ". 
גפני הוסיף כי  " היד הקלה על ההדק להוציא אלפי היתרי עבודה בשבת זה מזעזע .  בעניין הזה ,  של העבודות בשבת ,  ישנה הידרדרות קשה ולא נוכל להשלים עם מצב חמור זה .  אמרנו את זה כאמור לאנשי הליכוד ".  גפני אמר כי הח"כים החרדים יביאו את הנושא בפני המנהיגים הרוחניים של המפלגה . " נצטרך לקבל מהם החלטות כיצד לנהוג כי במצב העכשווי אי אפשר להמשיך יותר .  אנחנו לא נשתוק יותר על חילולי שבת ",  אמר .  
סגן שר החינוך מאיר פרוש אמר כי יש  " חוסר אכפתיות והתייחסות מצד הליכוד במו"מ בנושא השבת .  צריך טיפול מערכתי יסודי בכל הקשור לשבת .  הליכוד ,  בינתיים לא מפנים זאת ".  

נתניהו לליצמן :  לא רוצים חילול שבת ,  הרוב באירוויזיון לא יהודים
ראשי יהדות התורה הציגו מכתב אותו שלח ראש הממשלה בנוגע לחילול שבת באירוויזיון .  במכתב הבהיר נתניהו : " תחרות האירוויזיון היא אירוע יחידני בינלאומי שנקבע מבעוד מועד בסטנדרטים בינלאומיים שאינם בשליטה ממשלתית "
 
