 " ביבי או רותם סלע ":  הרשת מתגייסת לעזרת רותם סלע וגל גדות
רותם סלע ,  גל גדות ושלומית מלכה מול נתניהו :  בעקבות ראיון של שרת התרבות לרינה מצליח ,  החליטה רותם סלע לפרסם פוסט נגד מירי רגב .  אלא שזמן קצר אחר כך ,  דווקא ראש הממשלה בנימין נתניהו הגיב ולעזרת סלע ,  התגייסו הוונדרומן ושלומית מלכה
אמש  ( ראשון )  רותם סלע הגיבה בדף האינסטגרם הפרטי לראיון של שרת התרבות לרינה מצליח .  סלע כתבה בדף האינסטגרם : " מירי רגב יושבת ומסבירה לרינה מצליח שהציבור צריך להיזהר כי במידה ובני גנץ ייבחר הוא יהיה חייב להקים ממשלה עם הערבים .  רינה מצליח שותקת .  ואני שואלת את עצמי למה רינה לא שואלת אותה בתדהמה - ומה הבעיה עם הערבים ?  ?  ?  ריבונו של עולם ישנם גם אזרחים ערבים במדינה הזו .  מתי לעזאזל מישהו בממשלה הזו ישדר לציבור שישראל היא מדינת כלל אזרחיה וכל בני האדם נולדו שווים .  וגם הערבים רחמנא ליצלן הם בני אדם .  וגם הדרוזים וגם ההומואים .  אגב ולהסביות וגם ..  .  שוק ..  .  השמאלנים ".  זמן קצר אחר כך ,  הגיב ראש הממשלה ,  בנימין נתניהו שנראה כי לא היה עסוק במיוחד ומצא זמן פנוי להגיב לפוסט של הדוגמנית והמנחה . " רותם היקרה ,  תיקון חשוב :  מדינת ישראל היא לא מדינת כלל אזרחיה .  לפי חוק יסוד הלאום שהעברנו ,  ישראל היא מדינת הלאום של העם היהודי - ושלו בלבד .  כמו שכתבת ,  אין שום בעיה עם אזרחי ישראל הערבים - הם שווי זכויות כולנו וממשל הליכוד השקיעה במגזר הערבי יותר מכל ממשלה אחרת ",  כתב ראש הממשלה בנימין נתניהו .
 אל רותם סלע התגייסו הדוגמניות והשחקניות שלומית מלכה גל גדות .  גל גדות הגיבה גם היא וכתבה : " ואהבת לרעך כמוך .  זה לא עניין של ימין שמאל .  יהודי ערבי .  חילוני או דתי .  זה עניין של דיאלוג .  של הידברות לשלום ,  ולשיווין ושל סובלנות שלנו אחד כלפי השני .  האחריות לזרוע תקווה ואור לעתיד טוב יותר לילדים שלנו היא עלינו .  רותם ,  אחות ,  את השראה לכולנו ",  כתבה .  כאמור ,  גם שלומית מלכה הצטרפה לרותם וגל וכתבה : " איך יכול להיות שב-2019 במדינה דמוקרטית אנשים צריכים לפחד לומר את דעתם ?  לאן נעלם חופש הביטוי ?  האם אנחנו עדיין מדינה דמורקטית בכלל ?  ואם אנחנו אכן מגדירים את עצמנו כמדינה דמוקרטית-יהודית - מה זה אומר ?  מהם הערכים של היהדות ?  מה יותר מסמל את החינוך היהודי מדרך ארץ קדמה לתורה ?  מאהבתך לרעך כמוך ?  מי יותר מאיתנו צריך להבין את המשמעויות העמוקות של גזענות ושנאת חינם ?  רותם - עצוב שלומר את דעתך היום נחשב למעשה אמיץ .  תודה על הפתיחות והכנות שלך ,  את עוזרת לכולנו להתפתח ולהתקדם לעבר דיון נאור ושוויוני .  ולכל השאר - תהיה דעתכם אשר תהיה ,  היא מקובלת .  אתם לא צריכים להפעיל כוח על מנת להשמיע את עצמכם ".   

" ביבי או רותם סלע ":  הרשת מתגייסת לעזרת רותם סלע וגל גדות
רותם סלע ,  גל גדות ושלומית מלכה מול נתניהו :  בעקבות ראיון של שרת התרבות לרינה מצליח ,  החליטה רותם סלע לפרסם פוסט נגד מירי רגב .  אלא שזמן קצר אחר כך ,  דווקא ראש הממשלה בנימין נתניהו הגיב ולעזרת סלע ,  התגייסו הוונדרומן ושלומית מלכה

