התלונה של שפיר ,  יאיר נתניהו מתכסח עם כחול לבן | עדכוני הבחירות
ח"כ שפיר עתרה לוועדת הבחירות נגד סמוטריץ' ופרץ בשל פעילותם בתנועות הנוער .  יאיר נתניהו תקף את הנשיא ריבלין בטוויטר ,  וספג אש מיועז הנדל .  יו"ר הימין החדש קרא לקיים דיון בקבינט על המצב בדרום .  עדכונים שוטפים
ככל שמועד הבחירות מתקרב ,  רצף ההתרחשויות בזירה הפוליטית הולך ונעשה צפוף .  מערכת וואלה !  NEWS עוקבת מקרוב אחר ההתפתחויות השונות בדרך לקלפי .  כל ההתבטאויות ,  המהלכים ,  האיחודים ,  המתקפות והתגובות של השחקנים המרכזיים ומטות המפלגות - במקום אחד .  
יו"ר האיחוד הלאומי בצלאל סמוטריץ' אמר בתגובה לדבריו של ראש הממשלה נתניהו ,  לפיהם תיק החינוך יישאר בידי הליכוד ,  כי הדבר אינו תלוי בנתניהו אלא בכוח שיהיה בידי איחוד מפלגות הימין במהלך הבחירות .  הוא אף מתח ביקורת נגד ראש הממשלה ואמר כי  " לנתניהו אין יכולת עמידה ".   ( יקי אדמקר )  
יו"ר כחול לבן בני גנץ נאם יחד עם שותפו להנהגת הרשימה יאיר לפיד בכנס בחירות בבאר שבע .  גנץ תקף בנאומו את ראש הממשלה בנימין נתניהו על רקע החלטת היועץ המשפטי לממשלה לערוך לו שימוע בחודש יולי בגין כתב החשדות נגדו . " בראש סדר יומו של נתניהו עומדת הישרדותו ",  אמר גנץ .  בהמשך אף תקף אותו על מאמציו ליצירת איחוד מפלגות הימין ,  שיביא בין השאר לכניסתם לקואליציה של ח"כ בצלאל סמוטריץ' ואני עוצמה יהודית . " בגין היה מתבייש בך ,  כהנא היה גאה בך ",  אמר .  
ח"כ סתיו שפיר  ( העבודה )  הגישה היום  ( שני )  עתירה נגד בצאלאל סמוטריץ' ורפי פרץ  ( הבית היהודי )  לוועדת הבחירות המרכזית .  בעתירה דורשת שפיר להוציא צו מניעה לכל פעילות משותפת להם ולתנועות נוער ,  ישיבות ,  מכינות קדם צבאיות וגרעינים תורניים .  שפיר טענה כי במפגש בינם לבין ראשי ארגונים ותנועות שנחשף בהארץ הם ביצעו עבירה על חוק הבחירות שאוסר על שימוש במשאבים של גופים הממומנים על ידי המדינה לצורך תעמולת בחירות .  היא ציינה כי השניים כינסו לפני שבוע עשרות ראשי ארגונים חינוכיים ,  מכינות קדם צבאיות ,  גרעינים תורניים וישיבות תחת הכותרת  " איך לפעול נכון על מנת לצבור כוח כמה שיותר גדול בבחירות "  ואף ביקשו  " את התייגוסתם המלאה לטובת הצלחת המפלגה ".  
יועז הנדל ,  המתמודד ברשימת כחול לבן לכנסת ,  תקף את בנו של ראש הממשלה יאיר נתניהו ,  זאת על רקע תגובתו בטוויטר לפוסט שהעלה נשיא המדינה ראובן ריבלין .  הנשיא מחה על היחס לאזרחי ישראל הערבים ,  זאת ברקע לדברי של המגשיה רותם סלע בנושא .  בתגובה ,  יאיר נתניהו השיב לו : " זה הכל כי בני עמך בחרו בטרור .  מה אתה מתפלא ",  בדומה לדבריו של ריבלין לאחר רצח משפחת דוואבשה בדומא .
 בשלב זה פתח הנדל במתקפה נגדית נגד בנו של ראש הממשלה . " בושה .  תעשה עם עצמך משהו ".  
" או באמת רק אתה היית חסר ,  השפוט של נוני מוזס ,  המגדלור המוסרי שהרג ילדה בת 10 ויצא מזה בלי כלום !  ",  השיב יאיר נתניהו . " חבר מפלגתו של גבי אשכנזי שפעל כראש מאפייה בזמן שהיה רמטכ"ל !  חבר במפלגה שהדרך היחידה שלה להגיע לשלטון זה לעשות קואליציה עם מרצ והמפלגות הערביות  ( אין לכם 61 בלי זה )  לא ידעתי שעלה תאנה מדבר ".  בשלב זה ,  הנדל השיב לו : " תנשום עמוק .  יש דברים חשובים יותר מפוליטיקה .  אתה עדיין צעיר ".   ( טל שלו )  
עידן רול ,  המתמודד ברשימת כחול לבן לכנסת הגיש תלונה במשטרה כנגד הרב מאיר מאזוז ,  הרב הרוחני של מפלגת יחד של אלי ישי ,  בגין דברי הסתה כנגד להט"בים שנאמרו בסרטון בחירות .  התלונה הוגשה בשם שלושת המועמדים הגאים של כחול לבן לכנסת :  איתן גינזבורג ,  יוראי להב הרצנו ועידן רול . " יש קו ברור שעובר בין דברי הבלע והגידופים של בעלי הברית של נתניהו לבין האלימות המילולית והפיזית אותה חווים להט"בים במרחב הציבורי בישראל ",  אמר . " כאשר אישי ציבור מרשים לעצמם לכנות להט"בים כ'פושעים ,  משוגעים ,  מפיצי מחלות והורסי עם ישראל' ,  יש מי שיקחו את דבריהם צעד אחד קדימה ,  כפי שראינו אינספור פעמים בעבר ".   ( טל שלו )  
מרצ השיקה היום את קמפיין הבחירות שלה תחת הסיסמה  " אין מהפך בלי מרצ ".  במסיבת העיתונאים אמרה יו"ר המפלגה תמר זנדברג כי מרצ תבקש את תיקי המשפטים והחינוך אם תיכנס לממשלה ,  וכי תקרא להקמת צוות קואליציוני להנעת התהליך המדיני .  כמו כן ,  ציינה כי תגבש תכנית לאומית להפרדת הדת והמדינה .   ( מאיה הורודניצ'אנו )  
נשיא המדינה ראובן ריבלין אמר היום כי  " מי שמאמין בחובתה של מדינת ישראל להיות יהודית ודמוקרטית במלוא מובן המילה ,  חייב לזכור שבמדינת ישראל יש שוויון זכויות מוחלט לכל אזרחיה ".  בנאום שנשא בכנס טרומן לציון 40 שנה לחתימת הסכם השלום בין ישראל למצרים ,  הוסיף הנשיא כי  " אין אזרחים סוג א' ,  אין מצביעים סוג ב' ,  מול הקלפי נהיה שווים כולנו ,  יהודים וערבים .  בכנסת ניוצג כולנו - יהודים ושאינם יהודים ". 
בדבריו הביע ריבלין תמיכה בפוסט שפרסמה שלשום המגישה רותם סלע ועורר סערה בצמרת הפוליטית .  סלע הביעה ביקורת כלפי דבריה של שרת התרבות והספורט מירי רגב שהעניקה לעיתונאית רינה מצליח בסוף השבוע ,  במהלכם הזהירה את הציבור כי אם בני גנץ ייבחר לראשות הממשלה הוא יהיה חייב להקים ממשלה עם הערבים .  
יו"ר הימין החדש נפתלי בנט פנה לראש הממשלה בנימין נתניהו וביקש דיון חירום בקבינט ,  שבו תוצג תכנית מבצעית מידית להשבת השקט לאזור הדרום . " ישראל צריכה שר ביטחון במשרה מלאה .  אם בתל אביב היה נופל טיל - לא היו נותנים לזה להימשך ",  אמר בנט . " חסר לישראל שר ביטחון במשרה מלאה .  ‬לתושבי הדרום מגיע ביטחון .  נקודה .  ‬לו היו עפים בלוני נפץ על בתים בתל אביב או שטיל היה משוגר לעברה ,  צה"ל היה עוצר זאת ",  אמר בנט והוסיף  " צריך לומר ביושר :  עם כל ההערכה לנתניהו ,  מדינה כמו ישראל חייבת שר ביטחון במשרה מלאה ".   ( טל שלו )  
יו"ר כחול לבן בני גנץ תקף את נתניהו בדף הפייסבוק שלו ,  וכתב כי  " אצל בגין נתניהו כבר היה מודח מהליכוד ".   " מורשת בגין היא מנהיגות מחברת ,  מאחדת ומלכדת - לא שלטון של הסתה ,  פלגנות ושיסוי ",  כתב גנץ . " אצל נתניהו ,  סמוטריץ' יהיה שר חינוך - שמענו אתמול את התוכנית שלו למערכת החינוך הישראלית .  אני מאמין לו יותר מאשר לנתניהו שאומר שלא ימנה אותו .  נתניהו יעשה הכל למען השרידות הפוליטית שלו - ובדרך יקריב את חינוך ילדי ישראל ויפקיד אותו בידיהם של קיצוניים שבקיצוניים ,  קטן עליו ".   ( טל שלו )  
ראש הממשלה בנימין נתניהו אמר בפתח ישיבת סיעה מיוחדת לציון 27 שנים למותו של מנחם בגין ,  כי אם הליכוד ירכיב את הממשלה הבאה ,  תיק החינוך יישאר בידי המפלגה .  במהלך הישיבה ,  שבפתחה לחץ את ידו של השר לשעבר גדעון סער ,  התייחס נתניהו גם למפלגת כחול לבן בראש בני גנץ ויאיר לפיד ,  ואמר כי  " המחשבה על יאיר לפיד בראשות הממשלה מעוררת חלחלה ".   ( טל שלו )  
נשיא ארצות הברית דונלד טראמפ אמר כי אם היה מתמודד בבחירות לראשות הממשלה בישראל ,  הוא היה זוכה ב-98% מהקולות - כך לפי דיווח באתר  " אקסיוס ".  את הדברים אמר טראמפ בנאום בכנס סגור של תורמים למפלגה הרפובליקנית בערב שישי האחרון ,  שהודלף על ידי כמה גורמים .  
מפלגת ישראל ביתנו הודיעה שתעתור לוועדת הבחירות נגד הפצת סקרים שאינם כוללים את המפלגה כאחת האפשרויות לבחירה .  לטענת המפלגה ,  בימים האחרונים מוצף הציבור בישראל בהודעות המזמינות להשתתף בסקר בחירות ,  מבלי שמפלגת ישראל ביתנו מוזכרת כאחת האפשרויות לבחירה . " הדרת המפלגה מהסקר מעוותת את המציאות בקרב המצביעים הפוטנציאליים במדינת ישראל ומשום כך תגיש מפלגת ישראל ביתנו עתירה לוועדת הבחירות המרכזית במטרה לבדוק מי עומד מאחורי הפצת הסקר הפיקטיבי הנוכחי ולמנוע מקרים דומים בעתיד ",  צוין בהודעת המפלגה .   ( אור רביד )  

התלונה של שפיר ,  יאיר נתניהו מתכסח עם כחול לבן | עדכוני הבחירות
ח"כ שפיר עתרה לוועדת הבחירות נגד סמוטריץ' ופרץ בשל פעילותם בתנועות הנוער .  יאיר נתניהו תקף את הנשיא ריבלין בטוויטר ,  וספג אש מיועז הנדל .  יו"ר הימין החדש קרא לקיים דיון בקבינט על המצב בדרום .  עדכונים שוטפים

