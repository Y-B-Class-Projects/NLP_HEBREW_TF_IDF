משדר עסקים כרגיל :  נתניהו נאם בוועידת הנשיאים - ולא התייחס לחקירות
ראש הממשלה הגיע לשאת דברים בועידת הארגון היהודי-אמריקני בירושלים ,  על רקע הפרסומים האחרונים ובהם גם חתימת הסכם עד המדינה עם מקורבו ,  מנכ"ל משרד התקשורת פילבר .  במקום להתייחס לחקירות - דיבר על איראן
ראש הממשלה בנימין נתניהו נושא דברים הערב  ( רביעי )  במסגרת ועידת הנשיאים בירושלים מבלי להתייחס להתפתחויות האחרונות בחקירות שבהן מעורב שמו .  זאת ,  לאחר שהלילה נחתם הסכם עד מדינה עם מקורבו ,  מנכ"ל משרד התקשורת שלמה פילבר ,  שעל פי הערכות עשוי להפליל אותו .  
בדבריו התייחס בדבריו לנושאים ביטחוניים ,  והזכיר את הפרסום על אודות סיכול פיגוע של ארגון  " המדינה האסלאמית "   ( דאעש )  באוסטרליה על ידי כוחות הביטחון הישראליים . 
" זרועות המודיעין של ישראל מנעו הפלה של מטוס אוסטרלי והרג בל ישוער ",  אמר ראש הממשלה . " הדבר הזה היה גורם סכנה עצומה ,  וזה רק אחד מעשרות פיגועים שסיכלנו ברחבי העולם .  כל הכבוד למודיעין הישראלי שמגן לא רק על אזרחי ישראל אלא גם על אזרחים רבים בעולם ",  הוסיף .  
בפתח ישיבת הקבינט המדיני-ביטחוני אמר היום נתניהו לשרים כי למרות החקירות וההתפתחויות האחרונות בתיק 4000 , " העסקים כרגיל ".  הוא המשיך וציין כי בכוונתו  " להמשיך ולעסוק בדברים החשובים באמת למען המדינה ".  
נתניהו אמר את הדברים זמן קצר לאחר שמקורבו ,  מנכ"ל משרד התקשורת שלמה פילבר הגיע למשרדי להב 433 כדי למסור עדות בפני החוקרים .  פילבר הציג את גרסתו לדברים לאחר שחתם על הסכם עד מדינה במהלך הלילה .  במסגרת ההסכם ,  פילבר לא ירצה עונש של מאסר בפועל בגין מעורבותו בפרשה .
 בסיור שערך הערב במגדל העמק התייחס שר האוצר משה כחלון להתפתחויות האחרונות בפרשות נתניהו ואותת על כוונתו להישאר בממשלה .  לדבריו , " זה לא סוד ואי אפשר להתעלם מהעננה הכבדה והלא נעימה ",  אמר . " כשרים בממשלה ,  כאנשי ציבור ,  אנחנו בתקופה לא סימפטית ולא נעימה אבל מצד שני אנחנו מדינת חוק ". 
כחלון הוסיף כי  " החוק אומר שיש אדם אחד במדינת ישראל שהחוק הסמיך אותו להגיש או לא להגיש כתב אישום - וזה היועץ המשפטי לממשלה .  ולכן ,  מפלגת כולנו שחרטה על דגלה את שלטון החוק ,  שמירה על בית המשפט העליון ,  שמירה על המשטרה ,  שמירה על מבקר המדינה - ננהג בהתאם לחוק ונחכה להמלצות של היועץ המשפטי לממשלה ועד אז נמשיך לעשות רפורמות ונמשיך לפעול למען העם ".  
אתמול פרסם ראש הממשלה הודעה מצולמת ובה התייחס לשתי התפתחויות - פרסום פרשת השוחד לשופטת הילה גרסטל והסרת צו איסור הפרסום בנוגע למעצרים בתיק 4000 המכונה פרשת בזק . 
" קודם כל לגבי בזק :  כל ההחלטות בבזק מתקבלות על ידי ועדות מקצועיות ,  על ידי גורמי המקצוע ,  בפיקוח משפטי צמוד .  אין פה מערב פרוע .  אין פה החלטות פרטיות "  אמר נתניהו .  כל ההחלטות שקופות ומבוקרות .  ולכן הטענה שפעלתי לטובת בזק על חשבון שיקולים ענייניים היא פשוט מופרכת מיסודה ". 
באשר לפרשת גרסטל אמר נתניהו כי מדובר בטענה הזויה ומרושעת . " אני מעולם לא פניתי לניר חפץ בעניין הזה ,  הוא מעולם לא הציע לי דבר בעניין הזה ,  ואתם יודעים מה ?  אני לא מאמין שהוא העלה את האפשרות הזאת עם מישהו ".  
מוקדם יותר היום האריך בית משפט השלום בתל אביב את מעצרם של מנכ"לית בזק סטלה הנדלר ושל בכיר בחברה ,  עמיקם שורר .  בהחלט השופטת נאמר כי הארכת מעצרם של השניים מגיעה  " לאחר עיון בדוח הסודי ובחומרים הסודיים ,  ולאור פעולות החקירה ".  לדברי השופטת , " החשוד כבר שוחרר בתנאים מגבילים ,  אך הפרשה שמונחת היום היא פרשה שונה ובה ראיות נוספות וחדשות שמלמדות על חשד סביר ביחס לעבירות ".  עוד אמרה השופטת כי  " ניתן לומר שמדובר בפרשה המקימה חשד סביר ,  מבוסס ואף מעבר לכך לשחיתות חמורה ". 
 ( עדכון ראשון :  19:30 )  

משדר עסקים כרגיל :  נתניהו נאם בוועידת הנשיאים - ולא התייחס לחקירות
ראש הממשלה הגיע לשאת דברים בועידת הארגון היהודי-אמריקני בירושלים ,  על רקע הפרסומים האחרונים ובהם גם חתימת הסכם עד המדינה עם מקורבו ,  מנכ"ל משרד התקשורת פילבר .  במקום להתייחס לחקירות - דיבר על איראן

