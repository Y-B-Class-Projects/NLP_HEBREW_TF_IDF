 " אין לנו עמונה ":  מפוני ההתנחלות עדיין מחכים להבטחת נתניהו
במהלך נאומו בעצרת התמיכה בו ,  התריס ראש הממשלה נגד השמאל כמי שאינם רואים בטובת כלל הציבור ,  כשאמר  " יש לנו דימונה ויש לנו עמונה ".  בשטח ,  הקמת יישוב חלופי למפוני עמונה עדיין מתעכבת ,  חרף ההצהרות וההבטחות : " שלא יגיד שהוא עושה למען עמונה כשאנחנו זרוקים כמו כלבים "
 במהלך כנס התמיכה בו השבוע בגני התערוכה ,  ראש הממשלה בנימין נתניהו הדגיש בנאומו : " יש לנו את דימונה  וגם את עמונה "   כהתרסה נגד השמאל .  אלא שלמרות ההבטחות ,  סיור בשטח מלמד כי גם מצבם של תושבי עמונה המפונים לא השתפר במיוחד ,  וכי גם העבודות להקמת היישוב החלופי ,  עמיחי ,  אינן מתקדמות כפי שניתן היה לצפות ועיכוב הבנייה ניכר בשטח .  
לאחר שאושר למועצת בנימין להתחיל להכשיר את השטח להקמת ההתנחלות ,  לצד קידום התוכניות ומתן ההיתרים ,  מספר רב של כלים כבדים עבדו בזריזות לסלילת כביש הגישה והכשרת המגרשים .  כיום ,  רק שני כלים עובדים בשטח .  גם הם ,  אומר הקבלן בשטח ,  עובדים מסיבות שנובעות מהפסד כספי שייגרם עם הפסקת העבודה .
 עוד בוואלה !  NEWS:מפציצים ,  טילי שיוט - ומיליוני הרוגים :  כך תיראה מלחמה בצפון קוריאהבנו של הרודן שרצח אלפים ואירח את מחבלי אנטבה מגן על אביו - ומתנצל בשמודיווח :  ישראל התבקשה לעכב את החזרת צוות השגרירות לעמאן 
הפסקת העבודות להכשרת היישוב החלופי לתושבי עמונה המפונים ,  נגרמה לאחר שהבינו כי העלות המוערכת להקמת היישוב החדש גבוהה מהתקציב שהוקצה לכך .  אם בתחילה העריכו כי 60 מיליון שקלים יספיקו לכך ,  לפני כמה שבועות הגיעה התובנה כי מדובר בסכום כפול .  
בשלב זה הופסקו העבודות בגלל חוסר בתקציב .  ראש הממשלה נתניהו הבטיח כי ימצא פתרון שיאפשר את חידוש הפיתוח ,  ואף ישלח את ראש הסגל שלו כדי לעקוב אחר התהליך מקרוב .  
בינתיים ,  מפוני עמונה ממשיכים להידחס בחדרים קטנים במדרשה בעפרה .  אביחי בוארון ,  יו"ר מטה המאבק של התושבים ,  אינו שולל לחלוטין את הצהרת ראש הממשלה השבוע . " דימונה ועמונה נמצאות על אותו רצף חינוכי-ציוני ",  הוא אומר . 
" אבל בפועל ,  אין לנו את עמונה .  כבר חצי שנה ועוד עשרה ימים תושבי עמונה נמצאים באכסניית נוער ,  ומי שהחריב למעשה את היישוב זו ממשלת ישראל בראשות נתניהו .  מה שעוד יותר מצער זה שבחצי השנה האחרונה עוד לא התחילו בפועל בעבודות אינטנסיביות להקמת היישוב החדש  למרות שראש הממשלה דיבר על זה כל כך הרבה פעמים ואף התחייב לבנות אותו ".  
נתניהו שב על הבטחותיו למתיישבים בהזדמנויות שונות .  בשבוע שעבר ,  יומיים לאחר שהבטיח לשלוח את ראש הסגל לטפל בעיכובים ,  הגיע נתניהו לטקס הנחת אבן פינה בביתר עילית והבטיח שוב  " נבנה את היישוב 'עמיחי'  זה מגיע לתושבים ".  נתניהו שב על הבטחתו גם למחרת ,  ערב שבת ,  בסרטון שפרסם בעמוד הפייסבוק שלו : " אנו בונים יישוב עבור מפוני עמונה ".   
" הייתה אמורה להיות החלטת ממשלה שתיענה לתביעת משרד השיכון להגדלת התקציב ,  והדבר נמצא על שולחנו של נתניהו ",  הוסיף בוארון . " ביום ראשון הייתה צריכה להתקבל החלטת ממשלה בנושא והיא לא התקבלה .  נכון לעכשיו ,  חודש ימים ,  הטרקטורים עומדים .  משפחות המפונים חיים יותר מחצי שנה בחדרי מדרשה קטנים כשרוב הציוד שלהם במחסנים או במסדרון המדרשה ".   
" ראש הממשלה נתניהו היה זה שהקים את עמונה ב-1996 ",  ציין בוארון .  לדבריו ,  נתניהו שלח את המתיישבים להקים את היישוב באופן בלתי מסודר ,  וכעת הוא תובע ממנו לקחת אחריות על שיקום חייהם ביישוב החדש . " תדאג לשבת עוד היום עם כחלון ולסגור את הסיפור של התוספת התקציבית ",  אמר .  
בהמשך בוארון תקף את נתניהו על כך ששרבב את שם היישוב לנאומו בכנס התמיכה אמש . " אל תגיד שאתה דואג לעמונה כשאנחנו זרוקים פה כמו כלבים ",  אמר . " אלה אנשים פגועים שחזרו ממשימה ציונית  ואתה כראש ממשלה ,  עדיין לא מימשת את האחריות עליהם .  המבחן יהיה כשנקבע מזוזה על הדלת .  אל תצהיר יותר ,  ואל תמכור אותנו בדיבורים ,  פשוט תחבר את השקע לתקע ותן לנו קצת אור ".   

" אין לנו עמונה ":  מפוני ההתנחלות עדיין מחכים להבטחת נתניהו
במהלך נאומו בעצרת התמיכה בו ,  התריס ראש הממשלה נגד השמאל כמי שאינם רואים בטובת כלל הציבור ,  כשאמר  " יש לנו דימונה ויש לנו עמונה ".  בשטח ,  הקמת יישוב חלופי למפוני עמונה עדיין מתעכבת ,  חרף ההצהרות וההבטחות : " שלא יגיד שהוא עושה למען עמונה כשאנחנו זרוקים כמו כלבים "
 
