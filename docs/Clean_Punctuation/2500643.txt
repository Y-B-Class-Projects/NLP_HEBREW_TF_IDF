נתניהו לראשי השלטון המקומי : " לא הזמן לשביתה כללית "
 ראש הממשלה בנימין נתניהו נפגש הערב  ( ראשון )  במשרדו בירושלים עם ראשי השלטון המקומי וביקש מהם לדחות השביתה כדי לא לפגוע באזרחים . " זה לא הזמן לטלטל את המשק בשביתה כללית .  זאת תהיה פגיעה באזרחים על סוגיות שניתן לפתור בזמן קצר .  אנחנו באותה סירה ואתם לא צריכים לשלם את המחיר של חקיקה פופוליסטית ובלתי אחראית .  חשוב שנמשיך לנהוג באחריות כלכלית ולא לפזר כספים בלי הכרה ".  הוא הוסיף כי  " אם הכלכלה תקרוס ,  בסוף האזרחים ישלמו את המחיר ".  בסוף הפגישה ,  הורה נתניהו למנכ"ל משרדו ,  עו"ד הראל לוקר ,  לדון עם ראשי מרכז השלטון המקומי ולבחון את סבסוד המים ,  מקור מימון ההנחות בארנונה ,  סוגיית התשלומים ממפעל הפיס וכל הנושאים שעלו מדבריהם של ראשי השלטון המקומי .  עוד סוכם על הקמת פורום בהשתתפות מנכ"ל משרד ראש הממשלה ומנכ"לי משרדי האוצר והפנים ,  שיהווה פורום להידברות שוטפת עם השלטון המקומי .  

נתניהו לראשי השלטון המקומי : " לא הזמן לשביתה כללית "
 nan
