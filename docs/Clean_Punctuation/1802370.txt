 " הכנסת לא אותה כנסת כשפואד לא פה "
 הדיווחים על ההידרדרות במצבו של בנימין בן אליעזר הגיעו גם למליאת הכנסת : " מפלגת העבודה זקוקה לו במיוחד ",  אמרה ח"כ שלי יחימוביץ' .  בן אליעזר עדיין מונשם ומורדם במחלקה לטיפול נמרץ ב"אסף הרופא "
 דאגה בכנסת ממצבו הבריאותי של ח"כ בנימין  ( פואד )  בן אליעזר ,  המאושפז במחלקה לטיפול נמרץ בבית החולים  " אסף הרופא ",  כשהוא מונשם ומורדם . " מפלגת העבודה זקוקה לו עכשיו במיוחד ",  אמרה לוואלה !  חדשות ח"כ שלי יחימוביץ'  ( עבודה )  ,  והוסיפה כי  "  אני מתפללת להחלמתו ומקווה שישוב אלינו במהרה .  הוא אדם רב זכויות ".  גם יו"ר סיעת העבודה ,  ח"כ איתן כבל ,  הביע דאגה משלומו של בכיר המפלגה ואמר  " מאחלים לו בריאות ושיחזור אלינו במהרה ". 
בשבוע שעבר הגיע בן אליעזר ,  בן ה-75 ,  למחלקה לטיפול נמרץ ב"אסף הרופא "  בצריפין ,  כשהוא סובל מחום גבוה ,  ובבית החולים הוחלט לאשפזו להשגחה מפאת גילו .  בבית החולים הסבירו אתמול כי הוא לא אמור להיות בטיפול נמרץ ,  אך הוא אושפז שם לצורך סידורי האבטחה .  לאחר סבב הרופאים שנערך היום  ( שלישי )  במחלקה ,  נמסר כי מצבו הידרדר וכי דלקת הריאות ממנה הוא סובל החריפה .  בן אליעזר התקשה לנשום ובעקבות כך חובר למכונת הנשמה .  גם בשעות הערב לא חל שינוי במצבו ,  והוא עדיין מונשם ומורדם .
 ראש הממשלה ,  בנימין נתניהו ,  שיגר היום ברכות החלמה לבן אליעזר ואמר : " אני אוהב מאוד את בן אליעזר ,  ומאחל לו בריאות ורפואה שלמה ".  גם בכנסת הביעו דאגה ומיהרו לשלוח ברכות החלמה .  ח"כ יצחק הרצוג הצטרף לראש הממשלה ואמר : " כמו אלפים במדינת ישראל ובמפלגת העבודה ,  והרבה אוהבים של פואד ,  אנחנו עוקבים אחר מצב בריאותו .  אני בקשר שוטף עם סביבתו ומקווה לשלומו .  ההרדמה וההנשמה זה צעד נכון בדלקת ראות מהסוג הזה וצריך לקחת זמן להחלמה .  אנחנו בטוחים שהוא חזק ושהוא יצא מזה ,  וישוב במהרה לפעילות בכנסת ".  ח"כ דני דנון  ( ליכוד )  אמר כי  " חברי הכנסת מכל סיעות הבית מחכים לחזרתו של פואד למסדרונות הכנסת .  הכנסת היא לא אותה כנסת ,  שפואד לא פה ".  
" לצערי בנימין בן אליעזר נמצא במצב אחר ,  מורדם ומונשם ",  אמר ח"כ דניאל בן סימון במליאת הכנסת ."  אני מבקש לנצל את ההזדמנות כדי לאחל לו שיחזור כמה שיותר מהר ולהזכיר באותה הזדמנות את הקשר בין פוליטיקה לאנושיות .  אני מתכוון כמובן לתרגיל שרקחו כמה חברים בעבודה שהביא לפיצול המפלגה ".  בהתייחסו לפרישת אהוד ברק וארבעת תומכיו לסיעת  " העצמאות "  בתחילת השנה .  בסיעת  " העצמאות "  הפורשת דווקא איחלו החלמה מהירה לבן אליעזר .  לדברי יו"ר הסיעה ,  ח"כ עינת וילף , " אני מאחלת לפואד רפואה שלמה ושיבה מהירה לעבודת הכנסת ולשירות הציבור .  בכל יום שהוא אינו בכנסת ,  הוא חסר לי גם כאישיות פוליטית נדירה וחכמה וגם כיריב ראוי ".  

" הכנסת לא אותה כנסת כשפואד לא פה "
 הדיווחים על ההידרדרות במצבו של בנימין בן אליעזר הגיעו גם למליאת הכנסת : " מפלגת העבודה זקוקה לו במיוחד ",  אמרה ח"כ שלי יחימוביץ' .  בן אליעזר עדיין מונשם ומורדם במחלקה לטיפול נמרץ ב"אסף הרופא "
 
