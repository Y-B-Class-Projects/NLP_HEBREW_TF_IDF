הדוח קובע : " צה"ל לא אחראי למות מוחמד א-דורה "
 דוח של ועדת הבדיקה הממשלתית ,  בנוגע לדיווח בתחנה צרפתית על פרשת מות הילד הפלסטיני ,  קבע כי הוא לא נהרג מאש כוחות הביטחון הישראלים .  נתניהו : " רק האמת תעמוד בפני השקר "
 השר לענייני אסטרטגיה ומודיעין ,  יובל שטייניץ ,  הגיש היום  ( ראשון )  לראש הממשלה ,  בנימין נתניהו ,  את דוח ועדת הבדיקה הממשלתית על מותו של הילד הפלסטיני מוחמד א-דורה מירי כוחות הביטחון הישראלים ,  כפי שדווח בתחנת הטלוויזיה הצרפתית  " פראנס 2 ".  הדוח קבע כי לא קיימות הוכחות לכך שצה"ל היה אחראי למותו של א-דורה במהלך האינתיפאדה השנייה בשנת 2000 . 
" לטענות ולהאשמות המרכזיות של הדיווח של 'פראנס 2' אין בסיס במידע שהיה בידי התחנה .  בניגוד למה שנטען בדיווח ,  כי הילד נהרג ,  בדיקת סרט הצילום הגולמי על ידי הוועדה מלמדת כי בסוף סרט הצילום ,  בקטע שלא שודר ,  הילד נראה חי ",  כך נכתב בדוח הוועדה ,  שהוקמה בספטמבר 2012 .  
עוד נכתב בדוח כי  " מהבדיקה עולה כי לא קיימות הוכחות לכך שג'מאל  ( אביו של מוחמד )  או הילד נפגעו ,  כפי שנטען בדיווח ,  והסרט אף איננו מראה כי ג'מאל נפגע באורח קשה .  לעומת זאת ,  ישנם סימנים רבים המראים כי השניים כלל לא נפגעו על ידי כדורים .  הדיווח התבסס לחלוטין על הכתב המקומי של התחנה ,  ללא כל סימוכין נוספים ,  וזאת על אף שבמקום נוכחו נציגים של כלי תקשורת רבים .  הצהרותיו של הכתב במשך השנים ביחס לפרשה מאופיינות בסתירות ודברי כזב ". 
הדיווח ,  ששודר לראשונה על ידי תחנת הטלוויזיה הציבורית של צרפת פראנס 2 ב-30 בספטמבר 2000 ,  היווה את נקודת הפתיחה של פרשת א-דורה .  דיווח זה הציג תקרית בה ,  לטענת תחנת הטלוויזיה ,  נהרג הילד הפלסטיני מוחמד א-דורה על ידי אש שכוונה אליו ואל אביו ממוצב ישראלי .  הדיווח הופץ לכלי תקשורת ברחבי העולם ועורר ביקורת קשה נגד צה"ל בפרט ומדינת ישראל בכלל .
 ראש הממשלה ,  בנימין נתניהו ,  אמר לאחר קבלת הדוח כי  " ההתמקדות במקרה הזה חשובה .  זוהי דוגמה למסע הדה-לגיטימציה השקרי שאנחנו חווים כל הזמן נגד ישראל .  יש רק דרך אחת להילחם עם השקר - והיא דרך האמת .  בפני השקר רק האמת תעמוד ".  השר יובל שטייניץ טען כי  " זו עלילת דם נגד מדינת ישראל ,  בנוסף לעלילות דם אחרות כמו בג'נין .  הכתבה בטלוויזיה הצרפתית הייתה מופרכת ".  

הדוח קובע : " צה"ל לא אחראי למות מוחמד א-דורה "
 דוח של ועדת הבדיקה הממשלתית ,  בנוגע לדיווח בתחנה צרפתית על פרשת מות הילד הפלסטיני ,  קבע כי הוא לא נהרג מאש כוחות הביטחון הישראלים .  נתניהו : " רק האמת תעמוד בפני השקר "
 
