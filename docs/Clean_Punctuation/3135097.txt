המלצות המשטרה :  להעמיד לדין את נתניהו בשוחד בתיקי 1000 ו-2000
בסיכום שני התיקים ,  טוענת המשטרה לתשתית ראייתית לעבירות שוחד בהיקף של מיליון שקל מאנשי העסקים מילצ'ן ופאקר ,  ולעבירות שוחד גם מצד המו"ל מוזס .  עד המפתח בתיק 1000 :  ח"כ לפיד ,  שהתבקש לסייע בקידום חוק המיטיב עם מילצ'ן .  נתניהו :  להמלצות הללו אין מעמד במשטר דמוקרטי
המשטרה המליצה אמש  ( שלישי )  להעמיד לדין את ראש הממשלה בנימין נתניהו בתיקי 1000 ו-2000 ,  בעבירות שוחד ,  מרמה והפרת אמונים .  בנוסף לנתניהו ,  ממליצה המשטרה להעמיד לדין את המעורבים הנוספים - איש העסקים המיליארדר ארנון מילצ'ן ומו"ל ידיעות אחרונות נוני מוזס - בעבירות שוחד .  הממצאים הועברו לידי הפרקליטות והיועץ המשפטי לממשלה ,  אביחי מנדלבליט ,  שיצטרך להכריע אם להגיש כתב אישום .  
בתיק 1000 ,  נחשד נתניהו בקבלת שוחד בסכום של כמיליון שקל ,  כשעד המפתח נגד ראש הממשלה בפרשה הוא יו"ר יש עתיד ,  ח"כ יאיר לפיד .  נתניהו חשוד כי קיבל שוחד הן ממילצ'ן והן מהמיליארדר האוסטרלי ג'יימס פאקר ,  שנחקר בארצו לפני כשלושה חודשים .  
בתיק 2000 ,  חשודים נתניהו ומוזס במערכת יחסים ביניהם סביב בלימת התעצמותו של עיתון  " ישראל היום "  באמצעות חקיקה ודרכים אחרות .
 נתניהו מסר הצהרה מיוחדת ,  שבה דחה את המלצות המשטרה ואמר כי אין להן מעמד במשטר דמוקרטי .  באופוזיציה קראו לו להתפטר ,  אך חברי מפלגתו של נתניהו התייצבו לצדו .  
עוד בוואלה !  NEWS:חשד :  שלוש סוהרות בשב"ס קיימו יחסי מין עם אסיריםהילדה שהותקפה ע"י כלבים : " פתאום הם נשכו ;  ניסיתי לקרוא לאבא"ביטחון החקלאות הוא ביטחון המדינה :  היכן המחויבות שלכם כלפינו ?  | דעה 
המשטרה הודיעה כי במהלך החקירה נגבו 180 עדויות מ-80 עדים .  כמו כן ,  שישה מעורבים נחקרו במדינות זרות ,  ובהן פאקר .  המשטרה הסבירה כי  " חלק מחיקורי דין אלה התמשכו זמן רב בגין קשיים שונים שעלו לממשם מסיבות שאינן תלויות במדינת ישראל ".  
לפי המשטרה ,  בתיק 1000 - הידוע כתיק המתנות - קיבלו נתניהו ובני משפחתו סיגרים ,  שמפניות ותכשיטים ממילצ'ן ומפאקר ,  או מגורמים מטעמם ,  בשווי של מיליון שקל ,  בין השנים 2007 ל-2016 .  לפי המשטרה ,  ערך המתנות ממילצ'ן הגיע לכ-750 אלף שקל .  מפאקר ,  שהחל לכאורה לתת מתנות משנת 2014 ,  הגיע שווי המתונת לכ-250 אלף שקל .  עיקר המתנות מפאקר ,  לפי החשד ,  הגיע כשהחליטו שני אנשי העסקים להתחלק ביניהם בהוצאות על ראש הממשלה .
 החקירה העלתה כי התנהלה מערבת יחסים בין נתניהו למילצ'ן היתה על בסיס שוחד ,  העולה לכדי עבירה פלילית ,  ולא מערכת יחסים תמימה בין חברים ,  כפי שטוענים השניים . " מערכת יחסים ,  שבמסגרתה עובד ציבור או נבחר ציבור מקבל טובות הנאה ממאן דהוא - גם אם הוא חבר )  ובמקביל משתמש בסמכויותיו ,  כוחו והשפעתו על מנת לקדם את ענייניו של אותו אדם ,  אסורה על פי חוק ",  הודגש .  
על פי החשד ,  נתניהו פעל לקדם את הארכת פטור ממס לתושב חוזר ,  לתקופה של יותר מעשר שנים - מה שהיה מיטיב עם מילצ'ן .  נתניהו פנה בעניין לגורמי משרד האוצר ,  אולם אלו בלמו את קידום הנושא בטענה כי המהלך לא עולה בקנה אחד עם האינטרס הלאומי .  באותה תקופה ,  לפיד היה שר האוצר .  
כמו כן ,  נתניהו חשוד כי פעל על מנת לסייע למילצ'ן בהסדרת הויזה שלו לארצות הברית ,  לאחר שהתגלה קושי בהארכה .  גם כאן ,  מדובר נושא בעל משמעויות כלכליות מרחיקות לכת עבור מילצ'ן .  על פי החשד ,  ראש הממשלה יזם פנייה בנושא לגורמי ממשל אמריקנים ובכללם שר החוץ של ארצות של ארצות הברית דאז ג'ון קרי ושגריר ארצות הברית בישראל דאז .  
נתניהו חשוד כי פעל על מנת לקדם את כניסתו של מילצ'ן כבעל מניות בערוץ 2  " המאוחד "  - השקעה שמילצ'ן חפץ בה כלכלית .  על פי החשד ראש הממשלה פעל בנושא אל מול גורמי משרד התקשורת בעודו מכהן כשר התקשורת .  עוד חשוד נתניהו כי פעל לטובת מיזם מסחרי שמילצ'ן היה מעוניין בקידומו כחלק משותפות שלו עם איש עסקים הודי  ( טאטא )  .  
על פי החשד ראש הממשלה פעל וניסה לקדם את הנושא לבקשת מילצ'ן אל מול גורמים במשרד ראש הממשלה ומשרד הביטחון ,  שהביעו את התנגדותם לקידום הפרויקט .
 בנוסף לכך ,  כל פי החשד ,  נתניהו פעל בניגוד לחוק כאשר עסק במסגרת תפקידו בענייני ערוץ 10 על אף שהיה מודע לכך כי מר מילצ'ן חברו ,  הוא בעל מניות בערוץ .  
מטעם עורך דינו של מילצ'ן וצוותו נמסר : " המלצת המשטרה לכתב אישום בגין עבירת שוחד - לא תישאר על כנה .  ההמלצה מתעלמת מעובדות יסודיות ,  שעליהן אין חולק ,  ובכללן :  הקשר בין מר מילצ'ן לבין מר נתניהו החל בתחילת שנות ה-2000 עוד כשנתניהו לא נשא בתפקיד ממשלתי .  קשר זה התאפיין בידידות בין השניים ובין בני משפחתם .  במסגרת זו ניתנו מעת לעת תשורות על ידי מר מילצ'ן למשפחת נתניהו ,  ללא כל אינטרס עסקי .
 מר מילצ'ן נקרא למסור עדות ועשה זאת בתום לב מוחלט ,  אפילו מבלי להתייעץ עם עורכי דין ,  מתוך אמונה עמוקה שלא נפל כל פגם במעשיו .  ההמלצות מפרשות באופן מעוות ומלאכותי עניינים שאין שום קשר בינם לבין אותן תשורות ,  ומפליא הדבר שהוחלט לבחור בחירה תלושה בעבירה כה קיצונית שאינה תואמת את מידותיו של הליך פשוט זה .  אנו סמוכים ובטוחים שבחינה עניינית של מכלול הנתונים המלא תוביל למסקנה מתבקשת אחת :  לא ניתן להגיש כתב אישום בגין עבירת שוחד .  ככל שיוגש כתב אישום ראשוני ותקדימי שכזה ,  צפוי בית המשפט ,  כל בית משפט ,  לדחותו ".  
בתיק 2000 ,  מסרה המשטרה כי משנת 2009 ומאז במהלך השנים ,  קיימו נתניהו ומוזס מפגשים אישיים ,  שבמסגרתם דנו בסיוע האחד לשני כ"עסקת חליפין "  בקידום ענייניהם .  במסגרת זאת ,  דובר על סיועו של מר מו"ל ידיעות אחרונות לנתניהו בביסוס מעמדו כראש הממשלה באמצעות סיקור חיובי ואוהד בעיתון  " ידיעות אחרונות ",  זאת ,  לכאורה ,  בתמורה לסיועו של ראש הממשלה למר מוזס בקידום האינטרסים הכלכליים של  " ידיעות אחרונות "  על ידי יוזמה ותמיכה במהלכים לבלימת התעצמותו של העיתון  " ישראל היום ".  
מהמשטרה נמסר כי  " עוד העלו ממצאי החקירה כי הצדדים נקטו פעולות בפועל לקידום האינטרסים אחד של האחר בהמשך להבנות שהושגו ביניהם ,  או לכל הפחות הציגו מצג האחד כלפי השני כאילו פעלו כאמור ",  זאת בהמשך לטיעונים שהעלו ולפיהם לנתניהו לא הייתה כוונה של ממש להוציא את העסקה לפועל . 
" החקירה התבססה על שתי הקלטות שנעשו ביוזמת ראש הממשלה ובוצעו בחשאי במכשיר הסלולארי הנייד של ארי הרו במעון ראש הממשלה בירושלים .  ההקלטות מתעדות מפגשים בין ראש הממשלה מר בנימין נתניהו למו"ל ידיעות תקשורת ,  מר נוני מוזס .  מתוכן הדברים שהוקלטו עולים חשדות שבהם התמקדה חקירה זו ",  נמסר .
" על פי החשדות  ( כפי שעלו מן ההקלטות )  ראש הממשלה ומו"ל  " ידיעות אחרונות "  עסרו בבחינת האינטרסים הצולבים ויזמו מהלכים משותפים שנועדו למקסם את האינטרסים איש של רעהו ועסקו במספר כיווני פעולה שלובנו בין השניים :  תמיכת ראש הממשלה ב"חוק ישראל היום ",  צמצום תפוצת  " ישראל היום ",  ביטול הוצאת מהדורת סוף השבוע של  " ישראל היום ".  בנוסף ,  על הפעולות הנ"ל פעל ראש הממשלה לתווך בין מו"ל  " ידיעות אחרונות "  לבין בעלי הון ,  לרכישת  " ידיעות אחרונות ",  זאת בעודו מכהן כשר התקשורת ".  
ביומיים האחרונים קיים נתניהו התייעצויות סגורות עם בכירי לשכתו ומקורביו לקראת פרסום ההמלצות .  אתמול שהה ראש הממשלה בכנסת זמן קצר בלבד ועזב חזרה למשרד ראש הממשלה אחרי ישיבת הסיעה .  היום ביטל ברגע האחרון את השתתפותו בטקס הנחת אבן פינה בבית החולים פורייה בטבריה ונשאר במשרד בירושלים להתייעצויות .
  ( עדכון ראשון :  21:29 )  

המלצות המשטרה :  להעמיד לדין את נתניהו בשוחד בתיקי 1000 ו-2000
בסיכום שני התיקים ,  טוענת המשטרה לתשתית ראייתית לעבירות שוחד בהיקף של מיליון שקל מאנשי העסקים מילצ'ן ופאקר ,  ולעבירות שוחד גם מצד המו"ל מוזס .  עד המפתח בתיק 1000 :  ח"כ לפיד ,  שהתבקש לסייע בקידום חוק המיטיב עם מילצ'ן .  נתניהו :  להמלצות הללו אין מעמד במשטר דמוקרטי

