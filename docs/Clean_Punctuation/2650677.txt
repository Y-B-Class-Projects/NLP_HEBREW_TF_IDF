נתניהו :  היעד שלי  מדינה פלסטינית מפורזת
במסיבת עיתונאים שערך עם מקבילו הפולני בוורשה ,  קרא ראש הממשלה ל"פשרה היסטורית ,  שתשים קץ לסכסוך עם הפלסטינים אחת ולתמיד ".  על איראן : " ה'בחירות' לא ישנו דבר "
 ראש הממשלה בנימין נתניהו ,  המבקר כעת בוורשה ,  בירת פולין ,  התייחס אמש  ( רביעי )  למשא ומתן עם הפלסטינים ,  וטען כי הוא שואף להגיע לפשרה היסטורית עם הפלסטינים .  במסיבת עיתונאים שערך עם מקבילו הפולני דונלד טוסק ,  אמר נתניהו כי היעד שלו הוא  " להגיע לפשרה היסטורית שתשים קץ לסכסוך בין ישראל לפלסטינים אחת ולתמיד :  מדינה פלסטינית מפורזת המכירה במדינה היהודית ,  עם הסדרי ביטחון הדוקים לישראל ".  
נתניהו אמר כי ישראל מוכנה לחידוש המשא-ומתן עם הפלסטינים באופן מיידי , " ללא תנאים מוקדמים ",  וקרא לפלסטינים לנהוג באופן דומה : " הגיע הזמן להפסיק את הוויכוח על תנאים מוקדמים .  בואו נפתח בשיחות באופן מיידי ".  הוא סיכם את דבריו במלים : " אני מוכן לשלום ,  ואני מקווה שגם הפלסטינים מוכנים ".  
הצהרתו של נתניהו מגיעה כ-24 שעות לאחר שלשכתו התנערה מהודעה משותפת של ממשלות ישראל ופולין שנוסחה והופצה לקראת הביקור ,  בה נכתב כי קיים צורך דחוף בהקמת מדינה פלסטינית לצד ישראל ,  וגם כי  " לעולם אין לפקפק בזכותם של הפלסטינים למדינה ".  בלשכת נתניהו אמרו כי ראש הממשלה לא ראה את ההודעה ולא אישר את הנוסח שלה ,  אך הוסיפו כי  " חלק מהדברים בהודעה דומים להתבטאויות שראש הממשלה השמיע בעבר ".  
דבריו של ראש הממשלה אמש עשויים לשים קץ לדיון המתנהל בתוך ממשלתו בימים האחרונים ,  לאחר שבסוף-השבוע אמר סגן שר הביטחון דני דנון כי הממשלה בראשות נתניהו מתנגדת לפיתרון של שתי מדינות לשני עמים ואף  " תעשה הכל כדי לבלום זאת ".  כמה משרי הממשלה תקפו את דנון על דבריו ,  והתעקשו כי הקו של הממשלה הוא שתי מדינות לשני עמים .  עם או בלי קשר לוויכוח הזה ,  הצהרתו של ראש הממשלה במסיבת העיתונאים בוורשה היא אחת הנחרצות ביותר של נתניהו בנושא המדיני במהלך שנות כהונתו .  
בנוסף לנושא הפלסטיני ,  התייחס ראש הממשלה במהלך מסיבת העיתונאים גם לגרעין האיראני ואמר : " צריך לשלב את הסנקציות על איראן עם איום צבאי אמין .  המשטר האיראני חייב להבין שבדרך זו או אחרת ,  לא יתאפשר לו להשלים את תכניתו להשגת נשק גרעיני ".  בנוגע לבחירות שיתקיימו באיראן בעוד יומיים ,  נתניהו הביע ספק אם לתוצאותיהן תהיה השפעה על פרויקט הגרעין : " ה'בחירות' כביכול שיתקיימו באיראן לא יניבו ,  למרבה הצער ,  שום שינוי משמעותי .  המשטר ימשיך להיות מובל על ידי שליט אחד ,  שימשיך את המרוץ של איראן לעבר פצצה גרעינית ".   בנוגע למצב בסוריה אמר ראש הממשלה : " ישראל ופולין מודאגות מהטבח הנורא המתחולל במדינה מיוסרת זאת .  ישראל אינה צד בסכסוך הפנימי בסוריה ,  אולם ישראל תגן על עצמה אם תותקף ,  ואנו שומרים לעצמנו את הזכות לפעול במקרה של איום על ביטחוננו הלאומי ".  ראש הממשלה התייחס גם למהלך המתגבש באיחוד האירופי להכריז על חיזבאללה כארגון טרור ואמר : " אירופה ניצבת בפני השאלה האם להגדיר באופן רשמי את החיזבאללה כארגון טרור .  אם חיזבאללה אינו ארגון טרור ,  אינני יודע מהו ארגון טרור .  זו לא רק בעיה ישראלית .  חיזבאללה רצח על אדמת אירופה .  אסור לאירופה להיות אדישה לכך ". 
אתמול החל ביקורו בן היומיים של נתניהו בפולין .  מחר צפוי ראש הממשלה לחנוך תערוכת זיכרון במוזיאון היהודי במחנה אושוויץ .
  ( עדכון ראשון :  21:24 )  
לקריאה נוספתמביך :  נתניהו התנער מהצהרה משותפת עם הפולניםישראל לפלסטינים :  שחרור 50 אסירים תמורת חידוש השיחותנתניהו פנה לאבו מאזן :  Give Peace A Chance 

נתניהו :  היעד שלי  מדינה פלסטינית מפורזת
במסיבת עיתונאים שערך עם מקבילו הפולני בוורשה ,  קרא ראש הממשלה ל"פשרה היסטורית ,  שתשים קץ לסכסוך עם הפלסטינים אחת ולתמיד ".  על איראן : " ה'בחירות' לא ישנו דבר "
 
