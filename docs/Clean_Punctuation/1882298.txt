שטייניץ : " רכבת טרכטנברג יוצאת לדרך ,  מציע להיות עליה "
 ראש הממשלה בנימין נתניהו ושר האוצר יובל שטייניץ התייחסו בפתח ישיבת הממשלה לדו"ח ועדת טרכטנברג בו דנה היום הממשלה . " ההטבות אפשריות בזכות ניהול אחראי "
 ישיבת הממשלה השבועית עסקה הבוקר  ( ראשון )  באישור דו"ח ועדת טרכטנברג .  ראש הממשלה ,  בנימין נתניהו ,  אמר בפתח הישיבה כי  " הממשלה תצביע היום על הטבות נוספות להפחתת יוקר המחיה בישראל .  ההטבות מוזילות את מחירי הדיור ,  מוזילות את הנסיעה בתחבורה הציבורית ,  ומיועדות לסייע בהורדת מחירי הגז והדלק .  ישנה גם בשורה נוספת - לרוכשים מוצרים באינטרנט יהיה פטור ממכס לרכישה ששוויה עד אלף שקל ".  
נתניהו הדגיש כי  " כל אלה הם צעדים נוספים שאנו עושים בהמשך להטבות המס שכבר אישרנו ,  הטבות ששוות יחד מאות שקלים בחודש .  אנחנו מסוגלים ללכת בתוואי הזה בזכות הדרך האחראית שבה אנחנו מנהלים את כלכלת ישראל ,  ואנחנו ננהג באותה אחריות בהמשך ,  בבואנו לתת את המענה הראוי לצורכי החברה ,  הכלכלה והביטחון של מדינת ישראל אל מול הטלטלה הכלכלית בעולם ואל מול הטלטלה הגיאו-פוליטית באזורנו ?  .
 שר האוצר יובל שטייניץ התייחס אף הוא לדו"ח בכניסה לישיבה ולמחלוקת בין משרדו למשרד הביטחון בנוגע לקיצוץ אפשרי בתקציב הביטחון . " הדו"ח שמוגש היום לממשלה ,  אלו צעדים שעובדו בהתאם לאישור הממשלה לפני כחודש וחצי .  רכבת טרכטנברג יוצאת היום מהתחנה אני מציע לכולם ,  כולל לשר הביטחון ,  להיות עליה ולא לעכב אותה ",  אמר שטייניץ .  בכניסה לישיבה אמר שר הפנים אלי ישי כי אם יבין שאין בהמלצות טרכטנברג אלמנטים חיוביים ,  ש"ס תצביע נגד ההמלצות .   ? ישנם חלקים חשובים מאוד שלא באו לידי ביטוי בדו"ח כמו הדיור הציבורי ,  הוזלת מחירים והחזרת הפיקוח על חלק גדול מהמוצרים .  לצערי הרב הדברים העיקריים חסרים ?  ,  אמר ישי .
 עוד התייחס נתניהו לבעיית המסתננים בדרום הארץ . " ביקרתי באילת ושמעתי את זעקת התושבים לגבי תופעת המסתננים .  עולה מהם ייאוש .  הם מרגישים שהם מאבדים את היכולת להתנהג בצורה נורמטיבית ,  ללכת ברחוב בלילה .  הבעיה אינה רק בדרום אלא גם בעוד ערים ברחבי הארץ .  אני רואה בתופעה הזו איום על הכלכלה ,  החברה הביטחון והמרקם הדמוגרפי .  כינסתי שרים לדון באספקטים של הבעיה ולהעלות פתרונות .  צריך להאיץ את בניית הגדר ,  לסגור את הפרצות ",  אמר נתניהו . " הוריתי לסיים את הבנייה של המכשול בתוך פחות משנה .  מי שיעסיק מסתננים בלתי חוקיים ייקנס בסכומים גדולים .  אנחנו נחושים להגן על גבולנו ,  זוהי זכותה של כל מדינה וחובתה של כל ממשלה ",  הדגיש .
 לפניות לכתבת :  tal_sh@walla.net.il 

שטייניץ : " רכבת טרכטנברג יוצאת לדרך ,  מציע להיות עליה "
 ראש הממשלה בנימין נתניהו ושר האוצר יובל שטייניץ התייחסו בפתח ישיבת הממשלה לדו"ח ועדת טרכטנברג בו דנה היום הממשלה . " ההטבות אפשריות בזכות ניהול אחראי "
 
