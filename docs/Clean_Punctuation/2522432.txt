 " בית המכפלה "  יפונה עד סוף החודש - אם יתברר כי אוכלס שלא כחוק
כך הוחלט בתום דיון לילי בהשתתפות ראש הממשלה ,  צוות השרים לענייני התיישבות וגורמים צבאיים ומשפטיים .  במקביל ,  ערכו המתנחלים חנוכת בית חגיגית בחברון : " לא מפחדים מפינוי "
" בית המכפלה "  בחברון יפונה תוך שלושה שבועות ,  אם יתברר שהוא אוכלס שלא כחוק - כך הוחלט הלילה  ( רביעי )  בתום הדיון המיוחד בנושא שקיים ראש הממשלה ,  בנימין נתניהו ,  עם צוות השרים לענייני התיישבות ,  השרים בני בגין ומשה יעלון ,  שר הביטחון אהוד ברק ,  מזכיר הממשלה צבי האוזר ,  וגורמים משפטיים וצבאיים נוספים .  הדיונים בסוגייה צפויים להימשך מחר .
 ההחלטה נעשתה בהמלצת היועצים המשפטיים ,  וקובעת כי הבית יפונה עד 30 יום מרגע הפלישה ,  משמע עד ה-25 באפריל ,  אלא אם יפנו אותו המתנחלים עצמאית לפני כן .  כל זאת ,  כאמור ,  בהינתן שהגורמים המשפטיים יגיעו למסקנה כי הפלישה אכן נעשתה בניגוד לחוק .  
היום בבוקר מתוכננת להתקיים ישיבת ממשלה מיוחדת ,  שככל הנראה צפויה לעסוק באישור תכנית ההתייעלות הרוחבית במשרדי הממשלה למימון ההקלות במחירי הדלק ,  עליהן החליט נתניהו השבוע .  עם זאת ,  לנוכח הביקורת החדה שהשמיעו בימים האחרונים כמה משרי הליכוד על שר הביטחון והחלטתו לפנות את  " בית המכפלה ",  יש להניח כי הסוגייה תעלה לדיון גם בישיבת ממשלה זו .  שר החוץ ליברמן כבר הזהיר אמש כי פינויו הצפוי של הבית מהווה  " שגיאה קואליציונית חמורה ",  וטען כי למתנחלים אשר פלשו לבית  " יש שם זכות הקניין .  לא יכול להיות שתהיה החלטה של שר הביטחון שלא קיבלה שום תימוכין ושום החלטה .  על רקע מה שהיה במגרון ,  זו החלטה יותר מצורמת ". 
בדיון דנו השרים גם בשאלת פינוי בתי שכונת האולפנה בבית אל ,  שלפי פסיקת בג"ץ צריכים להיות מפונים עד סוף החודש .  מוקדם יותר התייחס נתניהו לשאלת השכונה בבית אל ואמר כי  " אנחנו מנסים למצוא לזה פתרון ומדובר בבעיה לא פשוטה .  אלה בתים שנמצאים ממש בלב יישוב ,  לא חושות ולא קרוואנים ".  
במקביל ,  קיימו אמש תושבי בית המכפלה טקס חנוכה לדירות שאליהן פלשו בשבוע שעבר ,  בתואנה כי רכשו את הבית באופן חוקי .  דיירי הבניין מתכננים לקיים בערב חג הפסח ליל סדר לכלל תושבי חברון ,  ולדבריהם ,  הם אינם חוששים מפינוי בזמן הקרוב ,  למרות שהאולטימטום שהוצב להם פג אתמול בשעות הצהריים . " אנו מאמינים שראש הממשלה יתערב ויביע עמדה ברורה לטובת המשך הנוכחות בבית וחיזוק ההתיישבות בעיר האבות ",  אמרו הדיירים .  
צו הפינוי שהוצא למתנחלים בחברון יצר לחץ כבד על ראש הממשלה ועל שר הביטחון .  נתניהו ,  התייחס לסוגייה במסיבת העיתונאים שכינס אתמול .  הוא ציין כי ביקש משר הביטחון להמתין עם הפינוי עד שיתבררו  " העובדות המשפטיות והעובדות בשטח "  והדגיש כי הוא מתואם עם ברק לחלוטין . " כשאתה מדבר על בית אחד ,  יש שאלה פרטנית האם יש בסיס או הצדקה לדבר הזה ",  אמר ראש הממשלה ,  והדגיש כי  " לא הייתי מסיק יותר מדי מסקנות לכאן או לכאן ;  זה לא למען הרחבה ולא למען כיווץ ההתנחלויות אלא למען חיים תקינים ". 
בצה"ל אומרים כי ההחלטה לפנות את הבית נותרה בעינה .  למרות שחלף המועד שהוקצב לפינוי ,  גורם ביטחוני אמר אמש כי  " למרות ההתבטאויות בכלי התקשורת ,  אין כל שינוי בהחלטה לפנות את המקום ".  לדבריו , " כל כניסה למבנה בשטחים חייבת להיות באישור צה"ל .  ניתנה לדיירים האפשרות להגיש בקשה ולהציג מסמכים ,  ומי שלא עשו כן ,  קיבל צו פינוי מהמינהל .  המדיניות לא השתנתה והמבנה יפונה על פי שיקולים מבצעיים של פיקוד מרכז ". 
נציגי המתנחלים שפלשו לבית בחברון אמרו אתמול כי  " כל המסמכים המעידים על חוקיות רכישת הבית נמסרו למינהל ".  לדברי עורכי הדין של המתנחלים ,  המסמכים שהועברו מעידים על חוקיות רכישת הבית ,  ושוללים את הטענות על פלישה אליו או רכישתו דרך איש קש . " אנו מקווים שיישללו משר הביטחון כל התירוצים לעיכוב מתן ההיתר לביצוע העסקה ,  ושמשרד הביטחון יוכל לרדת מהעץ עליו טיפס ",  אמרו הדיירים בבית .  
לקריאה נוספתהפלסטינים בחברון :  עושים לנו טרנספר עם צו שקרימשרד הביטחון : " הצו לפינוי 'בית המכפלה' ייאכף"אך נתניהו נכנע ללחץ - וביקש לדחות את הפינו
 ( עדכון אחרון :  23:00 )   

" בית המכפלה "  יפונה עד סוף החודש - אם יתברר כי אוכלס שלא כחוק
כך הוחלט בתום דיון לילי בהשתתפות ראש הממשלה ,  צוות השרים לענייני התיישבות וגורמים צבאיים ומשפטיים .  במקביל ,  ערכו המתנחלים חנוכת בית חגיגית בחברון : " לא מפחדים מפינוי "
 
