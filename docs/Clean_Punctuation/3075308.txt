השר כץ : " מלך סעודיה צריך להזמין את נתניהו לביקור רשמי "
 שר התחבורה והמודיעין קרא בנאומו בכנס הרצליה לקדם את הנורמליזציה בין ישראל לערב הסעודית ,  והציע למלך סלמאן לשלוח את יורש העצר לביקור בירושלים .  הוא הבהיר : " לפלסטינים אין זכות וטו על צעדי נורמליזציה עם מדינות המפרץ "
  ( נתניהו בדאבוס ,  בשנה שעברה : " שינוי ביחס ממדינות ערב ")  
שר התחבורה והמודיעין ישראל כץ קרא היום  ( רביעי )  למלך ערב הסעודית סלמאן בן עבד אל-עזיז להזמין את ראש הממשלה בנימין נתניהו לביקור בממלכה , " כמו סאדאת ובגין ",  או לשלוח את יורש העצר מוחמד בן סלמאן לביקור רשמי בישראל ו"להוביל את מדינות המפרץ למהלך אמיתי של הידברות עם ישראל ".  בנאומו בכנס הרצליה ,  קרא כץ להתקרבות בין המדינות הערביות הסוניות לישראל .  
לדברי השר ,  שהתייחס בהרחבה להזדמנויות האזוריות ,  החשש מפני האיום האיראני יוצר תשתית לשיתוף פעולה בין ישראל למדינות הסוניות והממשל האמריקני החדש .  יתרה מכך ,  הוא קרא למדינות המפרץ הפרסי  " לכונן שלום כלכלי ונורמליזציה מדורגת עם ישראל ",  לבטל את החרם הערבי על ישראל ולהחיל צעדי בעיניים .  
עוד בוואלה !  NEWS:נתניהו נפגש עם קושנר : " נקדם מטרות של ביטחון ושלום"גורמים פלסטיניים : " ארה"ב ביקשה שנכין רשימת סוגיות למו"מ עם ישראל"נתניהו במסר לאיראן אחרי שיגורי הטילים : " אל תאיימו על ישראל " 
" ישראל צריכה להציע לערב הסעודית ולמדינות המפרץ שותפות ביטחונית-מודיעינית לבלימת איראן וגרורותיה ",  עוד הוסיף השר כץ .  זאת ,  לדבריו , " בתמורה לנורמליזציה מדורגת בים ,  באוויר וביבשה ".  הוא סיכם את הצעתו : " ציר ביטחוני-אזורי בתמורה לשלום כלכלי אזורי ".  
עוד הבהיר כץ כי  " משא ומתן בין ישראל לפלסטינים יכול להתקיים במקביל לקידום נורמליזציה  ולא במקומה ".  לטענתו , " אין לפלסטינים זכות וטו על צעדי נורמליזציה בין ישראל למדינות המפרץ ".  הוא הוסיף כי צעדים כאלה עם מדינות ערב  " יגבירו את אמון הציבור הישראלי גם בתהליך של שלום מול הפלסטינים ".  
בסוף השבוע האחרון ,  דווח בעיתון הבריטי  " טיימס ",  מפי גורמים ערביים ואמריקניים ,  כי ערב הסעודית וישראל נמצאות במגעים לכינון יחסים כלכליים רשמיים בין שתי המדינות .  הגורמים ציינו כי הקשרים בין ריאד לירושלים יחלו בצעדים  " קטנים "  יחסית ,  כמו מתן אפשרות לעסקים ישראלים לפעול במפרץ הפרסי באופן גלוי ,  או אישור למטוסי חברת התעופה  " אל על "  לחצות את המרחב האווירי הסעודי .
 לטענת הגורמים ,  מדובר בחלק מיוזמה אמריקנית-סעודית שנועדה לקדם את היחסים בין ישראל למדינות ערב ,  לקראת הסכם שלום אפשרי בין ישראל לפלסטינים .  כלומר ,  מעין חידוש של יוזמת השלום הסעודית שהציגה ריאד לליגה הערבית בשנת 2002 ,  וקראה להכרה מלאה בישראל על ידי כל חברות הליגה ,  בהינתן הסכם שלום עם הפלסטינים .
 עם זאת ,  גורמים המקורבים לשלטון הסעודי דחו את הטענות והבהירו כי מדובר במשאלת לב אמריקנית ,  לאחר ביקורו של הנשיא דונלד טראמפ בערב הסעודית ובישראל בחודש שעבר .  יתרה מכך ,  על פי הדיווח ,  גורמים בהנהגה הפלסטינית יצאו בשיחות פרטיות נגד יוזמות ההתקרבות בין הצדדים ,  בטענה שבכך ערב הסעודית מנרמלת למעשה את היחסים עם ישראל ,  תמורת הבטחה עמומה בלבד למדינה פלסטינית עתידית .  
ישראל החזיקה עד לשנת 2009 בלשכת סחר בדוחא ,  בירת קטאר ,  אולם זו נסגרה בהחלטת הקטארים במהלך מבצע  " עופרת יצוקה "  ברצועת עזה .  עם זאת ,  כינון יחסים שכאלה עם ערב הסעודית יסמן שינוי כיוון חריג ביחסים בין המדינה היהודית לציר הסוני ,  בהובלת ריאד ,  במיוחד לאחר שערב הסעודית ובעלות בריתה הטילו חרם כולל על קטאר ,  בין היתר בשל תמיכתה בארגון הפלסטיני חמאס .
" טיימס "  עוד מציין כי בצל המאבק נגד התחזקות איראן והתחמשותה ,  במיוחד בנשק גרעיני ,  ישראל ומדינות המפרץ פעלו להידוק הקשרים הביטחוניים .  כך ,  למשל ,  בשנה שעברה הגיע לישראל הגנרל הסעודי לשעבר אנוואר עשקי לביקור ,  שבמהלכו נפגש עם שורת בכירים ישראלים .  המגעים בין המדינות כלל לא מתקרבים להכרה רשמית או ליחסים דיפלומטיים מלאים ,  אולם נראה ,  על פי הדיווח ,  כי בריאד ובירושלים מוכנים להתקרבות ולשיתוף פעולה כלכלי ,  בשלב זה .  

השר כץ : " מלך סעודיה צריך להזמין את נתניהו לביקור רשמי "
 שר התחבורה והמודיעין קרא בנאומו בכנס הרצליה לקדם את הנורמליזציה בין ישראל לערב הסעודית ,  והציע למלך סלמאן לשלוח את יורש העצר לביקור בירושלים .  הוא הבהיר : " לפלסטינים אין זכות וטו על צעדי נורמליזציה עם מדינות המפרץ "
 
