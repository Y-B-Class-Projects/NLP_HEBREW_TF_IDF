נתניהו מגן על שטייניץ :  שר אוצר מצוין ,  לא אחליפו
בלשכת ראש הממשלה שבו ודחו את הפרסומים לפיהם נתניהו מתכוון למנות את השר משה כחלון במקומו של שר האוצר שטייניץ . " הפרסומים מגיעים מטעמם של גורמים אינטרסנטים "
 בלשכת ראש הממשלה שבו אמש  ( ראשון )  ודחו את הפרסומים לפיהם בנימין נתניהו מתכוון לפטר את שר האוצר יובל שטייניץ ולמנות במקומו לתפקיד את השר משה כחלון .  בהודעה שפרסמה לשכת ראש הממשלה נאמר כי  " בניגוד לפרסומים המגיעים מטעמם של גורמים פוליטיים אינטרסנטים ,  ראש הממשלה אינו מתכוון להחליף את שר האוצר ". 
עוד נמסר מלשכתו של נתניהו כי  " לראש הממשלה אמון מלא בשר האוצר שעושה עבודה מצוינת וכל הנתונים הכלכליים הטובים של מדינת ישראל הם עדות לכך ".  בתוך כך ,  אתמול נודע כי בשיחות סגורות אמר ראש הממשלה נתניהו כי  " יובל שטייניץ הוא שר אוצר מצוין .  אין לי שום כוונה להחליפו .  התוצאות המעולות של כלכלת ישראל מוכיחות זאת ".  
שטייניץ מצדו הכחיש אף הוא הבוקר פרסומים על כך שנוצרה מתיחות בינו לבין ראש הממשלה נתניהו סביב מחאת הדיור .  בראיון לקול ישראל אמר שטייניץ כי  " אני יושב עם ראש הממשלה כל יום כמעט ולא הצלחתי להבחין במתיחות הזו .  הכל מעורר גיחוך ,  כל פעם שיש קצת הפגנות ולחץ אז יש מי שמנסה ליצור אווירת מתח וקרע שאינם קיימים .  אנחנו עובדים יפה יחד לטובת הכלכלה והחברה ואני בטוח שמה שנעשה כבר על ידי האוצר וראש הממשלה יראה את אותותיו - ירידת מחירי הדיור - כבר לקראת סוף 2011 ". 
גם יו"ר ועדת הכספים ,  ח"כ משה גפני  ( יהדות התורה )  יצא אמש להגנתו של השר שטייניץ .  גפני אמר כי  " ההתקפות נגד שר האוצר הן ממניעים פוליטיים ואינן הוגנות או ענייניות .  מצוקת הדיור קיימת כבר עשור והטענה היא נגד כל הממשלות האחרונות ולא נגד שר האוצר הנוכחי ". 
עוד בנושא :
 גם בבוקר : " הדיווחים על החלפת שטייניץ - קשקוש "
  ( עדכון ראשון :  20:23 ) 
לפניות לכתב :  pinhas_wolf@walla.com

נתניהו מגן על שטייניץ :  שר אוצר מצוין ,  לא אחליפו
בלשכת ראש הממשלה שבו ודחו את הפרסומים לפיהם נתניהו מתכוון למנות את השר משה כחלון במקומו של שר האוצר שטייניץ . " הפרסומים מגיעים מטעמם של גורמים אינטרסנטים "
 
