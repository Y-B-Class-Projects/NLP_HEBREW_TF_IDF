נתניהו יאמר לאו"ם :  ישראל מוכנה לנסיגה מרג'ר
במהלך ביקורו של ראש הממשלה בארה"ב צפוי נתניהו להציג בפני מזכ"ל האו"ם את תכניות ישראל לנסיגה מחלקו הצפוני של הכפר רג'ר בגבול לבנון .  ייפגש עם ביידן וקלינטון
ראש הממשלה בנימין נתניהו יצא הלילה  ( שבת )  לביקור בארצות הברית .  ביום שני נתניהו צפוי להיפגש בניו יורק עם מזכ"ל האו"ם באן קי מון ולהציג בפניו את עבודת המטה שנעשתה בישראל במטרה לאפשר את יציאת ישראל בהסכמה מחלקו הצפוני של הכפר רג'ר .  עיקרי התוכנית נדונו לאחרונה עם בכירי כוח יוניפי"ל המוצב בדרום לבנון .  נתניהו יאמר לבאן כי הוא סומך את ידו על עבודת המטה וכי הוא יביא את הנושא לדיון בישיבת הקבינט לאחר שובו מארצות הברית .  ביום שני נתניהו צפוי לנאום בוועידת הקהילות היהודיות של צפון אמריקה בניו אורלינס ויקיים פגישות מדיניות נוספות :  ביום ראשון תיערך פגישה עם סגן נשיא ארצות הברית ג'ו ביידן ,  ביום חמישי נתניהו ייפגש עם מזכירת המדינה האמריקאית הילרי קלינטון .  ראש הממשלה יפגש בניו יורק גם עם מעצבי דעת קהל בתקשורת האמריקאית ויעניק ראיונות לכלי התקשורת האמריקאים .  
לפני העליה למטוס ראש הממשלה אמר כי , " אני מצפה לפגישות החשובות עם סגן הנשיא ביידן ומזכירת המדינה קלינטון ,  ששותפים למאמצים הגדולים שאנו עושים כדי להמשיך בתהליך השלום .  אשוחח על כך ,  וגם על נושאים נוספים ,  גם עם מזכ"ל האו"ם ,  שגרירת ארה"ב באו"ם ואישים נוספים .  אני מקווה שבביקור הזה נמצא יחד עם הממשל האמריקני את שביל הזהב לקידום התהליך המדיני תוך שמירה על האינטרסים הלאומיים והביטחוניים של ישראל ". 
בתוך כך ,  יו"ר ש"ס השר אלי ישי פנה הערב לראש הממשלה וביקש ממנו לפעול לשחרור יונתן פולארד במהלך שהותו בארצות הברית .  עם זאת ,  נתניהו נמנע מלקחת עמו מכתב החתום בידי 109 חברי כנסת שקורא לשחרר את פולארד . 
" ראש הממשלה בנימין נתניהו העלה בשנה וחצי האחרונות פעמים רבות את נושא פולארד בשיחותיו עם הממשל האמריקאי ,  והוא מחויב לנושא ואינו זקוק לשם כך למכתב כלשהו ",  נמסר מלשכת ראש הממשלה . " ההליך המקובל להעברת מכתב זה הוא למוסרו באופן רשמי לשגרירות ארצות הברית בישראל ". 
יוזם המכתב ,  ח"כ אורי אריאל  ( האיחוד הלאומי )  אמר בתגובה ,  כי  " ראש הממשלה לא עשה את הצעד המינימלי ולא הורה לשגריר ישראל בארצות הברית לבקר את פולארד בכלאו אפילו פעם אחת .  חלה עליו החובה להסביר איך זה שפולארד עדיין נמק בכלאו ,  או לפחות מה הוא בכלל עשה למען שחרורו ". 

נתניהו יאמר לאו"ם :  ישראל מוכנה לנסיגה מרג'ר
במהלך ביקורו של ראש הממשלה בארה"ב צפוי נתניהו להציג בפני מזכ"ל האו"ם את תכניות ישראל לנסיגה מחלקו הצפוני של הכפר רג'ר בגבול לבנון .  ייפגש עם ביידן וקלינטון

