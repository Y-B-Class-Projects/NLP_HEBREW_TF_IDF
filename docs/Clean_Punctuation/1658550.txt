שנה לממשלת נתניהו :  ההצלחות הגדולות
נכון שהרבה יותר קל לעקם את הפרצוף ,  אבל לממשלת נתניהו השניה היו גם מספר הישגים חשובים במהלך השנה האחרונה .  מערכת וואלה !  חדשות עם החדשות הטובות
ישראל ממשיכה ליהנות משקט ביטחוני יוצא דופן גם בגבולות וגם בפנים הארץ .  נכון ,  הכל שברירי אבל עם מבחן התוצאה לא צריך להתווכח .  אזרחי ישראל מרגישים בטוחים יותר וההשלכות החברתיות והכלכליות מובנות היטב .
 הריב על הקרדיט  ( אולמרט-בר און או נתניהו-שטייניץ )  מובן מאליו אבל בעוד שאר העולם מתקשה להתאושש מהמשבר הפיננסי ,  ישראל נמצאת במקום טוב ואופטימי בהרבה .  הבורסה משגשגת ,  הנדל"ן באוויר  ( בועה ?  )  והשקל עושה שרירים .
 אומרים על בנימין נתניהו שהוא מבין בכלכלה וההחלטה להתעקש על קדנציה נוספת של נגיד בנק ישראל סטנלי פישר מוכיחה את זה יפה .  כלכלה חזקה  ( ודירוגי אשראי )  מבוססת על אמון וסטנלי פישר הוא כרגע המניה הכי חזקה ובטוחה של המשק הישראלי בקרב המשקיעים המקומיים והזרים .
 לא נכנס לויכוח הכלכלי על יעילות התקציב ארוך הטווח ועל הקשר בין יעדים ומציאות בשטח .  ההישג האמיתי של נתניהו ושטייניץ הוא בעצם היכולת לקבל החלטה תקדימית ומעוררת מחלוקת ולהעביר אותה בממשלה ובכנסת .
 נתניהו מצליח לשמור יפה על מאזן האימה בקואליציה .  לכל החברים בממשלת נתניהו אין אפילו רצון קל ללכת לבחירות וראש הממשלה מנצל זאת היטב .  ברק ,  ישי וליברמן יודעים היטב שקר ובודד בחוץ ,  בשילוב עם האימפוטנציה של ציפי לבני ממשלת נתניהו יציבה בינתיים מתמיד .
 
שנה לממשלת נתניהו :  ההצלחות הגדולות
נכון שהרבה יותר קל לעקם את הפרצוף ,  אבל לממשלת נתניהו השניה היו גם מספר הישגים חשובים במהלך השנה האחרונה .  מערכת וואלה !  חדשות עם החדשות הטובות

