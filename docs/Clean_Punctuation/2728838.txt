הג'יהאד האיסלאמי מכופף את ישראל וחמאס
הארגון שלקח אחריות על הירי חותר להסלמה ומראה לחמאס מי נותר נאמן ל"התנגדות ".  ללא יעדים קלים לתקיפה ,  ישראל נדחקת לפינה וצריכה לחשוב פעמיים כשהיא תוקפת ברצועה .  פרשנות
חרף הסיסמאות הדרמטיות שהשמיע אמש  ( רביעי )  ראש הממשלה בנימין נתניהו ,  לפיהן  " אם לא יהיה שקט בדרום - יהיה רעש בעזה ",  ההחלטה כיצד להגיב על הירי המסיבי לא הייתה פשוטה .  תגובה צבאית אמנם נראית כמעט מתבקשת אחרי ירי של יותר מ-60 רקטות ופצצות מרגמה ,  אך בפני ישראל עמדו כמה בחירות לא קלות .  
ראשית ,  על ממשלת ישראל להחליט נגד מי להגיב .  הג'יהאד האיסלאמי הוא שקיבל אחריות על הירי ,  והוא גם זה שהתרברב ואמר כי מדובר בפעולה מתמשכת ,  שאף זכתה לכינוי  " שבירת שתיקה ".  ניכר כי הארגון ששלושה מאנשיו חוסלו שלשום סמוך לחאן יונס במהלך חילופי אש עם כוחות צה"ל ,  עושה מאמץ גדול לגרור את ישראל להסלמה ברצועה ויחד עמה את חמאס .  עבור הג'יהאד ,  הירי אתמול הוא הזדמנות נוחה במיוחד להביך את החמאס ,  להוכיח מיהו בעל היוזמה בעזה ומי הזניח את הג'יהאד ו"ההתנגדות "  לטובת מנעמי השלטון .  בג'יהאד חשו באווירה הציבורית המתלהטת שנוצרה בשטחים לאחר הריגתם של חמישה פלסטינים השבוע :  שניים בגדה - השופט הירדני ובן ה-18 שלפי צה"ל יידה אבנים - ושלושה אנשי ג'יהאד ברצועה .  לכך אפשר להוסיף גם את תאונת העבודה שעלתה בחייהם של לפחות שלושה פלסטינים ,  שהיו קשורים בעבר לג'יהאד האיסלאמי .
 עשרות רקטות על הדרום:מטח רקטות כבד מעזה לעבר הדרום ,  8 נפלו בשטח מיושבצה"ל תקף בעזה ;  הג'יהאד : " פתחנו במבצע 'שבירת שתיקה'"תושבי הדרום מודאגים : " חזרנו לתחושה מ'עמוד ענן' "  
הארגון ,  ייתכן גם שבגיבוי איראני ,  רצה להצטייר כמי שעומד כיום בראש מחנה  " ההתנגדות ".  ואכן ,  הודעות דובריו בשעות שלאחר הירי מלמדות על ניסיונו של הארגון למתג את עצמו כמגנם של הפלסטינים .  המוטו של הג'יהאד הוא שאם פתח וחמאס שותקים על הרג פלסטינים ,  הרי שאנחנו נגיב .  יתרה מכך ,  דובר הזרוע הצבאית של הארגון הסביר כי בכוונת הג'יהאד לשנות את משוואת הפסקת האש .  מעתה ,  בכל פעם שייהרג פלסטיני מאש צה"ל ,  בכוונת הארגון להגיב בירי כבד על ישראל .  וכך יכול הג'יהאד לתפוס שתי ציפורים :  להביך את חמאס ,  ולגרור את האזור להסלמה .  
מכאן הבעיה של בחירת יעד התגובה הישראלית .  לארגון הג'יהאד אין יותר מדי מטרות קלות לתקיפה בעזה .  בכיריו מסתתרים ואין לו מפקדות גדולות .  מנגד ,  חמאס הוא כבר סיפור אחר .  זהו הארגון השולט ברצועה ,  שיש לו מפקדות רבות ולא מעט מבנים  " נוחים "  לתקיפה ,  שממילא אינם מאוישים .  בישראל רואים בחמאס כריבון בעזה ,  ומכאן שתפקידו להביא לשקט .  לכן ,  קל יותר לישראל לבחור דווקא בתגובה נגד חמאס בעקבות האירועים האחרונים ,  מטח הרקטות הגדול ביותר שנורה לעבר ישראל מאז מבצע  " עמוד ענן ".  
חשוב לזכור :  תגובה לא זהירה עלולה לגרור את החמאס לתוך סבב ההסלמה ,  ולהביא לשיתוקו של הדרום .  סביר כי גם אם חמאס יבחר להגיב ,  הרי שלא רק הדרום יהיה תחת אש ,  אלא גם המרכז .  וכך צריך נתניהו לבחור יעד לתקיפה ובמקביל את המועד ;  סבב לחימה קשה ערב פורים הוא גזרה לא פשוטה ,  בלשון המעטה ,  עבור תושבי ישראל .  ושוב ,  גם נתניהו יודע שבמקרה של הסלמה ,  האפשרות של פעולה נרחבת יותר תמיד אפשרית .  פגיעה בבית הלא נכון בעזה או פגיעה בבניין מגורים בישראל ,  עלולים להוביל לפעולה קרקעית שלא חמאס ולא ישראל מעוניינים בה .  הג'יהאד כן .  לעת עתה ,  עד לשעה 23:00 ,  הותקפו קרוב ל-30 יעדים ,  רובם של הג'יהאד האיסלאמי או עמדות שיגור רקטות מחופרות באדמה .  לא היו נפגעים בתקיפות הללו מאחר שהעמדות שכן הותקפו היו ריקות מאדם .  משמעות הדבר היא שבשורה התחתונה ,  לפחות עד לכתיבת שורות אלה ,  נראה שבבחירת היעדים לתקיפה ישראל העדיפה להעביר מסר מאיים לחמאס והג'יהאד מאשר להוביל להידרדרות רבתי .  
ואי אפשר שלא להתייחס לאניית הנשק שנתפסה בשבוע שעבר ,  ה-KLOS-C .  הטילים שהיו על סיפונה יועדו להגיע לג'יהאד האסלאמי .  בידי הארגון יש כמה טילים שיכולים להגיע לתל אביב ,  אך ניתן לשער שאם היו ברשותו עוד 40 טילים שיכולים להגיע גם לחדרה ,  הפיתוי שהיה עומד בפניו להשתמש בהם היה גדול במיוחד .  הג'יהאד האיסלאמי פועל בהשראה ובמימון איראניים .  אם הירי האחרון של הרקטות יוביל להסלמה רבתי ,  תהיה זו הדוגמה הקלאסית כיצד איראן מצליחה ,  באמצעות ארגוני הפרוקסי שלה ,  להביא לפגיעה באינטרסים הישראלים .  במקרה הזה ,  גם לפגיעה באינטרסים של החמאס .
  ( עדכון ראשון :  21:42 )  

הג'יהאד האיסלאמי מכופף את ישראל וחמאס
הארגון שלקח אחריות על הירי חותר להסלמה ומראה לחמאס מי נותר נאמן ל"התנגדות ".  ללא יעדים קלים לתקיפה ,  ישראל נדחקת לפינה וצריכה לחשוב פעמיים כשהיא תוקפת ברצועה .  פרשנות

