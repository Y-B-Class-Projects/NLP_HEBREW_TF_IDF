משפחות שכולות חיכו שעה לטקס - ומחו ;  ריבלין : " קבלת פנים מיותרת "
 חלק מבני משפחת חללי מבצע קדש עזבו את הטקס שנערך בהר הרצל ,  במחאה על היחס שקיבלו ממארגני הטקס .  נתניהו : " מצר על עוגמת הנפש ".  לשכת נתניהו הבהירה כי ראש הממשלה והנשיא לא איחרו ,  וכי הטקס נקבע מראש לשעה 12:00
חלק מהמשפחות השכולות שהוזמנו לטקס האזכרה הממלכתי לחללי מבצע קדש בהר הרצל ,  הביעו היום  ( שני )  תרעומת לאור היחס שקיבלו במקום ,  ובכעס על כך שנציגי המדינה הגיעו שעה לאחר שהמשפחות הוזמנו .  
חלק מהמשפחות אף עזבו בסערה את המקום ואחד מקרובי החללים אמר כי  " מי שיכול להישאר  שייראה את הגבירים והאדונים ,  מי שלא ,  שיגיד שלום .  את הכבוד שלנו שטמון פה אף אחד לא ייקח ".   " היום לי קשה לעלות להר ",  סיפרה חיה ורניק ,  ששכלה את בעלה במבצע קדש . " אני אשב פה ,  בשביל בעלי החלל ,  אבל זה לא הוגן וזה לא יפה .  היו צריכים להודיע שהטקס ב-12 ".  
עוד בוואלה !  NEWS:נתניהו : " נשלול את תושבותו של מי שהיה מעורב בהצתות במזיד"נתניהו : " תורידו הילוך ,  אני הולך להיות כאן עוד הרבה זמן"היועץ המשפטי לממשלה בוחן את פרשת הצוללות ;  אין חשד לפלילים 
האח השכול יורם לוי הבהיר כי הם לא כועסים על האיחור אלא  " על שהתנהגו אלינו כמו אל בעלי חיים .  לקחו אותנו בטרקטורונים ,  היינו צריכים להרים את הנכים כדי שיגיעו לכאן .  לא היו שירותים בדרך ,  ועשינו צרכים בשדה .  מגעיל לראות את הביצוע הזה .  ואז כשהגענו  התברר שהזמינו לשעה מסוימת ,  והשעה הייתה אחרת .  כל ההתנהלות הייתה מחפירה ". 
הנשיא ראובן ריבלין ,  שדיבר בטקס ,  הצר על התרעומת והסביר כי נקבע כי עצרת ממלכתית לזכר החללים בקרבות בסיני תיערך אחת לעשור . " לא רצינו להטריח את המשפחות עם הופעתם של אישים המחייבים אבטחה ".  למרות זאת ,  הסביר ריבלין ,  השתדלו בעלי תפקידים לפקוד את האזכרה השנתית ,  ולא להסתפק בהגעה אחת לעשר שנים . " טענו אז  למה ראשי ממשלה לא מגיעים ?  והנה  ראש הממשלה מגיע ,  וגם נשיא המדינה מגיע  וקבלת הפנים הזו מיותרת לחלוטין ",  קונן הנשיא .  
גם ראש הממשלה נתניהו התייחס לכך ואמר כי הוא  " מצר על עוגמת הנפש ,  שנודע לי עליה בהגיעי לכאן להר ,  ביחד עם אישי המדינה ,  על מנת לחלוק כבוד ליקירכם ".  מלשכתו הדגישו כי מראש נקבעה האזכרה ל-12 ,  וכי אישי הציבור לא איחרו אליה ,  אלא הגיעו בזמן .  
מהלשכה נמסר כי את הטקס אירגן משרד הביטחון ,  וכי ראש הממשלה הגיע להר הרצל ב-11:47 ,  עם נשיא המדינה והרמטכ"ל גדי איזנקוט . " ראש הממשלה נתניהו לא איחר ,  וכל אמירה אחרת אינה אמת ",  הדגישו בהודעת הלשכה .  את אי הנוחות לקהל תולים בלשכת נתניהו בעבודות להקמת היכל הגבורה בהר הרצל ,  ובהכנות להלווייתה של מרים אשכול ,  אלמנת הנשיא אכול ,  שתיערך בעוד כשעתיים במקום .  
הנשיא ריבלין נזכר במהלך הטקס בימי המלחמה ,  וסיפר על זיכרונותיו כבן 17 אז . " בני גילי חוו את עוצמת ההקרבה והגבורה של השכבה הבוגרת ,  שהיו רק שנה לפנינו ,  וכבר צנחנים ,  שריונאים ,  חיל רגלים ותותחנים .  הם סללו לנו את דרכה של הגבורה ".  
ראש הממשלה נתניהו קשר ביכולת של אזרחי ישראל לשמור על המדינה ,  לשריפות שהתחוללו בארץ השבוע . " אני גאה ביכולת של אזרחי ישראל לעמוד יחד ,  נחושים להציל חיים .  את הבתים נקים מחדש ,  את היערות נשקם .  במקום כל עץ שהפך שחור ילבלבו עשרה עצים ירוקים ".  

משפחות שכולות חיכו שעה לטקס - ומחו ;  ריבלין : " קבלת פנים מיותרת "
 חלק מבני משפחת חללי מבצע קדש עזבו את הטקס שנערך בהר הרצל ,  במחאה על היחס שקיבלו ממארגני הטקס .  נתניהו : " מצר על עוגמת הנפש ".  לשכת נתניהו הבהירה כי ראש הממשלה והנשיא לא איחרו ,  וכי הטקס נקבע מראש לשעה 12:00

