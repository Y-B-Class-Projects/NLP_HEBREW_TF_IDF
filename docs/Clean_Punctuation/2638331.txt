מנכ"ל חדש לליכוד :  אדם המנוע מלשרת בתפקיד ציבורי
ראש הממשלה החליט למנות את פעיל הליכוד יוסי שלי למנכ"ל המפלגה .  העיתוי והאופן בו מבוצע המינוי מעוררים ביקורת קשה בליכוד : " נתניהו ידוע במינוייו הלא מקצועיים "
 במפלגת הליכוד מבקרים היום  ( רביעי )  בחריפות את ראש הממשלה ,  בנימין נתניהו ,  לאור כוונתו להביא מחר לאישור מזכירות המפלגה את מינויו של יוסי שלי למנכ"ל המפלגה במקומו של גד אריאלי ,  שאותו נתניהו מבקש להחליף .  הכעס כלפי נתניהו נוגע הן לאופן שבו ביקש להחליף את המנכ"ל היוצא ,  והן בשל זהותו של המחליף ,  המנוע מלכהן בתפקיד ציבורי בשל הסדר טיעון שעליו חתם לפני כשנה .  למרות שכהונה כמנכ"ל הליכוד אינה נחשבת לתפקיד ציבורי ,  היו בליכוד מי שטענו כי על נתניהו היה למצוא אדם  " עם עבר שהוא נקי לגמרי ".  
גורמים בליכוד אמרו היום בצהריים כי  " ההתנהגות של נתניהו היא ביזיונית ".  לדברי אותם גורמים , " אריאלי שכב בשבילו על הגדר לא פעם ,  ומנע ממנו מבוכות תקשורתיות ,  והוא פשוט משליך אותו לכלבים .  לא מתנהגים ככה ". 
אחד מחברי הכנסת של הליכוד ביקר בחריפות את מינויו של שלי במקומו של אריאלי : " נתניהו ידוע במינוייו הלא מקצועיים ,  חבל מאוד שזה המינוי שהוא מציג .  זה מינוי בעייתי של אדם עם רקורד בעייתי ,  ולליכוד מגיע יותר ".  לדברי חבר הכנסת , " עד עכשיו לא הבנתי איך הוא בחר דווקא אותו ,  הופתעתי בעצמי .  הוא בחר בו לדעתי רק כי היה חייב להגיע להסכמות עם ישראל כץ במזכירות על מינוי המנכ"ל ".  
יוסי שלי הואשם בעבר בקבלת דבר במרמה בנסיבות מחמירות ובשבועת שקר .  זאת ,  לאחר שלכאורה הצהיר בפני וועדת המינויים שהכריעה בעד מינויו למנכ"ל רשות הדואר ,  בזמן שכיהן כיו"ר רשות הדואר ,  כי אין לו זיקה פוליטית לאף אחת מן המפלגות ,  למרות שהיה פעיל בליכוד .  על פי דיווח ב-"הארץ "  שפורסם הבוקר ,  במאי 2012 הגיע שלי לעסקת טיעון עם פרקליטות מחוז ירושלים ,  לפיה יודה בביצוע הפרת חובה חקוקה ובית המשפט יקבע כי ביצע את העבירה ,  אך לא ירשיע אותו .  על פי ההסדר ,  במשך שלוש שנים מיום ההחלטה בבית משפט השלום בירושלים ,  יימנע שלי מכהונה בתפקיד כלשהו בשירות המדינה .
 ממטה מפלגת הליכוד נמסר בתגובה : " העניין נבדק מול היועץ המשפטי לממשלה ,  יהודה ויינשטיין ,  ומחוות הדעת שלו עולה שאין מניעה ששלי יכהן בתפקיד ".  
לקריאה נוספת:נתניהו :  בשטרות הבאים שיודפסו - משורר ספרדינתניהו אישר :  נמל פרטי יתחרה בנמלי אשדוד וחיפהנתניהו : " שום שביתה לא תרתיע אותנו מלפעול "  

מנכ"ל חדש לליכוד :  אדם המנוע מלשרת בתפקיד ציבורי
ראש הממשלה החליט למנות את פעיל הליכוד יוסי שלי למנכ"ל המפלגה .  העיתוי והאופן בו מבוצע המינוי מעוררים ביקורת קשה בליכוד : " נתניהו ידוע במינוייו הלא מקצועיים "
 
