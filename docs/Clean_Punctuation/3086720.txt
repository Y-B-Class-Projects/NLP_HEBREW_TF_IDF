נתניהו בישיבת שרי הליכוד הראשונה מחתימת הרו : " תודה למי שהתראיינו "
 ראש הממשלה נועד עם שרי המפלגה ועקץ אותם על כך שמעטים מהם התראיינו בנושא החקירות שלו .  ביטן : " זה גועל נופש ,  איזה מן דבר זה שלא יוצאים להגנתו ?  ".  רגב : " אנחנו מאחוריך "
 ראש הממשלה בנימין נתניהו פגש הבוקר  ( ראשון )  את שרי הליכוד לראשונה מאז שנחתם הסכם עד המדינה .  במהלך הישיבה ,  הודה לשרים שהתראיינו בשבועות האחרונים בעניין שתי החקירות שהוא עומד במרכזן ,  והדגיש בעקיצה : " לאלה שהתראיינו ".  עד כה ,  מרבית שרי הליכוד הבכירים העדיפו לשמור על שתיקה ולא להתבטא בנושא חקירות נתניהו .  רק השרים איוב קרא ,  מירי רגב וצחי הנגבי הסכימו להתראיין להגנתו של ראש הממשלה .
 לפני ישיבת השרים ,  התלונן יו"ר הקואליציה דוד ביטן על מי שלא יוצאים להגנתו של ראש הממשלה . " זה גועל נפש מה שעושים השרים .  איזה מן דבר זה שהם לא יוצאים להגן ?  הם לא מבינים שאם ראש הממשלה לא יהיה ,  אף אחד לא יהיה ?  כל אחד דואג לעצמו ".  
בפתח ישיבת הממשלה ,  אמרה שרת התרבות מירי רגב היא היא  " ממש לא מודאגת "  ובתגובה לדבריו של נתניהו אמרה : " אנחנו מאחוריך ".   " ראש הממשלה לא מודאג .  סיימנו עכשיו ישיבת שרים .  ראש הממשלה נראה נינוח ובטוח בעצמו ,  אין כלום כי לא היה כלום .  אני סומכת ב-100% על ראש הממשלה .  צריך להפסיק עם הלינץ' הזה של האופוזיציה וחלקים מהתקשורת .  צריך להזכיר לשמאל הקיצוני שאי אפשר להחזיר בכוח .  הציבור אמר את דברו ב-30 מנדטים לליכוד ". 
בסוף השבוע קיים נתניהו התייעצויות אינטנסיביות עם הכוורת המצומצמת של יועציו .  חלק משרי הליכוד אינם בארץ ושוהים בחופשות פרטיות במסגרת הפגרה ,  ובהם השר גלעד ארדן והשר יריב לוין .  
הבוקר גיבה שר התחבורה והמודיעין ישראל כץ את נתניהו ,  לאחר סוף שבוע שבמהלכו נחתם הסכם עד מדינה עם איש סודו ,  ראש הסגל שלו לשעבר ארי הרו . " יש לאפשר לראש הממשלה בנימין נתניהו למלא את תפקידו בהתאם למנדט שאותו קיבל מהציבור .  במדינת חוק ובמשטר דמוקרטי ,  לא מדיחים ראש ממשלה על סמך כותרות בתקשורת ,  הפגנות אופוזיציה או הליכי חקירה חלקיים ",  אמר . 
" יש לי אמון בראש הממשלה ואני מאחל לו שחשכת העננים המרחפת מעליו תוסר בהקדם ",  הוסיף השר . " אני סומך על מערכת אכיפת החוק שתעשה את עבודתה במקצועיות ובאחריות הנדרשת ,  כדי לאפשר למדינת ישראל להמשיך ולהתמודד כראוי עם האתגרים המורכבים בפניהם היא ניצבת ". 
סגנית שר החוץ ,  ציפי חוטובלי ,  אמרה היום כי  " שלטון החוק פירושו לאפשר לרשויות לחקור ללא שיבוש .  הרעש והצלצולים לצד ההדלפות המגמתיות מונעות מהציבור לקבל תמונת אמת .  הרצון להדיח ראש ממשלה בכל מחיר ,  הוא פגיע בדמוקרטיה .  נדרשת הפסקת אש מהמנסים להעמיד את נתניהו במטווח .  לגיטימי לבקר שלטון ,  לא לגיטימי לכפות על רשויות חקירה תוצאה מוכתבת ". 
אמש ,  ארגן ביטן הפגנת תמיכה בנתניהו מול ההפגנה הקבועה במוצאי שבת מול ביתו של היועץ המשפטי לממשלה אביחי מנדלבליט ,  שקוראת לו להכריע בסוגיית הגשת כתב האישום .  כאלף איש הגיעו למפגן התמיכה של ביטן מול כ-2,000 בהפגנת מוצאי שבת הקבוע .  בהפגנת התמיכה ,  התייצב רק השר איוב קרא .  בסוף השבוע ביטן והח"כים הנוספים שנחשבים לנאמני נתניהו ,  כמו נאווה בוקר ,  דוד אמסלם ואמיר אוחנה ,  הביעו מורת רוח לנוכח שתיקת השרים הבכירים במפלגתם וביטן אף פיזר איומים אמש ואמר כי מי שלא יגן על ראש הממשלה  " יבוא איתו חשבון בפריימריז ".  הבוקר הוא חזר על האמירה הזו . 
" באתי להפגין תמיכה בראש הממשלה ובאשת ראש הממשלה ",  אמר אתמול השר קרא . " אני מאמין ברשויות החוק וחושב שהם עושים עבודה גדולה אבל הם צריכים להפסיק את ציד המכשפות הזה שיורה לכל כיוון בלי לפגוע ". 
אתמול הגיע גם ח"כ אוחנה להפגנת הנגד . " אנחנו מפגינים תמיכה בראש הממשלה למרות שיש מי שכבר בונים את עמודי התביעה ",  אמר . " אנחנו ,  הדמוקרטים האמיתיים ,  מאמינים שאדם גם אם הוא ראש ממשלה הוא חף מפשע אלא אם תוכח אשמתו .  וזה נקבע בבית המשפט ,  לא בהפגנות ".  
הרו צפוי לשהות במתקן משטרתי למשך מסירת העדות ,  שתימשך לפי ההערכות שבועיים עד חודש ימים כשהוא אמור להיות מנותק לגמרי מכלי תקשורת כדי למנוע ניסיון לשבש את החקירה או להשפיע עליה .  בתמורה להעברת החומרים ,  תקל הפרקליטות בהליכים נגד הרו בתיקים האחרים שלו שעוסקים בניגוד עניינים ובעבירות מרמה .
 מטעמו של נתניהו נמסר ביום שישי : " אנו דוחים על הסף את הטענות המופרכות שמושמעות נגד ראש הממשלה .  מסע הציד להחלפת השלטון נמצא בעיצומו ,  אבל הוא נידון לכישלון ,  מסיבה פשוטה :  לא יהיה כלום כי לא היה כלום ". 
 ( עדכון ראשון 10:42 )  

נתניהו בישיבת שרי הליכוד הראשונה מחתימת הרו : " תודה למי שהתראיינו "
 ראש הממשלה נועד עם שרי המפלגה ועקץ אותם על כך שמעטים מהם התראיינו בנושא החקירות שלו .  ביטן : " זה גועל נופש ,  איזה מן דבר זה שלא יוצאים להגנתו ?  ".  רגב : " אנחנו מאחוריך "
 
