אובמה מתכונן לביקור :  אפנה ישירות לישראלים
בפגישה שקיים עם ראשי ארגונים יהודיים בבית הלבן הדגיש אובמה כי מטרת הביקור הצפוי בישראל היא לפנות ישירות לאזרחי ישראל . " הביקור לא נועד לטפל בסוגיה פוליטית מסוימת "
 נשיא ארצות הברית ,  ברק אובמה ,  אירח אמש  ( חמישי )  בבית הלבן ראשי ארגונים אמריקנים-יהודיים ,  כחלק מהיערכותו לקראת ביקורו הצפוי בישראל במהלך החודש .  במהלך הפגישה שטח הנשיא האמריקאי את עמדתו בנושא תוכנית הגרעין האירנית ,  המשא ומתן בין ישראל לפלסטינים וכן מלחמת האזרחים בסוריה .  אובמה חזר על  " תמיכתו הבלתי מעורערת "  בישראל בפני הנוכחים .  
אחת ממטרות הפגישה בין אובמה לבין ראשי הארגונים - אנשי מפתח בקהילה היהודית ,  הייתה להפיג את המתח שנותר לאחר קמפיין הבחירות לנשיאות ארצות הברית ב-2012 .  אנשי המפלגה הרפובליקנית טענו כי תמיכתו של הנשיא הדמוקרטי בישראל ,  שנחשבת לידידתה הקרובה ביותר של ארצות הברית במזרח התיכון - אינה מספקת .  אובמה מצדו ,  הקפיד להדגיש בכל הזדמנות את תמיכתו הבלתי מסויגת בישראל ,  על אף מערכת היחסים המתוחה עם ראש הממשלה ,  בנימין נתניהו .  בין האורחים שנפגשו עם הנשיא האמריקאי היו נציגי השדולה הפרו-ישראלית בוושינגטון  ( איפא"ק )  ,  אנשי ארגון בני ברית ,  נציגי מרכז שמעון ויזנטל וג'יי סטריט וכן עורך הדין האמריקאי-יהודי אלן דרשוביץ .  אובמה התייחס בפגישה למחלוקת בינו לבין נתניהו בנוגע לאופן שבו יש להתמודד עם תוכנית הגרעין האירנית ,  ואמר כי המחלוקת בנושא בתוך ישראל עמוקה יותר .  
גורם רשמי בבית הלבן מסר בתום הפגישה כי  " הנשיא אובמה הבהיר כי הביקור לא נועד לטפל בסוגיה פוליטית מסוימת ,  אך הוא מבחינתו מדובר בהזדמנות להתייעץ עם הממשל הישראלי בנוגע לקשת רחבה של נושאים ,  בהם אירן ,  סוריה ,  המצב באזור וכן תהליך השלום ".  הגורם הוסיף כי אובמה  " הדגיש שהביקור נועד לפנות ישירות לאזרחי ישראל ".  הנשיא האמריקאי צפוי לערוך בנוסף ביקור ברמאללה ולהיפגש עם בכירי ההנהגה הפלסטינית .  בתחילת השבוע מסרו גורמים ישראליים לעיתון  " וורלד טריביון "  כי אובמה מצפה מנתניהו להציג תוכנית מפורטת לנסיגה ישראלית מהגדה המערבית .  לדבריהם ,  התכנית הישראלית שתוצג תילקח בחשבון אם תועלה יוזמה אמריקנית להקמת מדינה פלסטינית בגדה המערבית בשנת 2014 .  הבית הלבן הזהיר כי ביקורו הקרוב של אובמה יכול לאפיין את יחסי ישראל-ארצות הברית בארבע השנים הקרובות .  לדברי הגורמים הישראליים , " אנשי אובמה הפכו זאת למבחן של 'נייר לקמוס' ליכולת של נתניהו להנהיג ולאמינותו ".  הם הוסיפו כי  " תומכי אובמה בקונגרס העבירו לנתניהו מסר דומה ".  
לקריאה נוספת:לקראת הביקור בישראל : " אובמה דרש תכנית לנסיגה מהגדה"אובמה ,  בוא לאבו חסן :  ביקור אלטרנטיבי לנשיא ארה"ב 

אובמה מתכונן לביקור :  אפנה ישירות לישראלים
בפגישה שקיים עם ראשי ארגונים יהודיים בבית הלבן הדגיש אובמה כי מטרת הביקור הצפוי בישראל היא לפנות ישירות לאזרחי ישראל . " הביקור לא נועד לטפל בסוגיה פוליטית מסוימת "
 
