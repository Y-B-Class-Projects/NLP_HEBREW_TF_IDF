היועץ לביטחון לאומי של רוסיה :  איראן לא מהווה איום לעולם
במהלך פתיחת הפסגה המשולשת של היועצים לביטחון לאומי מארה"ב ,  רוסיה וישראל ,  אמר פטרושב כי המל"ט האמריקני שהופל היה מעל שטחה של איראן .  נתניהו דרש מארה"ב ומרוסיה את הוצאת הכוחות האיראנים שנכנסו לסוריה : " זוהי מטרת שלוש המדינות "
 היועץ לביטחון לאומי של רוסיה ניקולאי פטרושב אמר היום  ( שלישי )  כי  " כל ניסיון להציג את איראן כאיום לביטחון העולם הוא לא מקובל ".  פטרושב אמר את הדברים במפגש הפסגה הטרילטרלי של היועצים לביטחון לאומי של ארצות הברית ,  רוסיה וישראל בירושלים .  ראש הממשלה ,  בנימין נתניהו ,  נכח אף הוא בפתח הפסגה .  
לדבריו ,  המל"ט האמריקני שהופל בשבוע שעבר על ידי טהראן היה בתוך שטחה של איראן ,  וכי  " הראיות הקושרות את איראן לפגיעה במכליות במפרץ אינן חזקות דיין ".  פטרשוב הוסיף כי  " התקיפות של ישראל בשטח סוריה אינן רצויות . " הדרך הנכונה לפעול בסוריה הוא בחיזוק הקשרים בין משרדי ההגנה של המדינות ולחזק את הדיאלוג וזה יעזור למנוע את ההתקפות ",  אמר .
 עוד בוואלה !  NEWS:איראן :  הסנקציות על חמינאי חוסמות את הדרך למו"מ עם ארה"בחמינאי על הכוונת :  טראמפ חתם על סנקציות חדשות נגד איראןדיווח :  ארצות הברית מתכננת מבצעים חשאיים נגד איראן 
ג'ון בולטון ,  היועץ לביטחון לאומי של ארצות הברית ,  התייחס אף הוא למתיחות עם איראן ולהטלת הסנקציות אתמול מצד הנשיא האמריקני דונלד טראמפ על המנהיג העליון של המדינה עלי חמינאי ועל בכירים נוספים . " בזמן שאנחנו מדברים יש דיפלומטים אמריקנים ברחבי העולם שמחפשים מסלול לשלום .  השתיקה של איראן בתגובה היא מחרישה ".   
" אין שום עדות לכך שאיראן קיבלה החלטה אסטרטגית לוותר על הנשק הגרעיני .  עד סוף השבוע היא מאיימת לחצות את מגבלות האורניום הסכם הגרעין ",  הוסיף בולטון . " הנשיא טראמפ הטיל אתמול סנקציות חזקות ובאותו זמן הוא משאיר את הדלת פתוחה למשא ומתן כדי להתמודד עם כל הסוגיות .  כל מה שאיראן צריכה לעשות זה להיכנס דרך הדלת הפתוחה ",  הבהיר .
 לדבריו ,  טראמפ מצפה להיפגש בימים הקרובים עם נשיא רוסיה ולדימיר פוטין ולדון עמו בנושא .  בולטון ציין את ישראל כמי שממלאת תפקיד מרכזי בהבטחת שלום וביטחון באזור .  הוא פנה אל נתניהו ואמר כי  " בשל יחסיך הטובים עם פוטין וטראמפ יש סיכוי גדול להתקדם במישור כזה ".  בולטון אמר כי הפסגה מגיעה בעיתוי רגיש וחשוב . " מסביב למזרח התיכון ,  איראן היא מקור של תוקפנות תומך בחיזבאללה ומחמש קבוצות טרור בעיראק ".  
במסיבת עיתונאים שכינס בולטון מאוחר יותר ,  הדגיש היועץ לביטחון לאומי כי  " אנחנו רואים ראיות של הפרות איראניות של הסכם הגרעין ושל האמנה למניעת תפוצת נשק גרעיני .  איראן מאיימת להפר את מגבלות הסכם הגרעין כך שהאיום של איראן גרעינית מאוד ממשי וגם התמיכה שלה בטרור ותוכנית הטילים שלה .  דיברנו עם הרוסים על איראן ונמשיך לדבר איתם ". 
בולטון אמר כי הסנקציות הן תולדה של פעולותיה של איראן ,  והוטלו בתגובה אליהן . " אם איראן היתה רצינית בקשר לפתרון היא לא היתה מפרה את הסכם הגרעין ,  ומממנת טרור .  לכן יש סנקציות ,  בגלל ההתנהגות הלא מקובלת של איראן .  או שהם יבינו את הנקודה או שנמשיך להחריף את הלחץ עוד יותר .  יש שילוב של סנקציות ולחץ נוסף שיכול להביא אותם לשולחן המשא ומתן .  אבל הם יצטרכו לגבות מילים במעשים וכרגע להצהרות שלהם חסרה אמינות ".  בולטון הוסיף כי  " אנחנו במגעים עם האירופים ואחרים על איראן .  אנחנו מבינים שמבחינת האירופים זו תהיה טעות קשה מאוד אם האיראנים יפרו את התחייבויות הסכם הגרעין ". 
בולטון התייחס להחרמה הפלסטינית של ועידת בחריין ואמר כי  " זו טעות שהפלסטינים מחרימים ,  ההצעה הזו מיוחדת בגלל החלק הכלכלי שלה .  אם נצליח למצוא הסכם מקובל בין ישראל והפלסטינים יש אופק חיובי לכל האזור .  צריך להתמקד בעתיד .  אנחנו אופטימיים ואני מקווה שגם הפלסטינים אופטימיים ".  
פסגת ראשי המועצות לביטחון לאומי מישראל ,  ארצות הברית ורוסיה עוסקת בכלל הסוגיות האזוריות ובעיקר בהתבססות האיראנית בסוריה .  נתניהו התייחס בפתח הפסגה למתיחות באזור והבהיר כי היא הזאת מסמלת הזדמנות נוספת לקדם את היציבות באזור ובעיקר בסוריה ,  והודה לממשל הרוסי על התיאום הצבאי בין המדינות וכן על תמיכת נשיא ארה"ב בזכותה של ישראל להגן על עצמה .
" ישראל פעלה מאות פעמים כדי למנוע את התבססותה הצבאית של איראן בסוריה בזמן שהיא קוראת בגלוי להשמדתנו ופועלת לשם כך .  פעלנו מאות פעמים כדי למנוע מאיראן העברת נשק מתוחכם לחיזבאללה והקמת חזית שנייה בצפון נגד ישראל מרמת הגולן ",  אמר נתניהו .  הוא הבהיר כי  " ישראל תמשיך למנוע מאיראן להשתמש בשטחן של מדינות שכנות כפלטפורמה להתקפה ותגיב בעוצמה לכל מתקפה כזאת ".  ואולם הדגיש כי במקרה של תקיפה ישראלית  " נוודא שלא מסכנים כוחות רוסים ".  
ראש הממשלה הדגיש כי לשלוש המדינות מטרה משותפת והיא  " לראות יציבות ,  ביטחון ושלום בסוריה ".  לדבריו , " אני מאמין שהשגת היעד שתיארתי זה עתה ,  הוצאתם של כל הכוחות הזרים מסוריה ,  אלה שנכנסו לסוריה אחרי 2011 ,  תהיה טובה לרוסיה ,  לארצות הברית ולישראל ,  ואם יורשה לי להוסיף ,  טובה לסוריה ".  
נשיא ארצות הברית ,  טראמפ ,  הבהיר אתמול כי היה מטיל סנקציות חדשות על טהראן גם ללא תקרית הפלת המל"ט .  טראמפ נסוג ברגע האחרון מתגובה ,  אולם הבהיר בימים האחרונים כי האופציה הצבאית עדיין על הפרק כשגם באיראן ממשיכים לאיים .  הסנקציות האמריקניות החדשות הוטלו אתמול גם על שמונה בכירים במשמרות המהפכה  " האחראים להפלת המל"ט ".  
נשיא איראן חסן רוחאני אמר הבוקר כי הסנקציות שהטילה ארצות הברית על טהראן ייכשלו .  לדבריו ,  המדיניות האמריקנית נגד טהראן מציגה את  " הייאוש "  של ממשל טראמפ .  הנשיא כינה את הבית הלבן  " מפגרת מנטלית "  והדגיש כי מדינתו פועלת ב"בסבלנות אסטרטגית ",  אך לא תפחד להגיב .
  ( עדכון ראשון :  10:00 )  

היועץ לביטחון לאומי של רוסיה :  איראן לא מהווה איום לעולם
במהלך פתיחת הפסגה המשולשת של היועצים לביטחון לאומי מארה"ב ,  רוסיה וישראל ,  אמר פטרושב כי המל"ט האמריקני שהופל היה מעל שטחה של איראן .  נתניהו דרש מארה"ב ומרוסיה את הוצאת הכוחות האיראנים שנכנסו לסוריה : " זוהי מטרת שלוש המדינות "
 
