היועמ"ש :  מימון ההגנה המשפטית לנתניהו בידי מקורביו דורש אישור
היועץ המשפטי לממשלה הבהיר לראש הממשלה כי לא יוכל לקבל ממקורביו סיוע כספי המיועד להגנה בחקירותיו ללא אישור של ועדת ההיתרים האחראית על נושא ניגוד העניינים בממשלה .  באפריל פנה נתניהו למנדלבליט בבקשה לברר אם הדבר עומד בגבולות החוק
 ( מנדלבליט בדיון בוועדת החוקה של הכנסת על חקירות נתניהו ,  בשבוע שעבר )  
היועץ המשפטי לממשלה אביחי מנדלבליט קבע היום  ( רביעי )  כי ראש הממשלה בנימין נתניהו לא יוכל לקבל מימון להגנה משפטית ממקורביו ללא אישור של ועדת ההיתרים הפועלת במשרד המשפטים ואחראית על מניעת ניגודי עניינים של שרים .  ההחלטה ניתנה בהמשך לפנייתו של נתניהו לפני שלושה חודשים ליועצת המשפטית במשרד ראש הממשלה ,  עו"ד שלומית ברנע-פרגו ,  בבקשה שתבחן אם הוא יכול לקבל כספים למימון הוצאות הקשורות בחקירותיו מבן דודו נתן מיליקובסקי וממקורבו ספנסר פרטרידג' .
 בהודעה שהוציא משרד היועמ"ש הובהר כי  " המגבלות החלות על קבלת כספים נובעות מתפקידו של ראש הממשלה כעובד ציבור ".  עוד צוין כי מגבלות אלה מעוגנות בחוק שירות הציבור  ( מתנות )  ,  התש"ם - 1979 ,  הקובע איסור על עובד ציבור לקבל מתנה ;  וכן בכללים למניעת ניגודי עניינים של שרים וסגני שרים .
 עוד בנושא:ראיות דרמטיות נגד נתניהו :  הרמזים שמסתתרים במופע של מנדלבליטהיועמ"ש על חקירות רה"מ :  צייצנים ומפגינים לא מזיזים לי את קצה הציפורן 
עוד נמסר כי  " נוכח הפרטים שהתקבלו על אודות אופיים וטיבם של מערכות היחסים בין ראש הממשלה לבין מר מיליקובסקי ומר פרטרידג' ,  וכן בשים לב למכלול הנסיבות הצריכות לעניין ,  הוחלט ,  על דעת היועץ המשפטי לממשלה ועל דעת פרקליט המדינה ,  כי לא ניתן לקבוע שהמתנה תינתן לראש הממשלה 'באשר הוא עובד ציבור' ". 
בהודעה צוין עוד כי יועמ"ש משרד ראש הממשלה עו"ד ברנע-פרגו הבהירה לנתניהו כי על מנת לקבל אישור לקבלת מימון להגנה משפטית ממקורביו ,  יהיה עליו לפנות לוועדת ההיתרים ,  כדי שזו  " תבחן את הבקשה ותחליט אם מוצדק בנסיבות העניין להתיר חריגה מהכללים ,  ולהתיר את קבלת המימון המבוקש ".  
היועמ"ש הוסיף כי פנה בנושא זה למבקר המדינה והדגיש בפניו כי על ועדת ההיתרים לקבוע אם מתן אישור כזה לנתניהו  " הינו מוצדק בנסיבות המקרה ותקין מבחינה ציבורית ".  במכתב ,  התייחס היועמ"ש לתנאים שהציע כי על הוועדה לשקול במקרה שתמצא לנכון לאשר את ההיתר ,  שלדבריו , " תכליתם תהיה להבטיח כי הכספים ישמשו אך ורק לצרכים שלשמם ההיתר התבקש ".  
בין תנאים אלה נכללו : " קביעת מגבלה לפיה הכספים יועברו לשם מימון ההוצאות המשפטיות בלבד ,  מינוי נאמן שיוסמך לפעול למטרה זו בלבד ,  קביעת מגבלה ביחס לסכום המימון שראש הממשלה יקבל למטרה זו ,  מתן האישור לפרק זמן מוגדר ומוגבל ,  קביעת מנגנוני דיווח ושקיפות ביחס לכספים המועברים - וכן קביעת מנגנון בקרה על העמידה בהתניות האמורות ". 
בנוסף לכך הנחה מנדלבליט את פרגו-ברנע לגבש יחד עם המשנה ליועמ"ש דינה זילבר חוות דעת למניעת ניגוד עניינים  " אשר תתייחס לקשריו של ראש הממשלה עם מר מיליקובסקי ועם מר פרטרידג' ,  ותבטיח כי לא יוכל לעסוק בעניינים אשר נוגעים במישרין להם או לעסקיהם ".  

היועמ"ש :  מימון ההגנה המשפטית לנתניהו בידי מקורביו דורש אישור
היועץ המשפטי לממשלה הבהיר לראש הממשלה כי לא יוכל לקבל ממקורביו סיוע כספי המיועד להגנה בחקירותיו ללא אישור של ועדת ההיתרים האחראית על נושא ניגוד העניינים בממשלה .  באפריל פנה נתניהו למנדלבליט בבקשה לברר אם הדבר עומד בגבולות החוק

