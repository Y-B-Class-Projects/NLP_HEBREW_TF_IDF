השרה רגב מתייצבת לצד רעיית רה"מ : " חשיפת הקלטת - בושה לעיתונות "
 שרת התרבות והספורט הביעה תמיכה בשרה נתניהו ואף ציינה כי חשיפת הקלטת בה הביעה זעם על היועץ הבכיר מהווה חדירה למרחב בפרטי . " אין כאן שום סיפור ,  די עם הרדיפה אחר משפחת נתניהו ",  אמרה .  בנט : " מצפה שהציבור ישפוט את נבחריו על פי מעשים ולא על בסיס רכילויות "
 כמה שעות לאחר שפורסמה ההקלטה הבלעדית בוואלה !  NEWS שבה נשמעת רעיית ראש הממשלה שרה נתניהו זועמת על אחד מיועצי משפחתה ,  שרת התרבות והספורט מירי רגב מתחה ביקורת על פרסום הקלטת : " הקלטת הזו היא עוד פעולה שמביישת את מקצוע העיתונאות ".  
" זו חדירה למרחב הפרטי והאינטימי של כל אדם - היא מעשה מכוער ודוחה - ומה הסיפור העיתונאי כאן ?  !  - כלום !  ",  ציינה השרה רגב . " עיתונאים כידוע לא מתעצבנים אף פעם .  הם מלאכים - לא מתעצבנים על הילדים ,  לא על הנשים ,  לא בעבודה .  די עם הרדיפה הזו אחר משפחת נתניהו - אחר שרה נתניהו ואחר הילדים ".  
לקריאה נוספת:בלעדי | הזעם ,  הצרחות ואובדן השליטה :  הקלטות שרה נתניהו נחשפותהטרור שניצח את נתניהו :  ההקלטות חשפו את ראש הממשלה ובעייתוM.A !  B.A !  הרשת מגיבה לקלטת הזועמת של הגברת נתניהו  
" אין כאן שום סיפור בקלטת הזו ",  הוסיפה רגב . " חוץ מסיפור אחד בלבד שנמשך כבר 22 שנה - הם רוצים את ראשו של נתניהו כי הם רוצים בהפלת הליכוד והמטרה הזו מקדשת אצלם את כל האמצעים ,  כולל מסע הציד נגד אשתו שרה וילדיו ". 
לדברים הצטרף גם שר החינוך נפתלי בנט . " הקלטה חשאית של ראש הממשלה ,  איש ציבור אבל יותר מכך בן משפחתו על ידי יועץ למטרות רכילות או ניגוח ,  היא מעשה נבלה והפרת אמון חמורה ",  צייץ בחשבון הטוויטר שלו . " אני מצפה שהציבור הישראלי ישפוט את נבחרי הציבור על בסיס מעשיהם ולא על בסיס הקלטות ורכילויות ".  
מטעמה של משפחת נתניהו נמסר בתגובה : " נמאס כבר מהקלטות הסתר ושבירת כל כללי הפרטיות לצורך הכפשת משפחת נתניהו ,  ורק משפחת נתניהו .
" לאורך שנים ,  רעיית ראש הממשלה ,  שרה נתניהו ,  מקדישה חלק ניכר מזמנה לטיפול בילדים ,  משפחותיהם וכל המערכת הסובבת אותם כפסיכולוגית מומחית ,  דבר שהתקשורת מעדיפה להעלים יחד עם מגוון פעילויות ציבוריות של הגברת נתניהו ,  בין היתר עבור ניצולי שואה ,  חיילים בודדים ,  ילדים חולי סרטן ומשפחות שכולות . 
" מדובר בפרסום מגמתי ומרושע של הקלטת סתר מלפני תשע שנים !  אין בהקלטה שום עניין לציבור ושום ערך כלשהו ,  אלא מדובר ברכילות צהובה בלבד שכל מטרתה המשך מסע ההכפשה המרושע נגד משפחת נתניהו ". 
ראש הממשלה התייחס לפרסום הקלטות רעייתו בעמוד הפייסבוק שלו ,  שם כתב : " הקלטת הסתר שפורסמה היום בתקשורת היא המשך מסע הצייד הפרוע והאלים שמשתולל נגד משפחתי .  מה 'התגלית הגדולה' שגילו הפעם ?  קלטת מלפני תשע שנים שאין בה כלום .  האם יש אדם שאף פעם לא מתרגז ואומר כמה מילים שלא התכוון אליהן בעידנא דריתחא ?  
" אבל רק במקרה של משפחתי ושלי זה משודר בראש החדשות והופך כלי ניגוח בניסיון המתמשך להפלת הממשלה בראשותי שלא בקלפי .  זו אותה תקשורת שבמשך עשרות שנים מתעלמת מהפעילות הציבורית העניפה של רעייתי ,  למען ילדים חולי סרטן ,  משפחות שכולות ,  קשישים וניצולי שואה .  הדברים האמיתיים אינם מעניינים את התקשורת ,  שעושה כל מאמץ להסתיר אותם מהציבור .  גם הפעם הניסיון הבזוי הזה לא יצלח .  הציבור חכם ומבין היטב מה באמת קורה כאן ".  
בהקלטה נשמעת שרה נתניהו זועמת על יועץ בכיר של משפחת נתניהו ,  בתגובה לפרסום ידיעה על פעילותה הציבורית במדור רכילות .  הידיעה הקצרה ,  בת 44 מילים בלבד ,  פורסמה ב-10 בנובמבר 2009 ועסקה ברעיית ראש הממשלה .  הידיעה הייתה בעלת אופי חיובי ,  החמיאה לנתניהו ופירטה כיצד היא  " החליטה להירתם ולתת את חסותה לאירוע התרמה ",  באקדמיה למוזיקה ולמחול בירושלים ,  שבה למדו בניה ,  יאיר ואבנר .
 אלא שאותה ידיעה עוררה את זעמה של נתניהו ,  ואת הזעם הזה נאלץ לספוג יועץ בכיר למשפחת נתניהו ,  שעמו שוחחה לאחר פרסום הידיעה וששמו שמור במערכת .  הסיבה לזעמה של רעיית ראש הממשלה :  הידיעה הקצרה והמחמיאה פורסמה מבלי שצוין בה שהיא פסיכולוגית .  פרט לכך ,  הוטרדה נתניהו גם מהעובדה שבכתבה מצוין ש"תואר אשת ראש הממשלה מחייב גם לפעילות ציבורית ". 
בהקלטה נשמעת נתניהו מטיחה בצרחות בעובד הבכיר : " פסי-כו-לו-גית ,  M.A ,  B.A - זהו !  ".  בין הצעקות ,  דורשת נתניהו מהעובד לנזוף בעיתונאי המפרסם על הנוסח ,  והחלה לצטט מהכתבה - ולגעור . " הוא מקבל ממך עכשיו שיחת נזיפה ?  חוץ מזה - נוסח .  'אשת ראש הממשלה ,  מחייב גם פעילות ציבורית' ,  למה ?  !  למה ?  !  ",  ומיד לאחר מכן ממשיכה בצעקות : " אשת ראש הממשלה הזאת עושה פעילות ציבורית כל יום !  בעבודה המקצועית שלה !  ". 
 ( עדכון ראשון :  17:59 )  

השרה רגב מתייצבת לצד רעיית רה"מ : " חשיפת הקלטת - בושה לעיתונות "
 שרת התרבות והספורט הביעה תמיכה בשרה נתניהו ואף ציינה כי חשיפת הקלטת בה הביעה זעם על היועץ הבכיר מהווה חדירה למרחב בפרטי . " אין כאן שום סיפור ,  די עם הרדיפה אחר משפחת נתניהו ",  אמרה .  בנט : " מצפה שהציבור ישפוט את נבחריו על פי מעשים ולא על בסיס רכילויות "
 
