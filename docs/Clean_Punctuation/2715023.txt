קרי : " ישראל לא תיסוג אם תקבל עוד עזה בגדה "
 שר החוץ האמריקני התייחס לחששות הישראליים בנוגע להסדרי הביטחון מול הפלסטינים ,  ואמר כי הוא והנשיא אובמה מבינים ש"לא יהיה שלום ללא דאגה לביטחון ישראל "
 שר החוץ האמריקני ג'ון קרי אמר אמש  ( שישי )  במסיבת עיתונאים בשוויץ כי  " הסכם שלום יהפוך את ישראל לבטוחה יותר "  וכי הוא והנשיא אובמה מבינים היטב ש"לא ייתכן שלום ללא דאגה לביטחונה של ישראל ". 
השר ,  המשתתף לצד שורת מנהיגים עולמיים בכנס הכלכלי בדאבוס ,  הוסיף ואמר כי ישראל תתקשה לעשות שלום עם הפלסטינים כל עוד היא לא תקבל ערבונות לכך שמדינה פלסטינית עצמאית לא תהווה בסיס לטרור ולמתקפות עליה . " הפלסטינים צריכים לדעת בסופו של יום ,  שהטריטוריה שלהם הולכת להיות חופשית מחיילים ישראלים ,  ושהכיבוש הזה נגמר ",  הבהיר קרי והדגיש : " אך הישראלים ,  בצדק ,  לא ייסוגו אלא אם ידעו שהגדה המערבית לא תהפוך לעזה .  אף אחד לא יכול להאשים אף מנהיג בישראל על החשש מהמציאות הזו ". 
לדבריו ,  עבור כל הצדדים מדובר בעת קריטית . " השקענו כל כך הרבה זמן בלדבר על מה הצדדים עלולים להפסיד מכישלון השיחות ,  אבל אנחנו צריכים לזכור כמה הצדדים יכולים להרוויח מהשלום ".  
עוד על תהליך השלום:נתניהו : " אין לי כוונה לעקור מביתו אף ישראלי "" חוסר אמון מוחלט בין נתניהו לאבו מאזן"שגריר האיחוד האירופי נועד עם ליברמן : " הזדמנות לשלום "  
קרי אמנם הכריז על חודש אפריל כתאריך יעד להשגת הסכם המסגרת ,  אולם לפי רוב ההערכות  נדמה שהצדדים לא יעמדו בו .  את מירב תשומת הלב תופס כעת מה שהאמריקנים מגדירים כמסגרת למו"מ הסופי .  המטרה היא ,  לדבריו , " הכרה הדדית במדינה של העם הפלסטיני ובמדינת העם היהודי ". 
הוא התייחס להצעת הביטחון האמריקנית בבקעת הירדן ואמר : " נשתף פעולה עם ישראל ,  ירדן והרשות הפלסטינית כדי ליצור את הגבול הבטוח ביותר בעולם ".  בסיום דבריו אמר קרי כי אחרי עשורים של סכסוך אלים , " אנחנו יודעים איך ייראה הפיתרון - השאלה היא איך מגיעים אליו ".  
אתמול בבוקר נועד ראש הממשלה נתניהו עם השר קרי בשולי הפסגה והשניים דנו בהתקדמות המשא ומתן עם הפלסטינים .  במסיבת העיתונאים שכינס ראש הממשלה הוא ציין כי קרי אינו מתכוון להציג לו ולאבו מאזן  " הסכם מסגרת ",  אלא  " מסגרת להמשך המשא ומתן ".  נתניהו התייחס גם לאיום החרם הכלכלי על ישראל ואמר : " אני דווקא רואה התעניינות עצומה של חברות בינלאומיות לבוא ולהשקיע בישראל ". 
אף שברור שישראלים רבים מעבר לקו הירוק יעזבו את בתיהם במקרה של הסכם שלום ,  אמר ראש הממשלה ,  במה שנראה כקריצה לימין : " אין לי כוונה לפנות או לעקור מביתו אף ישראלי ". 
נתניהו אמר דברים דומים לפני כמה שבועות בישיבת סיעת הליכוד ,  והוא דואג להבהיר את הנקודה הזו גם בשיחות סגורות .  בשבוע שעבר אמר גורם אמריקני לוואלה !  חדשות כי  " נתניהו בהחלט מבין שישראל צריכה ללכת להסכם ,  אבל הוא לא רוצה להיות זה שבפועל יפנה עשרות אלפי מתנחלים מהגדה המערבית .  מבחינתו ,  התסריט האופטימלי הוא הסכם מדורג ,  כאשר שלבי היישום הסופיים יתרחשו רק במשמרת של ראש הממשלה הבא ". 
 ( עדכון ראשון :  21:21 )  

קרי : " ישראל לא תיסוג אם תקבל עוד עזה בגדה "
 שר החוץ האמריקני התייחס לחששות הישראליים בנוגע להסדרי הביטחון מול הפלסטינים ,  ואמר כי הוא והנשיא אובמה מבינים ש"לא יהיה שלום ללא דאגה לביטחון ישראל "
 
