לאחר שנים :  פגישת פיוס סודית בין נתניהו לדרעי
פרסום ראשון :  ראש הממשלה אירח את יו"ר ש"ס במעונו שבירושלים .  גורמים המעורים בעניין אמרו כי המגעים לקיום הפגישה נמשכו שבועות ,  וכי הנושאים הפוליטיים היו משניים לפיוס
פיוס מפתיע ?  ראש הממשלה ,  בנימין נתניהו ,  ויו"ר ש"ס ,  אריה דרעי ,  נפגשו אתמול  ( שישי )  אחר הצהריים במעונו הרשמי של ראש הממשלה בירושלים .  גורמים שעודכנו בפרטי הפגישה מסרו לוואלה !  חדשות כי זו הפעם הראשונה בה השניים נועדים בארבע עיניים מאז שב דרעי לפוליטיקה לפני כחצי שנה .  עם זאת ,  יצוין כי הנתק בין שני האישים נמשך כבר כמה שנים .  
עוד מסרו הגורמים ,  כי המגעים לקיום פגישה בין השניים ,  שיחסיהם התערערו בשנים האחרונות ,  ארכו שבועות .  לא ברור על מה השניים שוחחו ,  אולם לדברי גורמים היה מדובר בפגישת פיוס בין השניים בה תפסו הסוגיות הפוליטיות מקום משני .  בלשכת ראש הממשלה וכן בלשכת דרעי סירבו להגיב לדברים .  מקורבים לח"כ דרעי התייחסו לידיעה המפתיעה ואמרו : " סוף סוף גם ראש הממשלה הבין שיש יו"ר אחד למפלגת ש"ס ".  לדבריהם ,  המתיחות בין נתניהו לדרעי התחילה כבר לפני מספר שנים מנסיבות שונות ,  והוסיפו כי מאז שדרעי חזר לכנסת נתניהו אף  " ניסה לפעול תמיד בציר עוקף דרעי ",  מול היו"ר הקודם אלי ישי . 
" הוא הבין שאין ברירה ושצריך לעבוד מול היו"ר הנוכחי .  בעקבות כך ככל הנראה הוא קרא לו לפגישת פיוס כדי ליישר את ההדורים ביניהם ",  אמרו עוד המקורבים והוסיפו כי  " ראש הממשלה כנראה חשב שיותר קל 'לעבוד' על אלי ישי ועכשיו הוא יצטרך להתמודד מול פוליטיקאי שלא ניתן בקלות לעבוד עליו ".  
בתקופה האחרונה בחר דרעי לתקוף את ממשלת נתניהו ,  אחרי שש"ס הושארה מחוץ לקואליציה .  את מירב האש ספג שר האוצר יאיר לפיד ,  נוכח הגזירות הכלכליות שיביא עימן תקציב המדינה ל-2013-2014 .  בנוגע לביטול הקיצוץ המתוכנן ברשת החינוך העצמאית של ש"ס ,  אמר דרעי כי ההחלטה התקבלה יחד עם לפיד ,  אולם שר האוצר הבהיר מאוחר יותר : " שכחתי עם מי יש לי עסק ",  כתב לפיד . " דרעי עשה עלינו סיבוב מסביב לעולם ומכר לתקשורת שנכנענו לו והחלטנו לבטל את הקיצוץ ל'אל המעיין' ".  לדברי לפיד , " אני לא מבין אותו .  לא רק שזה שקר גלוי ,  הוא גם מנע את האפשרות שננסה אי פעם לשתף איתו פעולה בנושאים החשובים לציבור שלו ".  שר האוצר הדגיש כי הקיצוץ נדחה בחצי שנה ,  ולא בוטל .  
לפני שבועיים ,  13 שנים לאחר שפרש מהחיים הפוליטיים ואיבד את ראשות תנועת ש"ס ,  סגר דרעי מעגל .  בתום התייעצויות ,  אישרו חברי מועצת חכמי התורה של ש"ס את מינויו של דרעי לראשות התנועה בבית מייסד התנועה ,  הרב עובדיה יוסף .  בפתח דבריו הודה דרעי ליריבו הפוליטי ,  אלי ישי ,  שלדבריו , " ניווט את הספינה בכישרון רב ".  
דרעי הוסיף כי כל חברי המפלגה  " יפעלו יחד כאופוזיציה לוחמת ",  וציין כי בפני התנועה עומדים אתגרים רבים ,  בהם הבחירות לרשויות המקומיות ואישור תקציב המדינה . " כל מה ששמעתם לאחרונה - בטל ומבוטל ",  הכריז דרעי והתייחס לפרסומים על היריבות בינו לבין ישי . " אעשה כל מאמץ כדי שתשרור אהבה בינינו .  התזמורת תנגן ,  כל אחד לפי התפקיד שלו ".  דרעי הודה בסוף דבריו לרב עובדיה והוסיף כי חברי התנועה  " יוצאים ביחד מלוכדים לדרך חדשה ".  
לקריאה נוספת:לפיד לא יקצץ ברשת החינוך התורני של שסאחרי ההדחה :  ישי יתמודד על ראשות העיר ירושלים ? פירוק ההנהגה המשולשת של שס :  כלום לא עבד
לפניות לכתב שבתי בנדט :  sben72@walla.com 

לאחר שנים :  פגישת פיוס סודית בין נתניהו לדרעי
פרסום ראשון :  ראש הממשלה אירח את יו"ר ש"ס במעונו שבירושלים .  גורמים המעורים בעניין אמרו כי המגעים לקיום הפגישה נמשכו שבועות ,  וכי הנושאים הפוליטיים היו משניים לפיוס

