נתניהו התחייב :  חוק הגיור יעוכב בעוד חצי שנה
רה"מ והסוכנות היהודית האריכו בחצי שנה את ההסכם על פיו חוק הגיור לא יקודם .  זאת ,  למרות שלפני חצי שנה ,  כשנחתם ההסכם ,  סיכמו הצדדים לגבש במהלך התקופה הסכמות לצורך השלמת החקיקה
ראש הממשלה בנימין נתניהו ,  התחייב להשהות כל מהלך לשינוי החקיקה בתחום הגיור בחצי השנה הקרובה ,  כך נמסר היום  ( שני )  מלשכתו .  זאת ,  בעקבות סיכום שהשיג מזכיר הממשלה ,  צבי האוזר ,  עם יו"ר הסוכנות היהודית ,  נתן שרנסקי .  השניים סיכמו להאריך את ההסכמות לפיהן התנועה ליהדות מתקדמת והתנועה המסורתית בישראל מתחייבות להימנע מפנייה לבג"ץ כדי לקדם הליכים משפטיים בתחום הגיור .  בתוך כך ,  ישראל ביתנו החליטה לדחות בחודשיים את הדיון בממשלה על חוק ברית הזוגיות שאמור היה לעלות לדיון היום בוועדת השרים לענייני חקיקה .  
בחודש יולי בשנה שעברה הורה נתניהו לדחות את ההצבעה על חוק הגיור בחצי שנה ,  בעקבות סיכום דומה .  אז הוסכם כי במהלך התקופה ,  שכבר חלפה ,  יוקם צוות בראשות יו"ר הסוכנות היהודית נתן שרנסקי ובו יטלו חלק נציגי התנועות ונציגי הממשלה לצורך גיבוש הסכמות שיאפשרו את השלמת חקיקת חוק הגיור .  ראש הממשלה אמר אז כי  " השינוי בחוקי הגיור בישראל צריך להיעשות בהסכמה רחבה בשל הצורך למנוע פילוג בעם היהודי .  האחדות היא אינטרס לאומי ראשון במעלה של מדינת ישראל ושל העם היהודי ואני מתכוון לשמור על עיקרון זה בנחישות ".  
הצעת חוק הגיור שיזם ח"כ דוד רותם  ( ישראל ביתנו )  ,  קובעת כי הרבנות הראשית האורתודוקסית תהפוך לגוף הבלעדי שבסמכותו לאשר גיורים בישראל .  מדובר בצעד העשוי לשלול את ההכרה בגיורים שאינם אורתודוקסים המבוצעים בחו"ל .  כמו כן ,  במהלך הנגשת תהליכי הגיור לציבור ,  יוכלו גם רבני הערים לבצע גיורים ,  דבר שעד כה הופקד בידי בתי דין מיוחדים לגיור .  
ההצעה גרמה להחרפה במתיחות ביחסים בין שר החוץ אביגדור ליברמן לראש הממשלה אשר הודיע הוא מתנגד אליה .  לפני כחצי שנה אמר נתניהו בישיבת הממשלה כי יתנגד לחקיקת הגיור המוצעת שלדבריו ,  יכולה ליצור קרע בעם היהודי . " ייעשו מאמצים להסיר בהסכמה את הצעת החוק אך אם לא תוסר אבקש מחברי הליכוד ומשאר סיעות הקואליציה להתנגד להצעה ",  אמר נתניהו .
 
נתניהו התחייב :  חוק הגיור יעוכב בעוד חצי שנה
רה"מ והסוכנות היהודית האריכו בחצי שנה את ההסכם על פיו חוק הגיור לא יקודם .  זאת ,  למרות שלפני חצי שנה ,  כשנחתם ההסכם ,  סיכמו הצדדים לגבש במהלך התקופה הסכמות לצורך השלמת החקיקה

