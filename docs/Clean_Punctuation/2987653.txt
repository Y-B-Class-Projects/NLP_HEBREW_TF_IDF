הממשלה אישרה פה אחד את תקציב המדינה לשנים 2018-2017
השרים אישרו את התקציב לאחר דיונים מרתוניים ביממה האחרונה .  התקציב ,  שיעמוד על 360 מיליארד שקלים לשנה הבאה ולאחריה יגדל ל-376 מיליארד ,  יכלול קיצוץ רוחבי של שני מיליארד שקל ושורת רפורמות .  בין השאר ,  סל התרופות יגדל ב-200 מיליון שקלים ויופחת מס החברות
הממשלה אישרה הבוקר  ( שישי )  פה אחד את תקציב המדינה הדו-שנתי ל-2018-1017 לאחר יממה אינטנסיבית של דיונים .  התקציב לשנה הבאה יעמוד על 359.7 מיליארד שקלים ,  ושנה לאחר מכן יגדל ל-376.7 מיליארד שקלים .  יעד הגירעון יעמוד על 2.9% מהתוצר .  לפי הממשלה ,  התקציב נותן מענה לשלושה אתגרים מרכזיים :  הפחתת יוקר המחיה ,  צמצום פערים והגדלת הצמיחה והפריון .
 במסגרת עיקרי התקציב נקבע כי סל התרופות יגדל ב-200 מיליון שקלים ,  משרד החינוך יקבל תוספת תקציב לבניית 17 אלף כיתות לימוד ,  קצבת זקנה לקשישים מקבלי הבטחת הכנסה תגדל ב-350 מיליון שקלים ,  יופחתו מס החברות ומס הכנסה לבעלי שכר נמוך וממוצע ,  תוגבר התחרות בטלוויזיה הרב-ערוצית ובשוק תשתיות הפס הרחב ,  מכונות המזל של הפיס ומרוצי הסוסים של הטוטו יבוטלו ,  תקציב משרד התיירות יצמח לשיא של 450-400 מיליון שקלים בשנה ,  ותקציב מענקי האיזון לרשויות המקומיות יגדל ל-3.1 מיליארד שקלים .
 לקראת הדיונים על התקציב התעוררו השבוע מחלוקות וסערות פוליטיות .  בין היתר ,  איימו ראשי רשויות מקומיות כי לא יפתחו את שנת הלימודים כסדרה אם לא יחולו שינויים בתקצוב השלטון המקומי ;  הסתדרות הרופאים פתחה בשביתה עקב סעיפים הנוגעים לתקצוב הרפואה הציבורית ,  שבעקבותיה הודיע שר הבריאות יעקב ליצמן כי יצביע בעקבות כך נגד התקציב ;  ושר החינוך נפתלי בנט הודיע די לא יסכים לפיטורים נרחבים בקרב המורים .
 לקריאה נוספת:נתניהו בפתח הדיון על התקציב : " נושא בשורה של הפחתת יוקר המחיה"האוצר והחקלאים סיכמו :  המכס על ייבוא דגים יופחת ,  המגדלים יפוצופרסום ראשון :  יש עתיד החלה בגיוס חברים בהסתדרות 
משרד האנרגיה .  במסגרת הדיונים סיכמו משרדי האוצר והאנרגיה על גידול של 140 מיליון שקל לתקציב משרדו של השר יובל שטייניץ .  בנוסף לכך נקבע תוספת של 360 מיליון שקלים לשיפור ופריסת תשתית הגז הטבעי .  בסיכום בין הצדדים נקבע כי 150 מיליון שקלים יושקע בשדרוג ופריסה של רשת החלוקה של הגז הטבעי ,  130 מיליון שקלים יושקעו בהבאת גז לצרכים מרוחקים ו-65 מיליון שקלים יוקדשו למענקים להקמת תחנות תדלוק בגז טבעי . 
" סיכום תקציבי זה הוא נקודת מפנה במהפכת הגז הטבעי ",  אמר שטייניץ . " ישראל מעלה הילוך במעבר לגז הטבעי ,  והתקציב יאפשר למשרד להביא את המשק למקום של אנרגיה נקייה יותר ,  זולה יותר וכלכלית יותר למשק ולצרכנים ".  
משרד הרווחה והשירותים החברתיים .  תקציב המשרד יגדל ב-1.3 מיליארד שקלים .  השר חיים כץ ברך על כך ואמר כי  " האתגרים רבים ועלינו להשקיע את מרב המאמצים לצמצום פערים ואי שוויון ,  ולהוריד את ממדי העוני ואחוזי הנוער והצעירים בסיכון ".  הוא פירט על יעדי המשרד : " נילחם בהדרה של קבוצות ונפעל להגברת שילוב אנשים עם מוגבלויות בשוק העבודה ,  נעשה ככל יכולתנו על מנת להשוות את רמת שירותי הרווחה בפריפריה לזו הנהוגה במרכז ולחזק את החוסן הקהילתי ביישובים באזורי עימות .  המלאכה רבה והתקציב צר מלהכיל ,  נפעל בנחישות על מנת להפיק את מירב התועלת לטובת אזרחי ישראל ". 
משרד התיירות .  שר התיירות יריב לוין הצביע בסופו של דבר בעד התקציב ,  זאת לאחר דיונים ממושכים מול משרד האוצר שבסופם הוסכם להגדיל את תקציב משרדו ב-400 ו-500 מיליון שקלים בכל שנה .  מדובר בתקציב הגבוה ביותר שלו זכה משרד התיירות אי פעם .
 המשרד לשוויון חברתי .  תקציב המשרד הסתכם בשנה זו ב-450 מיליון שקלים .  בשנת 2017 יגדל התקציב ל-750 מיליון שקלים ,  ושנה לאחר מכן יגיע ל-800 מיליון .  השרה גילה גמליאל בירכה על ההסכמות עם שר האוצר ואנשיו ואמרה : " הגדלנו את תקציב המשרד משמעותית הודות לעבודה הקשה ולהישגי המשרד בשנה החולפת .  התוספות שהושגו לתקציב יתועלו למשאבים ולפעילות חדשה בכל תחומי המשרד ". 
משרד הפנים .  במסגרת התקציב נקבע כי 3.1 מיליארד שקלים יועברו מדי שנה למענקי איזון לרשויות המקומיות .  500 מיליון שקלים יועברו לקרן לצמצום פערים ,  300 מיליון יועברו בשנתיים הקרובות לסיוע לרשויות בתכניות הבראה ,  מאה מיליון ישמשו לפיתוח כלכלי ברשויות וסכום זהה יוקדש לפרויקטים ברשויות המקומיות כמו צוערים לשלטון המקומי ,  הקמת ועדות גאוגרפיות ועוד . " מדובר בהישגים חברתיים ממדרגה ראשונה ,  שיסייעו לבצע צדק חלוקתי וצמצום פערים בין רשויות חזקות לרשויות חלשות ",  אמר השר אריה דרעי .  
שר האוצר משה כחלון אמר כי התקציב נושא בשורות עבור הציבור הישראלי . " יש לנו כלכלה חזקה ומתפתחת .  בתקציב הקרוב יש מנועי צמיחה משמעותיים וגידול של מיליארדים בתקציבים החברתיים .  נמשיך להוביל את הכלכלה הישראלית באחריות ובשיקול דעת ".  
ראש הממשלה בנימין נתניהו בירך על החלטת הממשלה . " זהו תקציב חשוב ,  תקציב שיש ‏בו הרבה יסודות של תחרות ,  רפורמות וצמיחה ,  הפחתת יוקר המחייה וצמצום פערים - יעד חשוב שלנו .  אתם יכולים להבין אחרי יום ,  לילה ותחילתו של יום את יתרונות התקציב הדו-שנתי ,  לטובת כלכלת ישראל ,  אזרחי ישראל ,  לטובת מדינת ישראל ",  אמר .
 מנגד ,  תקפו באופוזיציה את הממשלה בטענה כי התקציב פוגע בשכבות החלשות . " התקציב של כחלון מוכיח שוב שנתניהו לא מחזיק רק בחמישה תיקים ,  אלא בשישה .  על התקציב הדו-שנתי ,  פרי יוזמתו של נתניהו ,  חתומה גם המדיניות האנטי חברתית שלו .  זה תקציב רע שפוגע בחלקים החשובים ביותר בחברה .  מדיניות הקיצוץ במשרדים החברתיים ובשירותים החברתיים היא שיטתו הקבועה של נתניהו בדרך לשיתוק מדינת רווחה והקמת מדינת טייקונים .  כחלון ריסק את כל הבטחות הבחירות שלו ברגע ומכר נשמתו לנתניהו בתקציב אכזרי ",  האשימה ח"כ תמר זנדברג ממרצ .
  ( עדכון ראשון :  21:25 )  

הממשלה אישרה פה אחד את תקציב המדינה לשנים 2018-2017
השרים אישרו את התקציב לאחר דיונים מרתוניים ביממה האחרונה .  התקציב ,  שיעמוד על 360 מיליארד שקלים לשנה הבאה ולאחריה יגדל ל-376 מיליארד ,  יכלול קיצוץ רוחבי של שני מיליארד שקל ושורת רפורמות .  בין השאר ,  סל התרופות יגדל ב-200 מיליון שקלים ויופחת מס החברות

