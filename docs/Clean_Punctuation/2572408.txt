 " שרים בליכוד דרשו מראש הממשלה לפטר את ברק "
 בעקבות הסערה בין נתניהו לברק סביב ביקורו של האחרון בארה"ב ,  קוראים שרים לפיטוריו . " שר הביטחון אומר שדעותיו שונות משל ראש הממשלה ,  אך לא כפו עליו לכהן בממשלה "
 ברקע המתיחות ביחסים בין ראש הממשלה בנימין נתניהו ושר הביטחון אהוד ברק ,  קוראים שרים בליכוד לראש הממשלה לפטר את ברק - כך דווח הערב  ( רביעי )  בחדשות ערוץ 2 .  אתמול הותקף ברק באופן חסר תקדים בידי מקורבי נתניהו ,  שזעמו על פגישתו של ברק עם רם עמנואל ,  מקורבו של הנשיא ברק אובמה ,  פגישה עליה למד נתניהו מדיווחי התקשורת . " נתניהו לא ידע על הפגישה ,  היא לא תואמה איתו והוא לא אישר אותה ",  אמרו הערב מקורבים לראש הממשלה .  בביקורו בארצות הברית נפגש שר הביטחון גם עם היועץ לביטחון לאומי ,  טום דונילון ,  ללא נוכחותו של שגריר ישראל ,  מייקל אורן ,  למרות התעקשות נתניהו בעניין .  
מנגד ,  נשמעו בקרב שרי הליכוד קולות לפיהם אין טעם בפיטורי ברק ,  נוכח הקדמת הבחירות המסתמנת . " גם כשיש מחלוקות לא צריך להגזים ,  אך יש בהחלט טענות כלפי שר משרי הממשלה ",  אמר הערב שר החינוך ,  גדעון סער .  לדבריו , " מוזר שהודעה רשמית שיצאה מלשכת שר הביטחון רק אתמול ,  מתפארות בזה שעמדותיו שונות מעמדת ראש הממשלה .  איש לא כפה עליו לכהן בממשלה ,  זה לא נעשה מאונס .  מוטב לשמור על נורמות ממלכתיות ,  וכשעושים זאת - אין בעיות ".  
השר לשעבר ומי שחזר לאחרונה לשורות הליכוד ,  צחי הנגבי ,  התארח הערב בהילולת בושאייף המתקיימת במושב זיתן ,  ואמר לוואלה !  חדשות כי הוא  " מקווה שהבחירות יעברו בדרך מכובדת ושניתן יהיה להקים ממשלת אחדות שתשקף את מגוון הגישות בציבוריות הישראלית ",  והוסיף כי  " שר הביטחון וראש הממשלה עבדו יפה מאוד במשך שלוש שנים וחצי ,  וידעו להתגבר גם על המתח הזה שהוא תולדה של אווירת הבחירות .  ברק הודיע שעמדותיו שונות משל הימין ,  אך כל עוד הוא בממשלה אני מצפה ממנו שיכבד את הקו המנחה של המשטר הפרלמנטרי שאת מדיניותו מכתיב ראש הממשלה ". 
סגנית השר גילה גמליאל הוסיפה כי  " לעתים יש מחלוקות ואני מאמינה שהם יודעים להסתדר טוב מאוד יחד .  כרגע אנחנו ערב בחירות ואין מקום לפיטורים ,  אבל כשראש הממשלה ירכיב את ממשלתו ,  סביר להניח שיקח את כל השיקולים בחשבון ".  
למתקפה מצד מקורבי נתניהו אמש ,  הגיבו מוקדם יותר היום בלשכת ברק ,  בטענה כי  " שר הביטחון פועל לחיזוק היחסים עם ארה"ב ובמרכזם היחסים הביטחוניים .  השר ברק פועל הן בישראל והן בארה"ב על פי עמדות הממשלה על מנת להוריד מתחים ולחזק את התמיכה האמריקנית בביטחון ישראל ועמדותיה ". 
ברק ,  שלא הזכיר בהודעתו את נתניהו באופן ישיר ,  הודיע כי אין בכוונתו להירתע מהמתקפה כלפיו ולהפסיק עם התנהלותו . " ידוע ברבים כי לפעולה זו של שר הביטחון יש תוצאות חיוביות ובכוונת שר הביטחון ברק להמשיך בה לצד כל הגורמים המדיניים והביטחוניים האחרים ",  הבהירו בלשכתו .  
במקביל ,  מתחו בכירים בליכוד ביקורת על המתקפה כלפי ברק . " המשכנע הראשי ,  מי שמלבה את הסכסוך ,  זה שר האוצר ,  כי יש לו סכסוך היסטורי עם ברק ",  אמרו הבכירים בליכוד . " יש להם יחסים גרועים במשך כל הקדנציה .  הוא הצליח לטפטף את התזה שלו לראש הממשלה נתניהו במשך שלושת החודשים האחרונים ".  
לדבריהם ,  קצפו של נתניהו יצא בעקבות מספר אירועים :  הראיון של ברק ל"ישראל היום "  על נסיגה חד צדדית ,  כאשר הוא יודע שזה לא מקובל על נתניהו ומעורר סערה בליכוד ,  הפגישה עם רם עמנואל ועוד .  עם זאת ,  אותם בכירים מתחו ביקורת על ברק ואמרו כי  " התנהלותו העצמאית התחילה כשהוא הבין שלא ישוריין בליכוד ".  יש לציין כי אנשי ברק מכחישים את העובדה שדובר אי פעם על שריון או על דרישה מצדו להבטיח לו שימשיך לכהן כשר הביטחון גם בממשלה הבאה . 

" שרים בליכוד דרשו מראש הממשלה לפטר את ברק "
 בעקבות הסערה בין נתניהו לברק סביב ביקורו של האחרון בארה"ב ,  קוראים שרים לפיטוריו . " שר הביטחון אומר שדעותיו שונות משל ראש הממשלה ,  אך לא כפו עליו לכהן בממשלה "
 
