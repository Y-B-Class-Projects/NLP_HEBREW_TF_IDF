פיצוץ המו"מ עם ארה"ב :  דאגה בשמאל ,  חגיגה בימין
ההודעה המשותפת של ארה"ב וישראל בדבר פיצוץ המו"מ לחידוש ההקפאה ,  התקבלה במערכת הפוליטית ברגשות מעורבים .  מועצת יש"ע :  עמידה נחושה חיזקה את ישראל .  ברוורמן :  העבודה תשקול המשך דרכה
סערה הערב  ( שלישי )  במערכת הפוליטית בעקבות ההודעה הדרמטית על כשלון המשא ומתן בין ישראל וארה"ב להשגת הקפאה נוספת ,  שמשמעותה היא שישראל לא תקבל את חבילת ההטבות הכוללת את מטוסי ה  F-35 .  בימין מיהרו לשמוח על כך שאיום ההקפאה הוסר .  ח"כ בן ארי  ( האיחוד הלאומי )  אמר ,  כי  " לבי לבי על מטוסי החמקן שחמקו מאיתנו .  אבל עכשיו יש תקווה שהסתלקותה של ארה"ב תסלק מאיתנו את סכנת החרבת המדינה .  זה הזמן להכרעה מול האויב ביהודה ושומרון למחוק את הרשות וליישב עוד מיליון יהודים ". 
גם במועצת יש"ע בירכו על הבשורה .  יו"ר מועצת יש"ע דני דיין אמר כי  " הלקח החשוב ביותר הוא שאם ישראל עומדת על שלה ,  ואינה נכנעת לכל תכתיב - השמים לא נופלים והיא משיגה את מטרותיה .  מלכתחילה לא הייתה שום הצדקה לדרישה האמריקאית להקפאה נוספת ולנטיה הישראלית להיענות לה .  בסופו של דבר עמידה נחושה של שרי הממשלה חיזקה את ישראל ,  את אמינותה ואת האינטרסים הלאומיים שלה ". 
חבר הכנסת אריה אלדד  ( האיחוד הלאומי )  בירך את נתניהו ,  עם שמץ של סרקזם ,  על עמידתו האיתנה מול האמריקאים .  לדבריו , " זוהי בשורה טובה להתיישבות היהודית בארץ ישראל ולמדינת ישראל כולה ,  והיא צריכה לשמש לקח חשוב לראש הממשלה ,  שידע שאפשר להתעקש גם מול נשיא ארצות הברית ,  ושאי אפשר להקריב את האינטרסים החיוניים של מדינת ישראל בגלל לחץ אמריקאי בלי לאבד שלטון בישראל ". 
חבר הכנסת דני דנון  ( ליכוד )  אמר כי פיצוץ המשא ומתן מלמד כי  " ראש הממשלה נתניהו פעל על פי ערכי הליכוד .  לא משנים אידיאליים וערכים כשהעולם מסנוור במתנות הזויות ושאינן קשורות למחלוקות עם הפלסטינים .  אנו מקווים כי אובמה כעת מבין כי הדרך להצדקת פרס הנובל שלו היא רק אם ילך עם נתניהו בשילוב ידיים ולא בכיפופי ידיים שיוכיחו 'מי חזק יותר' .  אין ספק שגם אם יהיו לחצים נוספים ראש הממשלה יעמוד בהם ". 
מנגד ,  בשמאל הגיבו בדאגה לבשורה מוושינגטון .  יריב אופנהיימר ,  מזכ"ל שלום עכשיו ,  קרא למפלגת העבודה להתפטר ,  ואמר כי  " הכישלון הזה שומט את הקרקע סביב הישארות העבודה בממשלה ועליה לפרוש לאלתר .  הממשלה נכנעה ללחץ הימין והמתנחלים ומקריבה אינטרסים חיוניים עבור כמה דירות בהתנחלויות ". 
גם במרצ הביעו דאגה מלגבי עתיד המו"מ .  מהסיעה נמסר כי  " אנו מודאגים מקריסת השיחות עם ארצות הברית על חידוש המשא ומתן ,  וחרדה מפני התוצאות .  מרצ משוכנעת שהמשך ההקפאה וחידוש התהליך המדיני עם הפלסטינים הם אינטרס אסטרטגי עמוק של ישראל ולא מחווה לשום גורם ".  יו"ר הסיעה ,  ח"כ אילן גילאון הוסיף ,  כי  " ממשלת ישראל חפה מאופקים מדיניים ומאחריות היסטורית והלובי ההתנחלותי מושל בה באורח מוחלט ". 
השר אבישי ברוורמן  ( העבודה )  הגדיל לעשות ,  ושלח בעקבות פיצוץ המו"מ ,  מסר ברור לראש מפלגתו אהוד ברק .  לדבריו , " ראש הממשלה בחר להקפיא את השלום במקום להקפיא את הבנייה .  אי חידוש המשא ומתן לשלום פוגע אנושות באינטרס הישראלי ומקרב בצעדי ענק את מפלגת העבודה אל מחוץ לממשלה .  אני דורש מיו"ר המפלגה אהוד ברק לכנס בדחיפות את ועידת המפלגה לדיון חירום שיכלול קבלת החלטות בנוגע לעתידנו בממשלה ". 

פיצוץ המו"מ עם ארה"ב :  דאגה בשמאל ,  חגיגה בימין
ההודעה המשותפת של ארה"ב וישראל בדבר פיצוץ המו"מ לחידוש ההקפאה ,  התקבלה במערכת הפוליטית ברגשות מעורבים .  מועצת יש"ע :  עמידה נחושה חיזקה את ישראל .  ברוורמן :  העבודה תשקול המשך דרכה

