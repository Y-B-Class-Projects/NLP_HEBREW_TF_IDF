פרשת המעונות :  הוגש כתב האישום המתוקן נגד שרה נתניהו
רעיית ראש הממשלה חתמה על הסדר הטיעון ובמסגרתו הגישה הפרקליטות את כתב האישום המתוקן נגדה .  נתניהו צפויה להיות מורשעת בעבירה של  " ניצול מכוון של הזולת ללא מרמה ",  ועליה יהיה להשיב לקופת המדינה 45 אלף שקלים וכן לשלם קנס בסך 10,000 שקלים
שרה נתניהו הורתה להזמין ארוחות בסך 175 אלף שקל למרות שהועסקה מבשלתסיידוף ונתניהו נצלו במכוון את הטעות במשרד ראש הממשלהמשרד ראש הממשלה שילם על העסקת מבשלת למרות הארוחות שהוזמנונתניהו תשיב לקופת המדינה 45 אלף שקלים ותשלם קנס בסך 10,000 שקלים 
פרקליטות ירושלים הגישה היום  ( רביעי )  את הסדר הטיעון וכתב האישום המתוקן בפרשת המעונות נגד שרה נתניהו .  זאת לאחר שמוקדם יותר חתמה רעיית ראש הממשלה על הסדר הטיעון ועל פיו היא צפויה להיות מורשעת בעבירה של  " ניצול טעות מכוון של הזולת ללא מרמה ".  כמו כן עליה להשיב לקופת המדינה 45 אלף שקלים ולשלם קנס בסך 10,000 שקלים .  על ההסדר חתומים נתניהו ,  פרקליטה יוסי כהן ,  והתובעים מפרקליטות מחוז ירושלים  ( פלילי )  ,  ארז פדן וג'ני אבני .
 בכתב האישום המתוקן ירד הסכום שהוציאה נתניהו מקופת המדינה ל-175 אלף שקלים ,  לעומת כפול מכך במקור .  בנוסף לכך ,  הוסרו ממנו החלקים המייחסים לנתניהו פעולות אקטיביות שנעשו כדי להסתיר מחשבות משרד ראש הממשלה את העובדה שבמעון הועסקה מבשלת .  בשל כך הופחת סעיף האישום ממרמה בנסיבות מחמירות לניצול מכוון של טעות הזולת ,  ללא מרמה .
 לקריאה נוספת בנושאברגע האחרון :  שרה נתניהו ביקשה לדחות את הגשת כתב האישוםתיק המעונות :  הצדדים מתקרבים לסיכום על הקנס שתשלם שרה נתניהופרשת המעונות :  הפרקליטות דורשת הרשעה פלילית לשרה נתניהו 
על פי ההסדר ,  נתניהו תשיב לקופת המדינה 45 אלף שקלים ,  ותשלם קנס בגובה 10,000 שקלים נוספים ,  אולם לא מן הנמנע כי המדינה תגיש תביעה אזרחית נפרדת על יתרת הסכום .  בהסדר גם מצוין מפורשות כי נתניהו תוכל לבקש מבית המשפט לקבוע שלא דבק קלון במעשיה .  עמדת הפרקליטות בעניין תהיה  " ששאלת הקלון אינה רלוונטית לנאשמת במסגרת הליך זה ".  
הגשת כתב האישום הייתה אמורה להתקיים ביום שני .  עם זאת ,  ברגע האחרון ביקש סנגורה של נתניהו ,  עו"ד כהן ,  לדחות אותה ביום לצורך  " הבהרה וחידוד עמדותיה ביחס להסכם הטיעון המתגבש ".  
עם עזרא סיידוף ,  שכיהן כסמנכ"ל מבצעים ונכסים במשרד ראש הממשלה ,  והואשם גם הוא בפרשה .  מהמסמך המשפטי עולה כי מעון ראש הממשלה התנהל בפיקוחה של נתניהו . " הנאשמת קבעה לעובדי המעון משימות ומטלות ,  ועקבה אחר ביצוען .  בין היתר ,  הנאשמת הנחתה את הנאשם ואת אבות הבית במעון באשר למצרכים ולשירותים שהיא מבקשת שיסופקו לה על ידי המשרד .  לעיתים ,  כאשר המצרכים והשירותים לא סופקו ,  או לא סופקו לשביעות רצונה ,  הפצירה הנאשמת בנאשם שישיג ויסדיר את אספקת השירות או המוצר המבוקש ,  זאת גם במקרים שבהם ידעה כי הדבר אינו כלול בהוצאות המאושרות על ידי המשרד ואף במקרים בהם הנאשם הסביר לנאשמת כי אין הצדקה למימון אותו שירות או מוצר על ידי המשרד ",  לשון כתב האישום .
 עוד נכתב כי  " הנאשמים פעלו בצוותא למימון של ארוחות מוכנות ממסעדות על חשבון אוצר המדינה ,  וזאת בד בבד עם קבלת שירותיה של עובדת כללית במשרה מלאה במעון שעסקה בבישול ,  בהגשה ובניקיון המטבח ,  אשר הוצגה כלפי המשרד כעובדת כללית ,  וכך תוך ניצול מכוון  ( ללא מרמה )  של טעות הגורמים המוסמכים במשרד שלא ידעו על העסקתה של מבשלת במון ובניגוד לנהלים ולכללים ,  התקבל מימון חופף בחלקו על חשבון אוצר המדינה להוצאות ההסעדה במעון ".  
במסגרת פרשת המעונות הואשמה נתניהו כי פעלה לנפח הוצאות כשהזמינה למעון ראש הממשלה ארוחות ממסעדות יוקרה בעלות כוללת של יותר מ-350 אלף שקלים ,  תוך עקיפה מכוונת של הנוהל שאוסר הזמנת מזון כשבמעון מועסקת מבשלת .
 בשימוע שנערך לה בינואר 2018 העלתה נתניהו כמה טענות עובדתיות ומשפטיות .  בין היתר ,  נטען כי מני נפתלי ,  אב הבית לשעבר במעון ראש הממשלה ,  הוא שהזמין וצרך את הארוחות - ולא משפחת נתניהו .  בנוסף לכך ,  נטען כי הנוהל שאסר על הזמנת ארוחות כאשר במעון הרשמי הועסקה מבשלת ,  הוא נוהל פנימי של  " ועדת השלושה "  במשרד ראש הממשלה ,  שכלל לא הייתה מוסמכת לקבלו - ולכן הוא חסר כל תוקף .  הטיעונים נדחו על ידי היועץ המשפטי לממשלה ,  שביוני האחרון הגיש את כתב האישום נגדה .
  ( עדכון ראשון :  08:41 )  

פרשת המעונות :  הוגש כתב האישום המתוקן נגד שרה נתניהו
רעיית ראש הממשלה חתמה על הסדר הטיעון ובמסגרתו הגישה הפרקליטות את כתב האישום המתוקן נגדה .  נתניהו צפויה להיות מורשעת בעבירה של  " ניצול מכוון של הזולת ללא מרמה ",  ועליה יהיה להשיב לקופת המדינה 45 אלף שקלים וכן לשלם קנס בסך 10,000 שקלים

