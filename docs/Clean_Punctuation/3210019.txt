נתניהו על בני גנץ : " לא מתערב איך השמאל מחלק את הקולות שלו "
 ראש הממשלה הגיב על מפלגתו החדשה של הרמטכ"ל לשעבר , " חוסן לישראל ",  לפני המראתו יחד עם רעייתו ובנו לברזיל ,  שם הוא ישתתף בטקס השבעת הנשיא הנבחר ז'איר בולסונארו .  על השחתת קבר אביו של מנדלבליט אמר נתניהו : " אחרי הכותרת הכוזבות שיוחסו לי - זה מעלה שאלות מעניינות "
 ראש הממשלה בנימין נתניהו התייחס הערב  ( חמישי )  להקמת מפלגתו החדשה של הרמטכ"ל לשעבר בני גנץ ואמר לפני המראתו לברזיל כי הוא  " לא מתערב לשמאל איך לחלק את הקולות שלו ".  את הדברים אמר אחרי שגנץ רשם את מפלגתו , " חוסן לישראל ".  
גנץ ,  שמעורר בימים האחרונים את סקרנותה של המערכת הפוליטית ,  הגדיר את מטרותיה של מפלגתו החדשה כ"המשך ביסוס וחיזוק מדינת ישראל כמדינה יהודית ודמוקרטית לאור החזון הציוני כפי שבא לידי ביטוי במגילת העצמאות ". 
בנוסף לכך ,  נתניהו נשאל האם היועץ המשפטי לממשלה אביחי מנדלבליט צריך להימנע מהודעה על כתב אישום בענינו לפני הבחירות והשיב : " לא צריך לייחס אלי דברים שלא אמרתי ".  נתניהו גינה את השחתת קברו של אביו של מנדלבליט ואמר כי  " מה שמעניין זה עיתוי הפרסום הערב .  אחרי הכותרות הכוזבות שיוחסו אלי  ( בישראל היום )  זה מעלה שאלות מעניינות מאוד ". 
עוד בוואלה !  NEWS:נורתה מטווח קצר ברכבה :  אישה בת 29 נרצחה ברמלהזהבה שאול במתקפה על גנץ ויעלון : " אורון נחטף והם לא עשו כלום "" עשיתי פשעים כמו שיש לך שערות ":  הקרב בין אברג'יל לתובע בפרשה 512 
נתניהו הורה מוקדם יותר לשר לביטחון פנים גלעד ארדן לבדוק מי חילל את הקבר ,  שהמשטרה חוקרת מי עומד מאחורי סימני ההשחתה שנמצאו עליו בעלייתו של מנדלבליט לבית הקברות  " ירקון "  בפתח תקווה לפני עשרה ימים .  ההשחתה מגיעה על רקע הסערה בעקבות פרסום בעיתון  " ישראל היום ",  שלפיו איימו בליכוד כי אם היועמ"ש יפרסם את החלטתו בעניין כתבי האישום נגד ראש הממשלה , " הוא יהפוך ליעד למתקפה חסרת רחמים מצד בכירי המפלגה ".  
בליכוד התנערו מהפרסום ונתניהו הבהיר למנדלבליט במכתב ששיגר לו הערב כי  " אין שחר לפרסום והדברים לא נאמרו מעולם על ידי ראש הממשלה או מי מטעמו ".  
נתניהו ,  שהמריא הערב לברזיל ,  יהיה לראש הממשלה הישראלי הראשון שמבקר במדינה הגדולה ביותר באמריקה הלטינית .  הוא ייפגש במהלך הביקור ,  שיימשך כחמישה ימים ,  עם נשיא ברזיל הנבחר ז'איר בולסונארו וישתתף בטקס ההשבעה שלו ביום שלישי ,  ויקיים פגישות גם עם שרי ההגנה והחוץ של ברזיל .  
כמו כן ,  נתניהו צפוי להיפגש במהלך הביקור עם שר החוץ האמריקני מייק פומפאו ,  ולדון עמו בנושא איראן וסוריה ,  וכן יקיים פגישות עם נשיא צ'ילה סבסטיאן פיניירה ,  נשיא הונדורס חואן אורלנדו ארננדס ומנהיגים נוספים שיגיעו לטקס ההשבעה של בולסונארו .  נתניהו ילווה בביקור על ידי רעייתו שרה ובנו יאיר מצטרף גם הוא לנסיעה .  דובר המשפחה מסר כי הוצאות הטיסה והאחרות ישולמו מכיסה הפרטי של המשפחה .
 נתניהו ייפגש במהלך הביקור גם עם ראשי הקהילה היהודית בברזיל וישתתף באירועי הקהילה במעמד ראש עיריית ריו דה ז'נרו ,  וכן צפוי לקיים מפגש עם מנהיגים אוונגיליסטים תומכי ישראל בברזיל .  במשרד החוץ מקווים כי הביקור בברזיל ,  שנחשבת למעצמה כלכלית עם יותר מ-200 מיליון איש ,  יגדיל את היקפי המסחר ויקדם את היחסים הכלכליים בין המדינות .  

נתניהו על בני גנץ : " לא מתערב איך השמאל מחלק את הקולות שלו "
 ראש הממשלה הגיב על מפלגתו החדשה של הרמטכ"ל לשעבר , " חוסן לישראל ",  לפני המראתו יחד עם רעייתו ובנו לברזיל ,  שם הוא ישתתף בטקס השבעת הנשיא הנבחר ז'איר בולסונארו .  על השחתת קבר אביו של מנדלבליט אמר נתניהו : " אחרי הכותרת הכוזבות שיוחסו לי - זה מעלה שאלות מעניינות "
 
