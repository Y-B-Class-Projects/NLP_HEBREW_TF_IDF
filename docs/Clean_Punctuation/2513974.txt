שרה נתניהו הגישה תביעת לשון הרע נגד העוזרת
נתניהו הגישה השבוע תביעה נגד עוזרת הבית שלה לשעבר ,  אשר תבעה אותה לפני כשנתיים במאות אלפי שקלים .  לדבריה ,  העוזרת הפרה הסכם סודיות ,  והפיצה  " פרסומים מכפישים וזדוניים "
 שרה משיבה אש :  אשת ראש הממשלה ,  שרה נתניהו ,  הגישה בשבוע שעבר תביעת לשון הרע בגובה של כ-600 אלף שקלים נגד עוזרת הבית שלה לשעבר ,  ליליאן פרץ ,  אשר מצדה תובעת מנתניהו 300 אלף שקלים לאחר שפוטרה מתפקידה כעוזרת בבית הפרטי של משפחת ראש הממשלה בקיסריה .
" תביעה זו מוגשת לאחר שכלו כל הקיצין ,  נוכח הנזקים הכבדים והמצטברים שגרמה ועדין גורמת הנתבעת לתובעת ",  נכתב בתביעה שהגישה נתניהו באמצעות עורך הדין ד"ר יוסי כהן ,  לבית הדין האזורי לעבודה בחיפה .  לטענת הגברת נתניהו ,  היא הבליגה במשך תקופה ארוכה מול מה שהיא מכנה  " גל אדיר של פרסומים מכפישים וזדוניים ",  שהפיצה פרץ .  עוד נטען בתביעה ,  כי נתניהו  " צפתה בלב דואב כיצד דמה נשפך בראש חוצות על ידי אמצעי התקשורת ",  לאחר שפרץ הפכה אותה ל"שק חבטות "  ופגעה בשמה הטוב ב"אכזריות וללא רחם ".  
נתניהו מאשימה את פרץ בכך שהיא מנהלת נגדה מסע תקשורתי ,  שכולל את הדלפת התביעה שהגישה נגדה ,  וכן הודעות לתקשורת על  " פיצוץ "  ניסיונות גישור שונים ,  כאשר לטענת נתניהו היא ,  עורכי דינה ,  ואף המגשרים ,  כלל לא ידעו על כך .  עוד נטען בכתב התביעה ,  כי תביעתה של פרץ כוללת אך ורק  " הכפשות סרק זדוניות וחסרות בסיס ",  והיא נועדה ללחוץ על נתניהו לשלם לפרץ סכומים שלא מגיעים לה .
 בתביעה נטען גם כי פרץ הפרה סעיף סודיות עליו היתה חתומה ,  שכלל הנחיות לפיהן נאסר עליה למסור מידע על בני משפחת נתניהו או לדון במידע ללא אישור ,  כולל עם בני משפחתה .  כמו כן ,  היה עליה  " לנהוג באופן ראוי "  במעשיה ובדיבוריה ,  במהלך העבודה כמו גם במהלך חופשותיה ,  ולקיים כל הוראה או הנחיה בנושא .  הפיצוי המוסכם על הפרת הסעיף ,  המוגדר בתביעה כחלק מחוזה  " רגיל וסטדנרטי "  כאשר מדובר באנשים שתדמיתם הציבורית חשובה ביותר ,  הוא 50 אלף דולרים - כ-187 אלף שקלים .  עוד נכתב בחוזה ,  כי נתניהו תוכל לתבוע את פרץ גם מעבר לסכום זה .  יצוין כי החוזה כולל גם סעיף הקובע כי כל מחלוקת בין הצדדים תועבר להכרעתו של איש העסקים רוני מאנה ,  המקורב למשפחת נתניהו . 
" הנתבעת ידעה ו/או היה עליה לדעת כי כל 'גרגיר' מידע שיודלף על ידה או שתעשה בו שימוש ,  ייצור באופן מיידי וללא קשר לאמיתות הדברים ,  נזק תדמיתי כבד ",  נכתב בתביעה . " הנתבעת ידעה כי בידה 'חומר נפץ' אדיר שהתקשורת תעוט עליו כעל מוצאת שלל רב ,  ומשכך - באכזריות וללא רחם ,  הזינה את אמצעי התקשורת בפרטים אישיים וחסויים ,  שאין בהם כל אמת ".  נתניהו תובעת 300 אלף שקלים בגין לשון הרע ,  עוד כ-187 אלף שקלים בגין הפרת סודיות ,  100 אלף שקלים בגין פיצוי על פגיעה בפרטיות  ,  וכן דורשת לחייב את פרץ לפרסם תיקון או הכחשה לגבי כל אחד מהפרסומים נגד נתניהו .  
פרקליטה של פרץ ,  עורך הדין אסף שרעף ,  אמר בתגובה : " קיבלנו אתמול את כתב התביעה לידינו ,  נלמד אותו ונגיש תגובה מפורטת לבית המשפט ".  הוא הוסיף כי  " כתב התביעה מהווה ניסיון להלך אימים על גברת פרץ ,  על מנת שתוותר על טענותיה ,  אשר נמצאות בבירור בימים אלה בפני בית הדין לעבודה ".  לפני כשנתיים הגישה פרץ את תביעתה ,  לאחר שלטענתה זכויותיה קופחו ,  וכן בעבור סבל ועוגמת נפש .  מנגד ,  טענה נתניהו כי מדובר בתביעת סרק ,  כי בין השתיים היו יחסים טובים ,  וכי פרץ קיבלה תשלומים לפי חוק .  התביעה הועברה מספר פעמים לגישור ,  אולם עד כה לא הצליחו הצדדים להגיע להסכמה .  לאחרונה פורסם כי המגשר האחרון בתיק קבע כי פרץ תתקשה להוכיח את טענותיה ,  וכי על נתניהו לשלם לה פיצויים בסך כ-30 אלף שקלים עבור עבודה בשבת ,  ימי חופשה ,  החזר נסיעות ודמי הבראה .  המשפט בנושא תביעתה של פרץ צפוי להימשך בחודש הבא .
 
שרה נתניהו הגישה תביעת לשון הרע נגד העוזרת
נתניהו הגישה השבוע תביעה נגד עוזרת הבית שלה לשעבר ,  אשר תבעה אותה לפני כשנתיים במאות אלפי שקלים .  לדבריה ,  העוזרת הפרה הסכם סודיות ,  והפיצה  " פרסומים מכפישים וזדוניים "
 
