יורד לחצי התורן : " ישראל היום "  כיסה את אשדוד בדגלים ,  ונאלץ להתקפל
הדגלים הפרסומיים ,  חלק ממתן חסות של העיתון על אירועי המימונה ויום העצמאות בעיר ,  הוסרו תוך מספר שעות בעקבות פרסום באתר מקומי שעורר תרעומת וסערה ברשת
דגלים פרסומיים של העיתון  " ישראל היום "  אשר נתלו ברחבי העיר אשדוד כחלק ממתן חסות של העיתון על אירועי המימונה ויום העצמאות בעיר ,  הוסרו תוך מספר שעות בעקבות פרסום באתר המקומון  " אשדוד נט "  שהביא דברי תרעומת על המהלך ,  מלווים בתמונות דגלי העיתון .  
הבוקר פרסם עורך המקומון ,  אייל בן שמחון ,  כי תושבי העיר אשדוד כועסים על כך שלקראת יום העצמאות נתלו על עמודים בעיר ,  במקום דגלי ישראל  דגלים אדומים עם הלוגו של  " ישראל היום ".  בירור שערך המקומון עם העירייה העלה כי מקור הדגלים הוא שיתוף פעולה מסחרי בין העירייה לבין העיתון במסגרתו נותן העיתון חסות לאירועי המימונה ויום העצמאות ,  וכי הם יהיו תלויים בעיר עד לאחר החג .  
הידיעה זכתה לתהודה רבה בעיר וצברה שיתופים בפייסבוק תחת הכותרת  " ישראל היום משתלט על העיר אשדוד ".  בעקבות הפרסומים ,  החליט ראש עיריית אשדוד להפר את ההסכם עם העיתון ולהורות על הסרה של כל הדגלים באופן מיידי . 
" בהתחלה אמרו לנו בעירייה בתגובה שהדגלים יישארו עד לאחר החג ,  אבל נכון לשעה זו כבר אין ל'ישראל היום' אפילו דגל אחד בעיר ",  אומר אייל בן שמחון ,  עורך המקומון . " ברגע שהעלנו את הידיעה בהבלטה הגיע גל תגובות חריף לעירייה ,  ולכן החליט ראש העיר להורות על הסרה מיידית של כל הדגלים של העיתון ".  
תגובת  " ישראל היום "  לדברים טרם התקבלה .  

יורד לחצי התורן : " ישראל היום "  כיסה את אשדוד בדגלים ,  ונאלץ להתקפל
הדגלים הפרסומיים ,  חלק ממתן חסות של העיתון על אירועי המימונה ויום העצמאות בעיר ,  הוסרו תוך מספר שעות בעקבות פרסום באתר מקומי שעורר תרעומת וסערה ברשת

