למה לבנט לא כדאי להתפטר
למרות ההצהרות הלוחמניות של שר הכלכלה המספרים מראים אחרת :  רק 22% מהממשלות פוזרו על רקע מדיני .  ומה קרה כשהימין פיזר את הממשלה ?  לרוב המפד"ל הייתה מחוץ לממשלה הבאה
ממשלת נתניהו השלישית מתגלה אט-אט כרכבת הרים הפכפכה ובלתי צפויה .  עוד לא נרגענו מהעברתם של שלושה חוקים גדולים ,  דרמטיים ומשמעותיים וכבר איומי הבחירות נשמעים באופק .  כל זאת בזמן שהכנסת בפגרה וחברי הכנסת מפוזרים להם בארצות הניכר - בשליחויות ממלכתיות או בחופשות פרטיות .
 עוד בוואלה חדשות :" ברוך קיבל כדור ,  תפסתי את ההגה וברחתי עם הרכב"מהומות בהר הבית :  פלסטינים התבצרו במסגדכ-300 נעדרים בטביעת מעבורת מול קוריאה הדרומית
לפני שבועיים עוד היללו את התרגיל שראש הממשלה עשה לשר הכלכלה שלו ,  כשכרך את עסקת שחרור המחבלים עם שחרורו של המרגל היהודי ,  ג'ונתן פולארד .  עבר שבוע וחצי עד שנפתלי בנט יזם מהלך משלו והודיע לראש הממשלה שעם כל הכבוד לפולארד ,  עם שחרור אסירים הוא לא יישב בממשלה .  זה לא שנתניהו יזיל דמעה אם בנט יעזוב - ואם כבר אז אולי דמעה של אושר ,  אבל בלי בנט אין לו ממשלה ,  ולאו דווקא כיוון שהוא לא ימצא שותפים חדשים .  הבעיה האמיתית שלו תהיה בליכוד .  פרישה של חמישה-שישה חברי כנסת מהמפלגה שלו יחד עם הבית היהודי ,  לא רק שתגרום תוך זמן קצר להפלת ממשלתו ,  אלא תעמיד אותו במצב לא פשוט במערכת הבחירות .
 פוסט פוליטי - לכל הטורים 
שר החוץ אביגדור ליברמן הודיע באחרונה כי מפלגתו לא תרוץ בבחירות הקרובות עם הליכוד וכי הוא יעדיף ללכת לבחירות במקרה של פרישת הבית היהודי .  משמעות הדבר היא שאם התרחיש הבלתי סביר אכן יתממש ונלך לקלפיות בחודשים הקרובים ,  שתי מפלגות יאגפו את ראש הממשלה מימין .  מדובר במצב לא פשוט כיוון שבמרכז המפה הפוליטית ניצבות יש עתיד ומפלגתו של משה כחלון .
 השאלה היא האם התרחיש אכן יקרה בקרוב ,  ואם לשפוט על פי ההיסטוריה ,  לא כדאי למהר ולהספיד את הממשלה .  פרט לממשלה הנוכחית ,  מאז קום המדינה כיהנו בישראל 32 ממשלות .  מעטות מהן סיימו את דרכן באופן טבעי בשל סיום כהונת הכנסת ,  ואילו הרוב הגיעו לקיצן בטרם עת ,  מסיבות רבות ומגוונות :  רצח ראש ממשלה  ( יצחק רבין )  ,  מוות של ראש הממשלה  ( לוי אשכול )  או פרישה  " מסיבות אישיות "   ( מנחם בגין )  .  בשנותיה הראשונות של ישראל נפלו ממשלות בשל אירועים שכיום לא גורמים לפוליטיקאים לדלג אפילו על ארוחת הצהריים .  בפברואר 1951 הביאו שרי  " החזית הדתית המאוחדת "  לדחייה של שורת הצעות מטעם הממשלה בעניין רישום ילדים לבתי הספר .  שר החינוך הנוכחי שי פירון אולי היה כותב על כך פוסט וממשיך הלאה ,  אבל דוד בן גוריון החליט להתפטר בגין העניין הזה .  כשבממשלה הבאה נתגלעו חילוקי דעות סביב העמקת החינוך הדתי , " הזקן "  שוב שרף את המועדון .  משפט קסטנר גרם לסיום דרכה של הממשלה החמישית ,  מאוחר יותר ענייני מכירת נשק לגרמניה הביאו לכך ופרשת לבון כמובן .  אחת הממשלות פוזרה עקב הדלפת סודות לעיתון  " למרחב ".  
בסופו של דבר ,  אם בוחנים את הסיבות לפיזור כל הממשלות ,  עולה שרק כ-22% מהן פורקו על רקע מדיני .  לכאורה זו בשורה טובה לנתניהו ,  בנט יכול להמשיך לאיים ,  אבל לפי הסטטיסטיקה הממשלה לא תפורק כל כך מהר .  
אך המספרים משתנים קצת כשבודקים את הממשלות שכיהנו החל משנת 1967 ,  אז התחדד השסע המדיני בישראל .  20 ממשלות כיהנו מאז ושבע מהן פוזרו על רקע מדיני .  כלומר ,  מ-22% מבין כלל הממשלות קפצנו ל-35% .  זה נראה כבר פחות טוב מבחינתו של ראש הממשלה .  עוד בשורה פחות מלבבת לרגל החג עבור נתניהו היא העובדה שמבין שבע הממשלות שפוזרו על רקע מדיני ,  שתיים סיימו את דרכן בשל עניינים הקשורים למלחמות יום הכיפורים ולבנון הראשונה - נושאים שאינם נמצאים על הפרק כיום .  בחמש האחרות הסתכסכו מרכיבי הקואליציה סביב הסוגיה הפלסטינית .  רק ממשלה אחת מבין החמש סיימה את דרכה בשל משבר משמאל - פרישת עזר ויצמן ומשה דיין מממשלת בגין הראשונה ,  כל השאר סבלו ממשברים מימין .  אגב ,  ברוב הממשלות שקמו לאחר שהקואליציה פוזרה בגלל מפלגות הימין ,  הייתה זו מפלגת העבודה חברה של כבוד בעוד שהמפד"ל נותרה בחוץ .  זו כבר נקודה למחשבה לבנט ,  שבוודאי מרגיש עכשיו מלך העולם .
 האם אנחנו הולכים לבחירות ?  עושה רושם שאיש לא יכול לחתום על תשובה חיובית או שלילית .  לכאורה כמעט לאף אחד במערכת הפוליטית אין אינטרס לכך - אפילו לא לבנט ,  שטרם השיג השתלטות מלאה על מפלגתו .  אבל במקומות שבהם הענייני והאישי כרוכים להם יחד ,  הכול יכול לקרות ,  על אף שהסטטיסטיקה מראה אחרת .  

למה לבנט לא כדאי להתפטר
למרות ההצהרות הלוחמניות של שר הכלכלה המספרים מראים אחרת :  רק 22% מהממשלות פוזרו על רקע מדיני .  ומה קרה כשהימין פיזר את הממשלה ?  לרוב המפד"ל הייתה מחוץ לממשלה הבאה

