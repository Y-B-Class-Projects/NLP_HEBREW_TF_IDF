נתניהו בירך את אבו מאזן לרגל עיד אל-פיטר : " ישראל רוצה שלום "
 בשיחת הטלפון הנדירה שהתקיימה הערב הוסיף ראש הממשלה כי ישראל  " תמשיך לפעול ליציבות האזור ".  השבוע דווח כי סדרת פגישות חשאיות בין בכירים ישראלים ופלסטינים הובילה לעצירת הפנייה הפלסטינית לאו"ם
התקרבות ביחסים ?  ראש הממשלה ,  בנימין נתניהו ,  התקשר אמש  ( שישי )  ליו"ר הרשות הפלסטינית ,  אבו מאזן ,  ובירך אותו לרגל חג עיד אל-פיטר ,  המציין את סיומו של חודש הרמדאן .  בהודעה לעיתונות נמסר כי בשיחה הנדירה אמר ראש הממשלה לאבו מאזן ש"אזרחי ישראל רוצים בשלום וכי ישראל תמשיך לפעול ליציבות האזור ". 
ביום רביעי דווח כי סדרת פגישות חשאיות בין בכירים ישראלים ופלסטינים מטעמם של נתניהו ואבו מאזן ,  המתקיימת זה כמה חודשים ,  הובילה לשורה של צעדים להפגת המתיחות בין הצדדים .  בין היתר ,  נעצרה הפנייה הפלסטינית למוסדות האו"ם ולארגונים בינלאומיים ,  ומנגד הואטה הבנייה בהתנחלויות .  מקור פלסטיני הגדיר זאת כחלק  " מהערכת מצב חדש באזור ,  לא כהסכם ".  הפגישות בין הצדדים התקיימו עד לאחרונה וספק אם רבים היו בסוד העניינים .  
ההקלות הישראליות המשמעותיות לקראת חודש הרמדאן ,  בהן מתן אישור לתושבי הגדה להתפלל בהר הבית ,  היו רק קצה הקרחון בהפשרת היחסים .  ההבנה בין הצדדים נמשכת זה שלושה חודשים ובבסיסה הרצון להרגיע את הרוחות לנוכח המצב הגיאופוליטי במזרח התיכון . " הצדדים מבינים את הצרכים האחד של השני ",  אמר גורם לוואלה ! NEWS .  על פי מקורות בכירים בצד הפלסטיני ,  צעדים נוספים לשיפור האמון בין נתניהו ואבו מאזן צפויים להיעשות בקרוב .
 עוד בוואלה ! NEWS:ההפתעות שמכינים אנשי כיפת ברזל לחמאסשישה אוהדי בית"ר תושאלו בנתב"ג ,  טביב : " לא שיניתי את דעתי"מנסים למנוע מערבים לרכוש דירה בלוד ,  אך לתושבים זה לא מפריע
לפניות לכתב אמיר תיבון :  amir.tibon@walla.co
 ( עדכון ראשון :  19:45 )  

נתניהו בירך את אבו מאזן לרגל עיד אל-פיטר : " ישראל רוצה שלום "
 בשיחת הטלפון הנדירה שהתקיימה הערב הוסיף ראש הממשלה כי ישראל  " תמשיך לפעול ליציבות האזור ".  השבוע דווח כי סדרת פגישות חשאיות בין בכירים ישראלים ופלסטינים הובילה לעצירת הפנייה הפלסטינית לאו"ם

