הטורקים מרוצים מההתנצלות : " ניצחון פוליטי "
 מיוחד לוואלה !  חדשות :  ראש מערכת העיתון זמאן באנקרה סיפר כי רוב הציבור בטורקיה שבע רצון מהפיוס .  הוא העריך שייקח זמן עד לתיקון היחסים והבהיר :  הישראלים רצויים "
 ההתנצלות השנויה במחלוקת של ראש הממשלה בנימין נתניהו בפני ראש ממשלת טורקיה רג'פ טייפ ארדואן על הרג תשעת הפעילים על סיפון המרמרה גררה תגובות שונות בארץ ובעולם .  היו מי שסברו שראש הממשלה נתניהו  " התקפל "  ועשה טעות חמורה ,  איך היו גם מי שתמכו בצעד שלדבריהם היה צריך להיעשות לפני זמן רב .  ארדואן ,  שעמד על דרישתו לקבל  " התנצלות "  ולא  " חרטה ",  הביע שביעות רצון משיחת הטלפון שקיבל  וכך גם רוב העם הטורקי . 
" למען האמת ,  זה היה צריך לקרות מזמן .  מצב שבו ישראל לא התנצלה על הרג תשעה אזרחים טורקים לא שירת שום תכלית הגיונית ",  אמר בשיחה עם וואלה !  חדשות עבדאללה בוזקורט ,  ראש מערכת העיתון הטורקי  " זמאן "  בבירה אנקרה . " זה צעד חיובי כי גם ישראל וגם טורקיה הסירו את המחסומים לאחר שלוש שנים של נתק ביחסים ".  לדבריו ,  הציבור הטורקי ברובו קיבל את המהלך בברכה ,  על אף שיש קבוצות באוכלוסייה שמתחו ביקורת על העסקה שהושגה בתיווך נשיא ארה"ב ,  ברק אובמה . " בגדול ,  זה הוכתר כניצחון פוליטי ".  
בוזקורט סבור שישנן סיבות שהובילו לפיוס ,  חרף התנגדות לוחמי השייטת וחלק מנבחרי הציבור . " ההתפתחויות המהירות במזרח התיכון בכלל ,  ובפרט מה שקורה בסוריה בשנתיים האחרונות ,  מצריכות עבודה משותפת של שתי המדינות ",  הסביר . " צריך להדגיש שגם המדיניות החדשה של ארה"ב באזור ,  במהלך כהונתו השנייה של אובמה ,  דחפה את שתי בנות הברית לשעבר לתקן את היחסים ביניהן ".  
לדברי בוזקורט ,  הגורם העיקרי להתנצלות  כפי שגם אמר ראש הממשלה בעצמו  הוא המצב בסוריה . " לטורקיה וישראל אינטרס משותף לראות ממשלה יציבה ואחראית בעידן שלאחר אסד ,  נקייה מגורמים רדיקליים .  זה היה המניע העיקרי בצד הישראלי ",  העריך . " שיתוף הפעולה בנוגע לסוריה עשוי לסלול את הדרך לשיתוף פעולה בתחומים נוספים בין אנקרה לירושלים ,  בין היתר בעיראק ולבנון ,  שתי מדינות שנמצאות תחת איומים עדתיים שנכפו על ידי איראן ". 
העיתונאי הטורקי הבכיר התייחס גם ליחסים העכורים בין טורקיה לרפובליקה האיסלמית . " לאחר שהניסיון של טורקיה להשפיע על איראן נכשל מאז 2010 ,  יש כיום יותר חילוקי דעות מאי פעם בין טורקיה לאיראן ,  בגלל המעורבות המפוקפקת של איראן בעיראק ,  בסוריה ,  במדינות המפרץ ובאפריקה ",  אמר והוסיף כי  " כל זה מצריך מבנות הברית של ארה"ב לפעול בשיתוף פעולה הדוק כדי לנטרל את האיומים האיראניים ".  
סיבה נוספת שלדברי בוזקורט היוותה עילה להתנצלות היא העמקת היחסים בין טורקיה לרשות הפלסטינית .  רק אתמול הודיע ארדואן כי הוא צפוי להגיע לעזה בחודש הבא . " טורקיה יכולה לשחק תפקיד משמעותי בשיחות השלום העתידיות במזרח התיכון ",  אמר בוזקורט . " זה ,  לבטח ,  עוד שיקול שלקח נתניהו בחשבון ".  
בתשובה לשאלה האם להערכתו היחסים בין שתי המדינות יכולים לבוא על תיקונם ,  השיב בוזקורט כי  " זה ייקח זמן .  כרגע מאחים את השברים .  שלוש שנים זו תקופה ארוכה ".  לדבריו , " בהתאם לאופן שבו תטופל הסוגיה הפלסטינית בעתיד ,  היחסים יכולים לחזור לשגרה נורמלית .  שיתוף הפעולה הכלכלי ויחסי המסחר לא הושפעו מהמשבר והיחסים יכולים להיבנות מחדש על בסיס זה ".  
בוזקורט ביקש להבהיר כי העם הטורקי יקבל בברכה כל תייר ישראל שיגיע לבקר בארצו . " לעם הטורקי אין שום בעיה עם היהודים ,  ומעולם לא הייתה לו ",  הדגיש . " תמיד קיבלנו מהגרים יהודים שנמלטו מספרד או מגרמניה .  התרעומת בשנים האחרונות הייתה נגד מדיניות ממשלת ישראל ,  לא נגד העם .  אין לי ספק שתיירים ישראלים יתקבלו בברכה בטורקיה .  ממשלת טורקיה מעודדת הגעת תיירים מכל העולם ".  
הפיוס עם טורקיה - כותרות נוספותזועבי נגד הפיוס :  התנצלות לא תספיק ,  ישראל צריכה לשלםזכות השיבה לטורקיה :  הישראלי אוהב הכל כלולנתניהו :  המשבר בסוריה היווה שיקול מרכזי בפיוס עם טורקיה 

הטורקים מרוצים מההתנצלות : " ניצחון פוליטי "
 מיוחד לוואלה !  חדשות :  ראש מערכת העיתון זמאן באנקרה סיפר כי רוב הציבור בטורקיה שבע רצון מהפיוס .  הוא העריך שייקח זמן עד לתיקון היחסים והבהיר :  הישראלים רצויים "
 
