נתניהו : " אי אפשר להתעלם מהקולות העולים בציבור "
 ראש הממשלה בנימין נתניהו מינה צוות שיימצא פתרונות למצוקת הדיור ויוקר המחיה בראשות יו"ר המועצה הלאומית לכלכלה ,  פרופ' מנואל טרכטנברג . " אני מבין וקשוב למצוקה יחד עם הממשלה "
  ( צילום :  אלי מנדלבאום ,  עריכה :  יאיר דניאל ) 
ראש הממשלה ,  בנימין נתניהו ,  הציג הבוקר  ( ראשון )  בפתח ישיבת הממשלה את מתווה העבודה של צוות ההידברות שמינה לצורך טיפול במצוקות החברתיות וביוקר המחיה .  הצוות יהיה מקצועי ויעמוד בראשותו פרופ' מנואל טרכטנברג ,  יו"ר ות"ת  ( הוועדה לתכנון ותקצוב של המועצה להשכלה גבוהה )  .  הצוות יגיש את המלצותיו לקבינט הכלכלי-חברתי ,  בראשות שר האוצר יובל שטייניץ ,  שידון בהמלצות .  לדיונים בנושא בקבינט יצטרפו גם שרת התרבות ,  לימור לבנת ,  והשר מיכאל איתן .  הקבינט ידון בהמלצות ,  ולאחר מכן יגיש את מסקנותיו לאישור הממשלה .
 נתניהו אמר בפתח הישיבה כי  " בשבועות האחרונים אנחנו עדים למחאה המבטאת מחאה אמיתית שממוקדת ביוקר המחיה והדיור ובדברים נוספים .  אני מבין וקשוב למצוקה יחד עם הממשלה .  בחלק מהרעיונות התחלנו לטפל עם הקמת הממשלה ,  אך יש עוד תחומים ואי אפשר להתעלם מהקולות העולים מהציבור .  אנו ערים לכך שזוג עובד עם ילדים מתקשה לסיים את החודש ואנו מתבקשים להביא פתרונות של ממש ". 
כותרות אחרונות על מחאת האוהלים :
 מאות אלפים הפגינו : " עכשיו זו שעת הזעקה"סיקור המחאה בעולם גובר : " היסטוריה בישראל"ת"א לא לבד :  רבבות הפגינו נגד יוקר המחיה בירושלים
ראש הממשלה הכריז על מינויו של פרופ' מנואל טרכטנברג לראשות הצוות : " החלטתי למנות את מנואל טרכטנברג לראש ועדה מקצועית שתקשיב למצוקות ותגבש המלצות שיובאו לקבינט הכלכלי .  מנואל הוא שילוב נדיר של כלכלן מקצועי ואדם עם רגישות חברתית .  הוא היה ראש המועצה הלאומית לכלכלה ולקח על עצמו לאחר מכן להציל את ההשכלה הגבוהה .  הוא מכיר את המערכת הפנימית והממשלתית .  הבקשה שלי היא שההמלצות יובאו לקבינט במהלך החודש הבא .  זה לא הרבה זמן והמלאכה מרובה ".  
נתניהו התייחס להורדת דירוג האשראי של ארצות הברית בסוף השבוע ולהשפעתה על ישראל . " אנו בתקופה של אי ודאות כלכלית .  אתמול קרה דבר ,  הורד דירוג האשראי של ארצות הברית .  זה אירוע שמצטרף למשבר שהולך ומתפשט בכלכלות באירופה ,  וייתכן שמדינות של 120 מיליון איש על סף פשיטת רגל .  הוצאנו פעמיים כלכלה ממשברים ,  ב-2003 וב-2008 ,  והיא כלכלה איתנה שידעה להתמודד עם משברים קודמים ותעמוד בנוספים .  עם זאת ,  צריך לעשות תיקונים כלכליים ברגישות ובאחריות .  לא נוכל לרצות את כולם .  אי אפשר לקחת את כל המצוקות ולהתיימר לתת פתרון לכולם .  נשמע את כולם ,  נקשיב באמת ,  ובסוף נבחנים בפתרונות מעשיים שמחייבים איזון ". 
מנואל טרכטנברג נשא אף הוא דברים ואמר כי  " בשבועות האחרונים אנו עדים לתהליך רב עוצמה ומרשים מאוד .  מה שעולה בבירור זה מצד אחד תסכול כאב ואכזבה ,  שקיום כלכלי נראה לא וודאי עבור משפחות .  אך מצד שני ,  יש תקווה וכמיהה לצדק חברתי ,  ופוטנציאל גדול לשינוי לטובה בחברה הישראלית פנימה .  זה תלוי ביכולת התרגום משפת המחאה לשפת היישום .  לא קל תפקיד המתרגם .  עלינו למצוא את 'אבן הרוזטה' שתאפשר לנו לעשות זאת .  אני נכנס לתפקיד ברגשות מעורבים .  בהתפעמות נדירה ,  אך עם חשש כבד מהאחריות האדירה הטמונה במצב ומגודל הציפיות ומהסיכונים .  אין לנו ברירה אלא להצליח בבניית תכנית נבונה ואחראית ". 

נתניהו : " אי אפשר להתעלם מהקולות העולים בציבור "
 ראש הממשלה בנימין נתניהו מינה צוות שיימצא פתרונות למצוקת הדיור ויוקר המחיה בראשות יו"ר המועצה הלאומית לכלכלה ,  פרופ' מנואל טרכטנברג . " אני מבין וקשוב למצוקה יחד עם הממשלה "
 
