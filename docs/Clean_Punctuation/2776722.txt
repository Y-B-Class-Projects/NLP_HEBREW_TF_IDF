נתניהו לנוער בשדרות : " החוסן שלכם נותן לנו כוח "
 ראש הממשלה נפגש עם נצגי תנועות הנוער בעיר ,  ושמע על פעילותם לחיזוק התושבים והחיילים בזמן מבצע  " צוק איתן ".  ראש עיריית שדרות : " מקווה שכל פגיעה בנו תלווה במכה איתנה "
 ראש הממשלה בנימין נתניהו נפגש היום  ( שני )  עם נציגי תנועות הנוער וארגוני נוער שמפעילים בהתנדבות את ילדי העיר במקלטים במהלך מבצע  " צוק איתן ".  הנציגים סיפרו לנתניהו על פעילותם לחיזוק תושבי העיר והסביבה ,  לצד פעולות נוספות כמו אריזת משלוחים לחיילים ,  ביקור חיילים פצועים בסורוקה ,  ביקור נשים שבעליהן התגייסו בצו 8 ,  וביקור משפחות ששכלו את יקיריהן .
 נתניהו חיזק את בני הנוער ושיבח את תרומתם לקהילה בזמן המבצע : " החוסן של הציבור והחוסן שלכם נותן לנו הרבה כוח להפעיל הרבה כוח .  אנחנו כרגע בתוך המערכה המדינית ,  ובמערכה המדינית צריך את אותו הדבר - צריך הרבה עוצמה ,  הרבה אורך רוח ,  הרבה התמדה וגם הרבה שכל ".  נתניהו אמר לנערים כי  " האחדות שלנו ,  הלכידות שלנו ,  כוח העמידה שלנו ,  הם מה שינצחו את המערכה .  וזה מה שצריך להבין - צריך כאן הרבה אורך רוח וסבלנות .  יש לנו את זה ,  בשפע ,  ומי שמוכיח את זה - זה אתם .  עם הנצח לא מפחד מדרך ארוכה ,  ואזרחי ישראל ,  ואתם בתוכם ,  מוכיחים את זה ".  
בביקור נכח גם ראש עיריית שדרות אלון דוידי ,  שהודה לראש הממשלה על התמיכה והגיבוי שמעניקה הממשלה לעיר : " אני רואה את החיבוק החם ואת רוח המפקד .  הגנת עלינו ושלחת את הצבא להגן עלינו ,  ואנחנו מקווים שכל פגיעה או מחשבה לפגוע באחד מילדינו ,  תלווה בהרעשה ותלווה במכה חזקה ,  במכה איתנה ".  
הלילה בחצות יפוג תוקפה של הפסקת האש ,  והצדדים נערכים לאפשרות של חידוש האש באם לא יגיעו להסכמות במו"מ שמתנהל בקהיר .  בירושלים הדגישו כי  " שקט ייענה בשקט ,  וירי ייענה בירי ". 
בצבא גם נערכים לירי רקטות כמה שעות לפני חצות - אם יתברר שהמגעים במצרים אינם מבשילים לכדי הסכם .  הצבא העלה את רמת הדריכות והכוננות ונערך לשלל האפשרויות ,  בהן תקיפה ממנהרות ,  אף שאין מידע מודיעיני בנושא .  ישנה היערכות גם להפעלת כלי טיס ממולכדים ואפילו לשיגורי נ"ט על סיורים .  גם אם תהיה אש מכיוון הפלסטינים ,  הדרג המדיני הוא זה שיידרש להכריע אם הוא מאפשר לצבא להגיב באש נקודתית או שהוא נותן אור ירוק להסלמה .  יצוין כי ביממה האחרונה נשמעים יותר ויותר קולות פייסניים מכיוון בכירי הארגונים ברצועה ,  שלא ששים למלחמה .  

נתניהו לנוער בשדרות : " החוסן שלכם נותן לנו כוח "
 ראש הממשלה נפגש עם נצגי תנועות הנוער בעיר ,  ושמע על פעילותם לחיזוק התושבים והחיילים בזמן מבצע  " צוק איתן ".  ראש עיריית שדרות : " מקווה שכל פגיעה בנו תלווה במכה איתנה "
 
