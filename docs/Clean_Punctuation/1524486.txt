לבני בכנסת : " ביבי אתה מדכא אותי "
 יו"ר האופוזיציה תקפה את ראש הממשלה במסגרת הדיון המיוחד בכנסת בנושא תפקוד ממשלתו .  נתניהו השיב לטענות האופוזיציה : " עצרנו את הקסאמים ,  העברנו תקציב ,  איחדנו את העולם נגד אירן "
  ( צילום :  ערוץ הכנסת ,  עריכת וידאו :  גדי וינסטוק ) 
יו"ר האופוזיציה ציפי לבני  ( קדימה )  תקפה בצהרים  ( רביעי )  את ראש הממשלה בנימין נתניהו בדיון מיוחד שנערך בכנסת תחת הכותרת  " מדיניות הזגזוג של הממשלה ".  בדיון שהתקיים לאחר שנאספו 40 חתימות של חברי כנסת ,  אמרה לבני כי  " בכל מקום בעולם של תקווה ושל הבטחות ,  אבל רק בישראל אלה ימים של ייאוש ". 
לבני שדיברה אחרי נאומו של ראש הממשלה ,  הפכה את ההתקפה לאישית כלפי נתניהו : " היו הבטחות לפני הבחירות ,  אבל אף אחד לא התכוון לקיים אותן .  הנאום ששמעתי קודם של נתניהו מדכא עוד יותר .  בפועל אין ממשלה בירושלים בשום תחום וראשה עוסק בהישרדות בלבד .  תעשה את מה שאני מאמינה שראש הממשלה צריך לעשות .  אתה עסוק בסקרים ,  אבל גם בזה אתה טועה .  אתה מדבר על שלום ,  אבל לא פועל בשביל זה ".  
לפני כן ולאחר ששמע את הביקורת הקשה שהפנו אליו חברי האופוזיציה ,  סקר ראש הממשלה נתניהו את הישגי הממשלה בחודשיים הראשונים שמאז הקמתה .  נאומו של נתניהו נקטע פעמיים רבות על ידי קריאות ביניים מספסלי האופוזיציה ויו"ר הכנסת ראובן ריבלין אף הוציא מהאולם את חבר הכנסת מוחמד ברכה  ( חד"ש )  ,  לקול מחיאות כפיים שנשמעו מיציע האורחים .
 בתחילת נאומו התייחס נתניהו לשינויים בעולם ביחס למשטר באירן .  לטענתו ,  שינויים אלו חשובים והתבצעו בין היתר בזכות מדיניות החוץ של הממשלה ." בזמן כהונת הממשלה התרחש דבר מה בעל משמעות ארוכת טווח וזה חשיפת פניו של המשטר באירן - משטר ברוטלי שמדכא את העם .  העם הזה רוצה להשתחרר מעול העריצות ".  נתניהו אמר כי ישנה הקשחה בעמדה הבינלאומית נגד אירן אולם  " צריך להכיר בעובדה שהאירנים לא שינו את תוכניותיהם או כוונותיהם ". 
נתניהו זקף לזכות הממשלה את הפסקת ירי הקסאמים לעבר יישובי הדרום . " הממשלה ברשותי הנהיגה מדיניות אחרת  לא מבליגים .  לפני הבחירות הממשלה הבליגה על הירי .  אחרי הבחירות - הנהגנו מדיניות של תגובה על כל ירי .  הציבור יכול לשפוט את התוצאות .  איננו יכולים לקבל כמובן מאליו ירי של טילים ".  
נתניהו התייחס לדרישה שהושמעה לאחרונה ,  לפיה יש לפרק את גדר ההפרדה עם הפלסטינים . " הגדר היא מרכיב חשוב בביטחון והיא לא תפורק ",  אמר נתניהו וציין כי  " יש שיפור בתפקיד מנגנוני הביטחון הפלסטינים ".  נתניהו ציין כי ממשלתו ביצעה כמה וכמה הקלות לפלסטינים : " אנחנו הסרנו כמה וכמה מחסומים .  נתתי הוראה להאריך את שעות המעבר של סחורות בגשר אלנבי ". 
עדכון ראשון :  14:30

לבני בכנסת : " ביבי אתה מדכא אותי "
 יו"ר האופוזיציה תקפה את ראש הממשלה במסגרת הדיון המיוחד בכנסת בנושא תפקוד ממשלתו .  נתניהו השיב לטענות האופוזיציה : " עצרנו את הקסאמים ,  העברנו תקציב ,  איחדנו את העולם נגד אירן "
 
