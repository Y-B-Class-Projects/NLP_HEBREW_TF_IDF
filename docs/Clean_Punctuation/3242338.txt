נתניהו העניק לסמוטריץ' ופרץ את משרדי התחבורה והחינוך
פרץ וסמוטריץ' הוסיפו כי השותפות בין  " איחוד מפלגות הימין "  ו"הליכוד "  תימשך גם במהלך מערכת הבחירות ולאחריה .  לדברי גורמים בלשכת נתניהו ,  הוא לא ימשיך בסבב המינויים .  החלטה זו צפויה לעורר ביקורת בקרב חברי מפלגתו שציפו להשתדרג מבחינה פוליטית
רה"מ הודיע ליו"ר הבית היהודי ויו"ר האיחוד הלאומי כי יפקיד בידיהם תיקי החינוך והתחבורהסמוטריץ' ימונה לשר התחבורה ויחל חפיפה כבר בימים הקרוביםזנדברג תקפה : " רה"מ דאג להכניס מחרחר מלחמה משיחיסט לקבינט "  
ראש הממשלה ,  בנימין נתניהו ,  הודיע היום  ( שני )  לח"כ רפי פרץ ולח"כ בצלאל סמוטריץ' כי הוא מפקיד בידיהם את משרדי החינוך והתחבורה ,  יחד עם תפקיד חבר בקבינט המדיני-ביטחוני ומשקיף בקבינט .
 לבקשת  " איחוד מפלגות הימין "  סוכם כי ח"כ פרץ ימונה לתפקיד שר החינוך ומשקיף בקבינט וח"כ סמוטריץ' ימונה לתפקיד שר התחבורה וחבר בקבינט .  דובר הליכוד מסר כי הצדדים סיכמו על שמירה מלאה של הסטטוס-קוו בענייני דת ומדינה כפי שהיה נהוג בישראל מזה עשרות שנים .  
ח"כ פרץ וח"כ סמוטריץ' אמרו כי השותפות בין הציונות הדתית ו"איחוד מפלגות הימין "  לבין  " הליכוד "  בראשות נתניהו תימשך גם במערכת הבחירות ולאחריה .  ח"כ פרץ אמר : " אני מקבל בכבוד ובחיל ורעדה תפקיד של שר החינוך .  אני רוצה להיות שר החינוך של כל ילדי ישראל .  מחבק את כולם בלבי .  יש לנו הרבה משימות :  לפתוח שנה חדשה ,  להכיר ולהוקיר את ערך המורים בישראל .  אנחנו נעבוד על הכול באחווה וברעות ".  
עוד בוואלה !  NEWS:המתקפה על נתניהו משתלמת :  ליברמן מתחזק משמעותית במגזר הרוסימרצ מתכוננת לבחירות :  ועידת המפלגה תבחר את היו"ר והרשימה לכנסתמאמץ בפריפריה ופנייה ימינה :  כחול לבן מתכוננת לפתיחת קמפיין הבחירות 
כעת ,  ראש הממשלה נתניהו אינו מתכנן להמשיך בסבב המינויים ,  ולפי ההערכה תיק התפוצות - שבו החזיק נפתלי בנט - יישאר בידיו של ראש הממשלה לעת עתה .  בשבועיים האחרונים נתניהו מינה את אמיר אוחנה לתיק המשפטים במקום איילת שקד ,  את ח"כ רפי פרץ לתיק החינוך במקומו של נפתלי בנט ,  ולסמוטריץ' העניק את תיק התחבורה לאחר שהשר ישראל כץ מונה לתפקיד שר חוץ באופן קבוע .  
מספר חברי כנסת בליכוד ציפו שסבב המינויים יימשך וכי נתניהו ימנה אותם לתפקידי שרים ,  אך לדברי גורמים בלשכת ראש הממשלה הוא אינו מתכוון להמשיך במינויים בשלב זה ,  לאור החשש שמינוי של אחד או שניים מחברי הכנסת יעורר התנגדות אצל אחרים שלא מונו .  בליכוד ציפו שנתניהו יפטר את השר אורי אריאל ממשרד החקלאות אך במהלך הפגישה עם פרץ וסמוטריץ' סוכם שאריאל יישאר בתפקידו ,  ובתמורה סמוטריץ הסכים לוותר על תיק קטן נוסף שדרש בהתחלה .  בליכוד קיוו שנתניהו יפטר את שרת השיכון יפעת שאשא ביטון אך גם כאן צפוי היה להיפתח עימות עם שר האוצר משה כחלון ונתניהו מעדיף בשלב זה שלא להמשיך בסבב התיקים .
 החלטת נתניהו צפויה לעורר ביקורת אצל חברי הכנסת שציפו לשדרוג וינסו להגביר את הלחץ בנושא .  בין הבכירים בליכוד שציפו להתמנות לשרים אפשר למנות את ח"כ ניר ברקת ,  סגנית שר החוץ ציפי חוטובלי ,  ראשי הקואליציה בעבר ובהווה דוד ביטן ודודי אמסלם ,  וח"כ יואב קיש .  
בתגובה ,  יו"ר מרצ ,  ח"כ תמר זנדברג ,  מסרה : " נתניהו העניק כעת לאנשים שרוצים להפוך את ישראל למדינת הלכה את המפתחות ולא עצר שם ,  אלא גם דאג להכניס מחרחר מלחמה משיחיסט לקבינט של מדינת ישראל .  כל דיל על חשבון אזרחי ישראל אפשרי מבחינת נתניהו כדי לחמוק ממשפט ". 
יו"ר כחול לבן ,  בני גנץ ,  הוסיף : " לנתניהו אין דקה אחת להתעסק בגירעון של 50 מיליארד ,  אבל זמן להתעסק בג'ובים ומינוי סמוטריץ' לחבר קבינט ושר תחבורה יש בשפע .  השלב הבא - מחליפים את חוקי התנועה בחוקי ההלכה ".  
במקביל ,  שר החוץ ישראל כץ שוחח עם ח"כ סמוטריץ' וברך אותו לרגל מינויו הצפוי לתפקיד שר התחבורה . " שמחתי להענות לבקשת רה"מ ולהעביר לידיך את תפקיד שר התחבורה  .  זהו תפקיד חשוב בעל השפעה מרובה על תחומי חיים רבים בישראל ואני משוכנע שתדע להמשיך את המהפיכה הגדולה שרה"מ נתניהו ואני הובלנו בתחום ב-10 השנים האחרונות וגם להוסיף עליה .  הצלחתך תהיה הצלחת מדינת ישראל כולה ",  אמר שר החוץ .
 השניים סיכמו על ביצוע ישיבות עבודה וחפיפה במהלך הימים הקרובים וכי ביום ראשון לקראת ישיבת הממשלה יכנס ח"כ סמוטריץ' לתפקידו החדש .  
מוקדם יותר ,  בלשכת ראש הממשלה ובלשכת סמוטריץ' הכחישו את הדיווחים על דרישה של נתניהו מסמוטריץ' לתת אישור אוטומטי לעבודות תשתית בשבת ואמרו כי הסמכות לאישור העבודות בשבת ממילא אינה נתונה בידיו של שר התחבורה ,  אלא בידי שר העבודה והרווחה .
 על רקע הדברים ,  סמוטריץ' כתב היום בטוויטר כי הוא לא להוט להתמנות לשר בממשלת מעבר . " ירצה נתניהו ימנה ,  לא ירצה נשקיע את כל הזמן והמרץ ביצירת האחדות במחנה הימין ובהיערכות מיטבית לבחירות ",  הוא צייץ .  
לפני מינוי פרץ וסמוטריץ' ,  היו בממשלת נתניהו 19 שרים ,  בהתאם לתיקון לחוק יסוד הממשלה שעבר ב-2014 ומגביל את מספר השרים .  עם זאת ,  בכנסת ה-20 הועברה הוראת שעה שמבטלת את מגבלת השרים הנהוגה בחוק .  לפי אחת הפרשנויות המשפטיות ,  הוראת השעה עדיין תקפה ,  שכן לפי הניסוח שלה היא חלה על ממשלה שכוננה בכנסת ה-20 ,  והממשלה הנוכחית עדיין עונה על הגדרה זו .
 סיעת כחול לבן ,  באמצעות באי כוחה עורכי הדין עודד גזית ויורי שוסטין ,  פנתה אתמול ליועץ המשפטי לממשלה אביחי מנדלבליט בדרישה שיבהיר לנתניהו כי אין בסמכותו להגדיל את מספר שרי הממשלה בתקופת כהונתה של ממשלת המעבר .  יו"ר יש עתיד יאיר לפיד כתב כי הוא  " רוצה להזכיר לראש הממשלה וליועץ המשפטי לממשלה :  אתם לא יכולים למנות עוד שרים .  החוק שאנחנו העברנו מגביל את הממשלה ל-19 שרים .  לא ניתן לכם לצפצף על שלטון החוק .  לא ניתן לשרוף את הכסף של האזרחים על כיבודים לישבן שלכם ". 
 ( עדכון ראשון :  17:17 )  

נתניהו העניק לסמוטריץ' ופרץ את משרדי התחבורה והחינוך
פרץ וסמוטריץ' הוסיפו כי השותפות בין  " איחוד מפלגות הימין "  ו"הליכוד "  תימשך גם במהלך מערכת הבחירות ולאחריה .  לדברי גורמים בלשכת נתניהו ,  הוא לא ימשיך בסבב המינויים .  החלטה זו צפויה לעורר ביקורת בקרב חברי מפלגתו שציפו להשתדרג מבחינה פוליטית

