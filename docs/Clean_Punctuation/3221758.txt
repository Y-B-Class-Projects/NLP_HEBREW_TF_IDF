תיק 1000 :  נתניהו קיבל טובות הנאה ממילצ'ן ופאקר בשווי מאות אלפי שקלים
לפי החלטת היועמ"ש ,  ראש הממשלה יואשם בהפרת אמונים בכפוף לשימוע בתיק המתנות ,  שבו קיבל תכשיטים ,  סיגרים ושמפניות במשך שנים משני אנשי העסקים . " פגיעה מהותית בטוהר המידות ".  התיק נגד מילצ'ן נסגר
ראש הממשלה בנימין נתניהו יואשם ,  בכפוף לשימוע ,  בהפרת אמונים בתיק 1000 ,  המכונה תיק המתונות- כך הודיע היום  ( חמישי )  היועץ המשפטי לממשלה אביחי מנדלבליט ,  עם החלטתו בחקירותיו של ראש הממשלה .  התיק נגד מילצ'ן נסגר .  
כתב החשדות המלא
לפי כתב החשדות ,  נתניהו קיבל במשך שנים טובות הנאה מאנשי העסקים ארנון מילצ'ן וג'יימס פאקר בשווי מאות אלפי שקלים ,  שכללו תכשיטים ,  סיגרים ושמפניות .  זאת בניגוד עניינים לתפקידו הציבורי של נתניהו לאורך השנים . 
" מאז 1999 אתה מקיים עם מילצ'ן קשר בעל זיקות שונות ,  שהעמיד אותך בניגוד עניינים חריף ומתמשך ",  נכתב . " מחודש אוקטובר 2011 ועד לחודש דצמבר 2016 ,  לצד מערכת היחסים האישית שהתקיימה ביניכם ,  קיבלת טובות הנאה שונות ,  לעתים כמענה לבקשתך ,  שעיקרן אספקת טובין באופן רציף ובהיקף כספי ניכר .  בתקופה הרלוונטית טובות ההנאה ניתנו לך בזיקה לתפקידיך הציבוריים למעמדך כראש ממשלת ישראל ". 
באשר לאיש העסקים האוסטרלי פאקר נכתב כי בשנת 2013 הכיר מילצ'ן בינו לבין נתניהו . " בשנים 2014-2016 ",  נכתב , " פאקר נתן לך טובות הנאה באופן רציף ובהיקף ניכר .  טובות ההנאה ניתנו לך בזיקה לתפקידיך הציבוריים ולמעמדך כראש הממשלה ".  
על פי כתב החשדות ,  בשנת 2003 ,  סמוך למועד חזרתו של נתניהו לתפקיד ציבורי ,  החל מילצ'ן לתת לו טובות הונאה ,  תחילה במסגרת מפגשים חברתיים , " אולם במהלך השנים אופני הקבלה השתנו והתחלתם לקבל את טובות ההונאה גם במשלוחים באמצעות עובדיו של מילצ'ן ,  בין היתר בתקופות שבהן מילצ'ן כלל לא שהה בישראל ". 
טובות הנאה אלה כללו קופסאות סיגריות ששוויה של כל אחת עולה בין 2,000 ל- ש"ח ובקבוקי שמפניה ששווים נע בין 1,500 ל-2,100 ש"ח .  הן ניתנו  " ברציפות ובאופן תדיר "  לאורך תקופה זו , " עד כדי כך שניתן לומר שהן היו בבחינת 'קו אספקה' של סיגרים ושמפניות ".  בנוסף לכך ,  בשנת 2016 קיבלה שרה נתניהו תכשיטים ממילצ'ן .  בסך הכול עמד שווי טובות ההונאה בתקופה זו ממילצ'ן על 477,973 ש"ח .  
מערכת היחסים בין נתניהו ומילצ'ן הייתה עד כדי כך קרובה ,  שמילצ'ן פעל לתווך ב-2015 בין נתניהו ליו"ר המחנה הציוני יצחק הרצוג ,  ואף העמיד לרשות השניים את ביתו .  בנוסף לכך ,  נטען ,  מילצ'ן פעל בשליחותו של נתניהו ב"משימות תיווך רגישות בתחום התקשורתי ":  בשנת 2009 הוא הגיע בשליחות ראש הממשלה נתניהו לנוני מוזס ,  כדי לנסות לקדם הסכמה להגבלת תפוצת מהדורת סוף השבוע של ישראל היום ,  ואילו מוזס יימנע מפרסומים שליליים בעניינו .
 אשר לפאקר ,  קבלת טובות ההונאה ממנו נמשכה בין השנים 2014 עד 2016 ,  שניתנו גם הם במפגשים חברתיים בביתם של פאקר או של נתניהו ,  באמצעות משלוחים ,  בהעברה בין בתי השכנים בקיסריה או באופן אישי על ידי נתניהו ועל ידי בני משפחתו .  כשהוא עשו שימוש בביתו של פאקר ובמתקניו בהיעדרו .  נתניהו היה מודע באופן מלא להיקף הסיגריות שקיבל ,  ולקבל השמפניות באופן ניכר ושיטתי .  בסך הכול עמד שווי טובות ההונאה מפאקר על 229,174 ש"ח .  
על פי כתב החשדות ,  נתניהו פעל באותה תקופה לטובת מילצ'ן ,  תוך שהוא  " מצוי בניגוד עניינים חריף "  בין מחויבותו האישית למילצ'ן לבין מחויבותו לציבור .  נתניהו לא נמנע מלעסוק בעניינים הנוגעים לערוץ 10 ,  אף שידע שמילצ'ן מחזיק במניותיו ,  כולל  " אפשרות לקידום חוק שיגביל את גובה העמלות שגובים משרדי הפרסום מאמצעי התקשורת ",  שבכוחו להיטיב כלכלית באופן ניכר עם ערוץ 10 ;  סייע לקידום מיזם בשיתוף איש העסקים ההודי ראטן טאטא בעצמו ובאמצעות עובדי מדינה הכפופים לו ,  כולל פעילות מול גורמי הביטחון ,  על מנת לאפשר טיסה של טאטא ומילצ'ן לירדן לצורך פגישה עם המלך ;  פנה לשר האוצר דאז יאיר לפיד בבקשה להאריך פטור מתשלום מס הכנסה שממנו היה נהנה מילצ'ן ;  פעל למיזוג חברות התקשורת רשת וקשת - לבקשתו של מילצ'ן - תוך שהוא מזמן  " בשעת לילה מאוחרת "  את מנכ"ל משרד התקשורת דאז פילבר ומנחה אותו לסייע למילצ'ן ;  ופעל לפתרון בעיה הנוגעת להארכת הוויזה של מילצ'ן לארצות הברית .
 באחת מהפעמים שבהן מילצ'ן ביקש שיפעל לסיוע בעניין הוויזה , " הוא הגיע למעון ראש הממשלה ,  והמתין לך שם .  בשעה שהגעת ביחד עם ראש לשכתך דאז ,  ארי הרו למעון ,  מילצ'ן בישר לך כי הביא קופסת סיגרים עבורך ומארז בקבוקי שמפניה עבור רעייתך ,  וביקש כי תתקשר למזכיר המדינה ג'ון קרי בעניין בעיית הוויזה שלו ".  נתניהו נענה לפנייתו .  
עו"ד בן צור ,  סנגורו של מר ארנון מילצ'ן ,  ויועץ התקשורת רונן צור מסרו בתגובה : " החלטת היועץ המשפטי משקפת ומחזקת את עמדתו של מר מילצ'ן מתחילת הדרך ,  ולפיה לא נפל רבב בהתנהלותו .  לאורך התהליך השיב מר מילצ'ן באופן מפורט לכל הסוגיות הרלוונטיות .  אנו מברכים על כך שבתום הליך הבירור הארוך והיסודי אימצה הפרקליטות את עמדתו של מר מילצ'ן ".  

תיק 1000 :  נתניהו קיבל טובות הנאה ממילצ'ן ופאקר בשווי מאות אלפי שקלים
לפי החלטת היועמ"ש ,  ראש הממשלה יואשם בהפרת אמונים בכפוף לשימוע בתיק המתנות ,  שבו קיבל תכשיטים ,  סיגרים ושמפניות במשך שנים משני אנשי העסקים . " פגיעה מהותית בטוהר המידות ".  התיק נגד מילצ'ן נסגר

