משבר חוק הגיוס יוביל לבחירות ?   " אין נוסחה שתרצה את כולם "
 כל השותפים הקואליציוניים שבים וחוזרים על כך שאין צורך לפרק את הממשלה בעת הנוכחית ,  אולם החרדים ממשיכים להתעקש על קידומו של החוק בטענה כי  " זה הפתרון היחיד "  - ומגבירים את החשש במערכת הפוליטית מפני הידרדרות לבחירות .  בכיר ביהדות התורה : " לאף אחד בליכוד לא אכפת "
 הליכוד מתנגד לחוק יסוד התורה שהסיעות החרדיות מבקשות לקדם - כך עולה משיחות היום  ( חמישי )  עם גורמים שהשתתפו בפגישה שהתקיימה אמש בלשכת ראש הממשלה ,  בנימין נתניהו ,  בירושלים .  גם מפלגות כולנו וישראל ביתנו מתנגדות לחוק זה .  השרים יריב לוין וזאב אלקין שהשתתפו אמש בפגישה ינסו בשבועיים הקרובים לתקן את חוק הגיוס שנפסל מחדש בבג"ץ ,  אך ההערכה כי אין שום נוסח שלא ייפסל פעם נוספת .  החרדים ממשיכים להתעקש על קידומו של החוק בטענה כי  " זה הפתרון היחיד ".  
כל השותפים הקואליציוניים חזרו בימים האחרונים על כך שהם לא רוצים בבחירות .  היום ,  למשל ,  אמר יו"ר הבית היהודי ,  ‏שר החינוך נפתלי בנט ,  כי  " יש לנו ממשלה לאומית טובה וישנה חשיבות רבה ביציבותה .  לכן ,  אני קורא לשני הצדדים לגלות אחריות ולהימנע ממשחקי אגו מיותרים .  קיים פיתרון של מתווה גיוס מתון ומאוזן לחרדים שיאפשר לנו להמשיך לנהל את מדינת ישראל בשיקול דעת ובממלכתיות ".  
עם זאת ,  לא מן הנמנע כי הסיטואציה הנוכחית תגרור את המערכת הפוליטית לשם .  גורם בכיר ביהדות התורה האשים את הליכוד במצב הנוכחי : " ישבנו במשך ארבעה חודשים עם טובי המשפטנים בישראל אבל לאף אחד בליכוד לא היה אכפת .  כשמגיעים לישורת האחרונה מתחילים לצעוק לנו 'לפיד ,  לפיד ,  לפיד' ?  ".  במערכת הפוליטית קיימת הערכה ביומיים האחרונים כי משבר חוק הגיוס לא ניתן לפתרון שירצה את כל סיעות הקואליציה . " אין שום נוסחה שיכולה לרצות גם את הליכוד ,  גם את החרדים וגם את כחלון וליברמן ",  אמר גורם בכיר בקואליציה .
 במפלגות החרדיות קיים חשש שמרגע אישור התקציב בסוף המושב הנוכחי בעוד שבועיים וחצי ,  הקואליציה לא תקדם את חוק הגיוס ולכן איים סגן השר יעקב ליצמן לא להצביע בעד התקציב אם חוק הגיוס לא יאושר .  מנגד ,  שר האוצר משה כחלון מתנגד לדחיית ההצבעה על התקציב מה שאומר שהקואליציה תצטרך לפתור את המשבר עד אמצע חודש מרץ .  נתניהו ושרי הליכוד ימשיכו לנסות לגבש פתרון אך בינתיים לא נרשמה כל התקדמות במשבר הנוכחי .  
מטרת חוק לימוד תורה היא להכיר בלימוד תורה בישיבות ובכוללים כ"ערך יסוד ".  הוא גובש בתגובה לפסילת חוק הגיוס על ידי בג"ץ לפני ארבעה חודשים .  בחוק יסוד לימוד התורה המעודכן שיגישו המפלגות החרדיות הוסר סעיף 3 להצעת החוק לפיו  " יראו במי שקיבלו על עצמם להתמסר לתלמוד תורה למשך תקופה ארוכה כמי שמשרתים את העם היהודי ,  ותוכר זכותם לדחיית חובות אחרים ובהם שירות בטחוני או לאומי .  הזכות תובטח בחוק או מכוחו ". 
הסעיף הוסר מחשש שהוא יעורר התנגדות חריפה בקואליציה .  שני הסעיפים שנותרו קובעים כי  " לימוד התורה הוא ערך יסוד במורשת העם היהודי "  וכי  " מדינת ישראל כמדינה יהודית רואה חשיבות עליונה בעידוד לימוד התורה ולומדי התורה ".  מעבר לכך יגישו הסיעות החרדיות חוק נוסף שבו סעיפים טכניים רבים שנועדו לתקן את פסילת בג"ץ בחוק הקודם .  
השבוע פורסם תיעוד מתוך ישיבת סיעה סגורה של יהדות התורה שבה דיברו ראשי המפלגה על הצורך באישור החוק .  סגן שר החינוך מאיר פרוש נשמע מסביר את החשיבות : " השבוע זה השבוע שהכי פחות ידברו על זה ,  יש 4,000 ו-5,000 ",  כשכוונתו לחקירות נגד ראש הממשלה בנימין נתניהו שמעסיקות את התקשורת .  ח"כ משה גפני שהצהיר כי  " לא יצביע עם החוקים ההזויים של הקואליציה ",  אמר באותה שיחה כי צריך להודיע  " שאנחנו לא עומדים בתקציב ".  הכרזה זו לא נשמעה בפומבי מהסיעות החרדיות עד כה .  הח"כים גם תקפו את השר יריב לוין ,  המקשר בין הממשלה לכנסת ,  משום שלטענתם הוא מתסיס את הקואליציה נגד החרדים .  

משבר חוק הגיוס יוביל לבחירות ?   " אין נוסחה שתרצה את כולם "
 כל השותפים הקואליציוניים שבים וחוזרים על כך שאין צורך לפרק את הממשלה בעת הנוכחית ,  אולם החרדים ממשיכים להתעקש על קידומו של החוק בטענה כי  " זה הפתרון היחיד "  - ומגבירים את החשש במערכת הפוליטית מפני הידרדרות לבחירות .  בכיר ביהדות התורה : " לאף אחד בליכוד לא אכפת "
 
